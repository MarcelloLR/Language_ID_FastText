<CHAPTER ID="004">
Maantieliikenteen liikkuvissa tehtävissä toimivien henkilöiden työajan järjestäminen (keskustelu) 
<SPEAKER ID="008" NAME="Puhemies">
(DE) Esityslistalla on ensimmäisenä Edit Bauerin työllisyyden- ja sosiaaliasioiden valiokunnan puolesta laatima mietintö ehdotuksesta Euroopan parlamentin ja neuvoston direktiiviksi maantieliikenteen liikkuvissa tehtävissä toimivien henkilöiden työajan järjestämisestä annetun direktiivin 2002/15/EY muuttamisesta - C6-0354/2008 -.
<SPEAKER ID="009" NAME="Edit Bauer">
esittelijä. - (HU) Esitetyllä ehdotuksella pyritään muuttamaan direktiiviä 2002/15/EY sosiaaliturvan osalta. Komission ehdotuksessa käsitellään kolmea kysymystä: itsenäisten rahdinkuljettajien vapauttamista lainsäädännön soveltamisalasta, entistä tarkemman määritelmän antamista yötyöstä ja lainsäädännön täytäntöönpanon tukemista. Itse direktiivi ja sen tarkistus ovat luonteeltaan täydentäviä ja niitä sovelletaan vain yli 3,5 tonnia painaviin ajoneuvoihin samoin kuin muuta maantieliikenteen tehtäviin sovellettavaa lainsäädäntöä. Siksi sitä ei voitu ulottaa koskemaan pienempien hyötyajoneuvojen kuljettajia. Työllisyyden ja sosiaaliasioiden valiokunta äänesti tarkistusta vastaan (äänin 30-19).
<P>
Lainsäädännön valmistelun aikana tapahtui useita väärinkäsityksiä. Käsittelen niistä muutamia, jotka ovat voineet vaikuttaa Euroopan parlamentin jäseniin. Ensinnäkin asiantuntijat ovat tehneet yksimielisen päätelmän, että jos komission ehdotus hylätään ja direktiiviä sovelletaan myös itsenäisiin rahdinkuljettajiin, se ei edistä maantieturvallisuutta. Käytettävissä olevat tiedot ja tutkimukset onnettomuuksista osoittavat, että kuorma-autonkuljettajien virheet aiheuttavat vain 6 prosenttia onnettomuuksista ja väsymys mainitaan syyksi vain 0,06 prosentissa tapauksista. Sen lisäksi ajoaikaa, jolla on todellinen vaikutus tieturvallisuuteen, säännellään eri säädöksellä, asetuksella (EY) N:o 561/2006, jota sovelletaan myös itsenäisiin rahdinkuljettajiin. Lastausaika on luonteeltaan täydentävää eikä sitä voida pitää merkittävänä osana työaikaa, sillä lainsäädäntöä ei sovelleta esimerkiksi alle 100 kilometrin matkoihin. Toiseksi ammattiliitot pelkäävät, että itsenäiset rahdinkuljettajat voivat työskennellä jopa 86 tuntia, jos heitä ei säännellä.
<P>
Asetus sisältää tiukat säännöt ajoajasta. Se on rajoitettu 45 tuntiin viikossa kahden peräkkäisen viikon aikana eikä se saa ylittää 56 tuntia yhden viikon aikana. Aikaa mitataan tarkasti ajopiirtureilla, ja asetus sisältää myös yksityiskohtaiset säännöt lepoajoista. Siten väitteet mahdollisista 86 tunnin työviikoista ovat olettamus, jonka tukena ei ole mitään tilastotietoja tai tutkimusta. Kolmanneksi komission ehdotus rajoittaisi direktiivin soveltamisalan työntekijöihin ja näennäisiin itsenäisiin rahdinkuljettajiin. Tähän saakka ei ole ollut lainsäädäntöä, jolla säännellään itsenäisten ammatinharjoittajien työaikaa. Työajan rajoittaminen on tärkeä keino työntekijöiden sosiaaliturvan kannalta. Itsenäisten rahdinkuljettajien tapauksessa työnantaja ja työntekijä ovat kuitenkin sama henkilö, ja yksityisten liikenteenharjoittajien suojeleminen heiltä itseltään on äärimmäinen toimi. Neljänneksi, kun väitteet loppuvat, todellinen syy paljastuu: sosiaalinen polkumyynti. Älkää antako termin hämätä teitä, koska itsenäiset rahdinkuljettajat ja pienyritykset voivat olla myös epämiellyttäviä kilpailijoita markkinoilla, aivan kuten uusista jäsenvaltioista tulevat itsenäiset rahdinkuljettajat.
<P>
Kokemukseni on valitettavasti se, että puolalaisen putkimiehen haamu on palannut kummittelemaan meille. Siirryn puhumaan yhteisestä työmarkkinailmiöstä, jota ei pitäisi käsitellä ja jota ei todellakaan voida käsitellä pelkästään maantiekuljetusten alalla. Kyse on näennäisistä itsenäisistä ammatinharjoittajista, jotka ovat todellinen ongelma EU:ssa ja joilla on haitallinen vaikutus kilpailuun ja työmarkkinoihin. Tätä kysymystä on käsiteltävä, ja tämä oletus ilmaistaan selvästi ehdotetussa tarkistuksessa.
<P>
Euroopan kansanpuolueen (kristillisdemokraatit), Euroopan liberaalidemokraattien liiton ryhmän, Euroopan konservatiivien ja reformistien sekä Vapaa ja demokraattinen Eurooppa -ryhmän jättämä tarkistus 30 perustuu komission ehdotukseen ja neuvosto tukee sitä, ja kiitän neuvostoa sen tuesta. Äänestämme tarkistuksesta osa osalta. Mainitsen vielä yhden asian. Suosittelemme kompromissiratkaisuna sitä, että kunkin jäsenvaltion annetaan ulottaa direktiivin soveltamisala itsenäisiin rahdinkuljettajiin, jos ne niin haluavat.
<SPEAKER ID="010" NAME="Siim Kallas" LANGUAGE="EN">
Arvoisa puhemies, tänään tämä parlamentti keskustelee äärimmäisen vaikeasta ja arastaa aiheesta. Kyse on siitä, pitäisikö liikkuvien työntekijöiden työaikaa koskevaa direktiiviä soveltaa itsenäisiin rahdinkuljettajiin.
<P>
Yrittäjien sisällyttäminen direktiivin soveltamisalaan olisi ennakkotapaus ja selvä poikkeama yleisestä työaikadirektiivistä. Kyseisellä direktiivillä säännellään vain työntekijöiden, ei yrittäjien, työaikaa. On keskusteltu kauan itsenäisten kuljettajien sisällyttämisestä direktiivin soveltamisalaan. Työmarkkinaosapuolten ensimmäiset neuvottelut 1990-luvulla eivät tuottaneet tuloksia. Sitten lainsäätäjä ei päässyt tulokseen neljän vuoden neuvottelujen jälkeen - vuosina 1998-2002 - ja pyysi siksi komissiota tekemään perusteellisen vaikutustenarvioinnin. Komissio on nyt tehnyt tutkimuksia ja vaikutustenarvioinnin, jossa osoitetaan selvästi, että kyseinen direktiivi ei ole oikea väline tieturvallisuuden tai kilpailun edellytysten tapaisten liikennepoliittisten kysymysten käsittelemiseksi mutta että muiden kuin itsenäisten ammatinharjoittajien valvonta on todellinen kysymys. Se on myös komission ehdotuksen tarkoitus.
<P>
Ilmaisen ensin kunnioitukseni esittelijäänne Edit Baueria kohtaan. Hän on tehnyt erinomaista työtä. Olen iloinen nähdessäni, että esittelijä on komission kanssa samaa mieltä sääntöjen heikosta valvonnasta ja näennäisten ammatinharjoittajien yleisestä ongelmasta, ja arvostan Edit Bauerin rakentavia ehdotuksia. Katson, että esittelijän ehdottamilla tarkistuksilla on mahdollista suojella työntekijöitä entistä paremmin mahdolliselta työnantajien hyväksikäytöltä.
<P>
EU:ssa tarvitaan ehdottomasti toimia niin kutsuttuja näennäisiä itsenäisiä kuljettajia vastaan. Kyse on kuljettajista, jotka ovat muodollisesti riippumattomia mutta tekevät käytännössä työtä yhdelle yritykselle, joka antaa heille määräyksiä ja maksaa työstä. Komission ehdotuksessa ja esittelijän ehdottamissa tarkistuksissa annetaan alalle selvä viesti: näennäisiä itsenäisiä ammatinharjoittajia ei suvaita, ja lainsäätäjä aikoo panna säännön valppaasti käytäntöön koko EU:ssa.
<P>
Korostan tieturvallisuuskysymyksessä sitä, että työaikaa ei pidä sekoittaa ajoaikaan. Jälkimmäistä koskeva tilanne on muuttunut radikaalisti vuoden 1998 jälkeen. Kuten tiedätte, tämä parlamentti hyväksyi neuvoston kanssa uudet ajoa koskevat säännöt ja otti käyttöön uudenaikaisen, luotettavan digitaalisen ajopiirturin ja hyväksyi erityisen direktiivin valvonnasta. Tämänpäiväinen keskustelu ei koske tieturvallisuutta. Tilastoissa ja tutkimuksissa, jotka komissio on toimittanut Euroopan parlamentille, ei ole mitään viitteitä siitä, että itsenäisten kuljettajien sisällyttäminen soveltamisalaan parantaisi tieturvallisuutta.
<P>
Aikana, jolloin toivomme pääsevämme talouskriisistä elpymisen alkuun, ei olisi hyvä siirto määrätä uutta hallinnollista ja taloudellista taakkaa pienille ja hauraille yrityksille, jotka ovat selvinneet taloudellisesta taantumasta. Sen sijaan että EU määrää yrittäjille byrokratiaa, se tarvitsee työaikadirektiivin, jolla todella varmistetaan niiden palkattujen ja riippuvaisten kuljettajien suojelu, jotka sitä tarvitsevat.
<SPEAKER ID="011" NAME="Pervenche Berès" AFFILIATION="S&amp;D">
(FR) Arvoisa puhemies, työjärjestyspuheenvuoroni koskee tämän parlamentin hyväksymiä käytännesääntöjä tavanomaista lainsäädäntömenettelyä koskevien neuvottelujen osalta. En käsitä miten komission jäsen voi puhua sopimuksesta Euroopan parlamentin kanssa, kun hän on puhunut yhden ainoan parlamentin jäsenen kanssa. Kyseinen jäsen ei käytännössä ollut saanut asiasta vastaavalta valiokunnalta valtuuksia neuvotella siitä, mitä kutsutte järkeväksi sopimukseksi.
<P>
Arvoisa komission jäsen, te uhmaatte tämän toimielimen toimintasääntöjä. Se antaa meille aihetta esittää kysymyksen, miten teidän edustamanne toimielin toimii.
<SPEAKER ID="012" NAME="Puhemies">
(DE) Tuo ei ollut työjärjestyspuheenvuoro. Teidät on merkitty puhujaksi myöhemmin keskustelussa.
<SPEAKER ID="013" NAME="Thomas Mann" LANGUAGE="DE">
Arvoisa puhemies, kiitän Euroopan kansanpuolueen (kristillisdemokraatit) puolesta Edit Baueria mietinnöstä ja erinomaisesta työstä viime kuukausina.
<P>
Peruskysymys on se, pitäisikö liikennealan itsenäisten ammatinharjoittajien työaikaa säännellä ensimmäistä kertaa. Komissio sanoo ei, lähes kaikki jäsenvaltiot sanovat ei ja myös ryhmäni enemmistö sanoo ei. Jos sisällyttäisimme itsenäiset kuljettajat direktiiviin, se edistäisi vain suurten yritysten etuja. Meidän on kuitenkin vahvistettava pk-yrityksiä.
<P>
Meidän on kerrottava niille, jotka esittävät tieturvallisuuden puutteita perusteeksi itsenäisten ammatinharjoittajien sisällyttämiselle direktiiviin, että ajotunteja ja lepoaikoja koskevia sääntöjä on kiristetty jo kauan sitten. Kaikkien kuljettajien - itsenäisten ja palkattujen - on levättävä vähintään 11 tuntia 24 tunnin jaksolla. Siksi meillä on digitaaliset ajopiirturit, jotka tallentavat automaattisesti ajotunnit, ja viranomaiset valvovat että sääntöjä noudatetaan.
<P>
Toimin tuolloin ajopiirtureista vastaavana Euroopan parlamentin esittelijänä. Olen Edit Bauerille kiitollinen siitä, että hän on estänyt säännön ulottamisen alle 3,5 tonnia painaviin hyötyajoneuvoihin. Digitaaliset EU:n valvontalaitteet kaikissa hyötyajoneuvoissa olisivat aiheuttaneet aikaa vieviä ja kalliita dokumentointia koskevia velvoitteita. Me haluamme vähentää byrokratiaa emmekä lisätä sitä.
<P>
Suosittelen siksi, että tämä parlamentti tukee kompromissia, jonka esittelijä on saanut aikaan muiden ryhmien kanssa.
<SPEAKER ID="014" NAME="Stephen Hughes">
S&D-ryhmän puolesta. - (EN) Arvoisa puhemies, ryhmäni kanta on ollut koko ajan johdonmukainen; kantani esittelijänä on ollut johdonmukainen vuodesta 2002, jolloin ehdotimme ensimmäistä kertaa, että itsenäiset ja riippumattomat kuljettajat sisällytetään direktiiviin. Olemme edelleen vakuuttuneita siitä, että niin täytyy olla, ja toivon siksi kovasti, että komission ehdotuksen hylkäämistä koskeva ehdotus hyväksytään huomisessa äänestyksessä, aivan kuten se hyväksyttiin täysistunnossa viime keväänä ja työllisyyden ja sosiaaliasioiden valiokunnassa maaliskuussa.
<P>
Olemme erittäin pahoillamme hämmennyksestä, jota esittelijä näyttää kohdanneen suorittaessaan mandaattiaan. Sen sijaan että hän olisi edistänyt Euroopan parlamentin työllisyyden ja sosiaaliasioiden valiokunnan selvän enemmistön näkemyksiä, hän on toiminut aktiivisesti komission ja neuvoston näkemysten puolesta. Toiset toimielimet, kuten Pervenche Berès totesi, eivät ole osoittaneet hiukkaakaan lojaalia yhteistyötä vaan ovat sen sijaan väistyneet tieltä kaataakseen työllisyyden ja sosiaaliasioiden valiokunnan täysistunnolle antaman erittäin selvän suosituksen: komission ehdotuksen hylkäämisen.
<P>
Arvoisa puhemies, väsynyt kuljettaja on vaarallinen kuljettaja riippumatta työsuhteen laadusta; emme saa tehdä maantieliikenteestä yhtään sen suurempaa uhkapeliä kuin se jo on. Jälleen kerran tänä aamuna esittelijä on osoittanut sekoittavansa ajoajan ja työajan käsitteen. Nykyisten säännösten mukaan itsenäinen, näennäinen itsenäinen kuljettaja, voi ajaa 86-95 tuntia viikossa; ehkei joka viikko, mutta yksikin viikko on riittävän vaarallinen. Jos komissio epäilee kyseistä lukua, hän voi tulla käymään luonani koska tahansa; olen saanut luvut alalla työskenteleviltä henkilöiltä. Se on tosiasia. Meidän on hylättävä komission ehdotus.
<SPEAKER ID="015" NAME="Marian Harkin">
ALDE-ryhmän puolesta. - (EN) Arvoisa puhemies, ensinnäkin kiitän esittelijä Baueria kovasta työstä.
<P>
Keskeinen kysymys, jota käsittelemme tässä mietinnössä, on se, sisällytetäänkö itsenäiset kuljettajat työaikadirektiiviin vai ei. On tärkeää muistaa, että kaikkiin kuljettajiin, palkattuihin tai itsenäisiin, sovelletaan vuoden 2006 ajoaikaa koskevia säännöksiä, joilla säännellään ajoaikaa, taukoja ja lepoaikoja. Siten tieturvallisuusasioita on käsitelty riittävästi kyseisellä direktiivillä, ja jos joku ei sitä usko, niin meidän on tarkasteltava ajoaikadirektiiviä.
<P>
Ei ole olemassa tietoja, joissa onnettomuudet liitetään ammattikuljettajien työaikaan, eikä ole olemassa tietoja, joissa vertaillaan palkattuja ja itsenäisiä kuljettajia. Siten meillä ei ole tukenamme tietoja päätökselle sisällyttää itsenäiset kuljettajat direktiiviin. Lainsäädännön on perustuttava luotettaviin tietoihin ja kaikki pelottelu siitä, että itsenäiset kuljettajat tekevät 86 tunnin työviikkoja ja aiheuttavat onnettomuuksia, on vain sitä: se on pelottelua eikä se perustu luotettaviin tietoihin.
<P>
Jos tämä lainsäädäntö sisältää itsenäiset kuljettajat, sitä ei voida käytännössä valvoa. Onko meillä tarkastajien armeijaa, joka kurkistelee itsenäisten kuljettajien olkapäiden yli ja katsoo, suorittavatko he yleisiä hallinnollisia tehtäviä vai meneillään olevaan työhön liittyviä hallintoa? Lainsäädännön mukaan työaika sisältää sen, kun itsenäinen ammatinharjoittaja on työasemallaan. Se määritellään lainsäädännössä yrityksen päätoimipaikaksi yhdessä sen eri sivutoimipaikkojen kanssa. Määritelläänkö itsenäisen kuljettajan pienessä makuuhuoneessa tai ullakolla sijaitseva toimisto hänen työasemakseen, ja kuka valvoo lainsäädäntöä? On toki olemassa kysymyksiä, jotka liittyvät itsenäisten kuljettajien kilpailuun, mutta tässä lainsäädännössä ei käsitellä niitä asioita. Itse asiassa kotimaassani käsittelemme sitä asiaa tehokkaasti verojärjestelmällä.
<P>
Lopuksi muistutan, että jos hylkäämme komission ehdotuksen, saamme huonoa lainsäädäntöä. Se on suhteetonta eikä sillä saavuteta tavoitteita, ja sillä lisätään byrokratiaa jo nyt rasitetuille pk-yrityksille useimmissa valtioissa sekä erityisesti kotimaassani Irlannissa. Sitä ei voida valvoa, ja se tekee lainsäädännöstä naurettavaa.
<SPEAKER ID="016" NAME="Emilie Turunen" LANGUAGE="DA">
Arvoisa puhemies, hyvät parlamentin jäsenet, asia, josta keskustelemme tänään, liittyy yhteen peruskysymykseen: haluammeko me Euroopan parlamentissa varmistaa sen, että meillä on sosiaalinen EU, jossa vallitsevat oikeudenmukainen kilpailu ja asianmukaiset työolot? Vai annammeko me markkinoiden ja sattuman hallita liikennealaa, joka on joutumassa yhä kovempien paineiden alle? Meillä parlamentin Vihreät / Euroopan vapaa allianssi -ryhmässä ja työllisyyden ja sosiaaliasioiden valiokunnassa ei ole mitään epäilyksiä. Haluamme, että itsenäiset kuljettajat sisällytetään työaikadirektiiviin. Siten me hylkäämme komission ehdotuksen jättää itsenäiset kuljettajat pois seuraavista kolmesta syystä. Ensinnäkin itsenäisiin kuljettajiin on sovellettava työaikasäännöksiä, niin että voimme varmistaa liikenneturvallisuuden EU:ssa. Koska heidän takanaan on tonneja painava kuorma-auto, on välttämätöntä rajoittaa heidän työaikaansa, jotta vältytään väsyneiltä kuljettajilta ja onnettomuuksilta. Toiseksi haluamme varmistaa oikeudenmukaisen kilpailun liikennealalla. Viime vuosina olemme havainneet näennäisten itsenäisten kuljettajien määrän kasvaneen valtavasti. Se on ollut alan ratkaisu työaikaa koskevien säännösten kiertämiseen. Emme saa lainsäätäjinä luoda kannustimia itsenäisten kuljettajien määrän lisäämiselle EU:ssa. Sen sijaan meidän on varmistettava se, että säännöt ovat yhdenmukaiset, niin että voimme luoda tasavertaiset toimintaedellytykset. Kolmanneksi haluamme varmistaa kaikille hyvän työympäristön. Tiedämme EU:n tutkimuksista, että itsenäiset kuljettajat ovat sairaita ja stressaantuneita useammin kuin palkatut kuljettajat. Onko se järkevää terveyden ja turvallisuuden näkökulmasta? Meidän mielestämme ei ole.
<P>
Tästä direktiivistä on sanottu paljon, ja moni asia ei pidä paikkaansa. Haluan murtaa kaksi myyttiä. Ensinnäkin on myytti, joka koskee hallinnollista työtä. Toimistotyö ei kuulu säännöksen piiriin, ja on erittäin tärkeää muistaa se tosiasia. Meidän pitäisi haudata se myytti. Toiseksi on myytti, joka koskee valvontaa. Olen kuullut kollegojeni sanovan, ettei tätä direktiiviä ole mahdollista valvoa. Kyseisille parlamentin jäsenille sanon vain, että meillä on digitaalinen ajopiirturi, jolla mittaus voidaan tehdä. Nyt niin tehdään palkattujen kuljettajien tapauksessa, joten selvästi niin voidaan tehdä myös itsenäisten kuljettajien tapauksessa.
<P>
Lopuksi sanon pari sanaa Edit Bauerille. Vihreiden varjoesittelijänä olen ollut erittäin pettynyt siihen, miten prosessi on edennyt viime aikoina. Edit Bauer on rikkonut kaikki neuvottelun hyviä sääntöjä, hän on rikkonut tämän parlamentin käytännesääntöjä, ja nyt hän esittää jotain mitä kutsuu kompromissiksi. Minun mielestäni se on hänen vastuullaan - kyse ei ole parlamenttia koskevasta kompromissista. Kyse on hänen kurjasta ehdotuksestaan, jonka hän on tuottanut neuvoston kanssa kiertämällä kaikkia sääntöjä.
<P>
Lopetan toteamalla, ettei kyse ole Edit Bauerin neuvottelumenetelmistä; kyse on ihmisistä ja siitä haluammeko varmistaa asianmukaiset olosuhteet entistä kovemman paineen alle joutuneella liikennealalla. Toivon, että kaikki parlamentissa tukevat sitä huomisessa äänestyksessä.
<SPEAKER ID="017" NAME="Peter van Dalen">
ECR-ryhmän puolesta. - (NL) Arvoisa puhemies, jotkut kollegoistani väittävät, että 48 tunnin työviikon noudattaminen edistää itsenäisten kuljettajien ja tieturvallisuuden etuja. Se on likaista kampanjointia, koska itsenäiset kuljettajat kuuluvat joka tapauksessa edelleen ajoaikoja ja lepoaikoja koskevan asetuksen piiriin. Mitään uhkaa tieturvallisuudelle ei ole missään tapauksessa. Ongelmana on se, että jotkut Etelä-Euroopan ammattiliitot pelkäävät, että itsenäiset romanialaiset ja bulgarialaiset kuljettajat vievät kaikki työt. Kyseiset parlamentin jäsenet seuraavat ammattiliittoja kuin pelokkaat sylikoirat. Se on asian ydin.
<P>
Liikenteestä vastaava komission jäsen Siim Kallas toivoo, että itsenäiset kuljettajat poistetaan direktiivin soveltamisalasta. Hän ansaitsee tukemme huomisessa äänestyksessä. Jos hän ei saa sitä, 16. kesäkuuta on synkkä päivä Euroopan parlamentin historiassa. Sillä potkaistaan maassa makaavia kansalaisia ja annetaan heille paljon lisää byrokratiaa. Sitten me valitamme sitä, että äänestysprosentti laskee joka vaaleissa.
<SPEAKER ID="018" NAME="Ilda Figueiredo" LANGUAGE="PT">
Arvoisa puhemies, jälleen kerran me käymme keskustelua, joka on ratkaisevan tärkeä maantieliikenteen työntekijöiden oikeuksien ja tieturvallisuuden suojelemiseksi. Vuoden 2002 direktiivin muuttamista koskevaa komission vaatimusta, josta se on pitänyt kiinni lokakuusta 2008 lähtien, ei voida hyväksyä. Komissio haluaa nyt lopettaa sen soveltamisen niin kutsuttuihin itsenäisiin kuljettajiin, mikä huonontaisi kaikkien työoloja, erityisesti sen mahdollisuuden takia, että työtunteja lisätään sietämättömille tasoille vain siksi, että alan suuret työantajat saavat enemmän voittoja.
<P>
Esimerkiksi niin kutsutut itsenäiset kuljettajat voisivat joutua tekemään työtä 86 tuntia viikossa koko vuoden ajan. Se vaarantaisi heidän terveytensä ja turvallisuutensa mutta uhkaisi myös kaikkien muiden tienkäyttäjien turvallisuutta. Se kannustaisi myös sosiaaliseen polkumyyntiin ja työsuhteita koskevan sääntelyn purkamiseen, koska sellaisten kuljettajien määrä kasvaisi, jotka väittävät väärin perustein olevansa itsenäisiä.
<P>
Työllisyyden ja sosiaaliasioiden valiokunta suhtautuu myötämielisesti väitteisiin ja tutkimuksiin, joissa osoitetaan tällaisen ehdotuksen hyväksymisen vaarat, ja se on jo kahdesti hylännyt ehdotuksen, mutta valitettavasti esittelijä on sitkeästi jatkanut yksin neuvotteluja direktiivistä komission ja neuvoston tuella, aivan kuin työllisyyden ja sosiaaliasioiden päätöstä ei olisi koskaan tehty.
<P>
Siksi me olemme nyt tässä erittäin vakavassa tilanteessa. Parlamentin enemmistön on selvästi vastustettava tätä asiaa, mutta komission jäsen on jo vaarantanut sen. Me kannatamme ehdotuksen hylkäämistä, jotta voidaan ehkäistä työntekijöiden oikeuksiin ja kaikkien tienkäyttäjien turvallisuuteen kohdistuvan vakavan uhan jatkuminen Euroopan unionissa.
<P>
Siksi me vaadimme hylkäämään komission ehdotuksen ja noudattamaan vuoden 2002 direktiiviä, jota on vuodesta 2009 lähtien pitänyt soveltaa itsenäisiin kuljettajiin sosiaalisen polkumyynnin torjumiseksi, työntekijöiden terveyttä ja lepoa koskevan oikeuden suojelemiseksi ja tieturvallisuusolosuhteiden parantamiseksi.
<SPEAKER ID="019" NAME="Mara Bizzotto" LANGUAGE="IT">
Arvoisa puhemies, hyvät parlamentin jäsenet, suunnittelemme tämän direktiivin ulottamista itsenäisiin kuljettajiin oletetun turvallisuuden parantamisen takia.
<P>
Esitetyt perustelut ovat kuitenkin harhaanjohtavia ja niillä on haitallinen vaikutus. Ne ovat harhaanjohtavia, koska turvallisuus on jo taattu vuoden 2006 asetuksella, ja haitallisia, koska ne uhkaavat tuhansien pienten, riippumattomien yritysten kilpailukykyä, ja talouskriisi on jo koetellut yrityksiä kipeästi.
<P>
Hyvät kuulijat, ei unohdeta sitä seikkaa, että direktiiviä koskevat oikeudelliset ja tekniset kiistat itse asiassa peittävät jälleen kerran valtataistelun, jossa osapuolina ovat EU:n johtoaseman puolustajat, jotka ovat valmiita sysäämään uuden, vaarallisen taakan yrityksille, ja EU:n inhimillisten kasvojen puolustajat, jotka ovat kosketuksissa kansalaisten todellisten tarpeiden kanssa.
<P>
Jos Euroopan parlamentti antaa lainsäädäntöä itsenäisten kuljettajien työajan järjestämisestä, se antaa vaarallisen ennakkotapauksen, millä EU:n annetaan vallata yrittäjyys ja vapaa yrittäminen.
<P>
On aika ryhtyä sanoista tekoihin. Lopetetaan pk-yritysten hyväksikäyttö omiin tarkoituksiimme. On aivan liian helppoa ylistää laajaa yrittäjyyttä, kun tavoitteena on löytää tehokkaita strategioita kriisin voittamiseksi, ja sitten uhrata ne, kun EU:n byrokratia haluaa vahvistua. Vastustan utopististen periaatteiden ja käytännöllisyyden sotaa. EU ei saa tunkeutua yksityisen yrittämisen piiriin, ja sen on kunnioitettava alueidemme pyyntöjä.
<SPEAKER ID="020" NAME="Elisabeth Morin-Chartier" AFFILIATION="PPE">
(FR) Arvoisa puhemies, kannatan itsenäisten kuljettajien sisällyttämistä direktiiviehdotukseen, ja hylkään siksi komission ehdotuksen ja Bauerin mietinnön.
<P>
Minua raivostuttaa tapa, jolla ehdotuksessa haitataan pk-yritysten etuja sallimalla tästä päivästä alkaen epäoikeudenmukainen kilpailu näennäisten itsenäisten kuljettajien taholta. Mietinnössä sallitaan epäoikeudenmukainen kilpailu ja annetaan sen kehittyä kasvattamalla näennäisten itsenäisten kuljettajien määrää.
<P>
Ehdotus on myös työntekijöiden etujen vastainen. Aikana, jolloin me kaikki teemme yhteistyötä sosiaalisen Euroopan rakentamiseksi, mietinnössä vahvistetaan jäsenvaltioiden välistä sosiaalista polkumyyntiä. Se on vastoin työntekijöiden etuja, se on vastoin EU:n etuja.
<P>
Lyhyesti sanottuna mietintö on täysin tieturvallisuuden vastainen. Olen johtanut aluetta, jonka kautta kulki raskasta liikennettä kaikkialta Euroopasta, ja siellä tapahtui paljon onnettomuuksia, mikä antoi aihetta oikeudellisiin toimiin. Emme saa unohtaa vakavia onnettomuuksia. Meidän on vastattava päätöksistämme kansalaisille. Sen lisäksi vuonna 2002 kaksi Euroopan unionin jäsenvaltiota vetosi Euroopan yhteisöjen tuomioistuimeen direktiivin 2002/15/EY kumoamiseksi, koska se sisälsi itsenäiset kuljettajat; tuomioistuin hylkäsi niiden vetoomuksen tieturvallisuuden perusteella.
<P>
Lopuksi muistutan, että me tarvitsemme EU:n sääntelyä kaikkien jäsenvaltioiden välillä, koska nykyään liikenne on EU:n asia. Äänestys valiokunnassa oli selvä. Toivon, että siitä tulee yhtä selvä täysistunnossa.
<SPEAKER ID="021" NAME="Alejandro Cercas" AFFILIATION="S&amp;D">
(ES) Arvoisa puhemies, arvoisa komission jäsen, Edit Bauer, minun on aluksi ilmaistava syvä pettymyksestäni teihin. Syynä siihen on tapa, jolla olette käynyt neuvottelua, jossa Euroopan parlamenttia ei ole kunnioitettu, sekä tapa, jolla alustitte keskustelun täällä tänään ja jossa oli niukasti totuutta.
<P>
Arvoisa komission jäsen, ei ole totta, että kyse on itsenäisten kuljettajien sisällyttämisestä direktiiviin: heidät on sisällytetty siihen vuonna 2009. Te haluatte poistaa itsenäiset ammatinharjoittajat direktiivistä.
<P>
Arvoisa komission jäsen, totta ei ole sekään, että me emme puhu terveydestä ja turvallisuudesta maanteillä: juuri siitä me puhumme. Emme puhu mistään muusta kuin itsenäisten kuljettajien ja teillä liikkuvien EU:n kansalaisten turvallisuudesta; siitä me puhumme, ja te esitätte täällä vääriä väitteitänne.
<P>
Kuten aina, te olette esittämässä lisää byrokratiaa. Se ei pidä paikkaansa. Olette ylistänyt ajopiirturia ja suuria edistysaskeleita, joita sen käyttö on tuonut liikenteen sääntelyyn EU:ssa. Sitä voidaan käyttää ilman mitään tarvetta byrokratiaan. Te olette asettamassa harvojen taloudelliset edut enemmistön oikeuksien edelle; siitä tässä on todellisuudessa kyse. Jälleen kerran olette osoittanut vääräksi sen, mitä te sanotte ihmisten asettamisesta yritysten edelle: teille yritykset tulevat ennen ihmisiä.
<P>
Haluan tuoda täällä esiin protestimme ja toivon, että Euroopan parlamentti toteaa jälleen kerran, että kansalaiset, turvallisuus, lainsäädäntö ja totuus ovat kaikkein tärkeintä.
<P>
Esitän vastalauseeni, arvoisa komission jäsen: olen erittäin pettynyt.
<P>
Edit Bauer, olen erittäin pettynyt tapaan, jolla te olette käynyt tätä keskustelua ja neuvottelua.
<SPEAKER ID="022" NAME="Gesine Meissner" AFFILIATION="ALDE">
(DE) Arvoisa puhemies, olemme kuulleet jo paljon asioita. On totta, kuten Ilda Figueiredo sanoi, että kyse on direktiivistä, joka oli tarkoitus suunnata työntekijöille. Se pitää paikkansa. On kuitenkin olemassa itsenäisiä ammatinharjoittajia, joita ei luokitella työntekijöiksi.
<P>
EU:n kansalaisten on tärkeää voida päättää miten he työskentelevät riippumatta siitä, ovatko he työntekijöitä vai itsenäisiä ammatinharjoittajia. Se on oikein. Luonnollisesti myös itsenäisten ammatinharjoittajien on noudatettava tiettyjä sääntöjä. Digitaalisia ajopiirtureita on jo kaikissa raskaissa hyötyajoneuvoissa ja vastaavissa ajoneuvoissa, joista me puhumme täällä. Jos me nyt sisällyttäisimme itsenäiset ammatinharjoittajat tähän direktiiviin, sillä rajoitettaisiin kohtuuttomasti heidän valinnanvapauttaan. Siksi ryhmäni kannattaa ehdottomasti itsenäisten ammatinharjoittajien poistamista direktiivistä. Pidämme Edit Bauerin ehdotusta ja komission ehdotusta oikeana. Se pitäisi ottaa huomioon. Haluamme suojella pk-yrityksiä, ja tässä tapauksessa voimme tehdä niin hyväksymällä tämän ehdotuksen.
<SPEAKER ID="023" NAME="Eva Lichtenberger" AFFILIATION="Verts/ALE">
(DE) Arvoisa puhemies, edellinen puhuja kuvaili ihanteellista maailmaa, jossa kuljettajat päättävät itse haluavatko he olla itsenäisiä ammatinharjoittajia vai palkattuja työntekijöitä. Valitettavasti kuljettajat eivät todellisuudessa voi tehdä kyseistä valintaa; sen sijaan heitä yleisesti painostetaan itsenäisiksi ammatinharjoittajiksi - tai ainakin näennäisesti itsenäisiksi ammatinharjoittajiksi. Se on nyt suuri ongelmamme - ja jos se, mitä meillä on täällä käsiteltävänä, on Euroopan parlamentin jäsenen ja neuvoston välinen yksityinen kompromissi, joka esitetään yleisenä kompromissina ja jossa ei oteta huomioon edellä mainittua asiaa, niin edistämme sosiaalista polkumyyntiä EU:ssa.
<P>
Menkää katsomaan mitä maanteillä tapahtuu käymällä tarkastuspisteessä. Katsokaa mitä tällä alalla todella tapahtuu. Tarkastelkaa onnettomuuksia - sitten te ymmärrätte, ettemme voi Euroopan parlamentin jäseninä sallia itsemme edistävän sosiaalista polkumyyntiä.
<SPEAKER ID="024" NAME="Julie Girling" AFFILIATION="ECR">
(EN) Arvoisa puhemies, on elintärkeää, että itsenäiset ammatinharjoittajat eivät joudu työaikadirektiivin kynsiin tällä tavoin. Työtä säännellään jo raskaasti ajoaikaa koskevilla säännöksillä, ja kun kuulee ihmisten sanovan, että ihmisiä painostetaan ryhtymään itsenäisiksi ammatinharjoittajiksi, se on aivan naurettavaa; se on ihmisten tekemä valinta. Ainoa valheellinen asia kaikissa näissä keskusteluissa on ihmisten pelottelu sanomalla, että asiaan liittyy tieturvallisuutta koskevia vaaroja.
<P>
Puhumme täällä loputtomasti yrittäjien tukemisesta; puhumme siitä, että annamme heidän kukoistaa Euroopan unionissa. Olemme täällä kannustamassa aktiivisesti pienyrityksiä, ja niiden lannistaminen ei mitenkään voi olla tie eteenpäin. Niinpä kehotan teitä äänestämään Edit Bauerin mietinnön puolesta.
<SPEAKER ID="025" NAME="Thomas Händel" AFFILIATION="GUE/NGL">
(DE) Arvoisa puhemies, hyvät parlamentin jäsenet, olemme keskustelleet kuukausia tieliikenteen ajoajoista ja työtunneista. Alan jo ihmetellä, mikä tulee olemaan seuraava väite, jolla pyritään osoittamaan, että kaikki, mistä olemme keskustelleet kuukausia, on pelkkää pötyä. Viimeisin väite on, että meidän on muutettava jotain nopeasti, niin ettei mikään muutu. Edit Bauer, ettekö näe, miten mieletön kyseisestä väitteestä on tullut - miten täynnä se on valeita ja puolitotuuksia.
<P>
Keskustelemme täällä juuri siitä, lisätäänkö itsenäisten ammatinharjoittajien työtunteja. Kuitenkin työaikaa koskevan lainsäädännön periaatteena on yli 150 vuotta ollut se, että ihmisiä suojellaan liian pitkiltä työpäiviltä. Se koskee itsenäisiä ammatinharjoittajia yhtä lailla kuin palkattuja työntekijöitä. Ei ole väliä sillä, onko kyse itsenäisestä ammatinharjoittajasta, joka vaatii itseltään liikaa, vai työnantajasta, joka vaatii palkatulta kuljettajalta liikaa. Ihmisiä suojellaan heiltä itseltään ja liian pitkiltä työajoilta sekä osittain työnantajilta ja muilta, jotka teettävät työtä.
<P>
Toisena asiana täällä on väitetty, ettei tieturvallisuudelle voi tehdä mitään. Hyvät parlamentin jäsenet, emme ole amatöörejä tai vapaaehtoisia! Emme voi säätää lakeja siltä perustalta, että "katsotaan mitä tapahtuu". Kaikki tietävät sen, että liian pitkien työpäivien tekeminen lisää onnettomuusriskiä, erityisesti tieliikenteessä, jossa seuraukset ovat vakavia.
<P>
Kolmantena asianani on kysyä, kuka valvoisi ehdotettua eriytettyä säännöstä teillämme? Tuomariemme on jo vaikeaa päättää, onko joku itsenäinen ammatinharjoittaja vai vain näennäisesti itsenäinen ammatinharjoittaja tutkimatta pitkään todisteita.
<P>
Lopetetaan tämä hölynpöly. Kyse on oikeudenmukaisesta kilpailusta. Kyse ei ole siitä, että tänä aamuna annetaan ennakkotapaus tulevalle työaikojen pidentämistä koskevalle keskustelulle. Älkää pelatko sellaista peliä tämän parlamentin kanssa!
<SPEAKER ID="026" NAME="Derek Roland Clark" AFFILIATION="EFD">
(EN) Arvoisa puhemies, on tärkeää, että tarkistus 30 sekä erityisesti 7 a kohta hyväksytään. Siten itsenäiset kuljettajat jäisivät näiden säännösten ulkopuolelle.
<P>
Kyse ei ole tieturvallisuudesta. Kaikkia kuljettajia rajoittavat ajoajat ja niihin liittyvä työ, joita valvotaan ajopiirtureilla. Itsenäisten kuljettajien sisällyttäminen direktiiviin rankaisee heitä, erityisesti niitä, jotka eivät käytä yritystä. Yritysten kuljettajat saavat aikataulunsa, mutta todella itsenäiset kuljettajat käyttävät aikaa oman aikataulunsa laatimiseen ja uusien töiden hakuun. Jos heidät sisällytetään näihin säännöksiin, kyseisistä tehtävistä tulee osa työviikkoa, niin että heille jää vähemmän aikaa ajamiseen, lastaamiseen, lastin purkuun ja matkustajien palvelemiseen yritysten palkkaamiin kuljettajiin verrattuna. Siten menetetään toimeksiantoja ja aiheutetaan työttömyyttä pienyrityksissä. Suuret liikenteenharjoittajat tehostavat toimintaansa ja meillä on taas uusi esimerkki siitä, miten EU suosii suuryrityksiä puolet työvoimasta työllistävien pk-yritysten kustannuksella.
<P>
Kannatan siksi esittelijää tarkistuksessa 30 sekä komissiota. Ette kuule sitä kovin usein tältä puolelta parlamenttia.
<SPEAKER ID="027" NAME="Veronica Lope Fontagné" AFFILIATION="PPE">
(ES) Arvoisa puhemies, meidän mielestämme on erittäin tärkeää sisällyttää itsenäiset ammatinharjoittajat direktiiviin ja tähän näkemykseen yhtyvät kotimaani ammattiliittojen ja työnantajajärjestöjen edustajat, jotka ovat nimenomaisesti pyytäneet sisällyttämään itsenäiset ammatinharjoittajat tähän direktiiviin.
<P>
Meillä on monta syytä heidän sisällyttämiselleen. Ensinnäkin työntekijöiden turvallisuus: itsenäiset rahdinkuljettajat ansaitsevat saman suojelun kuin muut rahdinkuljettajat ajamisen lisäksi myös silloin kun he suorittavat muita tehtäviä, jotka liittyvät suoraan tieliikenteen tehtäviin.
<P>
Toinen syy on oikeudenmukainen kilpailu, sillä itsenäisten ammatinharjoittajien ja palkattujen työntekijöiden välisen syrjinnän palauttaminen vääristää työmarkkinoita ja kuljetusmarkkinoita.
<P>
Lopuksi minusta tuntuu epäasianmukaiselta, että kukin jäsenvaltio voisi soveltaa direktiivin säännöksiä kuljettajiin niin halutessaan. Tarvitaan yleistä sääntöä koko EU:lle, koska suurin osa rahdinkuljettajista työskentelee kotimaansa ulkopuolella; ilman sitä oikeudenmukainen kilpailu estyy.
<SPEAKER ID="028" NAME="Pervenche Berès" AFFILIATION="S&amp;D">
(FR) Arvoisa puhemies, puhun kerrankin menettelystä. Kaikki ovat selvästi samaa mieltä siitä, että meidän pitäisi tukea pk-yrityksiä ja kaikkien pitäisi luonnollisesti olla huolissaan kysymyksistä, jotka koskevat samalla kertaa turvallisuutta, työntekijöitä, tienkäyttäjiä sekä vapaan ja vääristymättömän kilpailun edellytyksiä.
<P>
Kuitenkin sen jälkeen kun Euroopan parlamentti hylkäsi tämän tekstin keväällä 2009, edeltäjänne komission jäsen Tajani kertoi meille tuona kesänä valjastettuaan hallintonsa kampanjoimaan uudelleenvalintaansa puolesta, että hänellä olisi joitakin uusia ehdotuksia. Kyseisiä uusia ehdotuksia ei koskaan toimitettu asiasta vastaavan parlamentin valiokunnan käsiteltäväksi. Sen lisäksi Edit Bauerin mietinnön hylkäsi useampi valiokunnan jäsen kuin aikaisemman mietinnön.
<P>
Edit Bauerilla ei ollut valtuuksia neuvotella tämän parlamentin puolesta sopimusta ensimmäisessä käsittelyssä neuvoston kanssa. Komissio ja neuvosto ovat tietoisesti rikkoneet toimielinten välisiä toimintasääntöjä. Edit Bauer on rikkonut tämän toimielimen käytännesääntöjä. Tämä parlamentti kyseenalaistaa toisinaan ensimmäisessä käsittelyssä tehtävän sopimuksen luonteen, koska se heikentää neuvottelukykyämme. Nyt tässä yhteydessä, jos Edit Bauerin tarkistukset hyväksytään, saadaan ensimmäisessä käsittelyssä sopimus, jota tämän parlamentin elimet eivät ole käsitelleet.
<P>
Aikana jolloin toimielinten välinen tasapaino palautetaan Lissabonin sopimuksen ansiosta, tämä parlamentti on hylkäämässä kollektiivisen älynsä käytön. Pyydän ainakin sitä, että Edit Bauerin ehdotukset, joita ei ole koskaan käsitelty valiokunnassa, palautetaan takaisin valiokunnan käsiteltäväksi.
<SPEAKER ID="029" NAME="Dirk Sterckx" AFFILIATION="ALDE">
(NL) Arvoisa puhemies, tuen komission jäsentä. Itsenäiset ammatinharjoittajat järjestävät oman työaikansa, ja niin sen pitää olla tulevaisuudessakin. Itsenäisten ammatinharjoittajien ja palkattujen työntekijöiden välillä on ero, ja se on aivan oikein. Se ei liity millään tavoin tieturvallisuuteen, sillä ajoajat ja lepoajat ovat samat riippumatta siitä, onko työntekijä itsenäinen ammatinharjoittaja vai palkattu työntekijä. Aikoja valvotaan ajopiirturilla, joka on suunniteltu nimenomaan siihen tarkoitukseen. Emme pyri sen pidemmälle valvoaksemme palkattujen työntekijöiden ja itsenäisten ammatinharjoittajien tieturvallisuustilannetta.
<P>
Toinen kohta liittyy asiaan, jota pidän erittäin ongelmallisena niiden ehdotuksissa, jotka kannattavat itsenäisten ammatinharjoittajien sisällyttämistä soveltamisalaan: miten ihmeessä te aiotte valvoa sitä? Miten teidän mukaanne vieraillaan itsenäisten ammatinharjoittajien luona kysymässä heiltä, missä ja miten paljon he ovat työskennelleet? Sellaista valvontajärjestelmää ei voitaisi toteuttaa eikä sitä voitaisi siten hyväksyä. Meidän ei pitäisi antaa sellaista lainsäädäntöä; meidän ei pitäisi sisällyttää itsenäisiä ammatinharjoittajia palkattuja työntekijöitä koskevan direktiivin soveltamisalaan.
<SPEAKER ID="030" NAME="Timo Soini" AFFILIATION="EFD">
(FI) Arvoisa puhemies, tulen Suomesta, jossa on vähän väkeä, pitkät etäisyydet ja paljon yrittäjähenkeä. Me emme tarvitse, emmekä siedä, emmekä kestä lisärajoituksia itsenäisille kuljettajayrittäjille. On hienoa, että virolainen komission jäsen, joka tuntee pohjoisia olosuhteita, tietää tämän, samoin myös slovakialainen mietinnön esittelijä. Tästä kiitos.
<P>
Tämä on suuri periaatekysymys: emme saa Euroopan laajuisesti rajoittaa pienyrittäjyyttä, tämä voi olla ennakkotapaus. Hyvin vaarallista. Miten Eurooppa luulee saavuttavansa kasvua ja työllisyyttä, jos se hallintopäätöksillä tuhoaa työllisyyttä ja kasvun edellytyksiä ja kuolettaa niitä?
<P>
Puolustan suomalaista omistajakuljettajaa ja se merkitsee tässä tapauksessa myös koko Euroopan laajuisen pienyrittäjyyden puolustamista. Eihän kasvusta ja Euroopan noususta tule mitään, jos hallintopäätöksillä estetään pienyrittäjiä tekemästä töitä!
<P>
(Suosionosoituksia)
<SPEAKER ID="031" NAME="Sari Essayah" AFFILIATION="PPE">
(FI) Arvoisa puhemies, hyvät kollegat, yrittäjäkuljettajien muuta työaikaa kuin ajoaikaa ei tule missään tapauksessa rajata.
<P>
Liikenneturvallisuudesta huolehditaan ajoaikoja rajoittamalla ja pakollisilla lepoajoilla, joista on voimassa parlamentin ja neuvoston asetus tieliikenteen ajo- ja lepoaikasäännöksistä ja se koskee kaikkia - siis kaikkia - kuorma- ja linja-autonkuljettajia, myös yrittäjiä. Väsymysonnettomuuksien estämisessä paljon parempi tulos saataisiin voimassa olevien ajo- ja lepoaikojen tehokkaammalla valvonnalla kuin keinotekoisesti rajoittamalla yrittäjien työaikaa.
<P>
Nyt yrittäjäkuljettajien työaikarajoitusten piiriin haluttaisiin saada mm. ajoneuvon puhdistustyöt, tekninen huolto ja kuormakirjojen täyttäminen. Millä tavalla me voimme valvoa sitä, että peseekö yrittäjäkuljettaja omassa kotipihassaan vaimonsa autoa vai rekka-autoa? Tämä on aivan käsittämätöntä, sillä eihän muidenkaan yrittäjien työaikaa ole rajoitettu! Tämä olisi vakava ennakkotapaus, jos lähtisimme sille tielle.
<P>
Aivan kuten edellinen puhuja totesi, Pohjoismaissa, kuten kotimaassani Suomessa, kuljetusala on hyvin pienyrittäjävaltainen ja koostuu lähinnä yhden-kahden ajoneuvon yrityksistä. Yrittäjien työaikarajoitukset suosisivat suuria, ylikansallisia kuljetusyrityksiä, ja vaikeuttaisivat uusien kuljetusyritysten syntymistä.
<P>
Nuoria ala ei taatusti kiinnosta, jos tulonhankkimismahdollisuuksia aletaan keinotekoisesti rajata. Tämä tarkoittaisi kapasiteettipulaa ja kustannusten lisääntymistä. Jo nyt logistiikkakustannukset ovat Pohjoismaissa keskimäärin korkeammat kuin Euroopassa pohjoisen sijainnin ja harvan asutuksen vuoksi.
<P>
(Suosionosoituksia)
<SPEAKER ID="032" NAME="Saïd El Khadraoui" AFFILIATION="S&amp;D">
(NL) Arvoisa puhemies, hyvät parlamentin jäsenet, menen suoraan asian ytimeen eli itsenäisiä ammatinharjoittajia koskevaan kysymykseen. Muistutus siitä, että soveltamisala on sisältänyt kaikki itsenäiset kuljettajat viime vuoden maaliskuusta lähtien, ei varmastikaan olisi pahitteeksi. Se on asioiden nykytila; siinä on lähtötilanne, joka esittelijän olisi pitänyt ottaa huomioon.
<P>
Näin ollen tämä ei ole ennakkotapaus, jonka komissio väittää sen olevan. Olisi pitänyt voida omaksua käytännöllisempi lähestymistapa eli se, että itsenäiset ammatinharjoittajat sisällytetään soveltamisalaan mutta samalla otetaan huomioon itsenäisten kuljettajien erityisluonne ja byrokratian vähentäminen minimiin.
<P>
Kuten liikenne- ja matkailuvaliokunnan esittelijä tietää, olen laatinut monia ehdotuksia. Olen ehdottanut muun muassa sitä, että digitaalisella ajopiirturilla mitataan ajoaikojen ja lepoaikojen lisäksi myös lastausta ja purkua ja sitä täydennetään eräänlaisella valvomattomalla kiinteällä ajalla, joka koskee muita toimia kuten hallinnolliset tehtävät ja myös siivous ja vastaavat toimet. Hän tietää varsin hyvin senkin, että asiakaskontaktien tapaisia toimia ei valvota eikä lasketa työajaksi missään tapauksessa.
<P>
Siksi pahoittelen sitä, ettei komissio eikä esittelijä halunnut ottaa sitä millään tavalla huomioon. Ehdotus antaa jäsenvaltioiden päättää itse, pitäisikö itsenäiset ammatinharjoittajat sisällyttää soveltamisalaan, ei vaikuta minusta hyvältä. Tavoitteena täytyy olla yhteinen, yhdenmukainen perussääntö EU:ssa, niin että samaa sääntöä sovelletaan kaikkiin.
<SPEAKER ID="033" NAME="Raffaele Baldassarre" AFFILIATION="PPE">
(IT) Arvoisa puhemies, hyvät parlamentin jäsenet, komission ehdotuksessa ja esittelijän kannassa jätetään jäsenvaltioiden päätettäväksi sisällyttävätkö ne itsenäiset ammatinharjoittajat direktiivin soveltamisalaan.
<P>
Tätä vapaaehtoista järjestelyä ei voida hyväksyä ja se on ristiriidassa EU:n kilpailusääntöjen kanssa. Jos jäsenvaltioille annetaan valinnanvapaus, itsenäiset ammatinharjoittajat joissakin jäsenvaltioissa, jotka ovat jo saattaneet aikaisemman direktiivin 2002/15/EY osaksi kansallista lainsäädäntöä, altistuisivat suoralle kilpailulle sellaisten EU:n kilpailijoiden taholta, joihin ei sovelleta samoja sääntöjä.
<P>
Itsenäiset ammatinharjoittajat voisivat siirtyä jäsenvaltioon, jossa on voimassa erilainen lainsäädäntö, ja selvitä vähemmillä tarkastuksilla, mikä aiheuttaisi vakavan polkumyyntiongelman ja siten vakavan kilpailun vääristymän. Yritykset voisivat itse asiassa käyttää itsenäisiä ammatinharjoittajia entistä enemmän, koska nämä voisivat tarjota palvelujaan joustavammin ja alhaisemmin kustannuksin. On sanomattakin selvää, että alhaiset kustannukset merkitsevät usein laadun ja ennen kaikkea turvallisuuden heikkenemistä, mikä kasvattaa liikennealalla huomattavasti tieliikenteen riskejä.
<P>
Edellä mainitun valossa katson, ettei ehdotusta voida hyväksyä ja että se on vastoin yhtä oikeusperustaansa eli perussopimuksen 153 artiklaa, koska sillä ei paranneta työympäristöä eikä suojella työntekijöiden terveyttä ja turvallisuutta.
<SPEAKER ID="034" NAME="David Casa" AFFILIATION="PPE">
(MT) Mielestäni tämän parlamentin pitäisi olla yksimielinen siitä, että eurooppalaisille kuljettajille pitäisi tarjota parhaat mahdolliset olosuhteet, että meidän pitäisi varmistaa maanteidemme turvallisuus ja että meidän pitäisi tehdä kaikkemme alan vahvistamiseksi vaarantamatta EU:n kilpailukykyä. Siitä ei kuitenkaan päästä yksimielisyyteen, pitäisikö itsenäiset ammatinharjoittajat sisällyttää tähän kaikkeen.
<P>
Katson, ettei meidän pitäisi vaatia itsellemme toimivaltaa säännellä heidän ajankäyttöään. Jos itsenäiset ammatinharjoittajat syyllistyvät ajan väärinkäyttöön, meidän pitäisi kiinnittää huomiomme siihen eikä niihin rehellisiin itsenäisiin ammatinharjoittajiin, jotka tekevät parhaansa kehittääkseen alaa edelleen.
<P>
Meidän pitäisi mielestäni toimia erittäin varovaisesti kun kyse on byrokratian lisäämisestä, koska liika byrokratia voi aiheuttaa haittaa ja hajottaa alan erityisesti tällaisena aikana, kun olemme kriisissä, jolla on kielteinen vaikutus kaikkiin aloihin EU:ssa. Onnittelen siten Edit Baueria mietinnöstä ja kompromisseista, joita hän on suositellut. Pyydän meitä kaikkia olemaan varovaisia, kun ryhdymme itse sääntelemään itsenäisiä ammatinharjoittajia.
<SPEAKER ID="035" NAME="Georges Bach" AFFILIATION="PPE">
(DE) Arvoisa puhemies, arvoisa komission jäsen, direktiivi on tärkeä askel alan työntekijöiden terveyden ja turvallisuuden parantamiseksi mutta myös maantieturvallisuuden parantamiseksi ja oikeudenmukaisen kilpailun varmistamiseksi. Nämä olivat itsensä komission jäsenen sanoja, kun direktiivi esiteltiin 23. maaliskuuta 2005.
<P>
Sen jälkeen komissio on tehnyt täyskäännöksen ja antanut ehdotuksen, johon ei sisällytetä itsenäisiä ammatinharjoittajia. Se muodostaa ennakkotapauksen, enkä voi puolustaa sellaista politiikkaa. On olemassa eri syitä olla tukematta ehdotusta, joka minun silmissäni edustaa sosiaalisesti askelta taaksepäin, tieturvallisuuden heikkenemistä ja kannustinta epäoikeudenmukaiselle kilpailulle. Ehdotusta ei ole suunniteltu myöskään pk-yritysten tukemiseen.
<P>
Minulle tämä täyskäännös osoittaa kyvyttömyyttä panna täytäntöön EU:n politiikkaa. Huolimatta siitä, että työllisyyden ja sosiaaliasioiden valiokunta on hylännyt direktiivin kahdesti ja täysistunto kerran, ja vastoin Euroopan talousalueen raporttia ja Euroopan yhteisöjen tuomioistuimen tuomiota, direktiiviä - EU:n säädöstä - yksinkertaisesti muutetaan ja ohjataan suuntaan, jossa taloudelliset edut ovat ainoa asia, jolla on merkitystä.
<SPEAKER ID="036" NAME="Proinsias De Rossa" AFFILIATION="S&amp;D">
(EN) Arvoisa puhemies, entisenä itsenäisenä kuorma-auton kuljettajana kannatan itsenäisten kuljettajien sisällyttämistä tähän direktiiviin. Itsenäisillä kuljettajilla, tiedän sen todeksi, on kova paine tehdä työtä yötä päivää. Komission jäsen Kallas, teidän puheenne ja ehdotuksenne on häpeä. Se vaarantaa kuljettajien terveyden ja turvallisuuden. Se vaarantaa muut tienkäyttäjät. Se altistaa pk-yritykset epäoikeudenmukaiselle kilpailulle ja asettaa tunnollisille työnantajille entistä kovemmat paineet painostaa työntekijöitään siirtymään itsenäisiksi ammatinharjoittajiksi.
<P>
50 prosenttia kuljettajista on myöntänyt nukahtaneensa rattiin. 20 prosenttia onnettomuuksista johtuu väsymyksestä. 30 prosenttia kuljettajien työajasta menee lastaamiseen ja lastin purkamiseen sekä matkustajien avustamiseen. Marian Harkin, jos olette vielä täällä, se, mitä he tekevät omalla ullakollaan, on heidän asiansa. Tämän parlamentin on puolustettava kansalaistensa turvallisuutta ja vastustettava niitä, jotka haluavat sääntelemätöntä kuljetusalaa. Komission jäsen Kallas, tehkää uusi ehdotus.
<SPEAKER ID="037" NAME="Elisabeth Schroedter" AFFILIATION="Verts/ALE">
(DE) Arvoisa puhemies, olen samaa mieltä Elisabeth Morin-Chartier'n kanssa. Emme saa unohtaa sitä, että käsittelemme asiaa Euroopan yhteisöjen tuomioistuimen kanssa, ja se on tehnyt varsin selväksi, että tieturvallisuus on asetettava etusijalle ja että asia koskee voimassa olevaa direktiiviä työtunneista ja lepoajoista.
<P>
Haluammeko yhtäkkiä kyseenalaistaa tieturvallisuutta koskevan yhteisen EU:n säännöstön? Miksi me tekisimme niin? Se olisi mieletöntä ja käsittämätöntä. Jos itsenäiset ammatinharjoittajat poistettaisiin jälleen tästä direktiivistä, niin he voisivat käyttää 56 tunnin ajoajan lisäksi vielä 28 tuntia lastaamiseen ja lastin purkamiseen. Heistä tulisi sen seurauksena uhka maanteillä. En todellakaan haluaisi kohdata sellaisia kuljettajia Euroopan maanteillä.
<P>
Miten me voimme yhtäkkiä alkaa edistää kilpailun vääristämistä kansanterveyden kustannuksella? Miten me voimme selittää sen kansalaisillemme? Siksi kehotan teitä hylkäämään komission ehdotuksen.
<SPEAKER ID="038" NAME="Dieter-Lebrecht Koch" AFFILIATION="PPE">
(DE) Arvoisa puhemies, aivan kuten olen tehnyt vuosien ajan, toimin tänään tieturvallisuuden sekä ammattikuljettajien työolojen ja ammattikuvan parantamisen puolesta.
<P>
On selvää, että emme keskustele tänään ajotunteja ja lepoaikoja koskevista säännöksistä, jotka vaikuttavat tieturvallisuuteen ja joita sovelletaan kaikkiin ammattikuljettajiin riippumatta siitä ovatko he palkattuja vai itsenäisiä ammatinharjoittajia; pikemminkin kyse on työtuntien sääntelystä. Kyse on pääasiassa työntekijöiden suojelua koskevasta sääntelystä - toisin sanoen kuljettajien sosiaaliturvasta eikä millään tavoin tieturvallisuudesta. Ei ole mitään tarvetta suojella itsenäisiä ammatinharjoittajia heiltä itseltään. Miten me tarkastaisimme raskaan tavarankuljetusajoneuvon itsenäisten kuljettajien ja linja-autonkuljettajien tekemät tunnit ilman valtavaa byrokratiaa, ja millä perusteella me sen ylipäätään tarkastaisimme?
<P>
Itsenäisten ammattikuljettajien sallittujen työtuntien rajoittaminen tällä tavalla - ja tulevaisuudessa ehkä myös itsenäisten elinkeinonharjoittajien, arkkitehtien tai parlamentin jäsenten työtuntien rajoittaminen - antaisi väärän viestin. Sen sijaan jäsenvaltioiden pitäisi työskennellä kuljettajien näennäistä itsenäisyyttä koskevan ongelman torjumiseksi. Kannatan Euroopan komission ja Edit Bauerin esittämää ehdotusta.
<SPEAKER ID="039" NAME="John Bufton" AFFILIATION="EFD">
(EN) Arvoisa puhemies, työaikadirektiivin ulottaminen itsenäisiin ammatinharjoittajiin on järjetöntä. Se on silmänlumetta, jolla on määrä suojella työntekijöiden oikeuksia, eikä sillä siksi ole sijaa itsenäisten ammatinharjoittajien tapauksessa. Sitä ei voida myöskään valvoa loukkaamatta ihmisten vapauksia tekemällä tarkastuksia heidän koteihinsa.
<P>
Kyse ei ole tieturvallisuudesta. Asetuksessa (EY) N:o 561/2006 säädetään jo työajoista, ja sitä sovelletaan suuriin yrityksiin, pieniin yrityksiin ja itsenäisiin ammatinharjoittajiin. Itsenäisenä ammatinharjoittajana toimimiseen tarvitaan edelleen liikennelupa, ja kuljettaja on siinä tapauksessa rekisteröity luvanhaltija. Kaikki, mikä voisi vaarantaa luvan, vaarantaisi siten luvanhaltijan koko elinkeinon. Edellä mainittu huomioon ottaen voidaan turvallisesti olettaa, että itsenäisten kuljettajien on perustellusti oltava tarkempia kuin suurten yritysten. Kaikki, mikä liittyy suoraan palveluun, katsottaisiin osaksi työaikaa; esimerkiksi paperityö, huolto ja yleinen hallinto. Suuriin yrityksiin on palkattu ihmisiä kyseisiä tehtäviä varten; siksi hallintoon käytetyllä ajalla ei ole vaikutusta ajoaikaan. Itsenäisille ammatinharjoittajille, jotka hoitavat oman hallintonsa, ei jäisi direktiivin ehdoin juurikaan aikaa itse ajamiseen.
<P>
Sivuhuomautuksena uskon, että komissio ehdotti myös yötyötä koskevien rajoitusten höllentämistä kahden tunnin määräajalla ennen yötyötä koskevien rajoitusten voimaantuloa. Olen harvoin samaa mieltä komission kanssa, mutta se olisi tervetullut tarkistus. Tuen täysin esittelijää Edit Baueria.
<SPEAKER ID="040" NAME="Jutta Steinruck" AFFILIATION="S&amp;D">
(DE) Arvoisa puhemies, hyvät parlamentin jäsenet, vetoaisin jälleen kerran konservatiiveihin ja liberaaleihin, ettemme voi asettaa täällä itsenäisten ammatinharjoittajien etuja EU:n kansalaisten turvallisuuden edelle.
<P>
Yrittäjän vapaus on epäilemättä erittäin hyvä asia, mutta lastemme ja kaikkien tielläliikkujien turvallisuus on tärkeämpää - ja minusta se on EU:lta vastuullinen tapa toimia. Huominen äänestys on tilaisuus osoittaa, että te ette kannata sosiaalista polkumyyntiä.
<P>
Tämä keskustelu on myös osoittanut viime kuukausina, että keskustelu näennäisistä itsenäisistä ammatinharjoittajista olisi pitänyt käydä jo kauan sitten. Näennäiset itsenäiset ammatinharjoittajat ovat syrjäyttäneet yhä useampia säännöllisiä työsuhteita, ja siksi meidän on analysoitava tilanne nopeasti ja annettava ehdotus siitä, mitä me voimme tehdä asialle. Kuten komission jäsen tänään varsin selvästi totesi, meillä on monia aiejulistuksia tästä asiasta. On viimein aika toimia.
<SPEAKER ID="041" NAME="Andrzej Grzyb" AFFILIATION="PPE">
(PL) Kysyisin seuraavaa: miten kriisi voi edistää yrittäjyyttä? Miten voidaan lisätä pk-yritysten määrää? Miten voidaan esimerkiksi elvyttää taloudellista toimintaa, jos Euroopan parlamentista tulee paikka, jossa me annamme uutta lainsäädäntöä, jolla rajoitetaan yrittäjyyttä? Loppujen lopuksi jos ihmiset haluavat perustaa oman yrityksen, mukaan luettuna kuljetusyritykset, heillä pitäisi olla siihen oikeus. Me emme saa kohdella heitä toisaalta yrittäjinä ja toisaalta sanoa, että heidän on noudatettava työtekijöille suunnattuja kriteerejä. Me voisimme tehdä saman ihmisille, jotka pitävät ravintolaa, itsenäisesti ja perheensä kanssa, tai ihmisille, jotka pitävät kauppaa. Emme saa sekoittaa näitä kahta asiaa.
<P>
Lainsäädäntöä on liikaa, ja Euroopan parlamentti on osaltaan vaikuttanut siihen. Tiedän sen, että meillä oli Puolassa parhaat säännökset taloudellisesta toiminnasta 1990-luvun alussa. Nyt me olemme lisänneet kyseistä sääntelytaakkaa, ja tuloksena on ollut arvostelua. Kenen taholta? Yrittäjien taholta.
<P>
Tuen sitä mitä Edit Bauer sanoo, vaikka en luonnollisesti menekään kysymyksiin, jotka nousivat esiin kun kompromissista neuvoteltiin.
<SPEAKER ID="042" NAME="Diane Dodds" AFFILIATION="NI">
(EN) Arvoisa puhemies, talouskriisin aikana tämä parlamentti on ansioitunut erityisesti yrittäjyyden ja kilpailukyvyn tukemisessa, mutta samaan aikaan olemme rajoittamassa itsenäisten kuorma-autonkuljettajien oikeutta työhön. Minun on sanottava, että torjun täydellisenä hölynpölynä tässä salissa tänä aamuna esitetyt väitteet, että kyse on terveydestä ja turvallisuudesta. Me olemme kaikki kiinnostuneet terveydestä ja turvallisuudesta emmekä halua nähdä enää lisää onnettomuuksia maanteillämme.
<P>
Edustan Pohjois-Irlantia. Se on aivan Euroopan reunalla. Maantiekuljetusala on erittäin tärkeä taloudelle ja itsenäisten kuorma-autonkuljettajien sisällyttämisellä on pelkästään kielteinen vaikutus kilpailukykyyn. Kyse on alasta, jota säännellään tiukasti ajopiirtureita koskevilla säännöillä, ja lisäbyrokratian taloudelliset vaikutukset olisivat tuhoisia. Se vahingoittaisi myös voimakkaasti niitä, jotka haluavat ryhtyä itsenäisiksi kuljettajiksi.
<SPEAKER ID="043" NAME="Karin Kadenbach" AFFILIATION="S&amp;D">
(DE) Arvoisa puhemies, arvoisa komission jäsen, esittelijä Edit Bauer on osoittanut, ettei hän ymmärrä demokratiaa, kun hän jatkoi neuvotteluja - ilman valtuuksia - vastoin valiokunnan päätöstä. Jos Euroopan parlamentti aikoo vakavissaan luoda kasvua ja vaurautta, niin meidän parlamentin jäsenten on hylättävä komission ehdotus.
<P>
Itsenäisiä kuljettajia ei saa poistaa työaikadirektiivin soveltamisalasta. Se olisi taka-askel, koska itsenäisiin linja-autonkuljettajiin ja kaukoliikenteen kuorma-autonkuljettajiin on sovellettava samoja sääntöjä kuin yritysten työntekijöihin. Tavoitteenamme ei voi olla se, että yhä harvemmat ihmiset tekevät yhä enemmän työtä - ja yleensä yhä pienemmällä palkalla. Tavoitteemme ei voi olla se, että linja-autonkuljettajat ja kaukoliikenteen kuorma-autonkuljettajat vaarantavat oman terveytensä ja muiden tienkäyttäjien turvallisuuden.
<SPEAKER ID="044" NAME="Paul Rübig" AFFILIATION="PPE">
(DE) Arvoisa puhemies, pidän EU:n pk-yrityksiä erityisen tärkeänä tänä aikana, koska totuus on se, että me pääsemme ulos velkakriisistä vain tekemällä enemmän töitä. On täysin tarpeetonta rasittaa itsenäisiä ammatinharjoittajia uudella byrokratialla ja paperityöllä. On yksinkertaisesti niin, että jos haluamme varmistaa sosiaaliturvan EU:ssa, niin on erittäin tärkeää, että me lisäämme tuottavuutta ja kilpailukykyä. Siitä seuraa, että ajoajat ja lepoajat, jotka nyt taataan ajopiirtureilla, ovat täysin riittävät. Pyytäisin niitä parlamentin jäseniä, jotka kannattavat sitä, että direktiiviä sovelletaan kaikkiin, soveltamaan sitä itseensä ja asennuttamaan ajopiirturin omaan autoonsa - ja sitten olemaan käyttämättä autoaan torstai-iltana, kun he menevät kotiin työskenneltyään täällä 15 tuntia.
<P>
Turvallisuuden takaaminen on tärkeää, mutta toisaalta meidän on myös suojeltava itsenäisiä ammatinharjoittajia.
<SPEAKER ID="045" NAME="Siim Kallas" LANGUAGE="EN">
Arvoisa puhemies, paljon kiitoksia tästä keskustelusta. Kuuntelin kiinnostuneena kaikkia puheenvuorojanne. On suuri kiusaus käsitellä yksityiskohtia ja puhua tämän keskustelun yksityiskohdista, mutta sanoisin vain, että vahvistan edelleen komission kannan, joka perustuu tosiasioihin. Meillä ei ole täällä mainittuja tutkimuksia, joiden mukaan itsenäiset kuljettajat ajavat säännöllisesti 90 tuntia viikossa, ja me katsomme, että ajoaika-asetuksella, jonka me haluaisimme panna täytäntöön, yhdenmukaistetaan käytännöt jäsenvaltioiden välillä sekä parannetaan tieturvallisuutta ja varmistetaan se.
<P>
Tieturvallisuus on parantunut suurelta osin ajoaikadirektiivin ansiosta. Meillä ei ole tietoa siitä, että he ovat sairaampia, ja miksi me joskus ajattelemme, että pk-yritykset käyttäytyvät vastuuttomasti, että ne eivät välitä tieturvallisuudesta tai omasta terveydestään, niin että niitä on säänneltävä enemmän kuin muita?
<P>
Komissio ei voi tukea lainsäädäntöä, jolla rajoitetaan maantiekuljetusalan yrittäjien vapautta järjestää oma työaikansa, kun muiden alojen yrittäjiin ei kohdistu vastaavia aikarajoituksia. Jos komission ehdotus kuitenkin hylätään tämän parlamentin äänestyksessä, niin komissio tarkastelee kaikkia mahdollisia vaihtoehtoja, mukaan luettuna ehdotuksen pois vetäminen, ja jos parlamentti päättää sisällyttää itsenäiset kuljettajat direktiiviin, niin me vahvistamme teidän tahtonne. Kysymme välittömästi jäsenvaltioilta, miten ne soveltavat itsenäisten kuljettajien työaikasääntöjä ja miten ne valvovat kyseisten sääntöjen noudattamista.
<SPEAKER ID="046" NAME="Edit Bauer">
esittelijä. - (HU) Käsittelen lyhyesti viittä asiaa. Työjärjestys. Olen tutkinut huolellisesti työjärjestystä, ja sikäli kun tiedän, Euroopan parlamentin jäsenillä on täysi oikeus suorittaa tehtävänsä ja siten he voivat kuulla ketä haluavat. Työjärjestyksen mukaan parlamentin valiokunta ei vaadi parlamentin jäsentä edustamaan valiokunnan kantaa. Täysistunnon kanta on sitova. Näin työjärjestyksessä sanotaan. Minäkään en kyseenalaista perusteita, joiden perusteella Euroopan parlamentin sosialistien ja demokraattien ryhmä jätti tarkistusehdotuksensa, enkä sitä ketä se on kuullut.
<P>
Yhteisymmärryksessä varjoesittelijöiden kanssa kävin myös epävirallisia keskusteluja komission ja neuvoston edustajien kanssa, kun pidin sitä tärkeänä. Yhdyn näkemykseen, jonka mukaan näennäiset itsenäiset ammatinharjoittajat ovat todellinen ongelma EU:ssa, ja me sisällytimme sen ehdotukseen yhteistyössä niiden kollegoiden kanssa, jotka pitivät itsenäisten ammatinharjoittajien poistamista tärkeänä. Asiaa on käsiteltävä, mutta se ei ole alakohtainen ongelma.
<P>
Täällä on toistettu väärinkäsitystä, että tämän säädöksen noudattamista voidaan valvoa kansainvälisesti. Tätä lakia on valvottava kansallisesti. Totean vielä, että 4 prosentin tasolla tarkastukset olisivat kalliimpia kuin Euroopan parlamentin muuttaminen Brysselistä Strasbourgiin. Pyytäisin kollegoitani ottamaan myös sen huomioon. Jos me hylkäämme tämän ehdotuksen, sanoisin kollegoilleni vielä, että me luomme edun kolmansien valtioiden rahdinkuljettajille. Pyydän kollegoitani vielä muistamaan, että tämä on ehdotus, jonka komissio on hyväksynyt. Euroopan komission ehdotuksen hylkääminen merkitsee sen tekemistä turhaksi, kalliiksi ja mahdottomaksi panna täytäntöön.
<SPEAKER ID="047" NAME="Puhemies">
(DE) Keskustelu on päättynyt.
<P>
Äänestys toimitetaan keskiviikkona 16. kesäkuuta 2010.
<P>
Kirjalliset lausumat (työjärjestyksen 149 artikla)
<SPEAKER ID="048" NAME="Vilija Blinkevičiūt " LANGUAGE="LT">
Hyväksyn työllisyyden ja sosiaaliasioiden valiokunnan hyväksymän kannan komission ehdotuksen hylkäämisestä ja yhdyn näkemykseen, että komission on yhdessä Euroopan parlamentin kanssa ryhdyttävä toimiin, niin että komissio antaa tulevaisuudessa uuden parannetun ehdotuksen. Korostaisin sitä, että komission ehdotus poistaa itsenäiset ammatinharjoittajat direktiivin soveltamisalasta olisi merkittävää taka-askel EU:n sosiaalipolitiikassa ja liikenteen alalla. Kiinnittäisin huomionne siihen, että näennäiset itsenäiset kuljettajat heikentävät koko työmarkkinoita ja suurimpana ongelmana on se, että käytännössä näennäistä itsenäisyyttä on vaikea todistaa. Jollemme ryhdy konkreettisiin toimiin ja oikeudellisiin toimiin, niin kuljettajien näennäisestä itsenäisestä työstä tulee yksi työmarkkinoiden suurimmista ongelmista emmekä me voi välttyä epäoikeudenmukaiselta kilpailulta. Jotta voimme parantaa kaikkien kuljettajien työoloja ja varmistaa heidän sosiaaliset oikeutensa ja takuunsa ja jotta voimme parantaa tieturvallisuutta sekä välttää epäoikeudenmukaista kilpailua EU:n kuljetusmarkkinoilla, emme voi hyväksyä komission ehdotusta sellaisena kuin se on tänään.
<SPEAKER ID="049" NAME="Pascale Gruny  " LANGUAGE="FR">
Direktiivi, josta keskustelemme tänään, on tulosta erittäin pitkistä neuvotteluista Euroopan parlamentissa kahden mandaatin nojalla. Aihe on erittäin arka, sillä se koskee työpaikkojamme nyt ja tulevaisuudessa. Se koskee tieturvallisuutta ja oikeudenmukaista kilpailua jäsenvaltioiden yritysten välillä. En hyväksyisi sosiaalista polkumyyntiä unionin alueella.
<P>
Voisiko itsenäinen kuljettaja työskennellä 14 tuntia päivässä, 84 tuntia viikossa ilman, että hän on riski maanteillä? Yrityksen palkkaamaan kuljettajaan verrattuna se on epäoikeudenmukaista kilpailua. Se saa jotkut yritykset myös ehdottamaan työntekijöilleen, että nämä ilmoittavat itsensä itsenäisiksi ammatinharjoittajiksi. Meidän on suojeltava kansalaisiamme ja yrityksiämme.
<P>
Pyydän siksi Euroopan komissiota vetämään takaisin ehdotuksensa, ja jos niin ei tapahdu, kehotan Euroopan parlamentin jäseniä äänestämään huomisessa täysistunnossa sen puolesta, että itsenäiset ammatinharjoittajat säilytetään direktiivin soveltamisalassa.
<SPEAKER ID="999" NAME="Sirpa Pietikäinen  " LANGUAGE="FI">
Kuljettajayrittäjien työaikadirektiiviin liittyvä, ay-liikkeen esittämä huoli valeyrittäjyydestä on eräissä EU-maissa aivan aito ja oikeutettu. Alihankinnan ulkoistaminen ja sen myötä työnantajan vastuun kiertäminen on kasvava ongelma. Esitetty keino ongelman ratkaisuun, eli kuljettajayrittäjien liittäminen direktiiviin, on kuitenkin väärä. Oikea tapa ratkaista valeyrittäjyyteen liittyvät ongelmat olisi sopia EU-tasolla työntekijä- ja työnantajajärjestöjen kesken yrittäjyyden määritelmästä. Nyt syyttömät joutuvat kärsimään.
<P>
Asiassa olisi edettävä kompromissimallin mukaisesti, jota muun muassa keskusta-oikeistolaisen EPP:n varapuheenjohtaja Corien Wortman-Kool oli rakentamassa. Tämän mukaan itsenäiset kuljettajat jätetään direktiivin soveltamisalan ulkopuolelle, mutta jäsenvaltiot voivat halutessaan soveltaa direktiivissä tarkoitettua kokonaistyöaikasääntelyä oman valtionsa itsenäisiin kuljettajiin. Ehdotus johtaisi todennäköisesti siihen, että direktiivistä päästäisiin ensimmäisellä lukemisella sopuun parlamentin ja neuvoston kesken.
<P>
On sääli, ellei parlamentti anna kompromissille mahdollisuutta. Kun pikemminkin olisi syytä keskittyä kohentamaan yrittäjien asemaa, niin nyt avataan mahdollisuus aitojen yrittäjien työajan rajoittamiseen. Tämä on huolestuttavaa, sillä pienyrittäjien ansaintamahdollisuudet syntyvät yleensä vain omasta työstä.

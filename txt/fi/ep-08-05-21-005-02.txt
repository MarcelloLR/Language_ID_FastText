<CHAPTER ID="005-02">
2. Metallisen elohopean viennin kieltäminen ja turvallinen varastointi (
<P>
- Ennen äänestystä
<SPEAKER ID="127" NAME="Dimitrios Papadimoulis">
esittelijä. - (EL) Arvoisa puhemies, kiitän vielä kerran varjoesittelijöitä heidän erinomaisesta yhteistyöstään. Kaikissa vaiheissa mukana olleiden edustajien kanssa käydyssä vuoropuhelussa pääsimme tyydyttävään kompromissiin neuvoston kanssa, kiitos komission panoksen.
<P>
On kuitenkin olemassa vaara, että kompromissi pettää ja palaamme lähtöruutuun, jos Almadénia koskevat tarkistukset 37 ja 41 hyväksytään.
<P>
Muistutan teitä, hyvät kollegat, että ensimmäisessä käsittelyssä minäkin kannatin Almadénia koskevia tarkistuksia, mutta olemme nyt tosipaikan edessä. Neuvosto ja komissio eivät hyväksy näitä tarkistuksia. Jos ne hyväksytään, palaamme lähtöruutuun. Vuosi sitten neuvosto hyväksyi vain yhden Euroopan parlamentin tarkistuksista. Nyt olemme kaikkien poliittisten ryhmien yhteistyön ansiosta saaneet 22 tarkistusta hyväksytyksi sopimustekstissä. Kysyn teiltä: uhraammeko me tämän saavutuksen? Komission jäsen Dimas sanoi eilen suorat sanat. Komissio ei hyväksy tarkistuksia 37 ja 41. Neuvostossa edes Espanjan hallitus ei vaatinut näitä tarkistuksia.
<P>
Pyydän teitä siis äänestämään näitä tarkistuksia vastaan, jotta voimme hyödyntää neuvoston kanssa aikaansaamaamme merkittävää edistymistä sopimuksessa ympäristön ja kansanterveyden suojelemisesta. Näin voimme hyväksyä tyydyttävän siirron kohti elohopean viennin kieltoa hyvin suurella enemmistöllä.

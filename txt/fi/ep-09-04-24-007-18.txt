<CHAPTER ID="007-18">
18. Yhteinen alv-järjestelmä maahantuontiin ja muihin rajatylittäviin operaatioihin liittyvien veropetosten osalta (
<P>
Ennen äänestystä:
<SPEAKER ID="138" NAME="Bart Staes" AFFILIATION="Verts/ALE">
(NL) Haluaisin käydä uudelleen läpi mietintöäni koskevaa äänestystä, joka suoritettiin toisessa käsittelyssä. Kaikki parlamentin ryhmät pääsivät poliittiseen sopuun neuvoston kanssa usean tarkistuksen hyväksymisestä, jotta saisimme aikaan asianmukaisen asetuksen.
<P>
Koska niin moni jäsen (heitä on yli 400) on poissa istunnosta, emme voineet hyväksyä tarkistuksia, jotka edellyttävät 393 äänen määräenemmistöä toisessa käsittelyssä. Saimme vain 387 ääntä 395 annetusta äänestä. Niin monen jäsenen poissaolon takia jouduimme rikkomaan sopimuksemme neuvoston kanssa.
<P>
Pyytäisinkin puhemiehistöä ja parlamentin hallintovirkamiehiä pohtimaan, kuinka voisimme pelastaa tilanteen ennen 7. toukokuuta alkavaa parlamentin lomaa, jotta voimme keskustella ja korjata tilanteen seuraavalla istuntojaksolla.
<SPEAKER ID="139" NAME="Puhemies">
(EN) Jäsen Staes, minun on sanottava, että olemme jo käsitelleet asiaa ja tarkastelemme sitä varmasti uudelleen, sillä se on todellinen ongelma.

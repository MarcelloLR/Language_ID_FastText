<CHAPTER ID="005-14">
14. Työjärjestyksen muuttaminen parlamentin ja komission yhteisen avoimuusrekisterin käyttöönoton seurauksena (
<SPEAKER ID="137" NAME="Puhemies">
(EN) Hyvät kollegat, luen lausuman.
<P>
Casinin mietintö toimielinten välisestä Euroopan parlamentin ja komission yhteistä avoimuusrekisteriä koskevasta sopimuksesta on merkittävä askel eteenpäin säänneltäessä Euroopan parlamentin jäsenten suhteita ulkopuolisiin etuihin. Haluan ennen äänestyksen toimittamista korostaa, että parlamentin jäsenten ja edunvalvojien käytännesääntöjä käsittelevä työryhmä ei aio kyseenalaistaa komission kanssa tehdyn sopimuksen sisältöä ja Casinin mietinnön sisältöä. Se pyrkii pikemminkin täydentämään puitteita lisäämällä uusia näkökohtia ja erityisesti vahvistamaan eturyhmien pääsyyn Euroopan parlamentin tiloihin sovellettavia sääntöjä.
<P>
(Välihuomautus salista: "Aamen!", naurua)

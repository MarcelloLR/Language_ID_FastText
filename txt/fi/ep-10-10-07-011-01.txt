<CHAPTER ID="011-01">
1. Biologista monimuotoisuutta käsittelevä konferenssi - Nagoya 2010 (äänestys) 
<P>
Ennen äänestystä:
<SPEAKER ID="153" NAME="Bruno Gollnisch" AFFILIATION="NI">
(FR) Arvoisa puhemies, puhun hyvin lyhyesti. Haluaisin tällä lyhyellä työjärjestyspuheenvuorollani ilmaista sekä ihailuni suurta muusikkoa Beethovenia kohtaan että paheksuntani sitä kohtaan, että meidät pakotetaan säännöllisesti kuulemaan sellaisen Euroopan hymniä, joka on kadonnut...
<P>
(Vastalauseita.)
<P>
(Puhemies keskeytti puhujan.)
<SPEAKER ID="154" NAME="Joseph Daul" AFFILIATION="PPE">
(FR) Arvoisa puhemies, olen järkyttynyt noista lausunnoista.
<P>
(Suosionosoituksia.)
<P>
Kunnioituksesta vapautta, rauhaa ja kansalaistemme kokemia kärsimyksiä kohtaan pyydän yksinkertaisesti, että jos nämä herrasmiehet haluavat olla kunnioitettavia ja ansaita minun kunnioitukseni, he eivät enää ota vastaan EU:n maksamaa Euroopan parlamentin jäsenen palkkaa.
<P>
(Suosionosoituksia.)
<SPEAKER ID="155" NAME="Puhemies">
(EN) Hyvä Bruno Gollnisch, minä olen hyvin kiltti ja kärsivällinen mies. Teillä ei ole puheenvuoroa. Tämä ei ole työjärjestyspuheenvuoro. Jos jatkatte huutamista, teidät viedään kohteliaasti pois tästä salista.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Arvoisa puhemies, hyvät kollegat, pyytäisin teitä ottamaan huomioon, että päätöslauselman 35 kohdan tarkka ja alkuperäinen sanamuoto, josta äänestetään ja jossa korostetaan, että yritysten yhteiskuntavastuun pitäisi kattaa biologinen monimuotoisuus, on ranskankielinen versio, ja sitä versiota pitäisi käyttää. Lisäksi englanninkielisestä versiosta kadonnut sana "social" pitäisi lisätä siihen uudelleen ja versio pitäisi korjata.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Arvoisa puhemies, te kehotitte meitä äänestämään 16 kohdan alkuperäisestä tekstistä. Aiemmin oli kuitenkin erillinen äänestys, ja 16 kohtaa tarkistettiin. Erillisiä äänestyksiä oli kaksi. Siten äänestimme alkuperäisestä tekstistä mutta emme tarkistuksesta.
<SPEAKER ID="161" NAME="Esther de Lange" AFFILIATION="PPE">
(EN) Arvoisa puhemies, ennen kuin suoritamme lopullisen äänestyksen - ja vaikka olen hyvin tyytyväinen siihen, että hyväksyimme tarkistuksen 1 - luulen, että vihreiden Sandrine Bélier on oikeassa. Te itse asiassa kehotitte meitä äänestämään alkuperäisestä kohdasta.
<P>
Näyttötauluilla näimme sitten, että äänestimme tarkistuksesta 1. Mielestäni meidän pitäisi äänestää uudelleen tarkistuksesta 1 ollaksemme oikeudenmukaisia vihreitä kohtaan.
<P>
Jos tarkistus 1 hyväksytään, alkuperäinen kohta jää pois.
<SPEAKER ID="162" NAME="Puhemies">
(EN) Se voi johtua siitä, että puhun kreikkaa, joka ei ole erityisen hyvin tunnettu kieli, ja puhun sitä nopeasti auttaakseni täällä jokaista. Mielestäni - saatan olla väärässä - ensin tarkistuksesta 1 äänestettiin nimenhuutoäänestyksellä ja sitten äänestettiin...
<P>
(Vastalauseita.)
<P>
Hyvä on, luotan parlamenttiin. Luulen, että jos muistan oikein, tarkistus 1 hylätään ja sitten alkuperäinen teksti hyväksytään, mutta minä teen sen.
<P>
Palaan tarkistukseen 1 nimenhuutoäänestyksellä. Aloitetaan äänestys.
<P>
(Tarkistus 1 hyväksyttiin nimenhuutoäänestyksellä.)

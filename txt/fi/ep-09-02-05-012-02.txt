<CHAPTER ID="012-02">
2. Burmalaispakolaisten tilanne Thaimaassa 
<P>
- Ennen kohdasta 2 toimitettua äänestystä:
<SPEAKER ID="255" NAME="Charles Tannock" LANGUAGE="EN">
Arvoisa puhemies, panen jälleen kerran merkille, että henkilökunta ei itse asiassa ole merkinnyt suullisia tarkistuksia samassa järjestyksessä kuin niistä on äänestetty, joten olen tällä kertaa hyvin tarkkana järjestyksestä. Haluamme lisätä 2 kohdan loppuun sanat "tahallinen köyhdyttäminen, mielivaltainen verotus ja maiden takavarikointi mukaan lukien".
<SPEAKER ID="257" NAME="Charles Tannock" LANGUAGE="EN">
Arvoisa puhemies, suullisesti tarkistettu 5 kohta kuuluu seuraavasti: "On tyytyväinen Thaimaan hallituksen yhteistyöhön Yhdistyneiden Kansakuntien pakolaisasiain päävaltuutetun kanssa ja kehottaa sallimaan viipymättä ja rajoituksitta vierailut kaikkien pidätettyjen rohingya-venepakolaisten luona heidän suojelun tarpeensa määrittämiseksi; kehottaa samaan aikaan Thaimaan hallitusta allekirjoittamaan pakolaisten oikeusasemaa koskevan YK:n yleissopimuksen ja siihen vuonna 1967 liitetyn pöytäkirjan."
<SPEAKER ID="259" NAME="Charles Tannock" LANGUAGE="EN">
Arvoisa puhemies, luen nyt suullisesti tarkistetun 6 kohdan kokonaisuudessaan: "Korostaa, että venepakolaisongelma, joka vaikuttaa Thaimaahan ja muihin maihin, on ennen kaikkea alueellinen kysymys; suhtautuu myönteisesti Thaimaan hallituksen pyrkimyksiin lisätä yhteistyötä alueella olevien naapureiden kesken rohingya-kansaa koskevien huolenaiheiden ratkaisemiseksi; pitää Thaimaan pysyvän ulkoasiainsihteerin Virasakdi Futrakulin Intian, Indonesian, Bangladeshin, Malesian ja Burman suurlähettiläiden kanssa 23. tammikuuta 2009 pitämää kokousta tässä suhteessa myönteisenä; vetoaa myös Kaakkois-Aasian maiden liiton (ASEAN) jäsenvaltioihin, erityisesti sen puheenjohtajaan Thaimaahan, sekä asianmukaisiin kansainvälisiin järjestöihin, jotta nämä pyrkisivät saamaan aikaan pysyvän ratkaisun tähän pitkään kestäneeseen ongelmaan."
<SPEAKER ID="261" NAME="Charles Tannock" LANGUAGE="EN">
Arvoisa puhemies, johdanto-osan E kappale kuuluu seuraavasti: "Ottaa huomioon, että Yhdistyneiden Kansakuntien pakolaisvirasto on ilmaissut huolensa burmalaispakolaisten huonosta kohtelusta saatujen tietojen johdosta ja päässyt Thaimaan viranomaisten huostassa vielä olevista 126:n rohingya-kansaan kuuluvista henkilöistä joidenkin luo."

<CHAPTER ID="007-03">
3. Valko-Venäjän tilanne (
<P>
Ennen 2 kohdasta toimitettua äänestystä:
<SPEAKER ID="143" NAME="Justas Vincas Paleckis" AFFILIATION="S&amp;D">
(EN) Arvoisa puhemies, ehdotamme erästä tärkeää ja lyhyttä lisäystä 2 kohtaan: "on erityisen huolestunut viimeksi kuluneiden 31 päivän ajan nälkälakossa olleen Mikalay Statkevichin terveydentilasta".
<SPEAKER ID="145" NAME="Jacek Protasiewicz" AFFILIATION="PPE">
(EN) Arvoisa puhemies, tämä tarkistus on kovin samankaltainen kuin Justas Paleckisin tarkistus. Koska päätöslauselma ei ole pelkästään parlamentin poliittinen lausunto, vaan sillä tarjotaan myös moraalista tukea vangituille, ehdotamme, että päätöslauselmaamme sisällytetään niiden neljän entisen presidenttiehdokkaan nimet, joita KGB pitää edelleen vangittuina.
<P>
Heitä ovat Vladimir Nekljajev, Andrei Sannikov, Nikolai Statkevich ja Aleksey Mikhalevich, sekä kaksi demokraattisten oppositiopuolueiden johtajaa, Valko-Venäjän kristillisdemokraattien yhteispuheenjohtaja Pavel Severinets sekä yhdistyneen kansanpuolueen johtaja Anatoly Lebedko. Hyvät kollegat, pyydämme tukeanne, jotta nämä kuusi nimeä sisällytetään 3 kohtaan.
<SPEAKER ID="147" NAME="Vytautas Landsbergis" AFFILIATION="PPE">
(EN) Arvoisa puhemies, olisi hyvä pitää mielessä - tai ehkäpä sisällyttää tekstin 9 kohtaan - seuraava ajatus: "samalla komission olisi rahoitettava se, että Uladzimir Nekljajevin runokirjat, jotka Valko-Venäjän viranomaiset takavarikoivat ja polttivat hiljattain, painetaan uudelleen ja saatetaan jakeluun". Älkää vastustako tätä, jos se vain on mahdollista.
<SPEAKER ID="149" NAME="Kristiina Ojuland" AFFILIATION="ALDE">
(EN) Arvoisa puhemies, haluamme esittää suullisen tarkistuksen ja lisätä 13 kohdassa ilmaisun "itäistä kumppanuutta koskeviin toimiin" jälkeen ilmaisun "viimeistään". Tarkistus on tarpeen, koska tarvitsemme nopeita päätöksiä suhteista Valko-Venäjään ja etenkin päätöksen itäisestä kumppanuudesta ja Valko-Venäjän osallistumisen jatkamisesta. Pyydämme tukeanne.

<CHAPTER ID="005-08">
8. Puheenjohtajakokouksen kokoonpano (työjärjestyksen 23 artiklan muuttaminen) (äänestys) 
<P>
Mietintö Papastamkos
<P>
- Ennen äänestystä
<SPEAKER ID="095" NAME="Georgios Papastamkos  " AFFILIATION="PPE-DE">
esittelijä. - (EL) Arvoisa puhemies, sitoutumattomien jäsenten määrä voi milloin tahansa kasvaa ennalta-arvaamattomien tapahtumien johdosta. Tähän vaikuttaa poliittisten ryhmien poliittinen yhtenäisyys tai se, miten sitoutumattomat jäsenet pystyvät pääsemään yksimielisyyteen, jos poliittisen ryhmän muodostamisen edellyttämä jäsenmäärä on koossa.
<P>
Puheenjohtajakokouksen kokoonpanoa koskevaa työjärjestyksen määräystä ei siksi pitäisi oikeuspoliittisesti räätälöidä yksinomaan sellaista tilannetta varten, jossa sitoutumattomia jäseniä on vähän.
<P>
Euroopan parlamentin työjärjestys koostuu kuitenkin määräyksistä, jotka ovat voimassa pitkään. Niiden on toimittava käytännössä myös tilanteiden muuttuessa tulevaisuudessa eikä pelkästään määräysten antamis- tai muuttamishetkellä.
<P>
Tämän vuoksi uuden tilapäisen tilanteen, joka voi muuttua milloin tahansa ja erityisesti korvautua aiemmin vallinneella tilanteella, ei pitäisi johtaa uusiin määräyksiin. Tämä asia liittyy parlamentin suvereniteettiin, parlamentin riippumattomuuteen ja sen kykyyn järjestää toimintansa. Pyydän teitä näin ollen äänestämään mietinnön puolesta.

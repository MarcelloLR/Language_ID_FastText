<CHAPTER ID="010">
Tervetulotoivotukset
<SPEAKER ID="280" NAME="Puhemies">
(ES) Ennen kuin siirrymme seuraavaan puhujaan, ilmoitan parlamentin jäsenille, että Puolan parlamentin puhemies Bronislaw Komorowski on saapunut viralliselle lehterille valtuuskunnan kanssa.
<P>
(Suosionosoituksia)
<P>
Puhemies Komorowski on vastannut puhemiehemme Hans-Gert Pötteringin kutsuun, ja he avasivat äsken yhdessä valokuvanäyttelyn, jossa muistellaan keskuudestamme poistuneen, vapauden puolesta taistelleen rakkaan ja suuresti ihaillun ystävämme ja kollegamme Bronislaw Geremekin uraa. Arvoisa puhemies Komorowski, toivotamme teidät lämpimästi tervetulleeksi tähän kotiinne, Euroopan parlamenttiin.

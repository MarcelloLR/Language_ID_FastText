<CHAPTER ID="005-10">
10. Tieteellisiin tarkoituksiin käytettävien eläinten suojelu (
<P>
- Ennen äänestystä:
<SPEAKER ID="104" NAME="Neil Parish">
esittelijä. - (EN) Arvoisa puhemies, haluan kiittää kaikkia varjoesittelijöitä, jotka ovat hyvin auliisti työskennelleet kanssani tämän uskomattoman teknisen ja vaikean asiakirjan parissa. Työskentelemällä yhdessä olemme onnistuneet saamaan aikaan mielestäni hyvän kompromissin.
<P>
Eläinkokeet ovat erittäin kiistanalainen ja tunnepitoinen aihe, johon liittyy moraalinen ongelma. Olemme tehneet parhaamme muodostaaksemme kannan, jolla parannetaan eläinkokeissa käytettävien eläinten hyvinvointia ja varmistetaan samalla, että huippulaatuinen ja luotettava lääketieteellinen tutkimus voi jatkua Euroopassa. Perustanamme on monilta osin ollut komission ehdotus, ja kaikkein tärkeimpänä olemme selventäneet vakavuusluokitusta. Teimme maatalousvaliokunnassa hyvän kompromissin, eikä sitä pitäisi purkaa osiin tässä vaiheessa.
<P>
Haluamme kaikki työskennellä yhdessä eläinkokeiden parantamiseksi, vähentämiseksi ja korvaamiseksi. Meidän on kuitenkin muistettava, että monet rokotteet ja tautien hoitokeinot on kehitetty käyttämällä eläimiä, ja erityisesti kädellisiä - esimerkiksi rokotteet poliota, kurkkumätää ja hepatiitti B:tä vastaan sekä syvä aivostimulaatio Parkinsonin tautiin. Kaikki ovat esimerkkejä eläintutkimuksen hyödyistä. Monet jäsenet ovat huolissaan alkioiden kantasolujen käytöstä. Huolen lievittämiseksi tarkistuksella 170, jos se hyväksytään, varmistetaan, että eettiset päätökset tästä asiasta tehdään jäsenvaltioissa, ei komissiossa.
<P>
Meillä on nyt huikea tilaisuus parantaa eläinten hyvinvointia ja eläintutkimusta koskevaa lainsäädäntöä. Meidän pitäisi panna puolue-eromme syrjään ja tukea tätä mietintöä. Teollisuus, lääketieteellinen tutkimus ja eläinten hyvinvointijärjestöt ovat vakuuttuneita siitä, että tämä on askel eteenpäin ja että parannamme nykyistä lainsäädäntöä ja saatamme sen ajan tasalle. Jos emme hoida tätä tässä parlamentissa, lain säätäminen saattaa siirtyä jälleen kahdella tai useammallakin vuodella, mikä olisi askel taaksepäin. Pyydän parlamentin jäseniä tukemaan tätä mietintöä.
<P>
Lopuksi, koska tämä on luultavasti viimeinen kerta, kun puhun tässä istuntosalissa, sillä vetäydyn täältä siirtyäkseni kansalliseen politiikkaan, tahtoisin kiittää teitä ystävällisyydestä, jolla olette minua kohdellut, ja kiitän parlamentin jäseniä, jotka myös ovat olleet ystävällisiä minua kohtaan.
<P>
(Suosionosoituksia)
<SPEAKER ID="105" NAME="Puhemies">
(DE) Paljon kiitoksia, kollega Parish. Toivotamme teille kansallisessa parlamentissanne samaa työn iloa kuin mikä teillä täällä Euroopan parlamentissa on ollut.

<CHAPTER ID="006-13">
13. Energian hinnan nousu (äänestys)
<SPEAKER ID="094" NAME="Puhemies">
Äänestykset ovat päättyneet.
<SPEAKER ID="095" NAME="Tatjana Ždanoka" AFFILIATION="Verts/ALE">
(EN) Arvoisa puhemies, haluan käyttää työjärjestyspuheenvuoron. Äänestysten alussa äänestimme jäsen Estevesin kahdesta mietinnöstä: ensimmäinen niistä koski takaisinottoa, ja siitä äänestettiin ilman nimenhuutoäänestystä, ja toinen koski lyhytaikaista oleskelua varten myönnettäviä viisumeja, ja siitä taas äänestettiin nimenhuutoäänestyksessä. Ilmoititte kuitenkin molemmilla kerroilla saman otsikon: sanoitte "takaisinottoa koskeva mietintö".
<P>
Tämä aiheutti Verts/ALE-ryhmässä äänestykseen liittyvää sekaannusta. Pyydänkin sihteeristöä ja puhemiestä tarkistamaan äänestystuloksemme. Ryhmämme kannatti mietintöä lyhytaikaista oleskelua varten myönnettävistä viisumeista mutta vastusti takaisinottoa koskevaa mietintöä. Pelkään, että koko ryhmämme on äänestänyt toisin, koska mietintöjen nimet ilmoitettiin väärin. Pyydän teitä ottamaan tämän huomioon.
<SPEAKER ID="098" NAME="Puhemies">
Hyvä jäsen Ždanoka, jos näin tapahtui, asia otetaan huomioon. Tarkastelemme asiaa, ja teen siitä pöytäkirjaan asianmukaisen merkinnän.

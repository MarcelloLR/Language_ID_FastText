<CHAPTER ID="005-01">
1. Puitesopimus Euroopan parlamentin ja komission välisistä suhteista (
<P>
- Ennen äänestystä:
<SPEAKER ID="086" NAME="José Manuel Barroso" LANGUAGE="EN">
Arvoisa puhemies, esitin muutama kuukausi sitten poliittisissa suuntaviivoissani ja täällä täysistunnossa, että käynnistäisimme tämän erityislaatuisen yhteistyökumppanuuden parlamentin ja neuvoston välillä. Esitin suhteidemme parantamista ja kehittämistä myönteisesti niin, että se vastaisi uuttaa sopimusta ja yhteistä päämääräämme rakentaa Eurooppaa yhdessä.
<P>
Olen viime viikkoina käynyt perusteellisia keskusteluja puitesopimuksen tarkistamisesta sen neuvotteluryhmän kanssa, jonka johtajaksi nimesitte Lehnen. Tartun nyt tilaisuuteen kiittääkseni kaikkia heitä hyvin intensiivisistä keskusteluista sekä heidän rakentavasta lähestymistavastaan.
<P>
Olen äärimmäisen tyytyväinen siihen, että olemme löytäneet yhteisymmärryksen suhteitamme tulevina vuosina ohjaavista periaatteista. Niiden on määrä vahvistaa yhteistyötämme, jossa noudatamme täysin perussopimusten mukaista institutionaalista tasapainoa.
<P>
Euroopan komission puheenjohtajana hyväksyn juuri antamassanne päätöslauselmassa vahvistetut periaatteet. Periaatteet ohjaavat minua, kun kehittelen uuden komission kantaa koko puitesopimuksen tarkistamiseen.
<P>
Koska päätöslauselma hyväksyttiin näin vakuuttavalla parlamentin enemmistöllä, olen varma, että meillä on nyt erinomainen perusta suhteittemme vahvistamiseen. Asioissa, jotka koskevat meidän kahden toimielimen lisäksi myös neuvostoa, toivon vilpittömästi, että neuvosto ottaa osaa yhteisiin ponnisteluihimme kaikkien toimielinten toiminnan parantamiseksi koko Euroopan hyväksi.
<P>
Jos hyväksytte uuden komission myöhemmin tänään, pyydän komission varapuheenjohtajaa nimittämään komission puolelta Maroš Šefčovičin johtamaan neuvotteluja puitesopimuksen tarkistamisesta. Haluan vakuuttaa, että hän on yhtä sitoutunut kuin minä (kuten ovat varmasti myös kaikki muut uuden komission jäsenet) pikaisiin ja tehokkaisiin neuvotteluihin.
<SPEAKER ID="087" NAME="Puhemies">
(EN) Arvoisa puheenjohtaja Barroso, paljon kiitoksia hyvin positiivisesta suhtautumisestanne neuvotteluihimme. Haluan kiittää meidän kaikkien puolesta Lehnen johtamaa neuvotteluryhmää sekä kaikkia neuvotteluihin vahvasti sitoutuneita kollegoja.
<P>
(Suosionosoituksia)
<P>
Meillä ei ole vielä Lissabonin sopimukseen perustuvaa lainsäädäntöaloitetta, mutta meille on luvattu komissiolta vastausta odotuksiimme. Meillä on kyselytunti sekä Euroopan komission puheenjohtajan että komission jäsenten kanssa, Euroopan komission puheenjohtajan kutsu Euroopan parlamentin puhemiehelle ja komission jäsenten kollegiolle sekä yhteistyömme jäsenvaltioiden parlamenttien kanssa, mikä on hyvin tärkeä asia.
<P>
Toissijaisuusperiaatesääntöä tarkasteltaessa meidän on laadittava vaikutustenarviointi periaatteen parantamiseksi mahdollisimman paljon. Toivomme, että siitä tehdään vahvempi kuin alkuperäisessä sopimuksessamme, mutta on yhä toivoa siitä, että me kaikki voimme tehdä kaiken tarvittavan kansalaistemme hyväksi tulevaisuudessa.
<P>
(Istunto keskeytettiin klo 12.10 ja sitä jatkettiin klo 13.30.)

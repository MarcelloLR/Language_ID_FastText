<CHAPTER ID="006">
Jäsenen toimivaltuudet (jatkoa) 
<SPEAKER ID="094" NAME="Puhemies">
Hyvä on, koska ette suostu olemaan hiljaa, annan puheenvuoron niiden ryhmien puheenjohtajille, jotka eivät ole vielä puhuneet tästä asiasta.
<SPEAKER ID="095" NAME="Brian Crowley">
UEN-ryhmän yhteispuheenjohtaja. - (EN) Arvoisa puhemies, työjärjestyspuheenvuoro. En halua viivyttää asioiden käsittelyä liian pitkään, mutta haluan todeta, että oli epäoikeudenmukaista, kun ette antanut puheenvuoroa UEN-ryhmän varapuheenjohtajalle Kamińskille, joka ilmoitti haluavansa käyttää puheenvuoron asiasta. Sillä, olisitteko ollut samaa vai eri mieltä näkökannasta, jonka hän halusi esittää, ei ole merkitystä. Muille annettiin mahdollisuus puhua, ja hänellekin olisi pitänyt antaa mahdollisuus puheenvuoroon.
<P>
Joillain parlamentin jäsenillä on toisenlainen mielipide minua ennen puhuneiden jäsenten esittämistä tulkinnoista, ja heidänkin näkemystään olisi pitänyt kuulla samaan aikaan kuin muita.
<P>
(Suosionosoituksia)
<SPEAKER ID="096" NAME="Puhemies">
Jäsen Crowley, me voisimme antaa puheenvuoron kenelle tahansa tämän parlamentin 765 jäsenestä tässä asiassa. Olen antanut puheenvuoron ryhmien puheenjohtajille, ja te puhuitte oman ryhmänne puolesta.
<SPEAKER ID="097" NAME="Bruno Gollnisch" LANGUAGE="FR">
Arvoisa puhemies, katson, että minulla on ryhmän puheenjohtaja aivan samat oikeudet kuin muillakin. Kollegamme Cohn-Bendit totesi, että fasistien ja stalinistien juonet on tuomittava. Nähdäkseni pääongelma tässä asiassa on juuri sen tietäminen, onko jäsen Geremek ollut osallisena totalitarismin kauhistuttavimpien edustajien eli stalinistien juonissa, ja jos on, niin missä määrin.
<P>
Huomautan, että jäsenen oikeuksien suojelu, joka on meille aivan yhtä tärkeä kuin teillekin, on usein joustava käsite teidän kannaltanne. Kun entinen jäsen Le Pen joutui epäsuosioon epäoikeudenmukaisen menettelyn päätteeksi - naurettavan kampanjatapahtuman jälkeen - puolustukseksi esitettiin kansallinen suvereenisuus. Kun kollegaamme Ruiz Mateosta estettiin vannomasta valaa Espanjassa, koska häntä vastaan oli vireillä oikeusjuttu, puolustukseksi esitettiin kansallinen suvereenisuus. Kun minun poliittista mielipiteenvapauttani vastaan hyökättiin, te ette halunneet puolustaa koskemattomuuttani ja puolustukseksi sanottiin kansallinen suvereniteetti.
<P>
Hodie mihi, cras tibi, tänään on minun vuoroni, teidän on huomenna!
<P>
(Suosionosoituksia ITS-ryhmältä)
<SPEAKER ID="098" NAME="Puhemies">
Tämä asia viedään puheenjohtajakokouksen käsiteltäväksi. Siitä keskustellaan huomenaamuna, ja uskoakseni Euroopan parlamentin suuri enemmistö on asettunut jäsen Geremekin kannalle. Yksi kerta ei tapa, mutta koska olen puhemies, minäkin haluan tarjota täyden tukeni.
<P>
(Suosionosoituksia vasemmalta)

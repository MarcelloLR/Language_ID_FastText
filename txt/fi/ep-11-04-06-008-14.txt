<CHAPTER ID="008-14">
14. Lasten kehitykseen ja terveyteen viittaavien, elintarvikkeita koskevien tiettyjen terveysväitteiden hyväksyntä ja hyväksynnän epääminen (
<P>
Ennen äänestystä
<SPEAKER ID="136" NAME="Glenis Willmott" AFFILIATION="S&amp;D">
(EN) Arvoisa puhemies, Euroopan parlamentin jäsenet ovat tärkeässä asemassa tarkasteltaessa terveysväitteitä koskevia päätöksiä. Olen saanut useita huolen täyttämiä kirjeitä ja sähköpostiviestejä vanhemmilta, tärkeiltä terveydenhoitoalan järjestöiltä ja kuluttajajärjestöiltä, kätilöjen, sairaanhoitajien ja lääkäreiden järjestöiltä sekä Unicefilta ja WHO:lta. Emme saa sallia tätä väitettä, ennen kuin tieteellinen yhteisö pääsee todelliseen yhteisymmärrykseen sen paikkansapitävyydestä. Tämänhetkinen näyttö ei ole vakuuttavaa, eikä ole olemassa näyttöä, joka tukisi tällaisen väitteen käyttöä äidinmaidonvastikkeiden yhteydessä.
<P>
Mikäli synteettisesti valmistetun DHA:n osoitetaan tulevaisuudessa olevan todellakin eduksi vauvoille, meidän pitäisi tehdä siitä kaikkien äidinmaidonvastikkeiden olennainen ainesosa, eikä sallia sen käyttöä vain tietyn tuotemerkin markkinointikeinona. Kehotan kollegoitani hyväksymään päätöslauselman.
<SPEAKER ID="137" NAME="Esther de Lange" AFFILIATION="PPE">
(EN) Arvoisa puhemies, en todellakaan halua aloittaa keskustelua uudelleen, mutta meidän todellakin pitäisi miettiä kahteen kertaan puheenvuoron antamista henkilöille, jotka osaavat esittää henkilökohtaisen mielipiteensä tieteelliseksi näytöksi verhottuna. Emmekö voisi vain äänestää. Olemme tehneet päätöksemme.
<P>
(Suosionosoituksia)

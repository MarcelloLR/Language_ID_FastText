<CHAPTER ID="019">
Komission strategia tiedonsaantia, yleisön osallistumisoikeutta sekä muutoksenhaku- ja vireillepano-oikeutta ympäristöasioissa koskevan yleissopimuksen osapuolten kolmannessa kokouksessa (keskustelu)
<SPEAKER ID="497" NAME="Puhemies">
(PL) Esityslistalla on seuraavana Miroslaw Ouzkýn ympäristön, kansanterveyden ja elintarvikkeiden turvallisuuden valiokunnan puolesta komissiolle laatima suullinen kysymys komission strategiasta tiedonsaantia, yleisön osallistumisoikeutta sekä muutoksenhaku- ja vireillepano-oikeutta ympäristöasioissa koskevan yleissopimuksen osapuolten kolmannessa kokouksessa - B6-0157/2008).
<P>
(EN) Kysyn kaikilta läsnä olevilta, onko keskustelun käymisessä mitään järkeä. Ilman esittelijää emme nähdäkseni voi jatkaa keskustelua, joten pyydän lupaanne päättää tämänpäiväinen keskustelu. Esitetäänkö vastalauseita?
<SPEAKER ID="499" NAME="Marios Matsakis" AFFILIATION="ALDE">
(EN) Arvoisa puhemies, haluaisin selvennyksen. Tiedämmekö me syyn, jonka vuoksi nämä henkilöt eivät ole täällä, miksi esittelijä ei ole täällä? Onko teille esitetty selitystä tai jotain tietoa?
<SPEAKER ID="500" NAME="Puhemies">
(EN) Syy on se, että he eivät ole täällä, ja se on ainoa syy, jonka tiedän. Meillä ei ole käsitystä asiasta, meillä ei ole salaisia agentteja.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Arvoisa puhemies, mehän kaikki tiedämme, että Janusz Wojciechowski valiokunnan puheenjohtajana on vain muodollinen kysymyksen esittäjä, minä itse olen Århusin sopimuksen monivuotinen esittelijä. Olen tullut tänne varta vasten ihastuttavista parsajuhlista puhumaan tästä aiheesta, ja haluaisin mielelläni puhua sen, mitä minulla on sanottavaa...
<P>
(Puhemies keskeytti puhujan)
<SPEAKER ID="502" NAME="Puhemies">
(EN) Kaikella kunnioituksella ihastuttavia parsajuhlianne kohtaan, emme voi jatkaa ilman kysymyksen laatijan läsnäoloa. En tiedä, minkälaisia salaisia suhteita teillä on kysymyksen laatijaan, mutta valitettavasti emme voi jatkaa. Arvoisa komission jäsen, olen hyvin pahoillani.
<SPEAKER ID="503" NAME="Inés Ayala Sender" AFFILIATION="PSE">
(ES) Arvoisa puhemies, en ymmärrä, mikä työjärjestyksen artikla estää meitä käymästä keskustelua. Komission jäsen on täällä, ja meidän on todellakin kunnioitettava häntä. uskon, että kaikki läsnä olevat jäsenet ovat valmiita ja halukkaita keskustelemaan asiasta. Ymmärrän täysin Miroslav Ouzkýn preferenssit ja ensisijaiset tavoitteet ja kunnioitan häntä suuresti, mutta juuri nyt, jollei työjärjestyksessä nimenomaisesti estetä käymästä tätä keskustelua, minusta meidän olisi kunnioituksesta komission jäsentä ja parlamentin jäseniä kohtaan voitava keskustella.
<SPEAKER ID="504" NAME="Puhemies">
(EN) Katson, että suhtaudumme asiaan vakavasti. Kuinka me voisimme keskustella ilman kysymystä ja sen laatijaa? Kaikella kunnioituksella Miroslav Ouzkýn muita velvoitteita kohtaan, hän ei ole täällä eikä hän esitä kysymystä. Vaikka minulla on oikein hyvä mielikuvitus, en ymmärrä, kuinka kysymykseen voitaisiin vastata ilman kysymyksen sisältöä, vaikka paikalla ovatkin komission jäsen ja kaksi pääasiallista puhujaa, kaksi Euroopan parlamentin arvoisaa jäsentä PPE-DE- ja PSE-ryhmistä. Jos haluamme toimia vakavasti otettavasti, meidän on minusta lopetettava keskustelu. Jos haluatte edelleen vastata kysymykseen ilman kysymystä, minulla ei ole mitään sitä vastaan.
<P>
Ehdotan istunnon päättämistä. Meillä on vielä mahdollisuus jatkaa.
<SPEAKER ID="505" NAME="Androula Vassiliou">
komission jäsen. - (EN) Arvoisa puhemies, lähetän kysymykseen kirjallisen vastauksen.
<P>
Komission kirjallinen vastaus
<P>
Vuonna 2008 on kulunut kymmenen vuotta Århusin yleissopimuksen tekemisestä. Riikassa kesäkuussa pidettävässä yleissopimuksen osapuolten kolmannessa kokouksessa osapuolet saavat mahdollisuuden tarkastella yleissopimuksen täytäntöönpanossa saavutettua edistymistä sekä pohtia ja suunnitella tulevia haasteita.
<P>
Euroopan yhteisö on toukokuusta 2005 alkaen ollut yleissopimuksen osapuoli. Vuosina ennen ja jälkeen vuoden 2005 EU on laatinut useita säädöksiä yleissopimuksen täytäntöönpanon varmistamiseksi. Haasteita on kuitenkin vielä jäljellä, myös itse yleissopimuksen tasolla, sillä osapuolten on vielä päästävä sopimukseen ennakoitavissa olevista ja vakaista taloudellisista järjestelyistä.
<P>
Komission ensisijaiset tavoitteet osapuolten kolmannessa kokouksessa voidaan esittää seuraavasti:
<P>
· Pitkän ajanjakson strategisen suunnitelman hyväksyminen kunnianhimoisten mutta realististen tavoitteiden asettamiseksi tuleville vuosille käytännöllisellä ja toteuttamiskelpoisella tavalla. Tässä yhteydessä korostan täytäntöönpanon merkitystä, joka komission mielestä on ensisijainen tavoite.
<P>
· Vakaan ja ennakoitavissa olevan rahoitusjärjestelyn hyväksyminen, joka takaisi yleissopimuksen työohjelmien jatkon järkevällä taloudellisella perustalla,
<P>
· Tulkintaa koskevan osapuolten kokouksen päätöksen tekeminen, jossa selvennetään edellytykset, joiden mukaan yleissopimuksen tarkistukset tulevat voimaan. Päätöksellä on käytännön merkitystä ja se on jo nyt tärkeä, sillä sitä sovellettaisiin yleissopimukseen vuonna 2005 tehtyyn geneettisesti muunnettuja organismeja koskevaan tarkistukseen,
<P>
· Työn jatkaminen yleisön osallistumisoikeuden alalla, erityisesti kansainvälisillä foorumeilla, sekä ympäristöasioiden muutoksenhaku- ja vireillepano-oikeuden alalla ja
<P>
· Osallistuminen valvontakomitean, yleissopimuksen pääasiallisen valvontamekanismin, korkealaatuisten jäsenten nimittämiseen, jotta komitea voi tehokkaasti auttaa osapuolia yleissopimuksen täytäntöönpanon edistämisessä.
<P>
Komissio helpottaa Euroopan parlamentin jäsenten pääsyä tarkkailijoiksi yhteisön valtuuskuntiin, jotka osallistuvat monenvälisten sopimusten hallintoelinten kokouksiin, kuten se on tehnyt jo monessa yhteydessä.
<P>
Toivotan Euroopan parlamentin jäsenet tervetulleiksi osallistumaan osapuolten kolmanteen kokoukseen ja olen kiinnostunut kuulemaan ensisijaiset tavoitteenne ja odotuksenne kokouksen osalta.
<SPEAKER ID="506" NAME="Puhemies">
(PL) Ilmoitan parlamentille, että istunto päätetään, koska kysymyksen esittäjä ei ole paikalla. Kysymykseen toimitetaan kirjallinen vastaus.

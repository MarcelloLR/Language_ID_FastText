<CHAPTER ID="011">
Cleanup in Europe- ja Let's do it World 2012 -aloitteet (kirjallinen kannanotto) 
<SPEAKER ID="118" NAME="Puhemies">
(PL) Hyvät kollegat, parlamentin jäsenten enemmistö on allekirjoittanut Romana Jordan Cizeljin, Ana Gomesin, Corinne Lepagen, RadvilMorkūnaitė-Mikulėnienėn ja Indrek Tarandin kirjallisen kannanoton Cleanup in Europe- ja Let's do it World 2012 -aloitteisiin. Kannanotto toimitetaan työjärjestyksen 123 artiklan mukaisesti vastaanottajilleen ja julkaistaan allekirjoittajien nimien kanssa tässä istunnossa hyväksyttyjen tekstien yhteydessä. Nähdäkseni Romana Jordan Cizelj halusi sanoa jotakin tästä. Hyvä Romana Jordan Cizelj, olkaa hyvä.
<SPEAKER ID="119" NAME="Romana Jordan Cizelj" AFFILIATION="PPE">
(SL) Arvoisa puhemies, hyvät kollegat, aivan ensiksi haluan kiittää teitä tälle kirjalliselle kannanotolle antamastanne tuesta. Tämän kannanoton avulla olemme osoittaneet sitoutuvamme puhtaaseen ympäristön tänä Euroopan vapaaehtoistoiminnan teemavuonna. Kehottaisin kuitenkin, ettette lopeta vain tähän allekirjoitukseen vaan autatte takaamaan, että ensi vuonna, vuonna 2012, tästä toimesta, eli yhden päivän toiminnasta ympäristömme puhdistamiseksi, tulee menestys mahdollisimman monessa maassa, jopa useammassa maassa kuin tähän mennessä, ja siten tukemaan maidenne ympäristöryhmiä.
<SPEAKER ID="120" NAME="Indrek Tarand" AFFILIATION="Verts/ALE">
(EN) Arvoisa puhemies, haluan kiittää kaikkia tämän aloitteen tukemisesta. Puhun hyvin lyhyesti. Minulle oli ilo työskennellä Romana Jordan Cizeljin valvonnassa ja yhteistyössä Ana Gomesin, RadvilMorkūnaitė-Mikulėnienėn ja Corinne Lepagen kanssa. Tämä on todellinen kansalaisaloite, ja se osoittaa, miten kansalaiset voivat ohjata Euroopan parempaan tulevaisuuteen.
<P>
Koska kuitenkin tiedän kirjallisiin kannanottoihin liittyvän kiistanalaisuuden ja erilaiset mielipiteet niiden hyödyllisyydestä, haluaisin pyytää anteeksi niiltä jäseniltä, joita kampanjamme on loukannut, ja toistaa lupauksen, jonka annoin alivaliokuntamme puheenjohtajalle, Arnaud Danjeanille: lupaan, etten aloita tällä vaalikaudella enää kirjallista kannanottoa.
<P>
Toivon, että autatte minua pitämään lupaukseni, ja toivon, että me kaikki tapaamme jälleen vuoden 2012 toimintapäivänä.

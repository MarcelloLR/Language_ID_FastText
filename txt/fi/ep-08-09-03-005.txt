<CHAPTER ID="005">
Puhemiehen julkilausuma
<SPEAKER ID="062" NAME="Puhemies">
(FR) Haluaisin Euroopan parlamentin puolesta ilmaista solidaarisuutemme hurrikaani Gustavin uhreille Karibianmeren alueella.
<P>
Lähes sata ihmistä menetti henkensä Dominikaanisessa tasavallassa, Haitissa, Jamaikassa, Caymansaarilla ja Kuubassa, ja tuhannet muut ovat kodittomia. Jälleen kerran näiden kehitysmaiden, joiden kanssa meillä on läheiset suhteet Cotonoun sopimuksen - AKT-maiden ryhmä - vuoksi, kansalaiset kärsivät alueella sattuneen uuden luonnononnettomuuden aiheuttamasta tuhosta.
<P>
Euroopan unioni seuraa tiiviisti tilannetta onnettomuudesta kärsineissä valtioissa ja lähettää sinne humanitaarista apua. Euroopan parlamentti luonnollisesti seuraa tiiviisti humanitaarisen avun antoa alueen valtioille erityisesti kehitysyhteistyövaliokunnassa ja AKT:n ja EU:n yhteisessä parlamentaarisessa edustajakokouksessa.

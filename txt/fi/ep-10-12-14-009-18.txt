<CHAPTER ID="009-18">
18. Menettely oleskelu- ja työluvan saamiseksi yhden hakemuksen perusteella (
<SPEAKER ID="141" NAME="Francesco Enrico Speroni" AFFILIATION="EFD">
(IT) Arvoisa puhemies, olisiko tarkistusten luettelo mahdollista palauttaa näytölle?
<SPEAKER ID="142" NAME="Puhemies">
(ES) Kyllä, jäsen Speroni, he tutkivat parhaillaan, mistä tämä johtuu.
<P>
Näkyykö luettelo pikkunäytöllänne? Näkyy? Onpa kummallista.
<P>
Tarkistetusta ehdotuksesta toimitetun äänestyksen jälkeen:
<SPEAKER ID="143" NAME="Neelie Kroes" LANGUAGE="EN">
Arvoisa puhemies, kuten tiedätte, minä vain kuuntelen ja katselen teitä. Ymmärsin, että minun on kuunneltava teitä ja toimitettava viestinne - hyvin selkeä viestinne - komission muille jäsenille. Lupaan välittää tämän viestin. Viesti on tietenkin puolueeton, sillä tässä on tapahtunut hyvin paljon. Kollegani palaa tähän asiaan kunhan olemme keskustelleet tästä komission jäsenten kesken.
<SPEAKER ID="144" NAME="Puhemies">
(ES) Ehdotus siis palautetaan komission käsittelyyn.
<SPEAKER ID="145" NAME="Alejandro Cercas" AFFILIATION="S&amp;D">
(ES) Arvoisa puhemies, työjärjestyksen 175 artiklan 56 kohdan vuoksi meidän on saatava tietää, aikooko komissio peruuttaa tämän lainsäädäntöehdotuksen. Näin ollen ehdotusta ei lähetetä automaattisesti takaisin asiasta vastaavalle valiokunnalle. Komission on päätettävä nyt, aikooko se peruuttaa ehdotuksensa ja jättää parlamentille uuden ehdotuksen.
<SPEAKER ID="146" NAME="Puhemies">
(ES) Hyvä jäsen Cercas, päättelin komission jäsenen sanoista, että ehdotus palaa komission käsittelyyn. Ymmärsin hänen sanansa näin. Me pyydämme kuitenkin komission jäsentä selventämään komission kantaa.
<P>
Arvoisa komission jäsen, olkaa hyvä ja selventäkää komission kantaa.
<SPEAKER ID="147" NAME="Véronique Mathieu" LANGUAGE="FR">
Arvoisa puhemies, täytyy sanoa, että olen yllättynyt.
<P>
(Melua)
<P>
Me olemme neuvotelleet tästä tekstistä jo vuoden ajan. Haluan ensiksi sanoa, että me olimme päässeet tästä yksimielisyyteen Euroopan liberaalidemokraattien liiton ryhmän kanssa. Viime hetkellä sain kuitenkin tietää, että jäsenille oli annettu äänestysohjeita, jotka olivat täysin saavutetun kannan vastaisia. Sain tietää, että ALDE-ryhmän kanssa tehtyä sopimusta ei noudatettu. Täysistunnossa ei noudatettu tehtyjä sopimuksia.
<P>
Toiseksi haluan sanoa, että jäsen Cercas ehdottaa, että tarkistaisimme - haluaisin pitää puheenvuoroni rauhassa, muuten tässä ei ole mitään mieltä - sosialistiryhmä ja jäsen Cercas erityisesti ehdottavat, että komissio tarkistaisi ehdotustaan.
<P>
Hyvä jäsen Cercas, me olemme keskustelleet tästä asiasta jo vuoden ajan. Te ehdotatte useita muutoksia. Me olemme vuoden ajan pyrkineet sopimukseen siinä onnistumatta. Minkä ihmeen vuoksi nämä keskustelut pitäisi aloittaa taas alusta? Vaikka keskusteluja käytäisiin 10 vuotta, te, jäsen Cercas, olisitte yhä eri mieltä. Me olemme yrittäneet kaikkia mahdollisia ratkaisuja, mutta te ette ole hyväksynyt niistä yhtäkään.
<P>
En siis ymmärrä, miten uusien ehdotusten jättäminen voisi viedä tätä asiaa eteenpäin. Se on todella sääli! Te vastustitte maahanmuuttajien pääsyä Euroopan unioniin. Sosialistiryhmä kieltää näiltä maahanmuuttajilta oikeuden samaan kohteluun, jota eurooppalaiset työntekijät saavat.
<P>
(Vastalauseita)
<P>
Olen sanonut sanottavani. Tämä tilanne on todella valitettava, sillä ryhmä oli hyväksynyt tämän yhdenvertaista kohtelua koskevan ehdotuksen.
<P>
(Suosionosoituksia)
<SPEAKER ID="148" NAME="Puhemies">
(ES) Hyvät parlamentin jäsenet, pyydän hetken hiljaisuutta, sillä me aiomme noudattaa työjärjestystä.
<P>
Komission on kerrottava meille, aikooko se säilyttää ehdotuksensa.
<P>
Antakaa siis komission jäsenen kertoa, aikooko hän säilyttää ehdotuksensa; asialliset kommentit ovat toki tervetulleita.
<SPEAKER ID="149" NAME="Neelie Kroes" LANGUAGE="EN">
Arvoisa puhemies, tällaisen keskustelun jälkeen, joka ei ollut täysin yksiselitteinen, ymmärrätte varmasti, että minun on tarkasteltava tämän keskustelun tuloksia vielä Brysselissä. Otan tämän asian puheeksi komission jäsenten kanssa. Komissio ilmoittaa keskustelujensa tuloksista myöhemmin.
<SPEAKER ID="150" NAME="Puhemies">
(ES) Komission jäsenen vastaus on selkeä: toistaiseksi hänellä ei ole aikomusta peruuttaa ehdotusta.
<P>
Näin hän sanoi; meidän on seurattava, mitä jatkossa tapahtuu.
<P>
Toistaiseksi komissiolla ei ole aikomusta peruuttaa ehdotusta.

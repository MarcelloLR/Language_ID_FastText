<CHAPTER ID="009-04">
4. Ihmisoikeusneuvoston 16. istunto (Geneve, 28. helmikuuta - 25. maaliskuuta 2011) (
<SPEAKER ID="139" NAME="Heidi Hautala" LANGUAGE="EN">
Arvoisa puhemies, minulla on erittäin hyviä uutisia ihmisoikeuksista. Saharov-palkinnon saajaehdokas Haitham al-Maleh, 80-vuotias syyrialainen ihmisoikeusjuristi, armahdettiin ja vapautettiin kaksi päivää sitten. Tämä on loistava esimerkki siitä, miten Euroopan parlamentti voi vahvistaa ihmisoikeuksia.
<P>
Nyt kun Haitham al-Maleh on jälleen vapaa, hän on täynnä tarmoa pyrkimyksissään auttaa vapauttamaan tuhansia poliittisia vankeja Syyriassa.
<P>
(Kovaäänisiä suosionosoituksia)
<SPEAKER ID="140" NAME="Puhemies">
(PL) Kiitos, että kerroitte nämä uutiset. Tämä varmasti antaa uutta voimaa työhömme.
<P>
- Ennen 8 kohdasta toimitettua äänestystä:
<SPEAKER ID="141" NAME="Jean-Pierre Audy" AFFILIATION="PPE">
(FR) Arvoisa puhemies, haluan vain mainita, että kun järjestätte äänestyksen alkuperäisen asiakirjan kohdasta 8, ranskankielisessä käännöksessä lukee, että kyse on kohdasta 19. Niinpä äänestysohjeiden yhteydessä on esiintynyt väärinkäsitys.
<SPEAKER ID="142" NAME="Puhemies">
(PL) Tarkistamme asian. Kiitos huomautuksestanne.
<SPEAKER ID="144" NAME="Fiona Hall" AFFILIATION="ALDE">
(EN) Arvoisa puhemies, haluan vain käyttää tilaisuutta hyväkseni ja kiittää niitä 400 kollegaa, jotka allekirjoittivat kirjallisen kannanoton 81; haluan kiittää myös henkilökuntaani kaikkien kovasta työpanoksesta ja kirjallisista kannanotoista vastaavaa yksikköä sen tuesta, mutta suurimman kiitoksen annan kampanjoijille, joiden omistautuminen asialle teki tämän mahdolliseksi.
<P>
Olen ylpeä siitä, että olen jäsen parlamentissa, jossa tavallisten kansalaisten on mahdollista esittää asiansa ja jossa parlamentin jäsenet kuuntelevat ja ovat vakuuttuneita asiastaan. Tätä demokratia parhaimmillaan on ja se osoittaa, että Euroopan unioni ei ole erillään kansastaan.

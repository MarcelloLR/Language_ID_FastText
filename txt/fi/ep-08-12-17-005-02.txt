<CHAPTER ID="005-02">
2. Kasvihuonepäästöjen päästöoikeuksien kauppa (
<P>
- Ennen äänestystä.
<SPEAKER ID="077" NAME="Markus Pieper" AFFILIATION="PPE-DE">
(DE) Arvoisa puhemies, perusteluni on seuraava. Valitettavasti päästökauppajärjestelmästä ei järjestetty täysistuntokeskustelua, jonka tuloksesta olisi voitu järjestää kolmikantaneuvottelut. Kolmikantaneuvottelut pelkästään ympäristön, kansanterveyden ja elintarvikkeiden turvallisuuden valiokunnan lausunnon pohjalta eivät edusta parlamenttia. Nyt meidän oletetaan tukevan komission ehdotukseen tehtyjä tarkistuksia, mutta se, mitä meidän pitäisi päättää tänään, vastaa yksi yhteen neuvoston asiakirjaa. Parlamentti ei ole tehnyt ainoatakaan muutosta, ei edes pilkun verran. Mikä on syy tähän ajalliseen paineeseen? Loppujen lopuksi puhumme ajanjaksosta vuodesta 2013 eteenpäin.
<P>
Päästökauppajärjestelmää koskeva ehdotus nykyisessä muodossaan ristiriitaisuuksineen ja paisuvine kustannuksineen saavuttaa meidät. Päästökaupan ala on yksi tärkeimmistä teollisuuspolitiikan alalla tehtävistä päätöksistä vuosiin, jollei vuosikymmeniin. Emme ole valmistautuneet luovuttamaan yhteispäätökseen liittyvää demokraattista oikeuttamme parlamentin vaatesäiliöön. Minkä puolesta useat parlamentin jäsenet ovat loppujen lopuksi menestyksekkäästi taistelleet parlamentissa miltei 30 vuoden ajan? Ovatko he taistelleet, jotta ilmastopolitiikka jätettäisiin miltei kokonaan neuvostolle yksinkertaistetun menettelyn kautta? Valittuna parlamenttina haluamme osallistua demokraattiseen keskusteluun ja toimia näin erityisesti pitämällä mielessä toimiemme seuraukset. Kiitoksia paljon.

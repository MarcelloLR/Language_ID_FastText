<CHAPTER ID="007-08">
8. Komission valkoisesta kirjasta "Ilmastonmuutokseen sopeutuminen: Kohti eurooppalaista toimintakehystä" (
<SPEAKER ID="093" NAME="Vittorio Prodi">
esittelijä. - (IT) Arvoisa puhemies, hyvät kollegat, ilmastonmuutos on todellinen uhka, johon meidän on oltava valmiita vastaamaan huolimatta valtioihimme aiheutuvista erilaisista vaikutuksista. Ekosysteemien tilan heikentyminen aiheuttaa kovan iskun taloudellemme ja Euroopan kansalaisten terveydelle. Olemme jo aiemmin vaatineet ilmastodiplomatiaa ja oikeutta: nyt meidän on rakennettava sitä puhuen yhdellä äänellä.
<P>
Olen vakuuttunut, että Euroopan unionin on oltava ilmastonmuutoksen torjunnassa johtavassa asemassa ja että kaikki viivästykset sen toteuttamiseksi lisäävät ympäristöllisiä, sosiaalisia ja taloudellisia kustannuksia täysin suhteettomasti. Meidän on ensin tunnustettava paikallisten ja alueellisten viranomaisten keskeinen tehtävä sekä tarve tehdä yhteistyötä niiden kanssa, jotta tekniikan kehityksen eteenpäin viemää ympäristön ja talouden alan innovointia koordinoidaan.
<P>
Kun hyväksymme valkoisen kirjan, kehotamme komissiota ja jäsenvaltioita kannustamaan julkisen ja yksityisen sektorin kumppanuutta, jotta voidaan rahoittaa kaikki sopeutumispolitiikkaan liittyvät aloitteet. On huolehdittava, että jokaisella alueemme neliömetrillä maaperää suojellaan ja vettä säästetään, jotta eroosio vältetään ja saadaan lisää vettä pohjavesivarastoon. Lisäksi sinne olisi pumpattava suoraan pintavettä. Jotta sopeutuminen olisi mahdollista, tarvitaan järjestelmällistä lähestymistapaa, mihin sisältyvät uusiutuvat energialähteet.
<P>
Haluaisin kiittää lämpimästi kaikkia kollegoitani, jotka myötävaikuttivat tämän mietinnön menestykseen.
<P>
(Suosionosoituksia)

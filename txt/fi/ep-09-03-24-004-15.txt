<CHAPTER ID="004-15">
15. Valmistettuun tupakkaan sovellettavan valmisteveron rakenne ja valmisteverokannat (
<P>
- Ennen äänestystä
<SPEAKER ID="118" NAME="Zsolt László Becsey">
esittelijä. - (HU) Jotta tämänpäiväinen äänestys ei olisi niin ikävystyttävä, pyysin puheenvuoroa, koska emme voineet keskustella tästä kysymyksestä täysistunnossa. Kertoisin lyhyesti kollegoilleni, että hyvin pitkät neuvottelut ovat loppusuoralla. Aihe on hyvin hankala, joten haluan, ettei sen kanssa käy samalla tavoin kuin alkoholikysymyksen kohdalla, josta parlamentti ei antanut lausuntoa.
<P>
Tässä tapauksessa harkitsemme hinnannostoa muun muassa terveydellisistä syistä, mutta emme saa mennä niin pitkälle, että nostamme hintaa yli joidenkin jäsenvaltioiden sietokyvyn, sillä tämä lisäisi salakuljetusta etenkin tiettyjen jäsenvaltioiden reuna-alueilla.
<P>
Kehottaisinkin kaikkia äänestämään vastuullisesti ja harkitsemaan kohtuullista mutta tarkoin määriteltyä hinnannostoa yli minimin. Siten kehottaisin teitä noudattamaan tätä aihetta koskevaa äänestysehdotustani, jonka talous- ja raha-asioiden valiokunta hyväksyi eräänlaisen kompromissin tuloksensa. Niinpä kehotan kaikkia kollegoitani toimimaan vastuullisesti ja niin, että voimme antaa neuvostolle suurella enemmistöllä lausunnon tästä varsin kiistanalaisesta aiheesta.

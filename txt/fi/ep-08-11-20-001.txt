<CHAPTER ID="001">
Istunnon avaaminen
<P>
(Istunto avattiin klo 9.05.)
<P>

<SPEAKER ID="005" NAME="Puhemies">
(DE) Hyvät parlamentin jäsenet, pahoittelen, että olen muutaman minuutin myöhässä. Entinen kollegamme Otto von Habsburg täyttää tänään 96 vuotta. Hän oli Euroopan parlamentin jäsen vuosina 1979-1999. Hänen läsnäolonsa parlamentin istunnoissa ja hänen toimintansa ovat olleet esimerkillisiä. Olen muutaman minuutin myöhässä, koska puhuin äsken puhelimessa hänen kanssaan. Toivon, ettei kenelläkään ole mitään sitä vastaan, että esitin hänelle lämpimät onnittelut 96-vuotispäivän johdosta teidän kaikkien puolestanne ja erityisesti hänen baijerilaisten poliittisten ystäviensä puolesta.

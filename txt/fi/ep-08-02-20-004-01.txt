<CHAPTER ID="004-01">
1. (
<P>
- Ennen tarkistuksesta 29 toimitettua äänestystä
<SPEAKER ID="098" NAME="Richard Corbett">
esittelijä. - (EN) Arvoisa puhemies, haluaisin vain selventää, että tämä tarkistus koskee äänestyslistamme mukaisesti 2 kohdan c alakohtaa, johon se sopii paremmin tekstissä 5 kohdan e alakohdan sijaan.
<P>
- Päätöslauselmaäänestyksen jälkeen
<P>
(Suosionosoitukset seisaallaan)
<P>
(Vastustusta IND/DEM-ryhmästä)
<SPEAKER ID="100" NAME="Puhemies">
(DE) Hyvät naiset ja herrat, olette äänestäneet uudistussopimuksen puolesta ylivoimaisella enemmistöllä. Tämä on osoitus edustamienne ihmisten vapaasta tahdosta. Onnittelen teitä vilpittömästi tästä vakuuttavasta tuloksesta. Euroopan parlamentti edustaa Euroopan kansoja. Tällä sopimuksella Euroopan unioni saa enemmän laillista toimivaltaa ja lisää demokratiaa.
<P>
(Suosionosoituksia)
<P>
Puolustamme Euroopan yhteisiä arvoja emmekä koskaan päästä kovaäänisimpiä hallitsemaan avointa, järkevää keskustelua puolesta ja vastaan. Eurooppa on vapaa ja demokraattinen. Onnittelut tästä vakuuttavasta tuloksesta!
<P>
(Suosionosoituksia)
<P>
(Vastustusta IND/DEM-ryhmästä)
<P>
Pelkkiä kysymyksiä sisältäneitä tarkistuksia koskevia nimenhuutoäänestyksiä pyytäneiden olisi selitettävä äänestäjilleen, miten paljon tämä maksoi. Vakuutan teille, että yhtä varmasti kuin istutte tässä nyt, yhtä varmasti tekonne vahingoittaa mainettanne. Luulen, että vanhempanne olisivat häpeissään nähdessään teidät tällaisina.
<P>
(Suosionosoituksia)

<CHAPTER ID="005-04">
4. Maatalousalan yritysrakenteita ja tuotantomenetelmiä koskevat tutkimukset (
<P>
- Ennen äänestystä
<SPEAKER ID="135" NAME="Gábor Harangozó">
esittelijä. - (HU) Kiitos, arvoisa puhemies. Hyvät kollegat, maatalousalan yritysrakenteita koskevat tutkimukset ovat vanhimpia yhteisön tason tilastotutkimuksia, joista saadaan merkittävää ja tarpeellista tietoa maatiloista Euroopan unionissa.
<P>
Varsinkin nyt laajentuneessa EU:ssa, johon kuuluu 12 uutta jäsenvaltiota, ja koska parhaillaan työskentelemme yhteisen maatalouspolitiikan uudistuksen parissa, on yhä tärkeämpää kyetä toteuttamaan mahdollisimman pian uusi ja laaja-alainen tutkimus. Tarvitsemme vertailtavia ja yhdenmukaisia tietoja oikeudenmukaisen ja asianmukaisesti toimivan maatalouspolitiikan laatimiseksi. Tämän vuoksi olen pyrkinyt varmistamaan, että voimme päästä sopimukseen ensimmäisessä käsittelyssä ja saada tutkimukset käynnistettyä mahdollisimman pian.
<P>
Haluan kiittää erityisesti kolmikantamenettelyyn osallistuneita kollegojani heidän poikkeuksellisen rakentavasta lähestymistavastaan. Kiitän erityisesti Elisabeth Jeggleä sekä Nicolas Mevesiä ja Alexis Kuhlia heidän työstään. Kolmikantamenettelyn tuloksena esitetyt tarkistukset esitetään ensimmäisenä ryhmänä. Pyydän teitä kaikkia tukemaan ensimmäisen ryhmän tarkistuksia, niin tämä asia saadaan käsiteltyä. Paljon kiitoksia.

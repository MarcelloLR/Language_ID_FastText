<CHAPTER ID="010-01">
1. Sähköiset viestintäverkot ja -palvelut, yksityisyyden suoja ja kuluttajansuoja (
<P>
Komission kanta parlamentin tarkistuksiin
<P>
Harbourin mietintö
<P>
Komissio on hyväksynyt seuraavat tarkistukset:
<P>
tarkistukset 2, 4, 5, 7, 8, 13, 15, 16, 20, 21, 32, 38, 41, (johdanto-osan kappaleet)
<P>
tarkistukset 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137,141, 143, 145, 149, 150, 151, 152 (artiklat)
<P>
täysistuntotarkistukset 191, 192, 167, 182
<P>
Komissio on hyväksynyt seuraavat tarkistukset periaatteessa tai osittain:
<P>
tarkistukset 3, 6, 9, 11, 12, 14, 18, 19, 22, 23, 25, 26, 27, 31, 37 (johdanto-osan kappaleet)
<P>
tarkistukset 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (artiklat)
<P>
täysistuntotarkistukset 170, 154, 171, 194, 189, 193, 188, 152, 159, 180, 181, 183, 185
<P>
Komissio on hylännyt seuraavat tarkistukset:
<P>
tarkistukset 1, 10, 17, 24, 28, 29, 30, 33, 34, 35, 36, 39, 40, 42 (johdanto-osan kappaleet)
<P>
tarkistukset 45, 46, 49, 50, 52, 57, 58, 59, 69, 78, 81, 83, 84, 85, 95, 96, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (artiklat)
<P>
täysistuntotarkistukset 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
- Ennen äänestystä
<SPEAKER ID="123" NAME="Malcolm Harbour">
esittelijä. - (EN) Arvoisa puhemies, tiedän, että tässä vaiheessa ei ole kovin toivottavaa käyttää pitkää puheenvuoroa, mutta kaksi esittelijäkollegaani, joiden kanssa olen tehnyt tiivistä yhteistyötä tiiminä, ovat esittäneet lyhyet lausunnot, joten haluan pitää kiinni tiimin hengestä.
<P>
Haluaisin vain todeta, että mietinnössäni on enemmän tarkistuksia kuin muissa, koska valiokuntani on halunnut tehdä muita kunnianhimoisempia parannuksia komission ehdotukseen. Pyydän tukeanne sen varmistamiseksi, että sähköisiä viestintäpalveluja käyttävät kuluttajat voivat olla luottavaisin mielin ja saada riittävästi tietoa ja että he voivat olla varmoja siitä, että heidän henkilökohtaiset tietonsa ovat suojassa.
<P>
Haluaisin kiittää kaikkia valiokuntaan kuuluvia kollegojani, jotka tekivät kanssani työtä saadaksemme aikaan varsin merkittäviä kompromissitarkistuksia, joiden puolesta haluamme tänään äänestettävän. Haluan erityisesti kiittää Alexander Alvaroa ja kansalaisvapauksien sekä oikeus- ja sisäasioiden valiokuntaa, jonka kanssa olemme työskennelleet hyvin tiiviisti, heidän osuudestaan henkilötietojen käsittelystä ja yksityisyyden suojasta sähköisen viestinnän alalla annetun direktiivin puitteissa. Toivon, että te kaikki kannatatte tätä aloitetta, jotta siinä vaiheessa, kun neuvottelemme siitä komission ja neuvoston kanssa, teemme parhaamme eurooppalaisten kuluttajien hyväksi.
<P>
- Äänestyksen jälkeen:
<SPEAKER ID="125" NAME="Viviane Reding">
komission jäsen. - (EN) Arvoisa puhemies, haluan kiittää mietinnön esittelijöitä heidän erinomaisesta työstään. Tehtävä ei ollut helppo. He ovat saaneet aikaan ihmeitä, ja arvostan heidän työtään. Lisäksi haluan kiittää Euroopan parlamentin jäseniä siitä vahvasta signaalista, jonka he ovat tänään toimitetun äänestyksen kautta antaneet. Tämä on signaali avoimille ja kilpailukykyisille televiestintäalan sisämarkkinoille samoin kuin 500 miljoonalle kuluttajalle.
<P>
Eilen komission piti tehdä ehdotus uusista säännöistä, joiden avulla voidaan käsitellä tekstiviestien ja verkkovierailujen ylihinnoittelua Euroopan unionin alueella. Nämä ehdotukset tarjoavat nopean ratkaisun yhteen näkyvimmistä merkeistä siitä, että televiestintäalan sisämarkkinoilla on puutteita, joista sekä yritykset että kuluttajat kärsivät. Tänään Euroopan parlamentti on ottanut tärkeän askeleen eteenpäin ehdottamalla ratkaisua ongelmaan lopullisesti ja perusteellisesti. Alan pirstaleisuudesta pyritään pääsemään eroon tasoittamalla tie sisämarkkinoille sääntelyn avulla.
<P>
Olen erityisen tyytyväinen siihen, että Euroopan parlamentti äänesti tiiviin keskustelun päätteeksi ja todennäköisesti monien tilannetta seuranneiden yllätykseksi tehokkaan eurooppalaisen televiestintäalan sääntelyelimen puolesta. Tämä väline helpottaa kansallisten sääntelyelinten yhteen saattamista ja vuoropuhelua kansallisten sääntelyelinten ja komission välillä. Tämä on hyvä uutinen, koska se merkitsee sitä, että televiestintäalan palvelujen tarjoamiselle ja käytölle tarjotaan tasapuoliset toimintaedellytykset kautta Euroopan rajojen. Tämä uusi eurooppalainen sääntelyelin edesauttaa merkittävästi mahdollisuuksia parantaa rajat ylittävää kilpailua ja kuluttajien valintamahdollisuuksia.
<P>
Hyvät parlamentin jäsenet, nyt meidän kaikkien, parlamentin, neuvoston ja komission, on pidettävä yhtä saadaksemme tämän televiestintäalan paketin sellaiseen muotoon, että se voi tulla voimaan vuoteen 2010 mennessä. Aikaa ei ole paljon jäljellä. Meidän on hoidettava asia perusteellisesti. Meidän on hoidettava se nopeasti, nyt. Kaikki se, mitä komissio voi tehdä auttaakseen asioiden eteenpäin viemisessä, se tekee.
<P>
Olen vakuuttunut siitä, että parlamentin tänään antama signaali ulottuu Euroopan ulkopuolelle. Se on signaali, joka kuuluu kautta koko maapallon. Se osoittaa, että Euroopan televiestintäalan sisämarkkinat ovat avoimet liiketoiminnalle vahvan alan ja uusia mahdollisuuksia saavan kuluttajan eduksi. Kiitän ja onnittelen teitä.
<P>
(Suosionosoituksia)

<CHAPTER ID="013-01">
1. Euroopan unionin toiminnasta tehdyn sopimuksen muuttaminen niitä jäsenenvaltioita koskevaa vakausmekanismia varten, joiden rahayksikkö on euro (
<SPEAKER ID="036" NAME="Elmar Brok">
esittelijä. - (DE) Arvoisa puhemies, hyvät kollegat, Euroopan vakausmekanismi on välttämätön, jotta tarjotaan jatkuva oikeudellinen varmuus, varmistetaan solidaarisuus vaikeuksissa olevia valtioita kohtaan, mutta jotta myös turvataan euro, taataan tarvittava talousarvion kurinalaisuus ja mahdollistetaan yhteinen vastaus kasvuhaasteisiin.
<P>
Tätä asiaa voidaan säännellä ainoastaan yksinkertaistetussa perussopimuksen tarkistusmenettelyssä, koska on otettava huomioon, että tavanomaiseen menettelyyn olisi kulunut aikaa ja koska halutaan välttää kansanäänestys tietyissä jäsenvaltioissa. Parlamentti toteaa kuitenkin, että tästä ei saisi tehdä tavanomaista menettelyä ja että meidän olisi toimittava tavanomaisen perussopimuksen tarkistusmenettelyn mukaisesti.
<P>
Alkuperäisissä ehdotuksissa todettiin, että tämän pitäisi olla pelkästään hallitustenvälinen menettely, jossa komissiolla ei ole käytännöllisesti katsoen minkäänlaista tehtävää ja Euroopan parlamentilla ei minkäänlaista roolia. Nyt voimme ilmoittaa, että komission, Euroopan keskuspankin, Eurooppa-neuvoston puheenjohtajan ja euroryhmän puheenjohtajan kanssa käytyjen neuvotteluiden perusteella lähes kaikissa asioissa, jotka koskevat malleja, testejä ja päätöksien perusteita, kaikkia näkökohtia kehyksen määrittelemisestä ja asetuksen ehdottamisesta tätä varten yhteisömenettelyn mukaisesti, Eurooppa-neuvosto ja Ecofin-neuvosto ovat tähän mennessä hyväksyneet, että Euroopan parlamentti voi myös osallistua tähän prosessiin ja että sillä on rooli näissä asioissa.
<P>
Emme olleet siten erityisen tyytyväisiä aluksi, mutta uskon, että jos yhteisön toimielimiä hyödynnetään ja voimme hyödyntää hallitustenvälisiä menettelyjä, kuten aikaisemmin, niin oikealla ajankohdalla on helppoa saada aikaan selkeä yhteisön politiikka. Koska institutionaaliset edellytykset ovat nyt olemassa, voimme ehdottaa teille, että hyväksymme tämän Eurooppa-neuvoston esittämän perussopimuksen tarkistamista koskevan menettelyn. Se voi nyt alkaa. Sen vuoksi esitimme tällaisia tarkistuksia, jotka perussopimus-, työjärjestys- ja toimielinasioiden valiokunta hyväksyi yksimielisesti. Meidän on ymmärrettävä, että meidän tulkintamme on myös hyväksytty. Tämä on vahvistettu euroryhmän puheenjohtajan ja raha-asioista vastaavan komission jäsenen kirjeessä sekä Eurooppa-neuvoston puheenjohtajan kirjeessä. Uskon, että tämä tarjoaa luotettavan pohjan sille, että hyväksymme esityksen euron - joka on ollut suuri menestys Euroopalle - turvaamiseksi ja että siirrymme yhdessä eteenpäin.
<SPEAKER ID="037" NAME="Roberto Gualtieri">
esittelijä. - (IT) Arvoisa puhemies, hyvät kollegat, äänestämme kohta mietinnöstä, ja suhtaudumme vielä mekanismin hallitustenvälisen luonteen vuoksi varauksellisesti päätökseen hyväksyä perussopimukseen tehtävä muutos. Samaan aikaan kuitenkin puollamme tätä, koska - kuten Elmar Brok esitti - käymissämme neuvotteluissa pystyimme saavuttamaan merkittäviä tavoitteita, jotka koskevat pääasiassa sitä, että rahoitustukeen liittyvät ehdot määritellään asetuksessa, eli siten yhteispäätösmenettelyssä.
<P>
Sen vuoksi on kohtuullista äänestää tämän esityksen puolesta. Haluaisin kiittää monia parlamentin jäseniä, jotka ovat edistäneet näiden tulosten saavuttamista, ja haluaisin mainita, että oli kunnia työskennellä Elmar Brokin kanssa, kiitos kollegani Pirillon erittäin hyödyllisistä neuvoista ja työstä, jota tekivät talous- ja raha-asioiden valiokunnan valmistelijat Edward Scicluna ja Jean-Paul Gauzès, kollegani Schade ja Häfner sekä ryhmien koordinaattorit ja ryhmien puheenjohtajat, jotka antoivat meille merkittävää poliittista tukea, kiitos.
<SPEAKER ID="038" NAME="Puhemies">
(EN) Haluaisin toivottaa tervetulleiksi komission puheenjohtajan ja komission varapuheenjohtajan, jotka ovat tänään kanssamme, sekä luonnollisesti neuvoston puheenjohtajan. Meillä on erittäin tärkeä äänestys, tiedämme sen hyvin, joten kiitos läsnäolostanne näin tärkeällä hetkellä.
<P>
(PL) Hyvät kollegat, voitte kommentoida äänestystä huomenna. Nyt ei ole äänestysselitysten aika, joten pyydän, että ette esitä niitä nyt. Huomenna äänestysten jälkeen on aikaa kommentoida kaikkia asioita, tämänpäiväisiä ja huomisia yhdessä.

<CHAPTER ID="007-03">
3. YK:n ihmisoikeusneuvostoa (Geneve, 1.-26. maaliskuuta 2010) koskevat parlamentin painopistealueet (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
Arvoisa puhemies, eilisessä keskustelussa päätöslauselmasta, josta on pian tarkoitus äänestää, ilmaisimme pahoittelumme 42-vuotiaan rakennustyöläisen ja Kuuban poliittisen vangin Orlando Zapata Tamayon kuoleman johdosta. Hän kuoli nälkälakon ja vuosia kestäneen mielivaltaisesti ja epäoikeudenmukaisin perustein tuomitun, epäinhimillisen ja julman vankeuden päätteeksi.
<P>
Komission jäsen Georgieva tuomitsi tapauksen jyrkin sanoin eilen täällä parlamentissa. Arvoisa puhemies, vetoan teihin parlamentin puolesta, jotta esittäisitte surunvalittelumme Orlando Zapata Tamayon perheelle, joka joutui hänen hautajaisissaan häirinnän kohteeksi.
<P>
Pyytäisin teitä viestittämään Kuuban viranomaisille, että tuomitsette jyrkästi kyseisen kuolemantapauksen, joka olisi ollut täysin vältettävissä ja jota Kuuban ihmisoikeus- ja sovittelukomission johtaja Elizardo Sánchez kuvasi oikeuden varjolla tehdyksi murhaksi. Arvoisa puhemies, toivon, että tämä kuolemantapaus herättää pohdintaa niissä, jotka hyvää hyvyyttään tai naiiviuttaan haluavat muuttaa neuvoston yhteistä kantaa, joka on täysin kunniallinen kanta, jonka tarkoituksena on vain yhdistää unionin ja kyseisen saarivaltion suhteiden mahdollinen parantaminen ihmisoikeuksiin ja perusvapauksiin, joita, kuten olemme nähneet, rikotaan jatkuvasti.
<P>
(Suosionosoituksia)
<SPEAKER ID="116" NAME="Elmar Brok" AFFILIATION="PPE">
(DE) Arvoisa puhemies, hyvät kollegat, ehdotan suullisena tarkistuksena, että 10 kohdassa äänestetään erikseen tekstijaksosta, joka kuuluu seuraavasti: "katsoo, että ei ole asianmukaista sisällyttää tätä käsitettä rasismin, rotusyrjinnän, muukalaisvihan ja kaikkien syrjinnän muotojen vastaisia täydentäviä standardeja koskevaan pöytäkirjaan". Tästä keskeisestä kohdasta on äänestettävä erikseen, koska en ymmärrä, miksi yhdistämme nämä asiat emmekä tee selväksi, että uskonnollisiin vähemmistöihin kohdistuvaa syrjintää on torjuttava aivan yhtä ponnekkaasti kuin muunkin tyyppistä syrjintää. Uskonnollisten vähemmistöjen syrjinnän torjumiseen tarkoitetut toimet eivät saa olla vähemmän tiukkoja. Siksi meillä pitäisi olla mahdollisuus kohta kohdalta -äänestykseen.
<SPEAKER ID="118" NAME="Elmar Brok" AFFILIATION="PPE">
(DE) Arvoisa puhemies, minäkin haluaisin pyytää kohta kohdalta -äänestystä sanojen "EU:n kantoihin" poistamisesta viimeisestä virkkeestä. Tällöin teksti kuuluisi seuraavasti: "pyytää, että kyseiset suositukset ja niihin liittyvät huomiot sisällytetään EU:n kummankin osapuolen kanssa käymään vuoropuheluun sekä monenvälisillä foorumeilla". Sanat "EU:n kantoihin" jäisivät pois. Pyytäisin kohta kohdalta -äänestystä tästä.

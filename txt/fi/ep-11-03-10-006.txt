<CHAPTER ID="006">
Puhemiehen julkilausuma
<SPEAKER ID="099" NAME="Puhemies">
(EN) Arvoisat kollegat, arvoisat jäsenet, arvoisat vieraat, huomenna, 11. maaliskuuta, vietämme seitsemättä kertaa eurooppalaista terrorismin uhrien muistopäivää. Päivä on omistettu yli 5 000:lle terrorismin uhrille Euroopassa. Terroristit ovat julistaneet sodan siviilejä vastaan. He iskevät paikkoihin, joissa tavallisten ihmisten pitäisi tuntea olevansa turvassa kotimaassaan. Tämä on häpeällistä, petollista ja pelkurimaista. Tästä syystä terrorismi ei koskaan ole oikeutettua. Me eurooppalaiset olemme vahvoja ja yhtenäisiä. Mikään terroristijärjestö tai rikollisjärjestö ei pysty heikentämään uskoamme arvoihin, jotka vahvistavat yhtenäistä Eurooppaamme.
<P>
Arvoisat kuulijat, nouskaamme seisomaan viettääksemme minuutin hiljaisuuden terrorismin uhrien muistoksi.
<P>
(Parlamentti nousi seisomaan ja vietti minuutin hiljaisuuden.)

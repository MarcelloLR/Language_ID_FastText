<CHAPTER ID="011-14">
14. Kroatian vuoden 2006 edistyskertomus (äänestys)
<P>
- Swobodan mietintö
<P>
- Ennen tarkistuksesta 18 toimitettua äänestystä:
<SPEAKER ID="164" NAME="Hannes Swoboda " AFFILIATION="PSE">
esittelijä. - (DE) Arvoisa puhemies, varjoesittelijöiden kanssa oli sovittu, että tekstissä puhuttaisiin vain "Kroatian viranomaisista" eikä "hallituksesta ja paikallisviranomaisista".
<P>
(Suullinen tarkistus hyväksyttiin.)
<P>
- Ennen tarkistuksesta 24 toimitettua äänestystä:
<SPEAKER ID="166" NAME="Hannes Swoboda " AFFILIATION="PSE">
esittelijä. - (DE) Arvoisa puhemies, varjoesittelijöiden suostumuksella minun on myös selvennettävä, että tämän kohdan on tarkoitus koskea kaikkia rajakiistoja, joten pyydän, että tekstiin lisätään ilmaisu "naapurimaiden kanssa". Tätä sääntöä kolmannen osapuolen muutoksenhakuoikeudesta pitäisi siis soveltaa periaatteessa kaikkiin rajakiistoihin, joita ei ole vielä ratkaistu.
<P>
(Suullinen tarkistus hyväksyttiin.)
<SPEAKER ID="167" NAME="Puhemies">
Äänestys on päättynyt.
<SPEAKER ID="169" NAME="Reinhard Rack" AFFILIATION="PPE-DE">
(DE) Arvoisa puhemies, saanko kysyä, miksi juhlaistunnot järjestetään aina keskiviikkoisin, vaikka äänestyksiä on melko vähän tiistaisin mutta todella paljon keskiviikkoisin? Emmekö voisi järjestää juhlaistuntoja tiistaisin? Tämä toimisi aivan yhtä hyvin, ja onnistuisimme järjestämään aikataulumme paljon paremmin.
<SPEAKER ID="170" NAME="Puhemies">
Siirrän kysymyksenne eteenpäin oikealle henkilölle ja yritän saada teille vastauksen.

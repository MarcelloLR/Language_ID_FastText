<CHAPTER ID="006-02">
2. Työehtosopimuksiin kohdistuvat haasteet EU:ssa (
<P>
- Ennen äänestystä:
<SPEAKER ID="124" NAME="Jacek Protasiewicz">
PPE-DE-ryhmän puolesta. - (PL) Arvoisa puhemies, haluan ilmoittaa, että keskusteltuamme asiasta eilen PPE-DE-ryhmän kokouksessa, ryhmä peruuttaa kolme tarkistusta: kohtaa 9 koskevan tarkistuksen 6, kohtaa 15 koskevan tarkistuksen 8 ja kohtaa 24 koskevan tarkistuksen 10. Minulla on ilo ilmoittaa PPE-DE-ryhmän puolesta, että nämä kolme tarkistusta peruutetaan.
<P>
- Äänestyksen jälkeen:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Arvoisa puhemies, kaikella kunnioituksella, minun on esitettävä seuraava huomautus.
<P>
YK:n korkean edustajan esiteltyä Alliance of Civilisations -hanketta hyvin asianmukaisesti ja selkeästi päätitte asian käsittelyn sanoihin - ehkäpä teillä on ne käsillänne - jotka kuuluvat suurin piirtein seuraavasti:
<P>
"No niin, tämän Alliance of Civilisations -hankkeen esittelyn jälkeen palataanpa takaisin maan pinnalle".
<P>
Arvoisa puhemies, olen pahoillani, mutta huomautuksenne ei ollut parlamentin käytänteiden mukainen ja se oli asiaton tullessaan puhemieheltä.
<SPEAKER ID="127" NAME="Puhemies">
(ES) Tokihan te olette selvillä siitä, että yksi puhemiehen oikeuksista - varapuhemieskolleganikin tekevät tätä usein - on esittää harmittomia huomautuksia tapahtumista parlamentissa. Tällaiset huomautukset on ymmärrettävä yhteydessä niiden sisältöön ja tarkoitukseen.
<P>
Voin vakuuttaa teille, hyvä parlamentin jäsen, että tarkoitukseni oli ehdottomasti myönteinen.
<P>
Jos kuitenkin teidän tai jonkun toisen jäsenen mielestä tästä viattomasta ja hyvää tarkoittavasta huomautuksesta oli jonkinlaista haittaa, katsokaa se perutuksi.

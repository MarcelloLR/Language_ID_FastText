<CHAPTER ID="007-23">
23. Eläinperäisissä elintarvikkeissa esiintyvien farmakologisesti vaikuttavien aineiden jäämien enimmäismäärien vahvistaminen (
<P>
Ennen äänestystä
<SPEAKER ID="147" NAME="Avril Doyle">
esittelijä. - (EN) Arvoisa puhemies, tämä lainsäädäntö on erittäin tarpeellinen, sillä nykyinen jäämien valvontaa koskeva lainsäädäntö on johtanut hyväksyttyjen eläinlääkkeiden saatavuuden vakavaan vähenemiseen, mistä on haittaa kansanterveydelle ja eläinten terveydelle ja hyvinvoinnille.
<P>
Haluan kehottaa puheenjohtajavaltiota, erityisesti virkaan astuvaa Ranskan ministeriä, tekemään tästä asiakokonaisuudesta ensisijaisen tavoitteen saatavuuskriisin ratkaisemiseksi. Se on tärkeää etenkin niin kutsuttujen vähemmän käytettyjen ja harvinaisempien lajien osalta. Näihin kuuluvat lampaat, hevoset, mehiläiset, kalat ja monet muut eläimet, jotka eivät ole niin harvinaisia monissa valtioissamme.
<P>
Eläinlääkedirektiivi on joka tapauksessa tarkistettava kiireellisesti eläinlääkkeiden saatavuutta käsittelevän toimintaryhmän tulosten perusteella.
<P>
Tämä lainsäädäntö on vain laastari, kun ajatellaan kentällä vallitsevaa tarvetta. Samalla, kun olen siitä iloinen, kehotan virkaan astuvaa puheenjohtajavaltiota Ranskaa antamaan sille tarvittavan ensisijaisen aseman.

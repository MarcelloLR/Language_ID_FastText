<CHAPTER ID="015">
29. ja 30. lokakuuta 2009 kokoontuneen Eurooppa-neuvoston päätelmät Eurooppa-neuvoston puheenjohtajan ja unionin ulkoasioiden ja turvallisuuspolitiikan korkean edustajan / komission varapuheenjohtajan toimikausista ja toimivallasta sekä uuden komission rakenteesta (jatkoa keskustelulle) 
<SPEAKER ID="060" NAME="Puhemies">
(IT) Esityslistalla on seuraavana jatkoa keskustelulle Eurooppa-neuvoston kertomuksesta ja komission julkilausumasta 29. ja 30. lokakuuta 2009 kokoontuneen Eurooppa-neuvoston päätelmistä Eurooppa-neuvoston puheenjohtajan ja unionin ulkoasioiden ja turvallisuuspolitiikan korkean edustajan / varapuheenjohtajan toimikausista ja toimivallasta sekä uuden komission rakenteesta.
<SPEAKER ID="061" NAME="Elmar Brok" AFFILIATION="PPE">
(DE) Arvoisa puhemies, arvoisa komissio, arvoisa neuvoston puheenjohtaja, Mario Borghezion puheenvuoro oli tyypillinen - nämä euroepäilijät eivät tee eroa Euroopan neuvoston ja Euroopan unionin välillä - koska krusifikseja koskeva päätöksen teki Euroopan ihmisoikeustuomioistuin, joka on Euroopan neuvoston alainen. Sitä ei olisi voitu tehdä perusoikeuskirjan nojalla.
<P>
Haluaisin kuitenkin esittää muutaman huomion tästä keskustelusta. Mielestäni puheenjohtajavaltio Ruotsi on saanut ratifiointiprosessin päätökseen hyvin ymmärtäväisellä ja päämäärätietoisella tavalla, kun neljän maan piti, tietysti, vielä saada prosessi loppuun sen puheenjohtajakauden aikana. Haluaisin ilmaista kiitollisuuteni siitä, että tämä yhdeksän vuotta kestänyt prosessi on ohjattu maaliin tällä tavalla. Uskon myös, että se antaa myös meille tilaisuuden panna tämä täytäntöön ensimmäistä kertaa, koska se, mitä käytännössä tapahtuu, määrittää myös perustuslaillisen todellisuuden. Siksi on oltava selvää, että Eurooppa-neuvoston puheenjohtajalla on vain valtion tai hallitusten päämiehiltä saatu oikeutus, ja että kansa valitsee kaikissa perustuslaeissa kaikki toimivat presidentit, jotka eivät ole vastuussa parlamentille. Näin on oltava myös Eurooppa-neuvoston puheenjohtajan osalta. Vain komission puheenjohtajalla on täysimääräinen oikeutus.
<P>
Haluaisin myös kiinnittää huomion, kuten puheenjohtaja Barroso myös mainitsi lainatessaan Jean Monnet'a, siihen, miten tärkeitä toimielimet ovat pysyvälle olemassaolollemme. Korkean edustajan / komission varapuheenjohtajan osalta on oltava selvää, että kun hän astuu virkaan, hän aloittaa välittömästi molemmissa viroissa. Hän ei voi ensin aloittaa korkean edustajan virassa 1. joulukuuta ja sitten myöhemmin varapuheenjohtajana. Hän voi aloittaa virassa, samoin kuin varapuheenjohtaja, vasta kun Euroopan parlamentti on hyväksynyt hänet. Tästä ei pitäisi olla mitään väärinkäsitystä, koska muuten meillä on oikeudellisia ongelmia.
<P>
Haluaisin myös mainita, että Euroopan parlamentti käyttää oikeuksiaan ulkosuhdehallinnon osalta. Emme halua, että Lissabonin sopimusta käytetään tekemään EU:sta "hallitustenvälinen". Se ei ole sopimuksen hengen mukaista. Ulkosuhdehallinnolla on tässä suhteessa ratkaiseva asema. Haluaisin pyytää teitä suhtautumaan tässä asiassa vakavasti parlamentin kantaan, josta te, tietenkin, olette tietoisia ja olemaan antamatta tässä suhteessa lausuntoja, joiden mukaan me tuhoaisimme teidät vain, koska meillä on valta tehdä niin.
<SPEAKER ID="062" NAME="Adrian Severin" AFFILIATION="S&amp;D">
(EN) Arvoisa puhemies, Lissabonin sopimuksen voimaantulo on todellakin historiallinen tapahtuma. Meidän pitäisi ylistää sitä. Meidän pitäisi olla siitä onnellisia. Meidän pitäisi onnitella itseämme ja ehdottomasti meidän pitäisi onnitella puheenjohtajavaltio Ruotsia siitä, että se saavutti tämän lopputuloksen.
<P>
Sopimus ei kuitenkaan riitä. Täydellisinkään sopimus ei itsestään ratkaise monia ongelmia. Tarvitaan innostuneita ja päteviä ihmisiä edistämään sitä. Se on Lissabonin sopimuksen tapauksessa vielä tärkeämpää, koska tämä sopimus on tulosta loputtomista kompromisseista, pitkistä keskusteluista ja pitkistä kiistoista. Siksi siinä on välttämättä epäselvyyksiä ja aukkoja.
<P>
Tulevien korkeimpien päätöksentekijöiden on siksi selkeytettävä asioita, hienosäädettävä sääntöjä, muokattava toimielimiä, tulkittava oikein kaikkia sopimuksen säännöksiä ja annettava yksityiskohtainen työnkuvaus. Tuleva toimivalta, tuleva lainsäädäntövalta, on elintärkeä Euroopan unionin tulevaisuuden rakenteelle. Jos haluamme tämän rakenteen olevan toteuttamiskelpoinen, sen on oltava synteesi kaikkien Euroopan alueiden ja kaikkien Euroopan kansalaisten historiallisista kokemuksista, kulttuurin herkistä kohdista ja poliittisista perinteistä.
<P>
Siksi on muodostettava joukkue, joka koostuu Euroopan unionin kolmesta ensimmäisestä toimijasta - neuvoston puheenjohtajasta, komission puheenjohtajasta ja korkeasta edustajasta - jotta voidaan ottaa mukaan kaikki poliittiset arat kohdat, kaikki alueet ja kaikki Euroopan geopoliittiset, kulttuuriset ja maantieteelliset alueet. Uskon, että se voidaan saada aikaan, ja uskon, että jos se saadaan aikaan, se on hyväksi rakenteen toteuttamiskelpoisuudelle ja toimielimen tehokkuudelle, mutta myös unionin uskottavuudelle kaikkien kansalaistemme silmissä.
<SPEAKER ID="063" NAME="Anneli Jäätteenmäki" AFFILIATION="ALDE">
(FI) Arvoisa puhemies, sallikaa minun poikkeuksellisesti kiittää tiedotusvälineitä, mediaa. Ilman valpasta ja vapaata mediaa kansalaiset olisivat täysin ulkona EU-johtajien valinnasta. Mutta onneksi on media, joka kertoo käytäväkeskusteluista ja on esitellyt mahdottomia ja mahdollisia ehdokkaita sekä EU:n presidentin virkaan että tähän ulkoministerin korkean edustajan virkaan. Tässäkin keskustelussa itse asiassa nimistä on aika vähän keskusteltu, vain muutama nimi on tullut esiin. Kuitenkin me pyrimme EU:n ulkopuolella opastamaan muita demokraattisten vaalien merkityksestä.
<P>
Sain vierailla jokin aika sitten Turkissa ja siellä eräs Turkin parlamentin jäsen kysyi, kun puhuimme Lissabonin sopimuksen jälkeisistä valinnoista, että koska nämä valinnat sitten tapahtuvat, ja Euroopan unionin delegaatio vastasi, että meillä ei ole käsitystä ketkä ovat ehdokkaina, milloin valinta tapahtuu, kaikki tapahtuu suljettujen ovien takana. Tässä EU:lla on vielä paljon parannettavaa, niin että tässä toimittaisiin avoimemmin.
<SPEAKER ID="064" NAME="Ashley Fox" AFFILIATION="ECR">
(EN) Arvoisa puhemies, haluaisin esittää huomioita epävirallisista keskusteluista, joiden me kaikki tiedämme hallinneen viimeisintä Eurooppa-neuvostoa. Viittaan tietysti neuvoston seuraavan puheenjohtajan valintaan ja hänen tulevaan asemaansa.
<P>
Mielestäni puheenjohtajan pitäisi olla neuvoston palvelija - pikemmin johtaa puhetta kuin olla pääjohtaja. Siksi on tärkeää, että puheenjohtaja on sekä kollegiaalinen että joku, johon ihmiset voivat luottaa, ja se mielessä pitäen huonoin mahdollinen ehdokas molemmissa kategorioissa olisi Tony Blair. Jaan liittokansleri Merkelin pelon siitä, että seuraavat viisi vuotta pitäisi kuunnella Tony "Salama" Blairia, kun hänen moottorikolonnansa pyyhältää ympäri maailmaa.
<P>
Luottamus on myös tärkeä kysymys, ja Tony Blair on liian monesti osoittanut olevansa täysin epäluotettava. Hän ei sovi julkiseen virkaan, ja kehotan neuvostoa olemaan nimittämättä häntä.
<SPEAKER ID="065" NAME="Bastiaan Belder" AFFILIATION="EFD">
(NL) Arvoisa puhemies, luin kiinnostuneena puheenjohtajavaltio Ruotsin asiakirjan Euroopan ulkosuhdehallinnosta. Tätä hanketta kohtaan tuntemani epäily ei kuitenkaan vähentynyt. Kaiken kaikkiaan mielestäni on järkevää, jos puheenjohtajavaltio Ruotsi suo lisäaikaa oikeiden ehdokkaiden etsimiselle uusia virkoja varten, koska korkealla edustajalla on oltava sellaiset loistavat valmiudet, jotka ovat Euroopassa harvinaisia.
<P>
Arvoisa puhemies, olen edelleen hyvin huolissani näiden uusien virkojen vaikutuksesta toimielinten väliseen tasapainoon. Kollegani eivät voi olla jakamatta mielipidettäni. Toisin kuin he, olen tyytyväinen, että ulkosuhdehallinnon on määrä jäädä komission ulkopuolelle. Ulkopolitiikka on ensisijaisesti jäsenvaltioiden tehtävä, ja jos se kuitenkin eurooppalaistettaisiin, pitäisin neuvoston ilmapiiriä komission ilmapiiriä parempana. Juuri näin tapahtuu nyt, huolimatta kaikista hyvää tarkoittavista päätöslauselmistamme.
<SPEAKER ID="066" NAME="Philip Claeys" AFFILIATION="NI">
(NL) Arvoisa puhemies, tämä saivartelu Eurooppa-neuvoston puheenjohtajan nimittämisestä ei ole lainkaan mieltä ylentävää. Esimerkiksi Belgiassa pääministerimme, Herman Van Rompuyn ehdokkuutta tuetaan nyt sellaisilla perusteluilla kuin "hän on tahdikas, hänellä on suhteellisen vähän vihollisia, hän on hyvä tekemään kompromisseja". Taustalla olevan päättelyn mukaan se, joka voi hallita Belgian kaltaista maata, voi tehdä saman EU:lle.
<P>
Ei ole kuitenkaan kenenkään eurooppalaisen edun mukaista, että Euroopan unionista kehittyy suurempi versio Belgiasta. Sitä paitsi, Herman Van Rompuy ei itse asiassa hallitse pääministerinä. Belgian mallia ei enää voi hallita, mikä tarkoittaa, että Herman Van Rompuy on enemmänkin vallitsevan tilanteen huoltaja ja, itse asiassa, hoitaa vain päivittäisiä asioita.
<P>
Emme tarvitse väritöntä, mautonta ja hajutonta hahmoa, joka tanssii Euroopan komission pillin mukaan. Sen sijaan tarvitsemme voimakkaan äänitorven jäsenvaltioille ja myös kansalaisille, joita ei valitettavasti oteta missään tässä huomioon.
<SPEAKER ID="067" NAME="Othmar Karas" AFFILIATION="PPE">
(DE) Arvoisa puhemies, hyvät kollegat, 20 vuotta sitten lopetimme rauhanomaisesti Euroopan väkivaltaisen jaon vapauteen ja diktatuuriin. Euroopan unioni on poliittinen hanke, jonka ansiosta maanosamme yhdistäminen oli mahdollista. Euroopan unioni on poliittinen hanke, joka asettaa itselleen tavoitteeksi rauhan, vapauden, demokratian ja vakauden alueen laajentamisen Euroopassa. Olemme vastuussa arvojen yhteisön ja lakiin perustuvan yhteisön laajentamisesta. Meidän on tehtävä kaikki voitavamme ja aloitettava se nyt heti varmistaaksemme, että ilo siitä, mitä on saavutettu, antaa meille voimaa ja päättäväisyyttä taata, että maanosamme ja muun maailman kansojen väliin ei enää rakenneta uusia muureja tai piikkilanka-aitoja.
<P>
Lissabonin sopimus on demokratian suurin edistysaskel sitten 30 vuotta aiemmin järjestettyjen ensimmäisten suorien vaalien, ja se antaa Euroopan unionille, toimielimille, tilaisuuden ja valmiudet kehittyä maanosan ääneksi. Meidän on kuitenkin tartuttava tähän tilaisuuteen! Meillä on oltava poliittista tahtoa saattaa sopimus osaksi kansallista lainsäädäntöä ja panna se täytäntöön. Jos meillä on tätä poliittista tahtoa, se tarkoittaa myös, että meidän on lakattava etsimästä aina pienintä yhteistä nimittäjää. Kaikki vapauttavat lausekkeet heikentävät yhteisöä. Meidän on vain lopetettava kriisit, kunhan työttömyys laskee vakaasti, ja sitten meillä on taas kestävä kasvu ilman että tarvitsee lisätä miljardeja, jotka lisäävät julkista vajettamme.
<P>
Viimeiseksi esittämäni huomio on myös selkeä: Eurooppalainen ajattelu tarkoittaa tulemista puolitiehen vastaan ja parhaiden ratkaisujen etsimistä. Muutaman viime päivän keskustelut nimityksistä ovat saaneet minut pelkäämään, että emme enää etsi parhaita, eurooppalaisia ratkaisuja vaan jäsenvaltioiden ja poliittisten puolueiden kannalta helpoimpia ratkaisuja. Se on väärä vastaus muutaman viime vuoden kehitykseen ja Lissabonin sopimukseen.
<SPEAKER ID="068" NAME="Juan Fernando López Aguilar" AFFILIATION="S&amp;D">
(ES) Arvoisa puhemies, haluaisin esittää kaksi huomiota, jotka liittyvät Eurooppa-neuvoston päätelmiä koskeviin näkökohtiin kansalaisvapauksien sekä oikeus- ja sisäasioiden valiokunnan puheenjohtajan näkökulmasta ja jotka siten koskevat vapauden, turvallisuuden ja oikeuden aluetta.
<P>
Ensimmäinen koskee maahanmuuttoa. Pidän myönteisenä sitä, että maahanmuutolla on merkittävä asema neuvoston päätelmissä, ja mielestäni on tärkeää, että maahanmuuttopolitiikasta tulee, ensimmäisen kerran, yhteisön politiikkaa, ja että siitä tehdään, Espanjan puheenjohtajakauden aikana, alustava arviointi, jossa ovat mukana Euroopan parlamentti ja kansalliset parlamentit. Samalla kuitenkin, koska siinä viitattiin solidaarisuuteen maahanmuuttoliikkeiden hallintaa koskevissa näkökulmissa, pidän valitettavana, että sitä ei tehty sitovan solidaarisuuslausekkeen nojalla taloudellisine seurauksineen.
<P>
Toinen koskee vapauden, turvallisuuden ja oikeuden alueen institutionaalista ulottuvuutta, koska siihen sisältyy "ennen" ja "jälkeen" tämän parlamentin toiminnan osalta. Lopultakin yhteisön politiikka tulee voimaan; viimeinkin Euroopan parlamentti tekee siitä päätöksiä.
<P>
EU:n kansalaisilla on oikeus toivoa paljon Ruotsin puheenjohtajakauden päätteeksi 10. joulukuuta pidettävän Eurooppa-neuvoston päätelmiltä, koska vapauden, turvallisuuden ja oikeuden alue vahvistetaan viimeinkin merkittäväksi toiminta-alueeksi, joka on aidosti eurooppalainen ja aidosti humanitaarinen, kun hyväksytään Tukholman ohjelma, jota kansalaisvapauksien sekä oikeus- ja sisäasioiden valiokunta edisti ratkaisevasti tällä viikolla hyväksyttävällä mietinnöllä.
<SPEAKER ID="069" NAME="Andrew Duff" AFFILIATION="ALDE">
(EN) Arvoisa puhemies, on suurenmoista, että voimme nyt päättää tämän sopimustarinan viimeisen luvun. Pidän kuitenkin valitettavana, että meidän piti maksaa hinta ja laajentaa peruskirjan soveltamisesta Yhdistyneeseen kuningaskuntaan tehtyä pöytäkirjaa koskeva erittäin huono ehto koskemaan Tšekkiä.
<P>
Lehdistön mukaan pöytäkirja on vapauttava lauseke peruskirjasta. Olisin kiitollinen, jos puheenjohtajavaltio voisi keskustelun lopuksi vahvistaa, että asia ei ole niin ja että peruskirja on edelleen sitova tšekkien ja heidän linnassaan istuvan presidenttinsä osalta.
<P>
Pöytäkirjan tarkoituksena on rajoittaa tuomioistuinten harjoittamaa käytäntöä käyttää peruskirjaa niiden kotimaisten riita-asioiden aikana, mikä on ala- ja toisarvoista - ja tarinan lopuksi mitätöntä.
<SPEAKER ID="070" NAME="Mirosław Piotrowski" AFFILIATION="ECR">
(PL) Arvoisa puhemies, huolimatta mahtavista julkilausumista, joiden mukaan Lissabonin sopimus parantaisi Euroopan unionin toimintaa, on käynyt selväksi, että se on avannut Pandoran lippaan. Sen säännökset eivät ole tarkkoja, ja sen lisäksi, että ne aiheuttavat kiistoja, ne johtavat myös jakoon EU:n johtajien välillä.
<P>
Sopimuksessa ei määritellä Eurooppa-neuvoston tulevan puheenjohtajan edellytyksiä, eikä siinä määritellä tähän virkaan valintaa koskevaa demokraattista menettelyä, ja puheenjohtajan todellinen asema riippuu henkilön vahvuudesta ja aiemmasta toimesta. On myös vaikeaa nähdä, säilytetäänkö EU:n politiikalle äänen antanut puheenjohtajavaltioiden klassinen malli. Asiat näyttävät samanlaisilta Euroopan unionin ulkoasiainministerin osalta.
<P>
EU:n kansalaisten enemmistö odottaa vastausta kysymykseen, etenemmekö kohti vahvan Euroopan liittovaltion perustamista kansakuntien itsemääräämisoikeuden kustannuksella ja haluaako vahva neuvoston puheenjohtaja tulevaisuudessa mahdollisesti palata 1900-luvun Euroopan demokratian vastaisiin perinteisiin.
<SPEAKER ID="071" NAME="Mario Mauro" AFFILIATION="PPE">
(IT) Arvoisa puhemies, hyvät kollegat, paljon kiitoksia myös puheenjohtajavaltio Ruotsille tämän kuuden kuukauden jakson aikana saavutetuista erittäin tärkeistä tuloksista. Samalla haluaisin kuitenkin antaa teille - osoitan sanani puheenjohtajavaltio Ruotsille - lahjan: lahja on tämä tyhjä paperi, jota voitte muutaman seuraavan päivän aikana käyttää ylimääräisenä välineenä pyrkiessänne voittamaan vaikeudet, joita on Eurooppa-neuvoston puheenjohtajan ja unionin ulkopolitiikan korkean edustajan virkoihin ehdotettavien ehdokkaiden määrittelyssä.
<P>
Itse asiassa, jos saatte valtion tai hallitusten päämiehet kirjoittamaan tälle paperille lehdissä ja televisiossa esiintyvän nimiluettelon sijasta omat ajatuksensa Euroopan unionin ulkopolitiikasta, sitten olemme ottaneet merkittävän edistysaskelen, koska jos he selvittävät meille, uskovatko he esimerkiksi suurempaan koordinaatioon vai aitoon ulkopolitiikkaan, sitten on helpompaa löytää kasvot ja nimi henkilölle, jonka on edustettava meitä maailmalla. Tämä on aitoa avoimuutta, jota tarvitaan: sen ymmärtäminen, mikä on ajatuksemme Euroopasta ja Euroopan unionin ulkopolitiikasta, mihin olemme sitoutuneet lujimmin.
<P>
Siksi on olennaista, että valitut ihmiset ovat sellaisia, joissa eurooppalaisen hankkeen henki ja arvot ruumiillistuvat, sellaisia, jotka voivat taata EU:n johtavan aseman kansainvälisissä suhteissa, ja joiden on ollakseen tehokkaita muistettava hankkeen perustajaisille ominaiset ihanteet, sillä se on ainoa todella yhdistävä ja siten tehokas tekijä maailmannäyttämöllä. Euroopan unioni ei ole yhtenäinen blokki vaan miesten ja naisten toiminnan tuote, ja sellaisena sen on seurattava aikaansa pysyäkseen hengissä. EU:n on lyhyesti sanottuna aloitettava uudestaan niiden arvojen pohjalta, joille se luotiin, niiden hienojen tulosten pohjalta, joita olemme tähän mennessä saavuttaneet, ja uskokaa minua, sen on perustuttava myös reilulle annokselle realismia.
<SPEAKER ID="072" NAME="David-Maria Sassoli" AFFILIATION="S&amp;D">
(IT) Arvoisa puhemies, hyvät kollegat, myös minä haluan kiittää puheenjohtajavaltio Ruotsia sen tekemästä työstä ja siitä, että se on onnistunut luomaan olosuhteet Lissabonin sopimuksen lopulliselle ratifioinnille. Tarvitsemme kipeästi uutta sopimusta, koska se tarjoaa meille tilaisuuteen vahvistua, laajentaa toimivaltaa, esimerkiksi tämän parlamentin toimivaltaa, ja kaksi uutta hahmoa, jotka voivat edustaa poliittista ja institutionaalista unionia. Siksi toivomme, että neuvosto osaa tulkita suurten eurooppalaisten poliittisten perheiden pyynnöt viisaasti, jotta seuraavassa kokouksessa voidaan tehdä arvovaltainen ja vahvaa tukea nauttiva päätös niiden henkilöiden nimittämisestä, joita pyydetään ottamaan hoitaakseen sopimuksella säädetyt uudet institutionaaliset virat.
<P>
Mitä me tarvitsemme? Tarvitsemme neuvoston puheenjohtajan, joka pystyy takaamaan johdonmukaisuuden ja jatkuvuuden. Tarvitsemme korkean edustajan, joka vahvan kokemuksensa ja arvovaltansa ansiosta pystyy takaamaan EU:lle johtavan aseman moninapaisessa maailmassa ja joka toimii samaan aikaan linkkinä unionin hallitustenvälisen ja yhteisön ulottuvuuden välillä. Ja sitten tarvitsemme myös komission jäsenten kollegion, joka on vahva, yhtenäinen ja tasapainoinen politiikan, maantieteen ja sukupuolen osalta. On erityisen merkittävää, että tämä tapahtuu 20 vuotta muurin murtumisen jälkeen, muurin, joka jakoi Euroopan, ja kaikki tämä voi sytyttää uudelleen toivon yhdistyneessä, vahvassa Euroopassa, joka jatkaa solidaarisuuden ja oikeuden vaatimusten ajamista.
<SPEAKER ID="073" NAME="Louis Michel" AFFILIATION="ALDE">
(FR) Arvoisa puhemies, arvoisa neuvoston puheenjohtaja, hyvät kollegat, aivan ensiksi haluaisin osoittaa kiitokseni ja onnitteluni puheenjohtajavaltio Ruotsille sen tekemästä todella merkittävästä työstä.
<P>
Haluaisin kuitenkin käyttää tämän puheenvuoron puhutellakseni puheenjohtaja Barrosoa kolmannen osapuolen kautta. Ministeri Malmström välittää siksi varmasti hänelle huomiot, joita minulle on esitettävänä muun muassa hänen Guy Verhofstadtille vastaukseksi esittämänsä puheenvuoron perusteella.
<P>
Me kaikki haluamme tehokkaan ja uskottavan komission, komission, joka käyttää täysimääräisesti aloiteoikeuttaan ja joka ei pelkää harjoittaa yhteisömenetelmää. Jos kuitenkin haluamme sellaisen komission - ja ymmärsin, että puheenjohtaja Barroso halusi sen myös - sitten mielestäni sen pitäisi rakentaa toimintansa neljän tai viiden pilarin mukaan järjestettyjen valtuuksien mukaan, ja silloin kukin pilari olisi sijoitettu yhden varapuheenjohtajan poliittiseen vastuualueeseen, ja varapuheenjohtajilla olisi arvovalta ja kyvyt - ja tietysti valtuudet - taata omaan pilariinsa kuuluvan koko politiikan johdonmukaisuus.
<P>
Komission toimivaltuuksien nykyinen jako - ja minulla on hyvät valmiudet puhua tästä, olinhan komission jäsenenä viisi vuotta - heikentää yhteisömenetelmää, vaikeuttaa aloiteoikeutta ja haittaa toimielintänne. Olkaa hyvä ja kertokaa tämä puolestani puheenjohtaja Barrosolle.
<P>
Se, että oli vaikeaa järjestä välittömästi uudelleen toimivaltarakenne, joka oli aikoinaan outo, ellei jopa opportunistinen järjestelmä menneisyydestä, on ymmärrettävää, mutta en pystyisi ymmärtämään, jos nykyinen puheenjohtaja ei onnistuisi luomaan järjestystä, joka olisi tämän toimielimen uuden tavoitteen arvoinen.
<SPEAKER ID="074" NAME="Michel Barnier" AFFILIATION="PPE">
(FR) Arvoisa puhemies, puheenjohtajavaltio Ruotsin, jota minä myös kiitän, sitkeyden ansiosta meillä on nyt Lissabonin sopimus. Tällainen sopimus ei kuitenkaan ole hanke vaan väline, eurooppalaisen hankkeen työkalupakki, ja siksi toimielimiä johtavien miesten ja naisten - komission, sen puheenjohtajan, neuvoston - ja meidän täällä tehtävänä on hyödyntää näitä välineitä tulevaisuudessa hyvin, pitkän, hyvin pitkän siirtymäajan lopussa.
<P>
Sillä nyt olemme paremmin varusteltuja vastaamaan kolmeen tärkeään haasteeseen, joiden edessä, hyvät kollegat, vastaamme yhdessä Euroopan unionin uskottavuuden lisäksi myös, käyttääkseni presidentti Havelin juuri lausumia sanoja, myös sen riippumattomuudesta.
<P>
Ensimmäinen haaste on kriisi, ja me emme saa - me emme voi - nousta siitä sellaisina kuin siihen jouduimme, aivan kuin mitään ei olisi tapahtunut. Yhdysvaltojen kanssa käymässämme vuoropuhelussa on opittavaa, erityisesti hallinnon osalta, solidaarisuuden osalta, maailmantalouden avoimuuden ja sääntelyn osalta, ja meille eurooppalaisille siinä on opittavaa sisämarkkinoiden vahvistamisen turvaamisen - käytän tätä sanaa tarkoituksella - osalta, "markkinoiden ja yhteiskunnan yhteensovittamisessa", toistaakseni sanat, jotka olen omaksunut ja joita on käyttänyt Mario Monti, jolle puheenjohtaja Barroso on lisäksi hyödyllisesti antanut tätä kysymystä koskevan tehtävän.
<P>
Toinen haaste on vihreä kasvu. Kiotossa otimme tässä asiassa johtoaseman Euroopan komission ansiosta. Meidän on säilytettävä tämä asema varmistamalle tietysti, että kumppanimme, toiset suuret maat, suuret alueet, omaksuvat vastavuoroisen asenteen.
<P>
Ja sitten kolmas haasteemme on olla niiden pöydän ääressä, ei "pöydän takana" vaan "pöydän ääressä", jotka päättävät maailmanjärjestyksestä - tai epäjärjestyksestä - seuraavien 20 vuoden aikana. Se ei ole helppoa, kun meitä on 27 kansakuntaa, mutta se on kuitenkin elintärkeää, ellemme ole piittaamatta - ja minä itse piittaan - siitä, että olemme alihankkijoita tai muiden maiden vaikutuksen alaisina.
<P>
Siksi suhtaudumme erittäin luottavaisesti korkean edustajan tulevaan työhön, sillä hänen tehtävänään on luoda todellinen yhteinen diplomaattinen ja strateginen kulttuuri. Arvoisa puhemies, arvoisa neuvoston puheenjohtaja, mitä pikemmin olemme valmiita, sitä parempi se on EU:n kansalaisille. Siksi odotamme innokkaasti ja luottavaisina päätöksiä, joita teette.
<SPEAKER ID="075" NAME="Kinga Göncz" AFFILIATION="S&amp;D">
(HU) Haluaisin tehdä poikkeuksen ja olla puhumatta Lissabonin sopimuksesta. Sen sijaan haluaisin sanoa Eurooppa-neuvoston päätelmistä talous-, rahoitus- ja sosiaaliluvun osalta, että olemme yhdestä näkökulmasta iloisia nähdessämme tässä asiakirjassa myös merkkejä rahoitusvakauden merkityksestä. Näin me itse näemme tilanteen, mutta on kuitenkin myös selvää, että ihmisten varannot vähenevät Euroopassa.
<P>
Yritykset huomaavat, että rahoitustuen ja pankkilainojen saaminen on vaikeaa, kun taas työttömyys kasvaa. Tämä mainittiin myös asiakirjassa. Mielestäni on tärkeää korostaa, että talouskasvu ei voi olla kestävää emmekä voi puhua EU:sta, joka selviää kriisistä vahvempana kuin aiemmin, ellemme pysty selkeästi takaamaan, että nykyistä sosiaalisen yhteenkuuluvuuden tasoa ei vain pidetä yllä vaan vahvistetaan, ja ellemme pysty lisäämään työllisyyttä ja estämään sosiaalista syrjäytymistä.
<P>
Avoimeen menettelyyn perustuvat menetelmät, jotka meillä on sosiaalipolitiikan koordinointia varten, ovat sangen tehottomia. Meidän on parannettava koordinointimenetelmiämme. Tarvitsemme itse asiassa tehokkaampia välineitä. Sosiaalinen yhteenkuuluvuus ja sosiaalisen Euroopan saavutukset ovat tekijöitä, joita ihmiset pitävät merkittävimpinä. On yhteinen velvollisuutemme korostaa tätä asiaa.
<SPEAKER ID="076" NAME="Lena Ek" AFFILIATION="ALDE">
(SV) Arvoisa puhemies, politiikka ja psykologia käyvät käsi kädessä ja juuri nyt monet ihmiset yrittävät ennakolta aliarvioida Kööpenhaminassa muutaman viikon päästä käytävien Kiotoa koskevien neuvottelujen odotuksia. Aivan sama asia tapahtui ilmastotavoitteista neuvotellessa. Ilmastotavoitteet, joita ehdotimme ja joiden eteen teimme tässä parlamentissa töitä, julistettiin kuolleiksi ja haudattiin ei vain kerran, vaan ehkä kymmenen kertaa siihen mennessä, kun saimme aikaan lopullisen päätöksen.
<P>
Ilmastopaketin osalta asia on aivan sama. Sen ovat julistaneet kuolleeksi ja haudanneet ne, jotka itse asiassa vastustavat ilmastotavoitteita. Kehottaisin siksi puheenjohtajavaltio Ruotsia jatkamaan hyvää työtään neuvotteluissa ja rakentavaa linjaansa, koska jos emme pyri täysin sitovaan sopimukseen Kööpenhaminassa, emme myöskään sitä saa aikaan. Kahden asteen tavoite on kuitenkin erittäin tärkeä, ja siksi meidän on edettävä täysimääräisesti sitoutuneena. Seneca huomautti kerran, että ihmiskunta voidaan jakaa kahteen ryhmään: niihin, jotka kulkevat edellä ja tekevät jotakin, ja niihin, jotka tulevat perässä ja arvostelevat.
<SPEAKER ID="077" NAME="Marietta Giannakou" AFFILIATION="PPE">
(EL) Arvoisa puhemies, olen pannut tarkasti merkille, mitä puheenjohtajavaltio sanoi talouskriisistä, mutta on selvää, että yhtä maata lukuun ottamatta kukaan muista ei voi soveltaa vakaussopimusta. Talouskriisi ei myöskään lopulta saisi kääntyä arvojen ja periaatteiden kriisiksi.
<P>
Ilmastonmuutosta koskevan kysymyksen osalta puheenjohtajavaltio teki tarkalleen oikein. Sen on kuitenkin taivuteltava kehitysmaiden lisäksi Amerikan yhdysvallat, jos tilanteen halutaan muuttuvan. Sen on käynnistettävä Kööpenhaminassa todellinen aloite.
<P>
Kolmannen asian, Lissabonin sopimuksen, osalta olemme tyytyväisiä. Yhdeksän vuotta sen jälkeen, kun Nizzan sopimuksen kanssa tuli kriisi ja sen jälkeen, kun toimielinkysymyksiin ei pystytty löytämään vastausta, meillä on edessämme sopimus, jonka monet puolet kiusasivat meitä ennen allekirjoittamista. Tärkeitä eivät ole vain toimielin ja sopimus. Tärkeitä ovat myös sitä soveltavat ihmiset, ja tässä mielessä puheenjohtajavaltio on myös vastuussa Euroopan komission tasolla sen varmistamisesta, että vastuulliset ihmiset - pääasiassa ulkoasiainministeri - saavat esiin kaikki hyvin rakennetun unionin edut.
<P>
Toisaalta, neuvoston tasolla, ja viittaan erityisesti neuvoston puheenjohtajaa koskevaan kysymykseen, se on asia, jota monet meistä eivät hyväksyneet. EU-valmistelukunnan jäsenenä tiedän itse, että monet meistä olisivat halunneet, että komission puheenjohtaja täyttää neuvoston puheenjohtajan viran, kuten on myös aiemmin tapahtunut, koska pääasiassa komission puheenjohtajan tehtävänä on koordinoida neuvoston kanssa ja välttää tuhoavia yhteentörmäyksiä.
<P>
Luotan siihen, että sekä Euroopan komission puheenjohtaja että, mikä vielä merkittävämpää, neuvoston puheenjohtaja antavat asianmukaisia suosituksia jäsenvaltioille, jotta molempien toimielinten toimintatapa on sellainen, että se ei eroa yhteisön toimintatavasta ja Eurooppamme erinomaisesta menneisyydestä, joka on taannut meille niin monta kukoistuksen vuotta.
<SPEAKER ID="078" NAME="Ramón Jáuregui Atondo" AFFILIATION="S&amp;D">
(ES) Arvoisa puhemies, mielestäni sopimus Tšekkiä koskevasta ongelmasta oli järkevä ratkaisu; se ei ollut täydellinen, mutta se oli paras ratkaisu, ja se oli välttämätön niin vakavassa ongelmassa.
<P>
Luulen, että vuosi 2010 voi olla loistava vuosi EU:lle. Sillä on uusi komission jäsenten kollegio, uusi Euroopan unionia ohjaavat organisatorinen rakenne ja uusi oikeudellinen asema: Euroopan unioni on yksi ainoa kokonaisuus, jonka nimi on Euroopan unioni ja jolla on oma oikeushenkilöys, eikä se ole enää joukko eri kansakuntia. Nyt meillä on, kuten on sanottu, tilaisuus toimia, ja tarvitsemme tahtoa toimia. Mielestäni EU:n on voitettava hyvin vakavat nationalistiset suuntaukset, jotka estävät edistymisen.
<P>
Meidän pitäisi miettiä, miten paljon olisimme edenneet kymmenen vuotta sitten euroa käyttävää Euroopan unionia kohti, jos emme olisi luopuneet frangista, markasta, pesetasta ja niin edelleen. Meidän on saatava aikaan jotakin tämän lähestymistavan kaltaista eurooppalaisessa hengessä, kuten puheenjohtaja Barroso sanoi.
<P>
Haluaisin mainita kaksi asiaa, jotka ovat mielestäni olennaisia. Ensimmäinen on kiireellinen asia: komission jäsenten kollegio on hyväksyttävä joulukuussa Strasbourgissa. Mielestäni on hyvin tärkeää, että seuraava puheenjohtajavaltio ryhtyisi käyttämään tammikuussa toimivaltaansa tämän uuden polun mukaisesti - uuden komission jäsenten kollegion kanssa - ja että komissio olisi toiminnassa tämän vuoden lopussa.
<P>
Toiseksi haluan vahvistaa Euroopan unionin taustalla olevan syyn - mitä Euroopan unioni pyrkii saavuttamaan. Katson, että maailman tärkeimmillä keskusteluareenoilla ovat vaakalaudalla hyvin merkittävät päätökset ja että EU:n on puhuttava yhdellä äänellä, ja vahvalla äänellä, edistääkseen hankkeemme erityispiirteitä: sosiaalista mallia ja uutta oikeudellista, taloudellista ja poliittista rakennetta maailmalle, jossa valtiolla on merkittävämpi asema ja jossa markkinat ovat paremmat. EU tarvitsee kuuluvamman äänen, joka on yhtenäisempi ja voimakkaampi.
<SPEAKER ID="079" NAME="Olle Schmidt" AFFILIATION="ALDE">
(SV) Arvoisa puhemies, puheenjohtajavaltio Ruotsia on onniteltava. Prahan itsepäinen mies on lopulta allekirjoittanut ja me olemme saavuttaneet viimein matkamme pään. Toivottavasti toimielimiin liittyvät kysymykset eivät vie aikaamme seuraavan vuosikymmenen aikana, vaikka Václav Havel olikin todellisena eurooppalaisena sankarina valmis ottamaan heti uusia askeleita. Se, että Tšekin tasavallalle myönnettiin vapautus perusoikeuskirjan luvusta, on mielestäni pettymys. Kuten Andrew Duff huomautti, riittää sangen mainiosti, että Puolalla ja Yhdistyneellä kuningaskunnalla on vapauttavat lausekkeensa.
<P>
Kööpenhaminassa on saatava aikaan maailmanlaajuinen sopimus, jossa maailmaan vauraat maat ottavat suuremman vastuun. Maailman köyhät maat eivät ole vastuussa planeetan lämpenemisestä. Samaan aikaan tietysti nousevien talouksien on tehtävä osansa. Lopuksi, arvoisa ministeri, ensi viikon huippukokouksessa edessä oleva prosessi, kun puheenjohtaja ja ulkoministeri nimitetään, pitäisi toteuttaa avoimemmin. Tämänhetkinen salaperäisyys on noloa demokraattiselle EU:lle, ja uskon, etten ole ainoa, joka on sitä mieltä.
<SPEAKER ID="080" NAME="Tunne Kelam" AFFILIATION="PPE">
(EN) Arvoisa puhemies, haluaisin esittää kolme huomiota. Kun Lissabonin sopimus on voimassa, EU tarvitsee enemmän kuin koskaan solidaarisuuteen perustuvaa tehokasta yhteistä ulko-, turvallisuus- ja energiapolitiikkaa. Vain sellaisella politiikalla voidaan estää Schröderin ja Putinin välisiä sopimuksia toistumasta.
<P>
Toiseksi, meidän on ymmärrettävä, miten tärkeää uudessa tilanteessa on, että on olemassa jatkuvasti vahva komissio, joka voi vastata Lissabonin sopimuksen täytäntöönpanosta.
<P>
Kolmanneksi, uusien virkojen osalta, ennen kaikkea tarvitaan rohkeutta edetä ja tukea salkkujen sijaan henkilöitä, henkilöitä, joilla on pitkän aikavälin näkemykset ja jotka ovat sitoutuneita eurooppalaisten arvojen jatkuvuuteen.
<P>
Joten, valtavia uusia haasteita käsitelläkseen EU tarvitsee jälleen kerran kaksi eurooppalaista valtiomiestä Konrad Adenauerin, Robert Schumanin tai Alcide De Gasperin tapaan. Meidän pitäisi etsiä heitä ennakkoluulottomasti. Nämä valtiomiehet voidaan löytää myös uusista jäsenvaltioista, joiden pitäisi ehdottomasti olla edustettuna tulevassa troikassa. Václav Havel kertoi meille tänään, että Eurooppa on kotimaidemme kotimaa. Tämän ymmärryksen perusteella olen sitä mieltä, että voimme onnistua Lissabonin sopimuksen täytäntöönpanossa.
<SPEAKER ID="081" NAME="Sandra Kalniete" AFFILIATION="PPE">
(LV) Haluaisin sanoa, että on suuri ilo, että Lissabonin sopimus on viimein tulossa voimaan, ja puhua siitä, kenen pitäisi olla Euroopan presidentti. Eurooppa-neuvoston johtaminen ei tarkoita Euroopan johtamista, vaan pikemminkin olemista yhdessä Euroopan unionin jäsenvaltioiden, jäsenvaltioiden johtajien kanssa, ja heidän tukemistaan ja rohkaisemistaan vahvistamaan Euroopan unionin asemaa tulevaisuuden johtavien maailman valtioiden joukossa. Haluaisin sanoa, että Vaira Vīķe-Freibergalla, Latvian entisellä presidentillä, on kaikki henkilökohtaiset johtajan ominaisuudet ja kokemusta poliittisesta johtamisesta, jotka tekevät hänestä Eurooppa-neuvoston menestyksekkään puheenjohtajan. Hänen kohtalonsa symboloi jaetun maanosamme historiaa - pakolainen toisen maailmansodan jälkeen, hän palasi Latviaan; heti, kun maamme oli taas vapaa, hän palasi ryhtyäkseen sen presidentiksi. Hänen kahdeksan presidenttivuotensa aikana Latviasta tuli Euroopan unionin ja Naton jäsenvaltio. Vaira Vīķe-Freiberga on vakaa EU:n kansalainen. Hän on korkeasti koulutettu ja voimakas hahmo, joka ymmärtää perusteellisesti EU:n tulevaisuuden haasteet. Hän pystyy varmasti myös tekemään epäsuosittuja päätöksiä, jos se on tarpeen.
<SPEAKER ID="083" NAME="Csaba Sándor Tabajdi" AFFILIATION="S&amp;D">
(HU) Arvoisa puhemies, Lissabonin sopimuksen ensimmäisenä ratifioineen jäsenvaltion edustajana haluaisin onnitella puheenjohtajavaltio Ruotsia Unkarin puolesta. On tehty erinomaista työtä. Olemme nähneet tässä parlamentissa tšekin, joka on Euroopan ystävä, Václav Havelin, kun taas Tšekin presidentti Klaus on saanut aikaan sangen paljon huolta, eikä ole esittänyt itseään Euroopan ystävänä.
<P>
Meidän on saatava mahdollisimman pian päätökseen Lissabonin sopimuksen voimaantulo, uuden komission nimittäminen ja asiaankuuluvien rakenteiden luominen, jotta voimme keskittyä todelliseen työhön.
<P>
Pidän hyvin tärkeänä, että Lissabonin sopimus on ensimmäinen sopimus, jonka tärkeä osa vähemmistöön kuuluvien henkilöiden oikeudet ovat. Kehotan varapuheenjohtaja Wallströmiä, joka on vähemmistöjen suuri puolustaja, muistuttamaan puheenjohtaja Barrosoa pitämään lupauksensa siitä, että perusoikeuksista vastaava komission jäsen käsittelee vähemmistöjen oikeuksia, mukaan luettuna saamelaisten kaltaisten alkuperäisvähemmistöjen ja maahanmuuttajavähemmistöjen ja romanien oikeudet.
<SPEAKER ID="084" NAME="Mairead McGuinness" AFFILIATION="PPE">
(EN) Arvoisa puhemies, Irlannissa meiltä kysytään, ollaanko siellä kovin innoissaan nyt, kun Lissabonin sopimus on ratifioitu. Tosiasiassa kerron heille, ettei siellä olla, koska se vei niin kauan ja syntymä ja synnyttäminen olivat niin vaikeita. Siellä ollaan helpottuneita ja hieman mielissään, mutta ymmärretään, kuten tässä keskustelussa, että todellinen työ alkaa nyt ja että oikeiden ihmisten nimittäminen on kovaa työtä. Kyse ei ole työpaikoista pojille ja tytöille, vaan siitä, että nimitetään oikeat ihmiset kaikkiin noihin perustettuihin erittäin tärkeisiin virkoihin. Olen harmissani, että sen tekeminen vie ylimääräistä aikaa, koska se todella viivästyttää kaikkien toimielinten lopullista muodostamista - ja meillä on paljon työtä - mutta ehkä on parempi, että meillä on hienoinen viive ja saamme oikeat ihmiset töihin.
<P>
Huippuvirat, kuten niitä olemme kuvanneet, ovat tärkeitä, ja ne edellyttävät ihmisiä, joilla on sitoumusta, omistautumista ja halua parantaa Euroopan unionia, ei vain olla töissä.
<P>
Lopuksi, puheenjohtaja Barroso on aivan oikeassa vahvoista toimielimistä. Teidän on kuunneltava, mitä me tässä parlamentissa sanomme. Kuunnelkaa huolellisesti. Me olemme lähinnä äänestäjiämme. Meidät valitaan suoraan.
<SPEAKER ID="085" NAME="Petru Constantin Luhan" AFFILIATION="PPE">
(RO) Arvostan suuresti sitä, mitä pääministeri Reinfeldt on sanonut, ja pidän erityisen myönteisenä sitä, että Euroopan unioni sai lokakuun Eurooppa-neuvostossa aikaan yhteisen kannan Kööpenhaminan kokousta varten.
<P>
Euroopan unioni on jo ottanut omin neuvoin käyttöön vankkoja toimenpiteitä ilmastonmuutoksen torjumiseksi ja edistyäkseen kasvihuonekaasupäästöjen leikkaamisessa. On kuitenkin ilmiselvää, että Euroopan unionin yksinäisillä ponnisteluilla ei voida taata ehdotonta menestystä kansainvälisissä neuvotteluissa.
<P>
Mielestäni on erittäin tärkeää, että Euroopan unioni siirtää vähennystavoitetta yli 20 prosenttiin vain säilyttämällä tietyt ehdot, sillä muuten meidän mielestämme EU:n ponnistukset olisivat liiallisia.
<P>
Ehtojen pitäisi liittyä erityisesti tulevan sopimuksen pakolliseen oikeudelliseen luonteeseen. Lisäksi kehittyneiden maiden pitäisi hyväksyä päästöjen leikkaamista koskevat erityistavoitteet yhdensuuntaisesti EU:n hyväksymien tavoitteiden kanssa, ja kehitysmaiden pitäisi osallistua vastaavasti.
<SPEAKER ID="086" NAME="Heidi Hautala" AFFILIATION="Verts/ALE">
(FI) Arvoisa puhemies, meillä on juuri tällä hetkellä tässä salissa hyvin mielenkiintoinen asetelma, nimittäin kaikkia kolmea toimielintä edustaa nainen: rouva Malmström Ruotsin puheenjohtajavaltion puolesta, rouva Wallström komission puolesta ja te, arvoisa puhemies, parlamentin puolesta. Minä haluaisin nähdä, että meillä on jatkossakin johtavia naisia huippuviroissa säännöllisesti ja paljon nykyistä enemmän. Tiedän, että rouva Wallström ja rouva Wallis, parlamentin varapuhemies, tekivät mielenkiintoisen aloitteen ja ottivat meidät muut johtavat naiset parlamentista ja komissiosta mukaan.
<P>
Me kirjoitimme komission puheenjohtajalle Barrosolle ja sanoimme, että haluamme nähdä muutoksen, haluamme nähdä oikeudenmukaisessa suhteessa naisia ja miehiä komissiossa ja muissa huippuviroissa. Toivoisin, että nyt tilaisuuteen tartutaan, koska vaikka komission puheenjohtaja on täysin meidän ajatuksemme kannalla, valtioiden päämiehet eivät valitettavasti tee mitään ottaakseen vastuuta tästä valitettavasta tilanteesta. Ei voi olla niin, että unioni on jatkuvasti edustettuna vain miesten kasvojen välityksellä.
<SPEAKER ID="087" NAME="Jaroslav Paška" AFFILIATION="EFD">
(SK) Haluaisin aloittaa ilmaisemalla tukeni presidentti Klausille ja Tšekin tasavallan kannalle. Luulen, että aivan kuten Saksan piti kuunnella perustuslakituomioistuimen päätöstä, myös presidentti Klausin piti odottaa perustuslakituomioistuimen päätöstä.
<P>
Hänen toimintatapansa osalta katson, että hänen toimensa olivat sellaisen vastuuntuntoisen valtiomiehen toimia, joka tuntiessaan hieman oikeudellista epävarmuutta odotti asiaankuuluvan laitoksen, eli tuomioistuimen, kantaa.
<P>
Haluaisin myös huomauttaa, että Lissabonin sopimus on tulossa voimaan Euroopassa vallitsevan talouskriisin aikana. Hallitusten nykyiset päätökset, joiden nojalla on ryhdytty toimenpiteisiin talouskriisin nujertamiseksi, eivät olleet tehokkaita, eivät olleet toimivia, ja tältä kannalta katsoen meidän on minun mielestäni edettävä tulevaisuudessa koordinoidummin, emmekä saa tehdä väliaikaisia päätöksiä, joilla ei onnistuta tukemaan riittävästi työllisyyttä ja talouden kehitystä.
<P>
Siksi katson, että uutta komissiota nimitettäessä meidän on varmistettava, että se koostuu asiantuntijoista ja ammattilaisista.
<SPEAKER ID="088" NAME="Enikő Győri" AFFILIATION="PPE">
(HU) Uskon lujasti, että Lissabonin sopimuksen avulla EU:n on epäilemättä mahdollista toimia varmemmalla perustalla ja loogisemmin ja keskittyä vahvemmin kansalaisten jokapäiväiseen elämään vaikuttaviin ongelmiin.
<P>
On kuitenkin kysyttävä, mikä hinta meidän on maksettava tämän aikaansaamiseksi. Maksamamme hinta oli itse asiassa se, että olemme heikentäneet arvojamme ja antaneet pragmaattisuuden voittaa arvot. Tiedätte, mihin tässä viittaan. Euroopan unioni myöntyi Tšekin presidentin järjettömään pyyntöön puhumattakaan siitä, että hän sanoi, että Tšekin vapauttavaa lauseketta tarvitaan Benešin asetusten takia. Haluaisin muistuttaa teitä, että Benešin asetusten nojalla monilta miljoonilta unkarilaisilta ja saksalaisilta riistettiin kansalaisoikeudet ja heidät karkotettiin. Mielestäni sitä, mitä Euroopan unioni teki, on mahdotonta hyväksyä oikeudelliselta, poliittiselta ja moraaliselta kannalta.
<P>
Olemme arvostelleet Tšekin perustuslakijärjestelmää oikeudelliselta kannalta, olemme tarkastelleet Tšekin parlamentin näkemystä ja olemme sisällyttämässä asiakirjan poliittisesti kaikkiin tuleviin liittymiseen, jolloin rankaisemme mahdollisesti maata, jolla ei ole mitään tekemistä tämän kanssa, eli Kroatiaa. Moraaliselta kannalta on mahdotonta hyväksyä vapauttavan lausekkeen myöntämistä tällaisesta asiasta.
<SPEAKER ID="089" NAME="Silvia-Adriana Ţicău" AFFILIATION="S&amp;D">
(RO) Pidän myönteisenä sitä, että Eurooppa-neuvosto hyväksyi Itämeren aluetta koskevan strategian. Sellaista mallia Euroopan unionin on sovellettava myös Tonavan alueella ja edistettävä siten tämän alueen talouden kehitystä sekä taloudellista ja sosiaalista yhteenkuuluvuutta ja viimeisenä vaan ei vähäisimpänä Euroopan unionin kilpailukykyä.
<P>
Euroopan unioni osallistuu Kööpenhaminan kokoukseen ilmastonmuutoksen torjunnan johtajana. Euroopan unioni on yksipuolisesti asettanut 20-20-20-tavoitteen. Energia- ja ilmastopaketti on osa yhteisön lainsäädäntöä ja sitä ollaan panemassa täytäntöön.
<P>
Kehotan Euroopan unionia luomaan nopeasti tehokkaat ja innovatiiviset puitteet ekotehokkaan talouden rahoittamiseksi.
<P>
Euroopan unionin on lisäksi keskityttävä asianmukaisten ilmastonmuutokseen sopeutumista koskevien toimenpiteiden rahoittamiseen.
<P>
Viimeisenä vaan ei vähäisimpänä Euroopan unionin on saatava aikaan investointeja teollisuuteen ja julkisiin palveluihin työpaikkojen turvaamiseksi.
<SPEAKER ID="090" NAME="Kinga Gál" AFFILIATION="PPE">
(HU) Arvoisa puhemies, arvoisa neuvoston puheenjohtaja Malmström ja arvoisa varapuheenjohtaja Wallström, kaksi vuosikymmentä on kulunut rautaesiripun repimisestä alas. Vaikka joissakin uusissa jäsenvaltioissa järjestelmän vaihto on tapahtunut säädösten ja valtiorakenteen puitteissa, menneisyys on edelleen läsnä poliittisissa asenteissa ja viranomaisten reaktioissa jännittyneissä tilanteissa. Ajatelkaamme vain Budapestin syksyn 2006 tapahtumia, joissa ne, joiden perustavanlaatuisimmat vapaudet ja ihmisoikeudet poljettiin tuolloin jalkoihin, eivät ole saaneet vielä tähän päivän mennessäkään totuutta ja oikeutta, puhumattakaan siitä, että ne, jotka uusissa jäsenvaltioissa kuuluvat kansallisiin vähemmistöihin, joutuvat edelleenkin kohtaamaan katkeraa syrjintää, joka vaikuttaa heidän oikeuksiinsa ja mahdollisuuksiinsa.
<P>
Juuri Lissabonin sopimuksen sisältämien säännösten takia Euroopan komission on oltava valmis takaamaan, että kun salkkuja luodaan, korostetaan asianmukaisesti näitä ihmisoikeuksiin ja vapauksiin Euroopan unionin sisällä liittyviä kysymyksiä. Samalla tämän salkun soveltamisalaa on laajennettava myös perinteisten kansallisten vähemmistöjen ja kielivähemmistöjen oikeuksien suojeluun, koska meistä tuntuu, että tällä alalla on vielä paljon tehtävää. Pidämmepä siitä tai emme, Euroopan unionissa on tällä hetkellä näihin alkuperäisiin yhteisöihin vaikuttavia ratkaisemattomia ongelmia. Euroopan unionin on käsiteltävä niitä, ja sen velvollisuus on auttaa kansalaisia puolustamaan oikeuksiensa käyttöä.
<SPEAKER ID="091" NAME="Czesław Adam Siekierski" AFFILIATION="PPE">
(PL) Arvoisa puhemies, pitkään odotetun Lissabonin sopimuksen hyväksyminen on nyt tehty. Se johtaa tulevaisuudessa varmasti Euroopan unionin vahvistamiseen ja parantamiseen.
<P>
Tällä hetkellä sopimuksen täytäntöönpano edellyttää monia päätöksiä, jotka koskevat arvovaltaa, henkilöstöä ja ennen kaikkea uusien johtajien välisen yhteistyön mallin luomista - johtajien, joiden on tehtävä EU:ta koskevasta uudesta näkemyksestä todellisuutta. Sopimukseen liittyvät asiat eivät saa estää meitä näkemästä erittäin suuria ongelmia, eli talouskriisin aktiivista torjuntaa, työttömyyden kasvun torjuntatoimenpiteitä ja rahoituslaitosten valvonnan järjestämistä.
<P>
Sopimus Kööpenhaminassa on tärkeä ja välttämätön, mutta kriisin aika ei ole hyvä hetki tehdä päätöksiä siitä, miten paljon maat ja kansainväliset järjestöt osoittavat tähän tavoitteeseen ja mitä sitoumuksia ne tekevät. EU:n ja sen jäsenvaltioiden tärkein tehtävä tällä hetkellä on taloudellisten ja sosiaalisten ongelmien ratkaiseminen.
<SPEAKER ID="092" NAME="Seán Kelly" AFFILIATION="PPE">
(EN) Arvoisa puhemies, kollegani Mairead McGuinnessin tavoin minulle on suuri kunnia olla täällä tänään muurin murtumisen 20-vuotisjuhlana ja Lissabonin sopimuksen voimaantulon aattona. Tämä on etuoikeus, erityisesti siksi, että Irlanti äänesti 67 prosentilla Lissabonin sopimuksen puolesta, mikä osoitti Euroopan unionin monen vuoden työn hyväksymistä.
<P>
Tulevina vuosina ihmiset katsovat Neuvostoliiton hajoamista ja näkevät, että sen tuloksena sisällissodat eivät laajentuneet, kuten niin monissa maissa kävi, kotimaani mukaan luettuna, kun rauha ja vapaus tulivat maahan mutta johtivat sisällissotaan.
<P>
Historioitsija panevat merkille Euroopan unionin aseman tuen ja neuvonnan ja lohdun antamisessa näille maille, jotta seurauksena ei olisi laajoja sisällissotia.
<P>
Lopuksi, on puhuttu paljon niiden ihmisten nimistä, jotka täyttäisivät puheenjohtajan ja korkean edustajan virat. Mielestäni meidän pitäisi myös katsoa otsikkoa. Jos englannin sanalla "president" ei tarkoiteta presidenttiä vaan puheenjohtajaa, miksi ei käytettäisi sanaa "chairman"? Kansalaisten mielestä on hämmentävää, jos kaikkien kolmen toimielimen johtajasta käytetään sanaa "president".
<SPEAKER ID="093" NAME="Gay Mitchell" AFFILIATION="PPE">
(EN) Arvoisa puhemies, haluaisin ensiksi sanoa, miten mielissäni olen, kun pystyin osallistumaan kehityspäiville Tukholmassa ja pystyn nyt onnittelemaan puheenjohtajavaltiota kyseisten päivien järjestelytavasta.
<P>
Osallistuin äskettäin keskusteluun Irlannin yleisradiossa RTÈ:ssä, ja keskusteluun otti osaa nainen, joka oli hyvin huolissaan siitä, että aiomme leikata terveydenhuoltokustannuksia, emmekä tee tarpeeksi vähentääksemme kehitysapukustannuksia. Minun piti selittää, että asia ei ole joko/tai vaan kyse on molemmista. Voimme tehdä molemmat. Ottaen huomioon sen, että keskitymme niin paljon siihen, että Euroopan on elvyttävä ja että tämä kriisi, jossa olemme, on selvitettävä - minkä tietysti on oltava oman asialistamme kärjessä - kehottaisin, ettemme unohtaisi, että 11 miljoonaa lasta kuolee joka vuosi kehitysmaissa, heistä viisi miljoonaa siksi, että heillä ei ole lääkkeitä, jotka meillä oli 30 vuotta sitten.
<P>
Joten olkaa hyvä ja pitäkää se asialistan kärjessä ja varmistakaa ulkosuhteista vastaavaa uutta henkilöä nimittäessämme, että tämän asian ratkaisu pysyy yhtenä ensisijaisista tavoitteistamme. Tähän mennessä tekemästänne sanon, että hyvin tehty.
<SPEAKER ID="094" NAME="Crescenzio Rivellini" AFFILIATION="PPE">
(IT) Arvoisa puhemies, hyvät kollegat, on vain oikein, että Lissabonin sopimus ja neuvoston jäsenten nimittäminen toteutuvat 20 vuotta muurin murtumisen jälkeen. Muurin murtuminen merkitsi todellisen Euroopan alkua. Muuri mätkähti nurin 20 vuotta sitten, konkreettinen muuri, joka oli täynnä ennakkoluuloja, tyranniaa ja nälkää niin monen idän kansalaisen osalta, ja nyt meidän pitäisi lakata juhlimasta muurin murtumista ja kysyä sen sijaan itseltämme, mitä meidän pitäisi tehdä nyt, kun se on poissa. Muita muureja on itse asiassa noussut sen jälkeen: planeetan pohjois- ja eteläpuoliskon maiden välinen muuri, rikkaampien ja köyhempien maiden välinen muuri, tavaroita tuottavien ja ajatuksia tuottavien maiden välinen muuri. Nämä muurit ovat paljon korkeampia ja niitä on paljon vaikeampi murtaa; ne voivat aiheuttaa suuria ongelmia koko ihmiskunnalle, esimerkiksi sotia.
<P>
Tämän takia Eurooppa-neuvoston ehdokkaita, jotka nimitetään Lissabonin jälkeen, ei saa nimittää pienen joukon kesken suljettujen ovien takana. Niiden, jotka haluavat osallistua ja jotka haluavat ryhtyä ehdokkaiksi, on tiedotettava Euroopan parlamentille ja koko EU:lle, mitä he aikovat tehdä ja mitä he kykenevät tekemään. Jos kaadamme tuon "nimitysmuurin", jossa tulevat ehdokkaat valitaan kansojen välisen tasapainon eikä ehdokkaiden henkilökohtaisten ominaisuuksien perusteella, sitten olemme viimein rakentaneet Euroopan kansakunnan.
<SPEAKER ID="095" NAME="Andrew Henry William Brons" AFFILIATION="NI">
(EN) Arvoisa puhemies, Yhdistyneen kuningaskunnan oppositiojohtaja on ilmoittanut aikomuksestaan neuvotella uudelleen osia Lissabonin sopimuksesta. Se tietysti edellyttäisi kaikkien 27 jäsenvaltion suostumusta. Hän on myös ilmoittanut ottavansa käyttöön itsemääräämisoikeutta koskevan lain, jonka nojalla mahdollisista tulevista perussopimuksista pitäisi järjestää kansanäänestys. Seuraavat hallitukset voisivat tietysti helposti kumota tämän.
<P>
Ovatko neuvosto ja komissio samaa mieltä siitä, että konservatiivien johtajan suunnitelmat ovat vain tyhjää puhetta? Hänen puolueensa on tehtävä päätös joko Lissabonin sopimuksen hyväksymisestä tai, mikä minun mielestäni olisi vielä parempi, Yhdistyneen kuningaskunnan erottamisesta kokonaan Euroopan unionista.
<SPEAKER ID="096" NAME="Cecilia Malmström" LANGUAGE="FR">
Arvoisa puhemies, hyvät parlamentin jäsenet, meillä oli juuri hyvin mielenkiintoinen keskustelu, ja kiitän teitä huomioistanne.
<P>
Puheenjohtajavaltio Ruotsi jakaa ilonne siitä, että Lissabonin sopimus on viimein ratifioitu 27 jäsenvaltiossa. Sen avulla saamme tehokkaamman ja demokraattisemman EU:n ja vahvemman aseman kansainvälisesti. Olen iloinen siitä.
<P>
Olen myös samaa mieltä niiden kanssa, jotka sanoivat, että vaikka se ehkä oli yhteensattuma, presidentti Klaus valitsi erittäin hyvän viikon sopimuksen allekirjoittamiseen: sama viikko, jolloin juhlimme Berliinin muurin murtumista, kommunistisen diktatuurin päättymistä, Euroopan yhtenäisyyden alkua ja, lopuksi, sitä, että Robert Schumanin ajatukset päihittivät Josif Stalinin ajatukset.
<P>
(Suosionosoituksia)
<P>
(EN) Tšekin tasavallasta puheen ollen, haluaisin vastata Andrew Duffin kysymykseen sanomalla, että se, mitä Tšekki sai, ei ole täydellinen vapauttava lauseke perusoikeuskirjasta. Pöytäkirjalla 30 ei peruuteta peruskirjan pakollista luonnetta Yhdistyneen kuningaskunnan, Puolan tai Tšekin tasavallan osalta. Sillä vain rajoitetaan tapaa, jolla tuomioistuin voi käyttää sitä, ja lopulta komissio ja tuomioistuin tulkitsevat sitä ristiriitatapauksessa.
<P>
Kuten pääministeri ennen lähtöään sanoi, kuulemiset hänen 26 kollegansa kanssa ovat käynnissä. Se on vaikeaa, mutta se on hänen päämääränsä. Hän on jo kutsunut heidät työillalliselle ensi torstaina.
<P>
On vielä liian aikaista ennakoida nimiä. Myös minä luen lehtiä. Olen kuullut nimiä, joita ette halua nähdä; olen kuullut nimiä, joita haluaisitte nähdä. Luulen huomanneeni myös täällä parlamentissa pari työpaikkahakemusta. Olette tervetulleita lähettämään hakemuksianne puheenjohtajavaltiolle - me tarkastelemme niitä. Vielä on viikko jäljellä torstaihin. Ja tietysti me kuuntelemme huolia alueellisesta tasapainosta, sukupuolten tasa-arvosta - joka on minusta itsestäni erittäin tärkeää. Meidän pitäisi pystyä näyttämään EU:n kansalaisille, että EU:ta eivät johda ainoastaan miehet. Mutta, kuten pääministeri sanoi, virkoja tulee ainoastaan kaksi. Kaikkia noita vaatimuksia on vaikea täyttää, mutta teemme parhaamme ja olemme kuunnelleet neuvojanne.
<P>
Korkea edustaja luo ja viimeistelee puitteet, jotka olemme juuri hyväksyneet Euroopan ulkosuhdehallinnon osalta. Hän tekee sen yhdessä parlamentin kanssa ennen kuin esittää sen neuvostolle viimeistään ensi vuoden huhtikuussa.
<P>
Kuten monesti on sanottu, myös korkeaan edustajaan sovelletaan parlamentin kysymyksiä ja kuulemisia, joten hän voi keskustella ja kehittää näkemyksiään ulkopolitiikasta.
<P>
Politiikasta halusin sanoa Marita Ulvskogille, joka ei ehkä ole täällä, että puheenjohtajavaltio Ruotsi ei aio missään nimessä luopua irtautumisstrategioita koskevista tavoitteistaan. On päinvastoin erittäin tärkeää, että me pidämme kiinni tavoitteesta, joka koskee - ei nyt, mutta vähän ajan päästä - kahta irtautumisstrategiaa. Koska jos emme tee niin, jos annamme talouksiemme kasvattaa budjettialijäämiään, se vahingoittaa yhteiskunnan heikoimmassa asemassa olevia ihmisiä, ja sitä emme halua.
<P>
Me todella näemme valoa tunnelin päässä. Talous on elpymässä, mutta monissa maissa kärsitään edelleen korkeasta työttömyydestä, ja siksi irtautumisstrategioiden täytäntöönpano on liian varhaista. Meidän on kuitenkin keskusteltava ja meillä on oltava suunnitelma sen tekemiseksi, jos haluamme jättää tuleville sukupolville kestävän talouden.
<P>
Lopuksi ilmastonmuutoksesta, emme ole alentaneet tavoitteitamme. Puheenjohtajavaltio Ruotsi, komissio ja monet muut työskentelevät yötä päivää. Me suostuttelemme, me neuvottelemme, me perustelemme, me yritämme kiskoa kumppaneitamme eteenpäin ja me yritämme saada heidät mukaamme. Kokouksia on ollut lukuisia, ja kokouksia on edelleen jäljellä, vaikka Kööpenhaminaan on vain 25 päivää.
<P>
On totta, että maailmanlaajuisesti ollaan tietoisia ja että maailman monissa muissa maissa tapahtuu myös paljon asioita. Se on rohkaisevaa, mutta se ei riitä, jos haluamme kunnioittaa kahden celsiusasteen tavoitetta.
<P>
Meillä ei ole palapelin kaikkia osia oikeudellisesti sitovan sopimuksen aikaansaamiseksi: se on tosiasia. Se on valitettavaa, mutta se on tosiasia. Voimme sanoa, että me pyrimme edelleen siihen, ja niin me teemme, mutta se ei onnistu, koska useat kumppanit sanovat, että ne eivät ole vielä valmiita tähän askeleeseen. EU on edelleen johtoasemassa, ja teemme edelleen työtä sellaisen hyvin kunnianhimoisen sopimuksen puolesta, jossa on kaikki kumppanit ja neuvottelujen päättämisaikataulun sisältävät hyvin selkeät puitteet. Tavoitteena on korvata Kioto sitovalla sopimuksella. Haluan kiittää parlamenttia työstä, jota se tällä hetkellä tämän eteen tekee ja työstä, joka sen on tehtävä Kööpenhaminan jälkeen.
<P>
EU on edelleen johtoasemassa. Me pysymme jatkossakin johtoasemassa. Meillä on tähän mennessä korkeimmat tavoitteet. Olemme vahvistaneet komission arviot ja tuemme niitä. Olemme valmiita tekemään osamme. Päästöjen ja maksuvalmiuden perusteella määritetään maailmanlaajuinen jako. Meillä on sisäistä taakanjakoa tutkiva työryhmä. Jäsenvaltiot eivät kuitenkaan vielä tunteneet itseään valmiiksi paljastamaan tarkkoja määriä, jotka maksamme. Se johtuu siitä, että haluamme painostaa edelleen muita maita, koska niiden pitäisi myös maksaa tästä, koska se on niiden etujen mukaista.
<P>
Käytämme siis jokaisen hereilläolominuutin tämän asian kanssa työskentelyyn. Kiitämme teitä rohkaisusta ja odotamme työskentelyä parlamentin kanssa tämän ja muiden asioiden osalta.
<SPEAKER ID="098" NAME="Margot Wallström" LANGUAGE="FR">
Koska ruotsalainen ministeri on jo puhunut ranskaa ja englantia, minun pitää puhua ruotsia.
<P>
(SV) Arvoisa puhemies, yritän puhua ruotsiksi ja sanoa jotakin siitä tärkeästä asiasta, joka on otettu täällä tänään esiin, nimittäin siitä, miten uuden sopimuksen teksti liittyy todellisuuteen, jonka haluamme muuttaa, miten uuden Lissabonin sopimuksen tekstin on määrä ohjata meitä ja antaa meille välineet, joita tarvitsemme tehdäksemme päätökset siitä, miten ilmastonmuutosta torjutaan, miten talouskriisiä ja sen kintereillä seuraavia asioita, eli työttömyyttä ja sosiaalisia ongelmia, käsitellään ja miten käsitellään siirtolaisongelmia ja muita asialistallamme korkealla olevia kysymyksiä.
<P>
Näin nämä asiat liittyvät toisiinsa, aivan kuten Michel Barnier sanoi aiemmin. Tämä liittyy, tietysti, täytäntöönpanoon ja toteuttamiseen, ja siihen, kenet nimitämme edustajiksemme komissioon, ja, tietysti, johtajiksi nyt täytettäviin huippuvirkoihin. Kuten tiedätte, usein on niin, ainakin ruotsiksi, että oikea mies oikeassa paikassa on usein nainen, ja uskon, että tämä pätee myös tässä tapauksessa. Onneksi tiedän, että minulla on komission puheenjohtajan tuki, kun sanon, että noudatettava menettely on, tietenkin, hyvin tärkeä demokratian näkökulmasta. Siinä myös jäsenvaltioilla on tilaisuus osoittaa, että ne eivät vain anna tästä tyhjiä lupauksia, vaan että niillä todella on päteviä ja pystyviä ehdokkaita, jotka ovat naisia ja joita ne ovat valmiita esittämään.
<P>
Muuten meistä, jotka muodostamme EU:n väestön enemmistön, tulee vähemmistö demokraattisessa päätöksenteossa. Aivan kuten Václav Havel on monesti kirjoittanut ja sanonut, demokratia ei ole jotain, joka on kerrasta ja peruuttamattomasti tipahtanut taivaasta, demokratia on jotakin, josta meidän on pidettävä huolta ja jonka puolesta meidän on aina uudelleen taisteltava. Olemme tietysti tehneet tiivistä yhteistyötä puheenjohtajavaltio Ruotsin kanssa, ja haluaisin jälleen kerran sekä omasta puolestani että komission puolesta ilmaista kiitokseni siitä kovasta työstä, jota tiedän puheenjohtajavaltio Ruotsin tehneen, mukaan luettuna sen valmistelu, joka nyt on määrä panna täytäntöön.
<P>
Kuten puheenjohtaja Barroso aiemmin sanoi, komissio on tehnyt tänään päätöksen ensimmäisistä toimenpiteistä, joista meidän on määrä vastata, nimittäin kansalaisaloitteesta. Aloitamme laajalla kuulemiskierroksella, kun lähetämme eteenpäin kymmenen kysymystä sisältävän vihreän kirjamme. Jos saamme siihen riittävän määrän vastauksia tammikuun loppuun mennessä, toivomme, että nopean keskustelun jälkeen, myös täällä parlamentissa, voimme saada uuden kansalaisaloitteen aikaan ja valmiiksi täytäntöön pantavaksi ensi vuoden loppuun mennessä. Se on tietysti hyvä esimerkki siitä, miten voimme käyttää Lissabonin sopimuksen uusia osastoja ja uusia mahdollisuuksia, joita se sisältää sen mahdollistamiseksi, että kansalaiset saavat voimakkaan äänen ja suuremmat vaikutusmahdollisuudet.
<P>
Hyvin monet ihmiset täällä sekä EU-asioista vastaava ministeri ovat jo maininneet ilmastokysymyksen ja ilmastoneuvottelut. Suurin vahvuutemme on luonnollisesti yhdellä äänellä puhuminen ja vahvan ja, tietysti, sitovan sopimuksen vaatiminen edelleen. Voimme tietenkin tarkastella sopimuksen muotoa, kun tiedämme, mitä kumppanimme panevat pöytään tarjouksina ja vastatarjouksina. Lopuksi toivon tietysti, että jatkamme tiivistä yhteistyötä Lissabonin sopimuksen täytäntöönpanon osalta. Tämän työn on alettava nyt, sekä täällä että komissiossa, ja esitän mielelläni parlamentin näkemykset siitä, miten komission työ on järjestettävä, myös puheenjohtaja Barrosolle. Jälleen kerran, me olemme perussopimuksen valvojia ja me tietysti varmistamme, että sopimusta noudatetaan sanatarkasti.
<P>
(Suosionosoituksia)
<SPEAKER ID="100" NAME="Puhemies">
- (EL) Keskustelu on päättynyt.
<P>
Kirjalliset lausumat (työjärjestyksen 149 artikla)
<SPEAKER ID="101" NAME="Elena Oana Antonescu  " LANGUAGE="RO">
Saasteisiin liittyvien päästötodistuksien kauppaa koskevan lainsäädännön täytäntöönpano aiheuttaa kustannuksia, jotka jaetaan kussakin maassa eri tavoin, kyseisen maan talousmallin mukaan. Joillakin mailla on jo enemmän vaihtoehtoja, joiden avulla ne voivat leikata päästöjä nostamatta huomattavasti energian hintoja. Niissä maissa, jotka käyvät edelleen läpi energia-alan uudelleenjärjestelyprosessia, näiden toimenpiteiden vaikutus on epäsuhtainen kuluttajien tasolla, kuluttajien muutoskustannuksia koskevien maksuvalmiuksien osalta. Maa, jonka energiavalikoimasta suuri osa on tuulienergiaa, on ottanut vapauden investoida uusiutuviin energialähteisiin, kun se on jo kehittänyt niitä ja aiheuttanut prosessissa saastumista. Toisaalta maa, joka on edelleen suuresti riippuvainen hiileen perustuvasta energiatuotannosta, on törmännyt teknologiseen kuiluun, joka sen on kurottava umpeen ja samalla vähennettävä saastepäästöjään. Itä-Euroopan maat ovat jälkimmäisessä tilanteessa. Tämän takia ilmastonmuutoksen torjunnan rahoittamista koskevassa päätöksessä on tämä tekijä otettava mielestäni huomioon ja annettava viimeisten liittymiskierroksien maille vapautus tietyistä veroista, jotka rasittaisivat niiden talouksia liikaa.
<SPEAKER ID="102" NAME="Elena Băsescu  " LANGUAGE="RO">
Eurooppa-neuvosto kiinnittää tällä hetkellä erityistä huomiota Euroopan unionin talous- ja rahoitustilanteeseen. Maailmanlaajuinen rahoituskriisi on iskenyt Euroopan valtioihin, kansalaisiin ja yrityksiin erityisen ankarasti. Koska Euroopan työttömyyttä koskevan tilanteen odotetaan jatkavan huononemistaan, dynaamiseen työmarkkinapolitiikkaan on sitouduttava pysyvästi. Euroopan komissio on ennustanut, että kaikkien 27 jäsenvaltion työttömyysaste on 10,25 prosenttia. Neuvoston ja komission on jatkettava ponnistelujaan elpymisstrategioiden laatimiseksi yhteistyössä Euroopan parlamentin ja jäsenvaltioiden kanssa panemalla täytäntöön Euroopan talouden elvytyssuunnitelman.
<P>
Kun hallituksille asetetaan määräaikoja niiden kriisintorjuntastrategioiden lopettamisesta, kunkin jäsenvaltion tilanne ja sitoumukset on otettava erikseen huomioon. Romanian tapauksessa sopimusten Euroopan unionin ja Kansainvälisen valuuttarahaston kanssa on suunniteltu kattavan vuodet 2009 ja 2010. Mikäli tämä rahoitustuki siis loppuu, Romanian käynnistämät kriisintorjuntaohjelmat keskeytyvät. On valitettavaa, että Romanian parlamentin enemmistön (PSD (sosialidemokraattinen puolue) + PC (konservatiivipuolue), PNL (kansallinen liberaalipuolue), UDMR (Romanian unkarilaisten demokraattinen liitto)) toiminnan estämisen aiheuttama epävakaus herättää epäilystä kolmannen osan saamisesta IMF:ltä.
<SPEAKER ID="103" NAME="Dominique Baudis  " LANGUAGE="FR">
Eurooppa-neuvoston 29. ja 30. lokakuuta järjestettyjen neuvottelujen ja Tšekin perustuslakituomioistuimen 3. joulukuuta tekemän päätöksen jälkeen Tšekin tasavallan presidentti Václav Klaus on allekirjoittanut Lissabonin sopimuksen.
<P>
Sopimus voi nyt tulla voimaan, ja sillä luodaan ulkoasioiden korkean edustajan ja kaksi ja puoli vuotta kestävän pysyvän neuvoston puheenjohtajan virat. Uuden komission rakenne, kuin myös niiden henkilöiden valinta, jotka toimivat neuvoston puheenjohtajan ja ulkoasioiden korkean edustajan viroissa, ovat olennaisia.
<P>
Neuvoston puheenjohtajan valinta on olennainen, koska hänessä ruumiillistuu EU kahden ja puolen vuoden ajan. Lisäksi globalisaation ja maanosien välisen valtakamppailun aikakaudella ulkoasioiden korkean edustajan valinta on kiistämättä strategisesti merkittävä.
<P>
Marraskuun 19. päivänä järjestetään ylimääräinen Eurooppa-neuvosto nimityksistä neuvottelemiseksi. Olemme Euroopan historian käännekohdassa. Valinnat, joita te, valtion tai hallitusten päämiehet, teette, määrittävät sen, millaisen EU:n te tulevaisuudessa haluatte. Olkaa siksi kunnianhimoisia, koska EU:n on oltava dynaaminen, ennakoiva, tehokas ja poliittinen, jos haluamme edetä jatkossakin.
<SPEAKER ID="995" NAME="Maria Da Graça Carvalho  " LANGUAGE="PT">
Pidän myönteisenä EU:n valtion tai hallitusten päämiesten Eurooppa-neuvoston aikana osoittamaa sitoutumista ilmastonmuutoksen torjunnan johtamiseen.
<P>
EU:n johtajat ovat hyväksyneet arvion, jonka mukaan vuoteen 2020 mennessä hillitsemistä ja sopeuttamista koskevat kokonaiskustannukset kehitysmaissa voisivat nousta noin sataan miljardiin euroon vuodessa. EU on vahvistanut neuvotteluasemaansa saatuaan aikaan sopimuksen kehitysmaiden ja erityisesti köyhimpien maiden auttamiseen vaaditusta rahoituksesta. Olen kuitenkin huolissani siitä, että EU:n osuudesta ja kunkin jäsenvaltion osuudesta kokonaistaakassa ei ole tehty selkeää päätöstä, jossa otettaisiin huomioon kunkin maan maksuvalmiudet. Jotta Kööpenhaminan kokous onnistuisi, on olennaista, että saadaan aikaan poliittinen sopimus, joka kattaa tärkeimmät kohdat runsaammin, erityisesti niiden sitoumusten osalta, jotka kaikkien mukana olevien on tehtävä.
<SPEAKER ID="104" NAME="Nessa Childers  " AFFILIATION="S&amp;D">
kirjallinen. - (EN) EU:mme johtajat eivät vieläkään onnistuneet ratkaisemaan umpikujaa Kööpenhaminan kokousta koskevissa neuvotteluissa. Tietysti tätä huippukokousta hehkutettiin viestimissä menestyksenä, vaikka tosiasiassa tuloksena oli vain jaarittelua. EU:mme johtajilla oli tilaisuus tehdä kehitysmaille oikeudenmukainen ja uskottava rahoitustarjous, jolla katettaisiin ilmastonmuutoksesta koituvat kustannukset, sillä se vaikuttaa näihin maihin eniten, vaikka me kehittyneessä maissa olemme sen aiheuttaneet. Tämä huippukokous ei täyttänyt tämän parlamentin ympäristön, kansanterveyden ja elintarvikkeiden turvallisuuden valiokunnan ja maailmanlaajuisen kansalaisyhteiskunnan asettamaa tavoitetta, jossa kehotettiin EU:ta lupaamaan vähintään 30 miljardia euroa, ja mikä vielä tärkeämpää, antamaan luja sitoumus, että se olisi uutta ja täydentävää tukea nykyisen julkisen kehitysavun lisäksi.
<P>
Olipa Kööpenhaminaa tai ei, ilmastonmuutos on täällä tulevien vuosikymmenten ajan. Se on tähän mennessä 2000-luvun suurin haaste. Meidän on saatava Kööpenhaminassa aikaan oikeudellisesti sitova sopimus, ja sitä varten EU:mme johtajien on osoitettava todellista poliittista rohkeutta ja jaariteltava vähemmän.
<SPEAKER ID="105" NAME="Diogo Feio  " LANGUAGE="PT">
Nyt, kun EU on vihdoin onnistunut nujertamaan sen sekoittaneen sopimuskriisin ja Lissabonin sopimus on viimein ratifioitu 27 jäsenvaltiossa, pidän myönteisenä sitä, että on olemassa uudet oikeudelliset ja institutionaaliset puitteet, joiden nojalla unionin toimintatapa räätälöidään sen nykyisen koon mukaan vahvistamalla parlamentin valtaa ja keskittymällä erityisesti kansallisten parlamenttien asemaan Euroopan yhdentymisessä.
<P>
Tämä on odottamamme hetki, ja kun Lissabonin sopimus on hyväksytty, se on unionin mahdollisuus, nyt kun sillä on uudet institutionaaliset puitteet, sitoutua tärkeimpiin tehtäviin, jotka sen on lähitulevaisuudessa tehtävä. Tässä kohdassa minun on mainittava toiminta, jota Euroopan unionilta odotetaan kriisin torjumiseksi, talouden vauhdittamiseksi, markkinoiden luottamuksen vahvistamiseksi ja erityisesti EU:n työttömyystason parantamiseksi. Nyt, kun näemme alustavia merkkejä talouden elpymisestä, meidän on keskitettävä ponnistelumme EU:n talouden vauhdittamiseen ja kiinnitettävä erityistä huomiota alkutuotantoon ja teollisuuteen - korostaen erityisesti maataloutta - joihin kriisi on vaikuttanut pahasti, ja eurooppalaisen valvontarakenteen luomiseen.
<SPEAKER ID="106" NAME="Ilda Figueiredo  " LANGUAGE="PT">
Jälleen kerran ensisijainen painopisteala tässä Eurooppa-neuvostossa oli valitettavasti niiden ehtojen hyväksyminen, joilla taataan niin sanotun Lissabonin sopimuksen voimaantulo vuoden 2009 loppuun mennessä, toisin sanoen sellaisten kantojen hyväksyminen, joiden ansiosta Tšekin tasavalta ratifioisi nopeasti. Euroopan unionin johtajien suurimmat huolet ovat institutionaaliset kysymykset, joiden ansiosta voidaan edetä nopeammin Euroopan unionin kapitalistisessa, federalistisessa ja militaristisessa yhdentymisessä.
<P>
Taloudellista, rahoituksellista ja sosiaalista kriisiä koskevat kysymykset joutuivat siksi taka-alalle. Itse asiassa vähäinen aikaansaatu edistys johtui monien jäsenvaltioiden merkittävien alojen suuresta painostuksesta, ja siitä on esimerkkinä maitokriisi. Jopa tässä neuvosto kasvatti vuoden 2010 talousarviota ainoastaan 280 miljoonalla eurolla.
<P>
Euroopan komission neuvoston suuntaviivojen perusteella juuri tekemät ehdotukset ovat kuitenkin hyvin huolestuttavia sekä liiallisen vajeen että eläkeiän korottamista koskevan ilmoituksen osalta. Sen sijaan, että vastattaisiin vakaviin köyhyyttä ja työttömyyttä koskeviin ongelmiin, ehdotetaan toimenpiteitä, joilla pahennetaan sosiaalista tilannetta ja jo olemassa olevaa räikeää epätasa-arvoa.
<SPEAKER ID="107" NAME="Zita Gurmai  " AFFILIATION="S&amp;D">
kirjallinen. - (EN) Neuvoston kokous oli elintärkeä Euroopan unionille, koska siinä pyyhkäistiin pois Lissabonin sopimuksen voimaantulon viimeinen este. Varoitan kuitenkin kaikkia ajattelemasta, että se olisi itsessään lopputulos. Olemme vasta puolimatkassa: nyt meidän on totuttava uusiin institutionaalisiin puitteisiin. Sopeutumisen osalta parlamentti on hyvin mukana, koska se on jo muokannut työjärjestystään ja keskustellut uusien laitosten, kuten Euroopan ulkosuhdehallinnon, perustamisesta. Seuraava askel on sellaisen komission muodostaminen, joka osoittaa johtajuutta ja kuvastaa arvojamme. Kehotan siksi jäsenvaltioita nimittämään päteviä ja ammattitaitoisia ihmisiä ja ponnistelemaan sukupuolten kannalta tasa-arvoisen komission muodostamiseksi. Meidän on myös valittava huippujohtaja mahdollisimman pian, emmekä saa tuhlata aikaa. Rampana ankkana olemiseen ei ole aikaa. Jos pidämme itseämme yleismaailmallisten arvojen kantajina, tarvitsemme nyt johtajia, jotka pystyvät edustamaan niitä uskottavasti - esimerkiksi Kööpenhaminassa, jossa kansakunnat neuvottelevat ihmiskunnan lähitulevaisuudesta, ja EU tarvitsee kaikki kykynsä, vastuuntuntonsa ja anteliaisuutensa sopimuksen saavuttamiseksi.
<SPEAKER ID="994" NAME="Marian-Jean Marinescu  " LANGUAGE="RO">
Aivan ensiksi, pidän myönteisenä sitä, että Tšekin tasavalta on ratifioinut Lissabonin sopimuksen. Lissabonin sopimuksen voimaantulo 1. joulukuuta ja sillä säädetyt uudet toimielinten väliset suhteet mahdollistavat sen, että Euroopan unionin edustajat voivat käsitellä tehokkaammin sekä talous- ja rahoituskriisin seurauksia että ilmastonmuutoksen torjuntaa koskevia Kööpenhaminan neuvotteluja. Taloudellista elpymistä koskevien merkkien ei tarvitse tarkoittaa tukipolitiikan välitöntä lopettamista, koska se voisi vaikuttaa pitkällä aikavälillä haitallisesti talouteen. Toivon myös, että jäsenvaltiot saavat aikaan sopimuksen sellaisen koordinoidun strategian laatimisesta, jonka mukaan kannustintoimenpiteet lopetetaan, kun oikea hetki siihen koittaa. Odotamme myös tulevaa sopimusta ehdotuspaketista, joka koskee uuden rahoitusvalvontarakenteen perustamista Euroopan unionille. Viimeisenä vaan ei vähäisimpänä, meidän ei pitäisi unohtaa, että EU:n kansalaiset odottavat vielä enemmän lujittuneelta EU:lta, ja he odottavat, että EU parantaa tulevina vuosina työllisyystilannetta. Siksi EU:n toimielinten on edistettävä mahdollisimman pian uutta dynaamista työmarkkinapolitiikkaa.
<SPEAKER ID="108" NAME="Iosif Matula  " LANGUAGE="RO">
Haluan ilmaista tukeni Euroopan komission ja Eurooppa-neuvoston hyväksymille kannoille, jotka esitetään käsiteltävässä asiakirjassa. Kööpenhaminan kokous lähestyy, ja EU:lla on oltava keskeinen asema neuvoteltaessa ilmastonmuutoksen torjumista koskevaa kattavaa ja kunnianhimoista maailmanlaajuista sopimusta.
<P>
Eurooppa-neuvoston päätelmissä mainitaan rahoitus, jota tarvitaan sekä maailmanlaajuisesti että EU:n tasolla, jotta voidaan torjua kuivuuden, tulipalojen ja tulvien kaltaisia ilmastonmuutoksen haitallisia vaikutuksia, jotka saavat aikaan niin monia uhreja ja niin suuria menetyksiä joka vuosi.
<P>
Mielestäni EU:n on tarjottava taloudellista tukea mahdollisimman johdonmukaisesti jäsenvaltioiden kastelun, patojen rakentamisen, metsittämisen ja aurinkoenergian, tuulen, biopolttoaineiden ja veden kaltaisten uusiutuvien energialähteiden tuotannon kannustamisen osalta toteuttamiin toimiin. Olemme myös panneet merkille, että EU:lta tarvitaan suuresti taloudellista tukea paikallisviranomaisten ja yksityishenkilöiden tasolla, jolla ei ole käytettävissä tarvittavia varoja rakennusten energiatehokkuuden lisäämiseksi. EU:n on edelleenkin kiinnitettävä enemmän huomiota tähän näkökulmaan, jotta ihmiset pysyvät EU:n politiikan ytimessä.
<SPEAKER ID="993" NAME="Franz Obermayr  " LANGUAGE="DE">
Se, mitä Eurooppa-neuvoston huippukokouksessa muutama päivä sitten tapahtui, on törkeää, ja se horjuttaa koko uskoa EU:n niin useasti korostamaan arvojen yhteisöön. EU halusi presidentti Klausin allekirjoituksen mihin hintaan hyvänsä, jopa antamalla epäsuorasti hyväksyntänsä historialliselle epäoikeudenmukaisuudelle. Benešin asetusten perusteella julistettiin vuoteen 1947 asti noin 2,9 miljoonaa ihmistä valtion vihollisiksi ja heidät karkotettiin puhtaasti heidän kansallisuutensa perusteella. Sen tuloksena noin 230 000 ihmistä kuoli traagisesti. Asetusten nojalla ihmisiä ei tuomita heidän tekemistään erityisistä rikoksista, lähtökohta on puhtaasti etninen alkuperä. Tänään sitä kutsuttaisiin etniseksi puhdistukseksi, joksikin, joka kaikkien jäsenvaltioiden pitäisi avoimesti torjua. Oikeudellisesta näkökulmasta siirtymään joutuneilta ihmisiltä evättiin oikeus syyttömyysolettamaan, asianmukaiseen oikeudenkäyntiin ja asianmukaiseen korvaukseen pakkolunastuksesta. Felix Ermacora, kansainvälisen oikeuden professori ja entinen YK:n raportoija tuli vuonna 1991 laaditussa oikeudellisessa raportissaan jopa siihen tulokseen, että karkotus vastasi joukkotuhontaa. Tästä kaikesta huolimatta ja ilman puolueettomia perusteluja presidentti Klausille myönnettiin poikkeus, jolla varmistetaan, että EU:n perusoikeuskirjaa ei sovelleta. Tämä "alaviite" ei kuitenkaan tule voimaan ennen kuin Islanti tai Kroatia ratifioivat sopimuksen. Korvausvaatimuksia olisi mahdollista tehdä tällä välillä.
<SPEAKER ID="109" NAME="Rovana Plumb  " LANGUAGE="RO">
EU:n yksipuolinen toiminta ei riitä, vaikka se on ilmastonmuutoksen torjunnan eturintamassa.
<P>
Ei ole mahdollista tehdä maailmanlaajuista sopimusta ilmastonmuutoksen vaikutusten vähentämisestä ja niihin sopeutumisesta ilman kehitysmaiden, erityisesti niistä edistyneimpien, osallistumista. Ilmastonmuutos vaikuttaa jo näiden valtioiden kehitykseen: kuivuus, tulvat, luonnonkatastrofit, aavikoituminen ja kaikki niiden mukanaan tuomat taloudelliset ja sosiaaliset seuraukset.
<P>
Kaikki vaikutusten vähentämistä ja tilanteeseen sopeutumista koskeva toiminta edellyttää, että kehityksen mittaamista, siitä raportoimista ja sen tarkistamista varten on olemassa vankka mekanismi sekä julkista ja yksityistä rahoitusta sisältävä asianmukaisesti johdettu rahasto.
<P>
Nämä yhdistetyt ponnistelut auttavat saavuttamaan kasvihuonekaasujen leikkaamista, kestävän talouden kehittämistä ja vihreiden työpaikkojen luomista koskevat tavoitteet.
<SPEAKER ID="110" NAME="Joanna Senyszyn  " LANGUAGE="PL">
Puheenjohtaja Barroso osoittaa pian salkut uusille komission jäsenille. Toivon, että hän ei tee sellaista räikeää virhettä kuin hän teki viime vaalikauden aikana, kun hän ehdotti oikeusasioista vastaavaksi komission jäseneksi ehdokasta, jonka ajatukset olivat 1800-luvulta, katolista fundamentalismia, homokammoista miessovinistia. Silloin Euroopan parlamentti ei sallinut, että komissio saatetaan sillä tavalla huonoon valoon. Luotan siihen, että parlamentin ei tällä kertaa tarvitse puuttua asiaan.
<P>
Puheenjohtaja Barroson lausuntojen mukaisesti salkut pitäisi jakaa pitäen kiinni tasapainon kultaisesta periaatteesta. Komission pitäisi olla ratkaisevasti sosiaalisempi ja komission jäsenten pitäisi olla päteviä. Puheenjohtaja Barroson ei tarvitse nyt huolehtia uudelleenvalinnasta, joten hän voi keskittää ponnistuksensa kriisin nujertamiseen ja ohjelmansa sosiaalisiin näkökohtiin. Sitä varten on elintärkeää antaa taloudelliset ja sosiaaliset salkut komission jäsenille, jotka tulevat sosialistisesta poliittisesta perheestämme.
<P>
Jos komissio ei ole tasapainossa sukupuolten osalta, se on merkki siitä, että siinä ei ole todellista tasa-arvoa. On korkea aika tehdä miesten ja naisten tasa-arvoa koskevasta jatkuvasti täyttymättömästä ihanteesta todellisuutta. Euroopan unionin korkeimpiin virkoihin on valittu miehiä (Euroopan parlamentin puhemies ja Euroopan komission puheenjohtaja). Se on valitettavasti naisten syrjinnän avointa edistämistä. On aika tehdä siihen muutos ja tehdä kaiken syrjinnän kieltävästä EU:n lainsäädännöstä viimeinkin todellisuutta. On naisten aika! On helppoa löytää sopivat ehdokkaat Euroopan unionin 250 miljoonan dynaamisen, rohkean ja voimakkaan naispuolisen kansalaisen joukosta, ja tämä sisältää naispuoliset ehdokkaat Eurooppa-neuvoston puheenjohtajan ja yhteisen ulkopolitiikan korkean edustajan virkoihin.

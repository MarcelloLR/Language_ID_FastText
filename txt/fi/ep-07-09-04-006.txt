<CHAPTER ID="006">
Puhemiehen ilmoitus
<SPEAKER ID="072" NAME="Puhemies">
(EN) Hyvät kollegat, kuten näette, istuntosaliin on pystytetty kaksi uutta tiedotustaulua. Ne ovat suurempia ja tarjoavat paljon enemmän mahdollisuuksia kuin entiset taulut.
<P>
Tämä on ensimmäinen vaihe meneillään olevassa hankkeessa, jossa täysistuntojen istuntoselostuksia koskevan tiedon laatua ja esitystapaa parannetaan sekä jäsenten että yleisön osalta.
<P>
Varsinkin jokaisen nimenhuutoäänestyksen jälkeen istuntosalista näytetään hetken aikaa graafista kuvaa, joka osoittaa, miten äänet ovat parlamentissa jakautuneet. Tämä uusi ominaisuus, joka on tuttu jo monesta kansallisesta parlamentista, tuo ainoastaan esiin tiedon, joka muutenkin julkaistaan yksityiskohtaisesti istuntopöytäkirjan liitteessä ”Äänestystulokset”.
<P>
Parlamentin puhemiehistön eilen illalla tekemän päätöksen perusteella puheenjohtajakokous vahvistaa kuitenkin torstaina suuressa viisaudessaan sen, haluavatko ryhmien puheenjohtajat hyödyntää tätä järjestelmän ominaisuutta pysyvästi tulevaisuudessa.
<P>
Päätöstä odoteltaessa asiaa tiedusteltiin tänä aamuna poliittisilta ryhmiltä, ja ne antoivat luvan käyttää tätä graafista näyttöä koemielessä tämänaamuisissa äänestyksissämme.

<CHAPTER ID="014-03">
3. Venäjä: ihmisoikeusaktivisteihin kohdistuneet väkivallanteot ja Anna Politkovskajan murhaa koskeva oikeudenkäynti (äänestys) 
<P>
- Ennen tarkistuksesta 6 toimitettua äänestystä:
<SPEAKER ID="325" NAME="Michael Gahler" AFFILIATION="PPE-DE">
(EN) Arvoisa puhemies, haluamme korvata ensimmäisellä rivillä olevat sanat "muukalaisviha" ja "homofobia" sanalla "väkivalta", sillä katsomme, että väkivalta on muukalaisvihaa ja homofobiaa laajempi käsite ja kattaa myös kansalliset ja uskonnolliset vähemmistöt.
<P>
Haluaisimme puhua ensimmäisessä osassa "väkivallasta", sillä viittaamme myöhemmin moniin muihin asioihin: kansalaisuuteen, uskontoon ja seksuaaliseen suuntautumiseen. Koska ne jäävät tekstiin, mielestäni olisi liian kapea-alaista viitata ensimmäisellä rivillä vain muukalaisvihaan ja homofobiaan. Hyväksyvätkö kollegani sen, että ensimmäiselle riville vaihdetaan sana "väkivalta"?

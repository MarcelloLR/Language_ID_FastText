<CHAPTER ID="009-10">
10. Arvonlisäverokantoja koskevat väliaikaiset säännökset (äänestys) 
<P>
- Mietintö:van den Burg
<P>
- Ennen äänestystä:
<SPEAKER ID="106" NAME="Pervenche Berès  " AFFILIATION="PSE">
talous- ja raha-asioiden valiokunnan puheenjohtaja.- (FR) Arvoisa puhemies, talous- ja raha-asioiden valiokunta äänesti Ieke van den Burgin mietinnöstä 21. marraskuuta 2007, ja neuvosto teki samansuuntaisen päätöksen viime viikolla. Tämä ei ole ensimmäinen kerta, kun meidän täytyi antaa kiireellinen lausunto näistä asioista, ja haluamme antaa komission jäsenelle tukemme hänen pyrkimyksessään saada aikaan vakaa järjestelmä.
<P>
Tässä suhteessa käytämme mietinnön tarjoaman tilaisuuden välittää erittäin selkeitä viestejä. Ensimmäinen on se, että meidän on määriteltävä onko ajatus alkuperämaahan perustuvista tarkoista järjestelyistä edelleen Euroopan unionin tavoitteena. Meidän on myös annettava jäsenvaltioille lisää joustavuutta soveltaa perustarpeisiin liittyviin tavaroihin alhaisempia verokantoja sosiaalisista, taloudellisista, kulttuurisista ja ympäristöä koskevista syistä. Meidän on myös annettava jäsenvaltioille mahdollisuus käyttää alhaisempia verokantoja poliittisia tavoitteita varten.
<P>
Lopuksi totean, että meidän on annettava lupa alhaisempien arvonlisäverokantojen käytölle työvoimavaltaisten palvelujen tukemiseksi. Euroopan parlamentti haluaa tehdä osuutensa ja tukee komissiota sen pyrkimyksessä löytää asianmukainen ratkaisu tässä asiassa.

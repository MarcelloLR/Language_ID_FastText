<CHAPTER ID="006">
Tervetulotoivotukset
<SPEAKER ID="039" NAME="Puhemies">
Hyvät parlamentin jäsenet, minulla on suuri ilo ilmoittaa teille, että viralliselle lehterille on saapunut Korean tasavallan kansalliskokouksen valtuuskunta.
<P>
Toivotan lämpimästi tervetulleeksi Korean valtuuskunnan, joka saapui tänne osallistuakseen kymmenenteen Euroopan parlamentin ja Korean parlamentin väliseen tapaamiseen. Korean valtuuskuntaan kuuluu kuusi tasavallan kansalliskokouksen jäsentä, ja sitä johtaa Lee Sang-Deuk.
<P>
Vuoropuhelumme on viime vuosina syventynyt ja muuttunut säännölliseksi. Siitä on tullut täysin poliittista vuoropuhelua, joka kattaa lukuisia aiheita aina alueellisesta ja kansainvälisestä turvallisuudesta kansalaisten jokapäiväisiin huolenaiheisiin sekä Euroopan unionin ja Etelä-Korean yhä aktiivisemman aseman kansainvälisessä yhteisössä.
<P>
Olemme iloisia hedelmällisistä, vakaista ja yhä syvenevistä yhteistyösuhteistamme Korean tasavaltaan.

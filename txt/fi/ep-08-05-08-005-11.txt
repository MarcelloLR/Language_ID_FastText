<CHAPTER ID="005-11">
11. Sääntöjen kehittäminen edunvalvojien (lobbaajien) toiminnalle Euroopan unionin toimielimissä (
<P>
- Ennen äänestystä
<SPEAKER ID="139" NAME="Hartmut Nassauer" AFFILIATION="PPE-DE">
(DE) Arvoisa puhemies, haluaisin ryhmäni puolesta pyytää nimenhuutoäänestystä tarkistuksesta 1 ja tarkistuksesta 11 toimitetun kohta kohdalta -äänestyksen toisesta osasta.
<SPEAKER ID="140" NAME="Puhemies">
(FR) Muistuttaisin, että määräaika on umpeutunut. Suostumme kuitenkin pyyntöönne, ellei sitä vastusteta.
<P>
(Puhemies totesi, ettei pyyntöä vastustettu.)
<P>
- Ennen 10 kohdasta toimitettua äänestystä
<SPEAKER ID="142" NAME="Mario Mauro" AFFILIATION="PPE-DE">
(IT) Arvoisa puhemies, hyvät kollegat, tämän tarkistuksen tarkoituksena on poistaa seuraavat sanat: ”kun ne toimivat tällaisten elinten roolia vastaavasti ja suorittavat niille kuuluvia tehtäviä perustamissopimuksessa määrätyllä tavalla”. Kyse on siitä, että alueet ja paikallisviranomaiset edustavat yleistä etua toisin kuin yksityiset edunvalvojat: näin ollen olisi liiallista yksinkertaistamista verrata alueita ja paikallisviranomaisia yksityisiin edunvalvojiin. Monien EU:n alueiden ja paikallisviranomaisten perussäännöissä annetaan niille huomattavasti laajemmat toimintavaltuudet kuin perustamissopimusten määräyksissä, jotta kyseessä olevat yleiset edut voidaan turvata yhteisötasolla. Tästä syystä pyysin tarkistuksen viimeisen lauseen poistamista.
<P>
(Parlamentti hylkäsi suullisen tarkistuksen.)
<P>
- Ennen tarkistuksesta 3 toimitettua äänestystä
<SPEAKER ID="144" NAME="Adina-Ioana Vălean" AFFILIATION="ALDE">
(EN) Arvoisa puhemies, esitämme suullisen tarkistuksen tarkistukseen 3. Haluamme korvata sanan ”kirkot” sanalla ”uskonnolliset”, jolloin lause kuuluu näin: ”[...] olisi pidettävä lobbaajina ja kohdeltava samalla tavoin: ammattimaiset lobbaajat, yritysten omat lobbaajat, hallituksista riippumattomat järjestöt, ajatushautomot, ammattikunnat, ammattiyhdistykset ja työnantajajärjestöt, uskonnolliset, elämänkatsomukselliset ja ei-tunnustukselliset järjestöt [...]” ja niin edelleen.
<P>
(Parlamentti hylkäsi suullisen tarkistuksen.)
<SPEAKER ID="146" NAME="Monica Frassoni" AFFILIATION="Verts/ALE">
(IT) Arvoisa puhemies, hyvät kollegat, tämä on osoitus siitä, että eturyhmät todellakin toimivat!
<P>
(Suosionosoituksia keskeltä ja vasemmalta.)
<P>
- Ennen tarkistuksesta 15 toimitettua äänestystä
<SPEAKER ID="148" NAME="Monica Frassoni" AFFILIATION="Verts/ALE">
(EN) Arvoisa puhemies, vaikuttaa siltä, että EU-englanti on pettänyt meidät. Koska tämän tarkistuksen teksti ei siis ilmeisesti ole kovin selkeä, ryhmäni peruuttaa tarkistuksen 15, joka koskee kysymystä niistä rahamääristä, jotka edellyttävät edunvalvojan antamaa taloudellisia seikkoja koskevaa ilmoitusta. Vaikka äänestys ei sujuisikaan haluamallamme tavalla, toivomme kuitenkin todella, että työryhmän keskustelussa tätä kysymystä selvitetään ja käsitellään uudelleen.
<P>
Paljon kiitoksia, ja kiitän kaikkia yhteistyöstä.

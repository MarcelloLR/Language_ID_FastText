<CHAPTER ID="004">
Äänestykset
<SPEAKER ID="072" NAME="Puhemies">
(ES) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja).
<P>

<SPEAKER ID="073" NAME="Gay Mitchell" AFFILIATION="PPE-DE">
(EN) Arvoisa puhemies, työjärjestyksen 166 artiklan nojalla haluan käyttää työjärjestyspuheenvuoron kiinnittääkseni puhemiehen huomioon siihen, että parlamentin työjärjestystä ei ole noudatettu, erityisesti eilisen kyselytunnin osalta. Mielestäni tästä on tullut liikkuva juhla, kuten äänestyksistä tässä parlamentissa. Kysymykset esitetään järjestyksessä, joka sopii komissiolle ja neuvostolle, mutta ei jäsenille; sitten kysymyksiä yhdistetään ja lisäkysymykset käsitellään yhdessä. Eilen ehdittiin käsitellä vain 12 kysymystä. Niille meistä, joilla on harvoin mahdollisuus käyttää puheenvuoro, tämä tekee osallistumisesta täysistuntoon lähes mahdotonta. Valitsemme puhemiehen, varapuhemiehet ja ryhmien puheenjohtajat huolehtimaan parlamentin ja sen jäsenten eduista. Tämä ei kuitenkaan toteudu. Pyydän, että siihen palataan takaisin ja että jäsenten - jotka edustavat kansalaisia - asemaa täysistunnossa puolustetaan eikä uhrata kaikkien kenen tahansa muun istuntosaliin haluavan oikkujen takia. Puhemiehen on puolustettava jäsenten oikeuksia eikä rikottava niitä joka tilanteessa. Vastustan erittäin voimakkaasti sitä, että tässä täysistunnossa tapahtuu näin.
<P>
(Suosionosoituksia)
<SPEAKER ID="074" NAME="Puhemies">
(ES) Paljon kiitoksia, jäsen Mitchell. Huomautuksenne ja valituksenne käsitellään asianmukaisesti puhemiehistön seuraavassa kokouksessa.
<SPEAKER ID="075" NAME="Bernd Posselt" AFFILIATION="PPE-DE">
(DE) Arvoisa puhemies, haluan vain varoittaa jäsen Mitchelliä: vuosien ajan minulle on sanottu joka kerta, että asiaa käsitellään puhemiehistön seuraavassa kokouksessa, mutta mikään ei ikinä muutu.
<P>
(Suosionosoituksia)
<SPEAKER ID="076" NAME="Puhemies">
(ES) Jäsen Posselt, huomautuksenne välitetään myös puhemiehistön tietoon.
<P>
(Naurua)
<P>


<CHAPTER ID="006-07">
7. Jäsenvaltioiden työllisyyspolitiikan suuntaviivat (äänestys)
<P>
- Päätöslauselmaesityksestä toimitetun äänestyksen jälkeen:
<SPEAKER ID="072" NAME="Ria Oomen-Ruijten" AFFILIATION="PPE-DE">
(NL) Arvoisa puhemies, etenette mielestäni hieman liian nopeasti. Haluaisin kuulla komissiolta, hyväksyykö se muutetun ehdotuksen.
<SPEAKER ID="073" NAME="Puhemies">
Annan komissiolle poikkeuksellisesti uudestaan puheenvuoron.
<SPEAKER ID="074" NAME="Ján Figeľ">
komission jäsen. (EN) Arvoisa puhemies, katson komission olevan valmis tekemään kaiken kuullakseen parlamenttia vuosien 2007-2008 aikana vuosien 2008-2010 suuntaviivoista. Se, edellyttääkö tämä välttämättä viiden kuukauden vähimmäisaikaa parlamentin sisäiset menettelyt huomioon ottaen, ei ole komission ratkaistavissa.
<SPEAKER ID="075" NAME="Ria Oomen-Ruijten" AFFILIATION="PPE-DE">
(NL) Arvoisa puhemies, koska nyt vaikuttaa mitä ilmeisimmin siltä, että komissio on yhä epävarma siitä, kuinka paljon aikaa se on valmis antamaan parlamentille, ja koska lopullista äänestystä ei ole vielä toimitettu, pyydän teitä palauttamaan mietinnön työllisyyden ja sosiaaliasioiden valiokunnalle, mikä mahdollistaa ylimääräisten kuulemisten järjestämisen komission kanssa.
<SPEAKER ID="076" NAME="Puhemies">
Yleensä tällaisen pyynnön esittäminen on esittelijän tehtävä. Mitä mieltä esittelijä on asiasta?
<SPEAKER ID="077" NAME="Jan Andersson " AFFILIATION="PSE">
esittelijä. - (SV) En pyydä, että ehdotus luovutetaan takaisin valiokunnalle. Jäsen Oomen-Ruijtenin pitäisi tietää, ettei neuvosto voi hyväksyä talouspolitiikan suuntaviivoja, ennen kuin parlamentti on ilmaissut kantansa. Tällainen on tämänhetkinen sääntö. Komission ja ennen kaikkea neuvoston on otettava parlamentin näkemykset huomioon. Näin on myös työllisyyspolitiikan suuntaviivojen kohdalla. Talouspolitiikan suuntaviivat ovat ongelmallisemmat, sillä asiasta ei ole olemassa tällaisia sääntöjä.
<P>
(Pyyntö asian palauttamisesta valiokuntaan hylättiin.)

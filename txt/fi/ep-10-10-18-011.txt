<CHAPTER ID="011">
Käsittelyjärjestys
<SPEAKER ID="016" NAME="Puhemies">
(PL) Puheenjohtajakokouksen työjärjestyksen 130 ja 131 artiklan mukaisesti 14. lokakuuta 2010 pitämässään kokouksessa laatima lopullinen esityslistaluonnos on jaettu. Siihen on ehdotettu seuraavia muutoksia:
<P>
Maanantai:
<P>
Ei muutoksia.
<P>
Tiistai:
<P>
Ei muutoksia.
<P>
Keskiviikko:
<P>
Olen vastaanottanut Vihreät / Euroopan vapaa allianssi -ryhmältä pyynnön, joka koskee parlamentin vuoden 2012 istuntokalenteria koskevan äänestyksen lykkäämistä johonkin parlamentin seuraavista istunnoista. He haluavat äänestää siitä mutta myöhemmin. Vihreiden ryhmän edustaja esittelee tämän esityksen. Onko joku valmis puhumaan?
<SPEAKER ID="017" NAME="Daniel Cohn-Bendit" LANGUAGE="FR">
Arvoisa puhemies, antakaa anteeksi, minulle selostettiin Belgian tilannetta, enkä ymmärtänyt täysin.
<P>
Jos ymmärrän oikein, kyse on äänestyksestä vuoden 2012 istuntokalenterista. Arvoisa puhemies, meidän ryhmässämme, kuten muissakin, käydään keskusteluja tästä kalenterista, toistan, vuodelle 2012.
<P>
Koska se ei ole lainsäädäntöteksti, siitä ei keskustella eikä siihen tehdä tarkistuksia. Me yksinkertaisesti äänestämme kalenterista. Kehotamme lykkäämään tätä äänestystä yhden istunnon verran ja järjestämään sen siten ensi kuussa Strasbourgissa, jotta voimme ottaa yhteyttä muihin ryhmiin ja nähdä, voimmeko ottaa joitakin alustavia askelia kalenterin uudistamisen suuntaan.
<SPEAKER ID="018" NAME="Francesco Enrico Speroni">
EFD-ryhmän puolesta. - (IT) Arvoisa puhemies, tämä on ensimmäinen kerta, kun tämä parlamentti äänestää istuntokalenterista näin aikaisin. Se ei kuitenkaan ole niin kovin epätavallinen tilanne, koska itse asiassa kalenterissa on kyse siitä, mitä olemme aina tehneet; siinä ei ole erityisiä muutoksia.
<P>
Toisin kuin Daniel Cohn-Bendit väittää, tarkistusten esittäminen on mahdollista, itse asiassa - sähköpostin mukaan - jotkut jäsenet aikovat tehdä niin. En näe mitään syytä äänestyksen viivyttämiselle, koska jos on totta, että kalenteri tulee voimaan vuonna 2012, meillä on edelleen valtuudet ja mahdollisuudet tehdä muutoksia, mikäli ne katsotaan välttämättömiksi.

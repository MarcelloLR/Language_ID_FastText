<CHAPTER ID="006-35">
35. Vakuutus- ja jälleenvakuutustoiminnan aloittaminen ja harjoittaminen (uudelleenlaatiminen) (
<P>
- Ennen äänestystä:
<SPEAKER ID="137" NAME="Charlie McCreevy">
komission jäsen. - (EN) Arvoisa puhemies, arvostan ja ihailen Euroopan parlamentin tehokkuutta Solvenssi II -asian käsittelyssä ja kompromissihaluanne.
<P>
EU haluaa Solvenssi II -hankkeella luoda nykyaikaiset puitteet vakuutusvalvonnalle, joka on sitten virallista vakuutusalalle ja vakuutuksen haltijoille.
<P>
Henkilökohtaisesti olen pahoillani ryhmätukijärjestelmän poistamisesta, koska siinä hukattiin tilaisuus edistyä ryhmävalvonnan alalla. Komissio tukee kuitenkin Euroopan parlamentin ja neuvoston välistä sopimusta, jos se hyväksytään äänestyksessä.
<P>
Tarina ei tietenkään pääty tähän. Paljon työtä on vielä jäljellä: täytäntöönpanotoimet on saatava valmiiksi ennen lokakuuta 2012, jotta jäsenvaltiot ja toimiala saavat riittävästi aikaa valmistella Solvenssi II:n käyttöönottoa.
<P>
Voin vakuuttaa, että komissio hoitaa tehtävänsä helpottaakseen tätä prosessia, jotta nämä paljon myöhässä olevat uudistukset saadaan toteutettua käytännössä mahdollisimman nopeasti kaikkien asianomaisten eduksi.

<CHAPTER ID="013">
Käsittelyjärjestys
<SPEAKER ID="017" NAME="Puhemies">
Puheenjohtajakokouksen työjärjestyksen 130 ja 131 artiklan mukaisesti torstaina 5. heinäkuuta 2007 pitämässään kokouksessa laatima tämän istuntojakson lopullinen esityslistaluonnos on jaettu. Siihen on ehdotettu seuraavia muutoksia:
<P>
Maanantai ja tiistai:
<P>
Ei muutoksia
<P>
Keskiviikko:
<P>
Euroopan parlamentin sosialidemokraattinen ryhmä, Euroopan liberaalidemokraattien liiton ryhmä ja Euroopan yhtyneen vasemmiston konfederaatioryhmä ehdottavat, että jäsen Markovin mietintö tieinfrastruktuurin turvallisuusjohtamisesta palautetaan takaisin valiokuntaan työjärjestyksen 168 artiklan mukaisesti.
<SPEAKER ID="018" NAME="Brian Simpson" AFFILIATION="PSE">
(EN) Arvoisa puhemies, käytän puheenvuoron tämän mietinnön valiokuntaan palauttamisen puolesta. Tämän ehdotuksen hylkäämisestä toimitettu äänestys herätti valiokunnassa suurta huolta. Osallistuneilla ryhmillä oli epäilemättä syynsä hylkäämiseen, mutta yksi seurauksista kuitenkin oli se, että silloin hylättiin myös monia tieliikenneturvallisuuteen liittyviä asioita. Ryhmäni ja itseni mielestä olisi paljon parempi palauttaa Markovin mietintö valiokuntaan tästä päivästä alkaen, poistaa se esityslistalta ja käynnistää kokonaan uudelleen kaikkien ryhmien väliset keskustelut sen sijaan, että koko menettely käytäisiin läpi tässä täysistunnossa. Näin voisimme ainakin toivoa löytävämme asianmukaisen ratkaisun.
<P>
(Parlamentti hyväksyi pyynnön.)
<P>
Torstai:
<P>
Ei muutoksia
<P>
(Käsittelyjärjestys vahvistettiin.)
<P>

<SPEAKER ID="020" NAME="Martin Schulz" AFFILIATION="PSE">
(DE) Arvoisa puhemies, pyydän teiltä kärsivällisyyttä, sillä en tiedä, minkä työjärjestyksen artiklan nojalla käytän puheenvuoron. Olen kuitenkin varma, että loputtomassa viisaudessanne löydätte oikean artiklan.
<P>
Parlamentissa keskustellaan useaan otteeseen parlamentin istuntokalenterista. Poliittisten ryhmien välillä tarvitaan valtavasti koordinointia. Tarkistusten jättämisen määräaika on huomenna klo 10.00. Ryhmämme puolesta mutta myös muiden ryhmien puheenjohtajien ja kollegoiden suostumuksella ehdotan, että määräaikaa jatketaan huomiseen klo 18:aan saakka. Näin meille saattaisi jäädä aikaa ratkaista muutamia vakavia ongelmia, joista jotkut ovat organisatorisia.
<SPEAKER ID="021" NAME="Puhemies">
Suuri määrä ryhmien puheenjohtajia ja edustajia nyökyttää päätään ehdotuksen hyväksymisen merkiksi. Voin näin ollen olettaa, ettei ehdotusta vastusteta, ja määräaikaa jatketaan huomiseen klo 18:aan saakka.

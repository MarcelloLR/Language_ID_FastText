<CHAPTER ID="006-10">
10. Sähköiset viestintäverkot ja -palvelut (
<P>
Komission kanta parlamentin tarkistuksiin
<P>
Trautmannin mietintö
<P>
Komissio on hyväksynyt seuraavat tarkistukset:
<P>
tarkistukset 12, 16, 19, 24, 32, 39 (johdanto-osan kappaleet)
<P>
tarkistukset 40, 41, 42, 45, 56, 58, 59, 60, 61, 79, 84, 89, 92, 96, 99, 105, 111, 112, 113, 115, 116, 117, 124 (artiklat)
<P>
täysistuntotarkistus 136
<P>
Komissio on hyväksynyt seuraavat tarkistukset periaatteessa tai osittain:
<P>
tarkistukset 2, 5, 6, 7, 14, 15, 17, 26, 27, 31, 35, 36, 37, 38 (johdanto-osan kappaleet)
<P>
tarkistukset 43, 44, 46, 48, 52, 53, 62, 63, 64, 65, 66, 67, 68, 69, 70, 71, 72, 74, 75, 85, 86, 91, 95, 98, 100, 101, 102, 103, 106, 107, 108, 121, 123, 125 (artiklat)
<P>
täysistuntotarkistukset 128, 132, 134
<P>
Komissio on hylännyt seuraavat tarkistukset:
<P>
tarkistukset 1, 3, 4, 8, 9, 10, 11, 13, 18, 20, 21, 22, 23, 25, 28, 29, 30, 33, 34 (johdanto-osan kappaleet)
<P>
tarkistukset 47, 49, 50, 51, 54, 55, 57, 73, 76, 77, 78, 80, 81, 82, 83, 87, 88, 90, 93, 94, 97, 104, 109, 110, 114, 118, 119, 120, 122 (artiklat)
<P>
täysistuntotarkistukset 126, 127, 129, 130, 131, 133, 135, 137, 138, 139, 141, 142, 143
<P>
- Ennen äänestystä:
<SPEAKER ID="096" NAME="Catherine Trautmann">
esittelijä. - (FR) Arvoisa puhemies, arvoisa komission jäsen, äänestämme hetken kuluttua televiestintäpaketista, joka on yksi tämän vaalikauden loppupuolen arkaluonteisimmista ehdotuksista.
<P>
Esittelijöinä toimineet kollegani jäsen del Castillo Vera ja jäsen Harbour ja minä olemme työskennelleet tiiviisti saadaksemme aikaan johdonmukaisen ja tehokkaan ehdotuksen näiden direktiivien lopullisille käyttäjille, nimittäin komissiolle ja sääntelyelimille. Ehdotus on samalla myönteinen ja hyödyllinen myös niille, jotka haluavat alalle oikeudellista varmuutta, kannustusta investointeihin sekä kehittyvät ja tasapainoiset markkinat, toisin sanoen operaattoreille ja niiden työntekijöille sekä kuluttajille, jotka ensisijaisesti hyötyvät kohtuulliseen ja sopivaan hintaan tarjottavista lukuisista palveluista ja laadusta.
<P>
Me kaikki, mietinnön esittelijät, valmistelijat ja varjoesittelijät, olimme yhtä mieltä näistä tavoitteista, ja tämän ansiosta onnistuimme saavuttamaan yhtenäisen kompromissin, mistä on osoituksena vain muutama tarkistus, joista pian äänestämme.
<P>
Haluaisin ilmaista kiitollisuuteni kaikille esittelijöille, asiasta vastaavien valiokuntien puheenjohtajille sekä lausunnon antaneille valiokunnille, niiden sihteeristöille sekä kaikille poliittisille ryhmille. Lisäksi haluan kiittää niitä kollegoja, jotka ovat osoittaneet kiinnostusta tähän asiaan ja tuoneet oman panoksensa työhömme. Kehotan nyt jäseniä antamaan tukensa mietinnön esittelijöille ja valmistelijoille äänestämällä siitä ja myöntämään heille selkeät ja ratkaisevat valtuudet tulevaa yhteispäätösmenettelykautta varten.
<P>
Lopuksi toivon, että komissio ja neuvosto suhtautuvat myönteisesti parlamentin tarkistuksia sisältävään sääntelypaketin versioon, joka poikkeaa monin paikoin komission alkuperäisestä versiosta mutta joka kuitenkin sisältää monia sellaisia asioita, joista kolmella toimielimellämme on yhtenäinen kanta.
<P>
- Ennen tarkistuksesta 132 toimitettua äänestystä:
<SPEAKER ID="098" NAME="Ruth Hieronymi" AFFILIATION="PPE-DE">
(DE) Arvoisa puhemies, viittaan tarkistukseen 132 sen allekirjoittajien puolesta ja haluan peruuttaa tarkistuksen, koska valitettavasti pyrkimyksemme saavuttaa parlamentissa teollis- ja tekijänoikeuksia vahvistava kompromissi ovat osoittautuneet tuloksettomiksi.
<P>
- Ennen tarkistuksesta 138 toimitettua äänestystä:
<SPEAKER ID="100" NAME="Catherine Trautmann">
esittelijä. - (FR) Arvoisa puhemies, meidän on tehtävä melko vaikea päätös tarkistuksesta 138, josta on esitetty toimitettavaksi kolme erillistä äänestystä. Esitin henkilökohtaisesti tarkistuksen ensimmäiseen osaan suullisen tarkistuksen, joka on liitetty äänestyslistaan ja jossa sanotaan seuraavaa: "soveltamalla periaatetta, jonka mukaan loppukäyttäjien perusoikeuksia tai -vapauksia ei rajoiteta". Tämä on ensimmäinen suullinen tarkistus. Siitä asti olemme pyrkineet saavuttamaan ratkaisun, jonka pohjalta kaikki poliittiset ryhmät voisivat hyväksyä tarkistuksen kolmannen osan.
<P>
Niinpä ehdotan uutta suullista tarkistusta tukenani tarkistuksen allekirjoittaneet, joihin kuuluvat muun muassa teollisuus-, tutkimus- ja energiavaliokunnan puheenjohtaja Niebler ja muita jäseniä, ja luen sen nyt: "paitsi niissä tapauksissa, joissa yleinen järjestys on uhattuna, jolloin ennakkopäätös voidaan pitää toissijaisena". Tämä korvaisi kolmannen osan ja selkiyttäisi asioita, koska jäsen Bonon ehdottama kolmas osa on epäselvä ilmauksen "poikkeus" vuoksi. Tämän selvennyksen myötä tarkistus on helppolukuinen ja tyydyttävä. Tällä ei muuten ole jäsen Hieronymin onneksi mitään tekemistä teollis- ja tekijänoikeuksien kanssa, joista hän äsken puhui.
<P>
(Suullinen tarkistus hyväksyttiin.)

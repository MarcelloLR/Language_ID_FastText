<CHAPTER ID="004-03">
3. Sovittelu siviili- ja kauppaoikeuden alalla (
<P>
- Ennen äänestystä
<SPEAKER ID="083" NAME="Arlene McCarthy">
esittelijä. - (EN) Arvoisa puhemies, yhteiseen kantaan ei tehdä tarkistuksia. Tämä on parlamentin, neuvoston ja komission välisen erinomaisen työn ansiota ja erityisesti varjoesittelijöideni Diana Wallisin ja PPE-DE-ryhmän Jean-Paul Gauzèsin työn ansiota. He ottivat tiukan linjan neuvoston ja komission osalta.
<P>
On kulunut jo yli vuosi siitä, kun sovimme ehdotuksesta, mutta vasta alan sovitteluasiantuntijoiden ja -ammattilaisten vastaukset parlamentin kaikkien aikojen ensimmäiseen internet-kuulemiseen vakuuttivat meidät tämän lainsäädännön ansioista. Tiedän, että asiantuntijat ovat nyt tyytyväisiä siihen, että ehdotukset muuttuvat osaksi lainsäädäntöä tämänpäiväisellä äänestyksellä.
<P>
Liian usein näemme tapauksia, joissa lasten vanhempien avioliitto tai parisuhde sujuu huonosti ja osapuolet käyvät oikeutta vuosikausia ja maksavat valtavia oikeudenkäyntikuluja. Yksi äänestäjistäni, jolla oli kreikkalainen puoliso, joutui keräämään oikeudenkäyntilaskuja ja käymään oikeutta kolmen vuoden ajan saadakseen lapsensa takaisin. Sovittelu voikin olla arvokas väline kansalaisille, jotta he pääsevät oikeuteen ja jotta riidanratkaisun kulut pienenevät, eikä katkeria oikeuskäsittelyjä tarvita.
<P>
Lisäetuna on, että nyt oikeudessa on enemmän aikaa tapauksille, jotka vaativat tuomioistuimen tuomiota. Uuden lainsäädännön ansiosta ihmisten kaikkialla Euroopassa pitäisi saada oikeussuoja nopeammin ja edullisemmin. Kehotankin jäseniä tukemaan toista käsittelyä ja antamaan uudet hyvitys- ja korjauskeinot kansalaisille kaikkialla EU:ssa.
<P>
(Suosionosoituksia)
<SPEAKER ID="084" NAME="Puhemies">
(IT) Haluaisin muistuttaa, että täysitunnossa esittelijällä on oikeus pyytää puheenvuoroa kahdeksi minuutiksi, joten toivon kaikkien muistavan noudattavan sopivaa itsehillintää. Uskoakseni Reinhard Rack pyysi työjärjestyspuheenvuoroa.
<SPEAKER ID="085" NAME="Reinhard Rack" AFFILIATION="PPE-DE">
(DE) Arvoisa puhemies, tavallisesti sanoisimme, että koneistomme ei toimi, mutta tässä erityisessä tapauksessa kyse on toimimattomista hisseistä. Monet kollegoistamme odottavat pääsyä alas saliin. Olisikin järkevää, jos voisimme mahdollisesti harkita, että tällaiset ilmoitukset voitaisiin tehdä aiemmin.
<SPEAKER ID="086" NAME="Puhemies">
(IT) Takaan, että hissit pyritään palauttamaan toimintakuntoon mahdollisimman nopeasti tai sitten järjestämme kollegoille mahdollisuuden äänestää hisseissä.

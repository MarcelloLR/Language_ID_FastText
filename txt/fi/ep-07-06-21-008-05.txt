<CHAPTER ID="008-05">
5. Tiedonkeruumatka Andalusian, Valencian ja Madridin alueille (äänestys) 
<P>
Päätöslauselmaesitys
<P>
- Ennen 11
<SPEAKER ID="070" NAME="Luciana Sbarbati" AFFILIATION="ALDE">
(IT) Arvoisa puhemies, haluan korostaa, että italiankielisessä käännöksessä on virhe, joka on mielestämme merkittävä eikä vähäpätöinen. Kun englanninkielisessä versiossa lukee "calls upon regional authorities to establish special administrative commissions (kehottaa alueellisia viranomaisia perustamaan erityisiä hallintotoimikuntia)", se on käännetty italiaksi "invita le autorità regionali a istituire tribunali amministrativi speciali". Meillä oli tällainen tilanne fasismin aikaan, eikä siihen pidä palata. Ehdotan tämän vuoksi, että korvaamme sen termillä "commissioni" ranskan- ja englanninkielisten tekstien tapaan. Lisäksi ehdotan, että hallintotoimikuntien "välittäjänä toimiminen" korvataan "päätöksentekovallalla".
<SPEAKER ID="071" NAME="Puhemies">
Kiitos, jäsen Sbarbati. Pyydämme tietenkin asianomaisia yksiköitä ryhtymään toimeen huomautuksenne kielellisen osan suhteen.

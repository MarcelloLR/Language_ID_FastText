<CHAPTER ID="008-03">
3. Maailmanlaajuisen rahoitus- ja talouskriisin vaikutukset kehitysmaihin ja kehitysyhteistyöhön (
<P>
- Ennen äänestystä:
<SPEAKER ID="125" NAME="Enrique Guerrero Salom" LANGUAGE="ES">
Arvoisa puhemies, kiitän kaikkia mietinnön valmisteluun osallistuneita.
<P>
Haluan vain tuoda esiin, että kun pääsemme 31 kohtaan, meillä on suullinen tarkistus. Kuten sovittu, minä luen englanninkielisen version toisen osan.
<P>
(EN) "kannattaa tästä syystä velkojen, pääoma ja korot mukaan luettuina, takaisinmaksun keskeyttämistä tilapäisesti ja vähiten kehittyneiden maiden velkojen peruuttamista, jotta kehitysmaat voivat toteuttaa suhdanteiden vaihtelut huomioon ottavaa finanssipolitiikkaa kriisin vakavien vaikutusten lieventämiseksi; ehdottaa, että luodaan riippumaton ja avoin velka-asioiden kansainvälinen sovitteluelin".
<SPEAKER ID="127" NAME="Puhemies">
(ES) Joka tapauksessa, hyvä jäsen Guerrero, jos emme ole saaneet väärää tietoa, tämä suullinen tarkistus vaikuttaa 34 kohtaan, ei 31 kohtaan.
<P>
(Jäsen Guerrero vastasi, että se todellakin koski 34 kohdan toista osaa)
<P>
Nyt kaikki on selvää.
<P>
(Äänestys toimitettiin)
<P>
(Parlamentti hyväksyi suullisen tarkistuksen)
<P>
- Ennen 22 kohdasta toimitettua äänestystä:
<SPEAKER ID="128" NAME="Charles Goerens" AFFILIATION="ALDE">
(FR) Arvoisa puhemies, olemme tuoneet esiin suullisen tarkistuksen 22 kohtaan. Haluan korostaa, että 22 kohta koskee globaalia taloushallintoa ja erityisesti G20-ryhmän kokoonpanoa, sillä poikkeuksellisesti sen riveihin ei kuulu yhtään kehitysmaan edustajaa.
<P>
Suullisella tarkistuksella pyritään korjaamaan tämä puute, ja Euroopan parlamentille esittämälläni tarkistuksella täytetään tämä tarve.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, pyysitte hetki sitten meitä osoittamaan suosiota Tunisian valtuuskunnalle. Voitteko pyytää Tunisian valtuuskuntaa toimimaan Taoufik Ben Brikin vapauttamiseksi, jota koko parlamentti pyytää?
<SPEAKER ID="132" NAME="Hannes Swoboda" AFFILIATION="S&amp;D">
(DE) Arvoisa puhemies, haluaisin käyttää työjärjestyspuheenvuoron. Olen hyvin iloinen äänestyksen tuloksesta. Tämä oli kuitenkin ennen kaikkea valiokunta-aloitteinen mietintö, ja tässä tapauksessa on sovittu erilaisesta menettelystä. Nyt meille sallittiin erillinen äänestys valiokunta-aloitteisesta mietinnöstä. Meidän on ratkaistava tämä asia, tai vastaisuudessa jokaisesta valiokunta-aloitteisesta mietinnöstä järjestetään erillinen äänestys. Voitteko kenties pyytää perussopimus-, työjärjestys- ja toimielinasioiden valiokuntaa selvittämään asian? Muutoin parlamentin yksiköiden tulkinnalla tehdään tyhjäksi koko uudistuksen tavoite.
<SPEAKER ID="133" NAME="Puhemies">
(ES) Hyvä jäsen Swoboda, näin voidaan tehdä. On mahdollista pyytää erillistä äänestystä, ryhmien itse käynnistämän menettelyn mukaisesti. Joka tapauksessa kaikkea voidaan tarkistaa. Sitä voidaan tarkistaa vastaisuudessa, mutta näin asia on tällä hetkellä.

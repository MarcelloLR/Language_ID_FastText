<CHAPTER ID="004">
Tervetulotoivotukset
<SPEAKER ID="058" NAME="Puhemies">
(ES) Hyvät parlamentin jäsenet, minulle on kerrottu, että lehterillä istuu Korean tasavallan kansalliskokouksen valtuuskunta. Toivotamme valtuuskunnan jäsenet ja sen puheenjohtajan Lee Kang Raen lämpimästi tervetulleiksi. He ovat tulleet osallistumaan maansa parlamentin ja Euroopan parlamentin kahdenteentoista parlamenttien väliseen kokoukseen.
<P>
Euroopan parlamentti on kannattanut aina rauhaa, vakautta ja ihmisoikeuksien kunnioittamista Korean niemimaalla. Meistä on luonnollisesti hyvä, että Korean tasavalta on yhä aktiivisempi kansainvälinen toimija, ja toivomme Korealle kaikkea hyvää sen johtaessa G20-kokousta tänä vuonna.
<P>
Olemme tietoisia Korean tasavallan ja Euroopan unionin välisestä laajasta assosiaatiosopimuksesta, jonka ratifiointi aloitetaan pian. Kiitämme tästä korealaisia kollegoitamme. Toivomme, että heidän vierailunsa on onnistunut ja että he ennen kaikkea nauttivat etuoikeudesta seurata tärkeää keskustelua, jota täällä Euroopan parlamentissa käydään tällä hetkellä.

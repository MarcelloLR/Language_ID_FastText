<CHAPTER ID="006-05">
5. Koillis-Atlantin rannikkojen ja vesien suojelemisesta pilaantumiselta tehty yhteistyösopimuksen lisäpöytäkirja (
<P>
- Ennen äänestystä:
<SPEAKER ID="101" NAME="Anna Rosbach">
esittelijä. - (DA) Arvoisa puhemies, olen pyytänyt puheenvuoroa, koska aikataulu ei sallinut, että tästä tärkeästä lisäpöytäkirjasta keskustellaan - valiokunnassa tai täysistunnossa. Tämä lisäpöytäkirjan avulla EU:n jäsenvaltiot voivat torjua yhdessä Atlantin saastumista. Sopimus on osa niiden alueellisten merisopimusten verkostoa, jotka EU on tehnyt monien yksittäisten jäsenvaltioiden ja kolmansien naapurimaiden kanssa. Kukin näistä sopimuksista kattaa eri osia EU:n jäsenvaltioita ympäröivästä merestä, ja niissä pyritään sopimuksen osapuolten yksittäiseen ja/tai yhteiseen puuttumiseen, mikäli vesi tai rannikko pilaantuu tai niitä uhkaa pilaantuminen. En salaile sitä, että toivon hartaasti, että tämän lisäpöytäkirjan avulla on mahdollista torjua monia pilaantumisen muotoja Atlantilla. Se on joka tapauksessa pöytäkirja, jota on tehty liian kauan. Sen tekeminen on vienyt 20 vuotta Marokon ja Espanjan Länsi-Saharaa koskevien erimielisyyksien takia. Ne ovat 20 hukkaan heitettyä vuotta. Meriympäristö ei voi saada noita vuosia takaisin, mutta se vain korostaa, miten tärkeää on, että emme enää viivytä prosessia tässä parlamentissa. Toivon siksi, että aivan kuten silloin, kun käsittelimme tätä asiaa valiokunnassa, tämän parlamentin jäsenet ovat laajasti yksimielisiä ja olen erittäin kiitollinen teille tuestanne.

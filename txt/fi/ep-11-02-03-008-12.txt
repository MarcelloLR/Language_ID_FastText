<CHAPTER ID="008-12">
12. Euroopan poliisiakatemian varainhoitovuoden 2008 tilien päättäminen
<SPEAKER ID="112" NAME="Véronique Mathieu" AFFILIATION="PPE">
(FR) Arvoisa puhemies, hyvät kollegat, 7. lokakuuta 2010 parlamentti hyväksyi äänin 618 puolesta, 0 vastaa ja 7 tyhjää päätöksen olla myöntämättä Euroopan poliisiakatemialle vastuuvapautta varainhoitovuoden 2008 osalta.
<P>
Jos vastuuvapautta ei myönnetä, parlamentin työjärjestyksen mukaan seuraavassa täysistunnossa annetaan virallinen ehdotus tilien päättämisestä. Tänään äänestettävänä oleva päätös on siten tekninen toimenpide, jonka tarkoituksena on päättää kyseinen varainhoitovuosi, ei myöntää vastuuvapautta. Halusin vain tehdä asian selväksi.

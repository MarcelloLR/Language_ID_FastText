<CHAPTER ID="010">
Käsittelyjärjestys
<SPEAKER ID="015" NAME="Puhemies">
(DE) Neuvostolle esitettyä suullista kysymystä harhaanjohtavista ”hakemistoyrityksistä” voidaan käsitellä vasta kello 20:n jälkeen, eikä neuvosto voi tuolloin olla paikalla. Tämä on tietysti valitettavaa - tätä ei ole kirjoitettu ylös, mutta lisään sen - ja meitä onkin pyydetty lykkäämään suullisen kysymyksen käsittelyä myöhempään täysistuntoon.
<SPEAKER ID="016" NAME="Hannes Swoboda">
PSE-ryhmän puolesta. - (DE) Arvoisa puhemies, emme voi muuta kuin hyväksyä tämän. Sanoitte kuitenkin, ettei neuvosto ”voi olla paikalla”. Epäilen tätä läsnäolon estettä. En halua moittia puheenjohtajavaltio Sloveniaa, joka on ollut aina valmiina auttamaan. Olen todennut jo useasti aiemmin, ettei politiikkaa tehdä neuvoston aikataulun mukaan. Tämän takia myös neuvostolle voitaisiin kertoa, että kun esityslistaa tehdään, pyydetään joustavuutta siten, että uusien aiheiden ilmetessä niistä voitaisiin keskustella neuvoston kanssa. Tämä olisi mielestäni tärkeää.
<P>
Toiseksi, arvoisa puhemies, pyytäisin, että tämä asia otettaisiin seuraavan istunnon esityslistalle, sillä se on erittäin tärkeä asia. Jos mainitsemani edellytykset täytetään, voimme yhtyä kantaan.
<SPEAKER ID="017" NAME="Simon Busuttil">
PPE-DE -ryhmän puolesta. - (EN) Arvoisa puhemies, olen samaa mieltä edellisen puhujan kanssa tämän suullisen kysymyksen tärkeydestä. Olen erittäin pettynyt, kun neuvosto ei ole mukana keskustelussa.
<P>
Tämä asia koskee tuhansia - jopa satojatuhansia - yrityksiä ympäri Eurooppaa. Yrityksiä johdetaan harhaan, ja niiltä petkutetaan rahat. On siis erittäin harmillista, ettei neuvosto ole paikalla. Mielestäni neuvoston olisi kiinnitettävä enemmän huomiota yrityksiin, erityisesti pienyrityksiin, ja arvostettava enemmän parlamenttia.
<SPEAKER ID="018" NAME="Puhemies">
(DE) Arvostan sanojanne. Puheenjohtajavaltio Slovenia on yleensä ollut erittäin avulias, mutta valitettavasti olette oikeassa valittaessanne tämän päivän tilanteesta.
<P>
Olemme siis yhtä mieltä siitä, että tätä asiaa käsitellään seuraavassa istunnossa.
<P>
(Käsittelyjärjestyksen muutokset vahvistettiin.)

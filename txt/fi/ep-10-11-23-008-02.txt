<CHAPTER ID="008-02">
2. Tukholman ohjelman toteuttamista koskevan toimintasuunnitelman yksityis-, kauppa- ja perheoikeuteen sekä kansainväliseen yksityisoikeuteen liittyvät näkökohdat (
<P>
- Ennen äänestystä:
<SPEAKER ID="125" NAME="Luigi Berlinguer">
esittelijä. - (IT) Arvoisa puhemies, hyvät parlamentin jäsenet, johtuen esityslistaan tehdystä muutoksesta, minkä parlamentti hyväksyi eilen, totean ensinnäkin pitäväni myönteisenä, että oikeudellisten asioiden valiokunta on yksimielisesti hyväksynyt mietintöluonnoksen, josta äänestämme tänään.
<P>
On tärkeää, että Euroopan oikeudellisen alueen luomisesta on saavutettu näin laaja yhteisymmärrys. Tukholman ohjelman mukaan arkielämän olisi oltava olennainen osa kansalaisten Euroopan luomisprosessia poliittisiin voimiin tai institutionaaliseen edustukseen perustuvan Euroopan sijaan. Siinä pyritään ratkaisemaan eurooppalaisten arkielämään liittyvät ongelmat luomalla aidosti ja yhdennetysti tehokkaat työ-, tavara- ja palvelumarkkinat ja mahdollistamalla yritystoiminta ilman sisärajoja ja byrokratiaa, jotta vahvistetaan yhteistä perustaa perimysoikeuksia, sopimuksia, kuluttajia, ajallaan maksamista, perhettä, lapsia ynnä muita varten.
<P>
Oikeudellisen järjestelmän, kansallisten oikeusjärjestelmien, asianajajien, tilintarkastajien ja yksittäisissä jäsenvaltioissa työskentelevien ihmisten tehtävänä on myös rakentaa yhteisöä ja tulkita lakeja, jotka yhdistävät maanosaamme. Menneisyyttämme leimaavat erilaiset oikeudelliset ja lainsäädännölliset perinteet - tapaoikeus ja yksityisoikeus - ranskalaisen tai saksalaisen järjestelmän välisine eroineen ja toisinaan suuresti eroavine taustoineen. Kunnioitamme kansallisia erioikeuksia ja toissijaisuusperiaatetta, mutta olemme tietoisia siitä, että yhteisön rakentamiseksi - mitä onneksi jatkamme edelleen - tarvitsemme vaiheittaista lähentymistä, joka perustuu perusoikeuksista muodostuvaan suureen perustuslailliseen perinteeseen, mitä yhteisö puolustaa.
<P>
Arvoisa puhemies, toimintasuunnitelmassa, joka meidän on tarkoitus hyväksyä, rakennetaan, vahvistetaan, laajennetaan ja levitetään vakaata eurooppalaista oikeudellista kulttuuria, eurooppalaista oikeudellista ajattelutapaa. Tästä syystä äänestän sen puolesta.

<CHAPTER ID="013">
Tervetulotoivotukset
<SPEAKER ID="176" NAME="Puhemies">
Minulle on kerrottu, että viralliselle lehterille on saapunut huomattava vieras. Kyseessä on Akbar Ganji, tunnettu kirjailija ja toimittaja, joka vapautettiin maaliskuussa hänen kärsittyään kuuden vuoden vankeustuomion toimistaan Iranin demokratian ja lehdistönvapauden puolustamiseksi.
<P>
Arvoisa Akbar Ganji, toivotamme teidät erittäin lämpimästi tervetulleeksi Euroopan parlamenttiin.
<P>
(Suosionosoituksia)
<P>
Euroopan parlamentti tuki aktiivisesti Ganjia hänen pitkän vankeutensa ja nälkälakkonsa aikana ja vaati hänen vapauttamistaan useissa yhteyksissä, erityisesti Iranista 13. lokakuuta 2005 antamassaan päätöslauselmassa. Ganjin vapauttamista vaadittiin myös useissa kirjeissä sekä parlamentin puhemiehen ja suhteista Iraniin vastaavan valtuuskunnan ja ihmisoikeuksien alivaliokunnan puheenjohtajiston puheenvuoroissa
<P>
Ganji on itse asiassa osallistunut tänään iltapäivällä kyseisten elinten yhteiseen kokoukseen, ja olen aivan varma, että ne ovat hyötyneet paljon hänen tietämyksestään ja kokemuksestaan.

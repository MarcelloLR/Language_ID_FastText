<CHAPTER ID="004-01">
1. Passien ja matkustusasiakirjojen turvatekijät ja biometriikka (
<P>
(IT) Carlos Coelhon mietintöä koskevan äänestyksen jälkeen
<SPEAKER ID="099" NAME="Francesco Enrico Speroni" AFFILIATION="UEN">
(IT) Arvoisa puhemies, hyvät parlamentin jäsenet, haluaisin esittää työjärjestyspuheenvuoron. Kerroitte meille, että toimittajat, kunnioitettava ryhmä, ovat pyytäneet ilmoittamaan kaikki äänet, mutta minun mielestäni parlamentin jäsenten eikä toimittajien pitäisi laatia parlamentin säännöt. Haluaisin tietää, onko kyseessä sokeiden toimittajien yhdistys, koska toimittajat näkevät äänestystulokset helposti kuvaruuduilta. Joka tapauksessa kuuroilla toimittajilla voi olla vaikeuksia, jos ilmoitatte tulokset.
<P>
(Suosionosoituksia)
<SPEAKER ID="100" NAME="Puhemies">
(IT) Francesco Enrico Speroni, minun on vaikea ilmaista henkilökohtaista mielipidettäni toimittajien työn vaikeudesta. Koska puhemiehistölle on tällä kertaa tehty tämä pyyntö, katson, että - ja todennäköisesti olen henkilökohtaisesti kanssanne samaa mieltä - puhemiehistön olisi annettava vastaus; on jo päätetty, että vastausta käsitellään puhemiehistön seuraavassa kokouksessa.
<SPEAKER ID="101" NAME="Edward McMillan-Scott" AFFILIATION="PPE-DE">
Arvoisa puhemies, olen samaa mieltä Francesco Enrico Speronin esittämästä kannasta. Tunnustan teidän vaikeutenne, mutta sanoisin, että hän on oikeassa. Kuvaruuduilla ilmoitetaan kaikki äänestystulokset. Jokaisen tarkistuksen tuloksen lukeminen ääneen veisi erittäin paljon aikaa - erityisesti sellaisessa äänestyksessä kuin tänään. Ehdottaisin että pyydätte puhemiehistöä jättämään asian siitä vastaavalle valiokunnalle, ja me käsittelemme sitä tulevassa äänestysistunnossa - jos se sopii täysistunnolle.
<P>
(Suosionosoituksia)
<SPEAKER ID="102" NAME="Puhemies">
(IT) Kuten jo totesin, asia jätetään puhemiehistön käsiteltäväksi, juuri sitä varten että se voi antaa täsmällisen vastauksen.
<P>
Me siirrymme nyt äänestykseen.

<CHAPTER ID="008-04">
4. Lääkinnällisistä laitteista annettujen direktiivien tarkistaminen (äänestys) 
<P>
- Ennen äänestystä:
<SPEAKER ID="076" NAME="Thomas Ulmer " AFFILIATION="PPE-DE">
esittelijä. - (DE) Arvoisa puhemies, hyvät kollegat, haluan käyttää tätä tilaisuutta hyväkseni kiittääkseni kaikkia niitä, jotka ovat tehneet erinomaista yhteistyötä - varjoesittelijöitä, valiokuntien henkilöstöä ja parlamentin hallintoa, komissiota sekä puheenjohtajavaltioita Suomea ja Saksaa. Olemme onnistuneet saamaan läpi ratkaisevat parannukset, joista olimme päättäneet. Niitä ovat uudelleenkäsittelyn selkeyttäminen, josta komissio on luvannut laatia nimenomaan tähän aiheeseen liittyvän direktiivin, ohjelmistojen ja tietokantojen aseman selkeyttäminen sekä syöpää ja perimän muutoksia aiheuttavien aineiden käytöstä poistaminen ja merkitseminen.
<P>
Esitän seuraavaksi kaksi teknistä huomautusta. Ensinnäkin 4 kohtaan on tehty tarkistus, josta ei ollut poistettu osaa lauseesta sovitulla tavalla. Luen sen englanniksi:
<P>
(EN) "and a correlation table between those provisions and this Directive"
<P>
(DE) myös luku "12" on korvattava luvulla "15". Toiseksi pyydän teitä äänestämään tarkistuksen 87 ensimmäistä osaa vastaan, sillä siihen on pujahtanut virhe. Vastaan äänestäminen ei muuta tarkistuksen sisältöä.

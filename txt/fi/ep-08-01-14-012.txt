<CHAPTER ID="012">
Käsittelyjärjestys
<SPEAKER ID="024" NAME="Puhemies">
Puheenjohtajakokouksen 10. tammikuuta 2008 pitämässään kokouksessa työjärjestyksen 130 ja 131 artiklan nojalla laatima lopullinen esityslistaluonnos on jaettu. Siihen on ehdotettu seuraavia muutoksia:
<P>
Maanantai:
<P>
Ei muutoksia.
<P>
Tiistai:
<P>
PPE-DE-ryhmä on pyytänyt, että yhteiskeskustelu Demetrioun ja Cashmanin mietinnöistä, jotka koskevat EU:n ulkorajoilla tehtäviä henkilötarkastuksia, siirrettäisiin myöhempään istuntojaksoon.
<SPEAKER ID="025" NAME="Panayiotis Demetriou" AFFILIATION="PPE-DE">
(EL) Arvoisa puhemies, mietinnöllä näyttää olevan neuvoston täysi tuki asiasisältönsä osalta, mutta sitten on menettelyä koskeva kysymys, sillä Coreper ei ole vielä kokoontunut - arvelen sen kokoontuvan huomenna tai ylihuomenna. Lisäksi puheenjohtajavaltio Slovenia on pyytänyt menettelyä koskevista ja virallisista syistä kokouksen lykkäämistä Belgiassa pidettävään seuraavaan istuntojaksoon. Kukaan ei vastusta lykkäystä.
<P>
(Parlamentti hyväksyi ehdotuksen.)
<P>
Keskiviikko:
<SPEAKER ID="026" NAME="Puhemies">
ALDE-ryhmä on pyytänyt, että neuvoston ja komission Pakistanin tilanteesta Benazir Bhutton
<P>
murhan jälkeen antamista julkilausumista käytävän keskustelun päätteeksi jätettäisiin käsiteltäväksi päätöslauselmaesityksiä.
<SPEAKER ID="027" NAME="Graham Watson" AFFILIATION="ALDE">
Arvoisa puhemies, olemme loman aikana saaneet seurata lukuisia hyvin huolestuttavia levottomuuksia Pakistanissa, joista Benazir Bhutton murha on yksi, eikä toki vähäisin.
<P>
Tällä viikolla meillä on mahdollisuus keskustella aiheesta. Ryhmäni mielestä keskustelun päätteeksi olisi annettava päätöslauselma, sillä meidän on otettava kantaa Musharaffin vierailusta parlamentin ulkoasiainvaliokunnassa ja ilmoitettava siitä Pakistanin viranomaisille etukäteen.
<SPEAKER ID="028" NAME="Puhemies">
Haluaako joku muu käyttää ehdotusta tukevan puheenvuoron?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Arvoisa puhemies, hyvät parlamentin jäsenet, minusta käytäntö, jonka mukaan tärkeät keskustelut päätetään ilman päätöslauselmaa, on todella huono. Parlamentti on olemassa ottaakseen selkeästi kantaa, eikä vain ryhmäpuheenjohtajien ja ryhmätiedottajien keskustelukerho, jossa ei anneta päätöslauselmia.
<P>
Musharaff tulee tänne vierailulle, ja hänen pitäisi tietää, mitä mieltä parlamentti on hänen maansa tilanteesta, joten voimme pohtia asiaa hänen kanssaan. Meidän on oltava tarpeeksi rohkeita tehdäksemme lopun vanhalle käytännölle, jonka mukaan päätöksentekoa lykätään siinä pelossa, että toimimme liian rohkeasti ja äänestämme päätöslauselmasta.
<P>
(Parlamentti hylkäsi ehdotuksen.)
<SPEAKER ID="030" NAME="Puhemies">
Sosialistien ryhmä on pyytänyt keskiviikon iltapäiväistunnon puheajan vähäisyyden vuoksi, että keskusteluja jatkettaisiin klo 18 asti. Neuvoston
<P>
suostumuksella kyselytuntia voidaan jatkaa klo 19.30 asti.
<SPEAKER ID="031" NAME="Hannes Swoboda" AFFILIATION="PSE">
(DE) Arvoisa puhemies, olette sanonut jo kaiken perusteluista. On hyvä, ettei neuvoston kyselytuntia ole tämän seurauksena lyhennetty. Halusin vain tuoda tämän esille.
<P>
(Parlamentti hyväksyi pyynnön.)
<P>
(Näin ollen esityslista hyväksyttiin.)

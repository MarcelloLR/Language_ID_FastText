<CHAPTER ID="002">
Edellisen istunnon pöytäkirjan hyväksyminen: ks. pöytäkirja
<SPEAKER ID="007" NAME="Paul Rübig" AFFILIATION="PPE-DE">
(DE) Arvoisa puhemies, oli itse asiassa tarkoitus, että tämänpäiväisessä istunnossa olisi keskusteltu verkkovierailuja koskevasta mietinnöstä, sillä parlamentti on 2. toukokuuta käydyissä kolmikantaneuvotteluissa esittänyt neuvostolle kompromissipaketin, ja voisin lisätä vielä, että se perustui kaikkien parlamentin ryhmien ja kaikkien kolmikantaneuvotteluissa edustettuina olevien maiden yksimielisyyteen. On valitettavaa, ettei neuvosto ole toistaiseksi ilmoittanut suostuvansa ehdotukseen, ja siitä syystä me emme pysty keskustelemaan mietinnöstä tänään emmekä äänestämään siitä huomenna.
<SPEAKER ID="008" NAME="Brian Crowley" AFFILIATION="UEN">
A Uachtaráin, ba mhaith liom comhghairdeas a dhéanamh le Rialtas na hÉireann, le Rialtas na Breataine, agus leis an Rialtas nua i mBéal Feirste.
<P>
(EN) Arvoisa puhemies, eilen nähtiin uuden hallituksen virkaanastujaiset ja samalla palautettiin tehtäväänsä Pohjois-Irlannin hajotettu parlamentti, joka edustaa näkemyksiä, joita olisi aiemmin luonnehdittu ääriunionistisiksi ja äärinationalistisiksi ja jotka nyt on saatettu yhteen muodostamaan Pohjois-Irlantiin uusi hallitus. Niin kuin kuulimme Nobel-palkinnon saajienkin toteavan, tämä on meille loistava tilaisuus onnitella kaikkia, jotka ovat antaneet tapahtumiin oman panoksensa, ja rohkaista heitä löytämään uusia keinoja konfliktin ratkaisemiseen ja eri yhteisöjen välisten vaikeuksien voittamiseen, mutta samalla se on myös mahdollisuus onnitella Euroopan unionia sen jatkuvasta sitoutumisesta Pohjois-Irlannin kansan auttamiseen viimeisten 20 vuoden aikana.
<P>
Eilisen suuren saavutuksen teki mahdolliseksi se, että paikalliset ihmiset seisoivat jättiläisten olkapäillä - ei vain tänään täällä paikalla olevien John Humen ja lordi Trimblen olkapäillä, vaan myös Jacques Delorsin, joka ensimmäisenä esitti suunnitelman ja ajatuksen Pohjois-Irlannin rauhanprosessista, sekä Helmut Kohlin ja muiden.
<P>
Meidän olisi pidettävä se mielessä tänään varmistaaksemme sitoutumisemme myös jatkossa. UEN-ryhmän puheenjohtajana ja hallituspuolueen edustajana kiitän sekä kaikkia kollegojani täällä parlamentissa että pohjoisirlantilaisia kollegojani, jotka tekivät yhdessä työtä tämän yhteisen asian ja yhteisen tavoitteen puolesta.
<P>
Meidän olisi myös syytä muistaa ihmishenkien menetykset ja kaikki se harmi, vahinko ja vammat, joita niin monille on aiheutunut, mutta sen sijaan että antaisimme näiden menetysten edelleen mädättää ja myrkyttää vuoropuheluamme, meidän pitäisi ymmärtää, että ajat olivat toiset. Nyt on toisenlainen aika. Meidän tehtävänämme ja velvollisuutenamme on nyt varmistaa, että lastenlapsillamme on paremmat tulevaisuudennäkymät Pohjois-Irlannissa.
<P>
Muistakaamme myös vanhan runoilijan sanat: "Even though my bones may break and even though my body may bleed, within my heart still beats the hope of mankind to find and fulfil all its needs".
<P>
(Suosionosoituksia)
<SPEAKER ID="010" NAME="Puhemies">
. Kiitos lausunnostanne, jäsen Crowley. Haluan ilmoittaa, että olen lähettänyt onnittelukirjeen pääministerille ja varapääministerille. Toivomme hyvää tulevaisuutta Pohjois-Irlannille, Irlannille, Yhdistyneelle kuningaskunnalle ja Euroopan unionille.

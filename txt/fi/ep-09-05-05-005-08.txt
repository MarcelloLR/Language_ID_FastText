<CHAPTER ID="005-08">
8. Maantieliikenteen liikkuvissa tehtävissä toimivien henkilöiden työajan järjestäminen (
<P>
- Ennen äänestystä:
<SPEAKER ID="094" NAME="Stephen Hughes" AFFILIATION="PSE">
(EN) Arvoisa puhemies, jotta en keskeytä äänestyksen kulkua sitten kun aloitatte, haluaisin ilmoittaa parlamentille, että sosialidemokraattinen ryhmä vetää pois tarkistuksen 62 kolmannen osan, joka koskee 2 artiklan 1 kohdan b ja c alakohtia.
<SPEAKER ID="096" NAME="Antonio Tajani" LANGUAGE="IT">
Arvoisa puhemies, arvoisat parlamentin jäsenet, komissio panee merkille Euroopan parlamentin tänään ilmaiseman kannan, ja parlamentille tehdyt sitoumukset huomioon ottaen komissio tekee mahdollisimman asianmukaiset johtopäätökset tämän päivän kielteisestä äänestyksestä ja ottaa huomioon myös neuvoston kannan.
<P>
Komissio pohtii parasta tapaa päästä tarvittavaan lopputulokseen, toisin sanoen siihen, että työntekijöiden sosiaalinen suojelu taataan siten, että samalla vältetään kasvattamasta maantieliikenteen hallinnollista taakkaa.

<CHAPTER ID="006-20">
20. Työjärjestyksen 81 artiklan (Täytäntöönpanomääräykset) muuttaminen (äänestys) 
<P>
- Ennen äänestystä:
<SPEAKER ID="099" NAME="Richard Corbett" AFFILIATION="PSE">
(EN) Arvoisa puhemies, tässä äänestyksessä mukautetaan työjärjestystämme siten, että voimme hyödyntää täysimääräisesti Euroopan parlamentin uusia valtuuksia komiteamenettelyn yhteydessä. Nämä valtuudet varmistettiin aiemmin tänä vuonna Joseph Daulin ja minun neuvottelemassa toimielinten välisessä sopimuksessa. Tämä tarkoittaa sitä, että kun luovutamme täytäntöönpanovaltuudet komissiolle yhteispäätösmenettelyssä hyväksytyn lainsäädännön perusteella, parlamentti voi vastustaa mahdollisia myöhempiä, luonteeltaan lähes lainsäädännöllisiä täytäntöönpanotoimenpiteitä. Tämä on merkittävin lisäys Euroopan parlamentin valtuuksiin sitten Nizzan sopimuksen ja todennäköisesti ainoa merkittävä lisäys tällä vaalikaudella. Uusi sääntö helpottaa näiden uusien valtuuksien käyttöä.

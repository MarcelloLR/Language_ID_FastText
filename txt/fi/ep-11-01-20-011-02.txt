<CHAPTER ID="011-02">
2. Brasilia: Cesare Battistin luovuttaminen
<SPEAKER ID="340" NAME="Puhemies">
(EN) Esityslistalla on seuraavana keskustelu kuudesta Brasiliaa koskevasta päätöslauselmaesityksestä: Cesare Battistin luovuttaminen.
<SPEAKER ID="341" NAME="Mara Bizzotto" LANGUAGE="IT">
Arvoisa puhemies, hyvät kollegat, kansainvälisessä oikeudessa poliittinen pakolainen on henkilö, jolla on perusteltua aihetta pelätä joutuvansa vainotuksi rotunsa, uskontonsa, kansalaisuutensa, erityiseen sosiaaliseen ryhmään kuulumisen tai poliittisten mielipiteidensä vuoksi ja joka oleskelee kotimaansa ulkopuolella.
<P>
Cesare Battisti ei ole poliittinen pakolainen. Riippumatta Ranskan hänelle useiden vuosien ajan tarjoamasta suojasta kyse on joukkomurhaajasta, joka toteutti tai tilasi neljä murhaa ja joka piiloutui poliittisen kamppailun verukkeen taakse välttääkseen elinkautisen tuomion. On häpeällistä, että Brasilian kaltainen hieno valtio voi kieltää rangaistusta välttelevän rikollisen karkotuksen myöntämällä tälle poliittisen pakolaisen aseman. Italian viranomaiset ja ennen kaikkea uhrien perheet vaativat rikollisen saattamista oikeuteen.
<P>
Koska presidentti Lula on ylimielisesti estänyt karkottamisen, EU ei voi jättää Italian hallitusta yksin. Euroopalla on käytössään kaikki diplomaattiset välineet ja sen on käytettävä niitä sen varmistamiseen, että Cesare Battisti luovutetaan Italiaan, vaikka se maksaisi yhteistyösopimusten jatkumisen Brasilian kanssa.
<SPEAKER ID="342" NAME="Anneli Jäätteenmäki">
laatija. - (FI) Arvoisa puhemies, tuomiovallan riippumattomuuden ja sen päätösten laillisuuden kunnioittaminen on yksi demokraattisen oikeusvaltion ja yhteiskunnan elinehdoista. Jokainen ihminen ansaitsee oikeuden reiluun oikeudenkäyntiin, ja riippumattoman oikeusistuimen tuomiota on kunnioitettava.
<P>
Tässä tapauksessa Brasilian korkein oikeus on päättänyt sallia Battistin luovuttamisen. Italiassa päätökset pyytää luovuttamista ovat kaikki tapahtuneet laillisessa järjestyksessä. Euroopan ihmisoikeustuomioistuin ei käsitellyt valitusta, toisin sanoen se ei ottanut sitä tutkittavaksi, eli tämä asia on loppuun käsitelty.
<P>
Nyt Brasilian viranomaisten on toimittava niin, että oikeus voi toteutua, ja luovutettava Battisti. Ryhmäni toivoo, että ulkosuhdehallinto tekee tässä asiassa kaikkensa, jotta oikeusjärjestys ja oikeusvaltioperiaate toimivat.
<SPEAKER ID="343" NAME="Raül Romeva i Rueda">
laatija. - (ES) Arvoisa puhemies, on totta, etten ole pyrkinyt salaamaan vaivaantuneisuuttani tästä asiasta ja tilanteesta, sillä uskon aidosti, että on kyse tärkeästä asiasta. On kuitenkin kyse asiasta, joka vaikuttaa sekä Italiaan että Brasiliaan, ja on useita foorumeja, joilla meidän on minusta tarkasteltava tätä asiaa. En kuitenkaan ole vakuuttunut siitä, että tämä foorumi, jossa on määrä keskustella ihmisoikeusrikkomuksista kaikkialla maailmassa, on oikea foorumi.
<P>
Sanon tämän kaikella kunnioituksella, ja ilmaisen heti täyden solidaarisuuteni kaikille terrorismin uhreille kaikkialla maailmassa, ei pelkästään tässä tapauksessa. Sanon tämän rohkaistakseni yleiseen ajatteluun siitä, miksi tällaiset asiat päätyvät tiistai-iltapäivän keskusteluun, kun, ja korostan tätä seikkaa, tässä tapauksessa asia on vireillä ja päätöslauselma jo annettu.
<P>
Ryhmäni on vaikea hyväksyä tätä tilannetta, ja tästä syystä katsomme, että meidän on äänestettävä tyhjää. Haluan korostaa, että emme tee näin siksi, etteikö sisältö tai asia olisi tarkastelun arvoinen, vaan koska me katsomme, että kyseessä on siihen väärä aika ja paikka.
<SPEAKER ID="344" NAME="Roberta Angelilli" LANGUAGE="IT">
Arvoisa puhemies, hyvät kollegat, me vetoamme tällä päätöslauselmalla yhteisön toimielimiin, jotta ne tekisivät tehtävänsä vahvistaen oikeuden ja laillisuuden toteuttaessaan diplomaattisia tehtäviään.
<P>
Euroopan parlamentti pyytää painokkaasti ja selkeästi, ettei perusoikeuskirjaa pidetä vain paperikokoelmana ja ettei kansalaisia katsota pelkästään yhteismarkkinoiden kuluttajiksi, vaan myös sellaisten luovuttamattomien perusoikeuksien haltijoiksi, joista ei neuvotella. Cesare Battistin - joka tappoi neljä kunnollista kovaa työtä tekevää ihmistä järjettömässä verilöylyssä näiden perheiden ja lasten nähden - uhrien perheet tulivat tänne eilen tässä uskossa.
<P>
Arvoisa komission jäsen, me luotamme voimakkain tuntein ja lain voimalla siihen, että kaikki tekevät osansa, ja näinä viimeisinä sekunteina pyydän kollegoita omistamaan minuutin ajatuksistaan uhrien muistolle.
<SPEAKER ID="345" NAME="David-Maria Sassoli">
laatija. - (IT) Arvoisa puhemies, hyvät kollegat, olemme tänään täällä istuntosalissa muistaaksemme, että Euroopan parlamentin ja demokraattisten toimielinten on suojeltava ja tuettava terrorismin uhrien läheisiä ja tarjottava sellainen oikeudentunto, jota julkinen mielipide Euroopassa vaatii.
<P>
Esittämässämme päätöslauselmassa, josta pian äänestämme, korostamme sitä, että Brasilian ja Euroopan unionin väliset suhteet perustuvat oikeusvaltion ja perusoikeuksien vastavuoroiseen tunnustamiseen ja kunnioittamiseen. Ystävälliset suhteemme Brasiliaan eivät siis ole kyseenalaisina.
<P>
Haluan korostaa, että syytetty, Cesare Battisti, on todettu Italiassa syylliseksi neljään murhaan. Vaikkakin paenneena, Cesare Battistilla oli oikeudelliset takeet oikeudenkäynneissään - joissa kaikissa hänen puolustusasianajajansa oli läsnä - siitä, että Italian oikeusjärjestelmä on tehnyt tehtävänsä, että kaikki oikeusasteet käytiin läpi. Hänelle määrättiin kahden elinkautisen vankeusrangaistuksen tuomio.
<P>
Arvoisa puhemies, jopa Ranska - jonne Cesare Battisti oli aiemmin paennut - päätti vuonna 2004 hyväksyä Italian luovutuspyynnön, tunnustaa tämän rikokset ja niistä määrätyt tuomiot, koska Cesare Battisti on rikollinen, joka on tuotava oikeuden eteen. Brasilian päinvastaista käyttäytymistä on vaikea ymmärtää, vähiten siksi, etteivät Brasilian viranomaiset ole virallisesti tunnustaneet häntä poliittiseksi pakolaiseksi, mikä on yksi syy keskeyttää Italian ja Brasilian kahdenvälinen luovutusta koskeva sopimus.
<P>
Tämän takia korkeimman oikeuden päätös tuntui uhrien läheisistä ja suuresta yleisöstä käsittämättömältä. Arvoisa puhemies, me edustamme oikeuksien Eurooppaa, ja nämä oikeudet kuuluvat kaikille. Uhreilla on oikeus tietää, että tällaisiin kataliin rikoksiin syyllistyneet kärsivät rangaistuksensa oman maansa vankiloissa.
<SPEAKER ID="346" NAME="Ryszard Czarnecki">
laatija. - (PL) Arvoisa puhemies, en ole italialainen enkä brasilialainen, olen Euroopan unionin jäsenvaltion kansalainen, enkä halua unionin menettävän suhteellisuudentajuaan - että siitä tulisi unioni, jossa rikollisella olisi samat oikeudet kuin rikosten uhreilla ja näiden perheillä. Sitä on mahdoton hyväksyä. On kyse tietyistä perustavaa laatua olevista normeista - sanoisin jopa inhimillisistä normeista - ei niinkään eurooppalaisista normeista. Puhun henkilönä, jonka tunteet eivät niinkään ole pelissä ja joka olettaakseni kykenee tarkastelemaan tilannetta kylmän objektiivisesti, ja katson voivani sanoa, että tässä asiassa on menetetty eräänlainen tasapaino, eivätkä veronmaksajat ja äänestäjät voi sitä käsittää. Minusta Brasilian korkeimman oikeuden päätös on käsittämätön, ja se on sitä jokaiselle, joka sitä tarkastelee.
<SPEAKER ID="347" NAME="Mario Mauro" LANGUAGE="IT">
Arvoisa puhemies, arvoisa komission jäsen, hyvät kollegat, arvoisa kollega Romeva i Rueda, eilen parlamentissa pidetyssä lehdistökonferenssissa Cesare Battistin umpimähkäisten murhien uhrien perheet puhuivat avoimesti ja asiallisesti kuvatakseen tämän traagisen asian keskiössä olevaa asiaa.
<P>
Kyse ei ole kostosta, vaan oikeuden toteutumisesta. Tämän vuoksi, koska oikeuden on toteuduttava, Cesare Battisti on luovutettava, ja koska Cesare Battisti on luovutettava, me toivomme, että tällä päätöslauselmalla parlamentti voi arvovaltaisesti ja uskottavasti vahvistaa tätä vaatimusta: kyse ei ole kostosta, vaan oikeuden toteutumisesta.
<P>
Euroopan unioni on poliittinen hanke, jossa olemme yhdistäneet arvomme ja ihanteemme torjuaksemme lopullisesti ideologioiden voiman, totalitaariset ideologiat, umpimähkäisen väkivallan ja terrorismin rajattoman pahuuden. Tämän hankkeen toteuttamiseksi me pyydämme jälleen tänään voimakkaasti: älkäämme etsikö kostoa, vaan varmistakaamme, että oikeus toteutuu.
<SPEAKER ID="348" NAME="Gianluca Susta" LANGUAGE="IT">
Arvoisa puhemies, arvoisa komission jäsen, hyvät kollegat, aivan liian usein käy niin, että jonkin valtion älymystö tai korkea-arvoiset toimielimet kieltäytyvät ymmärtämästä italialaista terrorismia ilmiönä ja esittävät epäilyksiä oikeusjärjestelmämme luotettavuudesta.
<P>
Koska tämä on oikeudellinen perusta Cesare Battistin luovutuksesta kieltäytymiselle, emme voi kuin tuomita sen. Cesare Battisti, henkilö, jolla on jokseenkin hämärä menneisyys, on sellaisen ajan tuote, jona tuhannet nuoret - joista suuri osa oli epätoivoisen yksinäisiä - valitsivat aseellisen taistelun poliittisen taistelun välineeksi ja päätyivät muuttamaan sen vieraannuttavan utopistisen unelman, johon uskoivat, rikokseksi. Muissakin valtioissa on koettu vastaavanlaisia murhenäytelmiä, mutta yksikään valtio ei ole tarjonnut näille osapuolille muutoksen mahdollisuuksia toisin kuin Italia, joka terrorismin vastaisessa taistelussaan todella vahvisti kansallisen yhtenäisyyden tunnetta.
<P>
Uhrien läheisten vetoomuksen tavoin me pyydämme tuomaan Cesare Battistin Italian oikeuslaitoksen eteen, joka tietää kuinka voidaan - kuten se on osoittanut sadoissa muissa entisten, nyt sosiaaliseen ja siviilielämään uudelleen integroituneiden entisten terroristien tapauksissa - rangaista tekemällä muutoksia, kuten italialainen Cesare Beccaria opetti läntiselle oikeusjärjestelmälle, eikä pelkästään häpäisemällä ja raaistamalla, mitä Brasilian viranomaiset pelkäävät.
<SPEAKER ID="349" NAME="Ilda Figueiredo" LANGUAGE="PT">
Arvoisa puhemies, tarkastelemme asiaa, joka ei ole todella kiireellinen, mutta todella kiireellisistä asioista ei ole pula. Tällaisia ovat ammattiyhdistysaktiivien vangitseminen ja murhaaminen Kolumbiassa, sorto ja tappaminen Hondurasissa tai murheellinen tilanne Israelin miehittämillä Palestiinan alueilla.
<P>
Jos halutaan keskustella Brasiliasta, todella kiireellinen asia olisi osoittaa solidaarisuuttamme Rio de Janeiroa hiljattain riepotelleen myrskyn uhreille erityisesti Nova Friburgon, Petrópolisin ja Teresópolisin kaupungeissa, joissa kuoli yli 700 ihmistä, yli 13 000 jäi kodittomiksi, ja vahingot ovat valtavia.
<P>
On valitettavaa, ettei Euroopan parlamentti ole kommentoinut tätä murhenäytelmää eikä pyytänyt komissiota ilmaisemaan aktiivista solidaarisuuttaan Brasilian presidentille sekä tarjoamaan tarvittavaa apua. Onnittelemme siis täältä Brasilian uutta presidenttiä Dilma Roussefia hänen valintansa johdosta. Ilmaisemme solidaarisuuden tunteemme ja pahoittelemme syvästi myrskyjen traagisia seurauksia, ja tunteemme kattavat niin Brasilian kongressin, murhenäytelmän uhreiksi joutuneet perheet sekä koko Brasilian kansan.
<P>
Mitä tulee nyt esitettyyn päätöslauselmaan, me korostamme tarvetta kunnioittaa Brasilian, jossa Cesare Battisti on, legitiimien viranomaisten päätöksiä, sekä odottaa Brasilian legitiimien viranomaisten päätöksiä ilman painostusta täältä parlamentista. Ehdotan tämän vuoksi, että esitys perutaan huonon päätöksen välttämiseksi.
<P>
(Puhuja suostui vastaamaan kahteen sinisen kortin kysymykseen työjärjestyksen 149 artiklan 8 kohdan mukaisesti.)
<SPEAKER ID="350" NAME="Francesco Enrico Speroni" AFFILIATION="EFD">
(IT) Arvoisa puhemies, hyvät kollegat, haluan vastata kollegalle, joka sanoi muun muassa, että on paljon muita kiireesti käsiteltäviä asioita, toteamalla pelkästään, että toisin kuin monissa muissa asioissa, jotka ovat selvästi mielenkiintomme arvoisia, tämä on kiireellinen asia, joka koskee sekä Euroopan ulkopuolista valtiota että sen sisäistä valtiota, ja kyse on myös ihmisistä, jotka ovat kuolleet tai vammautuneet, ja jotka ovat Euroopan kansalaisia.
<SPEAKER ID="351" NAME="Ilda Figueiredo" AFFILIATION="GUE/NGL">
(PT) Arvoisa puhemies, olen jo sanonut ja toistan vielä, että tämä ei ole todella kiireellinen asia. Me tiedämme, että Brasilian legitiimit viranomaiset käsittelevät asiaa ja että Italian kansalaista pidetään Brasiliassa. Toteamme tämän vuoksi, että parlamentin ei pidä painostaa Brasilian legitiimejä viranomaisia. Meidän on odotettava heidän asianmukaisesti tekemiään päätöksiä. Mitä tulee kiireellisiin asioihin, meillä on valtavasti käsiteltäviä asioita, myös Brasilian myrskyjen uhreille osoitettava solidaarisuus, sillä myrskyissä kuoli 700 ihmistä.
<SPEAKER ID="352" NAME="Roberta Angelilli" AFFILIATION="PPE">
(IT) Arvoisa puhemies, hyvät kollegat, minulla on yksinkertainen kysymys jäsen Figueiredo. Katsotteko, että 30 vuotta - sillä näiden ihmisten surmaamisesta on kulunut monta vuotta - eivät ole tarpeeksi sille, että voidaan lopultakin vaatia oikeutta?
<SPEAKER ID="353" NAME="Ilda Figueiredo" AFFILIATION="GUE/NGL">
(PT) Arvoisa puhemies, olen jo sanonut ja toistan vielä, että kyse on siitä, kuinka tarkastelemme asiaa. Me keskustelemme siitä ajankohtana, jolloin meidän olisi keskusteltava kiireellisistä asioista. Jopa jäsen Angelillin lausunnoista käy selvästi ilmi, että asiasta olisi voitu keskustella toiseen aikaan ja että siitä voidaan edelleen keskustella toiseen aikaan, muttei nyt kiireellisenä asiana. Kiireellinen asia oli solidaarisuus myrskyjen uhreina viime päivinä Brasiliassa kuolleiden ihmisten vuoksi.
<SPEAKER ID="354" NAME="Fiorello Provera">
EFD-ryhmän puolesta. - (IT) Arvoisa puhemies, hyvät kollegat, Cesare Battisti ei ole romanttinen sankari, kuten eräät häntä kuvailevat, vaan julma murhaaja, jolla on ryöstömenneisyys, ja hänet on todettu syylliseksi neljän ihmisen surmaamiseen niskalaukauksilla.
<P>
Hän hyötyi epäoikeudenmukaisesti presidentti Mitterrandin poliittista turvapaikkaa koskevasta opista, ja jotkut ranskalaiset vasemmistoälyköt ovat suojelleet ja idealisoineet häntä. Paettuaan Brasiliaan välttääkseen palauttamisen ja vankeuden, Cesare Battisti tuli presidentti Lulan pelastamiseksi todennäköisesti poliittisin syin tehdyn virheellisen päätöksen vuoksi, eikä hänen uhriensa ja näiden läheisten kärsimyksistä piitattu.
<P>
Hyvä jäsen Figueiredo, parlamentin Brasilian viranomaisille ja komissiolle esittämässä pyynnössä ei pyydetä pelkästään kunnioittamaan oikeussääntöjä ja kahdenvälisiä sopimuksia, vaan myös sen periaatteen vahvistamista, ettei mikään ideologinen syy oikeuta murhaajan tekoihin eikä mikään valtio voi taata murhaajalle rankaisemattomuutta.
<P>
Emme saa koskaan unohtaa, että rangaistuksen moraalisella kompensaatiolla uhreille on eettinen arvo. Tämä on sen yhteiskuntasopimuksen perusta, jolle kaikki sivistyneet tai siihen pyrkivät yhteisöt on perustettu.
<SPEAKER ID="355" NAME="Salvatore Iacolino" AFFILIATION="PPE">
(IT) Arvoisa puhemies, arvoisa komission jäsen, hyvät kollegat, 31 vuotta sen jälkeen, kun Cesare Battistin ja hänen joukkonsa toteuttamien raakalaismaisten murhien uhrien veri vuosi, tekoa ei vieläkään ole unohdettu.
<P>
Uhrien läheisten tuska, josta kuulimme eilen Strasbourgissa pidetyssä lehdistökonferenssissa, on tästä aito todiste. Itse asiassa silloinen Italian hallituksen oikeusministeri Mastella pyrki voimakkaasti institutionaalisin toimin ratkaisemaan Battistin tapauksen oikeudessa.
<P>
Tänään yhdessä uhrien sukulaisten kanssa, Italian kansalaisten ja koko valtion kanssa Euroopan parlamentti osoittaa poikkeuksellista yhtenäisyyttä esittämällä yhteisen päätöslauselmaesityksen, jossa se vaatii voimakkaasti toista valtiota, Euroopan ja Italian ystävää, luovuttamaan välittömästi Cesare Battistin, joka on rikollinen ja terroristi ja jonka tuomiot ovat lopullisia, jotta saataisiin lopultakin päätökseen tämä vaikea ja tuskallinen episodi, joka on kestänyt aivan liian kauan.
<SPEAKER ID="356" NAME="Carlo Fidanza" AFFILIATION="PPE">
(IT) Arvoisa puhemies, hyvät kollegat, "Sellaisenaan hän oli mitätön konna, pikkurikollinen, mutta hän oli älykäs, ja uskoi kuten minäkin voivansa tulla poliitikoksi. Ihmiset, joita hänen joukkonsa rikokset ovat eniten henkisesti ja fyysisesti haavoittaneet, eivät ole koskaan vaatineet kostoa, vaan edelleen vielä nytkin sivistyneesti totuutta ja oikeutta. Ei sen vuoksi, että kyseessä on elinkautinen tuomio, vaan koska tuomio on langetettu, joten oikeusjärjestelmämme sääntöjen mukaan päätettyä rangaistusta voidaan kunnioittaa ja se voidaan panna täytäntöön." Nämä ovat Arrigo Cavallinan sanoja. Hän värväsi Cesare Battisti vankilassa tämän kärsiessä tuomiota ryöstöstä. Hän puhui Battistista, tämän uhreista ja näiden perheistä.
<P>
Juuri tämä on koko tapauksen ydin. Oli kyse tavallisesta rikollisesta, joka muuttui terroristiksi ja joka on tuomittu elinkautiseen vankeuteen neljän puolustuskyvyttömän ihmisen murhasta tai sen tilaamisesta. Ensin hän pakeni Meksikoon, sitten Ranskaan ja nyt Brasiliaan. Häntä suojelee kansainvälinen tukiverkosto aivan kuin hän olisi romanttinen vallankumouksellinen eikä julma murhaaja.
<P>
Tämän vuoksi Cesare Battistin luovuttaminen Italiaan ei ole pelkästään viimeisin tapahtuma oletettujen poliittisten vainojen pitkässä historiassa, kuten jotkut erakkoälyköt haluavat meidän uskovan, vaan Euroopan unionin jäsenvaltion, vieläpä perustajavaltion, legitiimi vaatimus, että kansainvälisiä sopimuksia ja sen oikeusjärjestelmää on kunnioitettava.
<P>
(Suosionosoituksia)
<SPEAKER ID="357" NAME="Charles Tannock" AFFILIATION="ECR">
(EN) Arvoisa puheenjohtaja, pidän kyseenalaisena päätöstänne osoittaa catch-the-eye -menettelyn mukaisia puheenvuoroja pelkästään sen perusteella, kuka ei ole käyttänyt puheenvuoroa Pakistania koskeneessa keskustelussa. Tämä on täysin erillinen keskustelu eri asiasta. Tähän mennessä se on ollut portugalin- ja italiankielisten välinen keskustelu. Onhan se hienoa, mutta kenties muillakin valtioilla voi olla mielipide asiaan, kuten myös muiden poliittisten ryhmien valtuuskunnilla.
<SPEAKER ID="358" NAME="Puhemies">
(EN) Olen täysin samaa mieltä siitä, että tämä on täysin erillinen keskustelu, mutta meillä on kaksi minuuttia aikaa, joten voin antaa puheenvuoron kahdelle ihmiselle. Kuinka toimisitte minun asemassani? Haluan antaa tasapuolisen mahdollisuuden kaikille, jotka eivät puhuneet edellisestä aiheesta, tasapuolisen mahdollisuuden kaikkien poliittisten ryhmien edustajille. Tilanne on jokseenkin sellainen, että pääasiassa puheenvuoroja ovat käyttäneet italialaiset kollegamme, joten annan nyt puheenvuoroja pääasiassa muille kuin italialaisille jäsenille.
<SPEAKER ID="359" NAME="Eija-Riitta Korhola" AFFILIATION="PPE">
(FI) Arvoisa puhemies, ymmärrän jossain määrin joidenkin kollegojen turhautumisen Cesare Battistia koskevan päätöslauselman kiireellisyyteen.
<P>
Joulukuun lopussa presidentti Lula da Silvan annettua kieltävän luovutuspäätöksen Battistista Berlusconi ilmoitti kutsuvansa Brasilian lähettilään takaisin kotiin ja jatkavansa taistelua Battistin luovuttamiseksi takaisin Italiaan. Epäilemättä tämä on osa tuota samaa taistelua.
<P>
Se ei kuitenkaan vähennä Battistin rikosten vakavuutta. Hän on pakoillut Italian oikeuslaitosta jo kolme vuosikymmentä ja välttänyt siten toistaiseksi elinkautistuomion murhista. EU:n ja Brasilian väliset suhteet pohjautuvat luottamukseen siinä asiassa, että demokratian ja oikeusvaltion periaatteita sekä ihmisoikeuksia kunnioitetaan. Rikollisen nostamista poliittisen pakolaisen asemaan ei pidä hyväksyä.
<SPEAKER ID="360" NAME="Corina Creţu" AFFILIATION="S&amp;D">
(RO) Arvoisa puhemies, minusta oikeudellisen riippumattomuuden - perustavaa laatua olevan normin, jonka sekä Euroopan unioni että Brasilia jakavat - on oltava etusijalla ennen muuta pohdintaa. Uskon vakaasti, että osapuolten välisiä erinomaisia suhteita niin poliittisella kuin taloudellisella tasolla tuetaan yhtä hyvällä yhteistyöllä oikeudellisissa asioissa, joten Cesare Battisti, joka tuomittiin elinkautiseen vankeuteen neljästä murhasta ja muista rikoksista, kärsii tuomionsa häneen sovellettavan lainsäädännön mukaisesti.
<P>
Brasilian ja Italian välillä on kahdenvälinen luovutussopimus. Meidän on siis vedottava Brasiliaa, että se noudattaisi tätä sopimusta. Koska kiistaan liittyy hyvin korkean tason poliittinen näkökohta, katson, että tällä tasolla on käynnistettävä vuoropuhelu Brasilian uuden valtionpäämiehen kanssa.
<SPEAKER ID="361" NAME="Marie-Christine Vergiat" AFFILIATION="GUE/NGL">
(FR) Arvoisa puhemies, hyvät kollegat, olen hieman yllättynyt täällä istuntosalissa torstai-iltana paikalla olevien jäsenten määrästä. Henkilönä, joka itse osallistuu istuntoon joka torstai-iltapäivä, katson äkillisen kiinnostuksen ihmisoikeusasioihin aivan poikkeukselliseksi.
<P>
Olisin tähän tyytyväinen, ellen olisi havainnut, että suurin osa läsnäolijoista on italialaisia parlamentin jäseniä, joita ihmisoikeudet eivät tavallisesti kiinnosta, ja jotka sen puoleen usein ensimmäisinä...
<P>
(Vastalauseita)
<P>
Arvoisa kollega, haluatteko, että kuulen sananne? Puhukaa sitten ystävällisesti mikrofoniin, niin minä vastaan teille. Tätä voisi kutsua henkilökohtaiseksi syytökseksi. Olette italialainen, minä olen ranskalainen. Kunnioitan teitä italialaisena. Kaikki näkevät, että loppujen lopuksi täällä on enemmistö italialaisia parlamentin jäseniä, mikä torstai-iltapäivänä on vähintäänkin epätavallista. Minä olen täällä joka torstai-iltapäivä! Jokaisena torstai iltapäivänä olen täällä täysistunnossa!
<P>
(Välihuutoja)
<P>
Antakaa minun puhua rauhassa! Minulla ei ole tapana keskeyttää kollegoja enkä suvaitse keskeyttämistä! Arvoisa puhemies, saanko käyttää puheaikani?
<P>
(Puhemies kehotti puhujaa jatkamaan.)
<P>
Olen myös pannut merkille, että yleisesti ottaen italialaiset jäsenet vaativat ensimmäisenä demokratiansa kunnioittamista ja sitä, ettei Italian asioihin saa puuttua. Tämä on totta. Tarvitsee vain lukea Euroopan parlamentin keskusteluja, niin ymmärtää tämän. Me emme ole täällä saadaksemme selville, onko Cesare Battisti syyllinen tai syytön. Minä tiedän - osoitan sanani nyt teille - että lyijyvuodet ovat vaikea ajanjakso, jota italialaisten on vaikea sulattaa. Minä tiedän sen. Tiedän, että uhreja oli paljon. Tiedän kuitenkin myös, että kaikkia terrori-iskuihin syyllistyneitä ei saatettu Italiassa oikeuteen. Toistan: kaikkia terrori-iskuihin syyllistyneitä ei saatettu Italiassa oikeuteen!
<P>
(Välihuutoja)
<P>
Voitteko ystävällisesti antaa minun puhua ilman keskeytyksiä? Voisi luulla, että olemme kansallisessa parlamentissa! Asioita ei hoideta näin Euroopan parlamentissa! Arvoisa puhemies, olisiko mahdollista puhua ilman keskeytyksiä?
<P>
(Puhemies kehotti puhujaa puhumaan loppuun.)
<P>
Minusta meillä ei ole mitään syytä puuttua Brasilian ja Italian välisiin suhteisiin torstai-iltapäivänä. Me olemme täällä varmistaaksemme, että oikeussuojaa noudatetaan, olen tästä täysin samaa mieltä, mutta annetaan siis Brasilian korkeimman oikeuden antaa tuomionsa. Asia on nyt Brasilian tuomioistuimissa, korkeimman oikeuden on vielä annettava ratkaisunsa, tämä asia ei kuulu...
<P>
(Puhemies keskeytti puhujan.)
<P>
(Puhuja suostui vastaamaan sinisen kortin kysymykseen työjärjestyksen 149 artiklan 8 kohdan mukaisesti.)
<P>
(FR) Arvoisa puhemies, pidän tapanani kunnioittaa kollegojani, ja olen valmis vastaamaan kysymykseen. Toivoisin kovasti heidän osoittavan minua kohtaan samaa suvaitsevaisuutta.
<SPEAKER ID="363" NAME="Roberta Angelilli" AFFILIATION="PPE">
(IT) Arvoisa puhemies, hyvät kollegat, jos kunnioitatte kollegoitanne, hyvä jäsen Vergiat, teidän ei todellakaan pidä sanoa, että italialaiset kolleganne eivät koskaan ole kiinnostuneita ihmisoikeuksista.
<P>
Olen ollut täällä 16 vuotta. Voitte tarkistaa työmääräni parlamentissa, enkä todellakaan ansaitse teiltä luentoa ihmisoikeuksista.
<P>
Kollegojeni puolesta haluan kysyä, hävettääkö teitä esittää epäilyksiä näistä neljästä henkilöstä?
<P>
Tiedättekö, mitä työtä he tekivät? He olivat hyvin vaatimattomia ihmisiä. Yksi oli vartija, yksi oli teurastaja, yksi kauppias ja yksi turvallisuusviranomaisen jäsen.
<P>
Eilen näiden ihmisten lapset, jotka olivat tuolloin 10-15-vuotiaita, kertoivat muistavansa päivittäin isänsä verilammikossa. Onko mielestänne asianmukaista haastaa riitaa?
<SPEAKER ID="364" NAME="Marie-Christine Vergiat" AFFILIATION="GUE/NGL">
(FR) Arvoisa puhemies, katson, että kysymys esitettiin henkilökohtaisen syytöksen muodossa. Ei, hyvä jäsen Angelilli, en ole häpeissäni, sillä minusta oli järkevää todeta, että lyijyvuodet olivat vaikeita vuosia Italialle. Minä uskon, että lyijyvuodet olivat vaikeita vuosia Italialle! Minä tiedän, kuinka paljon uhreja ne vaativat Italiassa. Olen henkilökohtaisesti kiinnostunut tästä ajanjaksosta.
<P>
En siis ole häpeissäni. Minä en kyseenalaista uhreja. Minä kyseenalaistan sen, että italialaiset jäsenet käyttävät torstai-iltapäivän istuntoa, joka on varattu ihmisoikeuksille, keskustellakseen asiasta, joka koskee täsmälleen Italiaa ja Brasiliaa. Katson - ja toivon myös komission jäsenen vastaavan näin - ettei Euroopan unionin pidä puuttua Italian ja Brasilian välisiin asioihin. Se ei ole sen tehtävä. Nämä istunnot on varattu ihmisoikeuksille! Lisäksi hyvä jäsen Angelilli, en ole luennoinut teille tästä asiasta!
<SPEAKER ID="365" NAME="Puhemies">
(EN) En hyväksy enää sinisen kortin kysymyksiä. On esitetty väitteitä ja vastaväitteitä. (Siirrymme seuraavaan puheenvuoroon.)
<SPEAKER ID="366" NAME="Mario Mauro" AFFILIATION="PPE">
(IT) Arvoisa puhemies, hyvät kollegat, käytän työjärjestyspuheenvuoron keskustelun järjestämisestä. Haluan vain korostaa, että asia on esityslistalla puheenjohtajakokouksen tekemän päätöksen vuoksi, joka ratifioitiin äänestyksessä viime maanantaina.
<P>
Asia ei ole esityslistalla italialaisten jäsenten toivomuksesta. Kyse on virallisesta toimesta, jota ensin pyysi puheenjohtajakokous ja sitten koko parlamentti.
<P>
(Suosionosoituksia)
<SPEAKER ID="367" NAME="Oreste Rossi" AFFILIATION="EFD">
(IT) Arvoisa puhemies, hyvät kollegat, Euroopan unionin on todellakin varmistettava, että Brasilian ja Italian välistä sopimusta, jolla pyritään sääntelemään yhteistyön ehdot ja menettelyt luovutusasioissa, kunnioitetaan.
<P>
Brasilian korkein oikeus on hyväksynyt Cesare Battistin luovutuksen, miehen, joka on todettu syylliseksi noin seitsemässä oikeudenkäynnissä ja tuomittu poissaolevana neljään elinkautiseen rangaistukseen yhtä monesta murhasta, ja Italian oikeusviranomaiset ovat antaneet lopulliset tuomionsa. On uskomatonta, että Brasilian väistyvä presidentti on kieltäytynyt luovuttamasta tätä rikollista Italiaan. Lisäksi äärimmäisenä valtiomme kohdistuvan halveksunnan eleenä ryhmä Brasilian parlamentin vasemmistojäseniä vieraili Cesare Battistin luona vankilassa ja otti valokuvia itsestään juhlimassa tämän kanssa.
<P>
Euroopan unioni, jolla on erinomaiset kaupalliset ja taloudelliset suhteet Brasiliaan, ei voi olla puuttumatta asiaan valvoakseen lakia ja uhrien läheisten oikeussuojaa. Uhrien läheiset tapasivat eilen Euroopan parlamentin jäseniä Strasbourgissa, ja - kerrankin - kaikki olivat yhtä mieltä poliittisesta kannastaan riippumatta.
<SPEAKER ID="368" NAME="Štefan Füle">
komission jäsen. - (EN) Arvoisa puhemies, komissio on täysin tietoinen Brasilian väistyvän presidentin hiljattaisesta päätöksestä kieltäytyä luovuttamasta Italian kansalaista Battistia, joka on poissaolleena tuomittu elinkautiseen vankeuteen ja useisiin muihin vankeusrangaistuksiin italialaisessa tuomioistuimessa.
<P>
Olen pannut tarkkaan merkille kantanne tässä tapauksessa, ja jaan uhreja ja näiden perheitä kohtaan kokemanne tunteet. Komissio katsoo kuitenkin, ettei se ole toimivaltainen asiassa. Euroopan unioni ei ole tehnyt luovuttamissopimusta Brasilian kanssa, ja vaikka näin olisikin, sillä ei olisi oikeutta puuttua yksittäisiin luovuttamistapauksiin. Luovuttamista Euroopan unionin jäsenvaltioiden kesken tai Euroopan unionin jäsenvaltion ja kolmansien maiden välillä koskeva päätös kuuluu kokonaan oikeuslaitokselle.
<P>
Italian suhteita Brasiliaan rikosalan yhteistyössä säädetään vuonna 1989 tehdyssä kahdenvälisessä luovuttamista koskevassa sopimuksessa. Brasilian viranomaiset ovat käyttäneet lain mukaista harkintavaltaansa ja kieltäytyneet luovuttamasta Battistia.
<P>
Lisäksi haluan sanoa hyvin yksiselitteisesti: luovuttamisen osalta minulla ei ole epäilystä siitä, etteikö Italian oikeuslaitos toimisi Euroopan unionin jäsenvaltioilta edellytettyjen korkeiden standardien mukaisesti.
<SPEAKER ID="369" NAME="Puhemies">
(EN) Keskustelu on päättynyt.
<P>
Äänestys toimitetaan pian.
<P>
Kirjalliset lausumat (työjärjestyksen 149 artikla)
<SPEAKER ID="370" NAME="Ana Gomes" LANGUAGE="PT">
Vastustan tätä päätöslauselmaesitystä, sillä katson, että Cesare Battistin luovuttamisesta ei pidä keskustella parlamentissa ihmisoikeuksien sekä demokratian ja oikeusvaltion periaatteiden loukkauksia koskevista tapauksissa käytävässä keskustelussa yksinkertaisesti siksi, ettei kyse ole ihmisoikeusrikkomuksesta, demokratiasta tai oikeusvaltion periaatteista Brasiliassa, eikä asia myöskään ole kiireellinen. Kyse on oikeudellisesta ja poliittisesta kiistasta Brasilian ja Italian välillä, ja Brasilian korkeimman oikeuden päätöstä odotetaan. Tässä vaiheessa parlamentin on lähetettävä Brasilialle kaksi muuta viestiä: toinen solidaarisuudesta katastrofissa, jossa yli 700 ihmistä menetti henkensä, ja toinen onnitteluista, kun presidentti Dilma Roussef tuli valituksi demokraattisissa vaaleissa. Brasilia on epäilemättä demokraattinen valtio, joka on edistynyt merkittävästi poliittisissa, kansalaisia koskevissa, sosiaalisissa. taloudellisissa ja kulttuurisissa asioissa viime vuosikymmenen aikana. Se näyttää myös esimerkkiä köyhyyden ja nälän torjumisessa hallituksen Zero Hunger- ja perhetukiohjelmien ansiosta.
<SPEAKER ID="371" NAME="Monica Luisa Macovei" LANGUAGE="EN">
Oikeusvaltion periaatteita on vaalittava. Julkisten instituutioiden uskottavuus perustuu tähän. Brasilian presidentti Lula sai Brasilian korkeimmalta oikeudelta luvan luovuttaa Cesare Battistin, Italian kansalaisen, joka on tuomittu muun muassa neljästä murhasta. Presidentti Lula kieltäytyi 31. joulukuuta 2009, viimeisenä päivänään virassa, luovuttamasta Battistia Italiaan. Odotan Brasilian viranomaisten tekevän epäpoliittisen ja puolueettoman lopullisen päätöksen, oikeusvaltion periaatteiden mukaisen päätöksen. Oikeusvaltion periaatteet ovat perustavaa laatua oleva osa Brasilian ja EU:n välisiä suhteita. Sopimuksemme perustuvat ihmisoikeuksien ja oikeudenmukaisuuden periaatteisiin. Uskon siihen, että nämä ovat yhteisiä periaatteita.

<CHAPTER ID="006-01">
1. Esitys Euroopan unionin yleiseksi talousarvioksi - Varainhoitovuosi 2009 (äänestys)
<P>
- Ennen äänestystä
<SPEAKER ID="049" NAME="Jutta Haug">
esittelijä. - (DE) Arvoisa puhemies, selitysprosessi on sama kuin aiempinakin vuosina. Ennen äänestystä minun on ilmoitettava parlamentille joistakin teknisistä mukautuksista. Tiedän, että ne eivät ole kollegoideni kannalta kovin kiinnostavia, mutta ne on kirjattava pöytäkirjaan.
<P>
Ensinnäkin, kuten äänestysluettelossa on jo todettu, äänestys budjettikohtaa 22 02 04 02 koskevasta tarkistuksesta 783 koskee vain maksumäärärahoja.
<P>
Toiseksi Global Energy Assessment -hanketta (GEA) koskevat huomiot eivät kuulu budjettikohtaan 08 03 01, johon ne on liitetty virheellisesti, vaan budjettikohtaan 08 05 01. Näin ollen budjettikohtaa 08 03 01 koskevasta tarkistuksesta 936 äänestetään ilman GEA:ta koskevia huomioita. Ne sisällytetään sen sijaan budjettikohtaa 08 05 01 koskevaan tarkistukseen 938.
<P>
Tiedän, miten innoissaan kaikki ovat tästä.
<P>
Kolmanneksi alustavan talousarvioesityksen määrärahojen palauttamisella hajautettujen virastojen osalta osastoihin 1 ja 2 pyritään luonnollisesti myös palauttamaan niiden henkilöstötaulukot. Tämä koskee Euroopan lääkevirastoa, Euroopan kemikaalivirastoa, Euroopan lentoturvallisuusvirastoa, Euroopan meriturvallisuusvirastoa, Euroopan rautatievirastoa, Euroopan ympäristökeskusta, Euroopan ammatillisen koulutuksen kehittämiskeskusta, Euroopan elintarviketurvallisuusvirastoa, yhteisön kalastuksenvalvontavirastoa ja yhteisön kasvilajikevirastoa, joiden henkilöstötaulukot eivät sisälly tarkistuksiin.
<P>
Neljänneksi useiden budjettikohtien selvitysosaa on oikeudellisen yksikön lausunnon vuoksi mukautettava hieman. Tämä koskee kohtaa, joka alkaa sanoilla "Komissio sallii, että..." ja päättyy sanoihin "...komission sisäiselle tarkastajalle" ja sisältyy seuraaviin tarkistuksiin: tarkistus 994 (budjettikohta 19 04 01), tarkistus 1011 (budjettikohta 21 02 01), tarkistus 1015 (budjettikohta 21 03 01), tarkistus 1016 (budjettikohta 21 04 01), tarkistus 1026 (budjettikohta 23 02 01) ja tarkistus 785 (budjettikohta 23 02 02). Selityksen oikea versio on äänestysluettelossa.
<P>
Viidenneksi ja viimeiseksi budjettikohta 19 06 06 "Yhteistyö konsuliasioissa" puuttuu teknisen virheen vuoksi tarkistuksista, vaikka se hyväksyttiin osana oikaisukirjelmää nro 1/2009. Tämä uusi budjettikohta esitetään siksi erillisessä muistiossa ("p.m.").
<P>
Jos kukaan kollegoistani ei halua esittää vastalauseita, kokouspalvelut lisää sen päätöksemme mukaisesti.
<SPEAKER ID="050" NAME="Puhemies">
(DE) Kollega Haug, koska me luotamme teihin suuresti, voimme äänestää asiasta nyt.
<P>
(Parlamentti hyväksyi esittelijän ehdotuksen.)
<P>
Ennen tarkistuksesta 111 toimitettua äänestystä.
<SPEAKER ID="051" NAME="Catherine Guy-Quint" AFFILIATION="PSE">
- (FR) Arvoisa puhemies, käsittääkseni emme ole äänestäneet tarkistuksen 106 toisesta osasta. Voisitteko tarkistaa asian?
<SPEAKER ID="052" NAME="Puhemies">
(DE) Kyllä me olemme, kollega Guy-Quint. Paul Dunstan kertoi minulle juuri, että ensimmäinen osa raukesi ja olemme jo äänestäneet toisesta osasta.
<P>
Ennen tarkistusryhmästä 8 toimitettua äänestystä.
<SPEAKER ID="053" NAME="Janusz Lewandowski">
esittelijä. - (EN) Arvoisa puhemies, teknisiä mukautuksia ei tällä kertaa ole, joten voimme äänestää.
<P>
(Suosionosoituksia)
<SPEAKER ID="054" NAME="Puhemies">
(DE) Siitä voimme vain onnitella esittelijää.

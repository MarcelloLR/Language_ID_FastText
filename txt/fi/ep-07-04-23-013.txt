<CHAPTER ID="013">
Käsittelyjärjestys
<SPEAKER ID="018" NAME="Puhemies">
Puheenjohtajakokouksen torstaina 19. huhtikuuta 2007 työjärjestyksen 130 ja 131 artiklan mukaisesti laatima tämän istunnon esityslistaluonnoksen lopullinen versio on jaettu. Siihen on ehdotettu seuraavia muutoksia:
<P>
Maanantai:
<P>
Euroopan parlamentin sosialidemokraattinen ryhmä on pyytänyt, että äänestys Sánchez Presedon mietinnöstä vihreästä kirjasta yhteisön kilpailuoikeuden rikkomisesta johtuvista vahingonkorvauskanteista siirrettäisiin keskiviikkoon, klo 11.30:een.
<SPEAKER ID="019" NAME="Antolín Sánchez Presedo " AFFILIATION="PSE">
esittelijä. - (ES) Tämä mietintö on talous- ja raha-asioiden valiokunnan sekä oikeudellisten asioiden valiokunnan tehostetun yhteistyön tulosta. Mietinnöstä keskustellaan myöhään tänä iltana, ja on joitakin tarkistuksia, joita haluaisimme pohtia, jotta mietinnöstä voitaisiin olla mahdollisimman yksimielisiä.
<P>
Arvoisa puhemies, tämän vuoksi pyydämme, että äänestys siirrettäisiin keskiviikkoon.
<P>
(Parlamentti hyväksyi pyynnön.)
<P>
Keskiviikko:
<P>
(DE) Euroopan liberaalidemokraattien liiton ryhmä on pyytänyt, että äänestys Bowlesin mietinnöstä ostovoimapariteetteja koskevasta perusaineistosta toimitettaisiin torstaina klo 12.00.
<SPEAKER ID="021" NAME="Sharon Bowles " AFFILIATION="ALDE">
esittelijä. - (EN) Arvoisa puhemies, voin esittää asian hyvin lyhyesti. Syynä pyyntöömme on yksinkertaisesti vain se, että saimme parlamentin oikeudellisen yksikön lausunnon hyvin myöhään perjantaina ja meidän on vertailtava vielä muutamia kohtia siihen tekstiin, josta on sovittu neuvoston kanssa.
<P>
(Parlamentti hyväksyi pyynnön.)
<P>
(DE) Euroopan parlamentin sosialidemokraattinen ryhmä on pyytänyt, että työntekijöille tiedottamista ja työntekijöiden kuulemista koskevan eurooppalaisen lainsäädännön lujittamista koskevasta komission julkilausumasta käytävän keskustelun päätteeksi vahvistetaan määräaika päätöslauselmaesitysten jättämistä varten. Tekstistä äänestettäisiin seuraavan istuntojakson aikana.
<SPEAKER ID="023" NAME="Stephen Hughes" AFFILIATION="PSE">
(EN) Arvoisa puhemies, olemme iloisia siitä, että komission jäsen Špidla antaa keskiviikkoiltana julkilausuman tiedottamisesta ja kuulemisesta. Haluaisimme tietysti, että olisi mahdollista jättää käsiteltäväksi päätöslauselmaesitys, jotta voidaan palauttaa mieliin parlamentin usein toistama kanta. Mielestämme eurooppalaisia yritysneuvostoja koskevaa direktiiviä on tarkasteltava uudelleen. Ymmärrämme kuitenkin myös liberaalikollegojemme kannan. He haluaisivat mieluummin kuulla, mitä komission jäsen sanoo, ennen kuin sitoutuvat päätöslauselmaan. Tämän vuoksi pyydämme, että päätöslauselmaesitys liitetään julkilausumaan, mutta esityksestä äänestetään vasta seuraavassa Brysselin mini-istunnossa.
<SPEAKER ID="024" NAME="Gunnar Hökmark" AFFILIATION="PPE-DE">
(EN) Arvoisa puhemies, vastustamme päätöslauselmaesitystä ja sen yhdistämistä Brysselin istuntojaksoon, koska tärkeät asiat olisi mielestämme käsiteltävä valiokunnassa. Meillä on valiokuntia, jotta parlamentin päätökset olisivat voimakkaita, merkittäviä ja luotettavia, joten pysymme kannassamme. Tärkeä asia on käsiteltävä valiokunnassa. Sitä varten meillä on parlamentissa valiokuntia.
<P>
(Parlamentti hyväksyi pyynnön.)
<P>
(Esityslista hyväksyttiin.)

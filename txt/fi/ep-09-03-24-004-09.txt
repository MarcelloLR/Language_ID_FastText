<CHAPTER ID="004-09">
9. Aktiivinen EU-asioita käsittelevä vuoropuhelu kansalaisten kanssa (
<P>
- Ennen äänestystä
<SPEAKER ID="110" NAME="Gyula Hegyi">
esittelijä. - (EN) Arvoisa puhemies, puhun hyvin lyhyesti. Kulttuuri- ja koulutusvaliokunnan sosialistijäsenet äänestivät neuvostani tyhjää tätä mietintöä koskevassa lopullisessa äänestyksessä.
<P>
Esittelijänä olin varsin tyytymätön tarkistuksia koskevien äänestysten tulokseen. Muut puolueryhmät äänestivät monia tuoreita ja uraauurtavia ideoitamme vastaan. Minusta valiokunta-aloitteisen mietinnön pitäisi olla rohkea ja toisinaan jopa provosoiva sekä vapaa totunnaisista ajattelumalleista. Minäkin aioin ensin äänestää tyhjää ja neuvoa myös kollegoitani tekemään niin myös täysistunnossa, mutta viisaat ja kärsivälliset naiskollegani saivat minut vakuuttuneeksi siitä, että se ei olisi hyvä ajatus ja että vesitetty mietintö olisi parempi kuin ei mitään. Näin ollen kehotan parlamenttia antamaan tukensa mietinnölle sen nykyisessä muodossaan sekä toivon, että sitä voidaan tulevaisuudessa parantaa.

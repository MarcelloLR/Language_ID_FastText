<CHAPTER ID="007-03">
3. Beniamino Donnicin valtakirjan tarkastus (äänestys) 
<P>
- Garganin mietintö
<P>
- Ennen äänestystä:
<SPEAKER ID="070" NAME="Graham Watson" AFFILIATION="ALDE">
(EN) Arvoisa puhemies, käytän työjärjestyksen 3 artiklan 3 kohdan nojalla puheenvuoron pyytääkseni teitä käyttämään puhemiehelle työjärjestyksen 19 artiklassa annettua toimivaltaa ja toteamaan, ettei jäsen Garganin mietintöä voida ottaa käsiteltäväksi, ja keskeyttämään näin ollen siitä toimitettavan äänestyksen. Mietintö on ristiriidassa perussopimusten ja erityisesti vuoden 1976 säädöksen 12 ja 13 artiklan kanssa. Mietinnöllä ei näin ollen ole oikeusperustaa, ja pyydän teitä käyttämään puhemiehen toimivaltaanne ja toteamaan, ettei sitä voida ottaa käsiteltäväksi.
<SPEAKER ID="071" NAME="Puhemies">
Kyseessä on oikeudellisten asioiden valiokunnan mietintö. Kuka olisikaan pätevämpi antamaan tietoa oikeudellisesta tilanteesta kuin se! Puhemies ei katso voivansa oikaista oikeudellisten asioiden valiokunnan oikeudellisessa asiassa tekemää päätöstä - vaikka olenkin opiskellut lakia kauan sitten. Tästä syystä päätökseni on, että äänestämme mietinnöstä.
<P>
- Lopullisen äänestyksen jälkeen:
<SPEAKER ID="072" NAME="Graham Watson" AFFILIATION="ALDE">
(EN) Arvoisa puhemies, ryhmäni katsoo, että parlamentin äskeinen menettely on laiton, kuten aiemmin selitin. Hyväksymme kuitenkin parlamentin äänestyksen tuloksen. Kuten äidinkielessäni toisinaan sanotaan, oikeudessa nähdään!
<P>
(Naurua)
<SPEAKER ID="073" NAME="Puhemies">
Tämä asia koskee koko parlamenttia. Koska myös te olette sen jäsen, teidätkin nähtäisiin oikeudessa.
<P>
(Suosionosoituksia)

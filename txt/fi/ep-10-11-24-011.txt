<CHAPTER ID="011">
Rahoitusvalvonta (säädösten allekirjoittaminen) 
<SPEAKER ID="260" NAME="Puhemies">
(EN) Hyvät kollegat, haluaisin esitellä muutamalla sanalla rahoitusvalvontapaketin allekirjoittamista koskevan lainsäädännön. Se allekirjoitetaan muutaman minuutin päästä. Tässä paketissa määrätään rahoitusvalvontaa koskevista toimista, jotka hyväksytään tavanomaisessa lainsäätämisjärjestyksessä.
<P>
Tänään allekirjoitamme Euroopan järjestelmäriskikomiteaa koskevan lain. Se on vastuussa unionin rahoitusjärjestelmän toiminnasta ja edistää sisämarkkinoiden moitteetonta toimintaa.
<P>
Toiseksi perustamme myös kolme muuta eurooppalaista valvontaviranomaista yleisen edun turvaamiseksi. Ne valvovat pankkeja, arvopapereita ja markkinoita sekä vakuutuksia ja työeläkkeitä.
<P>
Lisäksi allekirjoitamme kokoomadirektiivin, jolla tarkistetaan 11 direktiiviä, jotta ne ovat eurooppalaisen rahoitusvalvontajärjestelmän ja Lissabonin sopimuksen mukaisia.
<P>
EU:n toimielinten välillä on tehty valtavasti työtä, ja yhteistyö on ollut mielestäni hyvää. Menettely oli erittäin nopea ja tehokas. Peräkkäiset puheenjohtajavaltiot Espanja ja Belgia toimivat hyvin aktiivisesti, ja kiitän niitä yhteistyöstä. Komissio toimi hyvin aktiivisesti, ja yhteistyö oli hyvin tiivistä. Totean Euroopan parlamentin jäsenille, jotka jäävät istuntosaliin allekirjoittamisen ajaksi, ja komission jäsenelle: kyseessä on tärkeä sopimus. Kiitän komissiota, joka on toiminut koko ajan aktiivisesti valmistelukokouksissa ja kaikissa keskusteluissa, sitoumuksestaan.
<P>
Työmme ei ole luonnollisesti valmis. Talouden ohjausta koskeva paketti, jota käsittelemme pian, on myös erittäin tärkeä. Tiedämme hyvin, että sitä valmistellaan lainsäädäntömenettelyssämme, ja toivomme, että olemme valmiita mahdollisimman nopeasti.
<P>
Mitä voisin sanoa lopuksi? Pakettia, jonka allekirjoitamme tänään, aletaan soveltaa Euroopan unionissa 1. tammikuuta 2011 alkaen, joten hyvin pian. Tämä on erittäin tärkeä tieto meille kaikille, markkinoille ja kansalaisillemme, koska sillä pyritään auttamaan kansalaisiamme. Allekirjoitamme nyt lainsäädäntöpaketin.
<P>
(Puhemies allekirjoittaa säädökset yhdessä Olivier Chastelin (neuvoston puheenjohtajan), Michel Barnierin (komission jäsenen), José Manuel García-Margallo y Marfilin (esittelijän), Sylvie Goulardin (esittelijän), Antolín Sánchez Presedon (esittelijän) ja Peter Skinnerin (esittelijän) kanssa.)

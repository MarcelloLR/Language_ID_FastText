<CHAPTER ID="005-16">
16. Euroopan unionin perustuslakiprosessin etenemissuunnitelma (äänestys)
<P>
- Barón Crespon ja Brokin mietintö
<P>
- Ennen äänestyksiä:
<SPEAKER ID="097" NAME="Jens-Peter Bonde" AFFILIATION="IND/DEM">
(EN) Arvoisa puhemies, käytän työjärjestyksen 166 ja 167 artiklan nojalla työjärjestyspuheenvuoron, joka koskee päätöslauselman osan käsiteltäväksi ottamista. Parlamentin oikeudellinen yksikkö on todennut, ettei mietinnöissämme voida viitata sopimukseen, jota ei ole ratifioitu. Tämä koskee Barón Crespon ja Brokin mietinnön ensimmäistä luetelmakohtaa.
<P>
(Suosionosoituksia IND/DEM-ryhmältä)
<P>
Pyydän poistamaan mainitsemani viittauksen, jos parlamentti on niin ajattelematon, ettei hyväksy vaihtoehtoista päätöslauselmaamme, jolla päätöslauselman kyseisen osan käsittelemättä jättämistä koskeva ongelma voitaisiin ratkaista huomattavasti helpommin.
<P>
Pyydän myös muuttamaan kaikkia muita mietintöjä, joissa viitataan ehdotettuun perustuslakiin tai perusoikeuskirjaan. Eurolexin mukaan 117 hyväksytyssä lainsäädäntöasiakirjassa viitataan perusoikeuskirjaan. Perustuslakia koskevia viittauksia on seitsemän. Komission puheenjohtaja Barroso antoi tämän tiedon vastatessaan kirjalliseen kysymykseen.
<P>
Arvoisa puhemies, te - ja etenkin puhemies Pöttering taitavana ja erittäin korkeasti koulutettuna juristina - olette varmasti oikeita henkilöitä tuomaan lakia ja järjestystä parlamenttiin. Vain 16 eikä 18 kaikkiaan 27 jäsenvaltiosta on ratifioinut perustuslain, ja ratifioineet jäsenvaltiot edustavat 37:ää prosenttia kansalaisista. Tämä on vielä kaukana yksimielisyydestä, jota edellytetään, jotta perustuslakiin voidaan viitata oikeudellisena perustana. Oikeudellinen yksikkönne on aivan oikeassa.
<P>
(Suosionosoituksia joltakin taholta)
<SPEAKER ID="098" NAME="Puhemies">
Hyvä jäsen Bonde, puhemiehistö vastaa työjärjestyksen tulkinnasta, kuten tiedätte (totean tämän tietenkin kaikella kunnioituksella oikeudellista yksikköä kohtaan, mutta työjärjestyksen tulkinta on puhemiehistön eikä oikeudellisen yksikön tehtävä)... Olin sanomassa, että päätöslauselmaesityksessä voidaan viitata olemassa olevaan asiakirjaan, jonka kaikki valtioiden tai hallitusten päämiehet ovat allekirjoittaneet, vaikka kaikki jäsenvaltiot eivät olisikaan ratifioineet sitä. Puhemiehistön tulkinnan mukaan vastalauseenne on näin ollen perusteeton.
<P>
(Vastalauseita ja suosionosoituksia)
<P>
(Parlamentti hylkäsi suullisen tarkistuksen.)
<P>
- Ennen 21 kohdasta toimitettua äänestystä:
<SPEAKER ID="100" NAME="Richard Corbett" AFFILIATION="PSE">
(EN) Arvoisa puhemies, ehdotan PSE-ryhmän puolesta, että sana "mahdollinen" korvataan sanalla "kohtuullinen", jolloin kohta kuuluu seuraavasti: "korostaa, että on tehtävä kaikki kohtuullinen, jotta estetään kahden kerroksen Euroopan syntyminen". Hyväksytte varmasti logiikan, johon tämä muutos perustuu, nimittäin sen, että jos haluaisimme tehdä kaiken mahdollisen, saattaisimme vaikka ampua kaikki tämän näkemyksen vastustajat. Se on mahdollista, mutta ei kohtuullista, ja koska olemme hyvin kohtuullisia ihmisiä, sanan on mielestämme oltava "kohtuullinen".
<P>
(Naurua)
<P>
(Parlamentti hylkäsi suullisen tarkistuksen.)

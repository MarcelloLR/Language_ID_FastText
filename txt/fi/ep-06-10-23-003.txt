<CHAPTER ID="003">
Tervetulotoivotukset
<SPEAKER ID="007" NAME="Puhemies">
Hyvät kollegat, haluan kertoa teille, että tänä iltapäivänä vieraanamme on Japanin parlamentin valtuuskunta ja että kyseinen valtuuskunta istuu virallisella lehterillä. Valtuuskuntaa johtaa Tsushima Tuji, joka on suuri Euroopan ystävä.
<P>
(Suosionosoituksia)
<P>
Japanilaisten kollegoidemme valtuuskunta osallistuu Euroopan parlamentin ja Japanin väliseen 27:nteen kokoukseen.
<P>
Euroopan parlamentin ja Japanin parlamentin välisellä vuoropuhelulla on pitkät perinteet. Alun perin vuoropuhelussa käsiteltiin yksinomaan kaupallisia kysymyksiä, mutta nykyään sitä on laajennettu moniin muihinkin kansalaisillemme tärkeisiin asioihin.
<P>
Olemme iloisia siitä, että vuoropuheluamme Japanin kanssa lisätään, nyt kun meidän on entistäkin tärkeämpää työskennellä yhdessä kansainvälisen turvallisuuden ja vakauden edistämiseksi.
<P>
Tervetuloa hyvät kollegat.

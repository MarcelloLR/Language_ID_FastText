<CHAPTER ID="012">
Käsittelyjärjestys:
<SPEAKER ID="019" NAME="Puhemies">
(PL) Puheenjohtajakokouksen työjärjestyksen 137 artiklan mukaisesti torstaina 20. tammikuuta 2011 pidetyssä kokouksessa poliittisten ryhmien kuulemisen jälkeen laadittu lopullinen esityslistaluonnos on jaettu. Siihen on ehdotettu seuraavia muutoksia:
<P>
[Keskiviikko/Brysselin istuntojakso]:
<P>
Kohta 1: Annan julkilausuman romanien toisen maailmansodan aikaisen kansanmurhan tunnustamisesta EU:ssa, ja sen jälkeen seuraavat kohdat ovat neuvoston julkilausuma, komission julkilausuma ja poliittisten ryhmien romanien kansanmurhaa koskevat puheenvuorot.
<P>
Kohta 2: Tunisian tilannetta koskevan keskustelun otsikkoa muutetaan seuraavasti: "Komission varapuheenjohtajan / unionin ulkoasioiden ja turvallisuuspolitiikan korkean edustajan julkilausuma Välimeren alueen ja erityisesti Tunisian ja Egyptin tilanteesta".
<P>
Kohta 3: Äänestys Tunisiaa koskevista päätöslauselmaesityksistä toimitetaan suunnitellusti huomenna. Äänestys Egyptiä koskevista päätöslauselmaesityksistä toimitetaan helmikuun toisella istuntojaksolla Strasbourgissa.
<P>
Kohta 4: Keskustelu elintarvikkeiden hintojen nousua koskevista neuvoston ja komission julkilausumista siirretään helmikuun toiselle istuntojaksolle. Sen sijasta käydään keskustelu EVV:n puheenjohtajien nimityksiä koskevista neuvoston ja komission julkilausumista. Julkilausumia seuraa poliittisten ryhmien puhujakierros.
<P>
[Torstai/Brysselin istuntojakso]:
<P>
Haluaisin ilmoittaa jäsenille, että Speronin mietintö Tamás Deutschin parlamentaarisen koskemattomuuden pidättämistä koskevasta pyynnöstä esitellään äänestysten aikana.
<P>
(Käsittelyjärjestys vahvistettiin)
<SPEAKER ID="020" NAME="Ioan Mircea Paşcu" AFFILIATION="S&amp;D">
(EN) Arvoisa puhemies, pyytäisin teitä harkitsemaan puheenjohtajakokouksen kanssa minuutin puheenvuorojen aikaistamista, koska edellisillä istuntojaksoilla ne oli siirretty keskustelumme viimeiselle tunnille. Siitä seuraa yleensä, että yhä harvemmat ovat halukkaita osallistumaan niihin, mikä ei varmaankaan ole siirron tarkoitus.
<P>
Pyydän siis harkitsemaan niiden siirtämistä aikaisempaan ajankohtaan, jotta me voisimme osallistua niihin entiseen tapaan.
<SPEAKER ID="021" NAME="Puhemies">
(PL) Kiitos huomautuksestanne. Voitte olla varma, että me keskustelemme tästä asiasta ja päätämme, mitä sen suhteen tehdään seuraavaksi.

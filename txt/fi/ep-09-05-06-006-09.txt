<CHAPTER ID="006-09">
9. Pääomavaatimuksia koskevat direktiivit (2006/48/EY ja 2006/49/EY) (
<SPEAKER ID="189" NAME="Udo Bullmann">
PSE-ryhmän puolesta. - (DE) Arvoisa puhemies, tästä mietinnöstä keskusteltiin kiivaasti monissa ryhmissä. Äänestyksen tasapuolisuuden varmistamiseksi pyydän saada puheenvuoron, ennen kuin äänestämme johdanto-osan 3 kappaleesta, jotta voin ilmaista mielipiteeni äänestysjärjestyksestä.
<SPEAKER ID="191" NAME="Udo Bullmann" LANGUAGE="DE">
Arvoisa puhemies, mietinnössä esitetään erilaisia ideoita ensisijaisen pääoman säätelemiseksi. Tarkistuksissa 91 ja 92 mennään hieman pidemmälle, koska niissä määritellään selkeämmin ja tarkemmin ensisijainen pääoma, mikä vähentää työtämme tulevaisuudessa. Ehdotan siis, että niistä äänestetään ensin ja vasta sitten johdanto-osan 3 kappaletta koskevasta tarkistuksesta 89. Toivon, että kollegani ovat samaa mieltä. Pyydän myös tukeanne sille, että johdanto-osan 3 kappaletta koskevasta tarkistuksesta 89 äänestetään nimenhuutoäänestyksellä.
<SPEAKER ID="192" NAME="Othmar Karas" LANGUAGE="DE">
Arvoisa puhemies, haluan tuoda esille, että keskustelun aikana teimme aika selväksi, että tarkistukset on otettu riittävässä määrin huomioon kompromissitekstissä. Esitän siis, että äänestämme tässä järjestyksessä. En vastusta nimenhuutoäänestystä.

<CHAPTER ID="005-04">
4. Alkoholin ja alkoholijuomien valmisteveron lähentäminen (äänestys) 
<P>
- Lullingin mietintö
<P>
- Komission ehdotuksen hylkäämisen jälkeen:
<SPEAKER ID="120" NAME="Ieke van den Burg" AFFILIATION="PSE">
(EN) Pyydän, että asiakirja palautetaan valiokuntaan, koska äänestysten tulokset ovat nyt ristiriitaiset.
<SPEAKER ID="121" NAME="Puhemies">
Komissio ei ole esittänyt ehdotuksia, joten asiakirja palautetaan automaattisesti valiokuntaan. Näin tapahtuu jota tapauksessa.
<SPEAKER ID="122" NAME="Astrid Lulling " AFFILIATION="PPE-DE">
esittelijä. - (FR) Arvoisa puhemies, ehdotin ryhmälleni ja monille kollegoistani, jotka tukivat minua, mietinnön hylkäämistä, koska ehdottamaani linjaa ei ole noudatettu ja koska minulla on tiukka äänestystulos huomioon ottaen sellainen käsitys, etteivät tietyt parlamentin jäsenet tienneet, minkä puolesta äänestivät.
<P>
(Vastalauseita)
<P>
Anteeksi, eivät tiedostaneet ääntensä merkitystä.
<P>
Arvoisa puhemies, kun otetaan lisäksi huomioon komission vaiteliaisuus - vaikka komission jäsen Kovács käytti eilen illalla kaksi puheenvuoroa, kun taas minulle esittelijänä ei annettu mahdollisuutta vastata hänelle - minun on todellakin korostettava sen voimattomuutta.
<P>
Teimme ehdotuksen umpikujasta pääsemiseksi. Arvoisa puhemies, valitettavasti emme saaneet ehdotuksellemme tukea. Näin ollen tästä ehdotuksesta ei ole parlamentin mietintöä, ja komissio ja neuvosto voivat pitää itsepintaisesti kiinni vallitsevan tilanteen säilyttämisestä ja jatkaa hellittämättä umpikujaan ajautuneita pyrkimyksiään.
<P>
(Suosionosoituksia)
<SPEAKER ID="123" NAME="Puhemies">
Asiasta järjestetään tietysti keskustelu, kun se palaa parlamentin käsiteltäväksi.

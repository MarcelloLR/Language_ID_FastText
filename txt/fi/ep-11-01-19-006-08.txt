<CHAPTER ID="006-08">
8. EY:n ja Serbian välinen vakautus- ja assosiaatiosopimus (
<P>
Ennen tarkistuksesta 4 toimitettua äänestystä:
<SPEAKER ID="136" NAME="Ulrike Lunacek" AFFILIATION="Verts/ALE">
(EN) Arvoisa puhemies, haluan ehdottaa tähän jäsen Brantnerin ja minun jättämään tarkistukseen 4 suullista tarkistusta, jolla poistetaan tarkistuksen loppuosa. Näin tarkistus kuuluisi seuraavasti: "kehottaa Serbiaa aloittamaan vuoropuhelun Kosovon kanssa ja lopettamaan viittaukset uusiin Kosovon asemaa koskeviin neuvotteluihin".
<P>
Toivon, että hyväksytte tämän.
<SPEAKER ID="137" NAME="Bernd Posselt" AFFILIATION="PPE">
(DE) Arvoisa puhemies, tässä tilanteessa suosittelen, että äänestämme tämän suullisen tarkistuksen puolesta.
<SPEAKER ID="139" NAME="Jelko Kacin" AFFILIATION="ALDE">
(EN) Arvoisa puhemies, ihmisoikeuksien suuren merkityksen vuoksi pyydän nimenhuutoäänestystä tarkistuksesta 8. Siinä käsitellään Serbian hallituksen yllättävää ja valitettavaa päätöstä olla osallistumatta Nobelin rauhanpalkinnon jakoseremoniaan Oslossa. Samalla siinä kiitetään Serbian oikeusasiamiehen päätöstä osallistua seremoniaan Serbian kansan puolesta. Tämä on viesti Serbialle ja kaikille tuleville ehdokasvaltioille siitä, että kaupankäynti ihmisoikeuksilla ei ole hyväksyttävää.
<P>
Jotta tämä tarkistus saisi laajempaa kannatusta, haluan myös esittää hyvin lyhyen suullisen tarkistuksen - oikeastaan kompromissitarkistuksen - jonka on alun perin laatinut Maria Eleni Koppa. Haluan lisätä sanan "päätti" jälkeen ilmauksen "alun perin", jolloin tarkistus kuuluisi seuraavasti: "pitää valitettavana, että hallitus päätti alun perin olla osallistumatta Nobelin rauhanpalkinnon jakoseremoniaan Oslossa 10. joulukuuta; panee sen sijaan tyytyväisenä merkille oikeusasiamiehen oma-aloitteisuuden osallistua seremoniaan ja pitää sitä vastuuntuntoisena ja ansiokkaana päätöksenä".
<P>
Kehotan kaikkia kollegoitani hyväksymään tämän tarkistuksen.

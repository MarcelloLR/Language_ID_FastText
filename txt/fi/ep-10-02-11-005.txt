<CHAPTER ID="005">
Puhemiehen julkilausuma
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Arvoisa puhemies, haluan vain ilmoittaa, että hevosten teuraskuljetuksia Euroopan unionissa koskeva kirjallinen kannanotto 0054/2009 on saanut riittävän määrän allekirjoituksia. Haluan kiittää kaikkia allekirjoittaneita. Tämä on meille loistava uutinen.
<P>

<SPEAKER ID="079" NAME="Puhemies">
(EN) Hyvät kollegat, tänään on kulunut 20 vuotta Nelson Mandelan vapautumisesta eteläafrikkalaisesta vankilasta hänen kärsittyään vuoden 1984 hallinnon antamasta elinkautisesta vankeusrangaistuksesta 27 vuotta.
<P>
(Suosionosoituksia)
<P>
Kuten kenties tiedättekin, Nelson Mandela oli ensimmäinen Saharov-palkinnon saaja, kun parlamentti perusti tämän palkinnon vuonna 1988.
<P>
Euroopan parlamentin puhemies Jerzy Buzek totesi tämän Nelson Mandelan vankilasta vapauttamisen 20. vuosipäivän yhteydessä: "Nelson Mandela on innoittaja, joka säilyy niin monien ihmisten sydämissä ja mielissä kaikkialla Euroopassa, Afrikassa ja koko maailmassa. Nelson Mandelan nimi tullaan aina yhdistämään taisteluun vapaudesta, oikeudesta ja demokratiasta. Nelson Mandelan rohkeus hänen vaatiessaan tinkimättömyyttä demokraattiseen elämään, ihmisoikeuksiin ja sovitteluun entisten vastustajien kanssa on asettanut meille korkeimmat standardit, joita noudattaa ja toivoa.
<P>
(Suosionosoituksia)
<P>
Se, että Nelson Mandela jatkaa taistelua ja hyväntekeväisyystyötä hiv/aidsin torjumiseksi, merkitsee, että hän on edelleen toivon säde miljoonille ihmisille ympäri maailman.
<P>
Kahdenkymmenen vuoden jälkeen me olemme edelleen samaa mieltä Nelson Mandelan viestistä: "se on meidän käsissämme".'
<SPEAKER ID="080" NAME="Michael Cashman (S&amp;D">
), suhteista Etelä-Afrikkaan vastaavan valtuuskunnan puheenjohtaja. - (EN) Arvoisa puhemies, puhun hyvin lyhyesti, koska parlamentti ei toivo viivytyksiä.
<P>
Kuten aivon oikein totesitte, Nelson Mandela vapautettiin 20 vuotta sitten vankilasta hänen kärsittyään 27 vuoden poliittisesta vankeudesta. Maailma seurasi hänen viimeistä matkaansa vapauteen. Tuo päivä muutti Etelä-Afrikkaa, ja todennäköisesti koko maailmaa. Hän perusti nykyaikaisen uuden Etelä-Afrikan. Se, että hän teki sen osoittamatta vihaa, kaunaa tai katkeruutta, osoittaa, että hän on valtiomies ylitse muiden. Katson hänen olevan elävä esimerkki siitä, että menneisyytemme joko vangitsee tai vapauttaa meidät. Vapautumisellaan hän vapautti valtion, heitti apartheid-politiikan historian roskakoriin ja johti Etelä-Afrikan monirotuiseen demokratiaan. Me osoitamme hänelle kunnioitusta.
<P>
(Suosionosoituksia)

<CHAPTER ID="008-11">
11. Rahoitustuki Irlannin kansainväliselle rahastolle (2007-2010) (äänestys)
<P>
- Ennen äänestystä:
<SPEAKER ID="130" NAME="Jim Higgins " AFFILIATION="PPE-DE">
esittelijä. - (EN) Arvoisa puhemies, haluan kiittää aluekehitysvaliokunnan jäseniä mietinnölle annetusta tuesta. Kiitän myös sihteeristöä sen antamasta panoksesta.
<P>
Sanat eivät riitä ilmaisemaan kiitollisuutta, jota irlantilaiset molemmilla puolilla rajaa tuntevat sen johdosta, että EU panostaa Pohjois-Irlannin ja Irlannin tasavallan raja-alueen taloudelliseen elvyttämiseen sekä Pohjois-Irlannin rauhanprosessin edistämiseen.
<P>
Tähän mennessä Irlannin kansainvälisestä rahastosta on myönnetty 803 miljoonan euron rahoitus ja 1,46 miljardin euron lainat 5 700 hankkeen tukemiseksi, ja sen avulla on perustettu 55 000 työpaikkaa suoraan tai välillisesti. Rahastolla on myös ollut keskeinen merkitys lahkojen välisten jännitteiden vähentämisessä ja saaren kahden perinteen lähentämisessä toisiaan. Aseet ovat nyt toivon mukaan hiljentyneet lopullisesti, ja Pohjois-Irlannin ja etelän raja-alueiden taloudet pääsevät täyteen voimaansa.
<P>
Tämä on viimeinen kerta, kun pyydämme ohjelmalle rahoitusta EU:lta, sillä kansainvälisen rahaston toiminta lakkautetaan vuonna 2010. Pohjois-Irlannin tilanteeseen ei ole vuosien varrella onnistuttu löytämään lopullista poliittista ratkaisua. Irlantilaiset kollegani ovat minun laillani kuitenkin vakuuttuneita siitä, että olemme vihdoin todella lähellä pysyvää ratkaisua ja että pysyvästä hajautetusta hallinnosta tulee pian totta.
<P>
(Puhemies keskeytti puhujan.)

<CHAPTER ID="005">
Juhlaistunto - Euroopan parlamentin puhemiehen Jerzy Buzekin puhe toimikauden puolivälissä
<SPEAKER ID="121" NAME="Puhemies">
(EN) Hyvät kollegat, puheeni on lyhyt, kuten lupasin teille vuosi sitten.
<P>
Puhemieskauteni on puolessavälissä. Aivan kauteni alussa lupasin kertoa toiminnastani.
<P>
Euroopan parlamentin puhemiehenä edustan teitä kaikkia. Olen aina ja kaikkialla pitänyt kunnia-asiana ja velvollisuutenani toimia tämän arvovaltaisen parlamentin nimissä.
<P>
Mutta en aio puhua itsestäni: puhun teistä ja teidän toimistanne. Puhe koskee meitä kaikkia, sitä, mitä olemme yhdessä saaneet Euroopan parlamentissa aikaan 15 kuukauden aikana, ja mikä meitä odottaa.

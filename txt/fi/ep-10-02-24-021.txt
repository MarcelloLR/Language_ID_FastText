<CHAPTER ID="021">
Merkittävä luonnonkatastrofi Madeiran itsehallintoalueella (keskustelu) 
<SPEAKER ID="277" NAME="Puhemies">
(ES) Esityslistalla on seuraavana komission julkilausuma Madeiran itsehallintoalueella sattuneesta merkittävästä luonnonkatastrofista.
<SPEAKER ID="278" NAME="Günther Oettinger">
komission jäsen. - (DE) Arvoisa puhemies, hyvät parlamentin jäsenet, komissio on huolissaan ja surullinen Madeiran kauheista tapahtumista, erityisesti uhrien suuresta määrästä. Haluan ilmaista myötätuntoni kaikkia katastrofista kärsineitä Madeiran asukkaita kohtaan. Komissio esittää osanottonsa erityisesti uhrien perheille.
<P>
Asiasta vastaava komission jäsen, kollegani Johannes Hahn, onnistui eilen keskustelemaan Madeiran itsehallintoalueen presidentti Jardimin kanssa, jonka mukaan tilanne on edelleen vakava. Se on kuitenkin alueellisten ja kansallisten pelastustyöntekijöiden hallinnassa. Tällä hetkellä ei tarvita Euroopan pelastuspalvelumekanismin apua.
<P>
Vahingot ovat kuitenkin niin merkittäviä, että Madeira toivoo taloudellista tukea EU:n solidaarisuusrahastosta. Komissio tarkastelee tällä hetkellä kaikkia mahdollisia keinoja tarjota EU:n taloudellista tukea Madeiralle. Vuonna 2003 pystyimme tarjoamaan Portugalille yli 48 miljoonaa euroa solidaarisuustukea kauhean tulipalon jälkeen. Solidaarisuusrahasto perustettiin vuonna 2002, jotta EU:n tasolla voitaisiin tarjota taloudellista apua vakavista luonnonkatastrofeista kärsineille jäsenvaltioille.
<P>
Solidaarisuusrahaston varojen käyttöönotto edellyttää kuitenkin tiettyjen kriteerien täyttymistä. Merkittävin ennakkoedellytys on Portugalin hallituksen toimittama tukihakemus. Minun on muistutettava, että solidaarisuusrahaston perustamisasetuksessa sallitaan tavallisesti varojen käyttöönotto suurissa katastrofeissa, joissa vahinkojen kustannukset ylittävät 0,6 prosentin kynnyksen kyseisen valtion bruttokansantuotteesta. Portugalin osalta tämä tarkoittaa, että vahinkojen kustannusten on oltava yli 958 miljoonaa euroa. Poikkeuksellisesti ja kun erityiset kriteerit täyttyvät, tukea voidaan myöntää myös pienempiin, alueellisiin katastrofeihin, erityisesti jos se koskee Madeiran kaltaista syrjäistä aluetta. Koska komissiolla ei vielä ole riittävästi tietoa vahinkojen laajuudesta, on vielä liian aikaista sanoa, täyttyvätkö edellytykset.
<P>
Portugalin viranomaisten on nyt toteutettava vahinkojen pikainen ja perusteellinen arviointi ja toimitettava komissiolle hakemus kymmenen viikon kuluessa. Kollegani Johannes Hahn tapaa Portugalin sisäministeri Pereiran tänä perjantaina keskustellakseen etenemisestä asiassa. Johannes Hahn vierailee 6. ja 7. maaliskuuta Madeiralla tutustuakseen itse vahinkoihin. Euroopan komission aluepolitiikan pääosasto on käytettävissä, jos Portugalin viranomaiset tarvitsevat apua hakemuksen valmistelussa.
<P>
Haluaisin muistuttaa teitä siitä, että solidaarisuusrahastomme tukea ei makseta välittömästi. Rahasto on väline, jolla tuetaan jäsenvaltioita katastrofien taloudellisista seurauksista selviytymisessä. Se ei ole hätäapuväline. Solidaarisuusrahaston varat muodostuvat jäsenvaltioiden lisärahoitusosuuksista tavanomaisen talousarvion ulkopuolella. Tämän vuoksi se edellyttää Euroopan parlamentin hyväksyntää, toisin sanoen teidän hyväksyntäänne, sekä neuvoston hyväksyntää tarkistuksen muodossa. Kokonaisuudessaan prosessi, hakemuksen esittämisestä tuen maksamiseen, kestää useita kuukausia. Teemme kuitenkin komissiossa kaikkemme pitääksemme prosessin mahdollisimman lyhyenä.
<P>
Rakennerahastot eivät ole käytettävissä välittömiin hätätoimenpiteisiin. Niistä voidaan tarjota jonkinlaista tukea pitkän ajanjakson jälleenrakentamiseen. Komissio keskustelee vaihtoehdoista ja mahdollisista järkevistä ja tarpeellisista ohjelmamuutoksista lyhyellä aikavälillä Portugalin hallintoviranomaisten kanssa.
<P>
Haluan vakuuttaa teille, että komissio tekee kaiken voitavansa auttaakseen Madeiran kansalaisia ja viranomaisia selviytymään tästä kauheasta luonnonkatastrofista.
<SPEAKER ID="279" NAME="Nuno Teixeira">
PPE-ryhmän puolesta. - (PT) Käytän puheenvuoroni täällä parlamentissa tänään Madeiraa viime lauantaina kohdanneen tragedian henkilökohtaisesti kokeneen ja todistaneen surun painamalla äänellä. Jaan luonnollisesti surun ja tuskan, jonka nyt kuolleiksi tietämiemme 42 uhrin perheet ovat kohdanneet, ja esitän heille myötätuntoni heidän menetyksistään.
<P>
Katastrofin todellinen laajuus ei ole vielä paljastunut, sillä etsintä- ja pelastusryhmät, jotka ovat keskeytyksettä tehneet työtä lauantaista asti uuvuttavassa urakassa, mistä kiitän heitä, alkavat vasta saavuttaa kaikkein eristyneimmät väestönosat. Pelkäämme, että uhrien lukumäärä voi kasvaa.
<P>
Jälki on suuren tuhon luokkaa, siihen sisältyy aineelliset väylävahingot, teitä ja siltoja on tuhoutunut kokonaan, ja keskeiset palvelut, kuten veden ja sähkön toimitukset ovat vahingoittuneet. Yli 600 henkilöä on menettänyt kotinsa ja henkilökohtaisen omaisuutensa. Katastrofin taloudelliset ja sosiaaliset vaikutukset estävät ihmisiä palaamaan tavalliseen elämäänsä. Nyt on kuitenkin tärkeää katsoa eteenpäin. Meidän on myös lähetettävä tästä kärsimään joutuneille ihmisille viesti solidaarisuudesta, toivosta ja luottamuksesta. On annettava apua, ja Euroopan unionilla ja erityisesti parlamentilla on tässä tärkeä tehtävä, sillä niiden asema on ratkaiseva solidaarisuusrahaston varojen käyttöön ottamisessa. Kun meitä pyydetään apuun, meidän on toimittava nopeasti, sillä emme voi pyytää kärsiviä ihmisiä odottamaan, varsinkaan silloin kun he eniten meitä tarvitsevat.
<P>
Vetoan komissioon ja sen puheenjohtaja Barrosoon sekä erityisesti aluepolitiikasta vastaavaan komission jäseneen Johannes Hahniin. Olen tyytyväinen hänen suunnitelmaansa vierailla pian Madeiralla, ja pyydän häntä viemään mukanaan viestin toivosta, avusta ja jälleenrakentamistuesta, sillä nyt on aika rakentaa uudelleen se, minkä luonto valitettavasti on jälleen kerran meiltä vienyt. Uskon täysin tähän, sillä Madeiran kansallislaulu on opettanut minulle, että "Madeiran kansa on vaatimaton, tyyni ja urhea. He kyntivät maata kivien joukossa, he tekevät sankarillista työtä vuoriston villissä luonnossa. He kunnioittavat Madeiran historiaa ja pyrkivät työllään saavuttamaan onnea ja kunniaa."
<SPEAKER ID="280" NAME="Edite Estrela">
S&D-ryhmän puolesta. - (PT) Esitän Euroopan parlamentin sosialistien ja demokraattien ryhmän puolesta osanottomme uhrien perheille ja ilmaisen solidaarisuuttamme Portugalin itsehallintoaluetta Madeiraa tämän kuun 20. päivä kohdanneen tragedian vuoksi kärsimään joutuneille ihmisille. Rankkasateet, voimakkaat tuulet ja kova merenkäynti muuttivat Funchalin matkailukaupungin tunnistamattomaksi ja jättivät jälkeensä tuhoa ja kuolemaa. Myös julkinen ja yksityinen infrastruktuuri on pahasti vaurioitunut, kuten myös luonnonympäristö ja kulttuuriperintö. Arvoisa komission jäsen, alustavien arvioiden mukaan vahingot ylittävät miljardi euroa, joten solidaarisuusrahaston käytön edellytykset täyttyvät. Valitettavasti on myös kymmeniä kuolleita, joita surraan, paljon loukkaantuneita ja kadonneita sekä satoja kodittomiksi jääneitä. Kuvia tuhosta ja kärsimyksestä on näytetty ympäri maailmaa, eikä kukaan voi suhtautua välinpitämättömästi. Solidaarisuuden ilmauksia on tullut kaikista neljästä ilmansuunnasta.
<P>
Myös Euroopan unionin ja Euroopan komission on osoitettava aktiivista solidaarisuuttaan tätä syrjäistä saarialuetta kohtaan ottamalla pikaisesti käyttöön solidaarisuusrahaston varat voimakkaiden sosiaalisten ja taloudellisten vaikutusten lieventämiseksi ja normaalitilan palauttamisessa auttamiseksi alueella.
<P>
Arvoisa komission jäsen, lopuksi esitän seuraavan kysymyksen: tämä parlamentti on jo hyväksynyt muutokset solidaarisuusrahastoon. Miksi muutokset eivät ole voimassa? Miksi niitä ei sovelleta?
<SPEAKER ID="281" NAME="Marisa Matias">
GUE/NGL-ryhmän puolesta. - (PT) Aloitimme tämänpäiväisen istunnon minuutin hiljaisuudella. Minuutin hiljaisuudella oli kaksi merkitystä: ensinnäkin solidaarisuuden osoittaminen Madeiran katastrofin uhreille ja heidän perheilleen ja toiseksi kunnian osoittaminen kaikille niille ihmisille, jotka uupumatta tekevät työtä auttaakseen näitä uhreja.
<P>
Minuutin hiljaisuuden on myös saatava meidän ajattelemaan välittömiä huolenaiheitamme pidemmälle. Koimme Madeiralla ilmiön, joka tulee toistumaan yhä useammin. Ilmastonmuutos aiheuttaa sen, että näitä äärimmäisiä sääilmiöitä tulee yhä uudelleen, ja meidän on löydettävä keinot vastata niihin. Me emme voi välttää luonnonkatastrofeja, mutta samalla emme voi sallia sitä, että niillä on aina näin traagisia vaikutuksia ihmisten elämään. Tämän vuoksi meidän on puolustettava yhteiseen hyvään tähtääviä suunnittelu- ja kehittämispolitiikkoja. Arvoisa puhemies, lopuksi haluan todeta jotain vielä tärkeämpää, joka on tuonut meidät kaikki tänne: Euroopan komissiolla, Euroopan parlamentilla ja yhteisön toimielimillä on oltava valmiudet tarjota pikaista apua hätätilanteissa. Tässä välttämättömiä ovat taloudelliset varat ja toiminnan nopeus.
<SPEAKER ID="282" NAME="Nuno Melo" AFFILIATION="PPE">
(PT) Madeiran murhenäytelmä riisti useita henkiä, tuhosi omaisuutta ja repi kauneudestaan ylpeän portugalilaisen saaren ulkomuotoa, jota niin monet kaikkialta maailmasta tulleet matkailijat ovat saaneet ihailla. Oletan, ettei kukaan edes Portugalissa - itse asiassa ainakaan Portugalissa - olisi kyennyt valmistautumaan toistuvissa uutislähetyksissä koteihimme lähetettyihin kauhukuviin veden viemistä ihmisistä, sortuvista taloista, romahtavista silloista ja koko maiseman muuttumisesta luonnonvoimien toimesta.
<P>
Kuten täällä esitetyistä lausunnoista voidaan havaita, kaikesta huolimatta kyse ei ole yksinkertaisesti eräällä Portugalin alueella sattuneesta tragediasta. Tragedia iski julmasti osaan Euroopan unionia, jonka on solidaarisesti tarjottava varauksetta apuaan. Sen on varauksetta autettava kuolonuhrien perheitä sekä ihmisiä, jotka ovat yhtäkkiä menettäneet kaikkensa, ja sen on autettava rakennetun ympäristön jälleenrakentamisessa palauttamalla Madeiran saarelle sen, minkä luonto siltä riisti. Arvoisa puhemies, tämä on varmaa: täällä mainittiin Madeiran kansallislaulun sisältö, mutta olen oppinut jotain myös Portugalin kansallislaulusta, jossa kerrotaan merten sankareista, jaloista ihmisistä ja urheasta kansakunnasta. Kyse on urheista ihmisistä, jotka ovat aina osanneet korjata tilanteen vaikeina aikoina ja jotka selviytyvät vastoinkäymisistä, kuten ovat menneisyydessä useaan otteeseen osoittaneet.
<P>
Näin tulee jälleen tapahtumaan, ja tässä tapauksessa epäilemättä Euroopan unionin solidaarisuuden ja avun turvin.
<SPEAKER ID="283" NAME="Constanze Angela Krehl" AFFILIATION="S&amp;D">
(DE) Arvoisa puhemies, keskustelun aihe ei todellakaan ole miellyttävä. Madeira kohtasi uskomattoman luonnonkatastrofin, ja me ilmaisemme myötätuntomme perheille, joita se koski. Euroopan unionin on tarjottava tukea tässä tilanteessa. Tarvitaan koko Euroopan unionin solidaarisuutta, ja voin vain toistaa, mitä täällä jo on sanottu. Kehotan komissiota ottamaan käyttöön solidaarisuusrahaston varat mahdollisimman nopeasti, jotta apua voidaan tarjota. Pyydän neuvostoa varmistamaan, että parlamentin kaksi vuotta sitten hyväksymä solidaarisuusrahaston uudistus lopultakin pannaan täytäntöön, sillä se mahdollistaa avun tarjoamisen nopeammin tuhoista kärsineille alueille.
<P>
Meidän on katsottava myös tulevaisuuteen. Madeira on saanut viime vuosina paljon varoja rakennerahastoista ja tulee saamaan edelleen muutaman seuraavan vuoden ajan. Näitä varoja on käytettävä ennaltaehkäiseviin toimiin, jotta voidaan lieventää luonnonkatastrofien kauheita seurauksia ja näin myös kärsimystä. Tämä on asia, joka meidän Euroopan unionina on tehtävä alueilla, ja näin myös Madeiralla.
<SPEAKER ID="284" NAME="João Ferreira" AFFILIATION="GUE/NGL">
(PT) Madeiran saaren katastrofi edellyttää hätätoimia ja itsehallintoalueelle on annettava poikkeuksellista rahoitusapua. Apu on suunnattava tuhoutuneen tai vaurioituneen infrastruktuurin ja julkisten palvelujen jälleenrakentamiseen, ja sen on oltava myös tragediasta kärsineiden ihmisten saatavilla, olivatpa tarpeet taloudellisia, sosiaalisia tai perhettä koskevia.
<P>
Tragediat eivät ole oikeudenmukaisia. Useimmiten eniten menettävät ne, joilla on vähiten. Tämän vuoksi on tärkeää mahdollisimman pitkälti määrittää ne, jotka ovat menettäneet perheenjäseniä, kotinsa ja elinkeinonsa, ja tarjota apua. Madeiran tapahtumat osoittivat meille dramaattisesti yhteistyön ja solidaarisuuden vahvistamisen merkityksen Euroopan unionissa sekä katastrofien ehkäisyn alalla. Tässä vaiheessa on tärkeää kehittää sellainen asianmukainen rahoituskehys katastrofien ehkäisyyn, jolla vahvistetaan ja hyödynnetään muun muassa koheesiopolitiikan, maaseudun kehittämispolitiikan ja aluepolitiikan kaltaisia mekanismeja jäsenvaltioiden auttamiseksi ihmisiä, ympäristöä ja taloutta suojaavien toimenpiteiden täytäntöönpanossa.
<SPEAKER ID="285" NAME="Danuta Maria Hübner" AFFILIATION="PPE">
(EN) Arvoisa puhemies, haluan ilmaista aluekehitysvaliokunnan kaikkien jäsenten tunteman surun Madeiran järkyttävistä hengen menetyksistä sekä aikomuksemme tehdä kaikkemme auttaaksemme Madeiraa sen hädän hetkellä. Kansalliset viranomaiset ja alueviranomaiset tietenkin tekevät jo kaikkensa helpottaakseen ihmisten kohtaamia vaikeuksia ja erityisesti auttaakseen kodittomiksi jääneitä. Odotamme heidän yhteisön avun pyyntöään Euroopan solidaarisuusrahastosta. Olen varma, että kaikki asiasta vastaavat käsittelevät pyyntöä parhaansa mukaan.
<P>
Pyydämme Euroopan komissiota ottamaan käyttöön kaikki sen varat ja tarkastelemaan Portugalin viranomaisten kanssa sitä, kuinka käynnissä olevia yhteisön ohjelmia voidaan mukauttaa alueen auttamiseksi. Haluan korostaa, että solidaarisuusrahastolla on nykyiselläänkin hyvin tunnetut rajoituksensa. Komissio antoi huhtikuussa 2005 ehdotuksen asetuksen tarkistamisesta, ja parlamentti hyväksyi sen ensimmäisessä käsittelyssä toukokuussa 2006. Huolimatta entistä joustavamman solidaarisuusrahaston kiistattomasta hyödyllisyydestä, huolimatta tarpeesta laajentaa sen soveltamisalaa kattamaan niin ennakoimattomat ihmisen ja rikollisten toimien aiheuttamat katastrofit kuin luonnonkatastrofitkin, neuvosto ei ole kyennyt saamaan aikaan yhteistä kantaa rahaston tarkistuksesta toukokuun 2006 jälkeen.
<P>
Madeiran järkyttävien tapahtumien yhteydessä ymmärrämme selvemmin kuin koskaan sellaisen solidaarisuusrahaston tarpeen, joka kykenisi tehokkaasti vastaamaan haasteisiin ja antaisi unionille mahdollisuuden tarjota pikaista ja tehokasta apua katastrofista kärsivälle jäsenvaltiolle. Pyydänkin puheenjohtajavaltio Espanjaa käynnistämään uudelleen solidaarisuusrahaston tarkistuksen osoittaen näin, että todellisen eurooppalaisen solidaarisuuden henki on edelleen Eurooppa-hankkeen keskiössä.
<SPEAKER ID="286" NAME="Paul Rübig" AFFILIATION="PPE">
(DE) Arvoisa puhemies, hyvät kollegat, katastrofit ovat tietenkin myös seurausta maapallon lämpenemisestä. Meidän on pyrittävä selviytymään tällaisista tapahtumista, joita tulemme kohtaamaan yhä useammin. Herääkin kysymys, eikö apua olisi tarjottava globalisaatiorahastosta erityisesti Madeiran työntekijöille, sillä monet työpaikat ovat tietenkin tuhoutuneet, ja emmekö voisi auttaa pieniä ja keskisuuria yrityksiä jälleenrakentamisessa. Voisimme tarjota merkittävää apua ammatinharjoittajille ja erityisesti palvelualalle.
<P>
Pyydän tämän vuoksi komissiota tarkastelemaan sitä, voitaisiinko globalisaatiorahaston varoja ottaa käyttöön välittömästi.
<SPEAKER ID="287" NAME="Antigoni Papadopoulou" AFFILIATION="S&amp;D">
(EL) Arvoisa puhemies, minäkin haluan esittää syvät pahoitteluni Madeiraa kohdanneen raamatullisen tuhon vuoksi sekä ilmaista tukeni Portugalin hallitukselle. Toivon, ettei traaginen tilanne menetettyjen ihmishenkien ja kadonneiden henkilöiden osalta enää pahene.
<P>
Planeettamme lähettää SOS-sanomaa. Ilmastonmuutos yhdistettynä kiihkeään maankäyttöön ja teolliseen kehitykseen osoittaa, kuinka haavoittuva ympäristömme on. Aiemmat katastrofaaliset tulvat Saksassa sekä Itä- ja Keski-Euroopassa ja Kreikan tulipalot ovat jättäneet yhä avoimina olevia haavoja. Katastrofit eivät todellakaan tunne kansallisia rajoja.
<P>
Kehotan tämän vuoksi Euroopan komissiota vastaamaan myönteisesti Euroopan parlamentin pyyntöihin, jotka koskevat entistä energisempää toimintaa yhteisön tasolla luonnonkatastrofien ja ihmisen aiheuttamien katastrofien ehkäisemiseksi ja niiden vaikutusten lieventämiseksi.
<P>
Vaadin myös välitöntä tukea uhreille Madeiralla. On hyvin tärkeää, että meillä on tehokas yhteisön politiikka ja erityistä hätärahoitusta sekä joukko toimenpiteitä vahinkojen välittömään korjaamiseen ilman byrokraattisia prosesseja.
<P>
Osanottoni uhrien omaisille.
<SPEAKER ID="288" NAME="Ilda Figueiredo" AFFILIATION="GUE/NGL">
(PT) Madeiraa kohdanneesta tragediasta kärsivät perheet ansaitsevat syvän myötätuntomme ja kaiken solidaarisuutemme osoittaessamme kunnioitusta kuolleita ja loukkaantuneita sekä satoja kotinsa menettäneitä ihmisiä kohtaan. Solidaarisuuden ja toivon viesti Madeiran itsehallintoalueen kansalaisille tämän kauhean katastrofin jälkeen edellyttää nopeita toimenpiteitä sekä yksinkertaistettuja ja poikkeuksellisia menettelyjä niiden auttamiseksi, joiden elämä ja omaisuus on tuhoutunut.
<P>
On otettava käyttöön solidaarisuusrahaston varat, mutta on myös käytettävä kaikkia muita mahdollisia varoja hätätoimenpiteiden avulla, joiden on nopeasti tavoitettava katastrofista kärsineet perheet, jotta Madeiran itsehallintoalue voi nopeasti jälleenrakentaa koko tuhoutuneen alueen. Tällä hetkellä ensisijainen huolenaihe on nopea täytäntöönpano.
<SPEAKER ID="289" NAME="Georgios Papanikolaou" AFFILIATION="PPE">
(EL) Arvoisa puhemies, järkyttävä tulva, joka iski Madeiran itsehallintoalueeseen, muistuttaa meitä siitä, että ilmastonmuutoksen aiheuttamat katastrofit, suunnittelun ja infrastruktuurin puute sekä tiedon ja valmiuksien puute voivat muuttua inhimilliseksi tragediaksi, kuten nyt on käynyt.
<P>
Haluan muistuttaa parlamenttia siitä, että valtavat tulvat ovat koetelleet muutama päivä sitten muitakin Euroopan alueita, kuten Bulgariaa ja Evrosin alueetta Kreikassa, aiheuttaen omaisuuden menetyksiä.
<P>
Haluan myös muistuttaa parlamenttia siitä, että direktiivissä 2007/60/EY edellytetään, että jäsenvaltiot toteuttavat alustavan tulvariskiarvioinnin alueensa jokaisen vesistöalueen ja rannikkoalueen osalta vuoteen 2011 mennessä.
<P>
Velvollisuutemme on painostaa kansallisia hallituksia varmistamaan, että jäsenvaltiot noudattavat kyseistä direktiiviä. Euroopan unionilla on kuitenkin myös velvollisuus - enkä usko kenenkään olevan toista mieltä - kehittää entistä tehokkaampia toimia luonnonkatastrofien ehkäisyn alalla, viime kädessä ihmishenkien suojelun alalla.
<SPEAKER ID="290" NAME="Andres Perello Rodriguez" AFFILIATION="S&amp;D">
(ES) Arvoisa puhemies, toisinaan syynä ovat tulipalot, toisinaan kuivuus ja toisinaan tällaiset tuhoisat tulvat, mutta unionin eteläisistä osista on tullut ilmeinen ja valitettava todiste ilmastonmuutoksen kauheista seurauksista. Jos meillä olisi eurooppalainen seurantakeskus, se osoittaisi selkeästi, että on kyse tästä, ja tämän vuoksi ilmastonmuutoksen torjunta on niin tärkeää.
<P>
On kuitenkin myös tärkeää, että tarjoamme pikaisesti apua Madeiralle tässä tragediassa, ja komissiota kehotetaan toimimaan viipymättä todella nopeasti.
<P>
Nämä ovat tilanteita, joissa unionin on osoitettava olevansa tehokas, aktiivinen tukija lähellä kansalaisiaan, erityisesti niitä, jotka sitä kipeimmin tarvitsevat.
<P>
Minä ja espanjalaiset kollegani Euroopan parlamentin sosialistien ja demokraattien ryhmästä kannatamme päätöslauselmaa rakkaan naapurimme Portugalin ja Madeiran auttamisesta. Kehotamme komissiota rientämään Portugalin hallituksen rinnalle viipymättä, varauksetta ja varoja säästämättä tämän tragedian tuhoisien vaikutusten lieventämiseksi mahdollisuuksien mukaan.
<SPEAKER ID="291" NAME="Seán Kelly" AFFILIATION="PPE">
(EN) Arvoisa puhemies, jo lapsena lempileivonnaiseni oli madeirakakku, ja siitä asti kun minulle paljastui, että on olemassa hurmaava saari nimeltä Madeira, olen ollut siihen viehtynyt. Joten kuultuani viime lauantaina tästä tuhosta, ajatukseni lensivät sikäläisten luo, erityisesti ystäväni Nuno Teixeiran ja muiden portugalilaisten kollegojeni luo, sillä omassa vaalipiirissäni kärsimme tulvista juuri ennen joulua.
<P>
Olin hyvin tyytyväinen komission jäsenen sanoihin ja sävyyn tämän ojentaessa ystävän käden madeiralaisille tänä heille niin kauheana aikana, joka todennäköisesti tästä lähtien tunnetaan mustana sunnuntaina.
<P>
Laajemmin ajateltuna katson kuitenkin, että meidän on tarkasteltava solidaarisuusrahaston varojen käyttöön ottamisen kriteerejä. Kriteerien perustuminen 6,6 prosenttiin BKT:sta ja 985 miljoonan euron kynnykseen on liikaa, sillä monet tällaisista tragedioista ovat hyvin paikallisia, vaikka voivatkin olla varsin tuhoisia.
<P>
Meidän on tutkittava tätä. Lyhyellä aikavälillä teemme kuitenkin kaikkemme auttaaksemme Madeiraa, ja olen tyytyväinen komission julkilausumaan tästä.
<SPEAKER ID="292" NAME="Jaroslav Paška" AFFILIATION="EFD">
(SK) Haluan ilmaista Vapaa ja demokraattinen Eurooppa -ryhmän puolesta solidaarisuutemme Madeiran asukkaista kohtaan ja ilmaista vahvan uskoni, että eurooppalainen apu kärsineille tulee tässä tapauksessa nopeammin kuin Haitissa. Haluan uskoa, että sekä Euroopan komissio että Portugalin hallitus vastaavat tehokkaammin Madeiran luonnonkatastrofiin kuin aiemmissa tapauksissa.
<P>
Kannatan myös kollegoitani, jotka vaativat parannuksia mekanismeihin EU:n avun tarjoamiseksi luonnonkatastrofeissa, jotta apua voidaan tarjota tehokkaasti ja nopeasti.
<SPEAKER ID="293" NAME="Luís Paulo Alves" LANGUAGE="PT">
Minäkin haluan lähettää tukiviestin Madeiran lauantaisten traagisten tapahtumien uhrien perheille ja ystäville.
<P>
Azorilaisena, portugalilaisena ja eurooppalaisena minun on vedottava parlamenttiin ja unioniin, jotta ne osoittaisivat aktiivista solidaarisuutta Madeiran itsehallintoaluetta ja sen kansalaisia kohtaan.
<P>
EU:n on tehtävä läsnäolonsa tunnetuksi nimenomaan alueilla ja juuri tällaisina aikoina, kun solidaarisuutta tarvitaan enemmän kuin koskaan, ja silloin on tärkeintä, että se tehdään tunnetuksi.
<SPEAKER ID="294" NAME="Franz Obermayr" AFFILIATION="NI">
(DE) Arvoisa puhemies, aluksi haluan ilmaista koko sydämestäni myötätuntoni uhreja ja heidän perheitään kohtaan. Meillä on Itävallassa yksinkertainen sanonta: se, joka tarjoaa apua nopeasti, tarjoaa kaksin verroin apua. Sen ei pitäisi olla ongelma. Meidän on nopeasti löydettävä rahastot, joista saamme varat käyttöön, ja voimme auttaa kärsineitä viipymättä. Myös analyysit ovat tarpeen.
<P>
Vuoristoalueella asuvana ymmärrän oikein hyvin, mitä on tapahtunut. On tehty samanlaisia virheitä kuin kotimaassamme. Toteutimme muutostöitä ja vesirakentamista ottamatta huomioon luontoa, ja pienistä puroista ja kanavista muodostui suuria jokia. Seurasin näitä tapahtumia, jotka ovat Itävallassa tuttuja kahden tai kolmen vuoden takaa, kauhulla, toisin sanoen suurella sympatialla ja ymmärryksellä. Heti jälkien korjaamisen jälkeen, kun vahingot on saatu rajattua, tarvitaan yhteistyötä virheiden korjaamiseksi. Tarjoamme apuamme tässä. Me saimme kansainvälistä apua koettuamme valtavan lumivyörykatastrofin Galtürissa. Tarvittiin kansainvälistä apua koko kylän evakuoimiseksi, ihmisten pelastamiseksi ja pois lennättämiseksi. Tämä on oikea aika lähettää myönteinen signaali ja osoittaa kansainvälistä eurooppalaista solidaarisuutta, ja minä ainakin olen valmis tekemään voitavani auttaakseni tässä.
<SPEAKER ID="295" NAME="Elisa Ferreira" AFFILIATION="S&amp;D">
(PT) Minäkin haluan ilmaista solidaarisuuteni madeiralaisten tuskaa kohtaan ja pyydän hartaasti yhteisön toimielimiä, erityisesti komissiota, ottamaan käyttöön kaikki saatavissa olevat resurssit ja tekemään kaikkensa avun antamiseksi. Haluan korostaa, että kun tällaisia onnettomuuksia tapahtuu, on paljon vaikeampaa hoitaa niiden seurauksia, kun kysymys on köyhistä valtioista ja köyhistä alueista. Madeiran tapauksessa meidän on kuitenkin myös otettava huomioon, että Madeiran talouden perusta on vaurioitunut, koska se on riippuvainen matkailusta, joten sen kokema isku on kaksinkertainen. Sen luonnonkauneus, väylät ja elämänlaatu ovat täysin tuhoutuneet. Tilanne on siis todella erilainen, kun näin vakavat ongelmat kohtaavat köyhiä valtioita ja köyhiä alueita, erityisesti vuoristoisia ja matkailualueita, kuten Madeiran tapauksessa.
<P>
On siis aivan välttämätöntä, ettei solidaarisuusrahastoon ehdotettuja ja pyydettyjä tarkistuksia, joista täällä on jälleen puhuttu, enää jouduta odottamaan. Niiden on tultava välittömästi voimaan, koska ilmastonmuutoksen vuoksi tällaisia tapahtumia tulee valitettavasti ilmenemään yhä uudelleen erityisesti Euroopan köyhimmillä alueilla, sillä ne joutuvat kokemaan rankkasateita ja äärimmäistä kuivuutta kesäisin.
<SPEAKER ID="296" NAME="Günther Oettinger">
komission jäsen. - (DE) Arvoisa puhemies, hyvät parlamentin jäsenet, haluan kiittää teitä tilaisuudesta saada tulla tänne keskustelemaan kanssanne Madeiran tulvista.
<P>
Esititte vaikuttavan vetoomuksen komissiolle, jotta se auttaisi Madeiraa tässä tilanteessa ja osoittaisi eurooppalaista solidaarisuutta. Komissio on valmis tähän. Se, kuinka tämä täsmälleen on tehtävissä, on selvitettävä muutaman seuraavan päivän ja viikon aikana tiiviissä yhteistyössä Portugalin viranomaisten kanssa. Meidän on noudatettava rahaston sääntöjä, ja niin me teemmekin. Kun niissä on jotain liikkumavaraa, komissio turvautuu siihen Madeiran hyväksi. Ensinnäkin vahingot on arvioitava, ja sitten on laadittava ja jätettävä tukihakemus. Asiat on tehtävä tässä järjestyksessä. Aluepolitiikan pääosasto ja kollegani Johannes Hahn, antavat tässä neuvoja ja tukea.
<P>
Jäsen Estrela kehotti kehittämään edelleen keskeistä direktiiviä ja rahaston sääntöjä. Komissio esitti tätä koskevan ehdotuksen yli neljä vuotta sitten, ja parlamentti kannatti sitä. Ehdotus on edelleen neuvoston käsittelyssä. Tarkennan kuitenkin, että minusta tuolloin tekemämme ehdotus ei tässä nimenomaisessa tapauksessa tarjoaisi juurikaan parempia avustusmahdollisuuksia. On totta, että politiikkamme tulisi keskittyä ennaltaehkäisyyn. Koheesiopolitiikka on tämän vuoksi juuri oikea väline käytettäväksi.
<P>
Haluan vielä kerran vakuuttaa teille, että komissio tekee kaiken voitavansa auttaakseen Madeiran kansalaisia ja hallintoa selviytymään tästä kauheasta tapahtumasta.
<SPEAKER ID="298" NAME="Puhemies">
(EN) Keskustelu on päättynyt.
<P>
Äänestys toimitetaan maaliskuun ensimmäisen istuntojakson aikana.
<P>
Kirjalliset lausumat (työjärjestyksen 149 artikla)
<SPEAKER ID="299" NAME="Maria da Graça Carvalho  " LANGUAGE="PT">
Haluan ilmaista syvän suruni ja esittää syvimmän osanottoni Madeiraa kohdanneen luonnonkatastrofin uhrien perheille.
<P>
Haluan ilmaista solidaarisuuteni koko Madeiran kansaa, sen toimielimiä ja aluehallintoa kohtaan. Vetoan Euroopan unionin toimielimiin, jotta ne osoittaisivat solidaarisuutta ottamalla nopeasti ja joustavasti käyttöön solidaarisuusrahaston resurssit ja osoittaisivat erityisesti mahdollisimman paljon rahoitusta pitäen mielessä Madeiran erityisaseman saarena ja EU:n syrjäisimpänä alueena.
<P>
Kehotan Euroopan komissiota hyödyntämään rakennerahastoja - Euroopan aluekehitysrahastoa, Euroopan sosiaalirahastoa ja koheesiorahastoa - nopein ja yksinkertaistetuin menettelyin.
<P>
Vetoan myös Euroopan komission hyvään tahtoon, jotta se neuvottelisi rakennerahastojen varojen uudelleenohjaamisesta yhteisön kehyksen perusteella toimivaltaisten viranomaisten kanssa ottaen huomioon tämän katastrofin.
<SPEAKER ID="992" NAME="José Manuel Fernandes  " AFFILIATION="PPE">
kirjallinen. - (PT) Haluan ilmaista syvän myötätuntoni ja solidaarisuuteni madeiralaisia kohtaan, heidän toimielimiään ja aluehallintoa kohtaan Madeiran itsehallintoalueella 20. helmikuuta tapahtuneen force majeure -tragedian johdosta, joka aiheutti kymmeniä kuolemantapauksia, kotien menetyksiä, loukkaantumisia ja valtavaa aineellista vahinkoa. Tilanne edellyttää EU:lta nopeita ja tehokkaita solidaarisuustoimenpiteitä. Se edellyttää näin ollen mahdollisimman suurta ripeyttä kaikilta solidaarisuusrahaston varojen käyttöön ottoon osallistuvilta, jotta varat saadaan käyttöön viipymättä. On myös hyvin tärkeää, että Euroopan unionin erilaiset varat saadaan käyttöön joustavalla tavalla, ennakkomaksuina, yksinkertaistetuin menettelyin ja korkeammalla yhteisrahoitusosuudella Madeiran itsehallintoalueen tarpeisiin vastaamiseksi. Kannatamme solidaarisuusrahaston sääntöjen tarkistamista parlamentin jo pyytämällä tavalla. Rahaston on toimittava hätäapurahastona, jonka käsittelyaikoja on lyhennettävä ja saatavilla olevia varoja lisättävä.
<SPEAKER ID="300" NAME="Krzysztof Lisek  " LANGUAGE="PL">
Esitän surunvalitteluni Madeiran tulvien ja maanvyöryjen seurauksena henkensä menettäneiden perheille. Luontoa ei voi pettää, ja koska emme voi ehkäistä luonnonkatastrofeja, meidän on tehtävä kaikkemme estääksemme niiden tuhoisia vaikutuksia ja auttaaksemme uhreja. Luonnonkatastrofien ja muiden kriisitilanteiden yhteydessä Euroopan unionin on kyettävä toimimaan nopeasti ja tehokkaasti asianmukaisin resurssein. Tässä yhteydessä, kuten olen jo korostanut jäsen Danjeanin Euroopan turvallisuusstrategian ja Euroopan turvallisuus- ja puolustuspolitiikan täytäntöönpanosta esittämää mietintöluonnosta koskevissa tarkistuksissani, on olennaista varmistaa välineiden tehokas toiminta kriisiin vastaamisessa komentokeskusten hyvällä organisaatiolla, ensimmäisen ja toisen pilarin mukaisten toimien tarpeita vastaavalla tavalla. Näiden keskusten hyvä suunnittelu ja tehokas hallinto mahdollistavat menestyksekkäiden toimien toteuttamisen Euroopan unionin jäsenvaltioiden alueilla ja muissa apua tarvitsevissa maissa.
<P>
Tarvitaan erityisesti pelastustoimien, poliisin, armeijan ja palontorjuntajoukkojen entistä parempaa koordinointia. On otettava huomioon erityiskoulutettujen yksiköiden, kuten puolalaisen kansallisen palontorjuntapalvelun etsintä- ja pelastusryhmän käyttö

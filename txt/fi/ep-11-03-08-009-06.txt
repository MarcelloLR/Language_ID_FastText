<CHAPTER ID="009-06">
6. Innovatiivinen rahoitus sekä maailmanlaajuisella että Euroopan tasolla (
<SPEAKER ID="141" NAME="Jean-Paul Gauzès" AFFILIATION="PPE">
(FR) Arvoisa puhemies, pahoittelen sitä, että Anni Podimatan mietinnössä on joitain epäselvyyksiä, mikä herättää monia tärkeitä kysymyksiä innovatiivisesta rahoituksesta. Pyytäisin Euroopan parlamentin sosialistien ja demokraattien ryhmää vetämään pois jättämänsä vaihtoehtoisen päätöslauselmaesityksen, niin että saamme vietyä yhteisen valmistelutyön päätökseen.
<P>
Toiseksi pahoittelen sitä, että transaktiomaksu on herättänyt hieman keinotekoista vastustusta ja että siitä on jätetty kaksi hyvin samanlaista tarkistusta. Pahoittelen sitä, että sen takia Euroopan parlamentti ei voi ilmaista huomattavaa tukeaan kyseiselle verolle EU:n kilpailukyvyn kannalta järkevin ehdoin.
<SPEAKER ID="142" NAME="Martin Schulz" AFFILIATION="S&amp;D">
(DE) Arvoisa puhemies, voin sanoa Jean-Paul Gauzès'lle seuraavaa: kyllä, me aiomme vetää pois vaihtoehtoisen päätöslauselmaesityksen. Suosittelen sitä ryhmälleni hyvin yksinkertaisesta syystä: seuraava tarkistus, jonka on allekirjoittanut 120 jäsentä kaikista ryhmistä, osoittaa, että keskustelu transaktiomaksusta ei ole minkään yksittäisen ryhmän ehdotus, ei sosialistien, konservatiivien, Euroopan kansanpuolueen (kristillisdemokraatit) eikä Vihreät / Euroopan vapaa allianssi -ryhmän. Asian ydin on se, että me teemme institutionaalisen ehdotuksen ja lähetämme institutionaalisen viestin siitä, että tämä parlamentti pystyy sanomaan puoluerajat ylittäen: "haluamme yksityisen sektorin maksavan osansa kriisin taakan kantamisesta". Kyse ei ole sosialistien vaatimuksesta tai Euroopan kansanpuolueen vaatimuksesta; se on yhteinen toiveemme. Jos onnistumme siinä tänään institutionaaliselta pohjalta, niin se on suuri menestys Euroopan parlamentille. Siksi me vedämme päätöslauselmaesityksen pois.
<P>
(Suosionosoituksia)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Arvoisa puhemies, Euroopan kansanpuolue (kristillisdemokraatit) jätti eilen täysistunnossa toisen ehdotuksen, joka voisi muodostaa kompromissin. Se kuului: voitaisiinko tehdä selväksi, että resursseja ohjataan EU:n talousarvioon ja tukimekanismiin? Esitimme aihetta keskustelua varten eilen ja odotamme vastausta, niin että voimme päästä kompromissiin ja lähettää myönteisen viestin EU:n toimielimille.

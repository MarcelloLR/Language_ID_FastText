<CHAPTER ID="006">
Muuta
<SPEAKER ID="133" NAME="Mario Mauro" AFFILIATION="PPE">
(IT) Arvoisa puhemies, käytän työjärjestyksen 173 artiklan mukaisen puheenvuoron. Brasilian korkein oikeus hylkäsi tänä iltana moninkertaisen murhaajan Cesare Battistin karkotuspyynnön.
<P>
Parlamentti on vaatinut jopa kahdessa päätöslauselmassa päinvastaista päätöstä. Haluan siten kirjattavan henkilökohtaisen pettymykseni lisäksi ylös toiveeni siitä, että parlamentin puhemiehistö ottaa yhteyttä Brasilian viranomaisiin ja ilmaisee koko Euroopan parlamentin pettymyksen sekä ennen kaikkea osoittaa solidaarisuutemme ja surunvalittelumme uhrien perheille, jotka ovat odottaneet oikeutta 30 vuotta.
<SPEAKER ID="134" NAME="Puhemies">
(EN) Kiitoksia jäsen Mario Maurolle osuvasta puheenvuorosta... (Mario Borghezio puhui ilman mikrofonia). Uskon, että koko parlamentti jakaa pettymyksen ja syvän katkeruuden tehtyjen päätösten johdosta, ja siten voin vain toistaa sen, mitä parlamentti on jo tehnyt selväksi asiasta ainakin kahteen otteeseen. Osoittakaamme paheksuntamme Brasilian viranomaisille tässä pettymyksen ja selkeyden hengessä.
<SPEAKER ID="135" NAME="Licia Ronzulli" AFFILIATION="PPE">
(IT) Arvoisa puhemies, tarvitsen vain muutaman sekunnin toivottaakseni onnea Weisbergerille, josta on tullut hiljattain äiti ja joka on täällä pienen tyttövauvansa kanssa, sekä kaikille parlamentin tuoreille äideille, tuleville äideille sekä niille, jotka minun tavoin tekevät töitä sen eteen, että heistä tulisi hyviä äitejä ja hyviä parlamentin jäseniä.
<P>
On hienoa nähdä, miten toivon symbolit ovat elävöittäneet istuntosalia, mutta... (Puhuja keskeytettiin istuntosalista kuuluvilla välihuudoilla.) Pyydän huomiotanne, sillä asiani on tärkeä ja haluan kertoa teillä ajatukseni. Saapa nähdä, osaatteko käyttäytyä kunnolla, sillä valitettavasti olen viime päivinä kuullut kommentteja, kuten: "Parlamentti ei ole mikään leikkipuisto. Emme ole päiväkodissa. Lapset ja äidit pois täältä!" Vielä pahempaakin on kuultu: "Lasten läsnäolo on häpeäksi jäsenten imagolle."
<P>
Kun otetaan huomioon, että hyvin usein me itse säädämme lakeja työn ja perhe-elämän yhteensovittamisesta, on todella absurdia, että parlamentissa lausutaan tällaisia mielipiteitä varsinkin, kun lausujina ovat naiset.

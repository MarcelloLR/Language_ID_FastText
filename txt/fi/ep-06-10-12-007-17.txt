<CHAPTER ID="007-17">
17. Europolin henkilöstöön sovellettavat peruspalkat ja lisät (äänestys) 
<P>
- Ennen lainsäädäntöpäätöslauselmaluonnoksesta toimitettua äänestystä:
<SPEAKER ID="069" NAME="Claude Moraes " AFFILIATION="PSE">
esittelijä. - (EN) Arvoisa puhemies, työjärjestyksemme nojalla hylätty lainsäädäntöehdotus palautetaan valiokuntakäsittelyyn. Tämän menettelyn tarkoituksena on yrittää löytää parlamentin kannalta hyväksyttävä ratkaisu. Valitettavasti nyt käsiteltävänä olevassa tapauksessa valiokuntaan palauttaminen voi olla turhaa, koska neuvosto ei voi muuttaa kantaansa. Kansalaisvapauksien sekä oikeus- ja sisäasioiden valiokunnan aikomuksena ei kuitenkaan ole estää neuvostoa tekemästä kyseistä päätöstä, vaikka parlamentti voisi niin tehdä perustamissopimuksen mukaisen oikeusperustan nojalla.
<P>
Valiokunta aikoo sen sijaan välittää neuvostolle poliittisen viestin, jonka mukaan Europolia olisi vahvistettava ja sillä olisi oltava asianmukainen perussopimusten mukainen oikeusperusta samoin kuin Eurojustillakin on. Koska tämä viesti esitetään selkeästi lainsäädäntöpäätöslauselmissa, haluan ehdottaa, että niistä äänestetään nyt heti. Suositan jäseniä äänestämään lainsäädäntöpäätöslauselmien puolesta.

<CHAPTER ID="008">
Käsittelyjärjestys
<SPEAKER ID="013" NAME="Puhemies">
(PL) Puheenjohtajakokouksen työjärjestyksen 140 artiklan mukaisesti torstaina 23. syyskuuta 2010 pitämässään kokouksessa laatima lopullinen esityslistaluonnos on jaettu. Poliittisten ryhmien suostumuksella ehdotan parlamentille seuraavia muutoksia:
<P>
(Poliittisten ryhmien enemmistö ja joissakin tapauksissa jopa selvä enemmistö kannatti näitä muutoksia.)
<P>
Keskiviikko:
<P>
Esityslistalle lisätään uusi asia: neuvoston ja komission julkilausumat Lissabonin sopimuksen sosiaalisista määräyksistä biologista monimuotoisuutta käsittelevän yhteiskeskustelun jälkeen.
<P>
Esityslistalta poistetaan merellä kadonneita kontteja ja niiden korvaamista koskeva suullinen kysymys.
<P>
Torstai:
<P>
Äänestykset alkavat klo 11.30.
<P>
Esityslistalta poistetaan lisätalousarviota nro 2/2010, osa 2, käsittelevää Vladimír Maňkan laatimaa mietintöä koskeva äänestys, sillä neuvosto ei ole esittänyt kantaansa tähän asiaan, minkä vuoksi keskustelua ei voida käydä.
<SPEAKER ID="014" NAME="Corien Wortmann-Kool">
PPE-ryhmän puolesta. - (EN) Arvoisa puhemies, PPE-ryhmä suhtautuu aina myönteisesti sosiaalisia aiheita koskeviin hyviin ja perusteellisiin keskusteluihin täysistunnoissamme, mutta ne täytyy olla valmisteltu hyvin.
<P>
Tämän vuoksi puheenjohtajakokouksessa päätettiin alun perin enemmistöpäätöksellä, että sosiaalidemokraattisen ryhmän tekemää ehdotusta, joka koskee yleishyödyllisiä palveluja Lissabonin strategiassa ja julkisia palveluja koskevia määräyksiä Lissabonin sopimuksessa, käsiteltäisiin ensin työllisyyden ja sosiaaliasioiden valiokunnassa. Kannatamme tätä, sillä aihe on erittäin monimutkainen.
<P>
Ymmärtääkseni otsikko on muuttunut ja liberaalit ovat muuttaneet kantaansa, mutta sisältö on edelleen hyvin monimutkainen, ja haluamme edelleen, että tästä keskustellaan ensin työllisyyden ja sosiaaliasioiden valiokunnassa, sillä keskustelu on erittäin tärkeä ja moniulotteinen. Emme halua vastustaa ehdotusta, mutta tämän vuoksi äänestämme tyhjää asiaa koskevassa äänestyksessä.
<SPEAKER ID="015" NAME="Puhemies">
(PL) Jäsen Wortmann-Kool, kiitos selityksestänne. Tämä tarkoittaa sitä, että asia on lisätty esityslistalle, mutta Euroopan kansanpuolueen (kristillisdemokraatit) ryhmä äänestää tyhjää. Poliittisten ryhmien enemmistö halusi, että tämä asia lisätään esityslistalle.
<P>
(Käsittelyjärjestys vahvistettiin.)
<P>
(Istunto keskeytettiin hetkeksi.)

<CHAPTER ID="006-02">
2. Esitys Euroopan unionin yleiseksi talousarvioksi varainhoitovuodeksi 2011 (äänestys) 
<SPEAKER ID="129" NAME="Sidonia Elżbieta Jędrzejewska">
esittelijä. - (EN) Arvoisa puhemies, äänestimme budjettivaliokunnassa yli 1 600 tarkistuksesta vuoden 2011 talousarvioesitykseen. Joudumme väistämättä äänestämään täysistunnossa joistakin teknisistä mukautuksista. Jotta oikaisukirjelmä nro 1/2011 voidaan sisällyttää parlamentin käsittelyyn, tarvitaan tiettyjä teknisiä mukautuksia sekä uuteen Euroopan ulkosuhdehallintoa koskevaan pääluokkaan että komission pääluokkaan ehdotettujen pääluokkien välisten määrärahasiirtojen vuoksi.
<P>
Euroopan ulkosuhdehallintoa koskevan pääluokan tapauksessa nämä koskevat uuden yksikön 1,85 prosentin palkkojen mukautusten budjetointia samaan tapaan kuin muissa toimielimissä. Myös komission pääluokan määriä, joita oikaisukirjelmä koskee, on muutettava vastaavasti. Tämä koskee myös tiettyjä parlamentin hallinnollisia menoja koskeviin budjettikohtiin tekemiä tarkistuksia, jotka on mukautettava pääluokkaan III otettuihin lopullisiin määriin.
<P>
Tiettyjä virastoja koskevia selvitysosia on mukautettava teknisesti, jotta ne vastaavat lopullisesti hyväksyttyjä määriä. Budjettikohta 02 01 04 04: tarkistuksessa 996 hyväksytty selvitysosa lisätään sellaisenaan tarkistukseen 1010, joka koskee toimintamenoja koskevaa budjettikohtaa 02 02 01 (osa pilottihankkeita ja valmistelutoimia koskevaa pakettia). Budjettikohta 19 05 01: sanat "Yhdysvaltoja lukuun ottamatta" poistetaan otsikosta ja selvitysosasta budjettivaliokunnan päätöksen mukaisesti. Budjettikohta 19 09 01: selvitysosaan lisätään budjettivaliokunnan hyväksymä suullinen tarkistus. Lisätään sanat: "Osa määrärahasta on tarkoitettu kattamaan muun muassa tuki sellaisille aloitteille kuin EU:n ja Latinalaisen Amerikan ja Karibian alueen säätiö (josta päätettiin EU:n ja Latinalaisen Amerikan ja Karibian alueen valtion- ja hallitusten päämiesten huippukokouksessa) sekä Biarritzin foorumi."
<P>
Osa budjettikohdista oli numeroitava uudelleen, jotta vältyttiin ristiriitaiselta numeroinnilta tiettyjen uusien budjettikohtien tapauksessa ja jotta voitiin kunnioittaa nimikkeistöä koskevia määräyksiä. Tämä ei koske monivuotiseen rahoituskehykseen liittyvää lukua eikä budjettivaliokunnan hyväksymiin tarkistuksiin liittyvää lukua. Uudelleennumerointi koskee tarkistuksia 386, 389, 521, 833, 997, 998, 999, 1016, 1018, 1021, 1022, 1023 ja 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Arvoisa puhemies, olen pahoillani, mutta äänestystä on mahdoton seurata sillä vauhdilla, jolla luettelette tarkistuksia.
<SPEAKER ID="132" NAME="Puhemies">
(EN) Hidastan tahtia kernaasti... Yritän lukea nopeudella, jota tarvitaan, jotta kaikki parlamentin jäsenet voivat toteuttaa oikeuttaan hoitaa velvollisuutensa ja äänestää.
<P>
- Ennen ryhmästä 3 toimitettua äänestystä:
<SPEAKER ID="133" NAME="József Szájer" AFFILIATION="PPE">
(EN) Arvoisa puhemies, pyydän anteeksi parlamentilta, mutta PPE-ryhmän äänestyslistassa on virhe tarkistuksen 967 kohdalla: oikea ääni on "kyllä".
<SPEAKER ID="134" NAME="Puhemies">
(EN) Tämä koskee seuraavaa äänestystä. Hyvä on. Tämä oli tiedoksi ryhmälle.
<P>
Ennen tarkistuksesta 987 toimitettavaa äänestystä:
<SPEAKER ID="135" NAME="Göran Färm" AFFILIATION="S&amp;D">

<P>
(EN) Arvoisa puhemies, kuten PPE-ryhmää edustava kollegani teki hetki sitten, myös minun täytyy ilmoittaa äänestyslistassamme olevasta virheestä. S&D-ryhmän äänestyslistassa pitäisi lukea: miinus, plus, plus. Tässä oli kaikki.
<SPEAKER ID="136" NAME="Puhemies">
(EN) Tämäkin on ryhmän sisäinen tiedotus.
<P>
- Talousarviota koskevan äänestyksen jälkeen:
<SPEAKER ID="137" NAME="Olivier Chastel" LANGUAGE="FR">
Arvoisa puhemies, hyvät parlamentin jäsenet, tyytyväisyyteni johtuu siitä, että olette juuri hyväksyneet tarkistukset, jotka on tehty neuvoston kantaan, joka koskee lisätalousarvioesitystä nro 3/2010 sekä talousarvioesitystä varainhoitovuodelle 2011.
<P>
Näin ollen olen pannut tarkoin merkille kahden toimielimemme väliset erimielisyydet ja hyväksyn luonnollisesti, että Euroopan parlamentin puhemies kutsuu koolle sovittelukomitean Euroopan unionin toiminnasta tehdyn sopimuksen 314 artiklan 4 kohdan c alakohdan mukaisesti.
<SPEAKER ID="138" NAME="Puhemies">
(EN) Tässä ei ole kyse neuvoston auliisti tekemästä myönnytyksestä vaan edellä mainitun sopimuksen määräysten noudattamisesta. Me parlamentissa hoidamme tietenkin täysin velvollisuutemme.

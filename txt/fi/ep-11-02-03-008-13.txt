<CHAPTER ID="008-13">
13. Euroopan valvontaviranomaisen (Euroopan pankkiviranomainen) puheenjohtajan nimittäminen 
<SPEAKER ID="115" NAME="Olle Schmidt" AFFILIATION="ALDE">
(EN) Arvoisa puhemies, meidän odotetaan nyt nimittävän uusien rahoitusvalvontaviranomaisten kolme puheenjohtajaa. Haluaisin kiinnittää parlamentin huomion siihen, että yksikään heistä ei ole nainen. Minusta on erittäin outoa, että komissio ei pysty keksimään yhtään pätevää naista yhteenkään näistä viranomaisista.
<P>
(Suosionosoituksia)
<SPEAKER ID="116" NAME="William" AFFILIATION="The Earl of) Dartmouth  (EFD">
(EN) Arvoisa puhemies, haluaisin kovasti ehdottaa Marta Andreasenia yhteen näistä paikoista.
<P>
(Suosionosoituksia ja hurraahuutoja EFD-ryhmästä)
<SPEAKER ID="117" NAME="Enikő Győri">
neuvoston puheenjohtaja. - (EN) Arvoisa puhemies, meillä oli eilen illalla täällä parlamentissa erittäin hedelmällinen keskustelu uusien valvontaviranomaisten puheenjohtajien ja toimitusjohtajien nimitysprosessista. Olen vilpittömästi kiitollinen parlamentille ja keskusteluun osallistuneille jäsenille.
<P>
Jäsenet ottivat esiin joitakin kysymyksiä, joita on selkeytettävä ja tarkasteltava, jotta voimme saavuttaa yhteisen tavoitteemme: hyvin toimivan valvontajärjestelmän, joka pystyy tekemään työnsä asianmukaisesti.
<P>
Olemme kanssanne samaa mieltä siitä, että on erittäin tärkeää varmistaa, että virastot voivat toimia riippumattomasti, että niillä on pystyvät johtajat, joilla on asianmukainen auktoriteetti, ja että laitoksille taataan asianmukainen rahoitus.
<P>
Parlamentin viesti on saavuttanut puheenjohtajavaltion, ja se on otettu avoimesti vastaan. Olen vakuuttunut siitä, että pystymme saamaan tästä asiasta aikaan hienon sopimuksen. Pyydän teitä kaikkia äänestämään ehdokkaiden puolesta.
<SPEAKER ID="118" NAME="Puhemies">
(EN) Ehkä te olette käytettävissä työhön?
<SPEAKER ID="119" NAME="Michel Barnier" LANGUAGE="FR">
Arvoisa puhemies, hyvät parlamentin jäsenet, kohta suorittamanne erittäin vastuullinen äänestys on hyvin tärkeä.
<P>
Siinä on kyse puheenjohtajien valitsemisesta kolmeen valvontaviranomaiseen - pankkien, vakuutusalan ja markkinoiden - ja siten siitä, että nämä uudet viranomaiset saadaan perustettua ja toimimaan. Ne muodostavat yhdessä järjestelmäriskikomitean kanssa viimeinkin ensimmäisen todellisen eurooppalaisen rahoitusmarkkinoiden valvontarakenteen, ja ne ovat teille velkaa paljon, koska tämän parlamentin äänestyksen ansiosta viranomaiset luotiin ja niiden valtuuksia lisättiin.
<P>
Suoritatte tämän äänestyksen erittäin vastuullisesti, ja me kunnioitamme päätöstänne. Koska se oli minun vastuullani komissiossa, ryhdyin työhön valitakseni ehdokkaat paikkaa hakeneista 275 ihmisestä, joita minä en valinnut. He olivat ihmisiä jäsenvaltioista ja sääntelyviranomaisista ja he toimittivat vapaasti hakemuksia. Se oli avoin ja läpinäkyvä prosessi, johon kuka tahansa pystyi halutessaan osallistumaan.
<P>
Prosessin lopuksi tapasin henkilökohtaisesti esivalitut ihmiset. Minun on sanottava, hyvä Olle Schmidt, että minä pidän valitettavana sitä, että yhteen näistä kolmesta virasta - Euroopan pankkiviranomaisen virkaan - esivalitusta ihmisestä toinen, erittäin korkeatasoinen naispuolinen hakija, vetäytyi viime hetkellä, juuri ennen joulua. Ensimmäinen sitoumus, jonka haluan tehdä, on sen varmistaminen, että meneillään oleva toimitusjohtajien nimitysprosessi - tapasin vasta tänä aamuna yhden viranomaisen esivalitut ehdokkaat - on tasapainoisempi ja että edustus on monipuolisempaa, erityisesti sukupuolten tasa-arvon osalta, mikä on Euroopan parlamentin oikeutettu vaatimus.
<P>
Valitsimme nämä ehdokkaat heidän taitojensa, asiantuntemuksensa, EU:ta koskevan sitoutumisensa ja riippumattomuutensa perusteella. Teen samoin toimitusjohtajien osalta, jotta näillä kolmella viranomaisella on tarvittava uskottavuus ja auktoriteetti.
<P>
Hyvät parlamentin jäsenet, tämä äänestys on tärkeä. Sharon Bowlesille ja Klaus-Heiner Lehnelle eilen lähetetyssä kirjeessä lupasin - ja vahvistin tuon lupauksen teille tänä aamuna varapuheenjohtaja Šefčovičin kanssa - että antaisimme näille kolmelle viranomaiselle tarvittavat käytännölliset, taloudelliset ja inhimilliset resurssit sen takaamiseksi, että niillä on tarvittava uskottavuus ja riippumattomuus, ja ymmärtääkseni puheenjohtajavaltio on luvannut saman asian.
<P>
Näillä kolmella viranomaiselle on edessään suuri työmäärä, stressitestien, luottoluokituslaitosten ja tällä hetkellä käsittelemienne johdannaisia ja lyhyeksimyyntiä koskevaan sääntelyyn liittyvien tekstien osalta. Työstä ei ole puutetta. Tiedämme, että markkinat liikkuvat paljon nopeammin kuin demokratia. Luotan parlamenttiin sen valmistautuessa äänestämään, ja vahvistan komission antamat sitoumukset näiden kolmen viranomaisen riippumattomuuden, käytännön resurssien ja uskottavuuden takaamisesta.
<SPEAKER ID="120" NAME="Sharon Bowles">
päätöslauselmien laatija. - (EN) Arvoisa puhemies, olen pahoillani, että käytän jäsenten aikaa.
<P>
Päätöslauselmat esitettiin, koska valiokunta ei ollut tyytyväinen toimielinmenettelyihin ja koska se toivoi saavansa vakuutukset komissiolta ja puheenjohtajavaltiolta. Eilisessä keskustelussa ja minulle osoitetuissa kirjallisissa lausunnoissa ja kirjeissä annettiin asianmukaiset vakuutukset, ja ne kaikki julkaistaan.
<P>
Valiokunnan enemmistön suositus on nyt kaikkien ehdokkaiden hyväksyminen, ja minä olen siitä samaa mieltä. Se tarkoittaa äänestämistä kaikkia päätöslauselmia vastaan.
<P>
Pyrimme saamaan vakuutukset neljällä alalla.
<P>
Viranomaisten riippumattomuuden osalta sekä komissio että puheenjohtajavaltio ovat vahvistaneet viranomaisten, niiden puheenjohtajien, toimitusjohtajien ja hallitusten jäsenten riippumattomuutta koskevien säännösten kunnioittamisen.
<P>
Hallituksen edustuksen osalta komissio on ollut valppaana valvontaviranomaisen päälliköiden tekemien hallintoneuvoston nimitysten osalta, kuten asetuksessa edellytetään, ja puheenjohtajavaltio tuki komission lausuntoa.
<P>
Riittävien talousarviovarojen osalta komissio on tunnustanut, että viranomaisille on annettava riittävät talousarvio- ja henkilöresurssit, mistä puheenjohtajavaltio on ollut samaa mieltä, ja on lisäksi vahvistanut, että on tärkeää, että jäsenvaltiot täyttävät velvoitteensa.
<P>
Nimitysmenettelyn osalta olemme kaikki huomanneet olevamme asetusten sitomia tavalla, jonka kaikki osapuolet tajuavat epäasianmukaiseksi, esimerkkinä siitä virkakauden loppuun suunniteltu eläkeikää koskeva kriteeri sekä sukupuolikysymys. Niitä käsitellään tarkistuksessa, josta sekä komissio että puheenjohtajavaltio ovat myös samaa mieltä.
<P>
Valiokunta korostaa edelleen kaikkia asemia, myös toimitusjohtajan asemaa, koskevien nykyisten ja tulevien esivalintamenettelyjen merkitystä. Jäsenet toivovat demokratian vuoksi voivansa ilmaista näkemyksensä yksittäisistä ehdokkaista, ja siksi päätöslauselmat on säilytetty esityslistalla äänestystä varten. Kuten kuitenkin sanoin, jos haluatte hyväksyä nimitykset, joista minä olen samaa mieltä, sitten teidän pitäisi äänestää päätöslauselmia vastaan.
<SPEAKER ID="121" NAME="Puhemies">
(EN) Pääsemme nyt sangen kieroutuneeseen menettelyyn, kuten Sharon Bowles on todennut. Aiomme äänestää nyt, mutta ehdokkaan vastustamiseksi äänestetään puolesta, ja ehdokkaan hyväksymiseksi äänestetään vastaan. En ymmärrä sitä, mutta niin se on.

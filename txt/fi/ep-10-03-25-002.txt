<CHAPTER ID="002">
Puhemiehen julkilausumat
<SPEAKER ID="006" NAME="Puhemies">
(PL) Hyvät kuulijat, olemme kuulleet surullisen uutisen ranskalaisen poliisin Jean-Serge Nérinin hiljattaisesta ampumisesta ETA:n toimesta. Ymmärrämme tästä, ettei terrorismin ongelmaa Euroopassa ole vielä ratkaistu. Haluan esittää surunvalittelumme parlamentin puolesta ja omasta puolestani murhatun poliisin perheelle. Toivon Espanjan ja Ranskan poliisin saattavan oikeuden eteen sekä itse tappajat että tappamisen määränneet henkilöt.
<P>
On toinenkin huolestuttava uutinen: Kuubassa on pidätetty 30 henkilöä, jotka osallistuivat Naiset valkoisissa -liikkeen mielenosoitukseen. Naiset valkoisissa ovat vangittujen oppositioaktivistien äitejä ja vaimoja. Euroopan parlamentti myönsi Naiset valkoisissa -liikkeelle Saharov-palkinnon vuonna 2005. Olemme nyt hengessä näiden urheiden naisten rinnalla ja ajattelemme heitä ja heidän vaikeaa tilannettaan.

<CHAPTER ID=1>
Istuntokauden uudelleenavaaminen
<SPEAKER ID=1 NAME="Puhemies">
Julistan Euroopan parlamentin 17. joulukuuta keskeytetyn istuntokauden uudelleen avatuksi.
<P>
Hyvät jäsenet, rakkaat kollegat, saanen ennen käsittelyjärjestykseen siirtymistä käyttää yhden ainoan minuutin yhtyäkseni vilpittömästi niihin kunnioittaviin sanoihin, joita kaikki parlamentin ryhmät esittivät 17. joulukuuta tehtävänsä jättävälle puhemiehellemme Nicole Fontainelle. Kuten muistanette, kaksi vuotta sitten olin yksi hänen kilpailijoistaan tähän tehtävään. Siksi minulla on tänään suuri ilo kiittää häntä täällä siitä, että hän on käyttänyt valtuuksiaan Euroopan unionin palveluksessa arvokkaasti, puolueettomasti, tehokkaasti ja poikkeuksellisen tyylikkäästi toimien parhaalla mahdollisella tavalla parlamentin hyväksi.
<P>
(Voimakkaita suosionosoituksia)

<CHAPTER ID=2>
Käsittelyjärjestys
<SPEAKER ID=2 NAME="Puhemies">
Puheenjohtajakokouksen tammikuun 10. päivä tekemien päätösten perusteella laaditun esityslistaluonnoksen lopullinen versio on jaettu.
<P>
Haluan kuitenkin kiinnittää edustajakokouksen huomion siihen, että kuluvan istuntojakson käsittelyjärjestyksestä päätetään keskiviikkona klo 9.

<CHAPTER ID=3>
Ilmoitus ehdokasasetteluista puhemiehen vaalia varten
<SPEAKER ID=3 NAME="Puhemies">
Puhemiehen vaali toimitetaan työjärjestyksen mukaisesti huomenna klo 10 alkaen.
<P>
Muistutan, että työjärjestyksen mukaisesti vanhimman jäsenen toimiessa puhemiehenä käsitellään vain asioita, jotka koskevat puhemiehen valintaa tai valtakirjojen tarkastusta.
<P>
Työjärjestyksen 13 artiklan mukaisesti Euroopan parlamentin puhemiesehdokkaaksi asettaminen edellyttää, että kyseinen henkilö on antanut suostumuksensa ja että ehdokkaita voivat nimetä ainoastaan poliittiset ryhmät tai vähintään 32 jäsentä.
<P>
Olen vastaanottanut työjärjestyksen mukaisesti seuraavat ilmoitukset ehdokkuudesta Euroopan parlamentin puhemieheksi:
<P>
jäsen Bonde,
<P>
jäsen Cox,
<P>
jäsen David Martin,
<P>
jäsen Onesta,
<P>
jäsen Wurtz.
<P>
Ehdokkaat ovat ilmoittaneet minulle hyväksyvänsä ehdokkuutensa. Muistutan vielä, että työjärjestyksen 14 artiklan 1 kohdan mukaisesti ehdokkaan pitää saada kolmella äänestyskierroksella ehdoton ääntenenemmistö tullakseen valituksi. Tyhjiä ja mitättömiä äänestyslippuja ei oteta huomioon annettuja ääniä laskettaessa.
<P>
Ehdotan, että huomisaamun käsittelyä nopeuttaaksemme valitsemme jo nyt arvalla kuusi ääntenlaskijaa.
<P>
(Puhemies valitsi arvalla kuusi ääntenlaskijaa.)
<P>
Arvonnan tuloksena ääntenlaskijoiksi on valittu jäsenet Patsy Sörensen, Dieter-Lebrecht Kock, Giuseppe Nistico, Reinhard Rack, Ilkka Suominen ja Alima Boumediene-Thiery.
<P>
(Istunto päättyi klo 18.14.)


<CHAPTER ID="014">
Minuutin puheenvuorot poliittisesti tärkeistä asioista
<SPEAKER ID="028" NAME="Puhemies">
(DE) Esityslistalla on seuraavana minuutin puheenvuorot poliittisesti tärkeistä asioista.
<SPEAKER ID="029" NAME="Tunne Kelam" AFFILIATION="PPE-DE">
(EN) Arvoisa puhemies, kiitos onnitteluistanne Euroopan unionin laajentumisen vuosipäivän johdosta.
<P>
Tämän vaalikauden lopussa haluaisin osoittaa arvonantoni viimeisimmästä laajentumisesta lähtien käytännöllisiä johtopäätöksiä tehneen Euroopan parlamentin Euro-Itämeri-työryhmän (Baltic Europe Intergroup) toimille Itämeren muuttuessa oikeastaan unionin sisämereksi. Se on aloittanut uuden eurooppalaisen politiikan - Itämeren aluetta koskevan strategian. Voimme olla todella tyytyväisiä, että Christopher Beazleyn luovan ja taitavan johtajuuden turvin Itämeren aluetta koskeva strategia on saanut komission tuen ja se esitellään pian Ruotsin puheenjohtajuuskaudella. Tästä syystä ehdotan painokkaasti sitä, että tämän työryhmän toimintoja jatketaan seuraavalla vaalikaudella.
<P>
Itämeren aluetta koskevan strategian toteutus on pitkä prosessi, joka tarvitsee parlamentaarista valvontaa ja ajoittain raportteja. Toivon myös, että seuraavaksi valittu Euroopan parlamentti ei rajoita ryhmien, jotka ovat perustuslaillisen demokratian perusmuoto, toimintoja. Toistan tässä kollegani Bushill-Matthewsin antamaa viestiä.
<SPEAKER ID="030" NAME="Glyn Ford" AFFILIATION="PSE">
. - (EN) Arvoisa puhemies, haluan äänestäjistäni koostuvan ryhmän puolesta kehottaa teitä puuttumaan komission kanssa yhteen asiaan. Gibraltarin kansalaiset, joita minulla on ollut kunnia edustaa virallisesti viiden vuoden ajan ja epävirallisesti kahden vuosikymmenen ajan tätä ennen, ovat syvästi huolissaan syöpäpesäkkeistä, joita on viime aikoina havaittu sekä Gibraltarin että Espanjan puolella rajaa.
<P>
Gibraltarilla oltaessa on vaikeaa olla näkemättä, ja joskus haistamatta, rajan viereisten jalostamojen savua ja saasteita ja huolena on se, että ne aiheuttavat syöpää.
<P>
Haluaisimme yhteisen tutkinnan molemmilla puolilla ja yhteisesti sovitut toimintasäännöt yrittääksemme ja lievittääksemme rajan molemmin puolin olevien ihmisten huolia, jotka liittyvät saasteongelmiin ja niiden seurauksiin.
<SPEAKER ID="031" NAME="Bill Newton Dunn" AFFILIATION="ALDE">
(EN) Arvoisa puhemies, haluan tuoda erään äänestäjäni puolesta julki tapauksen, joka koskee John Zafiropoulosta, nuorta miestä, jolla on brittiläis-kreikkalainen kansallisuus. Kreikkalainen alioikeus tuomitsi hänet viime vuonna kohtuuttoman kovaan vankeusrangaistukseen kreikkalaisessa vankilassa. Katson minulle annettujen tietojen perusteella, arvoisa puhemies, että Kreikan lainsäädäntöä koskevia olennaisia sääntöjä ja oikeudenmukaista oikeudenkäyntiä koskevia säännöksiä on loukattu. Oikeudenmukaista oikeudenkäyntiä koskevat säännökset on määritelty koko Euroopan osalta ja ne ovat jokaisen Euroopan kansalaisen oikeuksia.
<P>
Kirjoitin tämän vuoden alussa Kreikan oikeusministerille Ateenaan ilmoittaakseni hänelle huolenaiheeni. Sain vastauksen kolme kuukautta myöhemmin ja sen oli allekirjoittanut ministeriön alempi työntekijä. Vastauksessa ei viitattu millään tavalla asiaan, jonka olin ministerille ilmoittanut, eli oikeudenmukaisia oikeudenkäyntiä koskevien sääntöjen rikkomiseen. Arvoisa puhemies, olen asiasta erittäin huolissani ja tästä syystä tuon tämän esille parlamentissa nyt, toivoen, että Ateena lähettää minulle asianmukaisen vastauksen ja kokonaisvaltaisen ja oikeudenmukaisen katsauksen Zafiropoulosen tapauksesta.
<SPEAKER ID="032" NAME="Ewa Tomaszewska" AFFILIATION="UEN">
(PL) Arvoisa puhemies, haluaisin kommentoida Euroopan parlamentin työskentelytapaa. Olen sitä mieltä, että ei ole viisasta äänestää tärkeistä asiakirjoista vain muutama minuutti ennen keskustelun päättämistä. Kaikki perusteet eivät tule esiin ennen poliittisten ryhmien istuntoja, ja kun muutoksia on paljon, äänestämisen siirtäminen seuraavalle päivälle on harkinnan arvoista. Tämä on asia, jota pitäisi harkita seuraavalla vaalikaudella.
<P>
Valitettavasti sillä välin on sattunut kaksi tapausta, jotka ovat minulle hyvin merkittäviä ja haluaisin kertoa myös jotain niistä. Ensiksi, Venäjä on allekirjoittanut Abhasian ja Ossetian kanssa sopimuksen, jolla turvataan Venäjän sotajoukkojen läsnäolo näissä Georgian maakunnissa. Mikä oikeus meillä on näin ollen sanoa, että Tshetsheniassa vallitseva tilanne on sisäinen asia? Toivon, että seuraavan vaalikauden parlamentti ottaa kantaa myös tähän asiaan.
<P>
Viime vuoden aikana 114 000 miestä menetti työpaikkansa Puolassa. Tämä ei johdu vain kriisistä. Työvoimatoimistoihin on saapumassa ilmoitussarja joukkoirtisanomisia koskevista suunnitelmista ja ne käsittävät yli 80 000 puolalaista telakkatyöntekijää, joiden työpaikat Euroopan unioni on vienyt sallimalla valtion varojen käytön muiden työpaikkojen tukemiseksi muissa paikoissa. Tämä on syrjintää.
<SPEAKER ID="033" NAME="Milan Horáček" AFFILIATION="Verts/ALE">
(DE) Arvoisa puhemies, viime viikolla Slovenia ilmoitti vastaväitteensä Kroatian liittymiselle. Haluaisin kuvailla tätä konfliktia selkein muodoin, sillä tällainen toiminta vaikuttaa minusta Euroopan unionin jäsenvaltion arvolle sopimattomalta.
<P>
Kroatia on jäsenehdokasvaltio, joka odottaa liittymistä Euroopan unioniin ja joka on osoittanut vahvaa halukkuutta toteuttaa uudistuksia. Vaikka kaikkia kriteerejä ei ole vielä saavutettu, suuntaus on selvää. Slovenian on lopetettava käyttäytymästä pikkumaisella tavalla, jotta ratkaisu voidaan löytää nopeasti. Lissabonin sopimus ja laajentumisprosessi mahdollistavat Euroopan unionin lisäkehityksen ja Kroatiasta on tuleva jäsenvaltio!
<SPEAKER ID="034" NAME="Urszula Krupa" AFFILIATION="IND/DEM">
(PL) Arvoisa puhemies, Euroopan tulevaisuuden puolesta peläten haluaisin tänään tämän parlamentin vaalikauden viimeisessä istunnossa muistella suuren maanmiehemme, paavi Johannes Paavali II:n sanoja "Eurooppa ei ole yhtenäinen ennen kuin yhtenäisyys perustuu yhteishenkeen". Kristinusko antoi Euroopalle tämän yhtenäisyyden syvimmän perustan ja vahvistutti sitä vuosisatoja, kristillinen evankeliumi ihmiskunnan ymmärtämisellä ja myötävaikuttamalla historian, ihmisten ja kansojen kehitykseen. Tämä ei tarkoita, että käytämme historiaa omiin tarkoituksiimme, sillä Euroopan historia on kuin iso joki, johon virtaa moninaisia sivujokia ja virtauksia ja Euroopan luoneiden perinteiden ja kulttuurien kirjavuus ovat sen suuri rikkaus. Eurooppalaisen identiteetin perusta rakentuu kristinuskolle ja tämänhetkinen henkisen yhtenäisyyden puute on pääasiasiallisesti seurausta samaisen kristillisen identiteetin tietoisuuden kriisistä.
<SPEAKER ID="035" NAME="Ashley Mote" AFFILIATION="NI">
(EN) Arvoisa puhemies, olen viimeisten viiden vuoden aikana katsellut kauhuissani EU:n loputtoman hävytöntä veronmaksajien rahojen institutionalisoitua ryöstelyä. Olen katsellut kammoksuen jo ylikansoitetun Yhdistyneen kuningaskunnan hukkuvan satoihin ja tuhansiin kutsumattomiin ulkomaalaisiin työntekijöihin, jotka saapuvat omaa etuaan ajatellen ja meidän sosiaaliavustuksiamme vaatien. Katselin läheltä lainsäädäntöjärjestelmää, joka sallii nimettömien byrokraattien säätää niin sanottuja lakeja välittämättä lainkaan vahingoista, joika he aiheuttavat Yhdistyneen kuningaskunnan taloudelle ja sen liiketoiminnalle. Katselin läheltä -
<P>
(Välihuomautus salista: "Hänen majesteettinsa vankilasta!")
<P>
tätä kallista, hyödytöntä ja pelkkää keskustelua tuottavaa parlamenttia, joka teeskentelee vastuunalaisen demokratian taidokkaana harhakuvana, ollen hirvittävä petos meidät tänne lähettäneitä äänestäjiä kohtaan.
<P>
Presidentti Mihail Gorbatshov oli oikeassa: EU on vanha Neuvostoliitto länsimaisiin vaatteisiin verhottuna. Eräänä päivänä ymmärrätte, että ette voi olla isäntiä vieraassa talossa.
<SPEAKER ID="036" NAME="Puhemies">
(DE) Puhutte vapaassa parlamentissa. Jos parlamentti ei olisi vapaa, ette olisi edes voinut pitää äskeistä puhetta.
<P>
(Suosionosoituksia)
<SPEAKER ID="037" NAME="Ljudmila Novak" AFFILIATION="PPE-DE">
(SL) Parlamentti hyväksyi 2. päivä huhtikuuta suurella enemmistöllä päätöslauselman Euroopan omatunnosta ja totalitarismista. Rakastan kotimaatani Sloveniaa, mutta minua surettaa, että Euroopan parlamentin päätöslauselma ei ole tuottanut tulosta Sloveniassa ja että se on epäonnistunut menneisyyden vaikeiden ongelmien ratkaisemisessa.
<P>
Päinvastoin, eräät ihmiset haluavat kohottaa Titon sankarin asemaan ja nimetä Slovenian pääkaupungissa kadun hänen mukaansa siitä huolimatta, että hän oli vastuussa sodan jälkeen tehdyistä massamurhista. Sen jälkeen, kun Tito vietiin oikeuden eteen, monet ihmiset eivät halua myöntää, että nämä sodanjälkeiset massamurhat ovat rikos ja että ne määränneet henkilöt ovat rikollisia.
<P>
Ehkä Euroopan parlamentille tai teille, arvoisa puhemies, olisi sopivampaa kehottaa kansallisia parlamentteja perehtymään tähän päätöslauselmaan ja sitten hyväksyä se tai täydentää sitä ottamalla huomioon erityiset kansalliset olosuhteet. Näin tekemällä he myötävaikuttaisivat kansallisen ja Euroopan historian selvempään ja oikeudenmukaisempaan ymmärtämiseen.
<SPEAKER ID="038" NAME="Richard Corbett" AFFILIATION="PSE">
(EN) Arvoisa puhemies, olemme usein valittaneet yleisölle tarkoitetun tiedon oletetusta puutteesta europarlamenttivaalien lähestyessä. Esitän, Ashley Moten äskettäisen väliintulon jälkeen, että isompi ongelma on tahallinen väärien tietojen antaminen tai suorat valheet, joita yleisölle kaupitellaan.
<P>
Niin sanottu UK Independence Party (Yhdistyneen kuningaskunnan itsenäisyyspuolue), johon puolueeseen Mote oli valittu, levittää maassani tällä hetkellä julisteita, joissa väitetään, että Euroopan unionin jäsenyys maksaa 400 miljoonaa euroa päivässä. Se tarkoittaisi 15 miljardia vuodessa, mikä on viisi kertaa korkeampi kuin todellinen luku, joka on saatavissa alahuoneen kirjastosta. Tämän lisäksi heidän lahjoittajansa, Stuart Wheeler, on sanonut sen maksavan 120 miljardia Englannin puntaa vuodessa, siis jopa 36 kertaa todellisen luvun verran.
<P>
Mutta totuus on, että Euroopan unionin talousarvion kustannus, joka on muuten vain 3,3 miljardia euroa, on vain yksi prosentti bruttokansantuotteesta. Se on melko pieni talousarvio, hyvin pieni verrattuna mittaviin taloudellisiin etuihin, jotka ovat määrältään jopa 2 000 euroa perhettä kohti minun maassani. Se on valtava etu, joka on jäsenyyden hinnan ja huomion arvoinen.
<P>
Kuten itse sanoitte, arvoisa puhemies, vapauden hinta on joillekin ihmisille oikeus antaa väärää tietoa ja kertoa valheita. Se hinta meidän on maksettava, mutta meidän on puolustettava totuutta voimakkaasti.
<P>
(Suosionosoituksia)
<SPEAKER ID="039" NAME="Chris Davies" AFFILIATION="ALDE">
(EN) Arvoisa puhemies, UNWRA:n (Palestiinan pakolaisten avustus- ja työjärjestö) toiminnanjohtaja Gazassa, John Ging, puhui tämän parlamentin jäsenille viime viikolla ja kertoi meille, että Gazaan ei ole pommituksen jälkeen vieläkään menossa uudelleenrakennusmateriaaleja, ei mitään liiketoimintaa tai teollisuutta varten ja että YK turvaa vain 60 prosenttia väestön kaloritarpeista.
<P>
Arvoisa puhemies, olette nähnyt tilanteen itse, mutta se jatkuu edelleen ja kyse on Israelin toimeenpanemasta joukkorangaistuksesta viattomia ihmisiä kohtaan.
<P>
Viime päivien aikana olemme kuulleet yllättäen Israelin uhkailevan Euroopan unionia ja sanovan, että jos komission jäsen Benita Ferrero-Waldner jatkuvasti kieltäytyy päivittämästä Israelin ja EU:n välistä assosiaatiosopimusta, Euroopan vaikutusvaltaa vähennetään, heikennetään ja meillä ei ole mitään roolia rauhanprosessissa.
<P>
On aika sanoa seis. Israelin toiminta on loukkaus ihmisyyttä ja sivilisaatiota kohtaan. Nyt meidän ei pidä yksinkertaisesti päivittää kyseistä sopimusta, vaan pidättäytyä siitä.
<SPEAKER ID="040" NAME="Bernard Wojciechowski" AFFILIATION="IND/DEM">
(PL) Arvoisa puhemies, vain 13 prosenttia Puolan kansalaisista äänestää seuraavissa Euroopan parlamentin vaaleissa. Vähemmistö päättää enemmistön kohtalosta ja se on erittäin ikävää. Maailmanlaajuisten haasteiden edessä tarvitsemme EU:ta ja ihmiset voivat nähdä kansainvälisen yhteishengen arvon.
<P>
Viime aikoina ei ole kuitenkaan tehty mitään, jotta yhteiskunta saataisiin enemmän mukaan tällä alueella. Puolassa keskustelua hallitsee kahden puolueen välinen riitely. Valtion rahoja tuhlataan tolkuttomasti julisteisiin, joissa olevat kasvot kuuluvat henkilöille, jotka eivät tiedä miten mennä ulos ja tavata ihmisiä. Pääministeri Tusk on yhtä kiinnostunut todellisesta keskustelusta Eurooppaan liittyvistä asioista kuin Kaczyński ennen häntä.
<P>
Puhuessani tässä istuntosalissa viimeksi kysyin, odottiko Euroopan parlamentti mitään ihmeellisiä viime hetken yrityksiä ihmisten saamiseksi äänestämään? Valitettavasti keskustelua johti Siwiec, joka, siltä näyttää, ei vieläkään voi tottua ajatukseen siitä, että demokratia ei ole mitään ilman ihmisten mukanaoloa.
<P>
Tästä syystä kysyn uudelleen: pystyykö Euroopan parlamentti tekemään yhtään mitään, jotta se voi instituutiona täyttää odotukset vaaleihin nähden? Kolmetoista prosenttia ei ole epäonnen luku, se on kerrassaan häpeällistä.
<SPEAKER ID="041" NAME="Avril Doyle" AFFILIATION="PPE-DE">
(EN) Arvoisa puhemies, haluaisin vastata "vihreitä" lamppuja koskevaan arvosteluun, jota on esiintynyt taas mediassa, etenkin Eurooppaa epäilevässä mediassa, tämän viikonlopun aikana.
<P>
Hiljaisuus merkitsee myöntymistä, joten haluaisin sanoa vain, että energiaasäästävät lamput eivät ole vaaraksi kansalle, jos kuluttaja, asukas, käsittelee niitä asianmukaisesti ja jos ne on valmistettu asianmukaisessa työympäristössä, jossa työntekijöiden ja ympäristön terveyttä kunnioitetaan.
<P>
Eurooppalaisten monikansallisten yritysten, jotka valmistuttavat lamppuja Kiinan kaltaisissa paikoissa, velvollisuutena on taata, että ne vastaavat valmistusstandardeja, joita valmistukselta vaadittaisiin Euroopan unionissa. Lopputuote, itse lamppu, on täysin turvallinen, kun sitä käytetään ohjeiden mukaisesti. Se on yhtä turvallinen kuin esimerkiksi mitkä tahansa lamput tai paristot ovat tänään. Ne on hävitettävä asianmukaisesti ja niitä on käsiteltävä ohjeiden mukaisesti.
<P>
Olen sitä mieltä, että kyseessä on tavoiteohjelma - antieurooppalainen tavoiteohjelma - modernien, vihreämpien, puhtaampien lamppujen valmistukseen nähden ja mielestäni meidän on noustava niitä, jotka toivovat väärän tiedon hallitsevan näitä tärkeitä tuotteita, vastaan.
<SPEAKER ID="042" NAME="Pierre Pribetich" AFFILIATION="PSE">
(FR) Arvoisa puhemies, presidentti François Mitterrandilla oli tapana sanoa, että politiikkaa voidaan tehdä kahdella tapaa: virkailijan tavoin ja kokin tavoin.
<P>
Mainitsen nämä kaksi vaihtoehtoa entisen Jugoslavian maiden ja Albanian liittymismenettelyä ajatellen. Kuunnellessasi ja lukiessani komission ja parlamentin jäsenten hyväksymiä kantoja olen sitä mieltä, että he samastuvat virkailijan ammattiin merkitessään jyrkästi ja pikkutarkasti aikaansaadut luvut ja lisätessään tarpeen niin vaatiessa lisää vaikuttavia seikkoja, kuten Slovenian ja Kroatian keskinäiset ongelmat. Olemme tekemässä perustavanlaatuisen virheen.
<P>
Tässä tapauksessa olisi parempi samastua kokkiin ainesten ja kulttuurin moninaisuuksien vihkimiseksi hienotunteisesti ja vivahteikkaasti, annosten höystämiseksi ja näistä uusista maista sekä niiden koko tarjonnasta hyötymiseksi Euroopan parantamisessa. Eurooppa pysyy kunnioituksen, suvaitsevaisuuden ja moninaisuuden perikuvana. Se pysyy rauhaa edistävänä voimana etenkin Länsi-Balkanilla. Se vaatii yhteistä visiota, visiota yhteisestä kohtalosta.
<P>
Mikään ei olisi pahempaa kuin se, että vetäydymme kuoreemme suuren talouskriisin aikana ja turvaudumme pakokauhuiseen pelkoon muita ja vierasmaalaisia kohtaan. Muistakaamme Euroopan perustajien lähestymistapa ja soveltakaamme sitä näihin Länsi-Balkanin maihin.
<SPEAKER ID="043" NAME="Jelko Kacin" AFFILIATION="ALDE">
(SL) Euroopan unionin laajentuminen on tuonut kasvua, rauhaa ja pysyvyyttä sekä tehnyt demokratisoinnin mahdolliseksi. Kaikkein viimeaisin laajentuminen, joka tapahtui viisi vuotta sitten, on ollut menestystarina mutta nyt olemme taloudellisessa tilanteessa, joka vaatii nopeaa ja tehokasta toimintaa.
<P>
Näemme ja koemme edut, joita täydellinen integraatio Euroopan unioniin ja euroalueen laajentuminen antavat. Euron antama suojamuuri on osoittautunut menestykselliseksi suojakeinoksi sekä Euroopan unionin sisäisiä intressejä varten että myös laajemman Euroopan intressejä varten.
<P>
Euroopan unionissa ei koeta vain 27 talouskriisiä vaan yksi hyvin vakava ja syvä kriisi. Pääsemme nopeimmiten sen yli tekemällä yhteistyötä muiden Euroopan maiden kanssa ja ryhtymällä koordinoituun, oikea-aikaiseen ja päättäväiseen toimintaan. Protektionismi on askel taaksepäin mutta populismi romahduttaa talouden.
<P>
Kasvavilla ja laajentavilla yrityksillä on tulevaisuus. Yhtälailla Euroopan unionin tulevaisuus on sen jatkuvassa laajentumisessa ja uusien mahdollisuuksien ja parempien tilaisuuksien luomisessa ja rakentamisessa.
<SPEAKER ID="044" NAME="Zita Pleštinská" AFFILIATION="PPE-DE">
- (SK) Toukokuun ensimmäinen päivä tänä vuonna oli Slovakian EU:iin liittymisen viides vuosipäivä. Kyseisenä päivänä järjestettiin erilaisia tapahtumia, joissa punnitsimme toimintojamme EU:ssa. Osallistuin juhlallisuuksiin Slovakian ja Puolan rajalla sijaitsevalla Čirč-Leluchovin rajasillalla. Tämä tunnuskuvallinen silta, joka rakennettiin EU:lta saadun liittymistä edeltävän tuen turvin, on yhdistänyt Slovakian ja Puolan yhteiskunnat raja-alueella ja elvyttänyt molemmilla puolilla rajaa olevien kansalaisten yhteistyötä.
<P>
Slovakia ja Puola liittyivät Schengen-alueeseen joulukuussa vuonna 2007, minkä jälkeen rajatarkastukset poistettiin ja niiden mukana poistuivat hallinnolliset esteet, jotka olivat aiheuttaneet ongelmia paikallisille asukkaille vaikeuttamalla yhteistyötä. Nykyisin näemme monia menestyksellisiä hankkeita, jotka on rahoitettu EU:n rakennerahastoista ja jotka edistävät näiden alueiden pitkäaikaista kestävää kehitystä.
<P>
Arvoisa puhemies, haluaisin ilmaista suuren iloni ja kiitollisuuteni siitä, että Slovakia kuuluu yhdessä naapureidensa kanssa Euroopan unioniin. Olen mielissäni siitä, että sain ottaa osaa tämän menestyksellisen luvun kirjoittamiseen EU:n historiaan tänä vaalikautena, ollessani yksi Slovakiaa Euroopan parlamentissa edustavista 14 jäsenestä.
<SPEAKER ID="045" NAME="Marusya Ivanova Lyubcheva" AFFILIATION="PSE">
(BG) Olemme viime kuukausien aikana todistaneet laivakaappauksia, joita somalialaiset merirosvot ovat tehneet saadakseen lunnaita. Vaarana on, että tällainen toiminta muuttuu hyvin järjestäytyneeksi meriterrorismiksi ja tuottoisaksi liiketoiminnaksi, jossa konsulttitoimistot ja lakitoimistot alkavat toimia jopa välikäsinä. Tilanteen päättymisestä panttivankien kannalta onnellisesti ei pidä riemuita, sillä laivan omistajat ja vaikutuksen alaiset maat maksavat siitä kovan hinnan. Merirosvouksesta on tulossa merenkululle maailmanlaajuinen uhka.
<P>
Tällainen toiminta on alkanut vaikuttaa myös Euroopan kansalaisten yhäti kasvavaan joukkoon. Tällä hetkellä 16 bulgarialaista pidetään panttivankeina Malaspina Castle -laivalla. Merirosvojen kanssa käytävien neuvottelujen valvontaa ei voida hyväksyä sopivana politiikkana. Tarvitsemme enemmän selkeyttä siitä, mihin Euroopan unioni sitoutuu tällaisissa tilanteissa. Erilaisten toimielinten nykyään tekemät toimenpiteet ovat tärkeitä, mutta ilmeisesti täysin riittämättömiä. Tästä syystä vaadin kiireellistä toimintaa korkeimmalla tasolla panttivankien vapauttamiseksi ja kyseisen toiminnan taltuttamiseksi, sillä se on häpeä 2000-luvulla.
<SPEAKER ID="046" NAME="Marco Pannella" AFFILIATION="ALDE">
(IT) Arvoisa puhemies, hyvät kuulijat. Olen ollut täällä 30 vuotta aivan kuten tekin, mutta jos meidän on arvioitava näitä 30 vuotta, näkisimme, että ne eivät ole vastanneet odotuksia, joita meillä oli tässä parlamentissa vuonna 1985. Tuolloin otimme kvalitatiivisen askeleen vanhasta ja epäonnistuneesta valtioiden Euroopasta kohti Euroopan yhdysvaltoja.
<P>
Nykyään olemme siirtyneet takaisin tuohon epäsuotuisaan menneisyyteen - valtioiden Eurooppaan, joka ei ole eurooppalainen valtio - ja aitaukseemme. Ympärillämme olevat ihmiset, jotka ylistivät meidän olevan suuri toive, ovat itse asiassa ihmisiä, jotka äänestävät pian penseästi ja jotka jälleen kerran moittivat sitä, että me edustamme huono-onnisen muodonmuutoksen kautta, arvoisa puhemies, sitä pahuutta, jota vastustimme ja jonka uskottelimme itsellemme voittaneemme.
<SPEAKER ID="047" NAME="Puhemies">
(DE) Paljon kiitoksia, jäsen Pannella. Muistan hyvin, että jätitte tuhansia tarkistuksia, kun meidät oli valittu vuonna 1979 - tuolloin vielä paperitulosteina. Sillä välin olette kuitenkin jättänyt meidät kerran, kun taas minä olen pysynyt täällä koko ajan. Palasitte Roomaan ja työhönne parlamentissa.
<SPEAKER ID="048" NAME="Marie Panayotopoulos-Cassiotou" AFFILIATION="PPE-DE">
(EL) Arvoisa puhemies, juhlimme uusien maiden Euroopan unioniin liittymisen vuosipäivää ja olemme kaikki ilahtuneita ja liikuttuneita lausuntonne johdosta. Kuvittelen kuitenkin, että nykyinen komission jäsen, kuten minä ja monet muut kollegani, ajattelee, että eräs liittyneistä maista, nimittäin Kypros, on yhä miehitetty pohjoisosassa ja että siellä on vieraita sotajoukkoja. Euroopan unionia pyydetään tänään jälleen varmistamaan, että yhteisön säännöstöä sovelletaan Kyproksen koko saareen.
<SPEAKER ID="049" NAME="Silvia-Adriana Ţicău" AFFILIATION="PSE">
(RO) Talouskriisillä on ollut vakava vaikutus maailmantaloudelle. Arvion mukaan kasvu on tänä vuonna kaikissa jäsenvaltioissa miinuksella. Euroopan tasolla työttömyysluvun kasvu on ollut hälyttävää, sillä monet yritykset supistavat toimintojaan ja lomauttavat henkilökuntaa tai tekevät työntekijöistä tarkkaan ottaen työttömiä.
<P>
Euroopan unionin kansalaiset ovat menettämässä työpaikkojaan ja kamppailevat ottamiensa lainojen takaisin maksun kanssa. Myös heidän elämänlaatunsa on huononemaan päin. Uskon, että tänä talous- ja rahoituskriisin aikana EU:n on sijoitettava ensisijaisesti ihmisiin. Euroopan yritysten hyvinvointi on työntekijöiden ansiota. Tästä syystä uskon, että meillä on ennen kaikkea velvollisuus tukea heitä.
<P>
Olen sitä mieltä, että Prahan työllisyyshuippukokouksessa 7. toukokuuta on kiireellisesti saatava tarkkoja ratkaisuja työttömyyden hälyttävän kasvun pysäyttämiseksi. Käytän tätä tilaisuutta hyväkseni kehottaakseni Euroopan unionin neuvoston kokousta, joka pidetään kesäkuussa, ottamaan prioriteetikseen työpaikkojen säilyttämisen ja löytämään ratkaisuja työttömyyden vähentämiseksi Euroopan unionissa.
<SPEAKER ID="050" NAME="Thomas Wise" AFFILIATION="NI">
(EN) Arvoisa puhemies, tänään on 4. päivä toukokuuta ja tämä on minun viimeinen puheenvuoroni täällä. Miten tahansa, 30 vuotta sitten Margaret Thatcher valittiin Yhdistyneen kuningaskunnan pääministeriksi ja hän kohtasi vastaavanlaisia sosialistien aiheuttamia ongelmia kuin me nykyään: lamauttavat velat, kasvava työttömyys ja yleinen levottumuus.
<P>
Hän ymmärsi, että ratkaisu oli pieni hallitus, yksilön vapaudet ja kansallinen määräysvalta. Nykyään EU tyrkyttää isoa hallintoa, lisääntyvää keskusohjausta ja kansallisvaltion murentamista. Muistan myös hänen sanovan "ei", "ei", "ei": sanat, jotka EU jättää huomiotta tai joita se ei ymmärrä.
<P>
Hän piti Bruggessa tuon nykyisin kuuluisan puheensa, joka antoi kipinän hankkeen vastustukselle. EU on 50-vuotias vastausyritys 200 vuotta vanhaan ongelmaan. Väitän, että jos EU oli vastaus, niin kysymyksen on täytynyt olla hyvin typerä. Kuten Tähtien sodassa sanotaan, olkoon neljäs kanssasi.
<SPEAKER ID="051" NAME="Puhemies">
(DE) Mikäli suotte, haluaisin sanoa, että mielestäni hän oli ja on suurenmoinen nainen. Hän oli pääministeri, joka hyväksyi, että sisämarkkinoita koskeva lainsäädäntö voitiin hyväksyä enemmistöpäätöksellä. Näin ollen Margaret Thatcher hyväksyi enemmistöpäätöksen neuvostossa: tämä oli merkittävä päätös.
<SPEAKER ID="052" NAME="Csaba Sándor Tabajdi" AFFILIATION="PSE">
(HU) Arvoisa puhemies, kaksi viikkoa sitten seisoin täällä samalla tavalla kuvailemassa EU:n laajentumista menestystarinana, jossa vanhat ja uudet jäsenvaltiot hyötyivät molemminpuoleisesti ja kukaan ei niin sanotusti "hävinnyt". Tänään, hyvä puheenjohtaja, haluaisin sanoa, että sillä aikaa kun me olemme talouskriisin keskellä, poliittisen eliitin on osoitettava esimerkkiä maltillisuudesta.
<P>
Saksassa on asetettu rajoituksia valtion tukemien yhtiöiden johtajille. Yhdysvaltain presidentti Obama on ryhtynyt samanlaisiin toimenpiteisiin, kun taas Unkarin hallitus leikkaa ministerien palkkoja 15 prosentilla.
<P>
Arvoisa puhemies, olisi hyvä, jos Euroopan komissio voisi myös näyttää esimerkkiä tässä asiassa. Jos komission jäsenet luopuisivat osasta heidän muhkeaa erorahaansa, sillä olisi joka tapauksessa kriisin aikana huomattava vaikutus EU:n maineelle. Vaikka se on vertauskuvallinen ele, se olisi osoitus Euroopan kansalaisille siitä, että talouskriisin aikana EU:n johtajat ovat myös valmiita tekemään uhrauksia ja osoittamaan solidaarisuutta niille, joiden tulot ovat vaatimattomampia.
<SPEAKER ID="053" NAME="Charles Tannock" AFFILIATION="PPE-DE">
(EN) Arvoisa puhemies, Kiinan tasavalta, jonka tunnemme paremmin Taiwanina, on viimeinkin saavuttanut oikeutetun tavoitteensa pystyä osallistumaan maailman terveyskokoukseen (WHA) tarkkailijana. Kiinan kansantasavalta on johdonmukaisesti estänyt tätä tapahtumasta vuodesta 1973 lähtien, jolloin se korvasi Taiwanin Yhdistyneissä Kansakunnissa.
<P>
Lääkärinä olen vakuuttunut siitä, että kansanterveysasioilla eivät saisi koskaan olla mitään osaa kansainvälisissä suhteissa ja Euroopan parlamentti on, sen ansioksi, johdonmukaisesti torjunut Pekingin pikkumaisen politiikan estää Taiwanin yrityksiä olla läsnä WHA:n kokouksissa.
<P>
Onnittelen Taiwanin presidenttiä Ma'ta hänen uudesta menestyksellisestä politiikastaan Pekingin ja Taipein lähentymisestä ja lopultakin Kiinan kansantasavalta on ymmärtänyt, miten mieletöntä sen komenteleva käyttäytyminen naapurimaata kohtaan on.
<P>
Minä odotan myös parempia yhteyksiä kahden hallinnon välille, sillä silloin kumpikin osapuoli voittaa ja nyt etenkin kovaa työtä tekevien taiwanilaisten hyvä terveys.
<SPEAKER ID="054" NAME="Marco Pannella" AFFILIATION="ALDE">
(IT) Arvoisa puhemies, hyvät kuulijat, haluaisin henkilökohtaiseen sävyyn toistaa, että päinvastoin kuin olette väittänyt, ja tätä lukuun ottamatta olette ollut johdonmukainen koko tämän vaalikauden ajan, minut on viimeisen kolmenkymmen vuoden aikana aina valittu tähän parlamenttiin uudelleen. Se, mitä tapahtui oli radikaalipuolueen ryhmähengen mukaista ja ilmoitettuani äänestäjille siitä etukäteen, annoin paikkani kollegoilleni kuten Olivier Dupuis'ille, joka työskenteli tässä parlamentissa sekä muualla. Se, mitä sanoitte on näin ollen väärin, toistan, minut valittiin uudelleen joka kerralla 30 vuoden ajan.
<P>
Valitettavasti tällä kertaa, arvoisa puhemies - vaikka olitte itse asiassa täällä aikoina, jolloin Otto von Habsburg ja Altiero Spinelli kannustivat parlamenttia vastustamaan toden teolla neuvoston vaatimuksia kieltäytymällä antamasta lausuntoja - niin, arvoisa puhemies, tällä kertaa olemme molemmat todistaneet parlamentin tyytyvän käyttäytymään "taksiparlamentin" tavoin, kun sen edessä on toivomus määrätä meille ei-parlamentaarisia aikajanoja - jollaisia te määräsitte - suhteessa epäonnistuneeseen Lissabonin hankkeeseen.
<SPEAKER ID="055" NAME="Puhemies">
(DE) Paljon kiitoksia, jäsen Pannella. Teidän sananne eivät sodi minun sanomaani vastaan. Tyydyn siihen, että olette ollut poissa Euroopan parlamentista vuosina 1996-1999. Teidät valittiin, kuten sanoitte, ja en ole väittänyt mitään muuta. Haluan avoimesti vakuuttaa teille kunnioittavani toimintaanne ja työtänne Euroopan parlamentissa.
<SPEAKER ID="056" NAME="Neena Gill" AFFILIATION="PSE">
(EN) Arvoisa puhemies, olen huolissani tuhansista viattomista siviileistä, joista Taliban on tehnyt pakolaisia heidän omassa kotimaassaan Swat Valleyssa. Me kaikki tunnemme kertomukset siitä, miten Taliban kohtelee naisia huonosti. Laaksosta viime kuukausina tulleissa uutisissa raportoidaan kuitenkin parturiliikkeiden sulkemisesta, musiikin kieltämisestä ja satelliittitelevisiovastaanottimien käytöstä poistamisesta. Myös pankkiryöstöt ja kotien ryöstely tai naisten korujen ryöstäminen aseella uhaten ovat yleisiä tapahtumia, etenkin niille, jotka vastustavat tai pitävät puolensa Talibania vastaan. Sharia-lain käyttöönotosta Swat Valleyssa seurasi myös, että kaikkien muiden kuin muslimien on maksettava laaksossa jizyaa, joka on muinainen verolaji, ja käsittääkseni alueella asuneita sikhejä siepattiin tai uhkailtiin, kunnes he suostuivat maksamaan. Olen Euroopan parlamentin ainoa sikhi-jäsen ja lukuisat äänestäjät, jotka ovat kauhuissaan siitä, mitä Swat Valleyssa tapahtuu, ovat ottaneet minuun yhteyttä. Ihmiset, jotka ovat asuneet siellä 60 vuotta joutuvat tällä tavoin syrjityiksi.
<P>
Tällä parlamentilla on ylväs historia ja ansioluettelo taistelussa tällaisia ihmisoikeuksien loukkausmuotoja vastaan ja tällaisia uhkailutoimia harjoittavien ilmiantamisessa. Meidän on kuitenkin mentävä pelkkiä lausuntoja pidemmällä ja pyydettävä komissiolta konkreettista toimintaa sen varmistamiseksi, että meillä on toimintasuunnitelma siitä, miten käsittelemme Talibania ja sen kasvavaa vaikutusvaltaa kyseisellä alueella. Taliban on todellinen uhka kaikille meidän arvokkaina pitämillemme arvoille, ihmisoikeuksille, tasa-arvolle ja demokratialle. Kehotan teitä kirjoittamaan komission jäsenelle, jotta hän ryhtyy toimenpiteisiin.
<SPEAKER ID="057" NAME="Puhemies">
(DE) Kiitos, jäsen Gill. Tämä on myös viimeinen kerta, kun minä toimin puhemiehenä yhden minuutin puheenvuoroissa. Olen aina yrittänyt antaa mahdollisimman monen henkilön puhua. Olemme usein pystyneet käymään läpi koko luettelon - kuten tosiaan onnistuimme tekemään tänä iltana - sillä yksi Euroopan parlamentin jäsenten iloista on pystyä puhumaan ja maanantai-illat tarjoavat siihen aina tilaisuuden. Tästä syystä haluaisin kiittää teitä vilpittömästi siitä, mitä olette meille kertoneet.
<P>
Päätämme tämän kohdan käsittelyn.

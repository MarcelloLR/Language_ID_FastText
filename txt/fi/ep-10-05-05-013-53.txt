<CHAPTER ID="013-53">
53. SWIFT (
<SPEAKER ID="087" NAME="Jan Philipp Albrecht" LANGUAGE="EN">
Arvoisa puhemies, haluan vain ilmoittaa, että GUE/NGL-ryhmän ja Verts/ALE-ryhmän 8 kohtaan tekemän tarkistuksen sanamuoto on sama kuin syyskuussa 2009 annetussa päätöslauselmassa. Totean, että kyseessä on aivan sama kanta, eikä sitä ole mielestäni syytä muuttaa ennen SWIFTistä käytäviä neuvotteluja.
<SPEAKER ID="088" NAME="Jeanine Hennis-Plasschaert">
laatija. - (EN) Arvoisa puhemies, ilmoittaisin vain kollegoille, että emme muuttaneet kantaamme: se on koko ajan sisältynyt kauttaaltaan tämän päätöslauselman tekstiin, joten ehdotettu tarkistus on tarpeeton.
<SPEAKER ID="089" NAME="Rui Tavares" AFFILIATION="GUE/NGL">
(EN) Arvoisa puhemies, mielestäni on vain tärkeää...
<P>
(Välihuomautus salista)
<P>
Pyydän, etteivät äärioikeiston kollegat häiritsisi minua. Luullakseni myös he haluavat pysyä ajan tasalla tästä kysymyksestä - siitä, siirretäänkö tietoja valikoimattomasti Yhdysvaltoihin vai ei; tästä on kyse tarkistuksessa 8. Olemme keskustelleet siitä, vastustammeko vai puollammeko kantaa, mutta on hyvä tietää.

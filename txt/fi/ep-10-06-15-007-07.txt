<CHAPTER ID="007-07">
7. Euroopan unionin rahoitustuki Irlannin kansainväliselle rahastolle (2007-2010) (
<P>
- Ennen äänestystä:
<SPEAKER ID="163" NAME="Seán Kelly" LANGUAGE="EN">
Arvoisa puhemies, tiedän, että kollegani eivät pidä siitä, että tässä vaiheessa käytetään puheenvuoroja, mutta pyydän heiltä kärsivällisyyttä muutaman lyhyen minuutin ajan.
<P>
Koska tästä asiasta ei keskusteltu parlamentissa, on tärkeää, että siitä kerrotaan hieman, varsinkin kun otetaan huomioon Euroopan unionin rooli Irlannin kansainvälisessä rahastossa. Lisäksi useimmat ihmiset Irlannissa - ja Irlannin ulkopuolella - luulevat, että tämä rahasto oli pääosin Yhdysvaltojen rahoittama. Yhdysvalloilla oli luonnollisesti hyvin tärkeä osa - ja kiitän sitä siitä - kuten oli myös Kanadalla, Australialla ja Uudella Seelannilla, mutta on tärkeää muistuttaa, että vuodesta 2006 lähtien Euroopan unioni on maksanut 57 prosenttia rahaston rahoituksesta. Tämä on asia, jota ei laajalti tiedetä, ja se, että siitä ei käyty keskustelua täällä parlamentissa, merkitsi luonnollisesti sitä, että pidimme sen salassa. Siksi haluan korostaa Euroopan unionin osuutta luotaessa yhteyksiä, vuoropuhelua ja sovintoa Pohjois-Irlantiin, ja onneksi, vaikka rauhanprosessi on yhä hauras, sovinto on yhä kestänyt.
<P>
Annan tänään tunnustusta kaikille niille, jotka ovat auttaneet saamaan aikaan rauhan Pohjois-Irlantiin - heitä on hyvin paljon, ja luullakseni erityisesti ääriliikkeissä. Sellaiset puolueet kuin Ian Paisleyn puolue - hän oli Euroopan parlamentin jäsen monien vuosien ajan - ja Gerry Adamsin puolue, jotka eivät olisi 20 vuotta sitten koskaan tulleet saman pöydän ääreen, tekevät yhteistyötä rauhanprosessissa ja vallan jakamisessa. Euroopan unionin on saatava kunnia tästä - tai ainakin sille kuuluva osa - ja tätä haluan tänään korostaa. Annan tunnustusta kaikille niille, jotka ovat ottaneet riskejä rauhan saamiseksi Pohjois-Irlantiin, ja toivon, että tuo rauha kestää.
<P>
(GA) Toivon, että tämä päätöslauselma hyväksytään yksimielisesti, ja kiitän kaikkia maani rauhanprosessiin osallistuneita heidän antamastaan panoksesta.
<SPEAKER ID="165" NAME="Francesco Enrico Speroni" AFFILIATION="EFD">
(IT) Arvoisa puhemies, huomasin, että varapuhemiehen valinnan ja näiden muutaman viime äänestyksen välillä 150 jäsentä katosi. En tiedä, johtuuko heidän katoamisensa vatsavaivoista vai ilmastoinnin ongelmista. Ehkä asiaa olisi syytä tutkia.
<SPEAKER ID="166" NAME="Puhemies">
(EN) Eivät he kadonneet. Annamme teille tarkan selityksen siitä, mitä pastori Tőkésin valintaa koskevassa äänestyksessä tapahtui, mutta kyse ei ollut jumalallisesta väliintulosta.

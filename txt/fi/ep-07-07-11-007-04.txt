<CHAPTER ID="007-04">
4. Yksityisoikeutta koskeva erityisohjelma (2007-2013) (äänestys) 
<P>
- Segelströmin mietintö
<P>
- Ennen äänestystä
<SPEAKER ID="106" NAME="Charlie McCreevy">
komission jäsen. (EN) Arvoisa puhemies, komissio haluaa esittää seuraavan julkilausuman ennen äänestystä.
<P>
"Komissio toivoo, että tänään on mahdollista saavuttaa hyväksyttävä kompromissi kaikissa toimielimissä, koska on tärkeää hyväksyä mahdollisimman pikaisesti yksityisoikeutta koskeva rahoitusohjelma. Olemme jo nyt myöhässä. Jos hyväksyttävää ratkaisua ei tänään synny, on selvää, että yksityisoikeutta koskevaa ohjelmaa ei voida hyväksyä ajoissa siten, että se voitaisiin panna täytäntöön vuonna 2007, millä olisi hyvin kielteisiä seurauksia.
<P>
Ilman tätä rahoitusohjelmaa komissio ei voi tukea järjestöjä tai muita kansalaisyhteiskunnan toimijoita tai tutkimuksia ja hankkeita, jotka ovat olennaisen tärkeitä yksityisoikeudellisten politiikkojen kehittämisen kannalta.
<P>
Komissio voi tukea tarkistuksessa 2 esitettyä kompromissia, jolla neuvoston yhteiseen kantaan lisätään johdanto-osan perustelukappale, jonka mukaisesti Euroopan parlamentilla on päätöksen 1999/468/EY 7 artiklan 3 kohdan mukaisesti oikeus saada tietoja ja erityisesti oikeus siihen, että sille toimitetaan yksityisoikeuden rahoitusohjelmaa koskeva vuotuinen ohjelmaehdotus samalla, kun se jätetään hallintokomitean käsiteltäväksi. Lisäksi parlamentille toimitettaisiin hallintokomitean kokouksen äänestystulokset ja pöytäkirja.
<P>
Lisäksi komissio vahvistaa olevansa sitoutunut toimittamaan vuotuisen ohjelmaehdotuksen suoraan asiasta vastaavan parlamentin valiokunnan eli kansalaisvapauksien sekä oikeus- ja sisäasioiden valiokunnan puheenjohtajalle ja tiedottamaan parlamentille viipymättä kaikista ohjelmaan tehdyistä muutoksista.
<P>
Lopuksi komissio vahvistaa olevansa valmis saapumaan paikan päälle asiasta vastaavaan parlamentin valiokuntaan sen sitä pyytäessä toimittaakseen valiokunnan jäsenille vuotuista ohjelmaehdotusta koskevat kaikki tarpeelliset tiedot, kuten varapuheenjohtaja Frattini toteaa selväsanaisesti kansalaisvapauksien sekä oikeus- ja sisäasioiden valiokunnalle lähettämissään kirjeissä."

<CHAPTER ID="018">
Tervetulotoivotukset
<SPEAKER ID="057" NAME="Puhemies">
(ES) Hyvät kollegat, ilmoitan teille, että Japanin parlamentin valtuuskunta on saapunut virallisten vieraiden lehterille. Haluaisimme toivottaa heidät lämpimästi tervetulleiksi. Vieraat osallistuvat Euroopan parlamentin ja Japanin 29. parlamenttien väliseen kokoukseen, joka pidetään Brysselissä ja Wienissä 2.-6. kesäkuuta.
<P>
Japanin valtuuskuntaa johtaa suuri Euroopan ystävä Taro Nakayama, ja siihen kuuluu seitsemän edustajainhuoneen jäsentä ja kaksi ylähuoneen jäsentä.
<P>
Parlamenttien välisessä kokouksessa on keskitytty ilmastonmuutokseen sellaisen yleisen lähestymistavan edistämiseksi, joka perustuu Kioton pöytäkirjan ja sitä seuraavien sopimusten täytäntöönpanoon.
<P>
Olemme erittäin tyytyväisiä tuloksekkaasta, vankasta ja jatkuvasta yhteistyöstä Japanin kanssa. Jaamme sen kanssa demokratian perusarvot sekä ihmisoikeuksien kunnioittamista ja monenvälistä yhteistyötä koskevan päämäärän. Toivotan siten japanilaiset ystävämme tervetulleiksi.
<P>
(Suosionosoituksia)

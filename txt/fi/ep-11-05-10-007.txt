<CHAPTER ID="007">
Tervetulotoivotukset
<SPEAKER ID="069" NAME="Puhemies">
(ES) Haluan keskeyttää keskustelun hetkeksi ja ilmoittaa, että vierailijoille tarkoitetulla lehterillä vieraanamme on tänään professori Dagmar Lieblová, Tšekin tasavallassa toimivan Theresienstadtin marttyyrien muistojärjestön puheenjohtaja, jonka toivotamme tervetulleeksi.
<P>
(Suosionosoituksia)
<P>
Professori Lieblová vierailee Strasbourgissa yhdessä 28:n Prahasta ja Hampurista kotoisin olevan opiskelijan kanssa. He ovat työskennelleet yhdessä kaksivuotisessa hankkeessa, jossa tutkitaan tšekkiläisten pakkotyöläisten siirtämistä Hampurista Theresienstadtin keskitysleirille.
<P>
Hän vierailee parlamentissa varapuhemiehemme Libor Roučekin ja Knut Fleckensteinin pyynnöstä, ja hänen hankkeelleen on myönnetty EU:n palkinto.
<P>
Suuret kiitokset professori Liebloválle ja hänen opiskelijoilleen heidän suuresta sitoutumisesta siihen, että ymmärtäisimme Euroopan historiaa entistä paremmin, ja heidän sitoutumisestaan unionin perustana oleviin moraalisiin arvoihin.

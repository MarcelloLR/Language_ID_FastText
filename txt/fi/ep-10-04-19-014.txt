<CHAPTER ID="014">
Käsittelyjärjestys
<SPEAKER ID="024" NAME="Puhemies">
(PL) Puheenjohtajakokouksen työjärjestyksen 137 artiklan mukaisesti maanantaina 19. huhtikuuta 2010 pitämässään kokouksessa laatima lopullinen esityslistaluonnos on jaettu. Siihen on ehdotettu seuraavia muutoksia:
<P>
(Muutosten ensimmäinen osa: ks. edellinen kohta.)
<SPEAKER ID="025" NAME="Jörg Leichtfried" AFFILIATION="S&amp;D">
(DE) Arvoisa puhemies, haluan käyttää työjärjestyspuheenvuoron ja esittää teille huomautuksen. On mukavaa, että onnittelette meitä tänään paikallaolosta. Tänne tulo oli vaivalloista, mutta se on tehtävämme. Siinä ei ole mitään erityistä. Haluan vain ehdottaa ensi kertaa varten, että helpotatte hieman tätä tehtäväämme toimittamalla meille tietoja nopeammin ja vastaamalla sähköposteihimme, jotta tiedämme, mitä tapahtuu. Silloin ehkä nekin, jotka ovat tänään poissa, pääsisivät paikalle.
<P>
(Suosionosoituksia)
<SPEAKER ID="026" NAME="Puhemies">
(PL) Hyvä jäsen Leichtfried, en oikein ymmärrä huomautustanne, koska jäsenet ovat reagoineet erittäin myönteisesti. Jatketaan nyt kuitenkin keskustelua.
<SPEAKER ID="027" NAME="John Bufton" AFFILIATION="EFD">
(EN) Arvoisa puhemies, yhdyn edellä puhuneen jäsenen huomautukseen. Tiedämme tietenkin, että lentoliikenteessä on ongelmia - emme ole tyhmiä - mutta en ymmärrä, miksi tämä päätös tehtiin vasta tänä iltana. Saavuimme kaikki tänne tänään, ja istuntosalissa on paljon väkeä ja henkilöstöä. Veronmaksajat maksavat miljoonia puntia siitä, että olemme paikalla, ja päätätte peruuttaa istunnon näin lyhyellä varoitusajalla. Päätöksenne on mielestäni täysin kohtuuton.
<P>
Läsnäolijoita on nähdäkseni riittävästi äänestyksiä varten. Tiedämme, että tilanne on vaikea, mutta tämän on tarkoitus olla parlamentti. Olette tehnyt nyt täyskäännöksen ja todennut, ettei äänestyksiä toimiteta. Asioista voidaan keskustella, mikä ei usein tarkoita yhtään mitään, mutta emme voi äänestää.
<P>
Yhdistyneen kuningaskunnan veronmaksajat ovat tästä varmasti aivan kauhuissaan. Meillä on Yhdistyneessä kuningaskunnassa julkiseen talouteen liittyviä ongelmia, meillä supistetaan palveluja, järjestetään parlamenttivaalit ja puhutaan säästämisestä, mutta täällä vain tuhlataan rahaa. Nyt on selvästikin aika sulkea tämä paikka.
<SPEAKER ID="028" NAME="Puhemies">
(PL) Kiitos huomautuksestanne. Suhtaudun kaikkiin huomautuksiin erittäin vakavasti, mutta haluan todeta teille, että kaikki poliittiset ryhmät ja niiden edustajat ovat hyväksyneet muutokset, jotka aion esittää.
<SPEAKER ID="029" NAME="Sophia in 't Veld" AFFILIATION="ALDE">
(NL) Arvoisa puhemies, äänestysten siirtäminen oli mielestäni järkevää, sillä vaikka meillä on päätösvaltaisuuteen tarvittava määrä jäseniä, maantieteellistä jakautumista ei ole riittävästi. Ehdotan kuitenkin, että jäljelle jääneet esityslistan kohdat tiivistetään siten, että saamme koko päivän päätökseen tavallista aiemmin eli jo keskiviikkona iltapäivällä, kuten yleensä torstaisin, emmekä vasta keskiyöllä. Silloin ainakin ne, jotka ovat paikalla, voivat matkustaa kotiin, eikä meidän tarvitse olla täällä enää torstaina.
<SPEAKER ID="030" NAME="Puhemies">
(PL) Hyvät parlamentin jäsenet, annan puheenvuoroja käsittelyjärjestyksen vahvistamisen jälkeen.
<SPEAKER ID="031" NAME="Charles Tannock" AFFILIATION="ECR">
(EN) Arvoisa puhemies, tahattomien seurausten lain mukaisesti tämän viikon äänestysten toimittaminen 6. toukokuuta - jolloin Yhdistyneessä kuningaskunnassa järjestetään parlamenttivaalit - tarkoittaa, että monet, elleivät jopa kaikki, Yhdistynyttä kuningaskuntaa edustavat jäsenet kaikista puolueista ja valtuuskunnista ovat silloin poissa, mikä vääristää myös lopputulosta. Eikö äänestykset voitaisi toimittaa torstain 6. toukokuuta sijaan keskiviikkona 5. toukokuuta?
<SPEAKER ID="032" NAME="Puhemies">
(EN) Hyvät parlamentin jäsenet, ehdotan, että aloitamme nyt esityslistan käsittelyn. Voitte sen jälkeen esittää vielä kysymyksiä 5. ja 6. toukokuuta pidettävästä istuntojaksosta. Voimme päättää myöhemmin. Sitä ei tarvitse tehdä juuri nyt. Ainoa asia on se, että äänestykset toimitetaan 5. ja 6. toukokuuta. Kaikki päätökset tehdään myöhemmin.
<P>
Aloitamme esityslistan käsittelyn. En myönnä nyt enää työjärjestyspuheenvuoroja.
<SPEAKER ID="033" NAME="Puhemies">
(PL) Huhtikuun istuntojakson lopullinen esityslistaluonnos on jaettu. Siihen on ehdotettu seuraavia muutoksia (työjärjestyksen 140 artikla):
<P>
Maanantai:
<P>
Muutoksia ei ole ehdotettu.
<P>
Tiistai:
<P>
Istunto alkaa klo 9.00 neuvoston ja komission julkilausumilla lentoliikenteen häiriöistä Euroopassa.
<P>
Keskustelu päättyy klo 11.00.
<P>
Klo 11.00-13.00 keskustelunaiheina ovat puheenjohtaja Barroson julkilausuma komission lainsäädäntö- ja työohjelmasta 2010 sekä komission julkilausuma humanitaarisen avun ja jälleenrakentamisen koordinoinnista Haitissa.
<P>
Tiistaina ei toimiteta äänestyksiä.
<P>
Keskiviikko:
<P>
Muutoksia ei ole ehdotettu.
<P>
Keskiviikkona ei toimiteta äänestyksiä.
<P>
Torstai:
<P>
Torstaina ei pidetä istuntoa.
<P>
(Käsittelyjärjestys vahvistettiin.)

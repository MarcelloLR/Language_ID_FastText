<CHAPTER ID="008">
Puhemiehen ilmoitus
<SPEAKER ID="102" NAME="Puhemies">
(DE) Nyt, hyvät kollegat, seuraa Strasbourgia koskeva ilmoitus. Parlamentin puhemiehistö käsitteli asiaa eilen. Strasbourgissa tehdään vielä joitakin korjaustöitä. Puhemiehistö teki eilen illalla - myös kollega Szabolcs Fazakasin ehdotuksesta - yksimielisen päätöksen, jonka haluamme julkistaa, kun nyt myös puheenjohtajakokous on saanut tietää siitä: syyskuun toinen istuntojakso pidetään myös täällä Brysselissä.
<P>
(Suosionosoituksia)
<P>
Älkää nyt iloitko liian varhain! Tässä rakennuksessa on todettu, että useasta kohdasta sataa sisään. Tämäkin asia tutkitaan. Haluamme täällä Brysselissä noudattaa samoja turvallisuusnormeja kuin Strasbourgissa, ja voitte olla varmoja siitä, että turvallisuus on aina etusijalla.
<P>
Asiantuntijat antavat lopullisen arvionsa tämän hetken tietojen mukaan 22. syyskuuta. Sitten meillä on vielä riittävästi aikaa tehdä päätös lokakuun istunnosta. Toivotan teille turvallista ja miellyttävää oleskelua täällä Brysselissä ja nyt ensi alkuun hyvää ruokahalua lounaalle!

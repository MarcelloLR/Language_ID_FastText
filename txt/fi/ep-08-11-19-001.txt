<CHAPTER ID="001">
Istunnon avaaminen
<SPEAKER ID="005" NAME="Paul van Buitenen">
Verts/ALE-ryhmän puolesta. - (NL) Arvoisa puhemies, käytän työjärjestyspuheenvuoron, koska haluan esittää Vihreät / Euroopan vapaa allianssi -ryhmän puolesta pyynnön, joka koskee huomista keskustelua ja äänestystä Euroopan petostentorjuntaviraston (OLAF) tutkimuksista annetusta asetuksesta (EY) N:o 1073/1999, toisin sanoen Gräßlen mietinnöstä. Vaikuttaa siltä, että komissio aikoo päättää meneillään olevan asetuksen tarkistusprosessin OLAFissa hiljattain paljastuneiden sääntöjenvastaisuuksien vuoksi ja peruuttaa siksi parlamentin kanssa toteutettavassa yhteispäätösmenettelyssä esitetyt ehdotukset.
<P>
Vihreät / Euroopan vapaa allianssi -ryhmän puolesta pyydän teitä kysymään komissiolta, pitääkö tämä paikkansa ja aikooko se antaa lisätietoja ennen huomista keskustelua, jotta Euroopan parlamentti tietää, onko keskustelulla ja äänestyksellä enää mitään merkitystä.
<SPEAKER ID="006" NAME="Puhemies">
(PL) Kysymys esitettiin komissiolle. Komission jäsenellä Ferrero-Waldnerilla on tilaisuus vastata siihen. Toivotan neuvoston puheenjohtajan Jouyet'n tervetulleeksi. Olemme kaikki paikalla ja voimme siirtyä seuraavaan asiaan.

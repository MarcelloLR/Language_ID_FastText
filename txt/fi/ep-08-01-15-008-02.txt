<CHAPTER ID="008-02">
2.  (
<P>
- Ennen äänestystä:
<SPEAKER ID="095" NAME="Bogusław Liberadzki">
esittelijä. - (PL) Arvoisa puhemies, keskustelemme direktiivistä 95. Minulla oli kunnia laatia tästä tarkistuksesta parlamentille mietintö viime vuoden syyskuussa. Se käsittelee pääasiassa tarkastusmenettelyjä, sillä tämä direktiivi sisältää runsaasti ajoneuvoja, kuormia ja teitä koskevia teknisiä yksityiskohtia. Vuonna 1996 käyttöön otettiin uusi komiteamenettely eli sääntelymenettely, johon yhdistettiin tarkastuksia.
<P>
Valiokuntamme haluaa tuoda esiin, että uusi sääntelymenettely, johon yhdistetään tarkastuksia, tulisi ottaa käyttöön osana Euroopan komission toimivallan puitteita ehtona direktiivin 95 täytäntöönpanolle. Euroopan parlamentin arvokkuus ei joudu kärsimään tästä. Vältämme menemästä tarkastusmenettelyissä liiaksi yksityiskohtiin. Valiokunta hyväksyi tämän asetusehdotuksen yksimielisesti. Pyytäisin myös parlamenttia puhumaan yksimielisesti.

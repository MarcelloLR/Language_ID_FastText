<CHAPTER ID="013-01">
1. Nicaragua (äänestys) 
<P>
Ennen äänestystä:
<SPEAKER ID="282" NAME="Véronique De Keyser" LANGUAGE="FR">
Arvoisa puhemies, haluan muistuttaa, että ryhmäni on päättänyt olla osallistumatta tähän äänestykseen aiemmin mainitsemistani syistä.
<P>
Me emme siis pidättäydy äänestämästä, mutta emme myöskään äänestä
<SPEAKER ID="283" NAME="Eija-Riitta Korhola" LANGUAGE="FI">
Arvoisa puhemies, mielestäni äskeisessä keskustelussa liian monen kollegan annettiin ylittää jopa kaksinkertaisesti hänelle annettu puheaika. Pyydän kohteliaimmin saada muistuttaa, että tarvittaessa mikrofonin voi sammuttaa. Se olisi tarpeen, jotta me emme menettäisi yhteistä puheaikaa.
<SPEAKER ID="284" NAME="Puhemies">
Kyllä, joillekin jäsenille annettiin kaksi puheenvuoroa, mutta ei samassa esityslistan kohdassa. Mitä tulee mikrofonien sammuttamiseen, olen tänään ollut kaikkia kohtaan avokätinen enkä ole sammuttanut kenenkään mikrofonia, mutta seuraavalla kerralla joudun tekemään niin.
<SPEAKER ID="285" NAME="Raül Romeva i Rueda" LANGUAGE="FR">
Arvoisa puhemies, haluan korostaa, että ryhmäni on paikalla, mutta että me olemme päättäneet samasta syystä kuin Euroopan parlamentin sosialistien ja demokraattien ryhmä olla osallistumatta äänestykseen ilmaistaksemme vastustuksemme käydylle keskustelulle ja äänestyksille.
<SPEAKER ID="286" NAME="Ilda Figueiredo" LANGUAGE="PT">
Arvoisa puhemies, ryhmäni puheenvuoro noudattelee täysin edellistä puheenvuoroa. Puheenvuorossamme esitettyjen syiden vuoksi me emme osallistu tähän keskusteluun ... tähän äänestykseen. Me osallistuimme keskusteluun, mutta me emme osallistu äänestykseen, koska kyse on kuvitellusta hätätilanteesta, kuten jo aiemmin selitimme.
<SPEAKER ID="287" NAME="Puhemies">
(CS) Hyvät parlamentin jäsenet, joudun kiinnittämään huomionne kohdassa 6 olevaan pieneen tekniseen virheeseen. Sanat "rikollinen" ja "kurinpidollinen" poistetaan tästä kohdasta.

<CHAPTER ID="006-21">
21. Vähittäisrahoituspalveluja yhtenäismarkkinoilla koskeva vihreä kirja (
<P>
°
<P>
° °
<SPEAKER ID="129" NAME="Romana Jordan Cizelj" AFFILIATION="PPE-DE">
(SL) Haluaisin kommentoida huomautuksia, joita tehtiin äänestyksen alussa, kun kollegani yrittivät käyttää Krškon ydinvoimalaitoksen suunnittelematonta häiriötä esimerkkinä ydinvoimalaitosten toiminnan turvattomuduesta. Haluan korostaa, että häiriötä ei todellakaan ollut suunniteltu, että siihen liittyi komponenttivika ja että voimalaitosta ei suljettu vaan sen toiminnot keskeytettiin turvallisesti ja sitä korjataan parhaillaan. Voimalaitoksen toiminta on avointa, ja kollegani voivat hakea siitä tietoa maan ydinturvallisuusviranomaisten verkkosivuilta. Haluan myös lisätä, että Krškon ydinvoimalaitos on kaikkien tulosindikaattorien perusteella yksi maailman turvallisimmista ydinvoimalaitoksista.

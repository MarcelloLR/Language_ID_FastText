<CHAPTER ID="007">
Äänestykset
<SPEAKER ID="133" NAME="Puhemies">
(IT) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja)
<P>
RadvilMorkūnaitė-Mikulėnienhaluaa käyttää työjärjestyspuheenvuoron.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Arvoisa puhemies, hyvät kollegat, tämän vuoden tammikuun 13. päivänä on neuvostovallan kaataneen tapahtuman vuosipäivä. Vuonna 1991 tuhansien ihmisten aseeton joukko vastusti Liettuassa neuvostoarmeijan aggressiivista toimintaa ja puolusti vapautta ja itsenäisyyttä. Tammikuun 13. päivän illan veriset tapahtumat järkyttivät Eurooppaa ja koko maailmaa. Valtiot, kansainväliset järjestöt ja yksityishenkilöt reagoivat miehittäjäjoukkojen väkivaltaan ja esittivät Vilnalle tukensa. Haluan Liettuan kansan puolesta kiittää Euroopan parlamenttia 24. tammikuuta 1991 annetusta päätöslauselmasta, jolla tuetaan Baltian maita ja tuomitaan Neuvostoliiton aggressiivinen toiminta. Kiitämme edustamianne valtioita, jotka eivät hyljänneet meitä. Kiitoksena tästä löydätte laatikoistanne muistojulkaisun kyseisten tapahtumien muistoksi. Jotta tällainen tragedia ei enää koskaan toistu, meidän on...
<SPEAKER ID="135" NAME="Puhemies">
(IT) Kiitos, RadvilMorkūnaitė-Mikulėnienė. Pyydän teitä nyt lopettamaan, koska annoimme teille puheenvuoron, vaikka kyseessä ei ollutkaan työjärjestyspuheenvuoro. En halunnut keskeyttää teitä kohteliaisuussyistä. Esititte myös muutamia hyviä huomautuksia. Kiitos.

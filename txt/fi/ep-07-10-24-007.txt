<CHAPTER ID="007">
Tervetulotoivotukset
<SPEAKER ID="089" NAME="Puhemies">
(FR)Minulla on ilo ilmoittaa teille, että parlamenttien välisten tapaamisten puitteissa Ould Tolban johtama Mauritanian valtuuskunta vierailee näinä päivinä Euroopan parlamentissa. Toivotan vierailijamme lämpimästi tervetulleiksi ja haluan korostaa, kuinka tärkeänä pidämme tätä vierailua, joka on ensimmäinen Euroopassa lähes kymmenen vuoden aikana.
<P>
Vaalivalvontaan paikan päällä osallistunut Euroopan unioni on seurannut suurella mielenkiinnolla Mauritanian viimeaikaista poliittista murrosta, joka voisi olla esimerkkinä koko alueelle. Onnittelemme teitä valtionpäämiehenne ja parlamenttinne demokraattisesta valinnasta ja esitän parlamentin nimissä toiveen, että tapaamisenne Euroopan parlamentissa olisivat hedelmällisiä ja että Strasbourgin-matkanne voisi osaltaan edesauttaa toimielintemme suurempaa lähentymistä. Vielä kerran, kiitos vierailustanne.

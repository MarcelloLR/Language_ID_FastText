<CHAPTER ID="009-01">
1. Laajentumisstrategia ja tärkeimmät haasteet 2006-2007 (äänestys)
<P>
- Ennen tarkistuksesta 29 toimitettua äänestystä:
<SPEAKER ID="143" NAME="Elmar Brok " AFFILIATION="PPE-DE">
esittelijä. - (DE) Arvoisa puhemies, ehdotan, että hyväksymme tarkistuksen 29, mutta sisällytämme siihen myös osan alkuperäisestä tekstistä lisäyksenä sosialistiryhmän tarkistukseen, jolloin se kuuluisi: "jotka muodostavat eurooppalaisen identiteetin". Näin yhdistetään molemmat luonnokset.
<P>
(Parlamentti hyväksyi suullisen tarkistuksen.)
<P>
- Ennen tarkistuksesta 16 toimitettua äänestystä:
<SPEAKER ID="145" NAME="Elmar Brok " AFFILIATION="PPE-DE">
esittelijä. - (DE) Arvoisa puhemies, tekstiämme on mukautettava Turkin kanssa käytävien neuvottelujen viimeaikaiseen kehitykseen. Olemme ottaneet perustaksi sosialistiryhmän tarkistuksen 16 ja muokanneet sitä maanantaisen ulkoministerineuvoston jälkeisen tilanteen mukaiseksi. Tarkistus on jaettu teille kirjallisena, mutta voin lukea sen ääneen, jos haluatte. Esittelijä ja tarkistuksen laatija ovat samaa mieltä tästä.
<P>
(Parlamentti hyväksyi suullisen tarkistuksen.)
<P>
- Ennen tarkistuksesta 17 toimitettua äänestystä:
<SPEAKER ID="147" NAME="Giorgios Dimitrakopoulos" AFFILIATION="PPE-DE">
(EL) Arvoisa puhemies, haluan korvata Euroopan parlamentin sosialidemokraattisen ryhmän esittämästä tarkistuksesta 17 termin "Northern Cyprus" termillä "Turkish Cypriot Community". Keskustelin asiasta jäsen Swobodan kanssa tänä aamuna, ja hän käsittääkseni hyväksyy tämän.
<P>
(Parlamentti hyväksyi suullisen tarkistuksen.)
<SPEAKER ID="149" NAME="Joost Lagendijk" AFFILIATION="Verts/ALE">
(EN) Arvoisa puhemies, en vastusta jäsen Dimitrakopoulosin ehdotusta vaan haluan lisätä joitakin sanoja hänen suulliseen tarkistukseensa. Tämänaamuisen keskustelun jälkeen ja sen jälkeen, kun neuvosto ilmaisi viime maanantaina tukensa YK:n uusille toimille Kyproksen ongelman ratkaisemiseksi, haluaisin lisätä jäsen Dimitrakopoulosin esittämään suulliseen tarkistukseen seuraavat sanat: "tiiviissä yhteistyössä YK:n kanssa".
<P>
(Suosionosoituksia)
<P>
(Parlamentti hyväksyi suullisen tarkistuksen.)

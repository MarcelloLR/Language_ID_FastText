<CHAPTER ID="007-01">
1. Komission puheenjohtajan vaali (äänestys) 
<SPEAKER ID="096" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies ...
<P>
(Puhuja keskeytettiin oikealta kuuluvilla välihuudoilla.)
<P>
Oletteko mahdollisesti sairas? Oletteko sairas?
<P>
Koska eilisessä äänestyksessä oli ongelmia, pyytäisin teitä tarkistamaan laitteenne.
<P>
Se ei varmasti ole lainkaan huono idea, vai mitä, hyvät parlamentin jäsenet?
<SPEAKER ID="097" NAME="Puhemies">
(PL) Kuten on ehdotettu, me suoritamme koeäänestyksen eli äänestyksen, jolla tarkistamme, että meillä kaikilla on kortit, että me kaikki istumme oikeilla paikoilla ja että laitteet toimivat.
<P>
Hyvät parlamentin jäsenet, toistan vielä: Euroopan parlamentti päättää kerran viidessä vuodessa, kuka johtaa Euroopan unionin toista toimielintä. Tämän päivän esityslistassa on Euroopan komission puheenjohtajan vaali. Tämä vaali lujittaa toimielimemme demokraattista luonnetta. Juuri me, Euroopan alueiden vaaleilla valitut edustajat, teemme sen.
<P>
Eurooppa-neuvosto on nimittänyt komission puheenjohtajaksi José Manuel Barroson. Parlamentti voi työjärjestyksen 105 artiklan 2 kohdan mukaisesti hyväksyä tai hylätä nimetyn ehdokkaan enemmistön äänillä. Äänestys on salainen. Suoritamme seuraavana komission puheenjohtajan vaalin työjärjestyksen mukaisesti. Äänestys toteutetaan sähköisellä järjestelmällä. Haluaisin toistaa, että voitte äänestää miltä tahansa täysistuntosalin paikalta, kunhan asetatte äänestyskorttinne henkilökohtaiseen äänestyslaitteeseen. Sanon tämän, koska parlamentissa on niin paljon uusia jäseniä. Tavalliseen tapaan voitte äänestä ehdokkaan puolesta tai häntä vastaan tai pidättäytyä äänestämästä.
<P>
(Äänestys toimitettiin.)
<P>
Tässä ovat äänestyksen tulokset: 718 jäsentä äänesti, 382 puolesta, 219 vastaan ja 117 tyhjää.
<P>
(Kovaäänisiä suosionosoituksia)
<P>

<SPEAKER ID="098" NAME="Puhemies">
(PL) Taulussa kohta näkyvien - ne eivät näy vielä - tulosten mukaan Euroopan komission puheenjohtajaksi on valittu neuvoston ehdokas José Manuel Barroso.
<P>
Haluan esittää sydämelliset onnitteluni äänestyksellä valitulle komission puheenjohtajalle. Haluan todeta, että meillä on paljon tehtävää. Meidän on vastattava haasteisiin, ja kansalaisemme edellyttävät meidän toimivan hyvin tarmokkaasti ja heidän odotusten mukaisesti.
<P>
Arvoisa puhemies, tiedän, että te olette tietoinen Euroopan parlamentin painopisteistä. Myös poliittisissa ryhmissämme esimerkiksi eilen käytyjen keskustelujen jälkeen te tiedätte, mitkä ovat odotuksemme. Siksi odotamme todella innokkaasti työskentelyä kansanne viitenä seuraavana vuotena. Odotamme ennen kaikkea sitä, että pystymme täyttämään kansalaistemme tarpeet. Onnittelen teitä vielä kerran, ja voitte nyt käyttää puheenvuoron, jos haluatte sanoa meille muutaman sanan. Onneksi olkoon ja kaikkea hyvää!
<P>
(Voimakkaita suosionosoituksia)
<SPEAKER ID="099" NAME="José Manuel Barroso" LANGUAGE="PT">
Arvoisa puhemies, hyvät parlamentin jäsenet, haluaisin ilmaista sydämelliset onnitteluni minulle osoittamastanne suuresta luottamuksesta. Teidän luottamuksenosoituksenne on minulle suuri kunnia, olen siitä erittäin liikuttunut ja suhtaudun siihen hyvin vastuuntuntoisesti. Pidän tätä luottamusäänestystä myös merkkinä siitä, että tämä parlamentti hyväksyy kunnianhimoisen ohjelman, jonka esittelen Euroopan unionille viiden seuraavan vuoden aikana.
<P>
Kuten ennen äänestystä käydyissä keskusteluissa totesin, haluaisin työskennellä kaikkien poliittisten ryhmien kanssa, jotka sitoutuvat tähän hankkeeseen, jonka tavoitteena on luoda yhteisvastuun ja vapauden Eurooppa. Minun on kuitenkin kiitettävä erityisesti Euroopan kansanpuolueen (kristillisdemokraattien) ryhmää, joka otti riskin tukiessaan ohjelmaani Varsovassa ennen äänestyksiä ja yrittäessään ilmaista Euroopan parlamentaarista demokratiaa entistä vahvemmin.
<P>
Kuten olen todennut eilen tässä istunnossa ja hiljattain muissakin tilanteissa komission puheenjohtajana, puolueeni on Eurooppa ja se koostuu kaikista niistä, jotka haluavat olla mukana tällä jännittävällä matkalla kohti yhdistynyttä Eurooppaa. Juuri näiden ihmisten kanssa haluaisin päästä yhteisymmärryksen siitä, että meidän on parannettava Eurooppa-hanketta.
<P>
Haluaisin tässä tilanteessa sanoa myös muutaman sanan omasta maastani Portugalista. Ilman sen hallituksen ja pääministerin José Sócratesin aloitetta ja tukea en olisi ollut ehdokkaana. Haluan kiittää Portugalia tuesta, jota minulle osoitti myös tasavallan presidentti, professori Cavaco Silva. Haluaisin myös kiittää tuesta kaikkia niistä innokkaita eurooppalaisia, jotka uskovat tähän Eurooppa-hankkeeseemme.
<P>
(EN) Lopuksi haluaisin toistaa teille, arvoisa puhemies, ja kaikille parlamentin jäsenille, että aion vilpittömän päättäväisesti työskennellä teidän kanssanne tiivisti viiden seuraavan vuoden ajan, niin että voitte luoda vahvemman EU:n parlamentaarisen demokratian. Mielestäni Euroopan parlamentilla ja Euroopan komissiolla on tyypillisinä yhteisön toimieliminä erityinen velvollisuus kansalaisiamme kohtaan. Juuri sen minä olen sanonut tekeväni ja sen aion tehdä - vahvemman vapauden ja yhteisvastuun Euroopan.
<P>
(Suosionosoituksia)
<SPEAKER ID="101" NAME="Puhemies">
(PL) Minulla on virallinen julkilausuma. Työjärjestyksen 105 artiklan 3 kohdan mukaisesti minun on tiedotettava neuvostolle 10 minuuttia sitten saaduista tuloksistamme, ja haluaisin pyytää neuvostoa ja vasta valittua komission puheenjohtajaa tekemään yhdessä ehdotuksensa komission jäsenistä. Koska meillä on niin paljon tekemistä jäljellä, meidän pitäisi toimia mahdollisimman nopeasti.
<P>
Tämä oli virallinen julkilausuma José Manuel Barroson valinnasta Euroopan komission puheenjohtajaksi.

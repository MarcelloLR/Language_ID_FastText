<CHAPTER ID="008-13">
13. Elintarvikkeiden ja rehujen radioaktiivinen saastuminen (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Arvoisa puhemies, haluan todeta julkisesti, että äänestys toimitettiin välittömästi edellisen äänestyksen jälkeen, ja siksi totean julkisesti, että äänestän mietintöä vastaan. Vaikka en voinut antaa ääntäni, äänestän sitä vastaan.
<P>
Haluan myös kiinnittää parlamentin huomion siihen, että tästä ehdotuksesta eurooppalaista patenttia koskevaksi päätökseksi odotetaan tuomioistuimen päätöstä, joka annettaneen 8. maaliskuuta. Siksi ehdotan, että parlamentti lykkää eurooppalaista patenttia koskevaa äänestystä siihen asti, että tuomioistuin on päättänyt kielisääntöjä koskevasta oikeuskäytännöstä.
<P>
Haluan, että tämä kirjataan pöytäkirjaan.
<SPEAKER ID="147" NAME="Ivo Belet" AFFILIATION="PPE">
(EN) Arvoisa puhemies, kyseessä on suullinen tarkistus maanviljelijöille annettavista korvauksista. Kiitos Michèle Rivasille aloitteesta. Tarkistus kuuluu seuraavasti: "Komissio esittää viimeistään maaliskuussa 2012 Euroopan parlamentille ja neuvostolle kertomuksen sellaisen mekanismin asianmukaisuudesta, jolla maksetaan korvausta viljelijöille, joiden elintarvikkeet tai rehut ovat saastuneet niin, että sallitut enimmäistasot ylittyvät, eikä niitä voida saattaa markkinoille. Tämän mekanismin olisi perustuttava saastuttaja maksaa -periaatteeseen. Kertomukseen liitetään tarvittaessa tällaisen mekanismin käyttöönottoa koskevat ehdotukset." Tämä on viiden poliittisen ryhmän yhteinen ehdotus.
<SPEAKER ID="149" NAME="Puhemies">
(IT) Äänestys on päättynyt.

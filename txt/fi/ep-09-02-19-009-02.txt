<CHAPTER ID="009-02">
2. Naton merkitys EU:n turvallisuusjärjestelmässä (
<P>
- Ennen äänestystä:
<SPEAKER ID="098" NAME="Ari Vatanen">
esittelijä. - (EN) Arvoisa puhemies, pahoittelen, kun vien kaikkien aikaa ja viivästytän lounaan alkamista, mutta teen näin vain kerran kymmenessä vuodessa, joten ehkä tämä ei haittaa. Olen itse asiassa kuin eräs Suomen eduskunnan kansanedustaja, joka käytti puheenvuoron vain kerran eduskuntavuosinaan ja pyysi: "Voisitteko ystävällisesti sulkea ikkunan."
<P>
Haluaisin sanoa sanasen samaan pakettiin kuuluvista kaikista kolmesta mietinnöstä, myös Karl von Wogaun ja Jacek Saryusz-Wolskin laatimista mietinnöistä. Tällä hetkellä rahoituskriisiin etsitään ratkaisuja. Kriisi oli itse aiheutettu, ja ilmoitamme, ettei kriisi saa toistua. Entäpä Euroopan unionin olemassa olon peruste, sotien ja inhimillisten kriisien estäminen? Nekään eivät saa toistua, eivätkä ne putoa niskaamme kuin parlamentin Strasbourgin rakennuksen katto. Niiden ei tarvitse toistua, mutta vain mikäli töitä tehdään yhdessä.
<P>
Muistutan, ettei rauha ole parlamentin tämän puolen monopoli. Rauha kuuluu kaikille. Rauhan aikaan saaminen on yhteinen tehtävämme. Se on hieman kuin rakkaus. Se on ehdotonta. Elämässä on oltava idealistinen. On katsottava kauas, aivan kuin metsässä juostessa. Metsässä juostessa ei tuijoteta varpaita. Silloin katsotaan kauas, jotta tiedetään, minne ollaan menossa, ja jalat osuvat automaattisesti oikeaan kohtaan. Näin meidän on tehtävä. Meidän on oltava raa'an rehellisiä ja pidettävä mielessä, miksi EU perustettiin: rauhan aikaan saamista varten.
<P>
Totean nyt vain, että jos aiomme kunnioittaa Jean Monnet'n ja muiden edeltäjiemme perintöä, meidän on kuuluttava yhteen ainoaan puolueeseen, jossa keskitytään rauhan aikaan saamiseen ja jonka nimi on "Kyllä minä pystyn -puolue". Vain siten meille tullaan myöhemmin osoittamaan suosiota seisaaltaan. Ikkuna on avoinna.
<SPEAKER ID="100" NAME="Ari Vatanen">
esittelijä. - (EN) Arvoisa puhemies, pahoittelen, kun vien parlamentin aikaa. Haluan vain poistaa 29 kohdasta seuraavan lauseen, joka koskee Euroopan unionin operatiivista esikuntaa: "painottaa, että ehdotettu Euroopan unionin operatiivinen esikunta tarjoaa ratkaisun tähän ongelmaan;".
<SPEAKER ID="102" NAME="Vytautas Landsbergis" LANGUAGE="EN">
Arvoisa puhemies, esitän tähän kohtaan kahta suullista tarkistusta. Ensiksi esitän, että sanat "ihmisoikeuksista ja oikeusvaltion periaatteesta" siirretään luettelon lopusta luettelon alkuun. Pyydän teitä puoltamaan tätä eurooppalaisempaa kantaa.
<P>
Toinen suullinen tarkistus kohdistuu kohdan toiseen osaan, joka koskee Venäjää demokratiana joskus tulevaisuudessa. Koska demokratian merkityksestä on olemassa hyvin itsenäisiä käsitteitä, olisi parempi lisätä jotain. Esitän siis suullisena tarkistuksena, että seuraava lisättäisiin sanan "demokratia" jälkeen: "ja kun se pidättyy sotilaallisella voimankäytöllä uhkailusta poliittisena keinona naapureihinsa nähden".
<P>
Emme voi tukea tällaista toimintaa, joten pyydän teitä puoltamaan tarkistusta.

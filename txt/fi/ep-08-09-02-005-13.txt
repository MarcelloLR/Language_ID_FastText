<CHAPTER ID="005-13">
13. Päätösten vastavuoroisen tunnustamisen periaatteen soveltaminen (
<P>
- Ennen äänestystä
<SPEAKER ID="144" NAME="Armando França">
esittelijä. - (PT) Tämä mietintö oli hyvä esimerkki yhteisymmärryksestä ja yhteistyöstä parlamentissa ja parlamentin ja neuvoston välisestä yhteistyöstä. Kiitänkin kollegoitani, neuvoston edustajia, ammattihenkilöstöä ja kaikkia, jotka osallistuivat tähän monitahoiseen ja vaikeaan mietintöön.
<P>
Puitepäätöksestä tulee erittäin tärkeä EU:n rikosoikeudessa. Sillä edistetään vastavuoroisen tunnustamisen periaatetta, varmistetaan, että puolustuksen oikeuksia ja syytettyjen takuita vahvistetaan, tehdään vastaajan poissa ollessa annettujen päätösten täytäntöönpanosta nopeampaa ja tehokkaampaa ja autetaan rikollisuuden torjumisessa Euroopassa. Tulevalla puitepäätöksellä helpotetaan myös oikeuden ja oikeussääntöjen ensisijaisuutta ja edistetään Euroopan yhdentymistä. Oikeus- ja sisäasioiden valiokunnassa saavutettu vahva yksimielisyys oli ratkaisevaa, ja se olisi toistettava tässä ja nyt. Kiitokset kaikille.

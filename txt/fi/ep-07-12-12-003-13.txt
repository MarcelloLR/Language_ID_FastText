<CHAPTER ID="003-13">
13. Terrorismin torjunta (äänestys) 
<P>
- Päätöslauselmaesitys
<P>
- Ennen tarkistuksesta 3 toimitettua äänestystä
<SPEAKER ID="081" NAME="Claudio Fava" AFFILIATION="PSE">
(IT) Arvoisa puhemies, hyvät parlamentin jäsenet, ryhmämme ehdottamalla suullisella tarkistuksella on tarkoitus korvata sanat all forms of glorifying sanalla apology. Jälkimmäinen sana kuvastaa mielestämme paremmin käytöstä, jota pyritään hillitsemään. Jos Agustín Díaz de Mera on samaa mieltä, ryhmämme äänestää tarkistuksen puolesta.
<P>
(Suullinen tarkistus hyväksyttiin.)
<P>
- Ennen tarkistuksesta 27 toimitettua äänestystä
<SPEAKER ID="083" NAME="Cristiana Muscardini" AFFILIATION="UEN">
(IT) Arvoisa puhemies, hyvät parlamentin jäsenet, työjärjestyksen 151 artiklan 3 kohta oikeuttaa teidät puhemiehenä päättämään, otetaanko 6 kohta, josta kohta äänestämme, käsiteltäväksi. Johdanto-osan kappaleessa todetaan, ettei terrorismi ole enää kitkettävissä. Onko parlamentin virallinen kanta todellakin se, ettei terrorismia voida kitkeä? Kyse täytyy olla joko käännösvirheestä jossakin tekstissä tai hyvin vakavasta poliittisesta virhearviosta, minkä vuoksi kehotan teitä, arvoisa puhemies, tekemään päätöksen kyseisen kohdan käsiteltäväksi ottamisesta.
<SPEAKER ID="084" NAME="Puhemies">
(EN) Hyvä Cristiana Muscardini, yksiköt ovat jo suorittaneet kaikki käsiteltäväksi ottamista koskevat tarkastukset, ja ne pitivät tarkistuksia mahdollisena. Pelkäänpä pahoin, että tilanne on nyt tämä.
<P>
- Ennen tarkistuksesta 33 toimitettua äänestystä:
<SPEAKER ID="085" NAME="Claudio Fava" AFFILIATION="PSE">
(IT) Arvoisa puhemies, hyvät parlamentin jäsenet, tiedustelisin, suostuuko tarkistuksen tekijä poistamaan virkkeestä lauseet in some rare instances ja which may not be lawful. Jos nämä kaksi lausetta poistetaan tarkistuksesta, olemme valmiit kannattamaan sitä.
<P>
(Suullinen tarkistus hyväksyttiin)

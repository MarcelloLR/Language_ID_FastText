<CHAPTER ID="012">
Käsittelyjärjestys
<SPEAKER ID="021" NAME="Puhemies">
Puheenjohtajakokouksen työjärjestyksen 130 ja 131 artiklan mukaisesti 7. joulukuuta 2007 pitämässään kokouksessa valmistelema lopullinen esityslistaluonnos on jaettu.
<P>
Tutkimme esitettyjä tarkistuksia.
<P>
Tiistai:
<SPEAKER ID="022" NAME="Philip Bushill-Matthews" AFFILIATION="PPE-DE">
(EN) Arvoisa puhemies, tiistain esityslistassa on pieni virhe komissiolle esitettäville kysymyksille tarkoitetun kyselytunnin kohdalla. Englanninkielisen version mukaan kyselytunti alkaa klo 18.00 ja jatkuu klo 19.30 asti, mutta ranskankielisen version mukaan se alkaa 18.30 ja jatkuu klo 19.30 asti. Joten joko ranskalaisilla kollegoillamme on puoli tuntia vähemmän kyselyaikaa, mikä ei ole erityisen reilusti tehty heitä kohtaan, tai ranskankielinen esityslista on oikea ja meillä kaikilla on puoli tuntia vähemmän kyselyaikaa, mikä ei ole reilua meitä kohtaan, Voitte varmaan selittää, mistä on kyse.
<SPEAKER ID="023" NAME="Puhemies">
Haluamatta luoda mitään ennakkotapausta minun on kerrottava teille, että ranskankielinen versio on oikea.
<SPEAKER ID="024" NAME="Bernd Posselt" AFFILIATION="PPE-DE">
(DE) Arvoisa puhemies, en ole yllättynyt väitteestänne, jonka mukaan kyse ei ole ennakkotapauksesta. Olen tutkinut tätä asiaa. Totuus on, että kaikista tänä vuonna pidetyistä kyselytunneista 75:tä prosenttia on lyhennetty tai lykätty, ja silti meille kerrotaan aina uudestaan ja uudestaan, että tämä on poikkeuksellista.
<SPEAKER ID="025" NAME="Puhemies">
Ei, puhuessani ennakkotapauksesta tarkoitin sitä, että totesimme ranskankielisen version oikeaksi versioksi. Tätä tarkoitin, kun sanoin "haluamatta luoda mitään ennakkotapausta".
<P>
- Torstai:
<P>
Ihmisoikeusrikkomuksia, demokratiaa ja oikeusvaltion periaatteita koskevien keskusteluiden osalta Euroopan kansanpuolueen (kristillisdemokraatit) ja Euroopan demokraattien ryhmä ehdottaa, että kohta "Libyassa vangittuna pidetyn lääkintähenkilöstön vapauttaminen" korvataan kohdalla "Myanmar".
<P>
Haluaako ryhmä perustella ehdotustaan?
<P>
Ilmeisesti ei.
<P>
Jäsen Swoboda, haluatteko puhua puolesta tai vastaan?
<SPEAKER ID="026" NAME="Hannes Swoboda" AFFILIATION="PSE">
(DE) Arvoisa puhemies, tämä on erittäin vaikea kysymys. Haluaisin kuulla joitakin perusteluja sille, miksi meidän pitäisi nyt keskustella Burmasta sen sijaan, että keskustelisimme huono-onnisista sairaanhoitajista ja lääkintähenkilöstöstä, joita emme halua jättää näin pahaan pulaan. Jos minun pitäisi puhua jonkin asian puolesta tai jotain asiaa vastaan, haluaisin ensin kuulla perustelun. Jos on hyvä syy vaikeuttaa näiden sairaanhoitajien tilannetta entisestään, ehdotamme tyhjän äänestämistä, mutta parlamentin on lähetettävä viesti, jossa Libyaa kritisoidaan siitä, ettei näitä sairaanhoitajia ole vielä vapautettu.
<SPEAKER ID="027" NAME="Simon Busuttil" AFFILIATION="PPE-DE">
(EN) Arvoisa puhemies, tämä on juuri sitä. Nyt ei ole oikea aika. Bulgarialaisiin sairaanhoitajiin liittyvät juridiset menettelyt ovat tulleet erittäin kriittiseen vaiheeseen. Tällaisen päätöslauselman antaminen tällä viikolla olisi erittäin vaarallista. Siitä olisi enemmän haittaa kuin hyötyä. Juuri tästä syystä olisi parempi lykätä asiaa koskevien päätöslauselmaesitysten antamista tällä viikolla ja vaihtaa kokonaan puheenaihetta.
<SPEAKER ID="028" NAME="Hannes Swoboda" AFFILIATION="PSE">
(DE) Arvoisa puhemies, vaikka äänestäisimme tyhjää kohdan korvaamista toisella koskevassa äänestyksessä, voimme hyväksyä näiden väitteiden sisällön, mutta haluaisin jälleen kerran korostaa - ja toivon, että olemme samaa mieltä asiasta - että aiomme vastustaa Libyan toimia ja jatkaa sairaanhoitajien ja lääkintähenkilöstön etujen puolustamista kuten ennenkin.
<SPEAKER ID="029" NAME="Puhemies">
Minulle ei oikein selvinnyt, puolustatteko vai vastustatteko ehdotusta, mutta suoritamme tämän äänestyksen joka tapauksessa.
<P>
(Parlamentti hyväksyi ehdotuksen.)
<P>
(Esityslistaluonnos hyväksyttiin.)

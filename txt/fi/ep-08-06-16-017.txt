<CHAPTER ID="017">
Käsittelyjärjestys
<SPEAKER ID="022" NAME="Puhemies">
(DE) Tämän istunnon lopullinen esityslistaluonnos on jaettu. Seuraavia muutoksia on ehdotettu:
<P>
Maanantai/Torstai:
<P>
Ei muutoksia
<P>
Keskiviikko:
<P>
IND/DEM-ryhmä on ehdottanut, että Eurooppa-neuvoston kokousta alustava keskustelu nimetään seuraavasti: Eurooppa-neuvoston valmistelu Irlannin kansanäänestyksen jälkeen.
<SPEAKER ID="023" NAME="Gerard Batten">
IND/DEM-ryhmän puolesta. - (EN) Arvoisa puhemies, haluaisin ehdottaa, että otsikko ”Eurooppa-neuvoston valmistelu” muutetaan seuraavasti: ”Eurooppa-neuvoston valmistelu Irlannin kansanäänestyksen jälkeen”.
<P>
(Parlamentti hyväksyi pyynnön.)
<SPEAKER ID="025" NAME="Hannes Swoboda">
PSE-ryhmän puolesta. - (DE) Arvoisa puhemies, olemme juuri muuttaneet keskustelun otsikkoa, ja johtuen Irlannin päätöksen seurauksista - ja niihin liittyvistä erilaisista näkökannoista - olisi kohtuullista myöntää kokoukselle hieman aikaa näistä ongelmista keskustelemiseksi. Tästä syystä ehdotamme, että aamupäivän esityslistan toisena kohtana käsiteltävä asia siirretään iltapäivälle. Tiedostan kyllä, että ajasta voi tulla puutetta iltapäivällä, mutta ottaen huomioon tämän neuvoston kokouksen kiireellisyyden ja tärkeyden asian siirtäminen myöhempään ajankohtaan on järkevä vaihtoehto. Emme vastusta, jos yhtä tai muutamaa asiaa lykättäisiin myöhempään istuntoon, mutta ehdotammekin tällä hetkellä, että käytämme koko aamupäivän uudelleen nimetyn keskustelun sisällön käsittelyyn, jotta meille jää tarpeeksi aikaa keskustella aiheesta.
<SPEAKER ID="026" NAME="Richard Corbett" AFFILIATION="PSE">
(EN) Arvoisa puhemies, koska olen ollut Lissabonin sopimuksen esittelijä, haluaisin tukea tätä ehdotusta. Meidän on järjestettävä laajamittainen keskustelu osoittaaksemme, että kuuntelemme molempia Irlannin kansan ilmaisemia mielipiteitä sekä muiden jäsenvaltioiden ilmaisemia mielipiteitä, joista suurin osa ellei kaikki puoltavat tämän sopimuksen täytäntöönpanon jatkamista.
<SPEAKER ID="027" NAME="Carmen Fraga Estévez">
, PPE-DE-ryhmän puolesta. - (ES) Arvoisa puhemies, Lissabonin sopimus ja Irlannin tapahtumat ovat erittäin tärkeitä, mutta ne eivät saa vaikuttaa haitallisesti muun muassa kalastamista käsittelevään keskusteluun.
<P>
Minun on todettava, että monet Euroopan parlamentin jäsenet eivät ole hyvin kiinnostuneita kalastuksesta. Kalastusala on kuitenkin tällä hetkellä todellisessa kriisissä.
<P>
Kalastusasioista vastaava ministerineuvosto päättää 23. kesäkuuta koko kalatalouden rakenteellisen kriisiin liittyvistä asioista. Luulen, että Euroopan unionin kalastusalalla ei ymmärrettäisi, jos Euroopan parlamentissa ei perehdyttäisi tilanteeseen ja otettaisi siihen kantaa.
<P>
Pyydänkin tästä syystä poliittisia ryhmiä osoittamaan hieman hienovaraisuutta ja osallistumaan kunnolla asianmukaiseen keskusteluun kalastusalan kriisistä.
<P>
(Parlamentti hyväksyi pyynnön.)
<SPEAKER ID="029" NAME="Francis Wurtz">
GUE/NGL-ryhmän puolesta. - (FR) Arvoisa puhemies, haluaisin esittää kaksi kysymystä.
<P>
Ensimmäinen on sama kuin Hannes Swobodan kysymys, jossa hän pyysi lisäaikaa Eurooppa-neuvostoa ja kansanäänestystä koskevalle keskustelulle.
<P>
Toinen kysymys on kannattaako meidän käsitellä öljyhintoja koskeva keskustelu erillään kalastusta koskevasta keskustelusta vai keskustelemmeko molemmista aiheista samanaikaisesti.
<P>
Ne ovat kaksi erillistä kysymystä. Ehdotan teitä ottamaan Eurooppa-neuvostoa koskevan keskustelun puheenvuorojen pituutta koskevan kysymyksen ensimmäisenä käsiteltäväksi ja vasta sen jälkeen ryhtymään käsittelemään kalastusta koskevaa kysymystä.
<P>
(Parlamentti hyväksyi ensimmäisen ja torjui toisen pyynnön.)
<P>
(Käsittelyjärjestys vahvistettiin.)

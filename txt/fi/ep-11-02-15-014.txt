<CHAPTER ID="014">
EU:n välittömät tukitoimenpiteet Italialle ja muille jäsenvaltioille, joihin kohdistuu epätavallisen suuria muuttovirtoja (keskustelu) 
<SPEAKER ID="463" NAME="Puhemies">
(IT) Esityslistalla on seuraavana keskustelu EU:n välittömistä tukitoimenpiteistä Italialle ja muille jäsenvaltioille, joihin kohdistuu epätavallisen suuria muuttovirtoja.
<SPEAKER ID="464" NAME="Cecilia Malmström" LANGUAGE="EN">
Arvoisa puhemies, kiitos tästä erittäin ajankohtaisesta keskustelusta tilanteesta, joka ansaitsee kaiken huomiomme.
<P>
Komissio seuraa tilannetta erittäin tiiviisti, ja Frontex on lähettänyt tapahtumapaikalle kaksi asiantuntijaa. Noin 5 500 tunisialaisen maahanmuuttajan kerrotaan saapuneen Italian rannikolle parin viime päivän aikana, mutta luvut ovat pudonneet hieman viimeisen 24 tunnin aikana. Sinne saapuneet henkilöt ovat suurimmalta osin noin 30-vuotiaita miehiä, mutta joukossa on myös 34 naista ja 108 lasta; 27 ihmisten salakuljettajaa on tunnistettu. Italian rannikolle saapuvat henkilöt aiheuttavat poikkeuksellisia paineita Italian vastaanottokeskuksille, erityisesti Lampedusassa.
<P>
Viime lauantain otimme jo yhteyttä Italian sisäministeriin, ja olemme saaneet myös virallisen EU:n apua koskevan pyynnön. Olemme valmiit auttamaan Italiaa ja Tunisiaa. Asia on erittäin tärkeä koko EU:lle, eikä vain kahdenvälinen asia. Jo ennen viimeaikaista kehitystä komissio alkoi yhdessä Frontexin kanssa pohtia mitä voidaan tehdä lyhyellä ja keskipitkällä aikavälillä. EU:n yhteisten toimien pitäisi perustua jäsenvaltioiden välisen solidaarisuuden periaatteeseen, ja me olemme valmiit auttamaan Italiaa.
<P>
Lähestymistapamme pitäisi perustua myös solidaarisuuteen Tunisian ja sen demokraattisen muutosprosessin kanssa. Näin totesi myös Catherine Ashton, kun hän vieraili eilen Tunisian viranomaisten luona ja tarjosi näille poliittista ja taloudellista tukea.
<P>
Italian avustamiseksi näissä olosuhteissa olemme valmistelleet suuren joukon konkreettisia toimia sekä pikaista talousapua. Taloudellisesti olemme valmiit ottamaan käyttöön ylimääräistä tukea Euroopan pakolaisrahaston puitteissa vuodeksi 2011 jo aikaisemmin Italialle varatun rahoituksen lisäksi. Se kattaisi maksut, jotka koskevat majoitusta, infrastruktuuria, materiaaliapua, terveydenhoitoa, sosiaaliavustajia, oikeudellisiin ja hallinnollisiin turvapaikkamenettelyihin liittyvää neuvontaa, oikeusapua, kieliapua ja niin edelleen.
<P>
Voimme ottaa nopeasti käyttöön varoja EU:n rahastoista kuten ulkorajarahasto, ja tarvittaessa Italia voi pyytää uutta Vallettassa sijaitsevaa Euroopan turvapaikka-asioiden tukivirastoa lähettämään tukiryhmiä kansallisille viranomaisille, jotka käsittelevät turvapaikkahakemuksia.
<P>
Ulkorajojen valvonnan alalla voitaisiin perustaa yhteinen Frontexin operaatio, ja minä olen yhteydessä Frontexiin. Tiedän, että valmisteluja on tehty teknisellä tasolla.
<P>
Kuten tavallista tällainen yhteiskeskustelu riippuu siitä, miten paljon jäsenvaltiot tarjoavat vapaaehtoisesti välineitä. Pyydän kaikkia jäsenvaltioita osoittamaan tukensa. Haluan kuitenkin vakuuttaa teille yhden asian ja viittaan nyt keskusteluun, jonka kävimme muutama minuutti sitten: koska meri- ja maarajaoperaatiot ovat luonteeltaan erilaisia ja jäsenvaltioille on lähetetty pyyntö osallistua uuteen yhteiseen operaatioon, tämä ei kilpaile niiden panoksesta operaatioon, joka meillä nyt on Kreikan maarajalla. Sekin on tietysti yksi painopiste.
<P>
Korostaisin sitä, että meidän on kiinnitettävä erityishuomiota hädänalaisiin ihmisryhmiin, jotka tarvitsevat kansainvälistä suojelua. Niiden tarpeet on otettava huomioon, ja niiden on saatava erityissuojelua, johon heillä on oikeus kansallisen ja EU:n lainsäädännön perusteella.
<P>
Mainitsemillani konkreettisilla toimilla olemme valmiit tapaamiseen ja yhteistyöhön Italian viranomaisten edustajien kanssa sopiaksemme kunkin toimen yksityiskohdista ja jatkotoimista.
<P>
Tietysti myös keskipitkän aikavälin strategiaa on kehitettävä edelleen. Erityisesti maahanmuuttovirtojen yhteydessä meidän on yhdistettävä tehokas rajavalvonta ja strategia, jolla tuetaan demokraattista ja taloudellista muutosta. Lyhyellä aikavälillä Tunisian viranomaisten pitäisi valvoa tehokkaasti oman valtionsa rajoja merellä ja rannikolla estääkseen salakuljettajia ja vankilasta karanneita rikollisia käyttämästä tilannetta hyväkseen. On myös tärkeää, että Tunisia ottaa takaisin ne, jotka ovat päässeet EU:n jäsenvaltioiden alueelle ja jotka eivät tarvitse kansainvälistä suojelua.
<P>
Tarkastellessamme rakenteellisempaa toimintaa meidän pitäisi tutkia mahdollisuutta kohdentaa EU:n tuki entistä paremmin edistämällä hankkeita, joilla voidaan tukea tuloja ja työpaikkoja luovia toimia Tunisian eri alueilla, ja viittaan nyt erityisesti maan eteläosiin.
<P>
Laajemmin katsottuna yhtenäiseen lähestymistapaan, jolla tuetaan Tunisian poliittista ja taloudellista kehitystä, on sisällytettävä kyseisten ihmisten mahdollisuus saapua EU:hun laillisesti sekä tavaroiden, palvelujen ja osaamisen vaihto.
<P>
Välimeren yli puhaltaa tuuli kansannousujen seurauksena. Tuuli voi tuoda monenlaista myönteistä kehitystä Tunisiaan, muihin valtioihin ja EU:hun. Lampedusan nykyisen tilanteen ei pitäisi vähentää aikeitamme tarjota apua ja tukea kehittyville demokratioille ja nuorelle sukupolvelle, joka on onnistunut intohimoisesti ja rauhanomaisesti saavuttamaan perustavanlaatuisia poliittisia muutoksia.
<SPEAKER ID="465" NAME="Simon Busuttil" LANGUAGE="EN">
Arvoisa puhemies, humanitaarinen hätätilanne Italiassa sekä erityisesti Lampedusan saarella - koska siitä tässä on kyse, humanitaarisesta hätätilanteesta - vaatii meitä toimimaan nopeasti.
<P>
Ehdotan viittä askelta. Ensinnäkin todellinen Tunisialle ja Egyptille annettava Marshall-apu, jolla tarjottaisiin konkreettista apua yleisesti mutta samalla edellytettäisiin Tunisian viranomaisilta täyttä yhteistyötä rannikoiden sulkemisessa niin että maahanmuutto pysäytetään.
<P>
Toiseksi meidän on käynnistettävä nopeasti Frontexin Rabit-operaatio - nopea rajainterventioryhmä. Arvoisa komission jäsen, tarvitsemme Frontexin asiantuntijoiden lisäksi Frontexin joukkoja, jotka on lähetettävä paikalle heti.
<P>
Kolmanneksi meidän on annettava Italialle konkreettista apua tuhansien Lampedusaan saapuneiden ihmisten vastaanottamisessa. Rehellisesti sanottuna, komission jäsen, en näe miten te voitte sanoa, että EASO lähettää asiantuntijoitaan, kun kyseinen EU:n virasto ei edes toimi vielä, joten meidän on toimittava toisella tavalla.
<P>
Neljänneksi meidän on autettava palautusprosessissa: ihmiset, jotka eivät täytä turvapaikkaa koskevan suojelun vaatimuksia, on palautettava välittömästi. Heidät on lähetettävä Tunisiaan, mistä he ovat tulleet.
<P>
Lopuksi meidän on muistettava, että perussopimuksessa on 80 artikla, jossa todetaan, että maahanmuuttopolitiikkamme pitäisi perustua solidaarisuuden periaatteeseen ja vastuun oikeudenmukaiseen jakamiseen. Mielestäni komission on nyt aika panna kyseinen artikla täytäntöön.
<SPEAKER ID="466" NAME="Juan Fernando López Aguilar" LANGUAGE="ES">
Arvoisat puhemies ja komission jäsen, uskon, että suurin osa tämän parlamentin jäsenistä suhtautuu myönteisesti Välimeren valtioiden demokraattisiin liikkeisiin haasteena EU:n ulkopolitiikalle ja sen sitoutumiselle arvoihinsa mutta monet meistä myös tietävät, että kyseiset liikkeet eivät ole harmittomia. Niistä aiheutuu humanitaarisia vaikutuksia ja naapurimaihin kohdistuvia maahanmuuttopaineita.
<P>
Siksi nyt on aika muistuttaa siitä, että Lissabonin sopimus on voimassa ja 67 ja 77 artiklassa, 78 artiklan 3 kohdassa ja 80 artiklassa määrätään, kuten juuri sanottiin, että jaettu solidaarisuus ja vastuu tekevät haasteesta eurooppalaisen. Jaetun vastuun lisäksi kyse on yhteisestä vastuusta, ja se vaikuttaa siten EU:n toimielimiin.
<P>
On aika sanoa, että mikään valtio ei ole yksin. Nyt on sanottava, että tässä ei ole kyse Italian asiasta Lampedusassa tai Maltan, Kreikan tai Espanjan asiasta. Ei! Asia koskee EU:n toimielimiä. On kuitenkin myös aika sanoa, että emme puhu Euroopan unionin jäsenvaltioiden operatiivisesta ulkorajayhteistyöstä huolehtivasta virastosta, joka on operatiivinen virasto, tai Euroopan turvapaikka-asioiden tukivirastosta vaan poliittisen päätöksenteon tasosta. Sen takia on muistutettava, että nyt on investoitava tarvittavia resursseja kehitysyhteistyöhön ja tuettava kyseisten valtioiden tarpeita, jotka koskevat demokratian vakiinnuttamista ja vahvistamista. On kuitenkin investoitava tarvittavia resursseja myös EU:n jäsenvaltioiden tukemiseen haasteessa, joka koskee perusterveydenhuoltoa maahanmuuton yhteydessä ja yhteisten rajojen valvontaa.
<P>
Siksi nyt on aika sanoa, että Lissabonin sopimus tarjoaa kokonaisen ohjelman täytäntöön pantavaksi ja että Euroopan parlamentti tukee sitä edessämme olevaan haasteeseen vastaamisessa.
<SPEAKER ID="467" NAME="Niccolò Rinaldi" LANGUAGE="IT">
Arvoisat puhemies ja komission jäsen, hyvät parlamentin jäsenet, aloitan puheeni lausunnolla, jonka Italian ulkoministeri oletettavasti antoi eilen Damaskoksessa. Hän totesi - kuulkaa tätä - että Syyria "on vakaa valtio, jossa kansan uudistushalut on tyydytetty". Muutama päivä sitten Italian sisäministeri antoi toisen lausunnon, jossa hän siirsi vastuunsa EU:lle, joka on kuulemma hylännyt Italian "kuten tavallista", hän lisäsi hieman petollisesti.
<P>
Kuten tavallista todistamme tapaa syyttää EU:ta silloin kuin se sopii, samalla kun se jätetään ärsyttävästi huomiotta, kun Brysselissä ei hyväksytä sopimusta meritse toteutettavista palautuksista. Sopimus on humanitaarisen oikeuden vastainen ja sillä täytetään Afrikan diktaattorien taskut - jotkut heistä on nyt kaadettu - ja Gaddafin Libyalle syydetään edelleen miljardeja, tai sitten Italian hallitus kieltäytyy 10 miljoonasta eurosta, joita Euroopan pakolaisrahasto sille tarjosi ja jotka Italia päätti jättää käyttämättä, mahdollisesti koska sen olisi käytettävä rahat EU:n avointen sääntöjen mukaisesti eikä Italian pelastuspalveluviraston sisäisten sääntöjen mukaisesti.
<P>
Siten en usko meidän saavuttavan mitään toimimalla näin ja antamalla näitä julkilausumia. Viime viikoista ei ole todella otettu opiksi. Lampedusa muistuttaa meitä siitä, että historia on voimakkaampaa kuin tietyt poliittiset pelit ja turvautuminen harhakuvitelmia luoviin julkilausumiin. Se muistuttaa meitä siitä, että kaikkea voidaan ostaa rahalla, että EU:n puoleen ei voi kääntyä vain silloin kuin haluaa vaan se on hanke, johon on sitouduttava joka päivä vaatien oikeuksia ja solidaarisuutta mutta myös kunnioittaen tehtyjä sitoumuksia.
<P>
Maahanmuuton hidastamiseksi kestävällä ja tarkoituksenmukaisella tavalla tarvitaan viittä asiaa: demokratiaa, kehitystä, kansainvälisen oikeuden kunnioittamista, eurooppalaista solidaarisuutta ja myös ennen kaikkea kansankiihotuksen välttämistä.
<SPEAKER ID="468" NAME="Barbara Lochbihler" LANGUAGE="DE">
Arvoisa puhemies, rajoittamalla tämän keskustelun aiheen Italian ja muiden jäsenvaltioiden tukemiseen teemme jälleen kerran sen erehdyksen, että keskitymme vain Välimeren rannikkovaltioihin. Emme huolehdi niistä ihmisistä, jotka pakenevat meren yli.
<P>
Jos otamme pakolaisten suojelua koskevat periaatteemme todella vakavasti, meidän on ensin varmistettava ja tarvittaessa tarkistettava yksittäistapauksissa missä tilanteessa kyseiset henkilöt ovat ja sitten taattava, että heidän ihmisoikeuksiaan suojellaan. Emme voi sallia sitä, että ihmisiä käännytetään ja rajamme linnoitetaan. Koko ajan viitataan apuun, jota EU:n rajaturvallisuusvirasto Frontex voi tarjota tässä tilanteessa. On totta, että se voisi auttaa, jos se keskittyisi toimiinsa pakolaisten suojelemiseksi ja pelastamiseksi. Emme saa käännyttää pakolaisia täynnä olevia veneitä, kuten olemme aikaisemmin tehneet. Laadimme täällä parlamentissa parhaillaan Frontexille uutta mandaattia, ja toivon, että onnistumme toteuttamaan parannuksia, myös lisäämään avoimuutta ja antamaan virastolle erityisvaatimuksia, jotka koskevat ihmisoikeuksien mukaista toimintaa.
<P>
Tietysti meidän on myös autettava Tunisiaa uudistamaan taloutensa nopeasti niin, että ihmiset luottavat entistä enemmän siihen, että voivat ansaita kohtuullisen toimeentulon kotimaassaan. Meidän on luotava Tunisialle mahdollisuus saavuttaa nopeaa ja myönteistä talouskehitystä EU:n kanssa käytävän kaupan ja siellä toteutettaville hankkeille annettavan tuen avulla. Se on yksi tärkeimmistä vaatimuksista, jotka koskevat Tunisian demokraattista muutosta.
<P>
On täysin käsittämätöntä, että jälleen kerran monet EU:n jäsenvaltiot jättävät Välimeren rannikkovaltiot selviytymään ennennäkemättömän pakolaistulvan kanssa. Vetoomus vapaaehtoisista toimista Lampedusan ja Maltan kaltaisten saarten auttamiseksi ovat kaikuneet kuuroille korville. Meidän on löydettävä ratkaisu, joka edellyttää EU:n keski- ja pohjoisosissa olevia valtioita ottamaan vastaan pakolaisia. Infrastruktuuri on olemassa. Puuttuu vain poliittinen tahto ja solidaarisuuden tunne.
<SPEAKER ID="469" NAME="Rui Tavares" LANGUAGE="PT">
Arvoisa puhemies, hyvät parlamentin jäsenet, emme voi keskustella todella Lampedusan ongelmasta pitämättä yhtä asiaa mielessä: Tunisiassa oli presidentti Ben Alin valtakaudella voimassa laki, jota ei ole vielä kumottu ja jossa maastamuutto säädettiin rikokseksi. Se merkitsee sitä, että asia ei koske vain Frontexia, koska loppujen lopuksi on varmistettava, ettei kyseisiä ihmisiä palauteta vain päätymään tunisialaiseen vankilaan, ja uusi hallitus on taivuteltava kumoamaan laki.
<P>
Ennen kaikkea katson kuitenkin, että tämä paljastaa perustavanlaatuisen todellisuudentajun puutteen maahanmuuttopolitiikassamme, joka on riippuvaista yhdestä henkilöstä. Kyseinen henkilö ei ole Cecilia Malmström eikä José Manuel Barroso; se on Muammar Gaddafi. Jos Muammar Gaddafi kaatuu, kuten todella toivon tapahtuvan, mitä me teemme tärkeimmälle puskurillemme, joka torjuu maahanmuuttajia Pohjois-Afrikasta ja Saharan eteläpuolisesta Afrikasta?
<P>
Se osoittaa meille myös sen, että meillä on tällä hetkellä Marokosta Syyriaan 5 000 kilometrin raja, jolla humanitaarinen riski on kasvanut joka kilometrillä, ja että meidän on valmistauduttava pakolaiskriisiin tavalla, jollaista ei ole nähty Euroopan historiassa vuoden 1956 ja Unkarin jälkeen. Se merkitsee päätöstä yhteispäätösmenettelylle uudelleen asuttamisen alalla, koska meillä voisi olla pakolaisleirejä EU:n rajoilla, jos yksi vallankumouksista epäonnistuisi - mitä emme toivo tapahtuvan - ja lopettaa kerralla EU:n turvapaikkapolitiikan rakennelman sekä turvapaikanhakijoiden yhteisen uudelleen asuttamisen EU:n jäsenvaltioissa.
<SPEAKER ID="470" NAME="Fiorello Provera">
EFD-ryhmän puolesta. - (IT) Arvoisa puhemies, hyvät parlamentin jäsenet, meidän on annettava välitön poliittinen vastaus näihin hätätilanteisiin. Italian pyytämät kiireelliset toimet ovat: 1) Frontexin muuttaminen koordinaatiovirastosta operatiiviseksi rakenteeksi, jolla on omat työntekijänsä ja resurssinsa, 2) taakanjaon periaatteen täytäntöönpano, 3) Europolin käyttö mahdollisten terroristien soluttautumisten ja ihmiskauppaa harjoittavien rikollisjärjestöjen tutkimiseksi sekä 4) resurssien jakaminen hätätilanteen käsittelemiseksi.
<P>
Missään tapauksessa mikään näistä ei ratkaise Maghreb-alueen vallankumousten rakenteellisia syitä. Niitä ovat aitojen poliittisten puolueiden, ammattiliittojen, yhdistysten ja vapaan lehdistön puuttuminen sekä ennen kaikkea ihmisoikeuksien loukkaukset. Periaatteessa kyse on institutionaalisista välineistä, jotka ovat ominaisia todelliselle demokratialle ja antavat ihmisille puuttuvan äänen. Ilman niitä ei voi olla taloudellista kehitystä, työpaikkoja, vakautta ja turvallisuutta kaikille. Se on todellinen poliittinen haaste, johon EU:n on vastattava.
<SPEAKER ID="471" NAME="Barry Madlener" AFFILIATION="NI">
(NL) Arvoisa puhemies, meillä on EU:ssa todellinen hätätilanne. Tällä hetkellä EU:hun tulvii islamilaisia maahanmuuttajia Barbareskivaltioista, Pohjois-Afrikasta.
<P>
Kymmeniätuhansia onnenonkijoita, joista jotkut ovat paatuneita rikollisia tai jopa terroristeja, on jo saapunut Lampedusaan, ja sadattuhannet aikovat seurata heidän esimerkkiään. EU:n raja näyttää vuotavan kuin seula. Italia ei pysty suojelemaan ulkorajaamme, ja tapahtumat ovat yllättäneet Frontexin.
<P>
Siksi kehotan neuvostoa ja korkeaa edustajaa Catherine Ashtonia kutsumaan koolle 28 artiklan 2 kohdan mukaisesti hätäkokouksen, jossa neuvosto ryhtyy jämeriin toimiin maahanmuuttoaallon pysäyttämiseksi. Antaisin myös pääministeri Berlusconille sellaisen neuvon, ettei hän pyydä meiltä rahaa sotkujensa selvittämiseen tai maahanmuuttajien pitämiseen valtionsa ulkopuolella. Sen sijaan hänen pitäisi käyttää hiukan vähemmän aikaa naisten perässä juoksemiseen ja ryhtyä töihin kaikkien näiden maahanmuuttajien lähettämiseksi takaisin Afrikkaan.
<SPEAKER ID="472" NAME="Mario Mauro" AFFILIATION="PPE">
(IT) Arvoisa puhemies, hyvät parlamentin jäsenet, ensinnäkin kiitän komission jäsentä hänen toimistaan ja toimista, joita hän tekee tulevaisuudessa humanitaarisen hätätilanteen hoitamiseksi. Arvoisa komission jäsen, tiedätte yhtä hyvin kuin minäkin, että todellinen hätätilanne ei ole humanitaarinen - se on vain seurausta - vaan se tosiasia, että koko Maghreb-alueen historiallisen kansannousun aikana EU:n toiminta on ollut riittämätöntä. Toisin sanoen EU ei ole onnistunut kehittämään uutta strategiaa Välimeren aluetta varten. Se on yrittänyt sitä monta kertaa ja on aina epäonnistunut. Lissabonin prosessi on epäonnistunut, ja Välimeren unioni on epäonnistunut surkeasti.
<P>
Meillä ei ole asianmukaista näkemystä todellisista ongelmista. Meidän on käsiteltävä niitä yhdessä, mutta neuvosto ei ole täällä tänään. Pyysimme neuvostoa tarkastelemaan EU:n strategiaa, jossa ei käsitellä niinkään maahanmuuton ja laittoman maahanmuuton ongelmaa vaan kysymystä demokratiasta ja vapaudesta koko Välimeren alueella.
<P>
Kun itäblokki romahti, me kaikki annoimme yhtenäisenä rintamana käytännön vastauksia ja käsittelimme helposti tuhansien kaduillemme saapuneiden puolalaisten ongelmaa, koska tarkastelimme ongelmaa, joka koski koko Itä-Euroopan integrointia EU:hun. Nyt meillä ei ole Välimeren alueen tilanteesta mitään sanottavaa. Sen sijaan meidän on luotava strategia. Ilman sitä emme voi tarjota vastauksia. Arvostamme hyviä aikeitanne, ja asia jää siihen.
<P>
(Puhuja suostui vastaamaan sinisen kortin kysymyksen työjärjestyksen 149 artiklan 8 kohdan mukaisesti)
<SPEAKER ID="473" NAME="Miguel Portas  (GUE/NGL">
). - (PT) Arvoisa puhemies, voin sanoa teille, miksi EU:lla ei ole ollut vastausta maahanmuutto-ongelmaan. Sanoisin, että periaatteessa se johtuu siitä, että EU on suunnitellut poliisitoimia ongelmaan, joka on sosiaalinen, taloudellinen ja poliittinen.
<P>
Kysymys, jonka haluan esittää, liittyy kuitenkin kysymykseen, jonka kollegani Rui Tavares esitti. Onko teidän mielestänne hyväksyttävää, että Frontexin tai muiden operatiivisten menetelmien avulla palautetaan tunisialaisia, kun Tunisian laissa edelleen säädetään, että palautetut ihmiset lähetetään vankilaan? Entä onko vaihtoehtoisesti taattava jonkinlainen diplomaattinen toiminta sen varmistamiseksi, että kyseinen laki mitätöidään, jotta voimme sitten puhua muuntyyppisistä välineistä, kuten ne, jotka juuri mainitsin?
<SPEAKER ID="474" NAME="Mario Mauro" AFFILIATION="PPE">
(IT) Arvoisa puhemies, kiitos kysymyksestä. Huomauttaisin, että vain pari päivää sitten, kun olin Tunisiassa suhteista Maghreb-valtioihin vastaavan valtuuskunnan puheenjohtajan Pier Antonio Panzerin kanssa, panimme merkille, että väliaikainen hallitus on tekemässä perusteellisia muutoksia oikeusjärjestelmään ja kaikkiin asiaa koskeviin lakeihin.
<P>
EU:n ja Tunisiassa muodostumassa olevan uuden järjestelmän luottamussuhteiden perusteella katson, että voimme ottaa ensimmäiset askelet esittämänne ongelman ratkaisemiseksi.
<SPEAKER ID="475" NAME="Jean-Luc Mélenchon" AFFILIATION="GUE/NGL">
(FR) Kyllä, se oli viimeistä edellistä edeltävä puhuja. Halusin kysyä kollegaltani mistä hän on saanut sen käsityksen, että Lampedusalle saapuneet ihmiset ovat islamisteja ja rikollisia, ja onko hänellä henkilökohtaisesti tietoja, jotka vahvistavat sen, vai onko kyse itse asiassa hänen kuvitelmistaan.
<SPEAKER ID="476" NAME="Barry Madlener" AFFILIATION="NI">
(NL) Arvoisa puhemies, sehän on yleisesti tiedossa, että Lampedusaan Libyasta saapuneet ihmiset ovat suurimmalta osin islamilaisia ja että heidän joukossaan on useita rikollisia ja jopa terroristeja?
<P>
Oletan, että kaikki täällä tietävät sen, ja jos ette sitä tienneet, niin teidän täytyy olla uskomattoman naiivi.
<SPEAKER ID="477" NAME="David-Maria Sassoli" AFFILIATION="S&amp;D">
(IT) Arvoisat puhemies ja komission jäsen, hyvät parlamentin jäsenet, olemme tyytyväisiä tähän keskusteluun komission kanssa Pohjois-Afrikan maahanmuuttokriisistä. Olemme nähneet ihmisten saapuvan Lampedusaan vain havaitakseen, ettei siellä ole valmiuksia heidän vastaanottamista ja tunnistamista varten. Itse asiassa Italian hallitus sulki olemassa olevan vastaanottokeskuksen ja supisti valmiuksia jonkin aikaa sitten "nollamaahanmuuton" nimissä, mikä esti Italiaa käsittelemästä laitonta maahanmuuttoa.
<P>
Tiedämme, että ongelma koskee Italiaa, mutta se koskee myös EU:ta. Ongelman ratkaisemiseksi tarvitaan huomattavia investointeja koordinoitujen poliittisten puitteiden sisällä noudattaen kansainvälisiä sopimuksia ja varmistaen, että pakolaisia suojellaan. Arvoisa komission jäsen, vastauksessanne haluaisin kuulla tarkalleen milloin Italian hallitus pyysi Euroopan komissiota puuttumaan asiaan, koska asiasta on erilaisia näkemyksiä, kuten hyvin tiedätte.
<SPEAKER ID="478" NAME="Mara Bizzotto" AFFILIATION="EFD">
(IT) Arvoisa puhemies, hyvät parlamentin jäsenet, Italiaan on saapunut yli 5 000 maahanmuuttajaa viime tunteina, samalla kun 100 000 on lähdössä Italiaan, Ranskaan ja Saksaan. Tunisian oikeusministeri on vahvistanut, että maahanmuuttajien joukossa piileskelee 11 000 vankia, terroristia ja rikollista.
<P>
Toimitin komissiolle kiireellisen kysymyksen etukäteen saadakseni vastauksen Catherine Ashtonilta - joka on selityksettä jäänyt pois täältä tänään - ja komissio suostui vain välittämään kysymyksen eteenpäin tänään ja vain siksi, että parlamentti ajoi komission eilen nurkkaan. Syvä hiljaisuus on selvin merkki EU:n ja sen hallinnon luonteen heikkoudesta, kun tämä ei uskalla edes ottaa kantaa kohdatessaan humanitaarisen kriisin, joka aiheuttaa vakavia humanitaarisia ongelmia ja turvallisuusongelmia.
<P>
Hyvät kuulijat, puoli tuntia on kaikki mitä tälle demokraattiselle instituutiolle on annettu keskusteluun historiallisesta mullistuksesta ja sen seurauksista EU:n kansalaisille. Mitä kerron äänestäjilleni, jotka ovat peloissaan? Mitä EU tekee huomenna - ja tarkoitan huomista! käsitelläkseen tätä kauheaa tilannetta?
<SPEAKER ID="479" NAME="Salvatore Iacolino" AFFILIATION="PPE">
(IT) Arvoisa puhemies, hyvät parlamentin jäsenet, keskellä Välimerta on syrjäinen saari nimeltä Lampedusa. Vuonna 2008 saari nousi otsikoihin, koska silloin siellä nousi maihin 40 000 pakolaista. Ongelma ratkaistiin myöhemmin sopimuksella - niin kutsutulla "ystävyyssopimuksella" - jonka Italian ja Libyan hallitukset allekirjoittivat.
<P>
Nyt olemme taas samassa tilanteessa, mutta se on tällä kertaa mutkikkaampi, Cecilia Malmström. Tunisian ja Egyptin rauha, vakaus ja uudet hallitukset ovat käynnistäneet myrskyn, joka pieksee Välimerta. Olen sisilialainen ja toisin kuin monet parlamentin jäsenet, jotka ovat käyttäneet puheenvuoron, olen vieraillut tunnistus- ja karkotuskeskuksessa. Keskus oli aikoinaan hyödyllinen, mutta kun ystävyyssopimus oli tehty, sen olemassaololle ei enää ollut syytä.
<P>
Mitä komissio voi tehdä, ja mitä Frontex voi tehdä? Tietysti haluaisimme kaikki nähdä, että nopea interventioryhmä lähetään käytännössä paikalle. Haluamme Frontexin olevan joustava, tehokas ja hyvin organisoitu virasto omine varoineen, ja Simon Busuttil ja minä tarkistamme sen mandaattia kansalaisvapauksien sekä oikeus- ja sisäasioiden valiokunnassa. Lisäksi Mario Mauro on pyytänyt neuvostoa toimimaan välittömästi ja sisällyttämään asian viipymättä ohjelmaansa, koska se ajaa ehdottomasti muiden asioiden edelle ottaen huomioon, että maahanmuuttajia on alkanut saapua nyt myös Egyptistä.
<P>
On olemassa todellinen riski, että monien pakolaisten arvokkuus kärsii väistämättömistä viivästyksistä, vaikka olemmekin varmoja, että Cecilia Malmström varmistaa jälleen kerran, että hänen sanansa otetaan hyvin vastaan.
<SPEAKER ID="480" NAME="Pier Antonio Panzeri" AFFILIATION="S&amp;D">
(IT) Arvoisa puhemies, hyvät parlamentin jäsenet, nykyinen maahanmuuttovirta on vakava ongelma ja se koskee EU:ta. Nyt ei kuitenkaan tarvita valituksia vaan tehokasta yhteistyötä nykyisen kriisin torjumiseksi rakentavalla ja kaukokatseisella tavalla. Meidän on toimittava kahdella tasolla, ja tarvitsemme leveitä hartioita vastuumme kantamiseen.
<P>
Ensimmäinen taso koskee välitöntä tilannetta. Kriisin käsittelyyn on annettava lisää varoja, meidän on lopultakin käynnistettävä eurooppalaiset pyöreän pöydän neuvottelut ja laitettava esityslistalle mahdollisuus jakaa maahanmuuttajat oikeudenmukaisesti eri valtioihin ja lopuksi meidän on tavattava Tunisian väliaikainen hallitus ja vaadittava sitä käyttämään resursseja ja välineitä nykyisen joukkopaon pysäyttämiseksi.
<P>
Toinen taso on luonteeltaan poliittisempi. On elintärkeää tarkistaa huomattavasti naapuruuspolitiikkaamme. Tarvitaan toimia, jotka perustuvat uudistettuun talous-, rahoitus- ja sosiaaliyhteistyötä koskevaan politiikkaan, älykkääseen maahanmuuttopolitiikkaan ja tehokkaaseen tukeen talousuudistuksille ja demokraattiselle muutosprosessille Tunisiassa.
<P>
Vain tällaisten toimien avulla voimme käsitellä ongelmia, joita Italialla ja EU:lla on tällä hetkellä, ja ratkaista ne. Arvoisa komission jäsen, olen varma, että olette kanssamme samaa mieltä siitä, että nyt on todellakin tullut aika lopettaa puhuminen ja aloittaa toiminta.
<SPEAKER ID="481" NAME="Teresa Jiménez-Becerril Barrio" AFFILIATION="PPE">
(ES) Arvoisa puhemies, vaikka en haluakaan viedä terrorismin ja maahanmuuton vertailua liian pitkälle, olen havainnut, että valitettavasti EU:n toimintaa ohjaavat hätätilanteet, kuten vakava hyökkäys tai maahanmuuttajien vyöry, kuten nyt tapahtuu Lampedusassa, missä tunisialaisten joukkopako Italian rannikolle voi kulminoitua kuolemaan kronikkaan.
<P>
Toivon matkasta voi tulla kirottu matka, ja se on kaikkein meidän omallatunnollamme, jotka todistamme jatkuvia hallitsemattomia virtoja emmekä sano "nyt riittää" tarpeeksi painokkaasti. Kun se tapahtuu, nostamme kauhuissamme kädet ylös, mutta seuraavana päivänä unohdamme asian.
<P>
Eurooppalaisilla on velvollisuus ja oikeus tietää totuus: Välimeren strategia ei toimi, yhteinen maahanmuuttopolitiikka on unta siihen saakka, kunnes EU:n jäsenvaltiot sitoutuvat antamaan Euroopan unionin jäsenvaltioiden operatiivisesta ulkorajayhteistyöstä huolehtivalle virastolle (Frontex) riittävästi resursseja tehokasta toimintaa varten.
<P>
Puhuminen ei maksa mitään, mutta meidän on toimittava. Uskotteko todella, että Frontex voi tällä hetkellä taata EU:n rajojen turvallisuuden? En usko, että se voi. Toivotaan, että Egyptin, Tunisian ja muiden Maghreb-valtioiden kansalaiset eivät päätä etsiä joukoittain parempaa tulevaisuutta Euroopasta vaan että he tekevät niin kotimaissaan, koska sen puolesta he ovat taistelleet, ja meidän on autettava heitä.
<P>
Siksi vaaditaan solidaarisuutta ja vastuuta muun muassa totuuden ohella, kun puhutaan yhteisestä EU:n maahanmuuttopolitiikasta, jota tarvitaan nyt enemmän kuin koskaan.
<SPEAKER ID="482" NAME="Roberta Angelilli" AFFILIATION="PPE">
(IT) Arvoisa puhemies, hyvät parlamentin jäsenet, EU on kauan ollut maahanmuuttoasioissa kuin Prinsessa Ruusunen, ja me maksamme nyt hukatusta ajasta. Totuus on se, että maahanmuutto ei ole edelleenkään painopiste Euroopan unionille tai 27 jäsenvaltiolle, vaan taakka sälytetään usein yksin rajavaltioiden kannettavaksi. Sopivan Euro-Välimeri-strategian kehittämisen pitäisi myös olla yhteinen tavoite, mutta tässäkin tapauksessa meidän on tunnustettava, että Barcelonan prosessi ei ole itse asiassa koskaan lähtenyt käyntiin.
<P>
Arvoisa komission jäsen, totuus on se, että nämä ovat epämiellyttäviä aiheita. Joidenkin jäsenvaltioiden, kuten Italian, Kreikan, Maltan ja niin edelleen, on luonnollisesti käsiteltävä niitä ja niillä on solidaarisuuden velvollisuus, kun taas useimmat jäsenvaltiot tarkastelevat asioita sivusta passiivisesti ja vain luennoivat toisille.
<P>
Lainsäädäntörintamalla onkin sitten paljon tehtävää, kun on löydettävä varoja ja vahvistettava välineitä - viittaan Frontexiin - mutta kaikkein eniten tarvitaan poliittista tahtoa. Arvoisa puhemies, lopuksi kiitän Cecilia Malmströmiä ja koko komissiota juuri siitä: Italian hallitukselle annetusta sitoutumista koskevasta vakuutuksesta - joka toistettiin jälleen tänään - Lampedusan humanitaarisen kriisin ratkaisemiseksi.
<SPEAKER ID="483" NAME="Ioan Mircea Paşcu" AFFILIATION="S&amp;D">
(EN) Arvoisa puhemies, nopea kehitys Pohjois-Afrikassa ja Lähi-idässä on ravistellut dolce far niente -tyyppistä luottamusta siitä, että EU on niin vauras ja turvallinen, ettei sen tarvitse pelätä mitään turvallisuushaasteita.
<P>
Ajalla on kuitenkin se paha tapa, ettei se pysähdy, ja siitä, mikä vaikuttaa tänään mahdottomalta, tulee huomenna todellisuutta. Ongelma, josta keskustelemme, on tekninen ja poliittinen. Viittaan kirjeeseen, jossa sanotaan, että nyt kun Pohjois-Afrikasta tulee yhä enemmän pakolaisia siellä tapahtuvan vallankumouksellisen kehityksen seurauksena, EU:n ristiriitana on kehitykselle annettu julkinen tuki ja hiljainen tarve pitää porttinsa suljettuna.
<P>
Haluan vain sanoa, että jos haluamme säilyttää uskottavuutemme, ratkaisun tekniseen ongelmaamme, joka on muutakin kuin rahaa ja politiikkaa, pitäisi olla yhdenmukainen julkisten lausuntojemme kanssa. Siten kovat otteet, jollaisia jotkut EU:n jäsenvaltiot ovat äskettäin soveltaneet muiden jäsenvaltioiden kansalaisia vastaan, mikäli ne hyväksytään, saattavat EU:n vain huonoon valoon - tällä kertaa ei vain sisäisesti vaan myös ulkoisesti.
<SPEAKER ID="484" NAME="Sonia Alfano" AFFILIATION="ALDE">
(IT) Arvoisa puhemies, hyvät parlamentin jäsenet, kiitän komission jäsentä siitä, että hän oli välittömästi halukas ja kaukonäköinen tarjotessaan Italialle apua, vaikka itse Italian hallitus aluksi hylkäsi avun
<P>
Arvoisa komission jäsen, olette perustellusti korostanut tarvetta tukea Tunisiaa demokraattisen muutoksen aikana. Ihmettelen kuitenkin ja kysyn teiltä kaikilta: mitä on tapahtunut rahalle, jota EU on syytänyt Tunisiaan kaikki nämä vuodet ja jota se edelleen syytää Libyaan, jotka - kuten tiedämme - ovat demokraattisia valtioita? Siksi nyt on ihmeellistä ja hämmästyttävää hurrata Tunisian kansan heräämiselle, vaikka ihmettelen miten ihmeessä kaikki raha on yleensä myönnetty sille. Jos libyalaiset heräävät huomenna, mitä päätelmiä meidän pitäisi siitä tehdä? Ajattelisimmeko taas kerran, että olemme rahoittaneet demokraattisia hallituksia vain havaitaksemme seuraavana päivänä, että olemme sen sijaan panneet täytäntöön katastrofaalista politiikkaa?
<P>
Arvoisa komission jäsen, ihmettelen miten ihmeessä EU on ollut vaiti tästä demokraattisesta heräämisestä, kun vain Yhdysvallat on tarjonnut vahvaa ohjausta siinä suhteessa.
<P>
Palaisin siihen mitä Miguel Portas ja Rui Tavares sanoivat. He muistuttivat erikoisesti, että Tunisian kaltaisissa valtioissa maastamuuttoa pidetään rikoksena.
<P>
Ensinnäkin jos ajatellaan kaikkia ihmisiä, jotka ovat saapuneet Lampedusaan - ja muistuttaisin Barry Madleneria siitä, että he eivät ole libyalaisia vaan tunisialaisia, vaikka tuskin sillä on merkitystä, koska myös libyalaisia alkaa saapua pian - kuka päättää ovatko he pakolaisia vai eivät ottaen huomioon, että Tunisiassa vallitsee tällä hetkellä suuri sekaannus. Ennen kaikkea ajattelen sitä miltä meistä tuntuu, jos palautamme kyseiset ihmiset tietäen, että heidät paiskataan vankilaan heti kun he saapuvat?
<P>
Siinä olivat seikat, joita meidän olisi mielestäni ajateltava, ja ennen kaikkea meidän olisi tajuttava, että rasistinen politiikka, kuten se jota Italian hallitus on pannut täytäntöön, on valitettavasti johtanut vain erittäin kielteisiin tuloksiin.
<SPEAKER ID="485" NAME="Mario Borghezio" AFFILIATION="EFD">
(IT) Arvoisa puhemies, hyvät parlamentin jäsenet, olemme komissiolle kiitollisia tehdyistä sitoumuksista, vaikka on sanottava, että kaikilla palkoilla, joita Euroopan unioni maksaa kaikkialla maailmassa - missä on 136 diplomaattiedustustoa - sen olisi kenties pitänyt tajuta aikaisemmin mitä tapahtuu. Itse asiassa edes sosialistisen internationaalin edustajat eivät osanneet ennakoida tilannetta. Yksi sen jäsenistä oli miellyttävä Tunisian diktaattori, jonka loistava sosiaalinen ja poliittinen valtionhallinto johti tähän kaikkeen.
<P>
Haluamme kuulla komissiolta miksi se ei puhu meille selvästi kyseisten ihmisten jakamisesta eri jäsenvaltioihin. Ei ole oikeudenmukaista - kuten rannikkovaltiot ovat sanoneet pitkän aikaa - että ongelma vaikuttaa vain niihin valtioihin, joilla on Välimerellä meriraja Pohjois-Afrikan valtioiden kanssa. Tämä on periaatekysymys, ja on periaatteessa muistettava myös, että Frontexin resurssit ovat hyvin rajalliset: olen kuullut, että paikalle on lähetetty kaksi asiantuntijaa. Lampedusassa on käynnissä valtava kriisi, ainakin humanitaarisesti, jota on käsiteltävä riittävän suurella työryhmällä, jotta voidaan korjata lähimenneisyyden virheet ja epäonnistumiset.
<P>
Tilanne on äärimmäisen vakava, ja se voi paheta kansanterveyden näkökulmasta, koska vesi alkaa ehkä loppua Lampedusassa.
<SPEAKER ID="486" NAME="Puhemies">
(IT) Aion olla tiukkana aikojen kanssa, enkä vähiten sen takia, että Cecilia Malmströmin on lähdettävä parlamentista kello 18.00. Siksi meidän on annettava hänelle mahdollisuus vastata kysymyksiinne, jotka jäävät muuten vaille vastausta.
<SPEAKER ID="487" NAME="David Casa" AFFILIATION="PPE">
(MT) Arvoisa puhemies, olemme todellakin puhuneet tästä murhenäytelmästä, joka on jatkunut Välimerellä vuosia, ja minun on sanottava, että ette ole ottaneet vaarin. Olette laiminlyöneet sen, koska, kuten toiset ovat todenneet ennen minua, EU:n laittoman maahanmuuton yhteydessä puhutaan epäaidosta solidaarisuudesta.
<P>
Tällä hetkellä murhenäytelmää voidaan todistaa Lampedusassa, ja kyse on vakavasta murhenäytelmästä. Kun Lampedusasta tulee ylikansoitettu - mitä se jo on - kaikki lähetetään Italiaan, ja tilanne on sitten ainakin siedettävämpi. Luoja paratkoon, komission jäsen, jos sama määrä ihmisiä olisi tullut Maltaan, koska silloin murhenäytelmä olisi ollut paljon suurempi. Sille, joka tulee Maltaan, ei ole muuta vaihtoehtoa kuin jäädä. Kuitenkaan Malta ei voi venyä yhtään enempää. Varoja ei myöskään voida käyttää Maltan muuttamiseksi valtavaksi vankilaksi, jonne suljetaan kaikki saarella olevat ihmiset.
<P>
Siksi jäsenvaltioilta tarvitaan todellista sitoutumista ja enemmän solidaarisuutta, erityisesti Pohjois-Euroopan valtioilta, koska, kuten parlamentin varapuhemies totesi, emme näe merkkejä kyseisestä solidaarisuudesta muiden EU:n jäsenvaltioiden taholta.
<SPEAKER ID="488" NAME="Rosario Crocetta" AFFILIATION="S&amp;D">
(IT) Arvoisa puhemies, hyvät parlamentin jäsenet, kiitän komission jäsentä siitä, että hän on omistanut aikaansa Tunisian asialle. Ollakseni rehellinen olisin halunnut antaa tälle keskustelulle eri nimen eli "keskustelu tuesta Tunisialle ja muille valtioille, jotka taistelevat diktatuuria vastaan ja ihmisoikeuksien puolesta".
<P>
Sen sijaan teemme humanitaarisen kriisin siitä, että yhden maailman suurvalloista, Italian, on käsiteltävä 5 000 ihmisen vastaanottamisen ongelmaa. Tietysti pakolaiset ovat ongelma Lampedusalle, vaikka päivittäinen lauttayhteys yhdistääkin saaren Sisiliaan ja siellä on myös lentoasema, jonka kautta ihmiset voidaan viedä pois. Meidän on ymmärrettävä, että tällä hetkellä ei keskustella Frontexin ongelmasta tai siitä miten pysäyttää veneet, vaan siitä, että kyse on ihmisistä, jotka ovat taistelleet demokratian puolesta, ja nyt, kun he ovat tehneet niin, meidän on voitava ottaa heidät vastaan. Uusien viisumien myöntäminen on politiikka, jota Italia voi noudattaa kyseisten valtioiden auttamiseksi.
<SPEAKER ID="489" NAME="Andreas Mölzer" AFFILIATION="NI">
(DE) Arvoisa puhemies, edellinen valtava pakolaisvirta, jollaisen me nyt näemme Tunisian vallankumouksen seurauksena, oli todennäköisesti vuonna 1989 kommunismin romahtamisen jälkeen. EU ei ole oppinut mitään aikaisemmista kokemuksistaan. Pakolaisvirta yllätti sen täysin. Nyt kun tänne saapuu ihmisiä, jotka eivät halua kääriä hihojaan ja jälleenrakentaa kotimaataan, Italialta pyydetään, ettei se lähetä takaisin tunisialaisia taloussiirtolaisia. Siinä se ongelma juuri onkin. Niin kauan kuin ihmiset palautetaan kotimaahansa välittömästi ilman palautustukea, saamme niskaamme jatkuvia taloussiirtolaisten aaltoja. Kymmeniätuhansia taloussiirtolaisia odottelee jo naapurivaltioissa.
<P>
Joukkoarmahdukset ja anteliaat tarjoukset unohtaa se tosiseikka, että suurin osa ihmisistä on vain taloussiirtolaisia, on johtanut aikaisemmin uuteen turvapaikanhakijoiden virtaan. Jos otamme käyttöön kiintiöt turvapaikkamenettelyille sen sijaan, että maahanmuuttajat lähetetään takaisin välittömästi, luomme vain kannustimia vastaavalla toiminnalle tulevaisuudessa.
<SPEAKER ID="490" NAME="Sergio Paolo Francesco Silvestris" AFFILIATION="PPE">
(IT) Arvoisa puhemies, hyvät parlamentin jäsenet, kiitän sydämellisesti komission jäsentä tästä keskustelusta, siitä mitä hän on meille kertonut, siitä että hän kunnioittaa meitä läsnäolollaan ja sitoumuksista jotka hän on tehnyt, mikä osoittaa miten paljon keskinäinen ymmärrys EU:n ja Italian välillä voi auttaa kotimaatani selviämään tästä kriisistä.
<P>
Kommentoisin jotakin mitä hän sanoi: "Välimeren yli puhaltaa tuuli." Se on totta, arvoisa puhemies: se on vapauden ja demokratian tuuli, jolla on välittömiä vaikutuksia, jotka Italian täytynee hoitaa. Kun tuuli puhaltaa kovempaa, toiset rakentavat muureja ja toiset tuulimyllyjä. Kerronpa teille, komission jäsen, että Etelä-Italiassa Pugliassa, mistä Raffaele Baldassare, Mario Mauro ja minä tulemme, on rakennettu tuulimyllyjä vuosikymmenien ajan; se tarkoittaa sitä, että siellä on kehitetty vastaanoton muotoja ja tehty kovasti töitä, jotta maahanmuuttajien ihmisarvo voidaan taata ja heille voidaan tarjota oikeudenmukainen ja asianmukainen vastaanotto. Emme pysty siihen kuitenkaan yksin. Arvoisa komission jäsen, olisi hienoa, jos tuulimyllyt, joita olemme rakentaneet vuosien ajan, näkisivät merkkejä myös valppaasta ja tehokkaasta EU:sta, joka tulee auttamaan meitä niiden rakentamisessa.
<SPEAKER ID="491" NAME="Jan Mulder" AFFILIATION="ALDE">
(NL) Arvoisa puhemies, vaikuttaa melko ironiselta, että samalla kun Tunisiassa on nähty ensimmäisiä merkkejä vapaudesta ja demokratiasta, pakolaisten aalto on päässyt valloilleen. On aika vaikea uskoa, että he todella haluaisivat lähteä maasta.
<P>
Lähi-idässä näyttäisi olevan käynnissä suuria muutoksia, ja voi olla, että tämä on vasta alkua tuleville tapahtumille. Siksi pidän myönteisenä sitä, että komissio tekee kaiken mahdollisen valmistautuakseen tapahtumiin. Komission pitäisi nyt myös todistaa, että se saa tilanteen hallintaansa.
<P>
Kaikki yhteisön esteet on poistettava, meidän on autettava Tunisiaa, mutta minusta on väistämätöntä, että näissä olosuhteissa, juuri kun näemme Tunisiassa ensimmäisiä vapauden merkkejä, monet ihmiset osoittautuvat muiksi kuin aidoiksi pakolaisiksi. Siitä syystä on aivan yhtä välttämätöntä, että komissio pyrkii lähettämään suuren määrän ihmisiä takaisin Tunisiaan, nimenomaan antaakseen esimerkin tulevaisuutta varten, koska on mahdollista että Lähi-idän valtioista tulee lisää pakolaisia.
<SPEAKER ID="492" NAME="Carlo Fidanza" AFFILIATION="PPE">
(IT) Arvoisat puhemies ja komission jäsen, hyvät parlamentin jäsenet, poikkeuksellinen maahanmuuttoaalto koettelee Italian rannikkoa ja siksi koko EU:n on kannustettava meitä kehittämään lopultakin yhteinen lähestymistapa ilmiön käsittelyä varten. Tässä suhteessa käynnissä olevissa keskusteluissa Italian viranomaisten ja komission välillä ollaan löytämässä vastaus humanitaariseen kriisiin, josta me olemme keskustelleet.
<P>
Kaikella kunnioituksella Rosario Crocettaa kohtaan, minun on huomautettava, että ongelmana eivät ole niinkään tähän mennessä saapuneet 5 000 ihmistä vaan mullistusten mahdollinen laajeneminen ja tuhannet uudet pakolaiset, jotka voivat tulla rannikollemme, jos lähetämme selvän poliittisen viestin. Meidän on käsiteltävä asiaa kiireellisenä. Kriisi on voitettava, mutta sitten tarvitaan rakenteellista ratkaisua.
<P>
Meidän on tehostettava Frontexin roolia, jotta siitä tulee entistä toimivampi ja se voi hallita suoraan tiettyjä prosesseja, jotka koskevat pakolaisten tunnistamista, heidän alkuperämaansa tarkistamista ja palautusten järjestämistä. Meidän on tehostettava Europolin roolia, jotta voidaan estää mahdollisten terroristien ja rikollisten maahantulo. Ennen kaikkea meidän on toimittava nopeasti. Mielestäni komissio on toiminut hyvin, ja toivon, että myös neuvosto tekee osansa.
<SPEAKER ID="493" NAME="Carmen Romero López" AFFILIATION="S&amp;D">
(ES) Arvoisa puhemies, esittäisin teille kysymyksen, arvoisa komission jäsen, sillä tänä iltapäivänä tässä parlamentissa näyttää vallitsevan melko hysteerinen ilmapiiri. Kysyisin teiltä, onko mahdollista selvittää ovatko 5 000 Lampedusaan saapunutta ihmistä todella terroristeja. Voisimmeko selvittää asian? Ei se niin vaikeaa olisi.
<P>
Ei se olisi niin vaikeaa, koska meillä on riittävät turvallisuspalvelut sen selvittämiseksi onko se totta. Viisi tuhatta. Puhumme terroristeista, mutta tuhansia ihmisiä saapuu pienissä veneissä rääsyihin pukeutuneena. Kysyisin teiltä seuraavaa: eikö teille olisi helpompaa tehdä humanitaarinen vierailu Lampedusaan ja yrittää arvioida ja nähdä itse paikalla resurssit, joihin Niccolò Rinaldi viittaa ja joita Italiassa ei ole käytetty? Se matka olisi hyvä tehdä.
<P>
Teidän olisi hyvä käydä myös Tunisiassa, sillä ehkä ne, jotka ovat saapuneet Lampedusaan, ovat tulleet sisämaan kaivosalueilta, missä Ben Alin korruptio on jättänyt asukkaat köyhyyteen. Voisimme auttaa heitä aluekehityksen avulla. Ehkä voisitte sitten nähdä muutoksen ja haasteet, joita Tunisiassa koetaan, ja voisitte seurata tilannetta ja edistää sitä komissiossa.
<SPEAKER ID="495" NAME="Tanja Fajon" AFFILIATION="S&amp;D">
(SL) Arvoisa puhemies, todistamme uutta humanitaarista murhenäytelmää Euroopan unionin kynnyksellä. Se voi olla tänään Lampedusa, mutta voimme odottaa entistä suurempaa maahanmuuttovirtaa muista Pohjois-Afrikan valtioista.
<P>
Jopa Egyptistä Israeliin sanotaan tulevan noin 600 maahanmuuttajaa joka kuukausi. Viranomaiset eivät enää hallitse tilannetta.
<P>
Tarvitsemme nopeaa yhteistä toimintaa. Emme saa vastata sulkemalla ovemme ja rinnastamalla maahanmuuttajat rikollisiin. Olisi häpeä, jos joku todella ajattelisi noin EU:ssa, missä liikkumisvapaus on perusoikeus ja vapauden ja tasa-arvon symboli.
<P>
Meidän jäsenvaltioiden on kannettava yhteinen vastuu ja taakka, joka on langennut nyt Italialle. Meidän on koottava voimat ja varat, koska kyse on ihmishengistä.
<P>
Vastauksemme Tunisian ja Egyptin viimeaikaisiin tapahtumiin on ollut hajanainen ja hidas. Osoitetaan uskottavuutemme nyt eikä alistuta äärioikeistolaisten ja muukalaisvihamielisten puolueiden maahanmuuton vastaisiin puheisiin.
<P>
Italia tarvitsee konkreettista apua nyt; tulevaisuudessa se voi olla joku toinen valtio. Tarvitsemme nyt nopeaa toimintaa.
<SPEAKER ID="496" NAME="Wim van de Camp" AFFILIATION="PPE">
(NL) Arvoisa puhemies, Pohjois-Afrikassa voi hyvinkin tapahtua demokraattista kehitystä, mutta se aiheuttaa EU:lle myös velvollisuuksia. Pohjois-Afrikan ongelmia ei ratkaista Etelä-Euroopassa. Tässä asiassa seison rinta rinnan italialaisten kollegoideni kanssa.
<P>
Kysyn komission jäseneltä seuraavaa: onko mahdollista lyhentää menettelyitä, ottaa käyttöön nopeutettu hakemusten käsittely ja lähettää kaikki, jotka eivät ole vilpittömiä pakolaisia, suoraan takaisin Tunisiaan? Syynä on se, että näemme suurten nuorten miesten ryhmien lähtevän Etelä-Italiaan. Heidän joukossaan on todennäköisesti paljon talouspakolaisia ja meidän on erotettava aidot pakolaiset talouspakolaisista.
<P>
Lisäksi on tietysti tiedotus- ja suhdetoimintaongelma. Monilla eurooppalaisilla on se vaikutelma, että lauma tunisialaisia on tulossa Etelä-Italiaan. Se on tiedotus- ja suhdetoimintaa koskeva ongelma: Italian lisäksi myös Euroopan unionille. Keskeiset tekijät ovat siksi: entistä nopeammat menettelyt ja parempi tiedotus- ja suhdetoiminta.
<SPEAKER ID="497" NAME="Nadja Hirsch" AFFILIATION="ALDE">
(DE) Arvoisat puhemies ja Cecilia Malmström, olemme kaikki EU:n kansalaisina olleet tyytyväisiä Egyptin ja Tunisian vallankumoukseen sekä siihen, että vapauden ja demokratian kaltaiset arvot ovat yhtäkkiä esillä. Kuvat kyseisistä valtioista ovat hallinneet uutisia viime päivinä. Kahden kolmen viime päivän ajan olemme nähneet televisioruuduissamme ja sanomalehdissämme kuvia myös pakolaisvirroista ja ihmisistä veneissä. Meidän on toimittava nopeasti varmistaaksemme, ettemme hukkaa tätä historiallista hetkeä ja etteivät vain kuvat pakolaisista jää muistoihimme. Meidän on muistettava se, mitä kyseiset valtiot ovat todella saavuttaneet.
<P>
Meidän on selitettävä kansalaisille, että vaikka monet ihmiset ovat tulossa tänne, suurin osa heistä palaa takaisin, koska heillä ei ole määritelmämme mukaan turvapaikkaoikeutta. Meidän on tietysti esitettävä itsellemme kysymys, joka usein esitetään taloussiirtolaisista. Yksi asia on selvä. Jos kyseisillä nuorilla ei ole tulevaisuudennäkymiä, he palaavat takaisin. Ehkä eivät samat ihmiset, mutta jatkuva uusien maahanmuuttajien virta. Siksi meidän on käsiteltävä tämä ongelma nyt.
<SPEAKER ID="498" NAME="Nikolaos Salavrakos" AFFILIATION="EFD">
(EL) Arvoisa puhemies, Välimeren alue on liekeissä. On selvää, että maahanmuutto lisääntyy. Sivistyneinä ihmisinä meidän on kohdeltava kaikkia näitä ihmisiä inhimillisesti. Emme saa kuitenkaan sivuuttaa sitä tosiasiaa, että useimmat maahanmuuttajat tulevat muslimimaista.
<P>
Virallisen raportin mukaan muslimiväestö kasvaa 35 prosenttia 1,6 miljardista 2,2 miljardiin kahden seuraavan vuosikymmenen aikana. EU:n muslimiväestön osuus on tällä hetkellä vain 2,7 prosenttia. Näiden maahanmuuttovirtojen ja syntyvyysasteen myötä luvun odotetaan kasvavan 6 prosenttiin 20 vuodessa. Kuten näette, EU:n toiminnassa, eurooppalaisessa kulttuurissa on käynnissä taloudellinen ja sosiaalinen mullistus.
<P>
Siksi meidän on käsiteltävä asiaa EU:n näkökulmasta eikä jätettävä sitä yksin jäsenvaltioiden hoidettavaksi.
<SPEAKER ID="499" NAME="Seán Kelly" AFFILIATION="PPE">
(EN) Arvoisa puhemies, kuten komission jäsen sanoi, muutoksen tuulet puhaltavat Pohjois-Afrikassa; se muistuttaa jonkin verran Itä-Euroopan tapahtumia 20 vuotta sitten. Jos tulos on sama - demokraattisten hallitusten perustaminen - niin meidän pitäisi olla erittäin tyytyväisiä. Haittana on tietysti se, että ainakin lyhyellä aikavälillä, meillä on pakolais- ja turvapaikkaongelma, erityisesti Italiassa.
<P>
Koska Italia kuuluu Euroopan unioniin, se on Italian ongelma, se on EU:n ongelma; ratkaisun on oltava italialainen, ratkaisun on oltava eurooppalainen. Emme voi sulkea ovea pakolaisilta, mutta ovea ei kuitenkaan voi avata kaikille maailman pakolaisille ja turvapaikanhakijoille. Niinpä ratkaisuna on mielestäni todellakin kollegani Simon Busuttilin ehdottama monikohtainen ohjelma erityisesti sen varmistamiseksi, että palautus toteutetaan sitten kun se on asianmukaista ja turvallista, ja tietysti on lähetettävä takaisin myös turvapaikanhakijat, jotka eivät ansaitse sitä asemaa EU:ssa. Meidän on toimittava solidaarisesti Italian kanssa, ja voimme tehdä niin.
<SPEAKER ID="500" NAME="Miroslav Mikolášik" AFFILIATION="PPE">
(SK) Arvoisa puhemies, katson, että keskustelemme nyt koko EU:ta koskevasta kysymyksestä. Meidän on ymmärrettävä, että EU:n on toimittava solidaarisuuden ja yhtenäisyyden hengessä. Nyt meillä on ongelma Italian ja Tunisiasta tulevien pakolaisten kanssa, mutta tulevaisuudessa ongelma voi koskea Algeriaa, Egyptiä tai mahdollisesti Libyaa, mistä tuhannet ovat jo tulleet tänne aikaisemmin. Se, ettei neuvosto ole edustettuna täällä, on tietysti ongelma. Neuvosto ei ole kiinnostunut tästä asiasta. Olen pettynyt siihen, että neuvosto ei istu täällä tänään kuuntelemassa parlamentin keskustelua meidän kanssamme. Mielestäni meidän on tehtävä yhteistyötä komission kanssa sellaisen ratkaisun löytämiseksi, joka on toisaalta oikeudellisesti asianmukainen ja toisaalta, kuten kollegani Seán Kelly totesi, emme voi yksinkertaisesti hyväksyä kaikkia pakolaisia, jotka tulevat EU:hun Pohjois-Afrikasta. Se ei varmastikaan ole tavoitteemme, ja ne, jotka eivät ansaitse poliittista turvapaikkaa, on palautettava alkuperämaahansa.
<SPEAKER ID="501" NAME="Georgios Koumoutsakos" AFFILIATION="PPE">
(EL) Arvoisa puhemies, arvoisa komission jäsen, tervetuloa istuntoon ja kiitos siitä, että tulitte. Tänään ongelma on Lampedusassa. Huomenna se voi olla Maltassa tai Kreetalla. Ylihuomenna, ei huijata itseämme, se on Milanossa ja pian sen jälkeen Brysselissä tai Pariisissa.
<P>
Tämä ongelma ei koske kumppanimaitamme etelässä; se on EU:n ongelma. Tarvitsemme solidaarisuutta. Meidän on myös vahvistettava käytettävissämme olevia keinoja ja toimia, mukaan luettuna Frontex, Europol ja meritiedustelu. On myös erittäin tärkeää, että tarkastelemme kahdeksan vuoden jälkeen vakavasti ja tarvittaessa tarkistamme Dublin II -asetusta.
<SPEAKER ID="502" NAME="Cecilia Malmström" LANGUAGE="EN">
Arvoisa puhemies, jos Simon Busuttil olisi kuunnellut mitä sanoin alustuksessani, hän olisi kuullut, että sanoin lähes kaiken mitä hänen puheessaan oli, mutta toistan sen mielelläni. Olemme valmiita käyttämään varat, jotka ovat käytettävissämme, auttaaksemme välittömästi Italian viranomaisia. Keskustelemme heidän kanssaan, jotta saamme selville millaista apua he tarvitsevat. Italialla on paljon kokemusta erilaisista katastrofeista, mutta se tarvitsee ehkä tukea humanitaarisessa avussa suojien, elintarvikkeiden ja lääkkeiden muodossa, ja se voi tarvita tukea myös seulonnassa, avustuksessa ja tunnistamisessa. Toimitamme tuen heille, ja keskustelemme heidän kanssaan parasta aikaa.
<P>
Kyse on eurooppalaisesta vastuusta, ja siksi meidän on löydettävä eurooppalainen ratkaisu. Paikalla on Frontexin työntekijöitä, mutta tutkimme myös mahdollisuutta käynnistää Frontexin operaatio hyvin lyhyessä ajassa - ja olemme siihen valmiit - mutta tietysti meidän on keskusteltava yksityiskohdista Italian ja myös muiden valtioiden kanssa, jotka voivat osallistua toimintaan. Olen iloinen siitä, että Simon Busuttil on Frontexista vastaava esittelijä, joten tulevaisuudessa meillä on entistä paremmin toimiva Frontex muutoksineen.
<P>
Jos meillä olisi Frontexin operaatio Tunisian vesillä, meidän olisi tietysti tehtävä se yhteistyössä Tunisian viranomaisten kanssa. Emme ole vielä niin pitkällä. Kannustamme myös Tunisian viranomaisia ottamaan takaisin kansalaisensa, jotka eivät tarvitse kansainvälistää suojelua. Tarkastelemme kyseistä lakia, kuten Rui Tavares ja muut ehdottivat. Toivomme, että uusi demokraattinen hallitus ei säilytä tällaista lakia, mutta tietysti asiaa on tutkittava tapauskohtaisesti ja sitä on tarkasteltava huolellisesti. Olemme myös valmiita neuvomaan Tunisian viranomaisia, tukemaan rajavalvontaa ja poliisihallintoa sekä myös koulutusta, välineistöä ja rahoitusta.
<P>
EASO ei toimi vielä Maltassa, mutta siellä toimii lautakunta, ja Malta on todennut, että voi lähettää kansallisia ryhmiä auttamaan Italiaa, jos tämä niin haluaa. Keskustelemme asiasta myös ensi viikolla ulkoasiain neuvostossa sekä oikeus- ja sisäasioiden neuvostossa, joka kokoontuu ensi viikolla. Teemme yhteistyötä UNHCR:n kanssa ja pyydämme siltä apua kansainvälistä suojelua tarvitsevien henkilöiden tunnistamisessa ja tulevaisuuden analysoinnissa. Frontex osallistuu myös koko alueen analysointiin.
<P>
Tunisiassa on tietysti, kuten useimmat teistä ovat todenneet, erittäin toiveikas tilanne, ja me kaikki tuemme sen demokraattista kehitystä. Catherine Ashton oli siellä eilen keskustelemassa viranomaisten kanssa. Olemme valmiita tarjoamaan Tunisialle tukea vaalien järjestämisessä. Keskustelemme eri tavoista muunlaisen tuen vahvistamiseksi sekä demokraattisen kehityksen kehittämiseksi ja vahvistamiseksi. Talousapua voidaan antaa. Keskustelemme erilaisista liikkuvuusohjelmista, ja meidän on myös lisättävä ihmisten mahdollisuuksia tulla laillisesti EU:hun. Käynnissä on myös keskustelu avunantajien konferenssista.
<P>
Olen samaa mieltä Mario Mauron ja muiden kanssa, jotka sanoivat, että tietysti meidän on tarkasteltava koko aluetta. Monet taisivat olla aika yllättyneitä myös Berliinin muurin kaatumisesta. Meillä ei ollut toimintasuunnitelmaa valmiina hihassa. Tilanne on nyt hieman erilainen, mutta tietysti vapautta ja demokratiaa vaativat ihmiset ovat asia, jota meidän EU:ssa olisi tuettava. Tarkistamme naapuruuspolitiikkaa koskevaa suunnitelmaa, koska tapahtumat ovat tehneet siitä välttämätöntä, ja me tarkastelemme koko aluetta - erityisesti Egyptiä mutta myös muita valtioita - käytettävissämme olevien eri välineiden, varojen ja politiikan maksimoimiseksi ja niiden mukauttamiseksi alueen viimeaikaiseen kehitykseen.
<P>
Olen varma siitä, että palaamme tähän keskusteluun, koska asia on esityslistalla ja todennäköisesti pysyy siellä, mutta halua vakuuttaa teille vielä kerran, että komissio seuraa tilannetta erittäin tiiviisti. Olemme valmiita auttamaan Italiaa, Tunisiaa ja muita valtioita, joihin tapahtumat vaikuttavat.
<SPEAKER ID="503" NAME="Puhemies">
(FR) Keskustelu on päättynyt.
<P>
Kirjalliset lausumat (työjärjestyksen 149 artikla)
<SPEAKER ID="504" NAME="Erminia Mazzoni" LANGUAGE="IT">
Italian hallituksen vetoomus Euroopan unionille on yksi jäsenyyteen kuuluvista oikeuksista. Kuten monet parlamentin jäsenet ovat todenneet, solidaarisuuden ja oikeudenmukaisen vastuunjaon periaatteita, joista määrätään perussopimuksessa, on noudatettava käytännössä. Vaikea tilanne, jossa Italia tällä hetkellä on, kuuluu EU:n toimivaltaan, kuten Cecilia Malmström ehdotti. EU:n toimielinten reagoinnin hitaus jää jälkeen Pohjois-Afrikan valtioiden tapahtumien erittäin nopeasta etenemisestä.
<P>
Italia ja erityisesti maan eteläosa on EU:n ensimmäinen raja Välimerellä ja se joutuu käsittelemään sellaisia ihmismääriä, joita voi kuvitella mutta joihin ei voi varautua. Se, mitä me nyt koemme, osoittaa miten vakavaa on se, että olemme hylänneet Barcelonan prosessin. EU:n on arvioitava uudelleen Välimeren strategiansa ja tehtävä siitä yksi painopisteistään jälleen kerran. Lyhyen aikavälin vastaus, joka koskee taloudellista apua ja poikkeuksellisia interventiotoimia, auttaa asiaa, mutta se ei riitä. Demokraattinen muutosprosessi, joka leviää Välimeren vastarannalla sijaitsevissa valtioissa, on yhdistettävä keskipitkän ja pitkän aikavälin aloitteisiin, joissa käsitellään sosiaalisia ja taloudellisia kysymyksiä.
<SPEAKER ID="505" NAME="Sergio Berlato" LANGUAGE="IT">
Keskustelu, jota käymme tänään, on erityisen tärkeä. Itse asiassa yli 4 000 pakolaisen läheisestä Tunisiasta on laskettu nousseen maihin Lampedusan saarelle yksin neljän viime päivän aikana. Siten siellä on kehittymässä kansanterveydellinen kriisi, jollaista ei ole ennen nähty. On muistettava, että kunnanvaltuusto käsittelee kriisiä ilman tilanteen edellyttämiä resursseja ja tiloja.
<P>
Italia kääntyi välittömästi EU:n puoleen pyytääkseen nopeita toimia. Vaikka kannatankin voimakkaasti avunpyyntöä, korostaisin, että Frontexin - Välimeren alueen maihinnousuista vastaavan EU:n viraston - sitoutuminen on arvokasta mutta riittämätöntä tunisialaisten laittomien maahanmuuttajien maihinnousujen käsittelemiseksi. Helmikuun minitäysistunnossa ilmaisin huoleni Pohjois-Afrikan valtioiden heikkenevästä tilanteesta ja sen vaikutuksista Eurooppaan. Korostan vielä kerran tässä salissa, että EU:n on sitouduttava entistä tiiviimmin tehokkaaseen yhteiseen maahanmuuttopolitiikkaan, jonka avulla EU voi hallita laitonta maahanmuuttoa ja ennen kaikkea auttaa niitä valtioita, kuten Italiaa, joihin maahanmuuttovirrat suoraan kohdistuvat.
<SPEAKER ID="505" NAME="Dominique Baudis" LANGUAGE="FR">
Tuhansien maahanmuuttajien yhtäkkinen saapuminen pienelle italialaiselle Lampedusan saarelle on poikkeuksellinen tapahtuma. Tapahtuma pakottaa meidän kohtaamaan ongelman, joka koskee kaikkia eurooppalaisia. Juuri nyt on tärkeää, että eurooppalainen solidaarisuus toimii asianmukaisesti. Olen samaa mieltä kanssanne, komission jäsen, kun vetoatte jäsenvaltioihin, jotta nämä antavat pikaista apua Italialle tavaroiden ja rahoituksen muodossa. Kovin usein näissä tilanteissa valtiot, joihin maahanmuuttajat saapuvat, eivät ole heidän lopullisia määränpäitään. Vastaanottokeskukset ovat usein vanhentuneita, ja joskus esiintyy vakavia jännitteitä alueilla, joilla maahanmuuttajia otetaan vastaan. Olemme jo saavuttaneet joitakin merkittäviä virstanpylväitä laittoman maahanmuuton torjunnassa ja virtojen sääntelyssä. Kuitenkin unionissa, jossa sisärajat ovat käytännössä hävinneet, sen on varustauduttava pitkällä aikavälillä sellaisilla keinoilla, joilla tavoitteet saavutetaan. Unionin on luotava aito maahanmuuttopolitiikka, käynnistettävä avoin rakentava vuoropuhelu alkuperämaiden kanssa ja vahvistettava Euroopan unionin jäsenvaltioiden operatiivisesta ulkorajayhteistyöstä huolehtivaa virastoa (Frontex) tämän toimissa.

<CHAPTER ID="007-03">
3. New Flame -rahtialuksen haaksirikko ja vaikutukset Algecirasin lahdella (äänestys) 
<P>
- Ennen äänestystä
<SPEAKER ID="080" NAME="Zbigniew Zaleski" AFFILIATION="PPE-DE">
(EN) Arvoisa puhemies, viitaten ilmoitukseenne nimenhuutoäänestysten tulosten ilmoittamisesta haluaisin ilmaista kiitollisuuteni kaikkia niitä kohtaan, jotka johtavat tässä parlamentissa äänestyksiä. Haluaisin kaikkien meidän puolesta kiittää varapuhemies Vidal-Quadrasia siitä, että hän välitti toissapäivänä tekemäni ehdotuksen eteenpäin. Kiitos oikein paljon, että suostuitte näkemään, kuinka jouhevasti asiat näin menevät.
<P>
- Ennen tarkistuksesta 9 toimitettua äänestystä
<SPEAKER ID="082" NAME="Gerardo Galeote" AFFILIATION="PPE-DE">
(ES) Arvoisa puhemies, olen samaa mieltä tarkistuksen esittäjän kanssa ja ehdotan, että kohtaan, jossa viitataan Andalusian alueviranomaisiin, lisätään sanat ”ja paikallis-”, jolloin lause kuuluisi seuraavasti: ”Andalusian alue- ja paikallisviranomaisten”.
<P>
(Suullinen tarkistus hyväksyttiin.)

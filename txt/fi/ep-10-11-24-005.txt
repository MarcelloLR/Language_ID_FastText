<CHAPTER ID="005">
Tervetulotoivotukset
<SPEAKER ID="050" NAME="Puhemies">
(EN) Hyvät kollegat, toivotan tervetulleeksi ETA- ja EFTA-maiden parlamenttien valtuuskunnan eli kollegamme Islannista, Liechtensteinista ja Norjasta sekä tarkkailijat Sveitsin liittokokouksesta, jotka ovat virallisella lehterillä.
<P>
Minulla on ilo toivottaa valtuuskunta tervetulleeksi Strasbourgiin ja Euroopan parlamenttiin, jossa he osallistuvat Euroopan talousalueen parlamentaarisen sekakomitean 35. kokoukseen tänään ja huomenna. Toivon, että Euroopan talousalueen parlamentaarisen sekakomitean vakiintunut työ on tällä viikolla hedelmällistä ja myötävaikuttaa tehostettuun parlamentaariseen yhteistyöhön sekä demokraattisen parlamentaarisen valvonnan varmistamiseen Euroopan talousalueella. Tervetuloa, arvoisat kollegat.

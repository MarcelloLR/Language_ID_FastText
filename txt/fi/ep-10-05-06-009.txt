<CHAPTER ID="009">
Tervetulotoivotukset
<SPEAKER ID="133" NAME="Puhemies">
(CS) Hyvät kollegat, olen tyytyväinen voidessani kertoa teille, että parlamenttien välisten istuntojen yhteydessä Marokon parlamentin valtuuskunta, jota johtaa edustajainhuoneen puhemies Abdel Wahid Al-Radi ja parlamentin ylähuoneen puhemies Mohamed Sheikh Biadillah, on tällä hetkellä työvierailulla Euroopan parlamentissa. Vierailun tavoitteena on EU:n ja Marokon parlamentaarisen sekavaliokunnan avajaiskokous. Haluaisin toivottaa lämpimästi tervetulleiksi kaikki tämän valtuuskunnan jäsenet. Tämän Euroopan parlamentin ja Maghreb-maiden ensimmäisen yhteisen elimen yhteispuheenjohtajat ovat Mbarka Bouaida, Marokon parlamentin ulkoasioista, maanpuolustuksesta ja islamilaisista asioista vastaavan valiokunnan puheenjohtaja, ja Pier Antonio Panzeri, Euroopan parlamentin jäsen.
<P>
Euroopan parlamentti on iloinen voidessaan panna merkille, että EU:n ja Marokon väliset suhteet ovat erinomaiset. Tästä on osoituksena se, että hyväksytään yhteinen asiakirja, jossa vahvistetaan Marokon pitkälle edistyneen maan asema. Tämä uusi vuoropuhelun kehys vahvistaa edelleen Euroopan parlamentin valtuuskuntien suhteita Maghreb-valtioiden kanssa, ja sen ansiosta on mahdollista laajentaa EU:n ja Marokon välisiä keskusteluja yhteistä etua koskevista kysymyksistä. Toivon ja uskon, että Euroopan parlamentissa järjestetty kokous on tuloksekas ja että sillä edistetään aktiivisesti näiden kahden parlamentin tiiviimpiä suhteita.

<CHAPTER ID="007-02">
2. Rautateiden ja maanteiden julkiset henkilöliikennepalvelut (äänestys) 
<P>
- Meijerin mietintö
<P>
- Ennen tarkistuksesta 66 toimitettua äänestystä:
<SPEAKER ID="067" NAME="Mathieu Grosch" AFFILIATION="PPE-DE">
(DE) Arvoisa puhemies, suullinen tarkistus on jäsen Piecykin nimissä Euroopan parlamentin sosialistiryhmän puolesta. Viittaan englanninkieliseen toisintoon, jossa todetaan seuraavasti: "operator shall be required to perform a major part" (sisäinen liikenteenharjoittaja on velvollinen hoitamaan enimmän osan). Tässä "major part" on korvattava ilmaisulla "a substantial part" (merkittävä osa). Tämä on vähäinen muutos, mutta se voi auttaa meitä löytämään kompromissin neuvoston, komission ja parlamentin kesken epävirallisten kolmikantaneuvottelujen jälkeen.
<SPEAKER ID="068" NAME="Paolo Costa" AFFILIATION="ALDE">
(IT) Arvoisa puhemies, emme voi hyväksyä tätä suullista tarkistusta, sillä se muuttaa radikaalisti epävirallisissa kolmikantaneuvotteluissa saavutetun kompromissin merkitystä. Kehotan kollegojani nousemaan.
<P>
(Parlamentti hylkäsi suullisen tarkistuksen.)
<SPEAKER ID="070" NAME="Mathieu Grosch" AFFILIATION="PPE-DE">
(DE) Arvoisa puhemies, koska suullista tarkistusta ei hyväksytty, pyydän, että äänestämme tarkistuksen 66 kohdalla nimenomaan englanninkielisestä tekstistä, sillä saksan- ja ranskankielisissä versioissa tietyt nyanssit eivät tule asianmukaisesti ilmi. Tämän vuoksi ehdotan, että äänestämme englanninkielisestä sanamuodosta ja tarkistamme käännökset myöhemmin.
<SPEAKER ID="071" NAME="Puhemies">
Jos vastalauseita ei esitetä, englanninkielinen versio on todistusvoimainen.
<SPEAKER ID="072" NAME="Erik Meijer " AFFILIATION="GUE/NGL">
esittelijä. - (NL) Arvoisa puhemies, jos olisin saanut pyytämäni puheenvuoron ennen tarkistuksen 67 käsittelemistä, olisin voinut selventää tätä väärinkäsitystä.
<P>
Neuvoston puheenjohtajavaltion Saksan kanssa päästiin 12.-24. huhtikuuta käydyissä neuvotteluissa sopimukseen sanan "significant" mahdollisesta käytöstä tarkistuksissa 66 ja 67 edellytyksenä alihankintasopimukselle. Puheenjohtajavaltio ehdotti vaihtoehtoisesti termiä "substantial", mutta lopulta kaksi suurinta ryhmää ei tarvinnut muutosta. Myöhemmin ne päättivät lisätä sanan "major" kuuden ryhmän yhdessä esittämiin tarkistuksiin kuulematta esittelijää.
<P>
Vaikka hyväksynkin asiasisällön, olen aina varoittanut, ettei tämä kuulu hyväksyttyyn kompromissiin ja että teoriassa tämä muutos voi edellyttää kolmatta käsittelyä. Koska kristillisdemokraatit ja sosialidemokraatit olivat varmoja siitä, että voittavat puolelleen neuvoston ja erityisesti Saksan, joka sitä pääasiassa on vastustanut, suostuin heidän toimiinsa. Nyt ymmärrän, että heitä on kritisoitu tästä pakottamisesta, koska niin monet vastustivat äänestyksessä suullista tarkistusta, jolla he halusivat perua tämän.
<P>
- Ennen tarkistuksista 49 ja 67 toimitettua äänestystä:
<SPEAKER ID="074" NAME="Mathieu Grosch" AFFILIATION="PPE-DE">
(DE) Arvoisa puhemies, tässäkin haluan ehdottaa jäsen Piecykin puolesta, että englanninkielisessä versiossa "shall be required to perform the major part" korvataan sanoilla "a substantial part".
<P>
(Parlamentti hylkäsi suullisen tarkistuksen.)
<SPEAKER ID="076" NAME="Mathieu Grosch" AFFILIATION="PPE-DE">
(DE) Arvoisa puhemies, koska suullista tarkistusta ei hyväksytty, pyydän, että äänestämme tarkistuksen 67 kohdalla nimenomaan englanninkielisestä tekstistä, ottaen huomioon jo mainitut ongelmat ranskan- ja saksankielisissä versioissa.

<CHAPTER ID="001">
Istunnon avaaminen
<P>
(Istunto avattiin klo 9.00.)
<SPEAKER ID="005" NAME="Mario Pirillo" AFFILIATION="S&amp;D">
(IT) Arvoisa puhemies, hyvät kollegat, yöllä 18. lokakuuta Paolan kaupunkiin, Pyhän Franciscus Assisilaisen syntymäpaikkaan, osui raju rankkasade, joka vaikutti koko Calabriaan: julkisille rakennuksille, kodeille, vesi- ja jätevesiverkostoille sekä sähkö- ja puhelinverkoille aiheutui valtavaa vahinkoa, maanvyörymistä ja mutavyöryistä puhumattakaan. Monet perheet ovat joutuneet lähtemään kodeistaan ja koulut ovat olleet kiinni.
<P>
Vastaavia ilmiöitä on esiintynyt Calabriassa jo pitkään, mahdollisesti ilmastonmuutoksen vaikutusten takia. Luonnonkatastrofin aiheuttama hätätila julistetaan pian ja toivomme, että Euroopan unionin solidaarisuusrahasto voidaan ottaa käyttöön. Haluan ilmaista solidaarisuuteni - jonka toivon parlamentin jakavan - koko alueen väestölle, myös vahinkoja kärsineiden naapurikaupunkien asukkaille.
<SPEAKER ID="006" NAME="Puhemies">
(ES) Panemme tarkoin merkille kertomanne tiedot. Haluamme ilmaista solidaarisuutemme ja huolemme Calabriaa koetelleen katastrofin johdosta ja kaikki parlamentin jäsenet antavat luonnollisesti tukensa katastrofista kärsineille Italian ja Euroopan kauniin alueen asukkaille.

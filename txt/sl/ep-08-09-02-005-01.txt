<CHAPTER ID="005-01">
1. SLProgram Mladi v akciji (2007-2013) (
<P>
- Pred glasovanjem:
<SPEAKER ID="130" NAME="Katerina Batzeli">
poročevalka. - Gospod predsednik, v zvezi s štirimi poročili, ki bodo dana na glasovanje, mi dovolite, da v imenu Odbora za kulturo in izobraževanje poudarim, da so večletni programi na področju kulture, izobraževanja, mladine in udeležbe državljanov v dejavnostih Skupnosti med najbolj pomembnimi dejavnostmi EU in zlasti Evropskega parlamenta.
<P>
Odločitve o izbiri in financiranju različnih dejavnosti, ki jih pokrivajo ti programi, bi se zato morale zanesti na jasna in objektivna merila. Sprejeti je treba poenostavljene postopke, da bi se izognili nepotrebnemu zavlačevanju, ki vpliva na evropske državljane.
<P>
Cilj štirih komitoloških poročil, za katere je bil Evropski parlament zaprošen, da jih sprejme na današnji plenarni seji, je zagotoviti pregledne, hitre in učinkovite postopke. Ti bodo sočasno okrepili vlogo Evropskega parlamenta na tem področju postopkov.
<P>
Dejstvo, da sta te parlamentarne predloge sprejela tako Komisija kot Svet, je še posebej zadovoljivo in daje upanje za prihodnji medinstitucionalni sporazum.
<P>
Na koncu bi se želela zahvaliti Komisiji, Svetu pod slovenskim predsedovanjem in trenutnemu francoskemu predsedstvu za duh sodelovanja in sloge in za način, kako so upravljali te štiri programe Skupnosti.

<CHAPTER ID="007-02">
2. Predlog splošnega proračuna Evropske unije za finančno leto 2011, kot ga je spremenil Svet (glasovanje) 
<SPEAKER ID="167" NAME="Martin Schulz" AFFILIATION="S&amp;D">
(DE) Gospod predsednik, v imenu naše skupine bi v zvezi s predlogom spremembe 13 rad pojasnil naslednje. To je predlog spremembe, ki ga je moj kolega gospod Färm v imenu naše skupine vložil v Odboru za proračun. Tega predloga spremembe nismo vložili še enkrat, vendar ga je s 40 podpisi ponovno vložila skupina Zelenih/Evropske svobodne zveze. Vzdržali se bomo glasovanja o tem predlogu spremembe. Vendar sem se o tem sporazumel z Zelenimi in smo popolnoma enakega mnenja. Ker smo rekli, da kot skupina ne bomo vložili nobenih novih predlogov sprememb, se bomo vzdržali. Vendar bi rad natančno pojasnil, da podpiramo to točko, davek na finančne transakcije, in upamo, da nas bodo poslanci na drugi strani Parlamenta podprli pri glasovanju v bližnji prihodnosti.

<CHAPTER ID="009">
Obrazložitev glasovanja
<P>
- Ustne obrazložitve glasovanja:
<SPEAKER ID="095" NAME="Nikolaos Chountis" AFFILIATION="GUE/NGL">
(EL) Gospod predsednik, naj obrazložim svoje glasovanje o vizumskih pravicah državljanov Zahodnega Balkana. Neomajno stališče levice je, da ima vsakdo pravico do prostega gibanja in potovanja; zato bi moral imeti vsak državljan pravico do potovanja in vstopa v Evropsko unijo.
<P>
Medtem ko se zato strinjam s tem, da se državljane Zahodnega Balkana oprosti vizumskih omejitev, sem glasoval proti resoluciji, ker način, na katerega obravnava vprašanje in omenja Kosovo, pravzaprav predstavlja de facto potrditev enostranskega priznanja Kosova kot neodvisne države.
<P>
Menim, da je to v nasprotju z Ustanovno listino ZN in Resolucijo Varnostnega sveta 1244 (1999). To je praksa, ki je zdrsnila v smer, ki ne spodbuja mirnega reševanja razlik, varnosti ali stabilnosti na območju.
<SPEAKER ID="096" NAME="Francisco José Millán Mon" AFFILIATION="PPE">
(ES) Gospod predsednik, glede poročila gospe Fajon bi v imenu španske delegacije Skupine Evropske ljudske stranke (Krščanskih demokratov) rad poudaril, da se kljub temu, da smo glasovali za poročilo, ne strinjamo z uvodno izjavo 2 a, dodano s spremembo 4, v kateri je navedeno, da bi Komisija morala "začeti dialog o vizumskem režimu s Kosovom, da bi se oblikoval časovni načrt za poenostavitev in liberalizacijo vizumskega režima, podoben načrtom za druge države Zahodnega Balkana".
<P>
Moja delegacija meni, da Kosovo ne more biti v enakem položaju kot države Zahodnega Balkana. Poudaril bi, da španske oblasti ali katera koli druga država članica Kosova ni priznala.
<P>
Ker se je hkrati z glasovanjem o spremembi, ki sem jo omenil, glasovalo tudi o številnih drugih spremembah, nismo mogli glasovati proti, vendar bi radi, da se v zapisnik vključi, da se ne strinjamo z njeno vsebino.
<SPEAKER ID="097" NAME="Anna Maria Corazza Bildt" AFFILIATION="PPE">
Gospod predsednik, želela sem le povedati, da bi morali poudariti, da je skupna izjava resnično velik uspeh. V skupni izjavi smo dali močno politično sporočilo v podporo pospešitvi odobritve prostih vizumov za vse prebivalce Zahodnega Balkana. Takšen politični uspeh smo lahko dosegli po zaslugi odgovornega stališča skupine PPE, zaradi katerega se je proces obnovil in je spet na pravi poti na zanesljivi pravni podlagi v skladu s pogodbami. Izsiljena vstavitev politične izjave v zakonsko prilogo je bilo zgolj zavajajoča in je poslala napačno sporočilo, ki je prebivalcem regije vzbudilo lažna pričakovanja.
<P>
Rada bi samo povedala, da sem preživela eno leto in pol obleganja in obstreljevanja Sarajeva. Zavzemala se bom za pospešitev odobritve vizumov za moje prijatelje in tamkajšnje prebivalce, dokler tega naslednje poletje ne dosežemo.
<SPEAKER ID="098" NAME="Jörg Leichtfried" AFFILIATION="S&amp;D">
(DE) Gospod predsednik, rad bi govoril o poročilu gospe Paliadeli, predvsem ker menim, da mora evropski varuh človekovih pravic pravzaprav zastopati državljane Evropske unije. V zadnjem letu je varuh človekovih pravic storil nekaj, kar je povsem v nasprotju s to pristojnostjo, saj je pokleknil pred gospodarskimi interesi in se jim je dovolil izrabiti. Na Komisijo je naslovil vprašanje, v katerem se pritožuje, da je več držav prepovedalo divje živali v cirkusih. Menim, da to ni naloga varuha človekovih pravic. Delo varuha človekovih pravic ni, da varuje nekaj lastnikov cirkusov, ki še delajo z divjimi živalmi, in se ne postavi na stran velike večine ljudi, ki najverjetneje podpirajo to prepoved glede divjih živali in so povsem zadovoljni s cirkusi brez divjih živali.
<P>
Zato menim, da njegova dejavnost v tem primeru ni pozitivna, in sem zato glasoval proti temu poročilu.

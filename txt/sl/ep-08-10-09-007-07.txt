<CHAPTER ID="007-07">
7. Pregled ustanovne listine Fundacije odbora za mednarodne računovodske standarde (glasovanje)  
<P>
Pred glasovanjem:
<SPEAKER ID="094" NAME="Elisa Ferreira" AFFILIATION="PSE">
(PT) Opozoriti želim na dejstvo, da je v seznamu glasovanja skupine PSE tipkarska napaka. Kolege prosim, naj v zvezi s tem, kako glasujejo, sledijo koordinatorju.
<P>
- Po glasovanju o odstavku 5:
<SPEAKER ID="096" NAME="Piia-Noora Kauppi" AFFILIATION="PPE-DE">
Gospod predsednik, med skupinami smo se dogovorili, da sprememba 4 skupine ALDE ne odpade, tudi če se sprejme spremembo 2, saj sta to združljivi spremembi. Zato bi bili morali glasovati tudi o spremembi 4. Ta sprememba je bila podana kot ustna sprememba, zato lahko razumem, če kdo temu ugovarja, vendar smo se med skupinami dogovorili, da je treba sprejeti tudi spremembo 4 in glasovati o njej.
<SPEAKER ID="097" NAME="Predsednik">
Izida končnega glasovanja ne bom razglasil, dokler ne bo rešen ta manjši problem. Potrebujem pojasnilo predsednice pristojnega odbora. Glede na naše službe obstaja problem z uvodom, saj je v prvi spremembi navedeno "obžaluje", v drugi pa "izraža dvome". Nam lahko to pojasnite?
<SPEAKER ID="098" NAME="Pervenche Berès" AFFILIATION="PSE">
(FR) Gospod predsednik, mislim, da se gospa Kauppi moti, saj se sprememba 4 gospoda Klinza nanaša na isti odstavek kot sprememba 2 gospe Kauppi. Ker je Parlament glasoval o spremembi 2 gospe Kauppi, sprememba 4 po definiciji odpade.
<SPEAKER ID="099" NAME="Predsednik">
(FR) Veseli me, da se predsednica pristojnega odbora strinja z analizo služb zasedanja. Zato mi je žal, gospa Kauppi, vendar vaše zahteve ne morem izpolniti.

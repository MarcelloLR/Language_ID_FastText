<CHAPTER ID="009-12">
12. Strategija EU za tretje zasedanje pogodbenic aarhuške konvencije (glasovanje)
<P>
- Pred glasovanjem:
<P>
Predsednik. - Mislim, da je želel govoriti gospod Ouzký, ker je bila včerajšnja razprava zelo kratka. Mogoče bi nam lahko razložili, zakaj.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Priložnost za besedo sem želel izkoristiti, da poudarim pomembnost te resolucije. Včeraj nismo razpravljali o resoluciji ali vprašanju za ustni odgovor. Moj odbor je že prejel odgovor komisarja, zato pozdravljam dejstvo, da je to vprašanje še vedno na dnevnem redu in bo vključeno v glasovanje.
<SPEAKER ID="124" NAME="Predsednik">
Poudaril sem le, da je ta razprava bila na včerajšnjem dnevnem redu, vendar ni bila izvedena, saj nihče ni prosil za besedo. Zato je treba dati besedo predsedniku zadevnega odbora.
<SPEAKER ID="125" NAME="Inés Ayala Sender" AFFILIATION="PSE">
(ES) Gospod predsednik, želela sem reči, da so bili govorniki prisotni na plenarnem zasedanju. Gospod Ouzký ni bil prisoten, zato sta se odbor in predsednik odločila, da to točko prekličeta. Govorniki so bili pripravljeni, poleg tega pa je bil prisoten tudi predstavnik Komisije.
<SPEAKER ID="126" NAME="Predsednik">
To upravičeno poudarjate. Govorniki so bili prisotni, vendar je zadevni odbor to točko preklical.

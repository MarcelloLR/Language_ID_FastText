<CHAPTER ID="007-01">
1. Letna strategija politik Komisije za leto 2009 (glasovanje)
<P>
- Pred glasovanjem o odstavku 24:
<SPEAKER ID="073" NAME="Marios Matsakis" AFFILIATION="ALDE">
Gospa predsednica, bom zelo kratek; pred dvema dnevoma smo sprejeli politični ukrep na ravni EU o darovanju in presajanju organov. To se mi zdi dovolj pomembno, da se vključi v ta predlog resolucije z ustrezno kratko omembo, kot je navedeno v dokumentih za glasovanje.
<P>
(Ustni predlog spremembe ni bil sprejet.)
<P>
- Pred glasovanjem o odstavku 37:
<SPEAKER ID="075" NAME="Klaus-Heiner Lehne" AFFILIATION="PPE-DE">
(DE) Gospa predsednica, gospe in gospodje, pozivam, naj se k izrazu "boljšo pravno ureditev" dodajo tri besede, in sicer "neodvisna presoja vpliva". Te besede so bile vključene v prvotni osnutek, vendar se zdi, da so se iz meni neznanih razlogov izpustile. Kolikor vem, lahko zagotovim, da ta ustni predlog spremembe podpirajo druge skupine.
<P>
(Ustni predlog spremembe je bil sprejet.)

<CHAPTER ID="006-08">
8. Imenovanje izvršnega direktorja Evropskega bančnega organa (
<SPEAKER ID="102" NAME="Sharon Bowles" AFFILIATION="ALDE">
Gospod predsednik, ne bom vas dolgo zadrževala. Danes glasujemo o resolucijah o potrditvi izvršnih direktorjev evropskih nadzornih organov. Vprašanja v zvezi s splošnim postopkom v prihodnje smo obravnavali prejšnji mesec v okviru pogajanj o imenovanju predsednikov organov.
<P>
Za bančni organ je za izvršnega direktorja predlagan Adam Farkas, za organ za zavarovanja in poklicne pokojnine Carlos Montalvo, za organ za trge pa Verena Ross. Vsi kandidati so prejšnji teden opravili potrditvena zaslišanja pred Odborom za ekonomske in monetarne zadeve. Zaslišanja so bila posneta in so na voljo na spletni strani ECON, prav tako življenjepisi kandidatov. Odbor je s prepričljivo večino sklenil, da priporoči glasovanje za kandidate, torej imamo priporočilo odbora.

<CHAPTER ID="004">
Potrditev zapisnika prejšnjega zasedanja
<SPEAKER ID="074" NAME="Monica Frassoni" AFFILIATION="Verts/ALE">
- (IT) Gospod predsednik, gospe in gospodje, Komisija je včeraj sprožila sistem opozarjanja o nevarnosti radioaktivnega sevanja po incidentu v Krškem v Sloveniji, podrobnosti katerega so še neznane. Opozorilo je bilo posredovano javnosti v neobičajnem postopku, vzroki in posledice za to opozorilo pa so še vedno popolnoma nejasne.
<P>
Zato pozivamo slovensko predsedstvo in Komisijo, da zagotovita raven preglednosti, kakršno zahteva Komisija, ter Evropskemu parlamentu in javnosti pojasnita, kaj se je dejansko zgodilo, saj so sedanje informacije nejasne in nepojasnjene. Tako zahtevamo ustrezno pojasnilo od pristojnih evropskih organov.
<SPEAKER ID="075" NAME="Roberto Musacchio" AFFILIATION="GUE/NGL">
(IT) Gospod predsednik, gospe in gospodje, podpiram zahtevo svoje kolegice. Zgodil se je resen incident v reaktorju, v katerem so bile težave v preteklosti. Potrebna je največja možna preglednost, ker vemo, da ni lahko zaustaviti reaktor in zagotoviti varnost v njem. Moja domovina je zelo blizu Slovenije, ki poleg tega tudi predseduje Evropski uniji.
<SPEAKER ID="076" NAME="Predsednik">
Menim, da sta izjavi dveh govornikov o tej zadevi dovolj.
<SPEAKER ID="077" NAME="Günter Verheugen">
podpredsednik Komisije. - Gospod predsednik, 1. junija ob 17.38 po lokalnem času je Komisija na podlagi informacij, posredovanih prek sistema za hitro izmenjavo podatkov v primeru izrednih radioloških dogodkov (ECURIE), javnost obvestila o opozorilu iz Slovenije. Opozorilo je zadevalo uhajanje hladila v primarnem hladilnem sistemu v jedrski elektrarni Krško na jugovzhodu Slovenije.
<P>
Po zadnjih informacijah slovenskih organov je bil reaktor jedrske elektrarne Krško v sredo, 4. junija ob 19.30, zaustavljen v celoti. Razmeroma majhno uhajanje so zadržali znotraj zaprtega sistema stavbe. Slovenski organi so potrdili, da ni prišlo do izpusta v okolje. Razmere so v celoti nadzorovane.
<P>
Komisija je v skladu s postopkom te informacije takoj posredovala vsem državam članicam in o tem še enkrat obvestila javnost. Obvestilo o incidentu je bilo posredovano prek sistema za hitro izmenjavo podatkov v primeru izrednih radioloških dogodkov (ECURIE). V skladu z določili sistema ECURIE mora država članica, ki namerava po potrebi izvesti protiukrepe za zaščito prebivalstva pred učinki radiološke ali jedrske nesreče, o nameri takoj obvestiti Komisijo in države članice, na katere bi lahko ti ukrepi vplivali. Evropska skupnost mora to obvestilo takoj posredovati vsem državam članicam.
<P>
Dogovor o ECURIE je podpisalo vseh 27 držav članic in Švica. Komisija poudarja, da je sistem ECURIE sistem za obveščanje o jedrskih incidentih, in meni, da je v primerih jedrskih incidentov najpomembnejši pristop popolne preglednosti.
<SPEAKER ID="078" NAME="Rebecca Harms" AFFILIATION="Verts/ALE">
- (DE) Gospod predsednik, komisar, gospe in gospodje, nedavno sem pridobila podatke postaje za merjenje sevanja v Krškem, ki je dan pred sprožitvijo alarma dejansko zabeležila konično raven sevanja. Za to mora obstajati razlog.
<SPEAKER ID="079" NAME="Predsednik">
S tem se ta točka zaključuje. Komisija jo bo upoštevala. Zdaj bomo nadaljevali z običajnim delom.
<P>
(Zapisnik prejšnjega zasedanja je bil potrjen.)

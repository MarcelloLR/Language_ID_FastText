<CHAPTER ID="008">
Obrazložitev glasovanja
<P>
Ustne obrazložitve glasovanja
<SPEAKER ID="107" NAME="Christopher Heaton-Harris" AFFILIATION="PPE-DE">
Gospa predsednica, vzdržal sem se glasovanja o tej temi, ker menim, da ima Komisija preveč dela in ji v resnici ni treba ponovno presojati o njeni politični poti ali politični smeri. Veliko več mora govoriti o deregulaciji namesto o tem, kako lahko dosežemo napredek pri skupni politiki priseljevanja.
<P>
Veliko malih podjetij v regiji, ki jo zastopam, si od tukaj želi manj predpisov. Dejansko si veliko ljudi želi boljše izvajanje predpisov, ki se določajo tukaj, v celotni Evropski uniji.
<P>
Poleg tega veliko ljudi iz moje regije izraža zaskrbljenost, da Komisija ne opravlja dela, ki naj bi ga opravljala. Komisija bi lahko v tem času na primer odlagala obravnave kršitev v zvezi z igrami na srečo proti različnim državam članicam in takšne primere za več let prikrila pred splošno javnostjo. Komisija se mora zdaj začeti ukvarjati s tem.
<SPEAKER ID="109" NAME="Bernard Wojciechowski" AFFILIATION="IND/DEM">
(PL) Gospa predsednica, prednostne naloge Komisije za leto 2009 so zaposlovanje, podnebne spremembe in trajnostna Evropa. Zaposlovanju v Evropski uniji moramo zlasti nameniti pozornost.
<P>
Amsterdamska pogodba je bila sprejeta novembra 1997 na vrhu v Luxembourgu. S tem se je ustvarila podlaga za oblikovanje evropske strategije zaposlovanja. Ker je v državah članicah vladal problem brezposelnosti, pri čemer je takrat bilo brez dela 17 milijonov ljudi, je to vprašanje postalo prednostna naloga. Devet let pozneje, leta 2006, je bilo v razširjeni Evropski uniji zaposlenih 64,3 % delovno sposobnih ljudi. Najvišjo stopnjo zaposlenosti je imela Danska, medtem ko je imela Poljska najnižjo. Skupno je bilo brezposelnih 7,9 % delovno sposobnih ljudi. Za primerjavo: brezposelnost v Združenih državah je bila 4,6 %. V zadnjem letu je 24 držav članic zaznalo padec brezposelnosti; medtem ko so tri poročale o povečanju. Najbolj se je stopnja brezposelnosti znižala na Poljskem, v Bolgariji in Latviji, medtem ko se je najbolj povišala v Estoniji.
<P>
Poročilo gospe Haug kaže, kako pomembno vlogo imajo države članice v politiki zaposlovanja Evropske unije.
<SPEAKER ID="110" NAME="Kathy Sinnott" AFFILIATION="IND/DEM">
Gospa predsednica, pri tem glasovanju in tudi pri glasovanju o zalivski nafti, sem se spet morala vzdržati ali glasovati proti zgolj zato, ker glasovanje že predvideva izid v zvezi z lizbonsko pogodbo.
<P>
To se mi zdi zelo drzno in nespoštljivo do parlamentov, ki je še niso ratificirali, in zlasti do Ircev, ki bodo o njej šele glasovali na referendumu.
<P>
Parlament in ljudi, ki pišejo te predloge resolucij, pozivam, naj se v svoji naglici vzdržijo predpostavljanja o pogodbi, ki se morda bo ali ne bo ratificirala. Zaradi demokracije se morajo vzdržati.
<SPEAKER ID="112" NAME="Bernard Wojciechowski" AFFILIATION="IND/DEM">
Gospa predsednica, v celoti podpiram sprejeto resolucijo, ki so jo oblikovali gospod Salafranca Sánchez-Neyra in drugi. So tisti, ki le govorijo in so tisti, ki nekaj tudi naredijo.
<P>
Evropa bi morala okrepiti svoje odnose z Latinsko Ameriko. Od tega odnosa bodo imele koristi tudi prihodnje generacije, česar pa ne moremo trditi za projekt Galileo.
<P>
Kot izpostavlja že resolucija, partnerstvo med Evropo in Latinsko Ameriko skupaj zajema več kot eno milijardo prebivalcev, ki predstavljajo eno tretjino držav članic ZN in več kot četrtino svetovne trgovine.
<SPEAKER ID="114" NAME="Zdzisław Zbigniew Podkański" AFFILIATION="UEN">
(PL) Gospa predsednica, Svetovna trgovinska organizacija je bila ustanovljena zato, da omogoči prosto in večstransko trgovino. Priznalo se je, da je odprti trg, ki temelji na načelih prijateljstva in odkritosti, ključnega pomena za stabilno gospodarsko rast in zmanjševanje revščine na svetu.
<P>
Vendar je za mnoge ljudi STO še zmeraj uganka. Vzrok za to je nepreglednost njenih dejavnosti in objavljanje neustreznih informacij. Trenutno zmanjšani delovni skupini G4 in G6 sta pogosto obravnavani kot srečanja predstavnikov ogromnih držav, ki vsiljujejo ali želijo vsiljevati svojo voljo drugim članicam.
<P>
Še ena težava je pomanjkanje tehnične in pravne pomoči STO manj razvitim državam, ki od povečane liberalizacije trga nimajo nobene gospodarske koristi.
<P>
Države kot so Indija, Kitajska ali Brazilija se obravnavajo kot države v razvoju, zaradi česar lahko imajo koristi od bolj ugodnih pogojev in različnih obveznosti. Menim, da je to napaka politike STO. STO ne upošteva velikega potenciala navedenih držav in njihovih virov. Države to dejstvo izkoriščajo in padanje cen pogosto uporabljajo v trgovinskih odnosih, kar drugim državam škoduje. Bolj jasno bi morali ločevati države v razvoju, ki upoštevajo dejavnike kot so gospodarska moč, gospodarski razvoj, rast BDP in povečevanje izvoza.
<SPEAKER ID="115" NAME="Syed Kamall" AFFILIATION="PPE-DE">
Gospa predsednica, vsi se strinjamo glede potrebe po reformi STO. Vendar bi Svetovno trgovinsko organizacijo bilo najboljše reformirati iz vidika odnosa pogajalskih strani, vključno s stranjo Evropske unije.
<P>
Svoje kolege pozivam k podpori medstrankarske svetovne kampanje, ki poziva k pravi trgovini, kateri sopredsedujem z Abdi Abdirahimom Haitharjem iz zakonodajne skupščine Vzhodne Afrike. Zahtevamo pet stvari. Odpravimo kmetijske subvencije; odpravimo kmetijske tarife; liberalizirajmo pravila o poreklu blaga; bolj poudarimo pomoč trgovini na primer za infrastrukturo, ne pa neposredno proračunsko pomoč podkupljivim vladam. Države z nizkimi dohodki spodbudimo naj odpravijo medsebojne ovire, da bodo tako lahko ustvarjale bogastvo, in sicer to lahko ustvarjajo podjetniki, in tako sodelovale v svetovnem trgovinskem sistemu.
<SPEAKER ID="117" NAME="Bernard Wojciechowski" AFFILIATION="IND/DEM">
(PL) Gospa predsednica, Evropejci cenijo naravno okolje. Glede na javnomnenjske raziskave Evrobarometra več kot 70 % ljudi želi, da nosilci odločanja okoljski politiki dajo enako težo kot gospodarstvu in socialnim vprašanjem.
<P>
Podnebne spremembe so stalne. V zadnjih 100 letih so se povprečne temperature v Evropi dvignile za 0,095 °C, v naslednjem stoletju pa se lahko povečajo za 2 °C ali celo 6 °C. OECD ocenjuje, da 6,4 % smrti otrok in bolezni v Evropi povzroči onesnaževanje okolja.
<P>
Evropska unija lahko doseže svoje cilje glede zmanjšanje onesnaževanja, ki so določeni v kjotskem protokolu (Predsednica je prekinila govorca.)
<SPEAKER ID="118" NAME="Predsednica">
Oprostite, vendar za tolmače govorite prehitro.
<SPEAKER ID="119" NAME="Bernard Wojciechowski" AFFILIATION="IND/DEM">
(PL) ... z uvedbo smernic za trgovanje z emisijami v Evropski uniji, kot tudi z drugimi instrumenti, vključno z evropskim programom za boj proti podnebnim spremembam. Menim, da bo poročilo gospe Ferreira države članice še bolj spodbudilo k ukrepanju na področju varovanja okolja.
<SPEAKER ID="120" NAME="Christofer Fjellner" AFFILIATION="PPE-DE">
(SV) Rad bi izrazil svoje nezadovoljstvo z dejstvom, da še nismo imeli priložnosti za glasovanje proti predlogu za energetske izkaznice za CO2 za posameznike, tj. osebne izkaznice, s katerimi naj bi merili prispevek posameznikov k toplogrednemu učinku. To je narobe. To je v nasprotju s podjetji in razvojem ljudi ter pošilja izredno nenavadna sporočila: nikakor ne izpuščajte nobenih plinov.
<P>
Kakšne bodo sankcije za tiste, ki bodo proizvedli preveč ogljikovega dioksida ali k toplogrednemu učinku prispevali preveč? Ali naj jim v celoti prepovemo dihati? Ne, take vrste neumnih zamisli izpodbijajo našo verodostojnost in pozornost preusmerjajo od pravilnih, učinkovitih ukrepov, in sicer trgovanja s pravicami glede emisij, načela "plača povzročitelj obremenitve" in drugih metod, ki dejansko delujejo.
<P>
Preseneča me, da proti temu predlogu ni protestiralo več ljudi in zdi se, da sploh ni bil opažen. Žal mi je, če se je ta govor končal s tem, da proizvedem več ogljikovega dioksida kot mi je dejansko dovoljeno. Za to se vam opravičujem.
<SPEAKER ID="122" NAME="Bernard Wojciechowski" AFFILIATION="IND/DEM">
- (PL) Glasoval sem za sprejetje te resolucije o mednarodnih standardih računovodskega poročanja. MSRP prispevajo k lažji primerjavi finančnih poročil podjetij, ki delajo v istih ali celo različnih sektorjih. Menim, da bi Evropska unija morala raziskati, ali je možna kakršna koli korist, in če je, kakšne bi bile koristi vzpostavitve mednarodnih standardov računovodskega poročanja v majhnih in srednje velikih podjetjih.
<P>
Pisne obrazložitve glasovanja
<SPEAKER ID="999" NAME="Giles Chichester  " AFFILIATION="PPE-DE">
v pisni obliki. - Britanski konservativci podpirajo poudarek te resolucije na boljši pravni ureditvi, na zmanjšanju upravnega bremena, na obnovljenem poudarjanju uresničevanja lizbonske strategije za rast in delovna mesta ter na nadaljnjem napredku pri podpiranju enotnega trga. Podprli smo tudi sklicevanja na neodvisno oceno učinka v zvezi z zakonodajo, kar je že dolgotrajna politika konzervativnih poslancev.
<P>
Ne moremo pa podpreti med drugim sklicevanja na skupno politiko priseljevanja ali skupno azilno politiko, kakršne koli ukrepe za zmanjšanje svobode držav članic pri ukrepanju na področju pravosodja in notranjih zadev, oblikovanje evropske službe za zunanjepolitično delovanje ali kakršne koli ukrepe za obrambno sposobnost EU.
<P>
Zato smo se končnega glasovanja vzdržali.
<SPEAKER ID="125" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Predlog resolucije vsebuje številne nejasne točke. Sva za razvoj notranjega trga, vendar se izjava, da Evropski parlament na tem področju obžaluje pomanjkanje konkretnega usklajevanja, lahko razlaga na več načinov. Eden od teh je ta, da je treba uvesti bolj v celoti usklajene in podrobne ureditve, česar ne podpirava.
<P>
Ker predlog prav tako zavrača vse poskuse za ponovno nacionalizacijo kohezijske politike ter podpira skupno politiko priseljevanja in razvoj skupne politike o Natu, sva se odločila, da bova glasovala proti sprejetju predloga skupne resolucije.
<SPEAKER ID="126" NAME="Pedro Guerreiro  " AFFILIATION="GUE/NGL">
v pisni obliki. - (PT) Pomembno je, da v EU, za katero je značilno poslabševanje družbenih in gospodarskih pogojev za delavce in celotno prebivalstvo ter v kateri se povečujejo kopičenje bogastva, neenakosti in revščina, Komisija in večina v tem parlamentu boja proti nesprejemljivim razmeram ne obravnavajo kot pomembne prednostne naloge. Poleg tega ne more biti drugače glede na to, da je cilj politik EU spodbujanje teh razmer.
<P>
Vprašljive prednostne naloge želijo razširiti neoliberalne politike ter se osredotočiti na več ukrepov za spodbujanje popolnega izvajanja enotnega trga, (tj. liberalizacijo trgov za storitve, blago in delo, in sicer z izvajanjem prožne varnosti) in mednarodne trgovine v skladu s pospeševanjem federalističnega in militarističnega programa (kar vključuje pregled lastnih strategij in strategij Nata) ter na podlagi neratificirane lizbonske pogodbe.
<P>
Na koncu naj še povem, da se v letu, ko bodo potekale volitve v Evropski parlament, od nas zahteva in smo pozvani h krepitvi propagande EU in lažnemu imenovanju njenih politik. Tisti, ki to zagovarjajo, so zavrnili spremembe, ki jih je oblikovala naša skupina in v katerih je obtožila tiste odločitve Sodišča Evropskih skupnosti, ki legitimirajo zniževanje plač in omejujejo pravice sindikata.
<SPEAKER ID="127" NAME="Małgorzata Handzlik  " AFFILIATION="PPE-DE">
v pisni obliki. - (PL) Resolucija Evropskega parlamenta o letni strategiji politik za leto 2009 se pozitivno nanaša na mnogo točk, ki jih vsebuje dokument Evropske komisije. Zlasti je pomembno poudariti medsebojno odvisnost gospodarskega in družbenega napredka ter varovanja okolja, kar je pomembno za oblikovanje trajnostnega gospodarstva. Kot članica odbora za notranji trg in varstvo potrošnikov še posebej pozdravljam podporo pobud, katerih cilj je spodbuditi potencial majhnih in srednje velikih podjetij.
<P>
Ne smemo spregledati vprašanja glede primernega izvajanja direktiv, ki so ključnega pomena za notranji trg, zlasti direktive o storitvah in direktive o potrošniških kreditih. Ureditve morajo biti primerno prenesene v nacionalno zakonodajo v vseh državah članicah, če od evropskega združevanja želimo imeti prave koristi. Vendar ne smemo pozabiti, da ima Evropska komisija osrednjo vlogo s spremljanjem, poročanjem in tudi s podpiranjem držav članic pri njihovih prizadevanjih za doseganje tega cilja.
<P>
V resoluciji je Evropski parlament preučil posledice zadnjih odločitev Sodišča Evropskih skupnosti o zadevah Viking, Laval in Rüffert ter potrebo po nadaljnji razpravi v Evropskem parlamentu. Zanašam se na vključitev Evropske komisije in na konstruktivne razprave z njenimi zastopniki.
<P>
Strinjam se, da bo leto 2009 prelomno leto za delovanje evropskih institucij. Vendar sem optimistična glede tega, da to dejstvo v tem letu ne bo oviralo izvajanja ključnih ciljev.
<SPEAKER ID="128" NAME="Dan Jørgensen, Poul Nyrup Rasmussen, Christel Schaldemose in Britta Thomsen  " AFFILIATION="PSE">
v pisni obliki - (DA) Skupina socialdemokratov v Evropskem parlamentu se je odločila, da bo glasovala proti spremembam, ki jih je predlagala skupina Zelenih/Evropske svobodne zveze glede brezpogojnega odpravljanja 10-odstotnega cilja za biogorivo do leta 2020.
<P>
V zvezi s trajnostjo v družbenem ali okoljskem smislu ne bomo sklepali kompromisov in zato vztrajamo pri tem, da 10 % cilj ostane obvezen ter da se lahko izvede na trajnostni način.
<P>
Pripravljeni smo cilj popraviti, če se izkaže, da se ne more izvesti na trajnostni način. Kljub temu verjamemo, da je letna strategija politik Komisije v okviru pogajanj o paketu EU o podnebnih spremembah, vključno z direktivo o obnovljivih virih energije, primerna za sprejetje te odločitve.
<SPEAKER ID="129" NAME="Silvia-Adriana Ţicău  " AFFILIATION="PSE">
v pisni obliki. - (RO) Glasovala sem za sprejetje sprememb 1, 2, 3, in 4, ki jih je skupina socialdemokratov predložila k predlogu skupne resolucije glede letne strategije politik Komisije za leto 2009. Od Komisije zahtevajo naj reši politično brezizhodnost direktive o delovnem času, direktive o začasnih delavcih in direktive o prenosljivosti pokojninskih pravic. Obstajajo pomembni vidiki evropske socialne politike in politike zaposlovanja. Te spremembe od Komisije zahtevajo, da ravna v skladu s svojo zavezanostjo k predložitvi zakonodajnega predloga v zvezi z minimalnimi standardi glede čezmejnih kolektivnih pogodb, ki bi državam članicam omogočile izboljšanje teh standardov, zlasti s kolektivnimi pogajanji.
<P>
Obžalujem dejstvo, da te spremembe niso dobile zahtevane večine. Tako sem glasovala proti sprejetju končnega dokumenta, saj ne upošteva potreb socialne Evrope.
<SPEAKER ID="131" NAME="Lidia Joanna Geringer de Oedenberg  " AFFILIATION="PSE">
v pisni obliki. - (PL) Leto 2008 je leto ratifikacije lizbonske pogodbe, ki naj bi pričela veljati leta 2009. Evropski uniji bo dala nove pristojnosti in imela bistvene posledice za proračun Skupnosti.
<P>
Na novo ustanovljena Parlament in Komisija bosta morala obravnavati popolnoma nov proračunski postopek, v okviru katerega se bo izvajal proračun za leto 2010. Zato je jasen sporazum o spremembah ustreznih proračunskih in zakonodajnih instrumentov do konca tega leta izredno pomemben, da se tako zagotovi pregleden okvir za leto 2010. Ob tem moramo okrepiti priprave za obsežen pregled vseh vidikov širitve EU, da bo tako Komisiji do konca tega leta omogočena predložitev poročila.
<P>
Načelo solidarnosti mora biti prednostna naloga za prihodnje leto, vendar se za izvajanje tega morajo zagotoviti finance. Glede na količino prostosti znotraj mej, določenih v večletnih finančnih okvirjih, me skrbi, da že obstoječih prednostnih nalog Komisije in novih prioritetnih nalog, ki jih je zastavila, v praksi ni mogoče doseči brez predhodnega žrtvovanja.
<P>
Zato bi začetni proračunski predlog moral realistično pokazati vse obveznosti za prihodnje leto in ob tem upoštevati zahtevo Parlamenta, naj se porabijo vse vsote, namenjene pilotnim projektom, od katerih imajo splošno korist evropski državljani.
<SPEAKER ID="132" NAME="Pedro Guerreiro  " AFFILIATION="GUE/NGL">
v pisni obliki. - (PT) Naj vas spomnim, da ob razpravi o proračunu Skupnosti za leto 2009 poteka razprava o prenovitvi celotnega proračuna EU, kot je predvideno v medinstitucionalnem sporazumu. Natančno obliko tega pregleda je treba še določiti, vendar smo zaskrbljeni glede nekaterih ciljev, ki so za pregled že navedeni.
<P>
Poleg tega je Svet že napovedal, da je njegov namen vzpostaviti realistično in strogo stopnjo plačil ter da je stopnjo njihove obveznosti in odobritve plačil treba previdno analizirati glede na sposobnost Skupnosti, da ji sprejme, kar kaže na večjo verjetnost zmanjševanja strukturne politike in kohezijskih postavk, čemur mi nasprotujemo. Imamo drugačno stališče in menimo, da je treba izvesti podrobno analizo neuspešnosti glede porabe celotne vsote, dodeljene v okviru teh proračunskih postavk ter da je treba sprejeti ukrepe za njihovo strogo izvajanje.
<P>
Medtem predlog vztraja pri povečanju dodelitev za zunanje ukrepanje, da se tako zagotovijo viri, ki so združljivi z ambicijami EU. Zavrnitev našega predloga spremembe je bolj pojasnila dejanske razmere. Odločno nasprotujemo zahtevi Sveta za dodatne dodelitve proračuna EU za vojaške odhodke kot del evropske varnostne in obrambne politike.
<SPEAKER ID="133" NAME="Janusz Lewandowski  " AFFILIATION="PPE-DE">
v pisni obliki. - (PL) Gospa predsednica, proračun za leto 2009 mora upoštevati posebne okoliščine glede prihodnjega leta.
<P>
Najprej bodo proračunske posledice pričakovanega začetka veljavnosti lizbonske pogodbe ter evropske volitve in oblikovanje novega Evropskega parlamenta in Evropske komisije predstavljale izziv za kontinuiteto zakonodajnih in proračunskih dejavnosti EU. Hkrati je to leto, v katerem se bo v celoti izvajala finančna perspektiva 2007-2013 po dveh letih "dohajanja", ki sta ju zaznamovali odložitve v zakonodaji in posledično odložitev začetka izvajanja dolgoročnih programov.
<P>
Popolnoma razumljiv je poudarek na financiranju inovativnih politik in na ambicijah Evropske unije glede zunanje politike. Vendar se to ne sme izvajati v okviru kohezijske politike, ki je trenutno izredno pomembna zaradi razvojnih razlik med različnimi državami in regijami. Oddelek 3 tega poročila, ki obravnava načelo solidarnosti, navaja, kako se lahko strukturni skladi uporabijo na primeren in pregleden način. To je še posebej pomembno v zvezi s pregledom proračuna, ki je načrtovan za obdobje 2008-2009 in bo vplival na finance EU po letu 2013. To je še eno pomembno vprašanje za proračunsko politiko za leto 2009.
<SPEAKER ID="134" NAME="David Martin  " AFFILIATION="PSE">
v pisni obliki. - Pozdravljam vsebino poročila gospe Haug o proračunu za leto 2009, oddelek III - Komisija: o proračunskem okviru in prednostnih nalogah za leto 2009. Poročilo zagotavlja smernice, ki bodo v pomoč pri omogočanju prehoda iz sedanjih na nove postopke lizbonske pogodbe. Glasoval sem za to poročilo.
<SPEAKER ID="136" NAME="Brian Simpson  " AFFILIATION="PSE">
v pisni obliki. - Čeprav bom glasoval za sprejetje tega predloga skupne resolucije naj povem, da je značilna za Evropski parlament, saj ni nastala zaradi skrbi za okolje ali pomorsko varnost ampak zaradi konservativnih španskih politikov, ki še zmeraj zahtevajo Gibraltar in sramotijo lastno vlado.
<P>
Je dokument, ki želi vsem ugajati in dolgovezi o malenkostih, zelo malo pa je navedenega v zvezi s pomembnim vprašanjem pomorske varnosti.
<P>
V angleškem jeziku je slabo napisan, odstavek 12 je nesmiseln in je praktično nemogoč ter zato tega odstavka ni mogoče vzeti resno, tudi če ga razumete.
<P>
Pomembno je, da je gorivo iz ladje bilo odstranjeno, da so Evropska agencija za pomorsko varnost ter gibraltarske in španske oblasti v nesreči ukrepale hitro in primerno ter da moramo zagotoviti obravnavanje vprašanja o pomorski varnosti. To bi lahko bilo bolj jasno izraženo na dveh straneh kot pa na štirih straneh dolgoveznega dokumenta, ki je pred nami.
<P>
(Skrajšano v skladu s členom 163(1) Poslovnika.)
<SPEAKER ID="138" NAME="Edite Estrela  " AFFILIATION="PSE">
v pisni obliki. - (PT) Glasovala sem za sprejetje predloga skupne resolucije o vrhunskem srečanju EU ter latinskoameriških in karibskih držav, saj menim, da bo srečanje vrha v Limi zagotovilo izjemno priložnost za utrditev strateškega partnerstva med regijama in okrepilo prizadevanja za doseganje razvojnih ciljev novega tisočletja do leta 2015, vključno s spodbujanjem demokracije in pravne države, varovanjem in zagotavljanjem človekovih pravic s posebnim poudarkom na položaju žensk, krepitvi socialne kohezije in zmanjševanju revščine.
<P>
Strinjam se z vedno večjim prepričanjem, da je ustanovitev centra za spremljanje migracij pomembna, saj bi nam omogočila večje razumevanje preseljevanja med Latinsko Ameriko, Karibi in Evropsko unijo.
<P>
Potrebno je skupno ukrepanje glede varovanja okolja, biotske raznovrstnosti in gozdov, boja proti podnebnim spremembam, širjenja puščav in pomanjkanja vode.
<SPEAKER ID="139" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Zelo se strinjava s predlogom skupne resolucije vendar nekateri deli vsebine vsebujejo vprašanja, ki ne zadevajo Parlamenta, ampak bi morala biti odgovornost držav članic in morda ministrov za zunanje zadeve.
<P>
Kot zmeraj so različne skupine oblikovale nepomembne spremembe o raznih pomembnih vprašanjih glede načel, kot na primer ali naj se MRTA doda na seznam EU o terorističnih organizacijah ter o poskusih za izvajanje mirovnega procesa v Kolumbiji.
<P>
To so pomembna vprašanja in zato o njih ne bi smel odločati Evropski parlament ampak pristojni nosilci odločanja v državah članicah.
<P>
Zato sva glasovala proti poročilu.
<SPEAKER ID="140" NAME="Pedro Guerreiro  " AFFILIATION="GUE/NGL">
v pisni obliki. - (PT) Kljub previdnemu načrtovanju sedanje resolucije je težko prikriti prednostne želje po tem, da bi globalno dvoregionalno partnerstvo ter evropsko-latinskoameriško območje globalnega medregionalnega partnerstva bilo izhodišče prihodnjega območja proste trgovine (s prostim pretokom blaga, storitev in kapitala), ki bi EU omogočalo spodbujanje povezovanja Latinske Amerike po lastni predstavi in bi se odzivalo na ambicije njenih glavnih finančnih in gospodarskih skupin (glej cilje pridružitvenih sporazumov med EU ter državami in regijami Latinske Amerike, kot sta Mehika in Čile).
<P>
Nekateri menimo, da je v resoluciji izčrpavajoče ponavljanje tega, za kar upa, da bodo postala skupna načela, vrednote in interesi, le poskus spodbujanja neokolonizacijskih pretvez in vmešavanja moči EU v Latinski Ameriki.
<P>
Popolnoma nasprotujemo namenom EU, da bi omogočila primernost s transnacionalnimi podjetji s kopičenjem bogastva regije, naravnih virov in biotske raznovrstnosti, s čimer bi izkoriščala delavce, spodbujala brezposelnost, uničila milijone malih kmetij, uničila okolje, zavirala napredek ter zanikala pravice ter neodvisnost narodov.
<SPEAKER ID="141" NAME="Jens Holm, Kartika Tamara Liotard in Eva-Britt Svensson  " AFFILIATION="GUE/NGL">
v pisni obliki. - Obžalujemo, da je dokument o reproduktivnem zdravju, ki je bil del resolucije GUE, v sporazumnem predlogu vseh političnih skupin izbrisan. Izbrisano besedilo je sledeče:
<P>
"poziva javne politike naj spodbudijo infrastrukturo, opremo in javne storitve, ki ženskam zagotavljajo splošno dostopnost spolne vzgoje in vzgoje o reprodukciji, vključno z nadzorovanjem plodnosti ter podpiranjem materinstva in očetovstva ter ženskam tako omogočajo načrtovanje svojih družin in drugih vidikov njihovega življenja ter podpirajo vse pogoje, ki so zahtevani za večje sodelovanje na podlagi enakosti;".
<SPEAKER ID="142" NAME="David Martin  " AFFILIATION="PSE">
v pisni obliki. - Sodelovanje na tem področju zahteva dialog, ki med drugim spodbuja socialno kohezijo in sodelovanje v boju proti globalnemu segrevanju. V mojem glasovanju se odraža potreba po bolj poglobljenem dialogu na teh področjih.
<SPEAKER ID="143" NAME="Brian Simpson  " AFFILIATION="PSE">
v pisni obliki. - Pozdravljam to priložnost, ki nam jo je dal vrh EU in Latinske Amerike, za razpravo o razmerah v Latinski Ameriki in vsekakor o odnosu EU s tem delom sveta.
<P>
Podprl bom predlog skupne resolucije vendar želim poudariti potrebo po tem, da v skladu s stališčem Združenih narodov zagotovimo politično rešitev težav v Kolumbiji ter v njeni okolici.
<P>
Vemo, da glede držav te regije obstajajo težave, in v Evropski uniji jim moramo aktivno pomagati pri reševanju njihovih težav, zlasti glede drog in kriminala, ter pri utrjevanju demokratičnih načel v njihovih vladah in institucijah.
<SPEAKER ID="144" NAME="Charles Tannock  " AFFILIATION="PPE-DE">
v pisni obliki. - Britanski konservativci so danes glasovali za sprejetje te resolucije vendar želijo pojasniti, da sklicevanje, glede katerega so izrazili zadržke, in sicer široka podpora Rimskega statuta in Mednarodnega kazenskega sodišča ter sklicevanje na "boj proti smrtni kazni" v 11. odstavku resolucije, obravnava vprašanje, ki je stvar vesti vsakega posameznega konservativnega poslanca.
<SPEAKER ID="146" NAME="David Martin  " AFFILIATION="PSE">
v pisni obliki. - Razmere v Burmi zahtevajo poenoteno in jasno mnenje EU. Širše in bolj usmerjene sankcije so pomemben del takega stališča in pozdraviti je treba svetovni embargo na orožje ter izpustitev političnih zapornikov, vključno s Aung San Suu Kyi. Poleg tega EU ne bi smela pritiskati le na Burmo ampak bi države ASEAN morala pripraviti do tega, da Burmo izključijo iz ugodnih pravil trgovanja, ki jih ponuja ASEAN.
<SPEAKER ID="148" NAME="Duarte Freitas  " AFFILIATION="PPE-DE">
v pisni obliki. - (PT) Zmanjševanje biotske raznovrstnosti je eden od največjih izzivov današnje družbe in v zvezi s podnebnimi spremembami postaja vedno bolj zaskrbljujoče.
<P>
Skrbi glede učinkov podnebnih sprememb na zmanjšanje biotske raznovrstnosti presega zgolj varovanje vrst, ki jim grozi izumrtje. Zaradi zmanjševanja biotske raznovrstnosti ekosistemi postajajo manj produktivni in manj učinkoviti v storitvah, ki jih zagotavljajo človeški populaciji.
<P>
Na primer tla z izčrpano biotsko raznovrstnostjo veliko težje vežejo ogljik in tako še dodatno poudarjajo učinke podnebnih sprememb.
<P>
Zato to resolucijo podpiram v upanju, da bo EU nadaljevala s sprejemanjem ambicioznega položaja v Konvenciji Združenih narodov o biološki raznovrstnosti.
<SPEAKER ID="149" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Junijska lista podpira mednarodno delo za ohranjanje biotske raznovrstnosti in biološke varnosti. Naravni svet ponuja bogastva, ki jih je človek komaj pričel odkrivati in nujno je, da to bogastvo priložnosti za prihodnost ostane prihodnjim generacijam. Zato danes resolucijo podpiramo.
<P>
Vendar je pomembno, da delo EU za ohranjanje biotske raznovrstnosti dopusti, da se fleksibilnost ter direktive in zakonodaja EU prilagodijo nacionalnim razlikam. Naše države članice imajo različna okolja in zato zahtevajo različne vrste varovanja.
<SPEAKER ID="150" NAME="Luca Romagnoli  " AFFILIATION="NI">
v pisni obliki. - (IT) Poročilo Miroslava Ouzkýa o "evropski strategiji na področju biološke raznovrstnosti (COP 9) in preprečevanja biotehnoloških tveganj (COP-MOP 4)" izpostavlja varovanje biotske raznovrstnosti in pravično porazdelitev koristi uporabe takih virov.
<P>
Zlasti bi se rad osredotočil na vprašanje glede biotske raznovrstnosti ter poudaril, da je treba razviti različne moderne tehnike genetskega inženirstva in jih uporabiti v cisgene in ne transgene namene, da bi tako spodbudili procese, ki so čim bolj naravni.
<P>
Strinjam se, da je sprejetje učinkovitih ukrepov proti biopiratstvu nujno, in sicer s pritrjevanjem oznak CE nekaterim od teh izdelkov, da se tako zagotovi skladnost teh izdelkov z direktivami Skupnosti, ki se na njih nanašajo.
<SPEAKER ID="152" NAME="Bruno Gollnisch  " AFFILIATION="NI">
v pisni obliki. - (FR) Ta ne predlaga ničesar drugega kot preoblikovanje STO v nov center svetovnega upravljanja s sekretariatom, ki ima večjo vlogo in pravice po vzoru Evropske komisije (osebje, pravica do pobude itn.), parlamentarno skupščino itd., vse to pa je usklajeno z drugimi telesi, ki želijo nadzirati svet.
<P>
Presenetljivo je, da želi upravičiti soglasje, ki, citiram, "zagotavlja, v nasprotju z večinskim, (ali ponderiranim) glasovanjem, enakopravnost vseh članic". Pravzaprav to enakost v Evropski uniji teptajo.
<P>
Prav tako je presenetljivo, da zahteva naj trgovinska pogajanja in reševanje sporov jasno obsegata socialne, okoljske in "humanistične" vidike, prošnje za pristop pa bi se obravnavale le iz trgovinskih vidikov. Ta parlament je na nek način naknadno obrazložil veliko odobravanje pristopa Kitajske v STO, zdaj pa se pritožuje zaradi socialnega dampinga v tej državi in ponavljajočega se kršenja človekovih pravic.
<SPEAKER ID="153" NAME="Pedro Guerreiro  " AFFILIATION="GUE/NGL">
v pisni obliki. - (PT) Kljub mnogim pozitivnim točkam, kot je na primer potreba po večji uskladitvi dejavnosti STO, ILO, UNEP, UNDP, SZO in Konference ZN za trgovino in razvoj, poročilo želi zmanjšati pomen liberalizacije trgovine, ki je nikakor ne kritizira.
<P>
Mili pristop poročila cilja le na izničenje kritike in prikrivanje vlog tistih, ki tako kot socialdemokrati poskušajo najti izhod iz te krize, s katero se sooča kapitalistični sistem.
<P>
Čeprav s skromnimi izrazi, ponovno potrjuje svojo podporo liberalizacije svetovne trgovine in prikriva svoje posledice. Zaradi zadovoljstva in dobička velikih finančnih in gospodarskih skupin, in sicer EU, je liberalizacija mednarodne trgovine spodbudila odprtje trgov med državami z zelo neskladnimi stopnjami gospodarskega razvoja.
<P>
Poročilo želi prikriti svoje odobravanje liberalizacije trgovine in svojo vlogo pri napadu, ki ga je vodila neoliberalna kapitalistična globalizacija, glede katere trdi, da bo zagotovila gospodarski razvoj in napredek narodov.
<P>
Nič ne bi moglo biti bolj oddaljeno od resnice. Kar smo in še zmeraj lahko vidimo, je povečevanje neenakosti na svetu, tj. trend, ki se bo večal, če se bodo nadaljevale trenutne neoliberalne politike. To ponazarja dviganje cen hrane.
<P>
Zato sem glasoval proti poročilu.
<SPEAKER ID="154" NAME="David Martin  " AFFILIATION="PSE">
v pisni obliki. - Pozdravljam poročilo gospe Muscardini o "Reformirani STO naproti". Pozornost zahtevajo področja, kot so sistem predstavljanja, mehanizmi reševanja sporov organizacije ter njena legitimnost in preglednost. Analiza v poročilu glede tega vprašanja dejansko uspešno prispeva k razpravi. Poleg tega se glede te razprave prav tako zahteva povečano sodelovanje in posvetovanje s civilno družbo, državami v razvoju in organizacijami ZN. Ti vidiki se odražajo v mojem glasovanju.
<SPEAKER ID="155" NAME="Zdzisław Zbigniew Podkański  " AFFILIATION="UEN">
v pisni obliki. - (PL) Svetovna trgovinska organizacija je bila ustanovljena zato, da omogoči prosto in večstransko trgovino. Priznalo se je, da je odprti trg, ki temelji na prijateljstvu in odkritosti, ključnega pomena za stabilno gospodarsko rast in zmanjševanje revščine na svetu.
<P>
Vendar je za mnoge ljudi STO še zmeraj uganka. Vzrok za to je nepreglednost njenih dejavnosti in objavljanje neustreznih informacij. Trenutno zmanjšani delovni skupini G4 in G6 sta pogosto obravnavani kot srečanja predstavnikov ogromnih držav, ki vsiljujejo ali želijo vsiljevati svoje ideje drugim članicam.
<P>
Še ena težava je pomanjkanje tehnične in pravne pomoči STO manj razvitim državam, ki od povečane liberalizacije trga nimajo nobene gospodarske koristi.
<P>
Države kot so Indija, Kitajska ali Brazilija se obravnavajo kot države v razvoju, zaradi česar lahko imajo koristi od bolj ugodnih pogojev in različnih obveznosti. Menim, da je to napaka politike STO. STO ne upošteva velikega potenciala navedenih držav in njihovih virov. Države to dejstvo izkoriščajo in padanje cen pogosto uporabljajo v trgovinskih odnosih, kar drugim državam škoduje. Bolj jasno bi morali ločevati države v razvoju, ki upoštevajo dejavnike kot so gospodarska moč, gospodarski razvoj, rast BDP in povečevanje izvoza.
<SPEAKER ID="156" NAME="Luca Romagnoli  " AFFILIATION="NI">
v pisni obliki. - (IT) Gospa predsednica, gospe in gospodje, glasujem za sprejetje poročila gospe Muscardini o reformi Svetovne trgovinske organizacije. Reforma večstranskega trgovinskega sistema in zlasti dela Svetovne trgovinske organizacije je bila potrebna že nekaj časa, še posebej glede na trenutno velikost organizacije, ki ima 151 članic.
<P>
Prav tako bi rad poudaril nujno potrebo po reformi glede na države v razvoju. Trenutno se države, katerih trgovina cveti, vključno s Kitajsko in Indijo, obravnavajo prednostno in ugodno, saj se na isti stopnji kot manj razvite države še zmeraj upoštevajo kot države "v razvoju". Strinjam se s predlogom za vzpostavitev skupin držav v razvoju, ki so bolj jasne, bolj primerljive in bolj skladne z dejanskimi gospodarskimi okoliščinami obravnavane države.
<SPEAKER ID="158" NAME="Pedro Guerreiro  " AFFILIATION="GUE/NGL">
v pisni obliki. - (PT) Pravi "priročnik" za Sporazume o prosti trgovini...
<P>
V dokumentu je veliko nekritičnih sklicevanj na zmanjševanje, odpravljanje in liberalizacijo netarifnih ovir, na skrbi glede možnega izkrivljanja konkurence, ki ga povzročajo javne subvencije, na pomembnost povečanja liberalizacije storitev in naložb ter konkurenčnih natečajev, prav tako pa izraža bolj ali manj posebno podporo lizbonske pogodbe.
<P>
Resolucija je tako neoliberalna, da je socialdemokrate pripravila do tega, da so poskusili prekriti svoje strinjanje z vsebino, in sicer s predstavitvijo številnih sprememb, ki naj bi to omilili, in sicer t. i. kapitalizem s človeškim obrazom.
<P>
Še enkrat lahko vidimo, da te pogodbe o prosti trgovini na vsak način želijo doseči to, kar hočejo. Z vzpostavitvijo takega sporazuma z regijami in državami sveta, EU postopno poskuša spodbuditi liberalizacijo mednarodne trgovine in ob tem nadaljevati s pogajanji v STO.
<P>
Strogo zavračamo sporazume o prosti trgovini, ne glede na to, kako presenetljivi se zdijo. Menimo, da se morajo ljudje organizirati, združiti in se boriti za konec neoliberalnih politik, ki so za delavce in ljudi imele tako škodljive posledice.
<SPEAKER ID="159" NAME="David Martin  " AFFILIATION="PSE">
v pisni obliki. - Podpreti je treba ustno vprašanje gospoda Markova Komisiji o sporazumu o prosti trgovini med EU in Svetom za sodelovanje v Zalivu. Sporazum o prosti trgovini med EU in Svetom za sodelovanje v Zalivu mora vsebovati predpise o delovnih in okoljskih normah ter človekovih pravicah. Brez takih predpisov je socialni vidik sporazumov o prosti trgovini ogrožen. Če EU pri obrambi socialno odgovorne gospodarske politike po svetu želi ostati verodostojna, mora sprejeti pozive k podaljšanju mandata. Glasoval sem v skladu z izraženimi vidiki glede tega vprašanja.
<SPEAKER ID="161" NAME="Jan Andersson, Göran Färm, Inger Segelström in Åsa Westlund  " AFFILIATION="PSE">
v pisni obliki. - (SV) Švedski socialdemokrati smo se odločili, da glasujemo za sprejetje tega poročila.
<P>
Menimo, da morajo gospodarski instrumenti biti sestavljeni na ravni EU, da bodo tako obravnavali mnoge obstoječe izzive, ki obstajajo na področju okolja in podnebja. Poročilo prav tako poudarja načelo subsidiarnosti.
<P>
Vendar smo se odločili, da poročila ne bomo podprli glede nekaterih ukrepov v zvezi z gospodinjstvi z nizkimi dohodki.
<P>
Obstajajo enostavnejši in boljši ukrepi za nadomeščanje socialnih posledic instrumentov za okoljsko politiko.
<P>
Prav tako smo glasovali proti spremembama 2 in 3. Ti zajemata tako pomembni področji kot sta učinkovitost motorjev z notranjim izgorevanjem in uporaba pesticidov.
<P>
Vendar menimo, da se to lahko najbolj učinkovito doseže s stalnim delom Parlamenta za zmanjšanje učinka avtomobilov na podnebje in za upravljanje uporabe pesticidov.
<SPEAKER ID="162" NAME="John Bowis  " AFFILIATION="PPE-DE">
v pisni obliki. - Skupina PPE-DE pozdravlja poročilo o Zeleni knjigi o tržnih instrumentih za namen okoljske politike in z njo povezanih politik. Menimo, da zajema veliko dobrih in konstruktivnih elementov za poudarjanje pomembnosti tržnih instrumentov pri razvijanju in izvajanju okoljske politike. Zato smo glasovali za sprejetje tega poročila.
<P>
Vendar skupina PPE-DE želi pozornost usmeriti na dejstvo, da je glasovala proti drugemu delu odstavka 26, ki Komisijo poziva, naj predloži zakonodajni predlog za minimalni davek Skupnosti na CO2 pred koncem leta 2008. Prepričani smo, da je to v nasprotju z načelom subsidiarnosti in da morajo države članice same določiti davčno politiko. Skupina PPE-DE prav tako poudarja, da koncept ni v skladu s stalnim razvojem učinkovitega sistema EU za trgovanje z emisijami.
<P>
Ker ni bilo zahtevano ločeno glasovanje glede odstavka 42 tega poročila, skupina PPE-DE še poudarja, da se naše nasprotovanje, ki temelji na teh načelih, razširja na idejo o davku na kerozin v EU in na emisije NOx.
<SPEAKER ID="163" NAME="Charlotte Cederschiöld, Christofer Fjellner, Gunnar Hökmark in Anna Ibrisagic  " AFFILIATION="PPE-DE">
v pisni obliki. - (SV) Podpiramo poročilo o Zeleni knjigi o tržnih instrumentih za namene okoljske politike in z njo povezanih politik,, saj obravnava mnogo mehanizmov, uporabnih za varovanje in izboljšanje okolja, npr. trgovanje s pravicami glede emisij, načelo "plača povzročitelj obremenitve" in reformo subvencij, ki so škodljive za okolje.
<P>
Vendar zavračamo zamisel o uvedbi "energetskih izkaznic za CO2" za posameznike in MSP, na katere bi se beležili njihova poraba energije in stopnja emisij toplogrednih plinov. Prvič, menimo, da praktične težave predstavljajo oviro samo po sebi. Prav tako menimo, da je predlog v nasprotju z zasebnostjo in svobodo posameznikov, še posebej ker ni navedena obrazložitev, zakaj naj bi se ti podatki zbirali ali za kaj se bodo uporabljali.
<P>
Prav tako zavračamo predlog o dajatvah za CO2. Prosta trgovina pomeni, da se viri Zemlje uporabljajo na najbolj učinkovit način. Osredotočiti bi se morali na mednarodne pogodbe o okolju.
<SPEAKER ID="164" NAME="Edite Estrela  " AFFILIATION="PSE">
v pisni obliki. - (PT) Glasovala sem za sprejetje poročila Anne Ferreira o Zeleni knjigi o tržnih instrumentih za namene okoljske politike in z njo povezanih politik, saj se strinjam, da je uporaba teh instrumentov bistvena za izvajanje izvedljivih in učinkovitih okoljskih politik. Ukrepi, ki izboljšujejo delovanje trgov, kot je uporaba načela "plača povzročitelj obremenitve", ki dovoljuje razčlenitev stroškov okolju škodljivih gospodarskih dejavnosti, so oblika državne intervencije, ki jih je treba spodbujati, kot je pokazala izkušnja na področju varstva okolja.
<SPEAKER ID="165" NAME="Duarte Freitas  " AFFILIATION="PPE-DE">
v pisni obliki. - (PT) Podpiram poročilo Anne Ferreira, saj menim, da je uporaba tržnih instrumentov kot so obdavčitev, subvencije in trgovanje z emisijami pomembna orodja za namene okoljske politike, čeprav niso edina za spodbujanje trajnostnega razvoja.
<P>
Čeprav se s tem poročilom na splošno strinjam, menim, da je za uvajanje enotnega evropskega davka na CO2 prezgodaj, saj bi ga ob sistemu Evropske unije za trgovanje z emisijami težko izvajali.
<P>
Poleg tega se ne strinjam s tem, da bi obstoječa pravila Skupnosti o varstvu okolja bilo treba nadomestiti s tržnimi instrumenti, ki sami po sebi ne zagotavljajo nadomestne možnosti za predpise.
<SPEAKER ID="166" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Okoljska vprašanja so ena od najpomembnejših področij za sodelovanje EU. Čezmejno onesnaževanje okolja v Evropi se ne more obravnavati na nacionalni ravni. Na takih področjih ima EU očitno vlogo.
<P>
Vendar je zelo zaskrbljujoče, da poročilo podnebna vprašanja brez sramu izkorišča kot argumente za povečanje politične moči EU in spodbujanje birokracije in protekcionizma. Obstaja veliko primerov in vsi so napačni. Poročilo zahteva skupno obdavčitev, ponovno preučitev predstave o svobodni konkurenci in uvedbo t. i. instrumenta prilagajanja na mejah, tj. dajatve.
<P>
Državam članicam mora biti omogočeno, da same odločijo, kako bodo izvajale okoljsko politiko. Učinkovite rešitve za okoljske probleme je treba iskati v konkurenci med državami in podjetji, da se bo tako lahko razvila ustvarjalnost, ne pa v birokraciji.
<P>
Zato smo glasovali proti poročilu.
<SPEAKER ID="167" NAME="Pedro Guerreiro  " AFFILIATION="GUE/NGL">
v pisni obliki. - (PT) To poročilo nadaljuje pobudo Evropske komisije in ustvarja več smernic Evropskega parlamenta za vzpostavitev tržnih instrumentov za namene okoljske politike in z njo povezanih politik, tj. možnost, ki jo obravnavamo z zelo resnimi zadržki in skrbmi.
<P>
Zmanjšati želi onesnaževanje in varovati okolje, in sicer z uporabo tržnih ukrepov in izvajanjem "načela plača povzročitelj obremenitve", katerega stroške bodo po končni analizi nosili potrošniki, na splošno družine, ki že plačujejo večino okoljskih davkov.
<P>
Poročilo se nanaša na plačevanje cen potrošnje vode, ki vključuje "stroške uporabe vira ter okoljske stroške". Vemo, da v posameznih državah že obstaja podpora za nadomestitev davčnega prihodka z davki na podlagi načela "plača povzročitelj obremenitve" in da ga nekateri vidijo kot bodoči davek EU.
<P>
Poleg teh ukrepov na področju obdavčevanja uvaja tudi sisteme za trgovanje z emisijami CO2, v katerih prevladujejo veliki gospodarski interesi in ki bodo spodbujali finančno špekulacijo.
<P>
Zato sem glasoval proti.
<SPEAKER ID="168" NAME="Linda McAvan  " AFFILIATION="PSE">
v pisni obliki. - Laburistični poslanci podpirajo tržne instrumente za obravnavanje podnebnih sprememb, kot je sistem EU za trgovanje z emisijami. Pozdravljamo večino zelene knjige in poročila. Vendar so v poročilu številna področja, v zvezi s katerimi imamo zadržke. Med drugim vključujejo:
<P>
odstavek 47: Evrovinjete: razumemo, da bo Komisija predložila zakonodajne predloge o evrovinjetah in do takrat bomo pridržali svoje stališče.
<P>
odstavek 50: Direktiva o obdavčitvi energije: cilji nekaterih odstopanj glede davkov na fosilna goriva za domače potrošnike se nanašajo na socialno politiko in jih je zato treba spoštovati.
<SPEAKER ID="169" NAME="Olle Schmidt  " AFFILIATION="ALDE">
v pisni obliki. - (SV) Kot švedski liberalec močno dvomim glede skupnih davkov EU. Vendar glede okoljskih davkov ni tako. Poleg tega moramo biti previdni pri proučevanju možnih kombinacij instrumentov, ki bi bile še posebej učinkovite. Trdno verjamem v trgovanje s pravicami glede emisij in načeloma ne nasprotujem davku na ogljikov dioksid. Vendar jih je treba temeljito preučiti in med seboj primerjati in ker si predlogi nasprotujejo, se mi zdi primerno zavzeti stališče.
<P>
Poročilo gospe Ferreira ni enotno. Vendar je večina poročila pozitivna in zato sem glasoval za poročilo, čeprav ni dobro v celoti. Odstavek 66, ki ni bil izbran za ločeno glasovanje, se na primer nanaša na uvedbo "energetske izkaznice za CO2" za posameznike in MSP. Res je, da v politiki gre za doseganje ciljev. Vendar bi morali biti tudi izvedljivi.
<SPEAKER ID="170" NAME="Thomas Ulmer  " AFFILIATION="PPE-DE">
v pisni obliki. - (DE) Glasujem proti temu poročilu saj imajo predlagani instrumenti pridih načrtovanega gospodarstva namesto tržnega gospodarstva. Glede tega, iz česa je sestavljeno tržno gospodarstvo, nisem enakega mnenja kot večina.
<SPEAKER ID="172" NAME="Bruno Gollnisch  " AFFILIATION="NI">
v pisni obliki. - (FR) Izpostavljena vprašanja glede poročila gospoda Radwan se zdijo zelo tehnična, vendar so zelo pomembna.
<P>
Javne oblasti bi vsekakor morale biti prisotne pri opredeljevanju računovodskih standardov, saj imajo močan vpliv na vse akterje v gospodarstvu in celo na nacionalne davčne prihodke. Ni prav, da se zasebni organi dejansko vzpostavijo kot resnični zakonodajalci brez kakršnega koli političnega nadzora, zlasti ker je tehnična legitimnost UOMRS zaradi pristopov k vpletenim vprašanjem vedno bolj vprašljiva, kar je bolj teoretično kot pa strokovno. Poleg tega je njihova geografska in strokovna kompetenca še zmeraj zaželena. Da, nove standarde bi bilo treba sprejeti le, če bi se po analizi stroškov in koristi izkazali kot uporabni in potrebni. Da, vloga UOMRS bi morala biti omejena na podjetja, ki so na borzi in ne bi smela vključevati MSP.
<P>
Načelo "poštena vrednost" podpira kratkoročen pristop in zaradi tega so finančni rezultati prevladujoč dejavnik pri upravljanju podjetja. Povečuje financiranje gospodarstva in nihanja na trgih. Evropska unija tega standarda ne bi smela sprejeti. Vendar je položaj poročevalca glede tega področja zelo nejasen. Zato smo se glasovanja o njegovem poročilu vzdržali.
<SPEAKER ID="173" NAME="Pedro Guerreiro  " AFFILIATION="GUE/NGL">
v pisni obliki. - (PT) Od leta 2005 so morala podjetja EU, s katerimi se je javno trgovalo, za svoje konsolidirane finančne izjave uporabiti mednarodne računovodske standarde.
<P>
Te standarde je razvila zasebna organizacija (Fundacija odbora za mednarodne računovodske standarde in Upravni odbor za mednarodne računovodske standarde (FUOMRS/UOMRS)), ki jo financirajo zasebni viri (večinoma podjetja iz istega področja) in ni pod nobenim javnim nadzorom.
<P>
Čeprav trenutno poročilo vsebuje vidike, glede katerih imamo zadržke, predlaga nekatere ukrepe za obravnavanje razmer in je previdno glede možnosti uporabe te vrste mednarodnih računovodskih standardov za mala in srednje velika podjetja.
<P>
Vendar je pomembno, da smo jasni glede tega, da razmer ni mogoče popraviti s paliativnimi ukrepi, ki želijo zmanjšati posledice finančne špekulacije in preprečiti pojavitev razmer, ki bi lahko privedle do propada mednarodnega finančnega sistema, kot načinom za podpiranje vedno večje liberalizacije kapitalske transakcije.
<P>
Obravnavati moramo izvor problema: vedno večji nadzor gospodarstva s finančnim kapitalom in večanje stopnje finančne špekulacije ter posledično umikanje produktivne investicije. Finančni sistemi morajo služiti napredku ljudi in njihovih držav in ne velikemu kapitalu.
<SPEAKER ID="174" NAME="Małgorzata Handzlik  " AFFILIATION="PPE-DE">
v pisni obliki. - (PL) Zelo kakovostni globalni računovodski standardi so izredno pomembni za stabilnost in finančne trge. Mednarodni standardi računovodskega poročanja (MSRP) bodo nedvomno olajšali primerjavo finančnih poročil podjetij in posledično vlagateljem omogočili boljše odločanje.
<P>
Vendar želim izpostaviti, da se obveznosti glede upravljanja malih in srednje velikih podjetij razlikujejo od obveznosti vlagateljev v kapitalske trge.
<P>
Zato se s poročevalcem strinjam, da so MSRP, ki jih je Upravni odbor za mednarodne računovodske standarde (UOMRS) predlagal za MSP, preveč zapleteni. Naj poudarim, da bom dosledno nasprotoval rešitvam, ki bodo podjetjem ustvarjale dodatne ovire, namesto da bi stvari olajševale. Predlog UOMRS je bil pripravljen glede na dokaj velika MSP, in sicer z več kot 50 zaposlenimi. Ob tem bi rad omenil nekaj podatkov, ki jih je pred nedavnim objavil Eurostat, po katerih podjetja, ki imajo zaposlenih manj kot 50 delavcev, predstavljajo 98,7 % vseh podjetij, ki so dejavna v Evropski uniji in le 1,1 %, tj. okoli 210000, podjetij so MSP z več kot 50 zaposlenimi.
<P>
Rad bi izpostavil, da ne nasprotujem zamisli o MSRP za mala in srednje velika podjetja kot taka. Vendar menim da bi Evropska unija morala izvesti temeljito preiskavo koristi, ki bi jih MSP lahko imela od sprejetja MSRP. Z zanimanjem bom sledil stalni razpravi o teh vprašanjih.
<SPEAKER ID="175" NAME="Peter Skinner  " AFFILIATION="PSE">
v pisni obliki. - Javni nadzor teles, kot je FUOMRS/UOMRS, je sporno vprašanje. Delo za združevanje, kot je dogovorjeno v MSRP, lahko privede do povečanja koristi za podjetja, ki delajo na mednarodni osnovi. Z izognitvijo dvojnemu računovodstvu se lahko prihrani več milijonov evrov. Vendar je zaradi narave takih sporazumov, ki se izvajajo z nepreglednim in oddaljenim postopkom, vprašljiv javni nadzor tega postopka.
<P>
MSP prav tako potrebujejo primerno pozornost, saj je glede obravnavanja teh znanega manj kot o obravnavanju velikih podjetij.
<P>
Poleg tega načela "poštene vrednosti" ni treba pretirano izpodbijati z drugimi možnostmi in razlagami.
<SPEAKER ID="176" NAME="Predsednica">
S tem se obrazložitve glasovanja končajo.

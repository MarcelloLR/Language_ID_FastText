<CHAPTER ID="006-04">
4. (
<P>
- Pred glasovanjem:
<SPEAKER ID="070" NAME="Hans-Peter Mayer">
poročevalec. - (DE) Gospod predsednik, gospe in gospodje, naslednje tri kodifikacije vključujejo novost, saj bomo tudi mi glasovali o skupnih predlogih pravnih služb Parlamenta, Komisije in Sveta. To je prvič, da bo Parlament glasoval o enakem besedilu kot Svet.
<P>
Razen teh glasovanj, ki jih podpiram, želim poudariti, da urejamo zadeve, ki jih Evropski parlament ne bi smel urejati. Tu ne gre za odločanje blizu ljudem; v očeh splošne javnosti se zgolj smešimo, ko sprejemamo zakonodajo na področjih, kot je vgradnja svetlobnih in svetlobno-signalnih naprav na kmetijske in gozdarske traktorje na kolesih.
<P>
(Glasno ploskanje.)
<P>
Veliko bolj smiselno bi bilo sprejeti direktivo o traktorjih, ki bi vključevala splošne zahteve in zaščitne ukrepe. Tako bi se lahko podrobnosti določile v standardih. V Evropi obstajata evropski odbor za standardizacijo (CEN ) in evropski odbor za standardizacijo v elektrotehniki (Cenelec), oba s sedežem v Bruslju. Organizacije za standardizacijo tridesetih držav, vključno z vsemi državami, ki so članice EU in zveze EFTA, so članice odborov CEN in Cenelec.
<P>
To načelo sprejetja splošnih direktiv, ki se sklicujejo na evropske standarde, se že uporablja v več kot 25 drugih sektorjih. Zakaj ga ne bi uporabili tudi v zvezi s traktorji? Predvidevam, da je navzoči komisar, gospod Verheugen, enakega mnenja. Cilj je boljša pravna ureditev in poslanci Evropskega parlamenta moramo biti za vzor.
<P>
(Ploskanje.)

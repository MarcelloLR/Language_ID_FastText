<CHAPTER ID="009-13">
13. Poročilo o napredku Nekdanje jugoslovanske republike Makedonije v letu 2007 (
<P>
Pred glasovanjem.
<SPEAKER ID="092" NAME="Hannes Swoboda">
v imenu skupine PSE. - (EL) Gospod predsednik, oprostite, da sem to že prej načel. Kratek bom. Vsi se popolnoma strinjamo z bistvom poročila gospoda Meijerja; opravil je odlično delo. Eno vprašanje je občutljivo, in sicer vprašanje imena. Makedoniji želimo olajšati to težko pot, zato želimo v obdobju do naslednjega delnega zasedanja v Strasbourgu s poročevalcem in poročevalcem v senci sodelovati pri iskanju rešitve, da bomo na naslednjem delnem zasedanju v Strasbourgu lahko glasovali. To pomeni, da je treba današnje glasovanje odložiti.
<SPEAKER ID="093" NAME="Daniel Cohn-Bendit">
v imenu skupine Verts/ALE. - (DE) Gospod Swoboda, to je smešno. Vsi vemo, da v enem tednu ne moremo najti rešitve. Ta spor traja že leta in treba je sprejeti odločitev: Makedonija se imenuje Makedonija. Grčija mora to sprejeti in potem bomo glasovali. Nobene razlike ne bo, če to storimo danes ali naslednji teden; Makedonija se bo še vedno imenovala Makedonija.
<P>
(Ploskanje.)
<SPEAKER ID="094" NAME="Martin Schulz" AFFILIATION="PSE">
(DE) Gospod predsednik, rad bi glasoval za predlog gospoda Swobode, čeprav si gospod Cohn-Bendit ne more predstavljati, da bi to lahko delovalo, morda ker ne ustreza njegovemu načinu političnega dela. Kompromise je mogoče doseči v nekaj dnevih, če si za njihovo iskanje vzameš čas in ravno to je namen predloga gospoda Swobode. Res lahko glasujemo na naslednjem delnem zasedanju, vendar bi lahko v vmesnem obdobju našli neke vrste kompromis za našo resolucijo glede na to, da smo tukaj v Parlamentu pri tem na dobri poti. Za to si je treba vzeti čas, čeprav je gospod Cohn-Bendit pod pritiskom.
<SPEAKER ID="095" NAME="Erik Meijer">
poročevalec. - (NL) Gospod predsednik, čeprav glede imena načeloma ne nasprotujem gospodu Cohn-Benditu, menim, da je treba predlog gospoda Swobode sprejeti. Menim, da bi bilo pametno, da Parlament to dodatno preuči in poišče rešitev, v prihodnjih dneh pa so pomembna tudi pogajanja ter stiki med Makedonijo in Grčijo. Menim torej, da je preložitev tega glasovanja na zasedanje v Strasbourgu smiselna.
<P>
(Parlament je sprejel ta predlog. Glasovanje je bilo preloženo.)

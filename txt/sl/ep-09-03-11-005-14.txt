<CHAPTER ID="005-14">
14. Dostop javnosti do dokumentov Evropskega parlamenta, Sveta in Komisije (prenovitev) (
<P>
Pred končnim glasovanjem:
<SPEAKER ID="124" NAME="Michael Cashman">
poročevalec. - Gospa predsednica, v skladu s členom 53 želim Komisijo pozvati, da se odzove in nam pove, ali namerava sprejeti vse spremembe Parlamenta, kot so bile sprejete danes.
<SPEAKER ID="125" NAME="Günter Verheugen">
podpredsednik Komisije. - Gospa predsednica, v imenu Komisije imam čast podati naslednjo izjavo.
<P>
Komisija je seznanjena s spremembami, o katerih je glasoval Parlament, ki jih bo natančno preučila. Komisija potrjuje svojo pripravljenost iskanja kompromisa s Parlamentom in Svetom. Komisija bo predlog preučila, ko bosta oba dela proračunske oblasti sprejela svoji stališči. Komisija namerava medtem nadaljevati s prizadevanji za konstruktivni dialog z obema institucijama.
<SPEAKER ID="126" NAME="Michael Cashman">
poročevalec. - Gospa predsednica, ne vem, kje je bil komisar, vendar smo stališče sprejeli danes zjutraj.
<P>
Zato bi želel pozvati k plenarnemu glasovanju, da se poročilo ponovno posreduje odboru, kar bi odboru dalo prožnost za začetek pogajanj s Svetom in Komisijo.
<P>
Zato prosim za podporo Parlamenta, da se poročilo ponovno posreduje odboru.
<SPEAKER ID="128" NAME="Michael Cashman">
poročevalec. - Gospa predsednica, zahvaljujem se Parlamentu za njegovo potrpljenje glede tega mojega zadnjega posredovanja. Vas lahko sedaj prosim, gospa predsednica, da češkemu predsedstvu in prihajajočemu švedskemu predsedstvu napišete uradno povabilo, naj čim prej začneta formalni dialog z Evropskim parlamentom?
<P>
Kot je bilo navedeno v seznamu glasovanja in v prid jasnosti in usklajenosti besedila, ki smo ga zdaj sprejeli, vas prav tako prosim, da zahtevate, naj službe plenarnega zasedanja brez kakršne koli vsebinske spremembe nadaljujejo z naslednjim: zberejo člene v skladu z njihovo vsebino pod specifičnimi tematskimi naslovi, ponovno ustrezno uredijo uvodne izjave in opredelitve pojmov ter čim prej sestavijo in objavijo stališče Parlamenta kot prečiščeno besedilo.
<P>
Nazadnje bi se rad zahvalil obsežnemu delu, polnemu podpore, ki sem ga bil deležen ne samo s strani sekretariatov, ampak tudi služb za vložitev.
<P>
(Aplavz)
<SPEAKER ID="129" NAME="Predsednica">
Posredovala bom to zahtevo, gospod Cashman, rezultate pa bomo objavili.

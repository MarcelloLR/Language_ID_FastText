<CHAPTER ID="005">
Izjava predsednika
<SPEAKER ID="062" NAME="Predsednik">
V imenu Evropskega parlamenta izražam solidarnost z žrtvami orkana Gustav v Karibskem morju.
<P>
V Dominikanski republiki, na Haitiju, Jamajki, Kajmanskih otokih in Kubi je umrlo približno 100 ljudi, medtem ko jih je več tisoč ostalo brez domov. Znova državljani teh državah v razvoju, ki spadajo v skupino držav AKP in s katerimi tesno sodelujemo v okviru kotonovskega sporazuma, trpijo zaradi uničenja, ki ga je v teh regijah povzročila nova naravna nesreča.
<P>
Evropska unija pozorno spremlja razmere v prizadetih državah in jim zagotavlja humanitarno pomoč. Evropski parlament bo seveda pozorno spremljal zagotavljanje humanitarne pomoči državam v regiji, zlasti v okviru svojega odbora za razvoj in skupne parlamentarne skupščine AKP-EU.

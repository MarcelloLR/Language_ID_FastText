<CHAPTER ID="005-08">
8. Sestava konference predsednikov (sprememba člena 23) (glasovanje)
<P>
- Poročilo: Papastamkos
<P>
- Pred glasovanjem:
<SPEAKER ID="095" NAME="Georgios Papastamkos  " LANGUAGE="EL">
Gospod predsednik, število samostojnih poslancev se lahko poveča kadar koli zaradi nepredvidenih dogodkov. To je v skladu s politično kohezijo obstoječih političnih skupin in z možnostjo dosega soglasja med samostojnimi poslanci, če jih je dovolj za oblikovanje politične skupine.
<P>
Kar zadeva zakonodajno politiko, določbe poslovnika v zvezi s sestavo konference predsednikov zato ne bi smele biti omejene na primere, ko je število samostojnih poslancev majhno.
<P>
Poslovnik Evropskega parlamenta vsebuje določbe, ki so veljavne predvsem dolgoročno. Uporabne bi morale biti ne le med sprejemanjem zakonodaje ali sprememb, ampak tudi v spreminjajočih se okoliščinah v prihodnosti.
<P>
Iz tega razloga zaradi začasnih položajev, ki se lahko kadar koli spremenijo in tudi vrnejo v prejšnje stanje, ne bi smeli vsakič sprejemati novih uredb. To vprašanje se dotika parlamentarne suverenosti, parlamentarne avtonomije in sposobnosti Parlamenta, da se organizira, zato vas naprošam, da glasujete za.

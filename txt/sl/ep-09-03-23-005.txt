<CHAPTER ID="005">
Dobrodošlica
<SPEAKER ID="010" NAME="Predsednik">
V čast mi je, da lahko danes v našem Parlamentu pozdravim delegacijo vseafriškega parlamenta. Kot vsi veste, je vseafriški parlament v Afriški uniji to, kar je Evropski parlament v Evropski uniji.
<P>
Predvsem sem vesel, da lahko danes tukaj pozdravim gospoda Khumala in njegove parlamentarne kolege, saj imam tako priložnost, da se jim vsem skupaj, s tem pa tudi predsednici vseafriškega parlamenta, gospe Mongella, zahvalim za dobrodošlico, ki so mi jo izrazili oktobra 2008 med obiskom v vseafriškem parlamentu, obenem pa tudi za povabilo, da spregovorim na plenarnem zasedanju vseafriškega parlamenta.
<P>
Naj vam torej še enkrat zaželim iskreno dobrodošlico. Zelo sem vesel, da ste danes tukaj z nami.
<P>
(Aplavz)

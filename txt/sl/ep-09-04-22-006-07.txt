<CHAPTER ID="006-07">
7. Koordinacija sistemov socialne varnosti: podrobna pravila za izvajanje (
<P>
- Pred glasovanjem:
<SPEAKER ID="088" NAME="Jean Lambert">
poročevalka. - Gospod predsednik, rada bi začela z zahvalo vsem kolegom, ki so sodelovali pri tej zadevi v zadnjih petih letih, in Komisiji ter Svetu za njihovo delo pri pravilih za izvajanje.
<P>
Koordinacija sistemov socialne varnosti je bila uvedena že leta 1971 - ni nekaj novega, kot so mislili nekateri ob naši zadnji razpravi - in o tej uredbi bomo razpravljali v okviru obravnave čezmejne zdravstvene oskrbe v četrtek dopoldne. To je tista uredba, o kateri govorimo, in govorimo o njenem izvajanju.
<P>
Prepričani smo, da smo dosegli znaten napredek, nenazadnje tudi glede uporabe elektronskih komunikacijskih sredstev, in upamo, da bo napredek pomenil hitrejše postopke za državljane, v Parlamentu pa verjamemo, da smo v tem procesu prispevali k pravicam državljanov, saj so zdaj upravičeni do mnogo boljšega obveščanja, med drugim tudi do informacij v zvezi z delom. Verjamemo tudi, da smo dosegli tudi majhen napredek pri rokih - res pa je ta zadeva odvisna od držav članic.
<P>
To je pomembno: pomeni, da lahko zdaj sprejmemo posodobljeno uredbo, in, upajmo, da bo ta v prid hitrejšemu delovanju v prid vseh državljanov. Še enkrat bi se rada zahvalila vsem kolegom, ki so sodelovali v tem dolgotrajnem in težavnem procesu, ki pa se je iztekel, upajmo, v zelo koristne rezultate.
<P>
(Aplavz)

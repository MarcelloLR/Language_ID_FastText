<CHAPTER ID="010">
Razpored dela
<SPEAKER ID="017" NAME="Predsednik">
Končna različica osnutka dnevnega reda za to delno zasedanje, ki jo je na svojem sestanku v četrtek, 20. novembra 2008, v skladu s členoma 130 in 131 poslovnika sestavila konferenca predsednikov, je bila razposlana. Zahtevano je bilo, da se osnutek spremeni, kot sledi:
<P>
Sreda
<P>
Konfederalna skupina Evropske združene levice/Zelene nordijske levice in Skupina Zelenih/Evropske svobodne zveze predlagata odlog glasovanja o poročilu gospe De Keyser o sodelovanju Države Izrael v programih Skupnosti kot tudi glasovanja o predlogu resolucije o isti temi.
<SPEAKER ID="018" NAME="Francis Wurtz" LANGUAGE="FR">
Gospod predsednik, naša zahteva temelji na zelo jasnem dejstvu, ki je znano vsem. Konec preteklega maja je uradna delegacija našega parlamenta, ki je predstavljala vse politične skupine, šla v Izrael in obiskala palestinska ozemlja, vključno z Gazo.
<P>
Na podlagi opažanj na kraju samem so ob koncu obiska soglasno sprejeli izjavo. Ta izjava vsebuje naslednje:
<P>
"Močno smo prepričani, da brez resnih znakov dobre volje, prevedenih v oprijemljive izboljšave na kraju samem, še ni pravi čas za nadgradnjo odnosov EU-Izrael".
<P>
(FR) Od takrat takšnih znakov ni bilo opaziti, prav nasprotno. Zato menimo, da bi danes poslali zelo slab signal, če bi glasovali za priporočilo Sveta.
<P>
Moja skupina predlaga, da odložimo glasovanje, dokler v izraelski politiki in na kraju samem ne dobimo dokazil o teh slavnih znakih, ki jih je soglasno zahtevala delegacija, ki je pred nekaj meseci zastopala naš parlament.
<SPEAKER ID="021" NAME="Daniel Cohn-Bendit">
v imenu skupine Verts/ALE. - (DE) Gospod predsednik, gospe in gospodje, včasih moramo sprejeti zelo težke odločitve. Mislim, da so spori, ki jih imamo mi v Evropi - tu v tem parlamentu - glede Izraela in Palestine vedno zelo težavni.
<P>
Ko sprejemamo odločitve, ne smemo pozabiti na samo vizijo. Pogubno bi bilo, če bi ta parlament glasoval proti predlogu o krepitvi vezi med Izraelom in Evropskim parlamentom. Ponavljam, bilo bi pogubno, če bi glasovali proti. Vendar bi bilo prav tako pogubno ta predlog podpreti, saj vsi vemo, kako težke in občutljive so razmere. V Izraelu sem bil pred 14 dnevi in sem sam videl, da niti Izraelci niti Palestinci ne vedo, kako naprej. Pogubno bi bilo, če bi z odklonilnim stališčem povečali razočaranje Izraelcev. Prav tako pa bi bilo pogubno s pritrdilnim stališčem povečati razočaranje Palestincev. Zatorej bomo, če smo inteligentni, glasovanje odložili. Kajti še vedno se moramo pogovarjati in moramo delovati. Včasih je bolj inteligentno v miru nadaljevati razpravo kot pa čustveno in prehitro sprejeti odločitev, ki prizadene ali razočara bodisi eno bodisi drugo stran.
<P>
V Evropi imamo posredovalno funkcijo, ki jo moramo obdržati. Zato predlagamo odlog tega glasovanja. Biti inteligenten včasih pomeni počakati.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Gospod predsednik, s tem v zvezi moram omeniti, da je Odbor za zunanje zadeve Parlamenta, vključno s poročevalko, gospo de Keyser, v glavnem glasoval za poročilo gospe de Keyser.
<P>
Kot smo včeraj na sestanku izraelske zunanje ministrice z Odborom za zunanje zadeve rekli, razumemo veliko zaskrbljenost tega parlamenta glede poniževanja in razočaranja, ki ju trpijo ljudje v Palestini.
<P>
In prav to so razlogi, gospod predsednik, zaradi katerih menimo, da bi ta parlament moral zavzeti stališče v obliki resolucije. Napovem lahko, da bo moja politična skupina sprejela spremembe, ki jih je levica predlagala glede vzpostavitve odnosa. Pri tem ne gre za nadgradnjo odnosov z Izraelom, gospod Wurtz, temveč je to glasovanje za resolucijo in privolitev, da se Evropski parlament glede na pooblastila, ki mu jih dajejo pogodbe, posveti pogajanjem, ki jih vodijo Evropska komisija in 27 držav članic.
<P>
Zato, gospod predsednik, menimo, da mora Evropski parlament zavzeti trdno stališče glede miru - miru na bližnjem in srednjem vzhodu - in dati soglasje za sklenitev sporazuma o znanstvenem in tehnološkem sodelovanju z Izraelom. To točko je zato treba obdržati na dnevnem redu, kot je odločila konferenca predsednikov političnih skupin.

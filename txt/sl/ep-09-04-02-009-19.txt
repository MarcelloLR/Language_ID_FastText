<CHAPTER ID="009-19">
19. Polletna ocena dialoga med EU in Belorusijo (glasovanje) 
<P>
- Pred glasovanjem:
<SPEAKER ID="105" NAME="Vytautas Landsbergis" AFFILIATION="PPE-DE">
Gospod predsednik, rad bi predlagal, da se omeni, da se noben načrt za gradno nove jedrske elektrarne na nezahodnih linijah na meji z EU ne sme vključevati v te pogovore - v pozitivne pogovore o tem, kako podpreti Belorusijo, vendar ne v tem primeru.
<SPEAKER ID="107" NAME="Jacek Protasiewicz" AFFILIATION="PPE-DE">
Gospod predsednik, to bo zelo kratka ustna sprememba, ki jo predlagam na željo Alexandra Milinkevicha in predstavnikov Amnesty International, ki so sodelovali na konferenci o Belorusiji pred dvema dnevoma v Parlamentu. Prosili so, da se zahteva za izpustitev političnih zapornikov, ki so bili prijeti pred nedavnim, razširi tudi na ljudi, ki se soočajo z drugimi vrstami omejitev in nadlegovanja. Zato predlagam (in posvetoval sem se tudi z drugimi političnimi skupinami), da se doda odstavek 4: "pa tudi pregled kazni ,omejitve svobode', naložene 11 osebam, ki so sodelovale v demonstracijah, ki so potekale januarja 2008,".
<SPEAKER ID="109" NAME="Vytautas Landsbergis" AFFILIATION="PPE-DE">
Gospod predsednik, omenjajo se trije mladi aktivisti, ki so bili podvrženi nasilnemu vojaškemu novačenju, in najmanj eden od njih je sin vodje opozicije gospoda Viačorka. Zato je vredno omeniti, da je to enakovredno jemanju talcev, ki ga prakticira država: "Poslušajte, imejte umirjeno stališče, kajti vaš sin je v naši vojski in se mu lahko kaj zgodi." To bi bilo manjše opozorilo, ki morda daje več varnosti tistim mladeničem, ki jih na silo vpokličejo v vojsko.
<SPEAKER ID="111" NAME="Vytautas Landsbergis" AFFILIATION="PPE-DE">
Gospod predsednik, ob predlogu, da bi morala Evropska univerza za humanistične vede nazaj v Belorusijo, je vredno omeniti, da so za to resnično potrebna jamstva, da bo univerza lahko delovala svobodno in je ne bo omejeval nadzor režima.
<SPEAKER ID="113" NAME="Hannes Swoboda" AFFILIATION="PSE">
(DE) Gospod predsednik, z veseljem odgovorimo na posamezne ustne predloge, vendar bi prosil gospoda Landsbergisa, če nas vnaprej obvesti, tako da bi lahko o takih temah razpravljali tudi, kadar ga ni tu. Ne more vedno dajati ustnih predlogov kar brez informacije.
<SPEAKER ID="114" NAME="Predsednik">
Vidim, da gospod Landsbergis kaže, da bo v prihodnje, če bo še imel ustne predloge, to storil tako, kot ste pravkar prosili.

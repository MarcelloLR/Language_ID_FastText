<CHAPTER ID="001">
Otvoritev zasedanja (prva seja novoizvoljenega Parlamenta) 
<SPEAKER ID="004" NAME="Predsednik">
Gospe in gospodje, v skladu z Aktom o volitvah poslancev Evropskega parlamenta s splošnimi neposrednimi volitvami razglašam otvoritev prve seje Evropskega parlamenta po volitvah.
<P>
(Aplavz)
<P>
Prosim vas, da vstanete za Evropsko himno.
<P>

<P>
Gospe in gospodje, toplo vas pozdravljam na prvi seji Evropskega parlamenta po volitvah in vam vsem čestitam: ponovno izvoljenim poslancem in novoizvoljenim poslancem. Malo manj kot polovica izmed 736 poslancev je bila v Evropski parlament izvoljena prvič. Še posebno razveseljivo je, da je med njimi 35 % poslank - odstotek, ki v Evropskem parlamentu še nikoli ni bil tako visok.
<P>
(Aplavz)
<P>
Glasovalo je 170 milijonov državljanov, naše delo pa služi velikemu namenu: združiti našo celino! Pri tem delu ne smemo nikoli pozabiti, da Evropska unija temelji na vrednotah. Temelji našega delovanja so človeško dostojanstvo, človekove pravice, demokracija, načelo pravne države in mir. Povezuje nas solidarnost. Prosil bi vas, da zagotovite, da bo medsebojno spoštovanje vedno naše vodilno načelo. Če storimo to, bomo zagotovo uspeli. Zdaj pa na delo!

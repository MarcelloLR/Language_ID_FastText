<CHAPTER ID="007">
Čas glasovanja
<SPEAKER ID="078" NAME="Predsednik">
Naslednja točka je glasovanje.
<P>
(Rezultati in druge podrobnosti glasovanja: glej zapisnik.)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Gospod predsednik, oprostite, ne vem, v skladu s katerim členom poslovnika naj naslovim Parlament, vendar bi želel podati izjavo predsedstvu o trenutni situaciji v Parlamentu: spreminja se v nenehen cirkus, zaradi česar je zelo težko delati v miru, kadar si tu prizadevamo za resne stvari.
<P>
(Aplavz)
<P>
Menim, da je ta situacija včeraj zvečer dosegla svoj vrhunec, in predsedstvo bi prosil, naj ukrepa, da bi vzpostavilo mirno in resno ozračje v Parlamentu, ki mora biti zgled celotnemu svetu, in to mora biti resen Parlament, ne cirkus.
<P>
(Aplavz)
<SPEAKER ID="080" NAME="Predsednik">
Mislim, gospod Hutchinson, da s tem menite različne prikaze na hodnikih in prehodih. Veste, da so glede tega odgovorni kvestorji. Seveda bomo posredovali vaše pripombe.
<SPEAKER ID="081" NAME="Pervenche Berès" AFFILIATION="PSE">
(FR) Gospod predsednik, tudi jaz bi imela pripombo glede miru in reda pri našem delu. Naše zasedanje je včeraj popoldne zaznamoval izredno čustven dogodek, vendar pa je prekinitev dnevnega reda pomenila več kot dvourno preložitev govorov o tako pomembnih temah, kot je finančna kriza, kar je povsem zmotilo vrstni red govornikov. To ne pomaga pri gladkem poteku stvari v Parlamentu.
<SPEAKER ID="082" NAME="Predsednik">
V tem primeru bom vaše pripombe posredoval konferenci predsednikov in ne kvestorjem, saj je to telo, ki je odgovorno za takšne zadeve.

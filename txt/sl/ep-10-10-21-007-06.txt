<CHAPTER ID="007-06">
6. Navedba države porekla za določene izdelke, uvožene iz tretjih držav (
<SPEAKER ID="119" NAME="Cristiana Muscardini" LANGUAGE="IT">
Gospa predsednica, Parlament je že večkrat izrazil svojo podporo ciljem te uredbe.
<P>
Z današnjim glasovanjem zanjo bodo Evropejci dobili pravico izvedeti poreklo tistega, kar kupujejo. Če pa uredbo zavrnemo, kot naj bi jo v skladu s spremembo 45, bomo s tem Evropejcem odrekli pravice, ki jih že imajo ljudje na Kitajskem, v Indiji in v Združenih državah.
<P>
Hvaležna sem poročevalcema v senci, gospodu Susti in gospodu Rinaldiju, in vsem tistim, ki so si prizadevali za dosego kompromisa, in upam, da demokratičnega primanjkljaja, ki so ga evropski potrošniki trpeli do zdaj, končno ne bo več.
<SPEAKER ID="120" NAME="Predsednica">
- To je jasno zavrnjeno. Zelo jasno je bilo, kolegi.
<P>
- Pred glasovanjem o spremembi 19:
<SPEAKER ID="121" NAME="Cristiana Muscardini" LANGUAGE="IT">
Gospa predsednica, pozivamo k izbrisu besed "ali komercialnih" v drugem odstavku spremembe 19, da bo postalo besedilo jasnejše in bolj uporabno.
<SPEAKER ID="123" NAME="Licia Ronzulli" AFFILIATION="PPE">
(IT) Gospa predsednica, pozivam k preverjanju delov 2 in 3 odstavka 43.
<SPEAKER ID="124" NAME="Predsednica">
Ne, bilo je jasno in zdaj se ne bomo vračali.

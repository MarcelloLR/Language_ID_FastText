<CHAPTER ID="005">
Sestava odborov in delegacij: glej zapisnik
<SPEAKER ID="018" NAME="Nirj Deva" AFFILIATION="ECR">
Gospod predsednik, ali ne bi bilo, glede na to, da sta potres in trpljenje na Japonskem v zadnjem času postavljena na drugo mesto, primerno, da ju Parlament obeleži in se pridruži ljudem na Japonskem in njihovi demokraciji ter izrazi sožalje z minuto tišine?
<SPEAKER ID="019" NAME="Predsednik">
Prejšnji teden smo imeli sestanek vseh poslancev Evropskega parlamenta s predsednikom Evropske komisije in predsednikom Sveta Evropske unije, gospodom Van Rompuyem. Na začetku tega sestanka sem celotnemu japonskemu narodu izrekel sožalje. Govoril sem tudi o strahotnem trpljenju. Globoko sočustvujemo z japonskim ljudstvom. Tudi z minuto tišine v dvorani smo počastili spomin na umrle v tej katastrofi. O tej temi smo imeli tudi kratko razpravo. Menim, da je Parlament naredil vse, kar je potrebno, da izrazi svojo solidarnost z japonskim ljudstvom. Najlepša hvala.
<P>
(Aplavz)

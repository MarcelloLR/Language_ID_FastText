<CHAPTER ID="007-19">
19. Ostanki pesticidov v ali na hrani in krmi (Komisiji podeljena izvedbena pooblastila) (glasovanje)
<P>
- Poročilo: Robert Sturdy
<P>
Pred glasovanjem.
<SPEAKER ID="108" NAME="Siim Kallas">
podpredsednik Komisije. - Gospod predsednik, Komisija se zahvaljuje Evropskemu parlamentu za konstruktivno podporo in pozdravlja dober kompromis, ki je bil dosežen. Kot del navedenega kompromisa se je Komisija odločila za naslednjo izjavo:
<P>
"Standardni rok za predpisani postopek s pregledom je določen v členu 5a(3) in (4) sklepa 1999/468/ES. Odstopanje od odstavkov 3 in 4 je dovoljeno v ustrezno utemeljenih izjemnih primerih. Cilj omejitve rokov v skladu s predpisanim postopkom s pregledom iz predloga uredbe Evropskega parlamenta in Sveta o spremembi uredbe (ES) št. 396/2005 o mejnih vrednostih ostankov pesticidov v ali na hrani in krmi glede izvedbenih pooblastil, dodeljenih Komisiji, je končati proces od uporabe mejnih vrednosti ostankov do njihovega sprejetja v manj kot enem letu. Te prilagoditve so potrebne za zagotovitev skladnosti s predlaganim enoletnim rokom za pridobitev dovoljenja za dajanje v promet, in sicer fitofarmacevtskih sredstev iz predloga uredbe Evropskega parlamenta in Sveta v zvezi z dajanjem fitofarmacevtskih sredstev v promet.
<P>
Evropska komisija bo pregledala ustreznost omejitve rokov v skladu s predpisanim postopkom, po dveh letih izkušenj pa jih bo pregledala s postopkom izdaje dovoljenj iz predloga uredbe Evropskega parlamenta in Sveta v zvezi z dajanjem fitofarmacevtskih sredstev v promet, pri čemer bo upoštevala izkušnje, pridobljene z uporabo teh postopkov v Evropskem parlamentu in Svetu."

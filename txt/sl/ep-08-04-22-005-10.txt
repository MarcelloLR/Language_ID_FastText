<CHAPTER ID="005-10">
10. Razrešnica 2006: splošni proračun EU, Oddelek I - Evropski parlament (
<P>
- Pred glasovanjem:
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Gospod predsednik, imam majhen predlog za vas in za vse predsednike, ki vodijo glasovanja. Velikokrat glasujemo poimensko in mislim, da Poslovnik od predsednika ne zahteva, da prebere številke. Vsak lahko pogleda na zaslon. Dovolj je, da rečete "sprejeto" ali "zavrnjeno".
<P>
Če se boste s tem strinjali, bomo prihranili nekaj časa.
<SPEAKER ID="103" NAME="Predsednik">
Če se vsi strinjajo, se strinja tudi predsednik.
<P>
- Pred glasovanjem o odstavku 65:
<SPEAKER ID="104" NAME="José Javier Pomés Ruiz">
poročevalec. - (ES) Gospod predsednik, prišlo je do napake pri številkah; najprej bomo z ločenim glasovanjem glasovali o odstavku 65, razen o alinei 4, potem pa bomo poimensko glasovali o alinei 4. Številke so bile preprosto zamenjane.
<SPEAKER ID="105" NAME="Predsednik">
Tako je, gospod Pomés, zato bomo nadaljevali z glasovanjem o odstavku 65, razen o alinei 4.
<P>
- Pred glasovanjem o predlogu spremembe 9:
<SPEAKER ID="106" NAME="Jan Andersson" AFFILIATION="PSE">
(SV) Gospod predsednik pri odstavku 65 nismo glasovali o alinei 5. Ločeno smo glasovali o alinei 4, o alinei 5 pa ne.
<SPEAKER ID="107" NAME="Predsednik">
Gospod Andersson, obstajajo različne jezikovne različice in o čemer smo glasovali, na kar namigujete, je že bilo vključeno.
<P>
Da ne bo dvomov, bomo zdaj glasovali izključno o tem, o čemer je govoril gospod Andersson, to je, da "se ne zaposlujejo sorodniki poslancev".
<P>
- Pred glasovanjem o odstavku 72:
<SPEAKER ID="108" NAME="Alexander Alvaro" AFFILIATION="ALDE">
(DE) Gospod predsednik, čeprav je morda prepozno, menim, da je bila pripomba poslanca morda narobe razumljena. Želel je glasovanje o alinei 5 odstavka 65. Vi ste napovedali glasovanje o tem, ali se lahko zaposlijo družinski člani. Alinea 5 odstavka 65 ne določa tega, ampak ureja, ali se lahko plačila opustijo v primeru suma malomarnosti. Nismo glasovali o tem ali pa ste nekaj nepravilno napovedali. To moramo razjasniti, zato da bomo vsi vedeli, kaj se dogaja.
<SPEAKER ID="109" NAME="Predsednik">
Gospod Alvaro, težava je v tem, da je bila ta fraza v različnih jezikovnih različicah različno oblikovana. Zato je nastala težava. Zato smo glasovali tako, da smo točno povedali, o čem glasujemo, in s tem preprečili dvome. Ali razumete, gospod Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Gospod predsednik, opozarjam, da so se tisti, ki so pripravljali sezname glasovanja, zavedali težave, zato oznake, ki so na seznamu glasovanja, že upoštevajo različne jezikovne težave. To pomeni, da je bilo povsem jasno, kako so skupine glasovale. Ni res, da nihče ni vedel, o čem se glasuje. O popravku smo obvestili vložišče in zadeva je bila popravljena.
<SPEAKER ID="111" NAME="Predsednik">
V vsakem primeru je bilo glasovanje jasno, tako da ni nobenih težav.

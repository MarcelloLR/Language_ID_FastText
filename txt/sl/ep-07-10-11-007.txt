<CHAPTER ID="007">
Dobrodošlica
<SPEAKER ID="081" NAME="Predsednica">
Danes z veseljem pozdravljam delegacijo poslancev in drugih obiskovalcev iz novozelandskega parlamenta ter misijo Nove Zelandije v Evropski uniji, ki so zdaj z nami v galeriji za častne goste.
<P>
(Ploskanje.)
<P>
Člani delegacije so v Bruslju, da bi se na 14. medparlamentarnem srečanju Evropskega parlamenta in Nove Zelandije srečali s kolegi iz Evropskega parlamenta. Po sestankih to popoldne bodo zapustili Bruselj in odšli v Zahodno Flandrijo, v kateri se bodo jutri udeležili številnih dogodkov v počastitev 90. obletnice bitke pri Passchendaelu. Delegaciji želim, da se do konca obiska v Evropski uniji dobro počuti.

<CHAPTER ID="006-03">
3. Razmere na Bližnjem vzhodu/Gaza (glasovanje) 
<P>
- Pred glasovanjem:
<SPEAKER ID="073" NAME="Martin Schulz" AFFILIATION="PSE">
(DE) Gospod predsednik, zahvaljujem se vam za besedo. Z vašim dovoljenjem in dovoljenjem kolegov bi imel dva komentarja; prvi zadeva resolucijo, o katerem glasujemo, drugi pa osebno izjavo glede enega od poslancev tega Parlamenta.
<P>
V moji skupini smo včeraj zvečer ponovno razpravljali o resoluciji. Razprava je bila zelo poglobljena in zelo čustvena, ampak tudi zelo premišljena. Verjamem, da smo danes, ko se pripravljamo na glasovanje, vsi pretreseni zaradi novice gospoda Wurtza. Ko se oboroženi spopadi stopnjujejo že do te mere, da so ogrožene mednarodne ustanove, so razmere skrajno resne. Izrael moramo pozvati, zlasti v tem primeru, da spoštuje organe mednarodne skupnosti, saj vsakršno nespoštovanje ogroža humanitarno infrastrukturo, kar pa nikakor ni v skladu z mednarodnim pravom.
<P>
Odločili smo se, da bomo resolucijo podprli, vendar pa - glede na včerajšnjo dolgo razpravo - verjamemo, da je prav in tudi ključnega pomena, da jo sprejmemo sedaj, in da je za Evropski parlament kot institucijo pomembno, da svoje stališče sporoči svetu. Nekaj pa je nesporno - kadar se nasilje stopnjuje do te mere, da ne prizanaša niti šolam in vrtcem, takrat ni čas za obžalovanje ampak za najstrožjo obsodbo. Čeprav tega ni v resoluciji ...
<P>
(Bučen aplavz)
<P>
... želimo to tukaj poudariti, saj verjamemo, da odraža občutke mnogih kolegov poslancev, tudi tistih iz drugih skupin.
<P>
Dovolite mi, da spregovorim še nekaj besed o kolegu poslancu, ki je v svoji politični karieri veliko doprinesel k miru na svetu in v Evropski uniji. To je zadnja plenarna seja, ki ji prisostvuje tudi moj kolega gospod Rocard. Za nas v Skupini socialdemokratov v Evropskem parlamentu in verjamem, da tudi za vse nas ...
<P>
(Stoječe ovacije)
<SPEAKER ID="074" NAME="Predsednik">
Najlepša hvala, gospod Schulz. Ker se včerajšnjega sprejema nisem mogel udeležiti zaradi obiska predsednika Sveta, češkega predsednika vlade Mireka Topolaneka, bi želel gospodu Rocardu povedati naslednje. Gospod Rocard, rad bi izrazil svoje prijateljstvo in globoko spoštovanje ter vam zaželel veliko sreče in uspehov v vaših nadaljnjih načrtih. Upam, da se bomo tudi v prihodnje pogosto srečevali, in se vam zahvaljujem za vaš izjemen prispevek k evropski integraciji. Iskrena hvala, gospod Rocard!
<P>
(Bučen aplavz)
<P>
- Pred glasovanjem - zadeva odstavek 3:
<SPEAKER ID="075" NAME="Michael Gahler" AFFILIATION="PPE-DE">
(DE) Gospod predsednik, v dogovoru z svojo skupino in tudi ostalimi skupinami bi predlagal naslednjo spremembo:
<P>
Zamenjati bi bilo treba "posebna odgovornost" s "pomembna vloga", tako da se poved glasi: "kar pomeni pomembno vlogo za Egipt".
<P>
(Ustna sprememba je bila sprejeta)
<SPEAKER ID="078" NAME="Predsednik">
Gospe in gospodje, obveščam vas, da bom v funkciji predsednika Evro-sredozemske parlamentarne skupščine (EMPA) poskušal pripraviti podobno resolucijo z Uradom EMPA, kot se je tudi Parlament pravkar odločil.
<P>
(Aplavz)

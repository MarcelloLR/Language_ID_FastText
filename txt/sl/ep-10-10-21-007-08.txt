<CHAPTER ID="007-08">
8. Ukrajina (
<SPEAKER ID="127" NAME="Hannes Swoboda" AFFILIATION="S&amp;D">
Gospa predsednica, če ne moremo najti večine, bi rad prosil Parlament, da glasovanje o resoluciji prestavimo na naslednje zasedanje v Strasbourgu.
<P>
Včeraj smo imeli zelo odkrito razpravo in številni smo izrazili zaskrbljenost nad nekaterimi dogajanji v Ukrajini.
<P>
Naslednji teden se bomo pogovarjali z zunanjim ministrom. Poslali bomo misijo za opazovanje volitev. Na začetku naslednjega meseca bo srečanje PCC v Kijevu in Odesi. Zato bi bilo pošteno, če bi o resoluciji glasovali takoj po tem obisku, na delnem zasedanju v Bruslju.
<P>
Upam, da se bodo poslanci s tem strinjali in to podprli.
<SPEAKER ID="128" NAME="Predsednica">
Hvala, gospod Swoboda. Besedo dajem še enemu govorniku, ki je za, če je kakšen.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Gospa predsednica, rad bi podprl predlog gospoda Swobode. Menim, da bi bilo od nas - Evropskega parlamenta - razumno, če bi oceno razmer v Ukrajini, o katerih smo razpravljali včeraj, premaknili na naslednje delno zasedanje Parlamenta. To bo po pomembnih dogodkih v Ukrajini in takrat bo naš pogled precej širši. Na razpolago bomo imeli poročilo kolegov poslancev, ki gredo na volitve v Ukrajino, in zdi se mi, da bi Parlament ravnal modro, če bi glasovanje prestavil.
<SPEAKER ID="130" NAME="Predsednica">
Hvala, gospod Kamiński. Mislim, da bi rad gospod Gahler temu ugovarjal. Ali to drži?
<SPEAKER ID="131" NAME="Michael Gahler" AFFILIATION="PPE">
Gospa predsednica, kolege prosim, naj glasujejo proti preložitvi. Spregovoriti moramo pred volitvami, in to je zdaj.
<P>
Gre za poštene volitve v evropski državi in to ni nekaj novega. Nazadnje, leta 2004, smo lahko spregovorili šele po ponarejenih volitvah in bili smo soglasni.
<P>
Tokrat obstajajo obilni vnaprejšnji dokazi o vmešavanju varnostne službe in množičnem preprečevanju dostopa ali lažnih seznamih lokalnih strank, da bi zmedli volivce.
<P>
Bodimo torej spet soglasni v imenu demokracije. Menim, da je množično lobiranje ukrajinskih veleposlaništev po vsej Evropi, da bi preprečili to resolucijo, dokaz za to, kako prav imamo, da spregovorimo zdaj.
<SPEAKER ID="132" NAME="Predsednica">
Na glasovanje dajem predlog gospoda Swobode, naj se glasovanje odloži.
<SPEAKER ID="133" NAME="Francesco Enrico Speroni" AFFILIATION="EFD">
(IT) Gospa predsednica, bi lahko prosim samo pojasnili, ali se zahteva nanaša na preložitev na Bruselj ali na Strasbourg, saj sem slišal obe možnosti?
<SPEAKER ID="134" NAME="Predsednica">
Kaže, da na Bruselj: je vsem jasno, da je predlagana preložitev na Bruselj? Na tej osnovi dajem predlog na glasovanje.
<P>
(Parlament je potrdil predlog za odlog glasovanja.)

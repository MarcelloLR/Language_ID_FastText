<CHAPTER ID="019">
Tehnični predpisi in upravni postopki, ki se uporabljajo za komercialni letalski prevoz (EU-OPS)/uporaba varnostnih zadrževalnih sistemov za otroke (OPS 1.730) (razprava)
<SPEAKER ID="522" NAME="Predsednica">
Naslednja točka je vprašanje za ustni odgovor - B6-0169/2008), ki ga je Komisiji postavila Eva Lichtenberger v imenu odbora za promet in turizem o tehničnih predpisih in upravnih postopkih, ki se uporabljajo za komercialni letalski prevoz (EU-OPS)/uporabi varnostnih zadrževalnih sistemov za otroke (OPS 1.730).
<SPEAKER ID="523" NAME="Eva Lichtenberger">
poročevalka. - (DE) Gospa predsednica, gospod komisar, gospe in gospodje, današnjo razpravo je sprožila reportaža na nemškem televizijskem programu WDR, ki je prikazala, da varnostni pasovi, ki se uporabljajo v letalih za dojenčke in majhne otroke, niso vedno varni. Preskusi trčenja so pokazali, da lahko ti pasovi, ki jih evropske letalske družbe najpogosteje uporabljajo, ogrozijo varnost otrok in povzročijo resne poškodbe.
<P>
V obdobju, ko obravnavamo uredbo EU OPS, tj. predpisi za tehnično varnost, ki bo kmalu veljavna, menim, da je treba rešiti ta varnostni problem, zato sem kolegom v odboru za promet in turizem pokazala posnetek reportaže. Menim, da je zelo pomembno, da upoštevamo rezultate preskusov trčenja, ki so pokazali, da ti pasovi ne zaščitijo otrok pri preklicu vzleta ali pri nenadnem pristanku letala, in nemudoma najdemo rešitev. Menim, da je to nujno.
<P>
Sedanji predlagani predpisi predvidevajo nadaljnjo uporabo teh pasov in ne upoštevajo, da v skoraj vseh evropskih državah veljajo še v avtomobilih veliko strožji varnostni predpisi za otroke. Čeprav so zasilni pristanki in preklici vzleta zelo redki, za kar smo zelo hvaležni, pri čemer je to povezano tudi s tehničnimi predpisi, ne moremo dovoliti, da so dojenčki in majhni otroci izpostavljeni temu tveganju. Vsak, ki je videl ta preskus trčenja, je o tem prepričan.
<P>
S kolegi v odboru za promet smo preučili to vprašanje in hvaležna sem jim, da so ga vzeli resno. Želimo najti dobro rešitev tega problema. Nekaj izvedencev s področja varnosti je ugovarjalo, da ni niti enega primera, ki bi dokazoval, da je ta vrsta pasov nevarna. Žal ima to zelo mračno ozadje.
<P>
Če dojenčki ali otroci ne zasedejo sedeža, potem niso na seznamu potnikov. Toda že leta poznamo dejstva, ki so za tem. Nemško ministrstvo za promet je opozorilo na to in dodalo, da ne bo znižalo ravni varnosti. Združenje nemških letalskih prevoznikov pa je seznam nevarnosti označilo kot populistično. Menim, da je to zelo ciničen pristop.
<P>
Pri tem se pojavijo številna pomembna vprašanja. Kdo je odobril dodatni varnostni pas za majhne otroke? Na kakšni podlagi in v skladu s katerimi tehničnimi predpisi? Vem, da je bilo dovoljenje odobreno za razširjen pas za zajetnejše osebe, toda kolikor vem, ni bilo izdano dovoljenje za dodaten pas za otroke. Držanje otroka v naročju, kot predlagajo nekateri letalski prevozniki kot drugo možnost, je zelo star način. Prvič je bilo zabeleženo, ko so imela letal ob vzletu hitrost 65km/h. Ne moremo in ne smemo več čakati.
<P>
Menim, da te odločitve ne moremo prepustiti državam članicam, saj se soočamo z ostro konkurenco na področju letalskega prometa, pri čemer zaradi pritiska v zvezi s tem obstaja možnost, da ne bomo oblikovali najboljšega varnostnega sistema. Potrebujemo evropsko rešitev. Sprašujem vas, kdaj jo bomo imeli. Ali obstaja možnost, da jo najdemo že danes, ali obstaja možnost, da najdemo pametno rešitev za to prehodno obdobje?
<P>
Sicer pa so bili porabljeni milijoni v zvezi z vprašanjem tekočin na letalu, pri čemer sploh ni bilo resne razprave. V našem primeru vlagamo v varnost naših otrok. To moramo storiti.
<P>
(Ploskanje.)
<SPEAKER ID="524" NAME="Antonio Tajani">
podpredsednik Komisije. - (IT) Gospa predsednica, gospa Lichtenberger, odgovoril vam bom v italijanščini, ker vem, da ste se jo učili. To mi je v veselje.
<P>
Hvala, ker ste postavili vprašanje, ki je zelo aktualno in se nanaša na varnost naših državljanov. Na srečanju z odborom za promet sem omenil, da je zaščita zdravja naših državljanov prednostna naloga, tako kot pravice državljanov, zlasti najmanjših, ki ne morejo zastopati svojih interesov in so zato odvisni od nas, da poskrbimo za njihovo varnost po najboljših močeh.
<P>
Problem, ki ste ga izpostavili, je zelo resen. Obstaja veliko dvomov, pri čemer se tudi evropska agencija za varnost v letalstvu zaveda številnih spornih raziskav, ki so ugotovile, da obstajajo problemi v zvezi z varnostnimi zadrževalnimi sistemi za otroke. Zaradi nasprotnih in nepopolnih informacij je agencija leta 2007 začela z raziskavo, da bi pridobila zanesljivejše znanstvene informacije v zvezi s to zadevo.
<P>
Sedanji predpisi, tj. uredba (EGS) št. 3922/1991, zahtevajo uporabo varnostnih sistemov za otroke, vendar jih lahko države članice same izbirajo. Pri tej zadevi zahtevate, da poda Evropska unija državam članicam natančen odgovor, naj pazijo, saj sistemi, ki jih uporabljate, ne delujejo in ne zagotavljajo varnosti otrok.
<P>
Znanstvene ocene bodo znane oktobra 2008, kar je čez nekaj mesecev. Takoj ko dobimo natančen odgovor na vprašanje v zvezi z varnostjo oziroma, ko izvemo, kaj je po mnenju evropske agencije za varnost v letalstvu znanstveno najvarnejši način zagotavljanja letenja otrok s čim manjšim tveganjem, bo moja dolžnost, da nemudoma predlagam ukrepe, ki so potrebni za izboljšanje varnostnih sistemov za otroke. Vem, da evropska agencija za varnost v letalstvu kot eno od možnosti preučuje uporabo otroških varnostnih sedežev.
<P>
Preden odgovorim in ukrepam, kar tudi nameravam, ker je prav, da nas skrbi varnost naših najmanjših državljanov, bom počakal na znanstveno utemeljen odgovor evropske agencije za varnost v letalstvu, ki je dokazala, da dela dobro in v skladu s strogimi znanstvenimi merili. Vprašali ste me za natančen datum, zato ponavljam, da naj bi se raziskava agencije zaključila oktobra letos, in takoj ko dobim rezultate, bom obvestil parlamentarni odbor in bom sam poskrbel, da bodo države članice priporočila v zvezi z najboljšimi metodami glede najboljšega načina za zaščito otrok in zagotavljanja njihove varnosti.
<SPEAKER ID="525" NAME="Georg Jarzembowski">
v imenu skupine PPE-DE. - (DE) Gospa predsednica, gospod komisar, vsi se strinjamo, da moramo izboljšati varnost otrok med letom. Odbor se s tem strinja, sicer ne bi obravnavali tega vprašanja. Zahvaljujem se Komisiji, ker je že veliko prej začela s pripravljalnimi deli. Zato danes sodelujemo v razpravi, ki jo je pripravila Komisija.
<P>
Za komisarja imam tri vprašanja in upam, da bo lahko odgovoril nanje. Dejal je, da bodo tehnični podatki na voljo oktobra. Vprašanje je, kdaj bo Komisija oblikovala sklepe iz teh podatkov, ali med tem obdobjem ali pozneje.
<P>
Imam tri preprosta vprašanja. Prvo je v zvezi z najboljšo tehnično napravo za varovanje otrok. Ko boste odgovorili na prvo vprašanje, boste lahko tudi na drugega, in sicer ali Evropa lahko ukrepa na zakonodajni podlagi, ali mora začeti z izdajanjem priporočil. To je vprašanje, ali bomo uvedli zavezujočo evropsko zakonodajo. Sledi vprašanje, ali lahko vse to naredimo med parlamentarnim obdobjem, ali začnemo s priporočili in potem nadaljujemo z zakonodajo. Tretje, sporno vprašanje, ki ni vključeno v vprašanje za ustni odgovor, vendar moramo kljub temu odgovoriti nanj, in sicer kdo bo kril stroške. Na to vprašanje je potrebno odgovoriti.
<P>
Predpostavimo, kot je predlagala gospa Lichtenberger, da skladno s predpisi vsak majhen otrok zasede otroški sedež. Torej bi otrok zasedel sedež za odrasle, pri čemer se pojavi vprašanje, ali bomo prisilili starše, da bodo plačali dodaten sedež za svoje majhne otroke, ali bomo zaračunali stroške za varnost, tako da bodo tudi potniki, ki ne potujejo z otroki, krili stroške otroškega sedeža. Zato moramo tudi odgovoriti na vprašanje, kdo bo plačal za varnost, če bomo opremili letala tako, da bodo varna za otroke.
<SPEAKER ID="526" NAME="Ulrich Stockmann">
v imenu skupine PSE. - (DE) Gospa predsednica, gospod komisar, če obstaja možnost, da je ogroženo človekovo življenje, moramo takoj preventivno ukrepati. Nobene druge možnosti ni. Očitno se to nanaša na otroke, ki so mlajši od dveh let in potujejo z letalom.
<P>
Najprej se zahvaljujem gospe Lichtenberger, ker nam je posredovala posnetek preskusov trčenja pri uporabi dodatnih varnostnih pasov. Zahvaljujem se tudi komisarju za mnenje, ki je v skladu z našim vprašanjem, čeprav je treba nekaj točk še pojasniti.
<P>
Nove zahteve za letalski prevoz majhnih otrok bodo začele veljati konec naslednjega tedna. Države članice bodo potem lahko izbirale med otroškimi sedeži ali dodatnimi varnostnimi pasovi. Kot smo videli, lahko dodatni varnostni pasovi ogrožajo življenje. Moje prvo vprašanje je, kdaj bo Komisija najkasneje predstavila predlog, s katerim bo postala uporaba otroških sedežev na letalu obvezna. To je podobno vprašanju gospoda Jarzembowskija. Zanima me še, kakšna je sedanja strategija za izvajanje. Ali bo to uredba, ali kako nameravate ukrepati v zvezi z rezultati raziskave? Zanima me še, kako lahko zagotovimo, da bomo dobili in obravnavali predpise o varnih otroških sedežih še v tem parlamentarnem obdobju, če bomo še naprej dovolili, da se deli nujnih uredb EU OPS sprejemajo v skladu z novim postopkom komitologije.
<SPEAKER ID="527" NAME="Eva Lichtenberger">
v imenu skupine Verts/ALE. - (DE) Gospa predsednica, izkoristila bom to priložnost in se odzvala na izjavo komisarja ter navedla nekaj nadaljnjih vprašanj.
<P>
Ključno je, da se strategija začne izvajati kmalu in zanima me tudi začasna rešitev. Saj sedanje predpise EU OPS lahko razumemo, kot da morajo vsi letalski prevozniki, ki ponujajo uporabo otroških sedežev, spet uporabljati dodatne varnostne pasove. To je treba razjasniti. Tako jih razumejo. Vem, ker sem spraševala naokoli in prosila ljudi, naj pokličejo letalske prevoznike in vprašajo, kakšne sisteme za varnost otrok uporabljajo. Prejela sem takšne informacije. To je pomembno. To je treba razjasniti in menim, da je res pomembno.
<P>
Na tržišču obstajajo otroški sedeži, ki se prilegajo v običajne sedeža na letalu, in obstajajo tudi poceni zračne blazine za sopotnike, ki se prilegajo čemer koli, in so lahko koristne. Seveda otrok v teh primerih zasede ves sedež. Naj vam povem, da morajo matere plačati tudi, če otroka držijo v naročju, lahko vam pokažem račune, ki zajemajo približno 60 % cene vozovnice za odraslega, odvisno od letalskega prevoznika.
<P>
Želim, da se tistim, ki uporabljajo boljše sisteme, dovoli, da jih uporabljajo še naprej. Sprašujem komisarja, ali je ali ni tako.
<SPEAKER ID="528" NAME="Reinhard Rack" AFFILIATION="PPE-DE">
(DE) Gospa predsednica, ponovno prosim za besedo, ker menim, da se dejansko ukvarjamo s pomembno zadevo, o kateri tudi poslanci zastavljajo veliko vprašanj. Pričakujemo, da nam bo Komisija takoj odgovorila in ukrepala v zvezi s tem.
<P>
Omenil bi vprašanje stroškov. Menim, da je varnost zadeva države in jo mora zato država financirati ter sprejemati predpise v zvezi s tem, čeprav ne vem, če me moja skupina pri tem v celoti podpira. Zdaj imamo veliko letalskih varnostnih pasov, ki se ne uporabljajo in niso nikomur posebej namenjeni. Zaradi varnosti naših manjših državljanov moramo hitro ukrepati in ne smemo dovoliti, da nas bo oviralo financiranje, kar je poudaril tudi komisar.
<SPEAKER ID="529" NAME="Michael Cramer" AFFILIATION="Verts/ALE">
(DE) Gospa predsednica, gospod komisar, niste odgovorili na ključno vprašanje. Kaj boste naredili v vmesnem obdobju? Obstaja pozitivna rešitev. Kaj boste naredili, če se bo v tem času kakšen otrok smrtno ponesrečil, pri čemer boste delno odgovorni, ker niste pravočasno ukrepali. Kaj boste potem naredili? To se moramo vsi vprašati.
<P>
V zvezi s stroški obstaja podoben primer. V zvezi s pravicami invalidnih oseb v letalskem prometu so stroški porazdeljeni na vse, kar je tudi prav. Spočeti, roditi in vzgajati otroka ni zgolj osebna zadeva, ampak javna in državna naloga. Vsi jo moramo biti pripravljeni sprejeti in financirati. Meni se zdi ti logično. Otroci do štirinajstega leta se lahko zastonj vozijo z vlakom, pri čemer drugi potniki krijejo te stroške.
<P>
Zlasti na področju letalskega prometa, ki je izvzet iz davka na gorivo, tj. 14 milijard EUR na leto, lahko zberemo nekaj evrov, da bo otrokom v prihodnje zagotovljena varnost.
<SPEAKER ID="530" NAME="Antonio Tajani">
podpredsednik Komisije. - (IT) Gospa predsednica, v odgovor bi rad povedal, da imam čarobno paličico, s katero lahko še nocoj rešim vse naše probleme. Žel je nimam. Menim, da moramo ta vprašanja reševati zelo odgovorno, pri čemer ne moremo reči, da bodo že jutri rešena, ker smo našli hitro rešitev.
<P>
Dokler ne dobimo znanstveno potrjenih odgovorov, kateri sistemi so najboljši za zagotavljanje varnosti otrok, ne moremo ničesar storiti, ker so v skladu s sedanjo uredbo vse države članice odgovorne za odločanje, pri čemer lahko tiste, ki uporabljajo otroške sedeže, to delajo še naprej, če menijo, da je to najboljši način. Ukrepal bom takoj, ko bom seznanjen z jasnimi dejstvi, tj. z dokazljivimi znanstvenimi rezultati. Zelo neodgovorno bi bilo, če bi dejal, da sem se odločil, da so otroški sedeži boljši od varnostnih pasov. Nihče ne more tega trditi, razen če ni izvedel znanstvenih raziskav, s katerimi je dejansko dokazal, kateri način je boljši.
<P>
Ne verjamem, da je to prava pot. Menim, da lahko odgovorim takoj, ko najdemo rešitev. Zakonodajne rešitve ne bomo našli do konca tega parlamentarnega obdobja. Menim, da si lahko Komisija kot prednostno nalogo zastavi spreminjanje sedanje uredbe in poskuša uvesti ukrepe za uskladitev predlogov sprememb k uredbi, pri čemer bi bile za vse države članice obvezne. Opozoriti vas moram, da bo to trajalo nekaj časa in jih ne bomo mogli potrditi pred koncem parlamentarnega obdobja. Ponavljam, da sem v svojih izjavah podal določene izjave, pri čemer menim, da zagotavljanje, da bo veliko zakonodajnih ukrepov sprejetih, ni iskren odgovor. Predpise lahko oblikujemo, objavimo in sprejmemo v skladu s tem, kar je dejansko dosegljivo.
<P>
V zvezi z mojimi zagotovili glede varnosti otrok, moram poudariti, da sem oče in da so problemi mlajših moja ključna skrb. Seveda nisem odgovoren za vse, kar se dogaja v svetu. Vendar menim, da je treba v kratkem časovnem obdobju izvesti temeljito raziskavo, pri čemer ponavljam, da bodo rezultati znani oktobra in takoj, ko jih prejmem, se bom po najboljših močeh potrudil zagotoviti varnost otrok v letalu.
<P>
Zdaj v skladu z odločbami držav članic letalski prevozniki uporabljajo vse nujne naprave, bodisi otroške sedeže ali varnostne pasove. Ko bomo imeli trdne in utemeljene znanstvene dokaze, bomo lahko oblikovali odgovore. Sicer bodo ti odgovori zgolj mnenje, in v tem parlamentu, čeprav nas je danes malo navzočih, ima vsak drugačno mnenje o znanosti. Počakati moramo na rezultate, ker verjetno nihče med nami ni strokovnjak, ki bil lahko dal znanstveno utemeljene odgovore. Ko bomo v roku dveh mesecev prejeli rezultate, zahvaljujoč agenciji za zagotavljanje varnosti v letalstvu. bomo lahko ukrepali v zvezi z varnostjo otrok, kar je po mojem mnenju prednostna naloga. Ponavljam, da je varnost vseh državljanov prednostna naloga, zlasti varnost najšibkejših državljanov, zato si bom prizadeval, da bodo določeni varnostni ukrepi sprejeti tako hitro, kot bo to le mogoče v skladu z zakonodajnim urnikom.
<SPEAKER ID="531" NAME="Predsednica">
Ta razprava je končana.
<P>
Pisna izjava (člen 142)
<SPEAKER ID="986" NAME="Richard Seeber  " AFFILIATION="PPE-DE">
v pisni obliki. - (DE) Veseli me, da je bila sprejeta direktiva o strateški okoljski presoji. Presoja okoljske neoporečnosti na začetni stopnji, ko se projekt še razvija, pomeni, da se lahko naenkrat preprečijo neugodni učinki, tako da se z njimi ni treba ukvarjati pozneje.
<P>
Za v prihodnje strateška okoljska presoja zagotavlja, da bo pri odločitvah v zvezi s projekti še bolj upoštevala varstvo okolja in zdravje. Načrtovanje trajnostnega razvoja mora vse od začetka do konca vključevati gospodarske in socialne vidike ter učinek na okolje.

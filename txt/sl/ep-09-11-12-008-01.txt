<CHAPTER ID="008-01">
1. Državljani tretjih držav, ki morajo pri prehodu zunanjih meja imeti vizume ali pa so te zahteve oproščeni (
<SPEAKER ID="076" NAME="Tanja Fajon">
poročevalka. - Gospod predsednik, kakor je bilo napovedano včeraj na razpravi, dosežen je bil dogovor o politični skupni izjavi Evropskega parlamenta in Sveta, s katero se obe instituciji zavezujeta k čimprejšnjemu nadaljevanju dokončanja postopka za Bosno in Albanijo, kar Komisija podpira. Zdaj bi rada prebrala besedilo izjave.
<P>
"Evropska unija odločno podpira cilj, da se ukine vizumski režim za vse države Zahodnega Balkana. Evropski parlament in Svet priznavata, da Nekdanja jugoslovanska republika Makedonija, Črna gora in Srbija izpolnjujejo vse pogoje za liberalizacijo vizumskega režima. To je omogočilo, da so bile spremembe Uredbe (ES) št. 539/2001 sprejete pravočasno, tako da se te tri države 19. decembra 2009 lahko pridružijo brezvizumskemu režimu.
<P>
Evropski parlament in Svet izražata upanje, da bosta tudi Albanija ter Bosna in Hercegovina kmalu izpolnili vse pogoje za liberalizacijo vizumskega režima. Zato Evropski parlament in Svet pozivata ti dve državi, naj naredita vse za izpolnitev vseh meril iz načrtov Komisije.
<P>
Evropski parlament in Svet pozivata Komisijo, naj predloži zakonodajni predlog spremembe Uredbe (ES) št. 539/2001 čim oceni, da je posamezna država izpolnila merila iz načrtov, z namenom, da se čim prej doseže liberalizacija vizumskega režima za državljane teh držav.
<P>
Evropski parlament in Svet bosta preučila predlog spremembe Uredbe v zvezi z Albanijo ter Bosno in Hercegovino po hitrem postopku."
<SPEAKER ID="077" NAME="Algirdas Šemeta">
član Komisije. - Komisija pozdravlja dejstvo, da je Parlament pozitivno sprejel ta zakonodajni predlog včeraj na plenarnem zasedanju. Sprejetje tega predloga bo imelo oprijemljiv vpliv na državljane zadevnih držav.
<P>
Kakor je bilo rečeno včeraj, Bosna in Hercegovina ter Albanija ne bosta pozabljeni. Komisija bo predložila predloge za oprostitev vizumske obveznosti v teh državah čim prej v letu 2010, ko bosta ti državi izpolnili potrebne predpogoje iz načrta.
<P>
V zvezi s tem Komisija podpira skupno izjavo Sveta in Parlamenta.
<SPEAKER ID="078" NAME="Anna Maria Corazza Bildt" AFFILIATION="PPE">
Gospod predsednik, rada bi samo povedala, da je obžalovanja vredno, da švedsko predsedstvo danes ni moglo biti zastopano tukaj na ustrezni ministrski ravni, ker ni bilo povabljeno.
<P>
Švedsko predsedstvo se je pogajalo o skupni izjavi, ki je glavni politični uspeh na področju liberalizacije vizumskega režima. To dolgujemo predsedstvu, vendar nimamo niti možnosti, da bi se zahvalili. Rada bi, da se v zapisnik vključi, da predsedstvo Sveta ni prisotno ne zato, ker noče biti prisotno, temveč zato, ker mu ni bila izrečena dobrodošlica.
<SPEAKER ID="079" NAME="Predsednik">
Gospa Corazza Bildt, popolnoma razumem to, kar pravite. Vendar želim pojasniti, da se Svet lahko kadar koli udeleži naših srečanj. Tako ima pravico biti tukaj; ni treba, da je povabljen.

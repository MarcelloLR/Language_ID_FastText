<CHAPTER ID="009">
Razpored dela
<SPEAKER ID="014" NAME="Predsednik">
Končni osnutek dnevnega reda, ki je bil sestavljen na konferenci predsednikov na zadnjem sestanku v skladu s členoma 140 in 155 Poslovnika, je razdeljen. V dogovoru s političnimi skupinami predlagam naslednje spremembe dnevnega reda za plenarno zasedanje ta teden:
<P>
Sreda, 5. maj 2010:
<P>
Prvič, prva točka bo skupna razprava o dveh poročilih Íńiga Méndeza de Viga o sestavi Parlamenta.
<P>
Drugič, na dnevni red se je uvrstila nova točka z naslovom "Izjavi Sveta in Komisije o pripravi vrhunskega srečanja voditeljev držav in vlad evroobmočja (7. maja 2010)", brez glasovanja. Ta točka bo na vrsti druga, imeli bomo le en krog govornikov iz političnih skupin, postopka "catch-the-eye" ne bo.
<P>
Tretjič, naslov "Izjavi Sveta in Komisije o standardizaciji električnih vozil" se je spremenil v "Izjavi Sveta in Komisije o električnih vozilih".
<P>
Četrtič, poročilo Vittoria Prodija, kratka predstavitev, ki je bila predvidena za danes, se premakne na čas za vprašanja v četrtek, 6. maja 2010, za takojšnje glasovanje.
<P>
Četrtek, 6. maj 2010:
<P>
Prvič, glasovanje o poročilu Vitala Moreira o predlogu sklepa Evropskega parlamenta in Sveta o zagotavljanju makroekonomske finančne pomoči Ukrajini se preloži na drugo delno zasedanje maja.
<P>
Drugič, glasovanje o predlogu resolucije o osnutku uredbe Komisije o smernicah za postavitev kompenzacijskega mehanizma med upravljavci prenosnih omrežij in o skupnem pristopu k ceni za prenos električne energije je bilo umaknjeno z dnevnega reda.
<P>
So kakšne pripombe?
<P>
(Parlament je odobril spremembe)
<P>
(Razpored dela je bil sprejet s to spremembo)

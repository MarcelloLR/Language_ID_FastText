<CHAPTER ID="012">
Razpored dela
<SPEAKER ID="019" NAME="Predsednik">
Končni osnutek dnevnega reda, ki je bil sestavljen na konferenci predsednikov 17. septembra 2009 v skladu s členom 137 Poslovnika, je razdeljen.
<P>
Poročilo gospe Bauer o urejanju delovnega časa oseb, ki opravljajo spremljevalne dejavnosti v cestnem prometu, je bilo po glasovanju v odboru zavrnjeno.
<P>
Poleg tega niso bila pravočasno prejeta naslednja poročila:
<P>
Poročila gospoda Bögeja
<P>
o uporabi Solidarnostnega sklada Evropske unije: Italija - potres v Abrucih, in
<P>
o uporabi sredstev Evropskega sklada za prilagoditev globalizaciji: Nemčija - sektor telekomunikacij, in
<P>
poročilo gospe Haug - predlog spremembe proračuna 9/2009: potres v Italiji.
<P>
Ta štiri poročila so bila zato umaknjena z razporeda dela.
<SPEAKER ID="020" NAME="Alain Lamassoure" LANGUAGE="FR">
Gospod predsednik, v zvezi s poročiloma o uporabi Evropskega sklada za prilagoditev globalizaciji v korist telekomunikacijske industrije v Nemčiji in Solidarnostnega sklada za tragedijo, do katere je prišlo v Abrucih v Italiji, je Odbor za proračun ta štiri poročila sprejel na začetku tedna, vendar ne pravočasno za pripravo prevodov. Želel sem samo popraviti, kar ste povedali: ta poročila so bila sprejeta v odboru. Ni pravnih ovir. Bila so sprejeta soglasno.
<SPEAKER ID="021" NAME="Predsednik">
Hvala za to pripombo. Je pomembna. Kljub temu teh poročil ni v razporedu dela, ker še niso bila prevedena. Ni bilo dovolj časa. Povsem se strinjam z vami. Žal mi je. S tem, kar sem povedal, sem šel predaleč.
<P>
Pred izjavo gospoda Lamassoura sem podal dva predloga za spremembo. Prvi je bil, da se izjavo Sveta o razmerah v Gvineji vključi na dnevni red pod drugo točko. Drugi je bil o glasovanju o predlogih resolucij o odškodninah za potnike. Vprašal bi, če so kakršni koli predlogi glede teh zadev. Nočemo zmešati točk.
<SPEAKER ID="022" NAME="Barbara Matera" AFFILIATION="PPE">
(IT) Gospod predsednik, gospe in gospodje, kot članica Odbora za proračun in tudi v imenu gospoda La Vie bi rada na kratko prevzela besedo, da izrazim naše razočaranje zaradi odloga glasovanja o uporabi Solidarnostnega sklada za regijo Abruci. Glasovanje je bilo odloženo za dva tedna in bo potekalo na delnem zasedanju v Strasbourgu.
<P>
Čeprav se zavedamo, da za to obstajajo tehnični razlogi, vemo tudi, da nekaj ljudi še vedno živi v šotorih - in mesto L'Aquila ter njegova regija Abruci sta med najhladnejšimi območji v Italiji.
<P>
Poudariti želimo samo pomen spreminjanja in racionalizacije postopkov za uporabo tega sklada.
<SPEAKER ID="023" NAME="Predsednik">
Postopati moramo v skladu s Poslovnikom. Težko je bilo v tako kratkem času narediti prevode, pravilo, ki ga uporabljamo v takšnem primeru, pa je odlog zadeve. Zelo mi je žal zaradi tega, vendar bi želel, da nadaljujemo in točko za točko obdelamo naš dnevni red, drugače se bomo na koncu znašli v veliki zmešnjavi.
<P>
Malo prej sem vprašal o dveh stvareh: izjavi Sveta o razmerah v Gvineji in glasovanju o predlogih resolucij o odškodninah za potnike. Ima kdo vprašanje glede tega?
<P>
Ni vprašanj. Razprava je zaključena.
<P>
(Parlament je sprejel te predloge)
<SPEAKER ID="024" NAME="Gianni Pittella" AFFILIATION="S&amp;D">
(IT) Gospod predsednik, opravičujem se, ker se vračam k temi o Abrucih. Res je, da vsi spoštujemo ljudi, ki so doživeli potres, vendar pa ne moremo izkazovati spoštovanja, ko se zgodijo stvari, in se ne odzvati, če se lahko.
<P>
Strinjam se z gospo Matera in pozivam Parlament, ki ostaja suveren, naj odobri sprostitev sredstev Solidarnostnega sklada, če je treba, tudi brez prevoda. Menim, da ne bi smelo prihajati do takšnih problemov, ko moramo obravnavati tragične situacije.
<P>
(Aplavz)
<SPEAKER ID="025" NAME="Predsednik">
Kolegi, te pripombe so bile zelo pomembne. Premagati moramo te težave. Službe bom vprašal, ali je mogoče do jutri prejeti nekatere ključne prevode, in potem lahko jutri tudi glasujemo. To je zelo nujna odločitev.
<P>
(Aplavz)
<P>
Seveda je proti našim pravilom, vendar menim, da bi tokrat to morali storiti, zato bo organizirano.
<P>

<P>
V zvezi z izjavo Komisije o svobodi obveščanja v Italiji sem prejel zahtevo skupine Evropske ljudske stranke (Krščanskih demokratov), da se to točko umakne z razporeda dela.
<SPEAKER ID="027" NAME="Joseph Daul" LANGUAGE="FR">
Gospod predsednik, v imenu skupine Evropske ljudske stranke (Krščanskih demokratov) Parlament pozivam k izjavi o umiku razprave o svobodi tiska v Italiji in nato h glasovanju o resoluciji o isti temi. Vsak pošten človek ve, da je moja skupina PPE globoko povezana z zagovarjanjem svobode izražanja in svobode tiska.
<P>
(Nasprotovanja)
<P>
(Aplavz)
<P>
Prosim, spoštujte mojo svobodo govora. V tem Parlamentu sem jo vedno spoštoval in vedno sem spoštoval svoje sodržavljane tu v Parlamentu.
<P>
(Aplavz)
<P>
Zato smo storili vse, kar smo lahko, da bi Listina o temeljnih pravicah v skladu z Lizbonsko pogodbo postala zavezujoča. Vendar pa se razprava, ki je na jutrišnjem dnevnem redu, nanaša samo na eno državo in ne zajema vprašanja - o katerem smo pripravljeni imeti poglobljeno razpravo - svobode tiska v Evropi. Skupina PPE noče dovoliti temu Parlamentu, da postane prostor, kjer se poravnava povsem nacionalne politične račune, čemur bomo priča jutri, če se bo razpravljalo o tem.
<P>
(Nasprotovanja)
<P>
(Aplavz)
<P>
Torej "da" obrambi svobode tiska v Evropi, toda ne temu, da se ta Parlament uporablja za povsem strankarske in nacionalne namene. Jutri bom, kot boste videli, ponovil, kar je rekel predsednik Napolitano, ki je človek, ki ga zelo spoštujem, saj sem z njim veliko sodeloval, kot boste videli jutri.
<SPEAKER ID="028" NAME="Francesco Enrico Speroni" LANGUAGE="IT">
Gospod predsednik, nimam prav veliko dodati k predlogu, ki ga je v svojem govoru podal gospod Daul. Vsi ljubimo svobodo v njenih različnih oblikah, vključno s svobodo izražanja in svobodo tiska v najširšem smislu, ne samo tiskanih medijev, ampak tudi televizije in drugih medijev. Zato je prav, da jo zagovarjamo in podpiramo.
<P>
Vendar pa ni prav izkoriščati situacije tako, da kažemo s prstom na samo en sklop okoliščin, saj lahko vsak v Italiji, ki se priklopi na internet, gre v kiosk ali gleda televizijo, vidi, da svoboda tiska ni kakor koli ogrožena. Če povzamem, če želite res nekoga obtožiti, uporabite člen 122 Poslovnika in člen 7 Pogodb in imejte pogum, da to speljete do konca.
<SPEAKER ID="029" NAME="Martin Schulz" LANGUAGE="DE">
Gospod predsednik, gospod Daul ima kar prav glede tega, kar je rekel. Da, res je, da je gospod Daul nekdo, ki spoštuje vse vidike svobode izražanja. Po tem je dobro znan. Vendar pa je v Evropi očitno nekaj ljudi, ki svobode izražanja ne spoštujejo v enakem obsegu kot gospod Daul in imajo tozadevno drugačno razumevanje. Zato potrebujemo to razpravo.
<P>
Zato menimo, da je glede na razpravo, ki se odvija v eni izmed držav članic, namreč Italiji, primerna ne samo zaradi italijanske situacije, temveč zaradi vprašanja, ali svoboda izražanja kot posledica gospodarske, politične in medijske moči v obsegu, ki ga doslej v Evropi nismo poznali, predstavlja tveganje za demokratični razvoj v Evropi. Točno to je stvar, o kateri želimo razpravljati. Zato bi morali storiti to in zavrniti predlog gospoda Daula.
<P>
(Aplavz)
<SPEAKER ID="031" NAME="Predsednik">
Izjava Komisije o svobodi obveščanja v Italiji bo ostala na razporedu dela.
<P>
Od skupine Evropske ljudske stranke (Krščanskih demokratov) sem prejel še zahtevo, da razprava ne bi bila zaključena z vložitvijo predlogov resolucij.
<SPEAKER ID="032" NAME="Daniel Cohn-Bendit">
v imenu skupine Verts/ALE. - (DE) Gospod predsednik, gospod Daul, smo Parlament, ki bi moral, čisto upravičeno, glasovati o čimprejšnji zagotovitvi denarja za ljudi v Abrucih ter tozadevno prevzeti odgovornost.
<P>
Smo tudi Parlament z odgovornostjo. Ko o nečem razpravljamo, moramo nato glasovati o resoluciji, tako da razprava služi namenu. Zato smo za sprejetje resolucije po tej razpravi.
<P>
(Aplavz)
<SPEAKER ID="033" NAME="Mario Mauro" LANGUAGE="IT">
Gospod predsednik, spregovoriti želim v podporo predloga, da se ne zaključi z resolucijo, saj sem slišal gospoda Schulza povedati nekaj, kar je po mojem mnenju zelo pomembno: če resnično hočemo, da ta razprava zajema "Evropo" in ne samo Italije, potem nima smisla glasovati o resoluciji z naslovom "Svoboda obveščanja v Italiji".
<P>
Na vsak način razpravljajmo jutri: posledično bomo našli čas in sredstva, da obravnavamo vprašanje v okviru Evrope in glasujemo o resoluciji o svobodi obveščanja v Evropi.

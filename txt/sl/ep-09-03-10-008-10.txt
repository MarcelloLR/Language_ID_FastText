<CHAPTER ID="008-10">
10. Enako obravnavanje ter dostop moških in žensk na področju uprizoritvenih umetnosti (
<P>
Pred glasovanjem:
<SPEAKER ID="114" NAME="Claire Gibault" LANGUAGE="FR">
Gospod predsednik, gospe in gospodje, poklici v uprizoritveni umetnosti niso imuni na vedno prisotne velike neenakosti med moškimi in ženskami.
<P>
Ker se ukvarjam z umetnostjo, je to težava, ki mi je zelo blizu, saj je diskriminacija žensk v uprizoritveni umetnosti že vedno močno prisotna, predvsem kadar gre za višje položaje: tako malo žensk je direktoric v gledališču, operi in tako dalje.
<P>
Zelo pomembna je na primer razširitev prakse izvajanja tajnih avdicij pri novačenju orkestralnih glasbenikov po analogiji z obstoječimi poslovnimi praksami obravnave anonimnih življenjepisov, deloma zaradi tega, ker je to edini način, da bodo ženske dobile delo kot orkestralne solistke, pa tudi zaradi tega, ker je to dober način za boj proti rasni diskriminaciji.
<P>
Ženske v tem sektorju zaradi neobičajnega delovnega časa, ki je vezan na njihov poklic, še težje najdejo ravnotežje med poklicnimi in družinskimi obveznostmi, zato iz tega tudi izhaja potreba po posebnem delovnem času jasli, ki ustreza potrebam umetnikov.
<P>
Gospe in gospodje, Evropa kot dolgoletni dom kulture ne more še naprej ignorirati teh problemov, zaradi katerih potem trpi.

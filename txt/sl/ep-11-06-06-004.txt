<CHAPTER ID="004">
Sporočila predsednika
<SPEAKER ID="009" NAME="Predsednik">
Gospe in gospodje, 4. junija smo obeležili 22. obletnico dveh pomembnih dogodkov. Na ta dan leta 1989 so oblasti Ljudske republike opravile s protestniki na Trgu nebeškega miru tako, da so se protesti končali s prelivanjem krvi. Tega se vsi spominjamo.
<P>
Na isti dan pred 22 leti pa so potekale tudi prve delno svobodne parlamentarne volitve v srednji in vzhodni Evropi, tj. na Poljskem, na katerih so zmagali kandidati demokratične opozicije in si razdelili skoraj vse sedeže, za katere je bilo mogoče svobodno glasovati. Predstavniki demokratične opozicije so izmed sedežev, za katere je bilo mogoče svobodno glasovati, v senatu razdelili vse razen enega. Prav tako so si razdelili vse preostale sedeže v spodnjem domu (sejmu).
<P>
Ti obletnici nas spominjata, koliko sprememb se je zgodilo v Evropi in kako smo Evropejci lahko sprejeli spremembe v srednji in vzhodni Evropi z minimalnimi izgubami, kar se je končalo s ponovno združitvijo vzhodne in zahodne Evrope.
<P>
° ° ° °
<P>
Gospe in gospodje, sporočiti vam moram nekaj zelo pomembnih informacij. V času delnega zasedanja, ki se je pravkar pričelo, bo brez predhodnega opozorila potekala požarna vaja. Podobna vaja bo potekala v teku junijskega mini zasedanja v Bruslju. Podrobnosti o tem ste prejeli po elektronski pošti. Tam so vsa pojasnila o tem, kaj morate storiti, ko se oglasi alarm. Tega, kdaj se bo alarm oglasil, ne vemo, vendar pa se moramo prav vsi seznaniti z navodili in jih upoštevati, ko zaslišimo alarm. Čez nekaj minut vam bom po elektronski pošti poslal še en opomnik in podrobna navodila o tem, kaj morate narediti, ko se oglasi alarm, in kaj ta vaja vsebuje. Vse informacije bodo torej na voljo v elektronski pošti.
<P>
° ° ° °
<P>
Želim vas tudi obvestiti, da me je gospa Koch-Mehrin obvestila o svojem odstopu s položaja podpredsednice Evropskega parlamenta od dne 11. maja 2011. V skladu s členom 18 Poslovnika razglašam, da je ta položaj prost.

<CHAPTER ID="005">
Čas glasovanja
<SPEAKER ID="101" NAME="Predsednica">
Najprej z veseljem sporočam Parlamentu, da je litovski parlament zjutraj ratificiral Pogodbo.
<P>
(Ploskanje.)
<P>
Naslednja točka je čas glasovanja.
<P>
(Za rezultate glasovanja in druge informacije v zvezi z njim glej zapisnik.)
<P>
- Pred glasovanjem:
<SPEAKER ID="102" NAME="Jens-Peter Bonde" AFFILIATION="IND/DEM">
Gospa predsednica, danes bom zadnjikrat glasoval v Parlamentu. Jutri bo dansko junijsko gibanje zastopal Hanne Dahl. Zahvaljujem se vam za dobre diskusije v zvezi s ustavo in referendumi ter dobro sodelovanje v skupnem boju za preglednost.
<P>
Uspelo nam je odpreti skrivni telefonski imenik Komisije. Do njenega dnevnega reda in zapisnikov dostopamo prek interneta. Kmalu bomo videli, kdo svetuje Komisiji in kdo dobi subvencije. Taki uspehi so bili mogoče le, ker smo sodelovali zunaj političnih meja.
<P>
V konvenciji so 23 vlad, vsi poslanci nacionalnih parlamentov in vsi poslanci Evropskega parlamenta razen enega podpisali zelo enostaven predlog za večjo preglednost postopka. Vsi postopki morajo biti odprti in pregledni, razen v primeru odstopanj.
<P>
Poleg tega se vam zahvaljujem, da ste podprli nekaj mojih predlogov sprememb v zvezi z F-plini, podnebjem in pesticidi ter pitno vodo, prometom, nitrati in ekološko izdelanimi klobasami.
<P>
Moja druga želja je, da zakonov ne bi več oblikovali državni uradniki za zaprtimi vrati. Zagotovite, da se bodo vsi evropski zakoni sprejemali prek tega parlamenta z javnim glasovanjem.
<P>
Hvala vam, kolegi, za 29 let v naši skupni skupščini...
<P>
... in hvala danskim volivcem, ki so to omogočili.

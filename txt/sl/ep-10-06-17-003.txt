<CHAPTER ID="003">
Prepoved komercialnega kitolova (razprava) 
<SPEAKER ID="007" NAME="Predsednica">
Naslednja točka je izjava Komisije o prepovedi komercialnega kitolova.
<SPEAKER ID="008" NAME="Maria Damanaki">
članica Komisije. - Gospa predsednica, dovolite, da se zahvalim Evropskemu parlamentu, ker se je spomnil na pomembnost učinkovitega ohranjanja kitov pred letnim srečanjem Mednarodne komisije za kitolov, ki bo prihodnji teden potekalo v Agadirju v Maroku. Prednostno vprašanje v zvezi s tem prihodnjim srečanjem Mednarodne komisije za kitolov (IWC) je najti rešitev za prihodnost IWC.
<P>
Navedeni cilji IWC so ohranjanje kitov in upravljanje dejavnosti kitolova. Po letih prekomernega ulova je Mednarodna komisija za lov na kite leta 1982 sprejela moratorij na komercialni kitolov. Od takrat so zaradi več let nerešene razprave o ustreznih sredstvih za ohranjanje, izkoriščanje in preučevanje kitov člani IWC postali zaskrbljeni glede organov, pomembnih za prihodnost. Zato je bil sprožen postopek za reševanje te mrtve točke.
<P>
Kakor veste, si Evropska unija zelo prizadeva za zaščito kitov in je sprejela zakonodajo, ki v tem pogledu zagotavlja visoko raven zaščite. Komercialni kitolov v Evropski uniji ni dovoljen. Na podlagi te močne volje za ohranjanje kitov je Svet lani sprejel sklep o stališču EU za naslednja tri letna srečanja Mednarodne komisije za lov na kite. Prevladujoči cilj tega sklepa je bil, navajam, "zagotoviti učinkovit mednarodni regulativni okvir za ohranjanje in upravljanje kitov, s katerim se bo dolgoročno zagotovilo znatno izboljšanje stanja ohranjenosti kitov in vzpostavil nadzor Mednarodne komisije za lov na kite nad vsemi dejavnostmi kitolova".
<P>
Tako EU poziva k učinkovitemu varstvu kitov po svetu in v tem smislu še vedno menimo, da je IWC instrument za dosego tega cilja na globalni ravni. Evropsko unijo spodbujajo sedanja prizadevanja za prekinitev dolgotrajne mrtve točke v IWC. Vendar pa ne moremo sprejeti končnega kompromisa, razen če bo ta tlakoval pot do resnično učinkovitega regulativnega okvira za ohranjanje in upravljanje kitov, s katerim se bo dolgoročno zagotovilo znatno izboljšanje njihovega položaja.
<P>
Ohraniti moramo moratorij na komercialni kitolov in spraviti vse dejavnosti kitolova pod nadzor IWC. EU ocenjuje predloge, kot je sedanji kompromis predsedstva IWC, komisar Potočnik, ki je zadolžen za oceno, pa vas bo pravočasno ustrezno obvestil o njej. Prav tako bomo morali v največji meri povečati vpliv Evropske unije na Mednarodno komisijo za lov na kite. To pomeni zagotavljanje enotnosti v zunanjem zastopanju in iskreno sodelovanje med državami članicami Evropske unije.
<P>
Gospa predsednica, spoštovani poslanci, lahko vam zagotovim, da bo Evropska unija uspešno delovala v Mednarodni komisiji za lov na kite - in seveda drugje -, da bi dosegla dober splošen dogovor za ohranjanje kitov, kakor je izpostavljeno v resoluciji Evropskega parlamenta iz leta 2009. S trdnim stališčem Evropske unije lahko prispevamo h uspešni rešitvi, ki bo zagotovila najučinkovitejšo varstvo kitov po svetu.
<SPEAKER ID="009" NAME="Richard Seeber" LANGUAGE="DE">
Gospa predsednica, gospe in gospodje, vesel sem, da smo danes tu v tem parlamentu pod grškim vodstvom, da se tako izrazim, in ta tema je - prepoved kitolova - je pri vas v dobrih rokah. Vendar pa bi rad opozoril, da imamo na ravni EU žal zelo malo pristojnosti v teh mednarodnih pogajanjih in stališče, ki so ga zavzele posamezne države članice, do sedaj še ne ustreza popolnoma temu, kar dejansko nameravamo doseči na ravni EU.
<P>
Pripravili smo mnogo resolucij na to temo in kitolov je seveda v naših vodah prepovedan. Vendar pa so razmere na globalni ravni nezadovoljive, saj ta mednarodni sporazum zagotavlja mnogo priložnosti za izvzetje in mnogo narodov, ki se ukvarjajo s kitolovom - tu bi rad omenil Kitajsko - prekomerno izkorišča kitolov ali ubijanje kitov za znanstvene namene. To ni namen tega sporazuma. Žal se še vedno uporabljajo tudi mnogi nečloveški načini ubijanja.
<P>
Zato je v celoti položaj zelo nezadovoljiv in sedaj bi morali premisliti, kaj storiti glede tega. Najprej moramo premisliti, kako lahko sedaj pristopamo k temu vprašanju. Pomembno je, da ukrepamo združeno. V tem oziru pozivamo zlasti Evropsko komisijo, naj prepriča države članice, da se pridružijo in na mednarodnih pogajanjih govorijo z enim glasom in ne s 27 glasovi, kakor se je dogajalo v preteklosti.
<P>
Potrebujemo točne osnovne podatke, ki jih do sedaj ni bilo. Vemo, da so kiti zelo selivske vrste. Zato moramo zbrati te podatke, ker obstajajo velike razlike med severno in južno poloblo. Obstajajo tudi velike razlike med posameznimi vrstami. Niso vse vrste tako ogrožene kot mnoge med njimi. Točni osnovni podatki bi nam zagotovili večji pogajalski vpliv.
<P>
Tretjič, jasno moramo opredeliti svoje cilje: Kaj dejansko hočemo? To nas pripelje, da se tako izrazim, do tega "kaj". Najprej, pomembno je, da v EU ohranimo prepoved kitolova. Drugič, premisliti moramo, kako bi lahko spodbujali humane načine ubijanja. To je tudi ključna točka, ker bomo na splošno dosegli mnogo več z bolj realistično opredelitvijo naših ciljev, kot pa če k vprašanju pristopamo na preveč naiven način. Tretjič, prav tako potrebujemo jasno razmejitev oceanov z določitvijo območij, kjer je kitolov popolnoma prepovedan, a v kombinaciji z jasnimi kontrolami in s sistemom spremljanja, ki deluje. Kot EU lahko k temu veliko prispevamo.
<P>
Če bomo sledili vsemu temu, bomo dosegli položaj, ko dogovor na papirju ne bo videti tako prijazen, a v stvarnem smislu bo za kite storjenega mnogo več.
<SPEAKER ID="010" NAME="Jo Leinen">
v imenu skupine S&D. - (DE) Gospa predsednica, gospa komisarka, gospe in gospodje, naša skupina pozdravlja izjavo Komisije, da se bomo borili za ohranitev moratorija na komercialni kitolov. Sedaj mora Svet potrditi to izjavo in predvsem zagotoviti, da bo 27 držav članic govorilo enoglasno. Ne smemo si privoščiti, da bi s tem odlašali. Iz srečanja ministrov za okolje vemo, da glede tega nimamo soglasja. Nekatere posamezne države članice sledijo drugačnim ciljem kot velika večina preostalih. Sedaj, ko imamo Lizbonsko pogodbo, bi se morali navaditi na dejstvo, da govorimo enoglasno tudi v svoji zunanji politiki in pri predstavljanju naših vrednot in interesov v mednarodnih organizacijah in ne, kakor je veljalo v preteklosti, vsaka država članica zase, zaradi česar je na koncu oslabela Evropa. To smo doživeli že na konferenci CITES. Tu je bila naša nesoglasnost na koncu nekakšna nemoč. Nismo dosegli tistega, kar smo želeli. Ne želim, da se to nadaljuje v Mednarodni komisiji za lov na kite.
<P>
Leto 2010 je mednarodno leto biotske raznovrstnosti; z drugimi besedami, varstvo ekosistemov in ogroženih živalskih in rastlinskih vrst bo v teh mesecih v samem središču naših prizadevanj. Zelo slab znak bi bil, če bi bil ravno v Komisiji za lov na kite odpravljen moratorij in bi bil ponovno dovoljen komercialni kitolov. Vemo, da ta živalska vrsta ostaja ranljiva. Naša morja postajajo vse bolj onesnažena in podnebne spremembe jim bodo prizadejale še eno breme. Zato moramo biti v svojem pristopu k tej temi zelo previdni. Komercialni interesi Japonske, Islandije in Norveške tu ne smejo imeti prednosti. Našo pot mora določati zaščita te vrste in njenih ekosistemov.
<P>
Priča smo zlorabi pojma "lova za znanstvene namene". Japonska v Antarktičnem oceanu na leto zagotovo pobije 900 kitov v okviru pojma "lova za znanstvene namene". To je očitno zlorabljanje in popolnoma podpiram skrbi avstralske vlade, ki tega tudi ne želi več dopuščati.
<P>
Storiti bi morali, kar je glede tega predlagala Komisija. Svet pozivamo, naj tu poskrbi za enotnost, da bomo na prihodnjem srečanju Mednarodne komisije za lov na kite govorili enoglasno.
<SPEAKER ID="011" NAME="Isabella Lövin">
v imenu skupine Verts/ALE. - Gospa predsednica, če si lahko predstavljate konja, ki ima v trebuh zabodena dve ali tri eksplozivna kopja in je prisiljen, da po ulicah Londona vleče mesarjev voz, kri pa se mu medtem izliva v jarek, si lahko predstavljate ta način ubijanja.
<P>
"Topničarji sami priznavajo, da bi se ta industrija prenehala, če bi lahko kiti kričali, ker tega ne bi mogel nihče prenesti." Te besede je izrekel dr. Harry Lillie, ladijski zdravnik na lovu kitov v Antarktičnem oceanu v štiridesetih letih prejšnjega stoletja. Nedavne raziskave kažejo, da povprečno še vedno traja od dveh minut do več kot ene ure, da umre s harpuno ustreljen kit.
<P>
Leta 1982 se je svet dogovoril za mednarodni moratorij na komercialni kitolov, ker so bili staleži dejansko izčrpani, in od takrat tri države vztrajajo in še naprej lovijo - Japonska, Islandija in Norveška.
<P>
Naslednji teden se bo Mednarodna komisija za lov na kite sestala v Agadirju in EU se mora odločiti glede predloga predsedstva. Poudariti moram, da sem zgrožena, da moja domača država Švedska zahteva ta kompromis in vašo pozornost bi rada pritegnila k usodnim slabostim vseh kompromisov, o katerih smo razpravljali.
<P>
Vse kvote, ki jih lahko določi znanstveni odbor, morajo biti določene v skladu z "ravnjo usklajanja". Ta raven usklajanja znaša 0,72 in pomeni, da lahko dopustimo, da bi moral stalež znašati 72 % prvotnega stanja. Zelo pomembno je, da to upoštevamo, če bi se dogovorili za kakršen koli kompromis, in da ne gremo pod to raven usklajanja. V zatočišču za kite v Južnem oceanu ne bi smel biti dovoljen kitolov. V ta kompromis so vključene ogrožene vrste. V mednarodnem letu biotske raznovrstnosti ZN ne bi smeli kršiti načel varstva ogroženih vrst.
<SPEAKER ID="012" NAME="Charles Tannock">
v imenu skupine ECR. - Gospa predsednica, vso svojo kariero poslanca tega parlamenta sem oster zagovornik dobrega počutja živali. Nisem navdušen nad kitolovom in rad bi, da se moratorij na komercialni kitolov ohrani, dokler so te vrste ali nekatere od teh vrst ogrožene.
<P>
Vendar pa priznavam, da je za nekatere evropske države, med njimi za Dansko in Islandijo - in Islandija upa, da bo postala kandidatka, da se v kratkem pridruži Uniji -, kitolov mnogo več kot le komercialna dejavnost. Kitolov je osrednji pojem identitete, kulture in nasledstva teh držav. se še naprej zakonito odvijajo v Evropski uniji in to je tako imenovani šport. Nihče vsaj ne more reči, da se kitolov opravlja kot šport.
<P>
Če se bo kitolov še naprej odvijal uradno ali za znanstvene raziskave ali tako imenovane znanstvene raziskave zunaj moratorija, bi morali vsaj vztrajati na strogih predpisih in na vrsti kitov, ki se jih lovi, ker je v oceanih nekaterih očitno več kot drugih, ter strogo uveljavljati omejitve ulova. Prav tako moramo vztrajati, da kitolovke uporabljajo hitrejše, bolj humane in učinkovitejše načine ubijanja, ki v največji meri zmanjšajo gorje teh veličastnih kitov.
<P>
Kot član skupine reformistov, ECR, sem nagnjen k spoštovanju pravice neodvisnih držav, da lovijo kite za hrano, čeprav to mene in drugih, ki nam je mar za dobro počutje živali, ne bi smelo odvrniti od pritiskanja na te države, naj prenehajo s tem.
<SPEAKER ID="013" NAME="Mike Nattrass">
v imenu skupine EFD. - Gospa predsednica, britanska javnost vztrajno nasprotuje kitolovu. Če bodo britanske roke zvezane za eno usklajeno vzdržnost EU glede kitolova, bo to zagotovilo vrnitev k pokolu.
<P>
Nečloveški Japonci dajejo pobude državam tretjega sveta, naj prenehajo: in poglejte, kako se vračajo h kitolovu. To je umor. Japonsko vlado bi bilo treba obravnavati kot socialno nesprejemljivo, ker to počne v sodobnem svetu. Britanci so bili nekoč močno vpleteni, a so to napako pustili v preteklem stoletju.
<P>
Če bo EU preprečila Združenemu kraljestvu, da glasuje proti temu, medtem ko Japonci in drugi morijo te lepe, občutljive in inteligentne sesalce, bo javnost Združenega kraljestva v neukrotljivi jezi glasovala za izstop iz EU. To bo poljub smrti za članstvo Britanije v EU.
<SPEAKER ID="014" NAME="Sirpa Pietikäinen" AFFILIATION="PPE">
Gospa predsednica, najprej bi se rada zahvalila gospe komisarki, ker je obljubila, da bo Komisija delala za učinkovit instrument, ki bo rešil kite, za boljši okvir in trajni moratorij.
<P>
Drugič, mislim, da je to, kakor je bilo tu že omenjeno, eden ključnih temeljnih kamnov v okoljski politiki in mednarodnih pogajanjih, kjer moramo stremeti k boljši združeni politiki v Evropski uniji. Komisija bi morala imeti skupaj s Parlamentom bolje usklajeno stališče in vlogo v teh pogajanjih.
<P>
Ko gre za sam predlog, bi resnično rada slišala močne in pritrdilne pripombe Komisije in Sveta, da bosta v pogajanjih nadaljevali s temi točkami. Najprej, da močno nasprotujeta vsem potezam za uzakonitev komercialnega kitolova ali uvedbo kakršne koli nove oblike kitolova: za avtohtone prebivalce bi morale biti dovoljene le omejene kitolovske operacije za namene obstoja in le za lokalno uporabo.
<P>
Drugič, da bi zagotovili, da ima vsak kitolov razumno znanstveno osnovo in temelji na načelu previdnosti - slučajne, s pogajanji dosežene kvote niso nikakršna osnova za trajnostni kitolov; da se ohranjajo in krepijo omejitve za trgovanje z vsemi proizvodi iz kitov; da se zmanjšanje števila kitov, ki se ne uporabljajo za namene avtohtonega prebivalstva, s sedanjih ravni okrepi in odpravi do nič; da se preneha kitolov za znanstvene namene, ki je zunaj nadzora IVC; in nenazadnje, da narodi, ki se ukvarjajo s kitolovom, izpolnjujejo vse dodatne stroške za nadzor, kontrolo in povečanje.
<P>
Mislim, da so kiti pomembni simboli naše okoljske zavesti in znak, kako na splošno ravnamo s svojim okoljem. Mislim, da ne bi smeli dajati na stran nobenih drugih vprašanj, kot so človekove pravice, da bi se jih obravnavalo kot vprašanje nacionalne suverenosti in interesa in kot stvar kulturnega okusa, prav tako pa tudi ne okoljskih vprašanj ali dobrega počutja živali. Kitolov je krut, ni nujen za hrano in ogroža našo biotsko raznovrstnost.
<SPEAKER ID="015" NAME="Linda McAvan" AFFILIATION="S&amp;D">
Gospa predsednica, kar je povedala gospa komisarka, je dokaj spodbudno glede nastajajočega stališča EU, ker bo imela EU v IWC pomembno vlogo - četrtina članstva - in tam bi lahko bili z možnostjo, da si pridobimo zaveznike, pomemben akter. Vendar pa bi rada razjasnila številne točke.
<P>
Gospa komisarka, dejali ste, da komisar Potočnik preučuje kompromis predsedstva, a kakor sem ugotovila, bi kompromis uzakonil komercialni kitolov na Japonskem, Norveškem in v Islandiji. Mislim, da to izpodbija zamisel o moratoriju na komercialni kitolov. Uzakonja kitolov v uveljavljenem zavetišču IWC v Južnem oceanu, ki ga je omenil moj kolega tam, in bi omogočil nadaljevanje kitolova ogroženih vrst. Upam, da bomo, ko bomo razmišljali o kompromisu, zelo pozorno pogledali za kakšen kompromis gre.
<P>
Želela bi nekaj jasnosti glede medijskih poročil o stališču Sveta. Britanski mediji poročajo, kakor sta omenila eden ali dva kolega, da odvetniki Komisije pravijo, da se mora 25 držav članic vzdržati glasovanja, če ne bodo dobili soglasja v EU. Ali lahko pojasnite točno stališče in nam poveste, kako blizu smo skupnemu stališču za ta odločilna pogajanja? Kot poslanci EP smo vsi videli pismo avstralske vlade, ki išče podporo za napredno stališče v IWC.
<P>
Grozna sramota bi bila, če EU ne bi mogla najti skupnega stališča. Če ne moremo najti skupnega stališča glede kitolova, le kako bomo našli skupna stališča glede drugih pomembnih mednarodnih vprašanj? Že sedaj imamo težavo v pogajanjih o živem srebru in mislim, da moramo pravočasno rešiti te probleme. Ni dovolj, da se EU tako vzdrži. Če je tako, to ne pomeni dosti za našo verodostojnost. Bi lahko torej, prosim, pojasnili to ključno točko?
<SPEAKER ID="016" NAME="Ulrike Rodust" AFFILIATION="S&amp;D">
(DE) Gospa predsednica, gospa komisarka, gospe in gospodje, tako imenovani kompromisni predlog, ki bo predložen naslednji teden v Agadirju, je po mojem mnenju popolnoma nesprejemljiv. Nadaljevanje komercialnega kitolova je nekaj, česar večina evropske javnosti ne razume. Komisijo in države članice pozivam, naj na srečanju v Maroku spregovorijo proti ponovni uvedbi komercialnega kitolova.
<P>
Seveda kompromis na papirju na prvi pogled ni videti tako slab. Njegovi zagovorniki pravijo, da bo dovoljeval celo manj ulovljenih kitov kot sedaj. Kompromisni predlog določa uvedbo kvot. Naj vam povem nekaj iz lastnih izkušenj glede kvot v ribiški politiki. Kvote, zlasti, ko se uporabljajo v svetovnem merilu, se sistematično obidejo. Le poglejte modroplavute tune. Tu se vsako leto znova določajo kvote, ki so večkratno sistematično prekoračene. Obstaja pa še en razlog, zakaj bi morala Evropska unija nasprotovati temu kompromisu. Določa kvote samo za tiste države, ki sedaj - in rekel bi, da "delno zakonito" - izvajajo kitolov. To bi pomenilo nagrado sistematičnemu kršenju teh pravil. Tega pod nobenim pogojem ne bi smeli dovoliti.
<P>
Zagovorniki kitolova trmasto vztrajajo pri svojih metodah. Japonska je domnevno celo zbirala glasove iz revnejših držav članic. To je še en razlog, zakaj bi morala Evropska unija združeno zavrniti ponovno uvedbo komercialnega kitolova.
<SPEAKER ID="017" NAME="Catherine Stihler" AFFILIATION="S&amp;D">
Gospa predsednica, tudi jaz bi se rada zahvalila gospe komisarki. Mislim, da moramo biti kot EU močni in krepki glede ohranitve in okrepitve moratorija na komercialni kitolov. Strinjam se s komisarko, da moramo poskusiti delati po vsej EU in da moramo ukrepati skupaj. Vesela sem, da je omenila poročilo naše nekdanje kolegice Elspeth Attwooll iz leta 2009, ki je mnogo pisala o vprašanju kitolova in se ukvarjala z njim.
<P>
Vendar pa bi rada pritisnila na komisarko in Svet glede naših posebnih omejitev. Kakor je dejalo mnogo kolegov, je kompromis videti, kot da daje mnogo proč. Ali bomo poskrbeli, da bo zatočišče za kite v Južnem oceanu ravno to, zatočišče za kite, in bomo ostro zagovarjali moratorij na komercialni kitolov? Na primer, ali bomo poskrbeli, da bosta ogroženi vrsti hrbtoplutega kita in zajvala dejansko popolnoma zaščiteni? Zato me zanimajo omejitve. Ali jih lahko izpostavite?
<SPEAKER ID="018" NAME="Juan Carlos Martín Fragueiro">
predsedujoči Svetu. - (ES) Gospa predsednica, to priložnost bom izkoristil, da povem, da predsedstvo Evropske unije podpira delovni postopek Mednarodne komisije za lov na kite (IWC) in da se v imenu držav članic ukvarja z mandatom, ki je bil sprejet marca 2009. Med drugimi pomembnimi točkami ta mandat podpira nadaljevanje moratorija na komercialni kitolov, prepoved ali odpravo lova v znanstvene namene zunaj predpisov IWC, ustvarjanje zatočišč za kite in nadaljevanje zelo strogih pravil, ki bodo dopuščala samooskrbni kitolov domačinov.
<P>
Prav tako bi rad povedal, da predsedstvo odobrava in podpira proces posodabljanja in izboljšave IWC, o katerem poteka razprava na njenem 62. sestanku IWC v Agadirju s ciljem, da postane bolj operativen in funkcionalen.
<P>
Predsedstvo se zato Bruslju in tudi v Agadirju ukvarja z usklajevanjem stališča EU, da bo lahko sedanji mandat zaključen in bo lahko razjasnjena in uveljavljena politika varstva, s katero se strinjate mnogi med vami.
<SPEAKER ID="019" NAME="Maria Damanaki">
članica Komisije. - Gospa predsednica, rada bi se zahvalila vsem poslancem Parlamenta za njihove pripombe. Rada bi se vam zahvalila, ker razumem, da se v vseh pripombah strinjate, da bi morali ohraniti moratorij na komercialni kitolov in to bomo storili.
<P>
Prav tako moramo poskusiti v okvir nadzora IWC spraviti vse dejavnosti kitolova. Rada bi poudarila, da je IWC koristen instrument za doseganje naših ciljev na globalni ravni in da ga ne bi smeli opustiti.
<P>
Komisija dela na kompromisu predsedstva IWC. Reči moram, da smo že prejeli mnogo pomislekov. Nekateri izmed njih so tu omenjeni. V mislih imam pomisleke glede prihodnje trgovine s proizvodi iz kitov, znanstveno osnovo predlaganih kvot za ulov, finančne posledice, visoke kvote za ulov, prihodnost kitolova za znanstvene namene in veliko drugih skrbi.
<P>
Istočasno pa moramo poskusiti doseči skupno stališče EU in, kakor ste že omenili, nimajo vse države članice enakega stališča glede tega vprašanja. Nadaljujemo z ocenjevanjem in poskušamo doseči kompromis, a lahko vam povem, da ne bomo sprejeli kompromisa, razen če bo to pomenilo tlakovanje poti do resnično regulativnega okvira za ohranitev in upravljanje kitov. Ne bomo sprejeli kompromisa, ki ne more zagotoviti te možnosti. Ne moremo sprejeti okvira, ki dolgoročno ne bo zagotovil znatnega izboljšanja statusa kitov.
<P>
Glede naše možnosti in našega prizadevanja v pogajanjih ob srečanju IWC, ki bo naslednji teden, bo zelo dobro in zelo pomembno imeti skupno možnost EU. Nerada vas moram spomniti, kaj se je zgodilo s konferenco CITES o modroplavutih tunih: imeli smo skupno stališče EU in dve državi sta glasovali proti. Sprejeli bomo ukrepe, da bi poskrbeli za ta položaj, a tu je položaj drugačen. Nismo še dosegli skupnega stališča in spoštovati moramo odločitev Sveta.
<P>
Ne bi mogla biti bolj iskrena glede tega, popolnoma sem odkrita. Gospod Potočnik in GD za okolje še delata. Poskušata storiti največ, kar je v njuni moči, za kite in za njihovo prihodnost, pri tem pa upoštevata sklepe Sveta in prav tako poskušata oblikovati združen pristop EU.
<P>
Rada bi vas obvestila, da imamo težave pri sprejemanju teh odločitev, ker pravna služba Sveta trdi, da moramo to odločitev sprejeti soglasno. Komisija se ne strinja, a to je še v teku.
<P>
To je vse, kar vam lahko ponudim. Glede tega sem popolnoma odkrita; to so vse informacije. Več moramo razpravljati in potrudili se bomo po svojih najboljših močeh. Gospod Potočnik in celotna Komisija se po svojih najboljših močeh trudimo, da bi rešili prihodnost kita.
<SPEAKER ID="020" NAME="Predsednica">
Razprava se je zaključila.
<P>
Pisne izjave (člen 149 poslovnika)
<SPEAKER ID="021" NAME="Luís Paulo Alves  " LANGUAGE="PT">
Unija je dolžna zavarovati biotsko raznovrstnost in ohraniti vrste z zagovarjanjem dobrega počutja živali in ukrepanjem proti krutosti pri kitolovu. Zato je nujno, da EU v Agadirju pokaže, da je proti zlorabam v kitolovu, zlasti glede komercializacije in predvsem v tako imenovanem kitolovu za znanstvene namene. Vemo, da se kvote nikoli ne spoštujejo. Zato ne moremo sprejeti nikakršnih zavez, ki državam še naprej dajejo prostor za zlorabo zakonitosti.
<P>
Pomembno je, da EU v največji mogoči meri poveča svojo prisotnost v Mednarodni konvenciji o ureditvi lova na kite tako, da govori enoglasno. Kiti so selivci in zato je pomembno nadzirati zlorabe, ki jih zagrešijo redki, ki pa resno ogrožajo interese vseh. Za mnoge obalne skupnosti postaja ohranjanje kitov in njihovih habitatov strahotno pomembno, v gospodarskem in v socialnem smislu, za izvajanje s tem povezanih dejavnosti, kot je spremljanje kitov. To ima resničen vpliv na trajnost skupnosti, kot so tiste v moji domači regiji Azorov, kjer so iz zgodovinske prakse komercialnega kitolova prešli na to novo dejavnost. V Agadirju so zato pomembna pogumna stališča.
<SPEAKER ID="022" NAME="Pavel Poc  " LANGUAGE="CS">
Globalne populacije nekaterih vrst kitov so sedaj močno ogrožene in tako je skoraj v celoti zaradi človeških dejavnosti. Noben del človeške populacije ni glede hrane odvisen od kitov. Danes ni opravičila za pobijanje kitov: "kitolov za znanstvene namene", "nujen vsakdanji kruh" in "tradicionalni lov" so le izgovori, da bi se obšlo moratorij na komercialni kitolov, ki velja od leta 1986. Vsaka oblika kitolova je izredno neetična, nehumana in v nasprotju s sedanjimi zakoni Evropske unije, zlasti z Direktivo Sveta 92/43/EGS. Na pogovorih Mednarodne komisije za lov na kite v Maroku mora EU zato pokazati največjo možno enotnost in uveljavljati svoj diplomatski vpliv, da bi zagotovila učinkovit upravni in pravni okvir za varstvo kitov in brezkompromisno uveljavljanje, vključno z uporabo mednarodnih diplomatskih in pravnih ukrepov. EU ne sme podpirati preklica ali omejitve moratorija na komercialni kitolov. Moratorij bi bilo treba razširiti, da bi bile vanj zajete tudi druge vrste kitov. Obstoječa morska območja, kjer je popolnoma prepovedano loviti kite, je treba ohraniti in ustanoviti je treba nova zavarovana območja. Strogo je treba uveljavljati skladnost s prepovedjo o mednarodni trgovini s proizvodi iz kitov. V primeru Islandije mora biti članstvo v EU pogojeno s prenehanjem kitolova. Vsako pobijanje kitov v državah EU je treba kolikor je mogoče strogo kaznovati.

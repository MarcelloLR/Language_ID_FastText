<CHAPTER ID="004-01">
1. Imenovanja v parlamentarne odbore: gl. zapisnik
<P>

<SPEAKER ID="010" NAME="Rebecca Harms" AFFILIATION="Verts/ALE">
(DE) Gospod predsednik, včeraj smo iz Groznega v Čečeniji prejeli žalostne novice. Tam je bila umorjena novinarka Natalija Estemirova, ki smo jo vsi v naši skupini dobro poznali. Po ugrabitvi v Groznem je bila najdena mrtva tik za mejo med Čečenijo in Ingušetijo. Natalija Estemirova je bila zelo predana svojemu delu za organizacijo Memorial v Čečeniji. Prosili bi vas, da ugodite naši prošnji in se z minuto molka poklonite tej zelo predani novinarki in borki za svobodo in človekove pravice v Čečeniji.
<P>
(Aplavz)

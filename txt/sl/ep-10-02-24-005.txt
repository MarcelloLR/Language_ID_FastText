<CHAPTER ID="005">
Prevoz konj za zakol v Evropski uniji (pisna izjava) 
<SPEAKER ID="012" NAME="Predsednik">
Rad bi vas obvestil, da je danes, 24. februarja 2010, absolutna večina poslancev Parlamenta podpisala pisno izjavo 0054/2009 gospe Lynne, gospe Jędrzejewske in gospoda Schlyterja o prevozu konj za zakol v Evropski uniji. Zato bo v skladu s členom 124(4) Poslovnika posredovana naslovnikom in objavljena skupaj z imeni podpisnikov v Sprejetih besedilih seje z dne 25. februarja 2010.
<P>
Radi bi se zahvalili avtorjem za predložitev te izjave.
<SPEAKER ID="013" NAME="Elizabeth Lynne">
avtorica. - Gospod predsednik, odlična novica je, da smo dosegli pravo število podpisov. Hvala vsem za podpis te pisne izjave.
<SPEAKER ID="014" NAME="Predsednik">
Rad bi vas obvestil, da nisem imel možnosti podpisati izjave in da sem pripravljen to storiti takoj.

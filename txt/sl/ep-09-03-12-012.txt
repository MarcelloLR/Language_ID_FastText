<CHAPTER ID="012">
Sprejetje zapisnika predhodne seje: glej zapisnik
<SPEAKER ID="303" NAME="Predsednica">
Včerajšnji zapisnik je bil razdeljen.
<P>
So kakšne pripombe?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Gospa predsednica, poslance prosim, če mi dovolijo, da izkoristim nekaj minut njihovega časa.
<P>
Rad bi spregovoril o Kitajski. Danes je bil predložen predlog resolucije o Kitajski, o primeru gospoda Gao Zhishenga, poznanega odvetnika, ki je bil aretiran. Obstaja bojazen, da bo mučen; njegovi družini je bil pravkar dovoljen vstop v Združene države Amerike in bojijo se za njegovo življenje.
<P>
Ker je žal mogoče obravnavati samo tri teme, predloga, ki se nanaša na gospoda Gao Zhisheng ni mogoče vključiti. Zadevo smo nameravali predlagati na marčevskem II. zasedanju. Sedaj smo bili obveščeni, da na marčevskem II. zasedanju ne bo nujnih zadev, saj v skladu s pravili, kadar sta dve plenarni zasedanji v istem mesecu, na drugem ne more biti nujnih zadev.
<P>
Dvomim v to razlago. Razlaga se nanaša na dvojni zasedanji v septembru in, pred tem, v oktobru, na katerih je bil obravnavan proračun. Dve zasedanji v marcu sta zaradi volitev; gre za izjemen primer. To pomeni, da lahko vprašanja glede človekovih pravic obravnavamo šele konec aprila, kar pa je prepozno.
<P>
Zato pozivam predsedstvo, da najprej preuči to vprašanje in drugič, da izrazi našo izjemno zaskrbljenost glede tega primera na kitajsko ambasado - v ta namen vam lahko izročim primer gospoda Gao Zhishenga - saj nihče ne ve, kje je in obstaja bojazen, da je mučen, njegovo življenje pa je ogroženo.

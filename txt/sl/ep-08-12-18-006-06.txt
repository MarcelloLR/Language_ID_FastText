<CHAPTER ID="006-06">
6. Proračunsko leto 2009, kakor ga je spremenil Svet (glasovanje) 
<P>
- Po glasovanju:
<SPEAKER ID="075" NAME="Éric Woerth">
predsednik Sveta. - (FR) Gospod predsednik, gospe in gospodje, vaše glasovanje o drugi obravnavi osnutka proračuna predstavlja zadnjo stopnjo postopka, ki ga je zaznamoval zelo visok standard sodelovanja med obema vejama proračunskega organa in Komisijo. Prisrčno bi se rad zahvalil vsem sodelujočim, predvsem predsedniku Odbora za proračun, gospodu Bögeju, poročevalcema, gospe Haug in gospodu Lewandowskemu, ter gospe komisarki Grybauskaitė.
<P>
Na našem posvetovalnem sestanku, ki je potekal 21. novembra, smo s skupnim delom poskušali doseči uravnotežen proračun za leto 2009, ki bo zagotovil, da bo financiranje politik EU ustrezno ocenjeno, hkrati pa bodo zaščiteni interesi evropskih davkoplačevalcev. Skupaj smo našli načine financiranja instrumenta za hrano, ter tako izpolnili našo nalogo za podporo držav v razvoju, in skupaj smo oblikovali praktične ukrepe, ki bodo omogočali, da najdemo rešitev iz zapletene situacije na področju kohezijske politike in končno začnemo s programi za obdobje 2007-2013
<P>
Pomen te pobude so poudarili vodje držav in vlad med Evropskim svetom in to predstavlja glavni sklop evropskega odziva na gospodarsko krizo, glede katere moramo brez odlašanja nadaljevati z delom. Vaše glasovanje nam bo zagotovilo, da bodo rezultati posvetovanja popolnoma uresničeni in, v skladu s postopkom, ki ga določa Pogodba, torej lahko potrdim, da Svet sprejema najvišjo stopnjo zvišanja iz vaše druge obravnave.
<SPEAKER ID="076" NAME="Predsednik">
Zahvaljujem se vam za vašo izjavo, gospod Woerth.
<P>
Ker Komisija ne želi podati pripomb, ugotavljam, da je proračunski postopek zaključen v skladu z določbami Pogodbe in Medinstitucionalnega sporazuma z dne 17. maja 2006 in da sta se Svet in Parlament v skladu s točko 13 Medinstitucionalnega sporazuma dogovorila o najvišji stopnji zvišanja neobveznih izdatkov iz druge obravnave Parlamenta.
<P>
S tem je proračunski postopek zaključen in proračun dokončno sprejet. Sedaj bomo podpisali razne izjave, a kmalu moramo glasovati o naslednji resoluciji.
<P>
(Predsednik je povabil gospoda Woertha, komisarko Grybauskaitė, gospoda Bögeja (predsednika Odbora za pororačun) in poročevalca, gospo Haug in gospoda Lewandowskega, da se mu pridružijo)
<P>
(Proračun je bil podpisan)
<P>
Ravno sem izvedel, da ima danes gospod Böge rojstni dan, in bi mu rad iskreno čestital.

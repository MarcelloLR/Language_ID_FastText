<CHAPTER ID="006-11">
11. Direktiva o varnosti igrač (
<P>
- Po glasovanju o spremembi 142:
<SPEAKER ID="096" NAME="Herbert Reul" AFFILIATION="PPE-DE">
(DE) Gospod predsednik, glede pravilnosti postopka; smo v postopku sprejetja odločitve, direktive, na podlagi sporazuma treh strani. Včeraj smo imeli podobno stanje v zvezi s trgovanjem emisij. Danes po pravici vse ostale spremembe dajemo na glasovanje ločeno po sprejetju splošne odločitve, kar mislim, da je pravilno in ustrezno. Tega nismo storili včeraj in seveda ne razumem zakaj. Dejstva so bila enaka, a ločeno glasovanje ni bilo izvedeno, kar menim, da ni sprejemljivo. Navsezadnje smo jaz in 40 kolegov poslancev včeraj predložili spremembe in mislim, da sem tudi upravičen do glasovanja o njih.
<SPEAKER ID="097" NAME="Predsednik">
Jaz le opravljam svoje delo in imam le izvršilno funkcijo. Morda imam vpliv, a nimam prave moči.
<SPEAKER ID="098" NAME="Hannes Swoboda" AFFILIATION="PSE">
(DE) Gospod predsednik, smiselno bi bilo, da se srečate s konferenco predsednikov in premislite o uvedbi splošnega postopka. Zagotovo bi pozdravil tistega, ki smo mu sledili včeraj, a v takih primerih bi morali vedno upoštevati enak sistem glasovanja.
<SPEAKER ID="099" NAME="Predsednik">
To bomo posredovali konferenci predsednikov, in bomo sprejeli takšno ali drugačno odločitev.
<SPEAKER ID="100" NAME="Evelyne Gebhardt" AFFILIATION="PSE">
(DE) Gospod predsednik, en del dogovora med Parlamentom in Svetom je bila izjava Komisije, ki nam jo je obljubil komisar Verheugen. V ponedeljek te izjave ni podal. Predvidevala sem, da bo komisar Verheugen - ki ga danes seveda ni tu, a ga zastopa komisar Barrot - v tem Parlamentu pred glasovanjem podal to izjavo, ki zadeva tri pomembne točke za Parlament, a takšne izjave še nisem slišala. Rada bi takoj slišala potek postopka.
<SPEAKER ID="101" NAME="Predsednik">
Predsednik ni bil obveščen o tem, a sem to zabeležil sedaj. Gospa Gebhardt, kdaj menite, da bi bilo primerno, da Komisija poda izjavo, če to želi - sedaj ali kasneje?
<SPEAKER ID="102" NAME="Evelyne Gebhardt" AFFILIATION="PSE">
(DE) Gospod predsednik, navadno to izjavo slišimo pred glasovanjem, saj je del besedila, a besedilo še ni bilo uradno pisno predstavljeno Parlamentu. Zato najprej uradno potrebujemo to besedilo - to je samoumevno.
<SPEAKER ID="103" NAME="Predsednik">
Gospa Gebhardt, pravite, da to navadno slišimo na začetku, a ta čas je že potekel.
<P>
Gospod podpredsednik Barrot, prosim, če bi lahko izjavo podali sedaj.
<SPEAKER ID="104" NAME="Jacques Barrot">
podpredsednik Komisije. - (FR) Gospod predsednik, v odgovor gospe Gebhardt: predložil vam bom tri izjave in jih lahko dodate v akte.
<SPEAKER ID="105" NAME="Predsednik">
Gospod podpredsednik, kako dolga je ta izjava? Če ni predolga, bi vas prosil, da jo preberete, kot je zahtevala gospa Gebhardt.
<SPEAKER ID="106" NAME="Jacques Barrot">
podpredsednik Komisije. - Gospod predsednik, to so tri izjave: Izjava Evropske komisije o spremljanju varnostnih vidikov, izjava Evropske komisije o zahtevah v zvezi z igračami, ki oddajajo zvok, izjava Evropske komisije o klasifikaciji knjig.
<P>
(FR) Lahko vam jih preberem.
<SPEAKER ID="108" NAME="Predsednik">
To je bilo tehnično pojasnilo.
<SPEAKER ID="109" NAME="Hannes Swoboda" AFFILIATION="PSE">
(DE) Gospod predsednik, glede na okoliščine, ali smem prositi, da nadaljujemo z glasovanjem, a ne izvedemo končnega glasovanja? Tako bomo imeli možnost pregledati besedilo in nato izvesti končno glasovanje januarja, če bomo zadovoljni.
<P>
(Poslanci trkajo po mizah v pritrditev)
<SPEAKER ID="110" NAME="Predsednik">
Iz vašega odziva sklepam, da podpirate predlog gospoda Swobode. V tem primeru bomo sedaj nadaljevali z glasovanjem, a se bomo vzdržali končnega glasovanja.
<P>
- Po glasovanju o spremembi predloga:
<P>
S končnim glasovanjem ne bomo nadaljevali, dokler v celoti ne slišimo stališča Komisije.
<SPEAKER ID="111" NAME="Jacques Toubon" AFFILIATION="PPE-DE">
- (FR) Gospod predsednik, vse te razprave sem spremljal od začetka do konca, še posebno tiste, ki so bile v ponedeljek zvečer. Glede varnosti naših sodržavljanov moramo sprejeti odgovoren odnos. Vneto pričakujejo to zakonodajo, ki bi morala poskrbeti za večjo varnost njihovih otrok in družin. Ne moremo čakati.
<P>
V ponedeljek zvečer je gospod Verheugen podal natančno poročilo o vsebini treh izjav, ki jih je zagotovil gospod Barrot. To je bila le uradna vloga teh izjav. Kakor je komisar Verheugen dejal v ponedeljek zvečer, lahko in moramo glasovati; to je naša odgovornost do evropskih potrošnikov.
<P>
(Aplavz)
<SPEAKER ID="112" NAME="Predsednik">
Gospe in gospodje, pred nekaj trenutki ste bili nasprotnega mnenja. Glasujmo sedaj o tem, ali bomo glasovali.
<SPEAKER ID="113" NAME="Bernd Posselt" AFFILIATION="PPE-DE">
(DE) Gospod predsednik, z vsem spoštovanjem bi rad vprašal, zakaj komisar ne more prebrati tistega, kar je prinesel s seboj. Ali je glede tega kakšen bistveni problem?
<SPEAKER ID="114" NAME="Predsednik">
Gospod komisar ne more ali pa ne želi odgovoriti, gospod Posselt. Tudi sam ne želim komentirati, ker to ni moje delo.

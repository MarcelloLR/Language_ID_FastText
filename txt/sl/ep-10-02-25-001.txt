<CHAPTER ID="001">
Otvoritev seje
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Gospod predsednik, ker smo včeraj porabili veliko časa, da bi obdelali vse točke v Parlamentu, nismo imeli priložnosti spregovoriti o nedavni smrti Orlanda Zapate, ki jo španska delegacija iskreno obžaluje. Umrl je za posledicami dolge gladovne stavke. Je prvi zapornik vesti, ki je umrl na Kubi v 40 letih, zato pozivamo k izpustitvi vseh zapornikov vesti na Kubi in po vsem svetu. Želimo izraziti tudi solidarnost z njegovo družino in kubanskim narodom, ki stopa v smeri pluralizma in razvoja.
<P>
Ta zelo žalosten dogodek bi lahko spodbudil razpravo o opredelitvi odnosov med Evropsko unijo in Kubo znotraj celovitega dvostranskega okvira, ki zagotavlja trajen in konstruktiven dialog o človekovih pravicah enakopravno s sporazumi, ki jih je Evropska unija sklenila s tretjimi državami.

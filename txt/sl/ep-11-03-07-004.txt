<CHAPTER ID="004">
Izjave predsedstva
<SPEAKER ID="008" NAME="Predsednik.	">
Za začetek bi vam želel podati tri informacije.
<P>
Rad bi vas obvestil, da je pisna izjava 89/2010 prejela zahtevano število podpisov. Zato lahko objavim, da jo je Evropski parlament sprejel. Izjava se nanaša na enostransko ponovno uvedbo vizumov za češke državljane s strani Kanade. Evropski parlament pričakuje, da bosta Komisija in Svet nemudoma ukrepala z zvezi z odločitvijo Kanade, da bi se vizumi za državljane Češke republike umaknili. Od Sveta in Komisije pričakujemo tudi večjo odločnost pri njunih ukrepih. Z državljani Češke republike, ki bi kot državljani Evropske unije morali imeti možnost, da v Kanado potujejo brez vizumov, čutimo polno solidarnost.
<P>
Točka številka 2: 11. marca, torej čez štiri dni v petek, bomo že sedmič proslavili evropski dan spomina na žrtve terorizma. Na ta dan leta 2004 je bilo v bombnih napadih v Madridu ubitih skoraj 200 ljudi. 16 mesecev pozneje je bilo med napadi v Londonu ubitih 52 ljudi. Terorizem je napad na same temelje demokracije. Za terorizem ni nobenega opravičila in noben napad niti terorist ne more nikoli oslabiti duha evropske solidarnosti ali duha evropske demokracije.
<P>
Točka številka 3: zelo smo bili zaskrbljeni, ko smo prejeli informacijo v zvezi z usmrtitvijo petih ljudi na Tajvanu, ki se je zgodila v petek. Ponovna uvedba smrtne kazni leta 2010 je dejansko pomenila razveljavitev moratorija, veljavnega od leta 2006. Evropska unija in predvsem Evropski parlament že dolgo obsojata smrtno kazen po vsem svetu. Tajvanske oblasti pozivam, da uvedejo moratorij na izvrševanje te nečloveške kazni in jo v prihodnje odstranijo iz svojega kazenskega zakonika.

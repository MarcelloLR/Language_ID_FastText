<CHAPTER ID="004-05">
5. Predlog spremembe proračuna št. 6/2010: Oddelek II - Evropski svet in Svet; Oddelek III - Komisija; Oddelek X - Evropska služba za zunanje delovanje (
<SPEAKER ID="118" NAME="Predsednik">
Gospe in gospodje, zaključili smo zakonodajni postopek o Evropski službi za zunanje delovanje. Predvsem bi se želel zahvaliti veliko ljudem, ki so z nami v dvorani, poslancem Evropskega parlamenta, za njihovo prizadevno in izzivov polno delo. Predsedniki več odborov Evropskega parlamenta so v njem odigrali vodilno vlogo. Rad bi se zahvalil predsednikom za njihovo dobro opravljeno delo, zlasti pa bi se želel zahvaliti nekaterim ljudem, ki so ta parlament predstavljali kot pogajalci in tudi kot poročevalci, in bi jih rad poimensko navedel. To so: Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini in Bernhard Rapkay, kot tudi poslanca, ki sta delala na proračunu - László Surján in Sidonia Jędrzejewska.
<P>
Poimensko sem jih naštel, ker so vložili ogromno dela v to, da smo dosegli dober sporazum o Evropski službi za zunanje delovanje. Verjamemo, da bo ta sporazum koristil Evropski uniji. Rad bi čestital vsem, zlasti pa čestitajmo lady Ashton in vsem, ki so se skupaj z njo pogajali, čestitajmo pa tudi Svetu za rezultat. Med nami je tudi veleposlanik Christoffersen, ki je prav tako sodeloval v pogajanjih. Prosim za aplavz.
<P>
(Aplavz)

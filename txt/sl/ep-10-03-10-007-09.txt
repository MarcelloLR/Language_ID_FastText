<CHAPTER ID="007-09">
9. Letno poročilo 2008 o skupni zunanji in varnostni politiki (
<SPEAKER ID="110" NAME="Heidi Hautala" AFFILIATION="Verts/ALE">
Gospod predsednik, to poročilo obravnava skupno zunanjo in varnostno politiko leta 2008. Vendar pa ne omenja dogodka 10. marca 2008, ko so se Tibetanci zbrali na mirnem protestu proti zatiranju njihove kulture in vere. Danes imamo gostjo iz Tibeta, gospo Namdrol Lhamo, nuno, ki je bila zaradi udeležbe na mirni demonstraciji zaprta 12 let, nato pa v zaporu posnela pesmi. Njej in drugim pogumnim Tibetancem, ki živijo pod okupacijo, bi morali izkazati spoštovanje.
<P>
Nedavno sem se srečala z Dalai Lamo in ugotovila, da je nujno potrebna neodvisna mednarodna preiskava o tem, kaj se je dogajalo okrog in na dan 10. marca 2008, kajti če takšne preiskave ne bo, bo Kitajska še naprej obtoževala tibetansko vlado v izgnanstvu in Dalai Lamo ščuvanja k vstaji in nasilnih posledic.
<P>
Po besedah tibetanske administracije v izgnanstvu je umrlo vsaj 220 Tibetancev, smrt številnih je bila posledica vsesplošnega streljanja policije, slabega ravnanja ali mučenja v zaporih. Veliko več pa je pogrešanih.
<P>
(Bučen aplavz)
<SPEAKER ID="112" NAME="Adrian Severin">
v imenu skupine S&D. - Gospod predsednik, pred nami je sprememba.
<P>
Naša skupina bi običajno glasovala proti, vendar pa, če naj glasujemo za, bi želeli izbris besed: "s tem se končuje izraelska blokada".
<P>
To pa zato, ker je izraelska blokada preveč zapleteno vprašanje in mislim, da ni nobene jasne povezave med predhodnimi vrsticami in temi besedami. Če bi izbrisali te besede, mislim, da bi lahko sprejeli preostanek spremembe in glasovali za. To je majhna sprememba, vendar bi nam omogočila, da glasujemo za.

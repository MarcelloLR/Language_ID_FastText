<CHAPTER ID="025">
Izvajanje Direktive 2006/43/ES o obveznih revizijah za letne in konsolidirane računovodske izkaze (kratka predstavitev) 
<SPEAKER ID="217" NAME="Predsednica">
Naslednja točka je kratka predstavitev poročila gospoda Doorna o izvajanju direktive 2006/43/ES o obveznih revizijah za letne in konsolidirane računovodske izkaze.
<SPEAKER ID="218" NAME="Bert Doorn">
poročevalec. - (NL) Gospa predsednica, to poročilo se nanaša na izvajanje osme direktive o obveznih revizijah za letne računovodske izkaze. Dobro je, da Parlament posveča večjo pozornost izvajanju in prenosu zakonodaje, ki jo sprejemamo tu. Tu v Parlamentu lahko odločamo o najpomembnejših pravilih in predpisih, a če se ta pravila in predpisi ne izvajajo in ne izpolnjujejo v državah članicah, potem tu zapravljamo čas.
<P>
Tudi pri prenosu osme direktive je šlo narobe mnogo stvari. Ključne opredelitve so v različnih državah oblikovane različno in število držav članic, ki imajo neodvisen javni nadzor, je mnogo manjše od 27. Poročilo Komisijo poziva k hitrim ukrepom, da popravi te pomanjkljivosti.
<P>
Prav tako se sprašujemo, ali je uporabljena metoda usklajevanja, namreč minimalno usklajevanje, dejansko prava pot za dosego enotne uporabe ključnih konceptov. Morda moramo ponovno razmisliti, ali so tovrstne ključne opredelitve pot naprej ali je treba uporabiti drugačno metodo usklajevanja - takšno, kjer ni možnih več razlag.
<P>
Nazadnje, gospa predsednica, poročilo razpravlja o priporočilu Komisije o omejitvi civilne odgovornosti računovodij. Če bi bili za uskladitev v Evropi potrebni nadaljnji ukrepi, se bomo veselili predlogov Komisije.
<P>
Cilj morajo ostati in bodo ostala prizadevanja za učinkovit in neodvisen pregled računovodij. Gospodarska kriza nas je naučila, da sta stroga revizija in nadzor nujno potrebna.
<SPEAKER ID="219" NAME="Jacques Barrot">
podpredsednik Komisije. - (FR) Gospa predsednica, poslanci, najprej bi se rad zahvalil gospodu Doornu za njegovo poročilo o uporabi direktive o obveznih revizijah za letne računovodske izkaze. Prav tako bi se rad zahvalil Odboru za ekonomske in monetarne zadeve in predvsem gospe van den Burg, ki je prispevala k izdelavi tega poročila.
<P>
V okviru finančne krize je nujno, da vse države članice, ki so trenutno v zaostanku, za dosego zastavljenih ciljev hitro prenesejo direktivo. Komisija stalno spremlja stanje prenosa direktive v državah članicah. Na naši spletni strani se redno objavlja nadzorna plošča.
<P>
Rezultati, ki se nanašajo na učinkovitost držav članic, bi se morali spomladi močno izboljšati. Poročilo gospoda Doorna je takšno izboljšanje vsekakor pospešilo. Kakor poudarja vaše poročilo, je Komisija že sprejela priporočilo o zagotavljanju kakovosti in priporočilo o omejevanju civilne odgovornosti zakonitih revizorjev. Parlamentu se zahvaljujem za njegovo podporo za ti dve pobudi.
<P>
Priporočilo o omejevanju civilne odgovornosti zakonitih revizorjev je del strategije za zmanjšanje koncentracije na revizijskem trgu. Novembra je bilo za raziskavo drugih možnosti na tem področju objavljeno posvetovanje o kontrolnih strukturah v revizijskih podjetjih in o njihovih posledicah za revizijski trg.
<P>
Evropski parlament Komisijo poziva, naj oceni nacionalne zakone, ki prenašajo direktivo, in ga obvesti o učinkih ukrepov, ki so jih sprejele države članice po zgledu priporočila o omejevanju civilne odgovornosti zakonitih revizorjev. Ob primernem času bomo z veseljem pripravili te ocene in upoštevali vsa vprašanja, ki jih je v poročilu izpostavil gospod Doorn. To je zaveza komisarja McCreevyja, ki vam jo z veseljem predajam. Gospodu Doornu se zahvaljujem in si drznem upati, da bomo videli praktične rezultate.
<SPEAKER ID="221" NAME="Predsednik">
Točka se je zaključila.
<P>
Glasovanje bo potekalo jutri.

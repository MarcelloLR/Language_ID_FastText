<CHAPTER ID="005-06">
6. Program Posodobitev evropske statistike podjetij in trgovine (
<P>
- Pred glasovanjem:
<SPEAKER ID="090" NAME="Christoph Konrad">
poročevalec. - (DE) Gospod predsednik, gospe in gospodje, naj podam le nekaj pripomb glede tega poročila, katerega eden od vidikov je, kot veste, da prispeva k procesu zmanjšanja količine predpisov in birokratskih postopkov.
<P>
To poročilo Komisijo obvezuje k letnemu poročanju Parlamentu, pri čemer nas mora obveščati, kako poteka ta proces zmanjševanja birokratskih postopkov in količine predpisov, za katerega upamo, da bo tudi uspešno napredoval. Vendar imamo lahko v Parlamentu veliko pomembnejšo vlogo v tem procesu. Zato upam in želim, da smo poleg tega, da je Komisija obvezana k poročanju, tudi sami lahko dejavneje vključeni v ta proces, na primer z našim delom v odboru. Zlasti odbor za ekonomske in monetarne zadeve lahko prevzame vodilno vlogo v teh zadevah, kar vključuje dialog s komisarjem Verheugnom in skupino gospoda Stoiberja.
<P>
Tako nas v Parlamentu še čaka delo v zvezi s tem dokumentom in ob tej priložnosti želim to poudariti.

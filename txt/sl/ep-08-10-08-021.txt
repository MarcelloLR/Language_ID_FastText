<CHAPTER ID="021">
Enominutni govori o zadevah političnega pomena 
<SPEAKER ID="161" NAME="Predsednik">
Naslednja točka so enominutni govori o zadevah političnega pomena.
<SPEAKER ID="162" NAME="Georgios Papastamkos" AFFILIATION="PPE-DE">
(EL) Gospod predsednik, kot član Odbora za mednarodno trgovino seveda posvečam nekaj pozornosti odnosom med EU in Kitajsko. Zato sem opazil, da se je glede na številke za leto 2007 primanjkljaj EU dvignil na približno 160 milijard EUR.
<P>
Ta primanjkljaj je posledica resnih preprek, ki ovirajo dostop na kitajski trg. Seveda je tudi posledica konkurenčne prednosti kitajskih izdelkov, a ta temelji na praksah gospodarskega, socialnega in ekološkega dumpinga.
<P>
Vendar pa ta neenak tržni odnos ni edini vzrok za skrb; drug je primer nevarnih proizvodov, ki prihajajo iz Kitajske. Zato bi morali - in to sporočilo naslavljam predvsem na Komisijo, zagotoviti, da bodo izdelki iz Kitajske predmet temeljitega in učinkovitega pregleda v interesu javnega zdravja in zaščite evropskih potrošnikov in prav tako v interesu konkurenčnosti evropskih proizvodov.
<SPEAKER ID="164" NAME="Neena Gill" AFFILIATION="PSE">
Gospa predsednica, burni finančni dogodki zadnjih nekaj dni so spremenili svet. Sedaj nas vse že nekaj časa skrbijo morebitni problemi v svetovnem finančnem sistemu, a hitri padci pomembnih bank, ki padajo ena za drugo v hitrem zaporedju, so osupljivi.
<P>
Zato pozdravljam poteze, ki jih je danes sprejela vlada Združenega kraljestva za povečanje stabilnosti. Kljub temu, da je zunaj evrskega območja, so ukrepi, ki jih je sprejelo Združeno kraljestvo, v skladu z odločitvami, ki jih je včeraj sprejel Svet Ecofin. Želim si le, da bi nekatere države v evrskem območju ravnale na enak način. Da bi premagali izzive, s katerimi se bomo soočili, obstaja nujna potreba po tem, da Evropska unija zagotovi vodstvo in uskladi strategijo z nacionalnimi vladami EU. Evropa mora sprejeti osrednjo vlogo, ne pa le spremljati, predvsem, če se hoče EU povezati z ljudmi Evrope.
<P>
Prav tako moramo priznati, da so to krizo povzročili tržni neuspehi, pomanjkanje ustrezne zakonodaje in so posledica odločitev, ki so jih sprejeli nekateri sebični posamezniki glede bogatih bonusov, ki bodo vplivale na milijone in celo milijarde življenj ljudi po svetu. Zagotoviti moramo, da se takšna zločinska nemarnost ne bo mogla nikoli ponoviti, in zagotoviti moramo, da bodo odgovorni v celoti plačali za svoja dejanja.
<SPEAKER ID="165" NAME="Cristian Silviu Buşoi" AFFILIATION="ALDE">
(RO) Gospe in gospodje, to priložnost bi rad izkoristil, da ponovno prosim za večjo vključenost Evropske unije v izboljšanje zdravstvenih storitev v državah članicah Evropske unije.
<P>
Res je, da spada organizacija zdravstvenega sistem v pristojnost držav članic, a Evropska skupnost ima prav tako nekatere pristojnosti in pomembna vloga Evropske skupnosti v zdravstvenem sektorju je bila ponovno potrjena v Lizbonski pogodbi.
<P>
Narodi Evropske unije se starajo in so izpostavljeni novim grožnjam: pandemijam, biološkim incidentom in biološkemu terorizmu. Za vse te skupaj moramo najti rešitve.
<P>
Prav tako bi morali razviti mehanizem za strukturirano sodelovanje med državami članicami, izmenjavo podatkov in mehanizem najboljših praks za preprečevanje bolezni, boj proti boleznim in njihovo zdravljenje v državah Evropske unije.
<P>
Direktiva o čezmejnih zdravstvenih storitvah je bila zelo dobra pobuda. Vendar pa verjamem, da bi ji morale slediti druge pobude, ki so ravno toliko pogumne, saj je pomembna vloga, ki bi jo morale prevzeti evropske institucije, vloga zmanjšanja neenakosti, povezanih z zdravjem.
<SPEAKER ID="166" NAME="László Tőkés" AFFILIATION="Verts/ALE">
(HU) Gospa predsednica, kot kristjan in Madžar in poslanec Evropskega parlamenta sedaj odkrito govorim v zagovor skupnosti pol milijona ljudi madžarskega izvora, ki živijo na Slovaškem, ki je del Evropske unije. Z drugimi besedami, govorim v bran demokratičnim vrednotam Evrope. Medtem ko lahko Slovaški čestitam za gospodarski rezultat, ki ga je dosegla, moram z obžalovanjem povedati, da je ekstremna nacionalistična propaganda usmerjena proti slovaškim Madžarom, posledica česar je zastrašujoča histerija. Predsednika Hans-Gerta Pötteringa, Evropski parlament in Evropsko komisijo bi prosil, naj ukrepajo proti okrutnemu kršenju človekovih in manjšinskih pravic ter etnični nestrpnosti, verbalni agresiji in prevladi diskriminacije na Slovaškem. Kot evropski poslanec sem pripravljen prevzeti vlogo posrednika v interesih madžarsko-slovaške skladnosti.
<SPEAKER ID="167" NAME="Mieczysław Edmund Janowski" AFFILIATION="UEN">
(PL) Gospa predsednica, pozornost Parlamenta bi rad pritegnil k položaju kristjanov v Vietnamu. Že 50 let se morajo odrekati svoji veri, njihovo lastnino so jim zaplenili in preseljeni so bili v različne regije. Zadnje čase se to preganjanje izredno močno kaže v Hanoju, kjer oblasti okrutno posegajo proti katolikom iz skupnosti Thai Ha, ki protestirajo proti nezakoniti zaplenitvi ozemelj, ki pripadajo tej skupnosti, ki jo vodijo očetje redemptoristi.
<P>
31. avgusta so bili na primer udeleženci v procesiji surovo pretepeni. Več kot 20 ljudi je utrpelo resne poškodbe in so bili odpeljani v bolnišnico. Prav tako so bili pretepeni novinarji, med njimi tudi poročevalec ameriške agencije Associated Press. Storimo vse, kar lahko, da bomo zagotovili, da Vietnam, ki je trenutno članica Varnostnega sveta Združenih narodov, upošteva človekove pravice.
<SPEAKER ID="168" NAME="Gabriele Zimmer" AFFILIATION="GUE/NGL">
(DE) Gospa predsednica, nocoj je moje poročilo o spodbujanju socialne vključenosti in boja proti revščini, vključno z revščino otrok, zadnja točka dnevnega reda. To je poročilo na lastno pobudo, ki se ga obravnava po členih 131 a in 45 našega Poslovnika o kratkih predstavitvah na plenarnem zasedanju, to je v predstavitvi brez odprte razprave s strani poslancev in brez možnosti predložitve sprememb.
<P>
Nasprotujem temu samoomejevanju pravic poslancev Evropskega parlamenta in pozivam, da kot Evropski parlament ta pravila spremenimo. Ni prav, da se o pomembnih zadevah kot je boj proti revščini in socialni izključenosti tu ne razpravlja odprto. Hkrati pa je odbor intenzivno razpravljal in pripravil 200 sprememb in 40 kompromisnih sprememb.
<P>
To je stvar javnega interesa in odrekamo se lastnim pravicam, ko se odrekamo razpravi o tem na plenarnem zasedanju.
<SPEAKER ID="169" NAME="Urszula Krupa" AFFILIATION="IND/DEM">
(PL) Gospa predsednica, v Indiji se število krščanskih mučenikov, ki jih grozovito morijo hindujski rablji, še vedno povečuje. Katoliška cerkev v različnih delih sveta roti vlade in mednarodne ustanove za pomoč kristjanom v Indiji, Iraku in Vietnamu, do sedaj brez uspeha. Žal preganjanje kristjanov še vedno spremlja pasivnost, ne le s strani predstavnikov vladnih in pravnih ustanov na tem območju, ampak tudi s strani drugih demokratičnih vlad in mednarodnih ustanov, ki so aktivno vključene v druge primere kršenja človekovih pravic, in to zadeva tudi Evropsko unijo.
<P>
Zato bi rada protestirala pred Evropskim parlamentom proti dejstvu, da se zanemarjajo kršitve človekovih pravic v Indiji, Iraku in Vietnamu - tu naslavljam tudi Evropsko komisijo - in bi rada pozvala k diplomatskemu posredovanju in nasprotovanju, kjer so se takšna barbarska dejanja zgodila. Pasivnost spričo preganjanja je lahko del dokazov za določeno vrsto diskriminacije katolikov.
<SPEAKER ID="170" NAME="Sergej Kozlík" AFFILIATION="NI">
(SK) V zadnjih 50 letih je bila močna slovaška manjšina na Madžarskem z več kot 200 000 ljudmi skoraj popolnoma zatrta. Po drugi strani pa madžarske manjšine v sosednjih državah, tudi na Slovaškem, rastejo. Presenetljivo so Madžari mnogo let uspeli prepričevati Evropejce, da je zatirana njihova manjšina.
<P>
Več sedanjih madžarskih političnih vodij odprto govori o zamisli Velike Madžarske. Žal tega višji evropski politiki ne opazijo. Madžarski parlament organizira v svojih zbornicah čezmejni forum madžarskih poslancev za Karpatsko kotlino. Predstavniki madžarskih etničnih političnih strank na Slovaškem in v Romuniji so se odprto sestali, da bi razpravljali o neodvisnosti. V današnji Evropi so takšni odnosi nesprejemljivi in nevarni.
<SPEAKER ID="171" NAME="Marian Zlotea" AFFILIATION="PPE-DE">
(RO) Gospod predsednik, Romunija se žal sooča z resnim vprašanjem, ki ogroža varnost in zdravje evropskih državljanov, in sicer z uporabo nesterilnih kirurških niti, ki se v bolnišnicah uvažajo iz Kitajske.
<P>
Romunsko Ministrstvo za zdravje je s tem problemom seznanjeno že od avgusta, a tega kljub opozorilom, da bi lahko to povzročilo infekcije ali celo smrti pacientov, ni pravočasno ustavilo.
<P>
Alarm je bil sprožen, ko je v bolnišnici umrl bolnik zaradi infekcije, z enako nevarnostjo pa se soočajo tudi drugi bolniki. Verjamem, da je to opozorilni znak ne le za Romunijo, ampak tudi za celotno Evropo.
<P>
Dejstvo, da je vedno več proizvodov iz Kitajske vprašljivih in da ogrožajo zdravje in varnost evropskih državljanov, je zelo resna zadeva.
<P>
Nedavno smo imeli probleme s sladkarijami, ki so bile kontaminirane z mlekom v prahu, ki je vsebovalo melanin, in so bile prav tako uvožene iz Kitajske. Proizvode uvažamo iz Kitajske, ker so cenejši, a verjamem, da bi morala Evropa dati prednost zdravju svojih državljanov.
<P>
Komisarko Vassiliou prosim, naj sproži preiskavo, da bi preprečila nadaljnje incidente v državah članicah. Potrebujemo nujne ukrepe za preiskavo teh proizvodov, da bi pravočasno zaustavili uvoz na notranji trg.
<SPEAKER ID="172" NAME="Pierre Pribetich" AFFILIATION="PSE">
(FR) Gospa predsednica krhkost povpraševanja po novih vozilih je očitna zaradi upadanja v evropski avtomobilski industriji. Vodilni francoski proizvajalec je ravno naznanil izgubo 4 000 delovnih mest in še izgubo nadaljnjih 2 000 delovnih mest v Evropi.
<P>
Hkrati je kljub 37 % povečanju dobička v prvi polovici še vedno odločen, da bo nadaljeval z ukinitvijo delovnih mest. Pod pretvezo racionalizacije je preveč osredotočenosti na dobičkonosnost v škodo in brez upoštevanja ambicioznih industrijskih politik, in še pomembneje, brez upoštevanja delavcev.
<P>
Rad bi ukrepal kot predstavnik teh delavcev, na katere ti ukrepi najbolj vplivajo in so žrtve tega položaja, in spodbudil tega proizvajalca, naj ponovno premisli o svoji strategiji in hkrati ohrani delovna mesta.
<P>
V času, ko se soočamo s krizo zaposlovanja, bi to morala biti glavna prednostna naloga. V tem duhu mora odločitev glede predloga za ureditev za zmanjšanje emisij CO2 iz novih vozil uravnotežiti različne vidike: trajnostni razvoj in varovanje zaposlitve z inovativnimi industrijskimi politikami na vseh ravneh, predvsem na socialni ravni.
<SPEAKER ID="173" NAME="Marco Cappato" AFFILIATION="ALDE">
(IT) Gospod predsednik, gospe in gospodje, v Italiji prihaja do kršitve načel demokracije, h kateri bi rad pritegnil pozornost svojih kolegov poslancev: zadnjih 18 mesecev italijanski parlament ni hotel izvoliti sodnika Ustavnega sodišča kot zahteva italijanska ustava in zadnjih šest mesecev italijanski parlament ni hotel imenovati parlamentarnega nadzornega odbora za informacijski sistem.
<P>
Nimam časa, da bi razlagal podrobnosti. Poslancem smo poslali sveženj, ki vsebuje natančne informacije. Moj kolega Marco Pannella od polnoči prejšnje sobote stavka brez hrane in pijače, da bi pokazal svoje nasprotovanje nezakonitim dejanjem predsednika Italijanske republike. Zaupnico nam je izglasovalo 25 poslancev EP, ki so podpisali resolucijo v skladu s členom 7 Pogodb. Moj čas se je iztekel, zato bi vas rad le prosil, da jo preberete in podprete.
<SPEAKER ID="174" NAME="Milan Horáček" AFFILIATION="Verts/ALE">
(DE) Gospa predsednica, letos je 60. obletnica Splošne deklaracije Združenih narodov o človekovih pravicah. V zadnjih 60 letih so številne skupine za človekove pravice in organizacije po celem svetu to deklaracijo uporabile kot podlago za svoje dejavnosti, na primer Listina 77 v Češkoslovaški, Solidarnost na Poljskem in gibanje za človekove pravice v Latinski Ameriki.
<P>
Politika o človekovih pravicah je danes ravno toliko pomembna. Ni še prišla v vsa področja politike. Ne smemo dovoliti, da se človekove pravice odrivajo na posebne točke poleg naših drugih političnih področij, ampak se moramo poskušati boriti za človekove pravice kljub temu, da to sproži nekatere neugodnosti. Kot temeljna vrednota so človekove pravice eden najmočnejših podpornih stebrov v Evropskem parlamentu in jih moramo prav tako bolj upoštevati pri svojem lastnem delu.
<P>
Zato podpiram zamisel, da Pododbor za človekove pravice glede na njegovo pomembnost postane stalni odbor.
<SPEAKER ID="175" NAME="Zdzisław Zbigniew Podkański" AFFILIATION="UEN">
(PL) Gospa predsednica, revizija skupne kmetijske politike jasno izpostavlja tveganja v različnih kmetijskih panogah. Mnogo je bilo povedanega o potrebi po reformi na trgu sladkorja, tobaka ter na trgu sadja in zelenjave. Omenjena je potreba po povečanju kvot, vključno z mlečnimi kvotami, po sprostitvi neobdelane zemlje za sejanje žit, medtem ko drugi problemi, kot je ta, s katerim se sooča evropsko čebelarstvo, ostajajo skriti.
<P>
Ogromno čebel umira zaradi vrste bolezni, med katerimi sta najbolj znani Varroa in Nosema. Čebele so prav tako povezane z vprašanji opraševanja in so zagotovilo za biotsko raznovrstnost v našem obstoju in vztrajnost v svetu narave. Zato bi rad vašo pozornost danes pritegnil k tej temi, saj navadno čebele vidimo v smislu medu, propolisa ali voska. Če ne bi bilo resolucije gospe Lulling, bi v Evropskem parlamentu nedvomno brezbrižno obšli probleme, ki so povezani s čebelarstvom. Potreben je nujen program za rešitev čebel in čebelarstva v Evropski uniji.
<SPEAKER ID="176" NAME="Ilda Figueiredo" AFFILIATION="GUE/NGL">
(PT) Nedavno so bila na Portugalskem zaprta podjetja, predvsem na področju tekstila in oblačil, največ na severu države, na primer tekstilno podjetje Oliveira Ferreira v kraju Riba de Ave in več podjetij na območjih Barcelos, Santo Tirso in Fafe. Nedavno se jim je pridružila tovarna večnacionalnega podjetja Lee v Évori, da ne omenim grožnje, ki visi nad delavci v mnogih drugih krajih kot sta Vila Nova de Gaia in Lousada.
<P>
Glede na te opustitve več sto drugih podjetij ne izpolnjuje delovne zakonodaje in grozijo z brezposelnostjo, da lahko izplačujejo plače, ki so pod zakonskim minimumom in zapostavljajo mlade in ženske, kot je bilo nedavno razkrito v študiji Sindikata delavcev v industriji tekstila, oblačil, obutve in usnja v okrožju Porto o podregijah Tâmega in Sousa.
<P>
Zato je posebno pomembno, da vemo, kaj namerava storiti Evropska komisija glede sistema dvojnega nadzora za trgovino s Kitajsko, ki bo potekel konec letošnjega leta, ob upoštevanju potrebe po zaščiti proizvodnje in delovnih mest s pravicami v naših državah.
<SPEAKER ID="177" NAME="Witold Tomczak" AFFILIATION="IND/DEM">
(PL) Gospa predsednica, v Indiji zatiranje kristjanov ne kaže nikakršnih znakov pojemanja. Ljudi še naprej ubijajo zaradi njihove vere - preprosto zato, ker so kristjani. Katoliške cerkve se uničujejo. Nasilje se izvaja nad slabotnimi nunami, ki skrbijo za revne. Indijska vlada pa ne stori ničesar učinkovitega, da bi zagotovila človekove pravice v tej državi, predvsem pravico do življenja in pravico do svobode verskega prepričanja.
<P>
Evropska unija, ki je svojo frazeologijo in svoje institucije zgradila na odnosih do človekovih pravic, do sedaj ni na resen način ukrepala, da bi branila pravice kristjanov, ki jih pobijajo v Indiji. Na vrhu EU-Indija ni bil na Indijo izvajan nikakršen pritisk, da bi prenehala z mučenjem ljudi, ki verujejo v Kristusa. V Evropskem parlamentu ob 60. obletnici sprejetja Splošne deklaracije o človekovih pravicah proslavljamo priložnostno konferenco, posvečeno človekovim pravicam. Ali so odlični govorniki zahtevali kar koli glede pravic kristjanov, ki jih danes preganjajo, in ne le v Indiji? Torej se soočamo z vprašanjem, ali EU in njeni vodje doktrino človekovih pravic jemljejo resno. Ali jo uporabljajo za vse ljudi? Ali se morda uporabljajo dvojna merila? Ali je pridiganje o človekovih pravicah namenjeno obrambi vseh vrst manjšin, vključno s spolnimi manjšinami, ne pa pravic ljudi, ki jih ubijajo zaradi njihove krščanske vere? Evropa, zbudi se!
<SPEAKER ID="178" NAME="Irena Belohorská" AFFILIATION="NI">
(SK) Od začetka si je Slovaška prizadevala, da bi ustvarila enake pogoje za vse svoje državljane. Brez dvoma je Slovaška danes popoln primer, kako ravnati z nacionalnimi manjšinami. Tega pa ne moremo reči za Madžarsko, kjer je bila slovaška manjšina surovo asimilirana.
<P>
Od vseh nacionalnih manjšin, ki živijo na Slovaškem, ima predvsem madžarska manjšina posebno mesto. Na Slovaškem ima politično stranko, ki jo zastopa v parlamentu. Šolski sistem omogoča izobraževanje v madžarskem jeziku od otroškega vrtca do univerze in mnogo študentov zapusti univerzo brez vsakega znanja slovaškega jezika. Posledično mislim, da je ustanovitev Foruma Karpatske kotline, ki ga sestavljajo madžarski poslanci parlamentov iz suverenih držav, ki so članice Evropske unije, in ki je namenjen na vzpostavljanju neodvisnosti, provokacija in nesmiselnost, ki ni primerna v tem 21. stoletju.
<SPEAKER ID="179" NAME="Mairead McGuinness" AFFILIATION="PPE-DE">
Gospa predsednica, sredi bojazni in skrbi glede bančnega sektorja je morda nekaj upanja. Vesela sem, da je prisoten komisar za kmetijstvo, ker se mogoče v tem času krize Evropa lahko dejansko sooči z izzivom.
<P>
Spomnite se krize BSE, ko sta se celotna industrija predelave govejega mesa in celotni prehrambeni sektor sesula in ni bilo več zaupanja in se je Evropa odzvala tako, da je uvedla stroga pravila od vil do vilic, sledljivost s kaznimi.
<P>
Povejmo bančnemu sektorju, da je to njegov trenutek BSE, in dvignil se bo iz pepela, a treba ga bo bolje urediti. Treba jih je označiti in jim slediti - ljudem in denarju - in tisti, ki se ukvarjajo s slabimi praksami, bodo morali biti kaznovani.
<P>
A ostaja upanje. Imamo izkušnje in verjamem, da bo Evropa boljša zaradi te krize, ker jo bomo bolje uredili.
<SPEAKER ID="180" NAME="Yannick Vaugrenard" AFFILIATION="PSE">
(FR) Gospa predsednica, rad bi se vrnil na precej nekonvencionalne izjave gospoda Barrosa. Namiguje, da bi bil pripravljen pozabiti nedotakljiva pravila o konkurenci, da bi bil manj natančen glede državne pomoči.
<P>
Če bi šlo za vprašanje rešitve določenega sektorja evropske industrije, če bi šlo za vprašanje dovoljevanja državam članicam, da vlagajo ali celo začnejo z ambicioznim evropskim posojilom, bi to popolno spremembo pozdravil. Vendar pa gre za vprašanje velikega ponovnega odkupa strupenih finančnih proizvodov, ki jih imajo finančni operaterji. Ob koncu dne gre za vprašanje rešitve finančnih huliganov, ki na lahko jemljejo prizadevanja tržnih regulatorjev.
<P>
Če bo Komisija doktrino revidirala, toliko bolje. Vendar je treba to storiti ustrezno, tako, da bomo bolj prožni glede vprašanja državne pomoči v strateških sektorjih v Evropi, ki so v nevarnosti, ali tako, da pospešimo ukrepe, ki zadevajo bonitetne agencije, boj proti špekulacijam, ki temeljijo na cenah hrane, ter ureditev špekulativnih skladov. K temu pozivamo že več let in sedaj imamo dokaz: vera v svobodno konkurenco in prosti trg sta vsekakor vodila v slepo ulico.
<SPEAKER ID="181" NAME="Marco Pannella" AFFILIATION="ALDE">
(FR) Gospa predsednica, enkrat imamo nekaj, čemur se lahko smejimo. V tem sedanjem ozračju, kjer je Evropa, domovina preteklosti, ponovno v postopku uničevanja naše evropske dediščine, je težko vedeti, kaj reči.
<P>
In tu imamo presenečenje. Včeraj je francoski časopis Le Monde - in rad bi se zahvalil njegovemu novemu uredniku Ericu Fottorinoju - objavil čudovit uvodnik s karikaturo Plantuja, kjer je ta neinstitucionalna G4, ki smo si jo ravno izmislili, upodobljena kot sledi: imamo Kraute (angleška slabšalnica za Nemce), Eyetieje (angleška slabšalnica za Italijane), izdajalske Albione (arabsko ime za Britance) in Francoze, ki se združujejo, da bi uničili Evropo, vsak med njimi pa misli le na svoje nepomembne interese in se sooča s Parlamentom, samoimenovanim Parlamentom, ki mu še vedno ne uspeva, da bi bil razumljiv. Hvala Le Monde, hvala Plantu. Plantu za predsednika!
<P>
(Predsednica je prekinila govornika)
<SPEAKER ID="182" NAME="Andrzej Tomasz Zapałowski" AFFILIATION="UEN">
(PL) Gospa predsednica, v svojih izjavah Evropska unija izraža skrb za rast zaposlovanja in za visoko raven socialnega varstva. Pristop komisije k vprašanju poljskih ladjedelnic pa je v nasprotju s temi izjavami. V Evropski uniji je mogoče javno pomoč uporabiti za subvencioniranje propadajočih bank in mogoče jo je brez omejitev uporabljati na področjih, ki so bila v preteklosti del komunistične Nemčije. Kaj pa enakopravno obravnavanje gospodarskih subjektov? Ladjedelnice so v tako imenovani "stari EU" mnoga leta prejemale pomoč in vse je bilo v redu. Nove države članice, ki bi morale imeti možnost dohiteti preostalo Skupnost v gospodarskem smislu, pa Komisija obravnava kot osvojeno ozemlje.
<P>
Prepričan sem, da bodo poljski volivci na prihodnjih volitvah v Evropski parlament s svojim glasovanjem pokazali, kako nasprotujejo tej evropski solidarnosti.
<SPEAKER ID="183" NAME="Gerard Batten" AFFILIATION="IND/DEM">
Gospa predsednica, že več let opozarjam, da bi bilo mogoče evropski zaporni nalog uporabiti za zatiranje svobode govora na internetu. To se je sedaj zgodilo. 1. oktobra je bil doktor Frederick Toben aretiran na letališču Heathrow na podlagi evropskega zapornega naloga, ki ga je Nemčija izdala za domnevne ksenofobne zločine, ki jih je zakrivil na internetu.
<P>
Doktor Toben zanika holokavst. Njegovi vidiki so odvratni vsem razumnim ljudem. A to ni bistvo. V Britaniji je bil aretiran, ker je svoja stališča objavil na internetu v Avstraliji. Zanikanje holokavsta kljub temu, da je odvratno, ni prepovedano niti v Britaniji niti v Avstraliji. Če bo ta evropski zaporni nalog izvršen, bo njegova uporaba dokaz, da če se nekdo izraža na internetu v smislu, ki je zakonit v njihovi lastni državi, je to osebo mogoče izročiti v drugo državo EU, kjer so ti pogledi nezakoniti. To bi imelo nedoumljive posledice za svobodo govora v nacionalnih državah.
<SPEAKER ID="184" NAME="Péter Olajos" AFFILIATION="PPE-DE">
(HU) Hvala, gospa predsednica. Žal je po sporu glede penjenja reke Rabe sedaj še ena avstrijsko-madžarska razprava o zaščiti okolja v Evropskem parlamentu. Avstrijska družba BEGAS namerava zgraditi sežigalnico odpadkov z zmogljivostjo 325 000 ton le nekaj sto metrov od madžarske meje, pri Heiligenkreuzu. Ta nova sežigalnica bo lahko sprejemala odpadke ne le od lokalnih virov, pač pa tudi iz drugih območij. Projekt ima izjemno nizko raven podpore lokalnih skupnosti v Avstriji in tudi na Madžarskem. Posebno me skrbi, da bi bila načrtovana sežigalnica le slab kilometer oddaljena od madžarskega mesta Szentgotthárd, ki leži v prevladujoči smeri vetra, in nacionalnega parka Őrség, ki je zaščiten pod Naturo 2000 in v katerega sodi Őrség, ki je bil nedavno dobitnik nagrade EDEN. To bi pomenilo nepredvidene posledice za regijo Madžarske, ki se zanaša na svojo naravno lepoto, nacionalne parke in ekološki turizem.
<P>
Na koncu, gospa predsednica, pa bi prav tako rad vprašal zakaj je slovaški poslanec, ki izraža žolčen govor sovraštva proti Madžarom, dobil priložnost spregovoriti ob dveh priložnostih. To je postopkovna zadeva. Hvala lepa.
<SPEAKER ID="185" NAME="Monika Beňová" AFFILIATION="PSE">
(SK) Zelo močno bi rada nasprotovala pripombam, ki smo jih tu slišali glede obtoževanja slovaške vlade, da širi sovraštvo in krši pravice nacionalnih manjšin v Slovaški republiki.
<P>
Gospe in gospodje, kolega poslanec, gospod Tőkés, Izjava o politiki slovaške vlade vsebuje deklaracijo o pravicah manjšin in vlada posledično te pravice upošteva. Močno obžalujem dejstvo, da madžarski poslanci izkoriščajo enominutne govore vsakega delnega zasedanja Evropskega parlamenta, da bi napadali slovaško vlado in s tem tudi državljane Slovaške republike.
<P>
Gospa predsednica, slovaška vlada ceni dobre odnose s svojimi sosedami in želi imeti dobre odnose s svojimi sosedami. Vendar pa sta za dobre dvostranske odnose potrebna dva partnerja. Do sedaj je samo slovaška vlada ponudila roko prijateljstva.
<SPEAKER ID="186" NAME="Milan Gaľa" AFFILIATION="PPE-DE">
(SK) Rezultati triletne študije Svetovne zdravstvene organizacije o zdravstvenih neenakostih med različnimi prebivalstvi na svetu so zaskrbljujoči. Te razmere povzročajo družbeno-gospodarski pogoji in ne biološki dejavniki. Povprečno japonsko dekle lahko na primer pričakuje, da bo doživelo 83 let. V Lesotu v Afriki bi bila njena življenjska doba 42 let. Verjetnost, da bo ženska umrla pri porodu na Švedskem, je 1 proti 17 000, v Afganistanu pa je razmerje 1 proti 8.
<P>
Tisti, ki živijo na revnih območjih velikih evropskih mest, lahko pričakujejo, da bodo njihova življenja v povprečju za 28 let krajša od življenj ljudi, ki živijo na bogatejših območjih. Kombinacija slabih politik, neprimernih socialnih pogojev, nizke ravni izobrazbe, podstandardne nastanitve, omejenega dostopa do zdrave hrane, itd. je razlog, zakaj večina ljudi ni tako zdravih kot je biološko mogoče. Komisija SZO za socialne determinante zdravja meni, da je mogoče s sprejetjem proaktivnega pristopa zmanjšati neenakosti v razmeroma kratkem času.
<SPEAKER ID="187" NAME="Avril Doyle" AFFILIATION="PPE-DE">
Gospa predsednica, nedavna objava prve raziskave Evrobarometra glede pogledov naših državljanov na podnebne spremembe pomeni povečanje podnebnih sprememb iz postranskega okoljskega vprašanja v srce evropske politike.
<P>
Glede na trenutno svetovno gospodarsko in finančno krizo lahko popolnoma razumem skrbi kolegov, saj kot politiki naslavljamo tisto, kar je nedvomno eden in največji moralni, okoljski, socialni in gospodarski izziv, s katerim se sooča celotno človeštvo, namreč globalno segrevanje zaradi naših izpustov toplogrednih plinov oziroma podnebne spremembe.
<P>
A ne bo čakal, Köbenhaven ne bo čakal in mi ne smemo čakati. Kot poročevalka za enega od štirih dokumentov o podnebnem režimu po letu 2012 - namreč pregled ETS - popolnoma zaupam našim vladam, da bodo kratkoročno rešile ta glavna gospodarska in finančna vprašanja, katerim smo priča danes, in to precej pred letom 2013. Medtem ko je torej danes narava politike, da se osredotoča na današnje težave, ne smemo biti odvrnjeni od tega, da bi pripravljali dolgoročno zakonodajo za scenarij po letu 2012 glede tega najpomembnejšega vprašanja, ali pa nam zgodovina ne bo prijazno sodila.
<SPEAKER ID="188" NAME="Miloš Koterec" AFFILIATION="PSE">
(SK) Osupljivo je videti, kako se zloraba tega Parlamenta in politika osredotočata na slovaško politično sceno. Pozorno sem poslušal besede kolega poslanca iz Madžarske, gospoda Tőkésa, in moram ugovarjati temu enostranskemu vidiku sedanjih dogodkov in njegovi predstavitvi kot splošnemu napadu na ukrepe Slovaške republike na tem področju.
<P>
Rad bi poudaril, da kljub temu, da manjšinska politika sedanje slovaške vlade ustreza vsem evropskim standardom, jih vlada želi še nadalje izboljšati.
<P>
Rad bi obsodil napade zlorabe posebnih težkih trenutkov in njihovo predstavitev kot splošen slab odnos s strani vlade in predvsem takšno početje v Evropskem parlamentu. Z aktivnim iskanjem trenj in izkrivljanjem položaja bomo le vneli in netili umetne spore, ki so nesmiselni in nepotrebni in ki življenje slovaške družbe zapletajo in ga delajo neprijetnega.
<SPEAKER ID="189" NAME="Predsednik">
S tem se točka zaključi.

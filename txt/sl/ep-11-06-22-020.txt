<CHAPTER ID="020">
Enominutni govori (člen 150 poslovnika EP) 
<SPEAKER ID="284" NAME="Predsednica">
Naslednja točka so enominutni govori.
<SPEAKER ID="285" NAME="Anna Záborská" AFFILIATION="PPE">
- (SK) Gospa predsednica, dela proste nedelje bi morale postati del evropskega standarda na področju pravic iz delovnega razmerja. To so se dogovorili naši predstavniki sindikatov, civilnih organov in krščanskih skupin ter cerkev, ki so ta teden v Bruslju ustanovili Evropsko zvezo za nedeljo. Dela prosta nedelja je pomembna s stališča dostojnih delovnih razmer, a ustvarja tudi možnost za izgradnjo družinskih odnosov, zlasti med starši in otroci. Zadovoljna sem, da sem bila prisotna pri rojstvu te pobude, ravno tako kot pri dveh državljanskih združenjih iz Slovaške - Klubu velikih družin in Zvezi za nedeljo. Komisija bi morala pri reviziji direktive o delovnem času upoštevati stališča več sto organizacij po Evropi, ki so povezane v novoustanovljeni zvezi, ker pri ustvarjanju zakonov ne smemo zanemariti tako velikega združenja.
<SPEAKER ID="286" NAME="László Tőkés" AFFILIATION="PPE">
(HU) Gospa predsednica, zadnjih nekaj tednov so morali ustanovitelji predstavništva Szeklerlanda v Bruslju in na splošno madžarska skupnost v Romuniji prenašati dolgo verigo napadov in sovražnih histeričnih kampanj Romunske politične elite. Medtem so se izvajali poskusi za prisilno uvedbo načrta za ozemeljsko in upravno preureditev v Romuniji, s katerim bi bilo ustvarjenih osem večinskih megaregij in tako bi bila madžarska večina, ki živi v Szeklerlandu in Partiumu, prisilno spremenjena v absolutno manjšino. V skladu z jasnimi določbami iz Evropske listine o lokalni samoupravi in Evropske listine o regionalnih ali manjšinskih jezikih transilvanski madžarski poslanci EP iz Romunije odločno zavračajo ta protidemokratičen način regionalne reorganizacije njihove države. Prosimo za vašo dejansko pomoč v imenu skupnih demokratičnih vrednot vladajočih ljudskih strank Romunije in Madžarske in prosimo za aktivno podporo Parlamenta za zaščito transilvanske madžarske skupnosti.
<SPEAKER ID="287" NAME="Alexander Mirsky" AFFILIATION="S&amp;D">
(LV) Gospa predsednica, kaj mislite, da pomeni beseda "sprevrženost"? V slovarju ta beseda pomeni popolno popačenje. Politična sprevrženost ne pomeni nič drugega kot laži in cinične prevare volivcev. Kaže, da se je v Latviji pojavila skupina poslancev, ki so politični sprevrženci. Gre za to, da so na zadnjih volitvah v latvijski parlament poslanci skupine Saskaņas centrs (Center harmonije) svojim rusko govorečim volivcem, ki predstavljajo več kot 40 % prebivalstva Latvije, obljubili, da bodo zaščitili njihov domači jezik. Vendar pa je ta skupina prejšnji teden glasovala za povečane kazni za tiste, ki ne bodo uporabljali uradnega državnega jezika v zasebnem sektorju. Izkazalo se je, da obljubljajo eno, počnejo pa drugo. Mislim, da se boste strinjali, da je to sprijenost. Možno je, da bo Latvija postala rojstni kraj novega političnega gibanja, "Centra izprijenosti". Zahvaljujem se vam za pozornost.
<SPEAKER ID="288" NAME="Nikolaos Salavrakos" AFFILIATION="EFD">
(EL) Gospa predsednica, zagotovo noben Evropejec in tako noben Grk ne mara prosjačiti. Grki moramo razumeti, da smo svoj življenjski standard obrnili vsaj za 10 let nazaj. Žal se bojim, da se bo enako zgodilo tudi v drugih državah.
<P>
Vendar pa vidimo, da se nas krivi za stvari, ki presegajo naše odgovornosti. Sedemnajst kapitanov v Evropi, plus ravno toliko partnerjev, sedemnajst proračunov, sedemnajst trgov obveznic in ena skupna valuta. Skupna valuta se ne more tako nadaljevati. Potrebujemo skupno gospodarsko politiko, enoten trg obveznic in skupno usklajevanje. Nedvomno fiskalna preudarnost pomeni pretres potrošniškega ozračja. Ne vidim, da bi se kaj dogajalo v tej smeri. Glavne dosežke zadnjih 65 let, ki dosegajo vrh v enotni valuti, moramo zaščititi tako, da bomo sami bolj disciplinirani.
<SPEAKER ID="289" NAME="Nicole Sinclaire" AFFILIATION="NI">
Gospa predsednica, pred manj kot enim letom sem pripravila medstrankarsko peticijo za referendum v Združenem kraljestvu glede našega članstva v Evropski uniji. Kampanja je pritegnila visoko podporo po političnem spektru.
<P>
Ti ljudje so se pritoževali nad obsedenostjo EU, da ustvari evropsko zvezno državo in pri tem ne upošteva volje ljudi in demokracije. Ne smemo v neskončnost ignorirati volje ljudi. Moji volivci se stalno obračajo name in pravijo: "Kdaj bomo imeli kaj besede o našem članstvu v Evropski uniji?" Volje ljudi po Evropi se ni upoštevalo, proti volji ljudi je bila ustvarjena enotna valuta in poglejte, koliko problemov je povzročila. V državah članicah so potekali referendumi in tudi ti niso bili upoštevani.
<P>
Ljudje iz mojega volilnega okrožja, ljudje po Združenem kraljestvu in ljudje po Evropski uniji pravijo: "Dovolite ljudem, da odločijo". Poklicni politiki so ustvarili zmešnjavo. Naj se ljudje sami odločijo.
<SPEAKER ID="290" NAME="Mariya Nedelcheva" AFFILIATION="PPE">
(BG) Gospa predsednica, od januarja do zdaj sem v Bolgariji organizirala okrogle mize o reformi skupne kmetijske politike. Pomagale so ustvariti močno bolgarsko stališče, ki ima zasluženo mesto v razpravi o poročilu gospoda Dessa.
<P>
Povedati moram, da sem zadovoljna z nekaterimi ključnimi vidiki stališča Bolgarije v razpravi o SKP:
<P>
najprej in predvsem z močno, pravično in dobro financirano SKP;
<P>
z novimi, nepristranskimi, jasnimi in pravičnimi merili za izračun neposrednih plačil, ki zagotavljajo osnovo za prihodnjo razdelitev med države članice, njihove regije in različne sektorje;
<P>
zagotavljanje neposrednih plačil za dejavne, male in srednje velike proizvajalce in za tiste, ki so dejansko odgovorni za SKP, je še eden od naših ciljev.
<P>
Rada bi omenila še tri stvari:
<P>
več priložnosti za naše živinorejce;
<P>
večjo prožnost v drugem stebru
<P>
in nazadnje, preproste in jasne postopki, da bomo lahko našim kmetom zagotovili dostojne prihodke in da si bodo zato mladi želeli vlagati v kmetijstvo. Prav tako želimo, da Evropa še naprej zagotavlja zanesljivo oskrbo in cene ter dostojno zagovarja svoje stališče v svetu.
<SPEAKER ID="291" NAME="Czesław Adam Siekierski" AFFILIATION="PPE">
(PL) Gospa predsednica, med Poljsko in Nemčijo je bila že 11. junija 1991 podpisana pogodba o dobrososedskih odnosih in prijateljskem sodelovanju, ki je osnova za sedanje odnose med državama. Včeraj, na 20. obletnico tega pomembnega dogodka, je v Varšavi potekalo skupno posvetovanje med poljsko in nemško vlado, kjer sta predsedovala gospod Tusk, poljski predsednik vlade, in gospa Merkel, nemška kanclerka. Na posvetovanju je sodelovalo več kot 20 ministrov in namestnikov ministrov iz posameznih ministrstev obeh držav. Izid tega skupnega srečanja je izjava vlad Republike Poljske in Zvezne republike Nemčije z naslovom "Sosedi in partnerki" skupaj s programom sodelovanja za prihodnja leta.
<P>
Ob tej obletnici bi rad Parlament spomnil na zavezanost zaporednih nemških vlad za podporo prizadevanjem Poljske, da se pridruži Evropski uniji. Odnosi med Poljsko in Nemčijo se stalno izboljšujejo, primer tega pa je vedno bolj razširjena trgovina med tema državama. Naši gospodarstvi sta med najbolj razgibanimi v Evropi. Upamo, da se bodo odnosi med Poljsko in Nemčijo še naprej razvijali v korist naših državljanov in celotne Evrope.
<SPEAKER ID="292" NAME="Elisabeth Köstinger" AFFILIATION="PPE">
(DE) Gospa predsednica, Evropska unija potrebuje učinkovito skupno kmetijsko politiko, ki ji bo omogočila zadostitev zahtev družbe po visokih standardih, in najpomembneje, ki ji bo omogočila močno in neodvisno vlogo.
<P>
Podjetja v Evropi morajo ostati konkurenčna. Spopadajo se s velikimi izzivi, vključno z nihanji cen surovin, visokimi stroški proizvodnje in nizkimi ravnmi dohodka. Nizki proizvodni stroški in nizki socialni in okoljski standardi ter standardi kakovosti v tretjih državah, ki jih ni mogoče primerjati s standardi v EU, ustvarjajo negativen pritisk na cene. Ko bodo ustvarjeni novi trgovinski odnosi, je nujno, da z vključitvijo zaščitnih klavzul zaščitimo evropske ravni proizvodnje. Takšne klavzule, ki se uporabljajo v industrijskem kontekstu, na primer v trgovinskih sporazumih z Južno Korejo glede avtomobilske industrije, se morajo uporabljati za kmetijstvo.
<P>
Tu gre za ustvarjanje enakih pogojev in enakih priložnosti za vse. Vsaka država bi morala imeti pravico, da se osredotoči na skrbi svojih državljanov, vključno z zanesljivo preskrbo s hrano, okoljem, pridržki glede genetsko spremenjenih pridelkov in potrebami podeželja, da se v Evropi podpre trajnostno kmetijstvo.
<SPEAKER ID="293" NAME="Ramon Tremosa i Balcells" AFFILIATION="ALDE">
Gospa predsednica, prejšnji teden so v katalonskem parlamentu nekateri poslanci EP, ki predstavljajo glavne politične stranke Katalonije, zavzeli skupno stališče v bran našemu jeziku, katalonskemu jeziku, v EU in v njenih institucijah.
<P>
Ponovno pozivamo, da se katalonski jezik prizna kot uradni jezik v Evropskem parlamentu, kar že zadnjih 25 let počno mnogi drugi katalonski poslanci EP.
<P>
Zdaj je nova priložnost za katalonski jezik, ki je bil v španski državi več stoletij prepovedan. Čez nekaj mesecev bo v Unijo vstopila Hrvaška. Da bi hrvaški jezik postal uradni jezik, je treba spremeniti Pogodbo. Ko bo prišel ta čas, bomo znova prosili špansko vlado, naj dovoli uradni status katalonskega jezika v EU. Španska vlada bi morala katalonski jezik prinesti v EU, ravno tako, kot je to pred nekaj leti storila irska vlada z galskim jezikom.
<P>
Prosimo za podporo Evropskega parlamenta in Komisije, da bi dosegli priznanje katalonskega jezika kot uradnega jezika.
<SPEAKER ID="294" NAME="Spyros Danellis" AFFILIATION="S&amp;D">
(EL) Gospa predsednica, problem piratstva v Adenskem zalivu in zdaj velikem delu Indijskega oceana se kljub prizadevanjem EU NAVFOR še slabša. Zaradi velikosti območja, v katerem delujejo pirati, se je težko samo z vojaškimi sredstvi spopadati s problemom piratstva. Zato je treba izboljšati ukrepe za zatiranje tega problema, če je mogoče v okviru velikopotezne mednarodne strategije, skupaj z ukrepi za boj proti njegovim temeljnim vzrokom. Piratstvo izvira iz popolne revščine in pomanjkanja upravljanja, kar sta zadnjih 20 let dve stalni značilnosti Somalije.
<P>
Evropska unija ima možnost, da za ta namen uporabi več sredstev iz Evropskega sklada za razvoj. Evropska unija in tudi Združeni narodi so si pridobili izkušnje v programih, ki so ustvarili resnične rezultate v Somaliji, in to delo je treba nadaljevati in povečati.
<SPEAKER ID="295" NAME="Marek Henryk Migalski" AFFILIATION="ECR">
(PL) Gospa predsednica, včeraj ponoči je v Magadanu, glavnem mestu regije Kolima v Rusiji, umrl Anatoli Bitkov. Bil je glavni urednik lokalnega televizijskega kanala "Kolima Plius". Ne da bi želel predvideti kakršne koli ugotovitve glede tega, ali je šlo za umor ali naravno smrt, ali je bil politično motiviran umor ali ne, velja opozoriti, da ta žalostni dogodek žal ni izjema. Novinarji v Rusiji umirajo in novinarji, ki raziskujejo politična vprašanja, umirajo še pogosteje. Najdenih je bilo mnogo resnih analiz z zaključki, da je v Ruski federaciji v zadnjih 10 letih umrlo okoli 200 novinarjev. Danes je to v Rusiji najbolj tvegan poklic. Brez svobode in varnosti za novinarje ni svobode medijev in brez svobode medijev ni možna demokracija. To si moramo vedno zapomniti pri našem sodelovanju z Rusko federacijo.
<SPEAKER ID="296" NAME="Paul Murphy" AFFILIATION="GUE/NGL">
Gospa predsednica, v soboto bom z več sto drugimi aktivisti odplul proti Gazi kot del flotilje Freedom Flotilla 2. Pripeljali jim bomo zdravila in sredstva za obnovo, ki so nujno potrebna.
<P>
Zaradi nezakonite blokade Izraela živi 300 tisoč ljudi z manj kot enim dolarjem na dan, brezposelnost pa je več kot 40-odstotna. Catherine Ashton je dejala, da ta flotilja ni pravi odgovor na razmere v Gazi, a odgovor EU je, da je treba preko sredstev za raziskave še naprej financirati izraelska orožarska podjetja, ki izdelujejo orožje za pobijanje palestinskih civilistov. Namesto kritiziranja flotilje bi morala EU obsoditi grožnje z nasiljem, ki so jih proti nam izrekle izraelske obrambne sile. Glede na dejstvo, da so lani na flotilji umorili devet aktivistov, smo te grožnje vzeli izredno resno. EU bi morala prav tako končati svojo vpletenost v trajno zatiranje palestinskega ljudstva.
<SPEAKER ID="297" NAME="Monika Smolková" AFFILIATION="S&amp;D">
- (SK) Gospa predsednica, pred dvema tednoma je v Strasbourgu potekala razgreta razprava o madžarski ustavi. Danes imamo tudi izjavo Beneške komisije. Zato bi rada ponovila svoje opozorilo glede problematičnega besedila madžarske ustave, zlasti v ubeseditvi dela D, ki govori o odgovornosti Madžarske za vse Madžare, o enem madžarskem narodu, o kolektivnih pravicah in o ustvarjanju kolektivnih samoupravnih organov oblasti v drugih državah, ki temeljijo na načelu etnične pripadnosti. Beneška komisija je poudarila individualni značaj človekovih pravic, saj okvirni sporazum za zaščito etničnih manjšin ne predvideva kolektivnih manjšinskih pravic. Beneška komisija je vzbudila dvom glede načela demokracije s tem, ko je sprejela ustavno pravo za kulturno, versko, etično, socialno, gospodarsko in finančno politiko. Pričakujem hiter odgovor institucij EU glede mnenja Beneške komisije o madžarski ustavi.
<SPEAKER ID="298" NAME="Michail Tremopoulos" AFFILIATION="Verts/ALE">
(EL) Gospa predsednica, sprašujem se, če je možno rešiti gospodarsko krizo z ukrepi, ki škodijo podnebju. Žal Evropska komisija pravi, da je to možno, glede na to, da sta skupaj s Portugalsko v memorandumu o podpornem mehanizmu podprli rok glede znižanih zagotovljenih cen za energijo iz obnovljivih virov energije kot zakonit ukrep. V Grčiji so naložbe v obnovljivo energijo ena od redkih protiuteži za gospodarsko krizo in zavezo odhajajoče ministrice za okolje, da bo zaščitila zagotovljene cene, mora takoj obnoviti njen naslednik.
<P>
Vendar pa je razprava o morebitnem izvzetju držav z gospodarskimi težavami iz že tako neprimernih evropskih podnebnih ciljev, ciljev 20-20-20, resen nesmisel. Te izbire kažejo na nesprejemljiv odnos, ki ga spodbuja Komisija; zaradi njih je celotna evropska politika zacementirana in nihče nikjer ne odgovarja. Vse, kar bo Evropa s tem dosegla, je, da bo odrezala vejo, na kateri sedi.
<P>
Podnebne cilje je treba povečati na ravni, h katerim pozivajo znanstveniki, in oblikovati je treba posebne programe za države z gospodarskimi težavami. Naša usoda je, da najdemo pot iz te slepe ulice in se spopademo z gospodarsko, socialno in okoljsko krizo. V končni analizi je davčno prestrukturiranje eno, napad na okoljsko stabilnost pa je nekaj drugega.
<SPEAKER ID="299" NAME="Katarína Neveďalová" AFFILIATION="S&amp;D">
(SK) Gospa predsednica, Evropa in Evropska unija želita postati najbolj konkurenčno in najboljše, najbolj napredno gospodarstvo v svetu.
<P>
Vendar pa, da bi to dosegli, ne smemo govoriti le o financiranju in različnih sorodnih zadevah, ampak moramo kot Evropska unija vsekakor vložiti več v izobraževanje, znanost, raziskave in inovacije. Evropska komisija je pred kratkim objavila nekatere dodatne rezultate raziskave o naložbah držav članic na tem področju. Države so bile razdeljene na štiri skupine in moja matična država Slovaška je žal pridobila zelo nezavidljivo mesto v samo tretji skupini, ki vlaga le 0,48 % od prvotnih 2 %, ki sta v strategiji Evropa 2020 namenjena za naložbe v znanost, izobraževanje in raziskave.
<P>
Zato bi rada pozvala EU, Evropski parlament, Komisijo in Svet, naj se bolj potrudijo in podprejo države članice ter si bolj prizadevajo za to, da bodo vlagale na tem področju, ker lahko le z denarjem, ki ga vložimo v raziskave, inovacije in izobraževanje, resnično izpolnimo cilje strategije Evropa 2020.
<SPEAKER ID="300" NAME="Pat the Cope Gallagher" AFFILIATION="ALDE">
(GA) Gospa predsednica, zadnjih 20 let je imela Unija osrednjo vlogo pri spodbujanju miru in sprave na Irskem. Unija je dala več kot 1,3 milijarde EUR za program za mir in spravo od leta 1994 in okoli 349 milijonov EUR za Mednarodni sklad za Irsko.
<P>
Nasilni dogodki v vzhodnem Belfastu in umor Ronana Kerra kažejo, kako pomembno je nadaljevati s temi programi, ki spodbujajo gospodarski in socialni razvoj na obeh straneh meja.
<P>
Ta teden so bili predstavniki Mednarodnega sklada za Irsko in Programa za mir in spravo tu v Parlamentu in so Odboru za regionalni razvoj poročali, kako pomembna je podpora Parlamenta in Unije za ta program. Močno sem prepričan, da bi morali Evropska unija in drugi mednarodni partnerji resno razmisliti o tem vprašanju in sprejeti odločitev za nadaljevanje tega koristnega in učinkovitega programa.
<SPEAKER ID="301" NAME="John Bufton" AFFILIATION="EFD">
Gospa predsednica, kmetijstvo predstavlja osrčje valižanskega gospodarstva, a v okviru vedno obsežnejše zakonodaje EU je valižanskim kmetom preprečena uspešna konkurenčnost kljub temu, da so njihovi standardi med najvišjimi v Evropi.
<P>
V okviru predpisov EID se kmetom zaračunavajo globe za netočne podatke, kljub resnim pomanjkljivostim te tehnologije. To vprašanje sem ob številnih priložnostih predstavil Komisiji, enako pa so storili predstavniki iz mnogih držav članic. Valižanski kmetje menijo, da predstavlja pomanjkljivi sistem EID prikriti davek.
<P>
Še nekaj v zvezi z drugo zadevo, v okviru zakonodaje o zaščiteni označbi porekla valižanskega goveda, ki je mlajše od 24 mesecev, ni mogoče označiti kot valižansko. To pa ne velja na Škotskem, kjer lahko govedorejska industrija z oznako države označuje meso živali katere koli starosti.
<P>
Wales proizvaja čudovito govedino in mora imeti možnost le to označevati kot valižansko. Trgovina na svetovne trgu je odvisna od promocije proizvodov neke države. To so pomembne zadeve za več sto kmetov v Walesu, ki vodijo visokokakovostna podjetja, kjer gre v mnogih primerih za večgeneracijska družinska podjetja. Zahtevam pojasnila.
<SPEAKER ID="302" NAME="Oriol Junqueras Vies" AFFILIATION="Verts/ALE">
(ES) Gospa predsednica, rad bi izrazil svojo podporo svežnju ukrepov za okrepitev gospodarskega upravljanja v Uniji, pa tudi ukrepom, katerih cilj je razjasnitev in pospešitev disciplinarnega postopka za vse države članice s čezmernim primanjkljajem.
<P>
Vendar pa bi se morala Unija zavedati, da si nekatere države članice prizadevajo za izpolnjevanje proračunskih zahtev, ki jih od njih zahteva Evropa na račun destabilizacije računov poddržavnih organov oblasti.
<P>
Španska država je tipičen primer tega: zahteve poskuša izpolniti tako, da svoj primanjkljaj prenaša na neodvisne organe oblasti in lokalne svete.
<P>
Te prakse je treba obsoditi, ker niso v duhu pakta EU za stabilnost in rast in zlasti ker zelo škodijo gospodarski oživitvi gospodarsko močnih narodov, kot je Katalonija.
<SPEAKER ID="303" NAME="Csaba Sógor" AFFILIATION="PPE">
(HU) Gospa predsednica, EU se ne vmešava v upravne zadeve svojih držav članic. To je pomembno izpostaviti, ker danes nekateri romunski politiki razlagajo, kako pomembna je upravna preureditev, saj trdijo, da lahko Romunija le tako prejme več denarja iz strukturnih skladov. Sedanje razprave v Romuniji so povezane z reformo, ki bi ustvarila osem upravnih enot na ravni NUTS 2 iz sedanjih 41 okrožij, ki so upravne enote na ravni NUTS 3, pri tem pa ne bi upoštevala geografske, ekonomske, socialne in kulturne realnosti. Glavne razprave so zlasti povezane z romunskimi Madžari, ker ta avtohtona nacionalna skupnost kljub določbam iz ustrezne konvencije Sveta Evrope ne bi predstavljala večine v nobeni od novih upravnih enot in bi izgubila svoje pravice za ustanovitev lokalne vlade. EU mora zagotoviti, da države članice ne bodo pričakovale, da bo EU sama upoštevala načelo subsidiarnosti, ampak bodo tudi same zagotovile, da bo sprejemanje odločitev potekalo čim bližje državljanom.
<SPEAKER ID="304" NAME="Cristian Silviu Buşoi" AFFILIATION="ALDE">
(RO) Gospa predsednica, kakor ste verjetno seznanjeni, je v Kišinjevu v Republiki Moldaviji ta konec tedna potekal drugi krog lokalnih volitev. Prav tako so opazovalci OVSE ugotovili, da so te volitve in tudi volitve na drugih lokacijah v Republiki Moldaviji v veliki meri potekale v skladu z evropskimi in mednarodnimi standardi, kar pomeni resničen napredek v primerjavi s parlamentarnimi volitvami, ki so potekale leta 2010.
<P>
Lahko se le veselim rezultatov lokalnih volitev v Republiki Moldaviji, ki so okrepili položaj strank v Zavezništvu za evropsko povezovanje, ki so zdaj v vladi. Rezultati volitev dajejo tudi zelo jasno znamenje državljanov Moldavije, da je njihova želja postati uspešna demokratična družba in da bi se Republika Moldavija vključila v Evropsko unijo, močna in resnična. Zagotavljati morajo tudi spodbudo, da bodo stranke v Zavezništvu za evropsko povezovanje nadaljevale z izvajanjem reform, ki so se jih zavezale izvesti.
<P>
Osebno pozdravljam dejstvo, da je Dorin Chirtoacă dobil nov mandat kot župan Kišinjeva, in sem nad tem navdušen.
<SPEAKER ID="305" NAME="Zbigniew Ziobro" AFFILIATION="ECR">
(PL) Gospa predsednica, javno mnenje na Poljskem je nedavno pretresel dogodek, ki se je zgodil ob šesti uri zjutraj. Osem oboroženih uradnih oseb, vključno s šestimi agenti specialnih enot, si je prebilo v enega od stanovanj v stanovanjskem bloku. Pri tem ni bilo nič čudnega, saj so bili med prebivalci bloka tudi posameznik, ki so ga iskali zaradi prekupčevanja z drogami, preprodajalca orožja in nekdo, osumljen organizacije bančnih ropov. Vendar pa žrtev ni bil nihče od teh ljudi. V stanovanjskem bloku je živel uporabnik interneta, študent, ki si je drznil ironično opisati dejanja sedanje vlade.
<P>
Zelo zaskrbljujoče je, če so ljudje, ki so na oblasti, tako občutljivi na kritike, satiro in smeh, da ob šestih zjutraj pošiljajo oborožene uradne osebe k študentom, ki uporabljajo internet. Takšnim praksam je treba nasprotovati, zlasti tu v Evropskem parlamentu.
<SPEAKER ID="306" NAME="Jacek Olgierd Kurski" AFFILIATION="ECR">
(PL) Gospa predsednica, čez 10 dni bo Poljska prevzela predsedstvo Evropski uniji in zato bi morali pozorno spremljati, kaj se dogaja na Poljskem. Kakovost demokracije lahko ocenimo glede na način, kako se ravna z opozicijo. Žal se na Poljskem proti opoziciji izvaja lov na čarovnice in sodišča so se temu pridružila. V primeru, povezanem z nekdanjim predsednikom vlade in voditeljem opozicije, Jarosławom Kaczyńskim, je sodišče odredilo, da mora opraviti psihiatrične teste. To je še zlasti zlobno ob upoštevanju dejstva, da je bil edini razlog za odreditev takšnih testov njegovo priznanje, da je po tragediji v Smolensku, kjer so umrli njegov brat, svakinja in mnogo njegovih prijateljev, uporabljal pomirjevala. Pri tem ni nič nenavadnega in podprto je z ustrezno medicinsko dokumentacijo.
<P>
Ta razvoj dogodkov je obžalovanja vreden, ker ima evropske podnapise, in njegov vrhunec bomo doživeli 6. julija. Tega dne bo Jarosław Kaczyński opravil psihiatrične teste, Donald Tusk pa bo v Strasbourgu imel inavguracijski govor za svoje predsedstvo Evropski uniji. Upam, da bo mednarodna skupnost protestirala proti zlorabljanju psihiatričnih testov za politične bitke po modelu Sovjetske zveze in Belorusije.
<SPEAKER ID="307" NAME="Predsednica">
S tem je razprava na to točko zaključena.

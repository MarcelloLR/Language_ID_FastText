<CHAPTER ID="012">
Razpored dela
<SPEAKER ID="016" NAME="Predsednica">
Končna različica dnevnega reda, pripravljena na podlagi členov 130 in 131 poslovnika, je bila razdeljena. Predlagane so bile naslednje spremembe:
<SPEAKER ID="017" NAME="Martin Schulz">
v imenu skupine PSE. - (DE) Gospa predsednica, na današnjem dnevnem redu je izjava Komisije o sporazumih o partnerstvu z državami AKP, pri čemer se v tej razpravi načrtuje resolucija. V naši skupini so danes zjutraj in v preteklih dneh potekale zelo temeljite razprave o tej resoluciji. Zelo močno smo si prizadevali za kompromisno resolucijo z drugimi skupinami, da bi dosegli takšen kompromis. Na žalost se je to izkazalo za nemogoče. Kljub temu nočemo obupati nad to nalogo in si še vedno prizadevamo doseči kompromis preden bomo morali uporabiti sporno glasovanje.
<P>
Zato v imenu svoje skupine predlagam, da se resolucija o izjavi Komisije in glasovanje o tej resoluciji preloži na decembrsko delno zasedanje. Poslancem tega parlamenta bom hvaležen, če bodo lahko podprli takšen potek dogodkov, ki bi omogočili prostor za pogajanja o kompromisu.
<SPEAKER ID="018" NAME="Predsednica">
Gospod Schulz, to temo bomo obravnavali pravočasno, v skladu z razporedom dela.
<P>
Sreda:
<P>
skupna razprava o železnicah Skupnosti bo potekala pred poročilom gospe Hieronymi o razširjanju televizijskih programov,
<P>
glasovanje o poročilu gospoda Ortuonda Larree o interoperabilnosti železniškega sistema Skupnosti bo potekalo med naslednjim delnim zasedanjem v Strasbourgu.
<P>
Četrtek:
<P>
Obveščam vas, da je med glasovanjem:
<P>
poročilo gospoda Leinena o spremembi finančne uredbe, ki se uporablja za splošni proračun Evropskih skupnosti, v skladu s členom 43(1) odobreno in je vpisano za glasovanje.
<P>
poročilo gospoda Bloklanda o nevarnih kemikalijah preloženo na januarsko delno zasedanje, da je mogoče na prvi obravnavi doseči spravni postopek.
<P>
Zdaj pa o temi, ki ste jo sprožili, gospod Schulz:
<P>
Od skupine socialdemokratov sem prejela prošnjo, če je mogoče glasovanje o predlogih resolucije o sporazumih o gospodarskem partnerstvu preložiti do decembrskega zasedanja, seveda z novimi roki za predložitev besedil.
<SPEAKER ID="019" NAME="João de Deus Pinheiro">
v imenu skupine PPE-DE. - (PT) Gospa predsednica, opažam, da iz klopi socialdemokratov prihaja volja za sklepanje kompromisov, in v imenu skupine PPE-DE moram reči, da smo prav tako pripravljeni na kompromis ter zato ne bomo nasprotovali temu predlogu. Vendar bi morali po referendumu v Venezueli, med decembrskim delnim zasedanjem, sprejeti resolucijo o razmerah v tej državi. V duhu sklepanja kompromisov in tudi v božičnem duhu menim, da lahko sprejmemo te predloge.
<SPEAKER ID="020" NAME="Predsednica">
Gospod Pinheiro, ta tema ne zadeva Venezuele, ampak predlog skupine socialdemokratov v zvezi s preložitvijo predlogov resolucij o sporazumih o gospodarskem partnerstvu na decembrsko zasedanje.
<P>
Ali želi še kdo spregovoriti v podporo temu predlogu?
<SPEAKER ID="021" NAME="João de Deus Pinheiro">
v imenu skupine PPE-DE. - (PT) Gospa predsednica, verjetno niste slišali, kaj sem rekel. Najprej sem rekel, da bi bili v duhu kompromisa pripravljeni sprejeti to pobudo. Vendar si v duhu božičnega kompromisa želimo, da prijatelji socialdemokrati v zameno sprejmejo naš predlog resolucije o vprašanju Venezuele po tamkajšnjem referendumu.
<SPEAKER ID="022" NAME="Predsednica">
Ali želi še kdo spregovoriti proti temu predlogu?
<SPEAKER ID="023" NAME="Helmuth Markov">
v imenu skupine GUE/NGL. - (DE) Gospa predsednica, nad tem predlogom skupine socialdemokratov sem precej presenečen. Skupni predlog resolucije skupine socialdemokratov, zelenih in moje skupine je vključeval resolucijo, sprejeto v Kigaliju. Člani skupine PPE-DE so se v Kigaliju prav tako strinjali s tem kompromisom, zato preprosto ne razumem, zakaj je treba zdaj vse preložiti na naslednje razprave, če smo se poslanci tega parlamenta o tem že dogovorili. Dejstvo je, da so se v Kigaliju vsi strinjali s tem kompromisom. Torej nasprotujem tej preložitvi, ker je zadevni dokument že podprla velika večina poslancev in lahko o njem glasujemo danes.
<SPEAKER ID="024" NAME="Daniel Cohn-Bendit" LANGUAGE="DE">
Gospa predsednica, da se izognemo nesporazumom: težava ni v vsebini, težava je v tem, da si želijo zagotoviti večino. Menim, da je to zakonito. Gospod Markov, popolnoma prav imate, predlog pomeni, da se mora razprava ponovno začeti, kar je težko razumeti, vendar zamisel socialistov pomeni zavarovanje večine za sprejetje nečesa, kar si tako ali tako vsi želimo doseči. To je vprašanje in razlog, zakaj si želijo preložitve. To je vse.
<P>
(Parlament je to prošnjo odobril.)
<SPEAKER ID="026" NAME="Predsednica">
Glasovanje o predlogih o sporazumih o gospodarskem partnerstvu se preloži na december, pri čemer so predlagani roki naslednji:
<P>
za vložitev predlogov resolucij, sreda, 5. december, do 12.00;
<P>
za predloge sprememb in skupne predloge resolucij, ponedeljek, 10. december, do 19.00.
<P>
Glasovanje bo potekalo v sredo, 12. decembra.
<P>
Od skupine Evropske ljudske stranke in Evropskih demokratov sem prejela prošnjo za razpravo o izjavi Komisije v zvezi z referendumom v Venezueli, ki ga je treba sprejeti, s predložitvijo predlogov resolucije.
<P>
Ali želi še kdo spregovoriti proti tej prošnji?
<SPEAKER ID="027" NAME="Martin Schulz">
v imenu skupine PSE. - (DE) Gospa predsednica, gospod de Deus Pinheiro je pravkar omenil božični duh. Tudi sam zagovarjam božični duh, vendar s tem ne smemo pretiravati. Ne nazadnje smo bili pripravljeni v tem duhu sprejeti kompromis iz Kigalija.
<P>
V zvezi z Venezuelo bodo vedno obstajala različna mnenja, seveda tudi spori, v vsaki razpravi o gospodu Chávezu. Menimo, da je razprava, ki pravzaprav zdaj poteka, koristna, vendar nismo prepričani, da lahko dosežemo razumno resolucijo v tako kratkem času, ki ga imamo na voljo, torej danes ali jutri. Če to resolucijo preložimo na decembrsko delno zasedanje, bo do takrat stara že tri tedne. Zelo koristno je, da razpravljamo zdaj, vendar si ne želimo resolucije, ker bo na hitro sestavljena ali bo dosežena veliko prepozno. Menim, da moramo razpravljati danes, pri čemer bo to dovolj.
<SPEAKER ID="028" NAME="Predsednica">
Ali želi še kdo spregovoriti v podporo tej prošnji?
<SPEAKER ID="029" NAME="João de Deus Pinheiro">
v imenu skupine PPE-DE. - (PT) Gospa predsednica, zahvaljujem se vam za to priložnost. Po referendumu, ki bo kmalu potekal v Venezueli, bodo nastale nove razmere. To je zelo pomemben referendum, pri čemer menim, da je za ta parlament prav tako pomembno, da lahko zdaj o tem vprašanju poteka razumna razprava, ob upoštevanju možnih rezultatov referenduma. Pri tem lahko decembra poskusimo sprejeti resolucijo. Menim, da je to mogoče in da si moramo za to prizadevati. To predlagam v božičnem duhu in v duhu sodelovanja.
<P>
(Parlament je zahtevo zavrnil.)
<P>
(Razpored dela je bil s temi spremembami sprejet.)

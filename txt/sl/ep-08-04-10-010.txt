<CHAPTER ID="010">
Dobrodošlica
<SPEAKER ID="098" NAME="Predsednik">
Gospe in gospodje, z veseljem vas obveščam, da se nam je v galeriji za obiskovalce pridružila delegacija predstavniškega doma in senata Avstralije. Vse vas lepo pozdravljam.
<P>
(Ploskanje.)
<P>
Sodeluje na 31. medparlamentarnem srečanju EP in Avstralije, ki 9. in 10. aprila poteka tukaj v Evropskem parlamentu. Delegacijo sestavljajo člani senata in predstavniškega doma, vodi pa jo senator Alan Ferguso, predsednik avstralskega senata. Evropski in avstralski parlament sta neposreden in obširen politični dialog začela leta 1981. Zelo se veselimo dodatne okrepitve in razširitve tega sodelovanja. Delegaciji želim veliko uspeha, dokler so še tukaj, in varno pot domov, ko bo čas za to.
<P>
(Ploskanje.)

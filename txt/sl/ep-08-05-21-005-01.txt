<CHAPTER ID="005-01">
1. Časovni razpored delnih zasedanj Evropskega parlamenta - 2009 (glasovanje)
<SPEAKER ID="118" NAME="Predsednik">
Preden nadaljujemo z glasovanjem imam eno pripombo. Pozivam vas, da najprej pozorno poslušate, nato bodo nekateri predsedniki parlamentarnih skupin imeli priložnost, da govorijo. Gospod Trakatellis, gospod Varvitsiotis, gospod Papastamkos, gospod Lambrinidis in drugi poslanci so predložili predlog spremembe v zvezi z določenim tednom v letu 2009, tj. 16. tednom, od 13. do 19. aprila. To je teden pred pravoslavno veliko nočjo. To ni teden, v katerem se praznuje velika noč, ampak teden pred tem. Kljub temu za ta teden ni bilo predvideno nobeno delno zasedanje, ker je to teden poslanske skupine. To pomeni, da ta predlog spremembe ni sprejemljiv, ker ni bil predložen noben predlog v zvezi z zasedanjem Parlamenta v tem tednu. Vendar to ne pomeni, da je to predhodna odločitev v zvezi s predlaganim delnim zasedanjem od 20. do23. aprila.
<SPEAKER ID="119" NAME="Joseph Daul" AFFILIATION="PPE-DE">
(FR) Gospod predsednik, gospe in gospodje, kot veste je leto 2008 evropsko leto medkulturnega dialoga, ki vključuje tudi medverski dialog. Zato vas pozivam, da kot Evropski parlament postavite zgled in spoštujete manjšine. Zato v duhu kompromisa in naklonjenosti do pravoslavnih prijateljev moja skupina predlaga naslednji predlog spremembe k časovnemu razporedu delnih zasedanj za leto 2009. Sedemnajsti teden, tj. plenarni teden v aprilu 2009, se bo začel 21. aprila in končal 24. aprila, da bodo lahko zadevni poslanci praznovali pravoslavno veliko noč, pri čemer ne želim povedati več kot to.
<P>
V imenu vseh držav s pravoslavno tradicijo se vam zahvaljujem za vašo podporo in vas pozivam, da ne povzročate dodatnega nesoglasja. Evropski parlament pozivam, da nam iz spoštovanja do manjšin nameni podporo ter tako da zgled našim državljanom.
<SPEAKER ID="120" NAME="Hannes Swoboda" AFFILIATION="PSE">
(DE) Gospod predsednik, predvidevam, da je to ustni predlog spremembe. To ni bilo povedano, vendar če je ustni predlog spremembe, se moja skupina strinja, da o njem glasujemo danes. Dejstvo je tudi, da veliko katoličanov dela ob verskih praznikih; jutri je takšen dan, kljub stavki. Položaj je sporen, vendar kljub temu predlagam, da glasujemo za ta predlog ali da ga damo vsaj na glasovanje. Gospod predsednik, če menite, da to ni dopustno, bo skupina pozneje poskusila doseči soglasje v tem duhu.
<SPEAKER ID="121" NAME="Predsednik">
O nekaterih vprašanjih moramo doseči soglasje, pri čemer predlagam, da nadaljujemo, kot sta predlagala gospod Daul in gospod Swoboda. O tem bomo glasovali na koncu. Najprej bomo glasovali o drugih predlogih sprememb.
<SPEAKER ID="122" NAME="Hartmut Nassauer" AFFILIATION="PPE-DE">
(DE) Gospod predsednik, pred glasovanjem opozarjam na problem, ki vpliva na glasovanje in o katerem bomo morda morali razpravljati in ga rešiti.
<P>
V predlaganem časovnem razporedu je naveden datum volitev v letu 2009. O tem zdaj ne bomo glasovali, ampak to le upoštevamo. Vendar bo ustanovna seja zaradi datuma volitev potekala julija 2009. Zaradi tega so poslanci nekaterih držav zaskrbljeni, ker ne bodo izpolnili zahtevanih pet let za pokojnino, če bo ustanovna seja potekala 14. julija 2009. V nekaterih državah pokojninskih pravic ne določajo na podlagi zakonodajnega obdobja, ampak točno določeno obdobje, ker se zakonodajna obdobja med državami članicami razlikujejo.
<P>
Menim, da je to zadosten razlog za obravnavo in rešitev tega problema v zvezi z datumom volitev ali datumom ustanovne seje. Zato pravno službo Parlamenta pozivam, da preuči to vprašanje.
<SPEAKER ID="123" NAME="Daniel Cohn-Bendit" AFFILIATION="Verts/ALE">
(DE) Gospod predsednik, imam podoben predlog.
<P>
Presenečen sem, da se o pravicah manjšin razpravlja na tako moralen način. Približno sedem židovskih praznikov ni mogoče praznovati, ker sovpadajo z delovnimi dnevi. Enako velja tudi za 13 protestantskih praznikov. Ustanovna seja bo potekala 14 julija. To je eden od najpomembnejših posvetnih praznikov. Ali lahko v Franciji 14. julija delamo, ko praznujemo francosko revolucijo? Menim, da je to nemogoče in neprimerno. Tudi to je treba spremeniti.
<P>
(Ploskanje.)
<SPEAKER ID="124" NAME="Predsednik">
Zabeležili smo, kar je bilo povedano, ter bomo nadaljevali z glasovanjem.
<P>
(Parlament se je strinjal, da sprejme ustni predlog spremembe.)

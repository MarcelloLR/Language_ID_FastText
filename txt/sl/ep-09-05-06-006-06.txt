<CHAPTER ID="006-06">
6. Noseče delavke (
<SPEAKER ID="175" NAME="Edite Estrela" LANGUAGE="PT">
Gospa predsednica, službe bi rada pozvala, naj upoštevajo, da je portugalska različica verodostojna za vse spremembe.
<P>
Drugič, prosila bi, da se spremeni vrstni red glasovanja in da zaradi medsebojne odvisnosti glasovanje o spremembi Odbora 43 poteka pred spremembo 83.
<P>
Na koncu želim izpostaviti, da je ta direktiva, ki jo bomo spremenili, stara 17 let in je jasno, da je zastarela. Spremenjena direktiva ne bo začela veljati pred koncem naslednjega parlamentarnega obdobja. Z drugimi besedami, zakonodajo pripravljamo za prihodnost in ne za danes.
<P>
Zakonodajo predvsem pripravljamo v dobro državljanov ter jim tako dajemo več razlogov, da se udeležijo junijskih volitev.
<P>
Zaradi tega bom na koncu pozvala kolege poslance, da podprejo moje poročilo.
<SPEAKER ID="176" NAME="Astrid Lulling">
v imenu skupine PPE-DE. - (FR) Gospa predsednica, trenutno je bilo za to poročilo predloženih 89 sprememb. To je popolna zmeda in zaradi glasovanja, ki ga bomo opravili, ne bomo mogli izvesti objektivne razprave s Svetom in Komisijo. Teh 89 sprememb se med sabo popolnoma razlikuje. Predlagam, da posredujemo to poročilo nazaj na Odbor, saj, kot je povedala gospa Estrela, imamo za to dovolj časa.
<P>
(Glasen aplavz)
<SPEAKER ID="177" NAME="Predsednica">
Gospa Lulling, ali lahko potrdite, da ste to zahtevo izrekli v imenu vaše politične skupine?
<SPEAKER ID="178" NAME="Astrid Lulling">
v imenu skupine PPE-DE. - Da, gospa predsednica, nikoli ne naredim ničesar, kar ne bi bilo v imenu moje politične skupine!
<P>
(Smeh in aplavz)
<SPEAKER ID="179" NAME="Edite Estrela" AFFILIATION="PSE">
(PT) Gospa predsednica, nobenega smisla nima, da posredujemo to poročilo, ali ta predlog, Odboru, saj so o njem razpravljale vse skupine. Verjetno ga podpira večina v tem Parlamentu. Prav tako je bil obravnavan s Komisijo in Svetom.
<P>
Povsem normalno je, da imajo ljudje različna mnenja. Vemo, da je Svet pod češkim predsedovanjem žal zavzel zelo konzervativno stališče do spodbujanja enakosti med spoloma.
<P>
Zato pozivam Parlament, da glasuje za predloge in podpre moje poročilo, saj bo državljanom dal še več razlogov, da bodo odšli in glasovali na evropskih volitvah.

<CHAPTER ID="005-23">
23. Evropski načrt za oživitev gospodarstva (
<P>
Pred glasovanjem:
<SPEAKER ID="151" NAME="Gunnar Hökmark" AFFILIATION="PPE-DE">
Gospa predsednica, našo skupino bi rad obvestil, da je v našem glasovalnem seznamu glede spremembe 113 napaka: v glasovalnem seznamu bi moral biti plus in ne minus.
<SPEAKER ID="153" NAME="Elisa Ferreira">
poročevalka. - Gospa predsednica, gre samo za spremembo besedila v odstavku 4 glede zdravih državnih financ v "takoj, ko bo to mogoče", namesto "ko bodo to dovoljevali gospodarski pogoji", kot je bilo dogovorjeno s poročevalci v senci.
<SPEAKER ID="155" NAME="Alain Lipietz" AFFILIATION="Verts/ALE">
(FR) Gospa predsednica, to je povsem tehnična sprememba. V naši spremembi je prišlo do napake. Alinea se je glasila: "pospešena odprava ovir". To smo nadomestili z "odprava neupravičenih ovir", vendar je žal stari odstavek, stara alinea ostala v besedilu spremembe. Malo smo spremenili tretjo alineo in ni potrebe, da bi ohranili staro različico.
<SPEAKER ID="157" NAME="Martin Schulz" AFFILIATION="PSE">
(DE) Gospa predsednica, iz navdušenega odziva Skupine Evropske ljudske stranke (Krščanskih demokratov) in Evropskih demokratov lahko razberete, kako dobro so se stvari odvijale med našim glasovanjem.
<P>
Zahvaliti se želim svoji kolegici gospe Ferreira, ki je opravila ogromno dela, da je dosegla ta rezultat. Prav tako bi se rad posebej zahvalil gospodu Hökmarku, gospe Herczog, gospodu Bullmannu in gospodu Lehneju, ki so po mojem mnenju zelo trdo delali na podobni lizbonski resoluciji.
<P>
Vendar pa lahko iz reakcije skupine PPE-DE razberete, da je prišlo do razburjenja. Zahvaliti se vam želimo, da ste z nami glasovali o zaprtju davčnih oaz in solidarnosti v državah članicah. Še pred nekaj minutami so bile zadeve povsem drugačne. Spodbujanje širitve socialne demokracije je vaša zasluga. To je dobro za Evropski parlament, ki se je premaknil k levici.
<P>
(Aplavz z leve in protest z desne)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Gospa predsednica, Skupino socialdemokratov v Evropskem parlamentu in Skupino Evropske ljudske stranke (Krščanskih demokratov) in Evropskih demokratov bi želel samo spomniti, da so v Parlamentu poleg velikih dveh tudi druge skupine.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Gospa predsednica, vprašanje v zvezi z dnevnim redom. Morda bi Parlamentu lahko razložili, v skladu s katerim členom Poslovnika je bilo gospodu Schulzu dovoljeno prevzeti besedo.
<SPEAKER ID="160" NAME="Predsednica">
Gospe in gospodje, gospodu Nassauerju bom seveda povedala, da ima povsem prav. Vendar je treba včasih v prid demokraciji nekoliko prestopiti meje.
<P>
S tem mislim, gospe in gospodje, da sem gospodu Schulzu dala besedo v skladu s členom 141 Poslovnika. Bil je povsem upravičen prevzeti besedo.
<SPEAKER ID="161" NAME="Joseph Daul" AFFILIATION="PPE-DE">
(FR) Gospa predsednica, je govoril v imenu Komisije? Ker želi postati komisar? Ali pa je govoril kot predsednik skupine?
<SPEAKER ID="163" NAME="Vittorio Prodi" AFFILIATION="ALDE">
(IT) Gospa predsednica, želel bi dobiti pojasnilo. Kolikor mi je znano, ni bilo končnega glasovanja o poročilu gospoda Reula. Lahko potrdite, da je to pravilno?
<SPEAKER ID="164" NAME="Predsednica">
Gospod Prodi, sprejeli smo spremembo 3, ki tako nadomesti celotno resolucijo.

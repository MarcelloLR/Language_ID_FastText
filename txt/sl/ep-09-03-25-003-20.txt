<CHAPTER ID="003-20">
20. Prihodnost avtomobilske industrije (glasovanje) 
<P>
- Pred končnim glasovanjem:
<SPEAKER ID="139" NAME="Martin Schulz" AFFILIATION="PSE">
- (DE) Gospa predsednica, sklicujem se na člen 146 Poslovnika in se vam zahvaljujem, da ste mi dali besedo. Še posebej prosim svoje kolege poslance iz Zvezne republike Nemčije za prizanesljivost do moje prošnje za besedo.
<P>
Ob začetku tega glasovanja se je k besedi javil gospod Jean-Marie Le Pen. V svojem govoru je gospod Le Pen ponovil, da je obstoj plinskih celic v Auschwitzu podrobnost v zgodovini. Sklicujoč se na člen 146 Poslovnika, ki predpisuje, kako se morajo obnašati poslanci v tej dvorani, prosim predsedstvo Parlamenta, naj preveri, ali je taka izjava dopustna v poslanski zbornici, ki je zavezana duhu sprave in razumevanja ter spoštovanja žrtev, zlasti žrtev Hitlerjevega fašizma. Hvaležen bom predsedstvu Parlamenta za navodilo o potrebnih ukrepih.
<P>
(Aplavz)
<SPEAKER ID="140" NAME="Joseph Daul" AFFILIATION="PPE-DE">
. - (FR) Prosim, izkažimo vsaj malo spoštovanja žrtvam, ki so umrle v Auschwitzu in drugje. Ostali sta nam še dve minuti. Izkažimo jim malo spoštovanja.
<P>
Rad bi povedal samo to, da se popolnoma strinjam z gospodom Schulzem in da je to, kar smo danes slišali tukaj, nezaslišano.
<P>
(Aplavz)
<SPEAKER ID="142" NAME="Bruno Gollnisch" AFFILIATION="NI">
- (FR) Gospa Wallis, resnega obžalovanja vredno se mi zdi, da ste dali besedo gospodu Daulu in gospodu Schulzu, meni pa ne. Res je, da ste v nekem poročilu izjavili, da ste strokovnjakinja za tolmačenje Poslovnika po načelu "eno pravilo za enega, drugo pravilo za drugega".
<P>
Zato bi rad kot nadaljevanje besed gospoda Schulza predlagal, naj se zgradba Winstona Churchilla preimenuje, saj Winston Churchill v dvanajstih zvezkih svojih spominov, posvečenih zgodovini druge svetovne vojne, ni napisal niti ene vrstice o zgodovini plinskih celic.

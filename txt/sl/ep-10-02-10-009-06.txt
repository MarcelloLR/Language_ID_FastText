<CHAPTER ID="009-06">
6. Razmere v Iranu (
<P>
- Pred glasovanjem:
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Gospod predsednik, preden glasujemo o tem predlogu resolucije o Iranu, želim dvorano le obvestiti, da je prišlo do poskusa napada na Italijansko ambasado v Teheranu in da je prišlo do podobnih incidentov tudi na ambasadah drugih držav članic kot so Nemčija, Francija, Združeno kraljestvo in Nizozemska
<P>
Gospod predsednik, v odstavku 24, ta predlog resolucije poziva k ustanovitvi delegacije Evropske unije v Teheranu; moja skupina ne bi želela, da se sprejem tega odstavka, ki je bil uporabljen v drugih resolucijah Evropskega parlamenta, razume kot znak samozadovoljstva v zvezi s temi dogodki. Zato prosim gospoda Füleja, da sporoči gospe Ashton, da je potrebno upoštevati omenjene okoliščine pri izvajanju nalog te resolucije. Mislim, da bo gospod Gahler zaprosil za ustno spremembo besedila resolucije, da se lahko zaščitijo diplomatski interesi držav članic v Iranu.
<SPEAKER ID="138" NAME="Michael Gahler" AFFILIATION="PPE">
(DE) Gospod predsednik, o tem so skupine že razpravljale. Besedilo bom prebral v angleščini.
<P>
"je zaskrbljen zaradi protestov pred veleposlaništvi držav članic EU, ki jih je 9. februarja v Teheranu organizirala milica Basidž, in poziva iranske oblasti k zagotovitvi varnosti diplomatskih misij."
<SPEAKER ID="141" NAME="Lena Kolarska-Bobińska" AFFILIATION="PPE">
Gospod predsednik, v imenu avtorjev ravno sprejete resolucije o Iranu prosim, da parlamentarne službe prevedejo to besedilo v perzijščino, da bodo iranski režim in ljudstvo v celoti jasno razumeli današnje sporočilo Evropskega parlamenta.
<P>
(Aplavz)
<SPEAKER ID="142" NAME="Predsednik">
Hvala za ta dragocen predlog, ki bo posredovan ustreznemu oddelku.

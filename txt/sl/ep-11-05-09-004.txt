<CHAPTER ID="004">
Zahteva za zaščito poslanske imunitete
<SPEAKER ID="009" NAME="Predsednik">
Še nekaj upravnih objav. Gospod de Magistris je predložil dve zahtevi za zaščito svoje imunitete in privilegijev v okviru pravnih postopkov, ki zoper njega potekajo na sodiščih v Cosenzi in v Milanu. Gospod Uspaskich je predložil zahtevo za zaščito svoje imunitete in privilegijev v okviru pravnega postopka, ki zoper njega poteka na sodiščih v Vilni. Gospod Tudor je predložil zahtevo za zaščito svoje imunitete in privilegijev. Te zahteve so bile v skladu s členom 6(3) poslovnika poslane pristojnemu odboru, Odboru za pravne zadeve.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Gospod predsednik, ne gre za točko dnevnega reda; preprosto nisem razumel, kar ste pravkar povedali.
<P>
Če sem prav razumel, je gospod de Magistris zahteval zaščito svoje imunitete. Tu vsekakor gre za nesporazum. Ker je gospod de Magistris glavni v boju proti imuniteti v moji državi, je verjetno prišlo do napake v tolmačenju. Skrajno nenavadno je, da bi gospod de Magistris zahteval zaščito svoje imunitete. Verjetno sem narobe razumel in bi želel nekaj pojasnil glede te zadeve.
<SPEAKER ID="011" NAME="Predsednik">
Kot sem povedal, gre za zahtevo za zaščito imunitete. Naš odbor se bo o tem odločal kot običajno, v skladu s členom 6(3).

<CHAPTER ID="010">
Sprejetje zapisnika predhodne seje
<P>
(Sprejet je bil zapisnik predhodne seje)
<SPEAKER ID="212" NAME="Nils Lundgren" AFFILIATION="IND/DEM">
Gospa predsednica, glede vprašanja o pravilnosti postopka, se sklicujem na člen 142(2)(a) in (b) o dodelitvi časa za govor. Včeraj, ko smo v tem Parlamentu razpravljali o zaporu v Gvantanamu, smo bili, jaz in številni drugi govorniki, neusmiljeno prekinjeni, ko smo presegli čas za govor za nekaj sekund. Grobega ravnanja smo bili deležni s strani gospoda Pötteringa in gospoda Siwieca, podpredsednika, ki ga je kasneje popoldan nadomestil.
<P>
Po drugi strani, da je gospod Pöttering dovolil gospodu Schulzu, vodji skupine socialdemokratov, da je presegel časovno omejitev za več kot minuto. Ne bi si drznil namigovati, da je do tega prišlo, ker sta gospod Pöttering in gospod Schulz prijatelja - alte Kameraden - kot rečejo Nemci - vseeno pa sem opazil ponavljajoč se vzorec. Kolegi iz velikih skupin, ki posredujejo politično sporočilo po okusu predsednika, so obravnavani zelo velikodušno. Kolegi iz manjših skupin, ki posredujejo politično sporočilo, ki ni po okusu predsednika, pa so deležni nesramne obravnave. To je kršitev Poslovnika, kjer je jasno navedeno, kako je treba dodeljevati čas za govor.
<P>
Gospoda Pötteringa in vse njegove podpredsednike bi rad opozoril, da -
<P>
(Predsednica je govornika opozorila, da je presegel svoj čas za govor)
<P>
sem bil sem poslal, da bi branil suverenost in subsidiarnost držav članic, predsednik in podpredsedniki tega Parlamenta pa nimajo nikakršne pravice, da bi poskušali utišati glas 15 % švedskih volivcev.
<SPEAKER ID="213" NAME="Predsednica">
Gospod Lundgren, odvzela vam bom besedo. Svoj čas za govor ste presegli za več kot polovico. Zabeležila sem, kar ste povedali. Mislim, da je to jasno vsakomur.
<SPEAKER ID="214" NAME="Nils Lundgren" AFFILIATION="IND/DEM">
Gospa predsednica, naj vas opozorim, da se to gospodu Schulzu ne bi zgodilo. Ne bi ga prekinili. V tem je bistvena razlika. Ste pa potrdili moje stališče - hvala vam.
<SPEAKER ID="215" NAME="Predsednica">
Gospod Lundgren, prepričana sem, da se motite. Zabeležila sem, kar ste povedali in to bo navedeno tudi v zapisniku. Prav tako bi bilo primerno, če bi v predsedstvu razpravljali o vprašanju različnega vedenja, ki je deloma odvisno tudi od razpoložljivega časa.

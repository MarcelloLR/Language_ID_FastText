<CHAPTER ID="014">
Razpored dela
<SPEAKER ID="019" NAME="Predsednik">
Končna različica dnevnega reda tega delnega zasedanja, kot jo je pripravila konferenca predsednikov na seji v četrtek, 6. marca 2008, na podlagi členov 130 in 131 Poslovnika, je bila razdeljena. Predlagane so bile naslednje spremembe:
<P>
Ponedeljek:
<P>
Ni predlogov sprememb.
<P>
Torek:
<SPEAKER ID="020" NAME="Hannes Swoboda" AFFILIATION="PSE">
(DE) Gospod predsednik, izpostavil bi naslednjo prošnjo: v torek popoldne bo potekala razprava o procesu Lamfalussy. Izvedel sem, da se gospod McCreevy ne bo mogel udeležiti. To moramo sprejeti. Komisija je kolegialni organ in vsak komisar lahko nadomešča drugega. Zelo cenim gospo komisarko Fischer Boelovo, vendar ali ne bi bilo v tem primeru mogoče prositi gospoda Almunio, ki je bolj seznanjen z zadevo, da zastopa Komisijo?
<P>
Gospod predsednik, menim, da ste se pogovarjali o prekinitvi funkcije komisarja Frattinija, ki začne veljati od 14. marca. Opažajo se določene razlike med zadevo Frattini in zadevo Louis Michel, ki je prenehal opravljati svoje dolžnosti od dneva, ko je postal kandidat za volitve. Gospod predsednik, morda lahko prosite Komisijo, da nas obvesti o tem razlikovanju in razloži, zakaj je v enem primeru zadevni komisar prenehal opravljati svoje dolžnosti na dan, ko je postal kandidat, medtem ko v drugem primeru komisar ne bo prepustil svojih dolžnosti do približno enega tedna po njegovem imenovanju. To je prošnja, ki jo izrekam v imenu svoje skupine.
<SPEAKER ID="021" NAME="Predsednik">
Menim, da glede prve prošnje ni ugovorov, kar zadeva predstavitev stališč Komisije na razpravi, ki bi jo opravil komisar Almunia. Drugo prošnjo pa bomo še preučili.
<P>
Sreda:
<P>
Ni predlogov sprememb.
<P>
Četrtek:
<P>
Prejeli smo več prošenj za razprave o kršenju človekovih pravic.
<P>
Skupina PPE-DE je predlagala, da se druga točka o Afganistanu zamenja z novo točko z naslovom Odvzem prostosti protestnikom po predsedniških volitvah v Rusiji.
<SPEAKER ID="022" NAME="Bernd Posselt" AFFILIATION="PPE-DE">
(DE) Gospod predsednik, to ni točka o samih ruskih volitvah, vendar o dejstvu, da so varnostne sile OMON po takojšnjem izidu ruskih volitev prekinile demonstracije, 50 ljudem je bila odvzeta prostost, večina njih pa je še vedno v priporu. To je bilo nasilno dejanje napada, zato se zavzema stališče, da se mora Parlament takoj odzvati.
<SPEAKER ID="023" NAME="Martin Schulz" AFFILIATION="PSE">
(DE) Gospod predsednik, o tem smo razpravljalo na zadnji četrtkovi seji konference predsednikov. Menim, da nima smisla razpravljati o tej zadevi ločeno. V bližnji prihodnosti pred vrhom EU-Rusija bomo imeli priložnost za razpravo o celotnem položaju odnosov med EU in Rusijo. Ta točka bi se lahko vključila v to razpravo. Zato smo priporočili, da se to ne bi obravnavalo v četrtek popoldne, ko je prisotnih le 25 članov, ampak da to obravnavamo kot del glavne razprave, ki jo že imamo.
<P>
Delegacija iz Parlamenta bo v nekaj dneh obiskala Rusijo. Počakati bi morali na njen prihod in prisluhniti poročilu.
<P>
(Parlament je zahtevo odobril.)
<SPEAKER ID="025" NAME="Francis Wurtz" AFFILIATION="GUE/NGL">
(FR) Gospod predsednik, kar se je zgodilo in je nekatere kolege poslance spravilo v smeh, je zelo resna zadeva. Gospod Daul, govorimo o mladeniču, starem 23 let, ki je obsojen na smrtno kazen zaradi nalaganja članka o pravicah žensk v islamu, kar se je zgodilo v državi, ki ima tesne vezi z Evropsko unijo, v kateri naši vojaki ščitijo Afganistan z novo ustavo, ki uradno zagovarja temeljne pravice in svobodo izražanja. Enotno morate prevzeti odgovornost, za katero upam, da jo ne boste obžalovali.
<P>
(Ploskanje.)
<SPEAKER ID="026" NAME="Predsednik">
Gospod Wurtz, naj dodam naslednji predlog: v zvezi s tem sem že pisal predsedniku Afganistana in če se vsi strinjate, bom ponovno prevzel pobudo v svojem imenu ter tudi v imenu celotnega Parlamenta. Lahko predvidevam, da se s tem vsi strinjate? V tem primeru se s tem ne bomo več ukvarjali, gospod Cohn-Bendit, zato bom začel s pobudo v imenu vseh vas.
<P>
Zares bi rad preprečil razpravo. Če želi gospod Schulz imeti besedo, ima gospod Cohn-Bendit prvi pravico do nagovora.
<P>
Ali gospod Cohn-Bendit želi besedo? To je ustrezen postopek, vendar ne bom nikogar prednostno obravnaval.
<P>
Gospod Cohn-Bendit ne želi podati izjave. Kaj pa gospod Schulz?
<SPEAKER ID="027" NAME="Martin Schulz" AFFILIATION="PSE">
(DE) Gospod predsednik, ne nameravam podati izjave. Želim le povedati, da se popolnoma strinjam s stališči Francisa Wurtza. Odločitev, ki smo jo sprejeli na konferenci predsednikov prejšnji četrtek, je deloma temeljila na točki, ki jo je pravkar omenil. Ali lahko izkoristimo možnost, da se ta točka doda na četrtkov dnevni red?
<SPEAKER ID="028" NAME="Predsednik">
Zdaj imamo druge zadeve, ki jih lahko uvrstimo na dnevni red. Ker sem naredil izjemo za gospoda Schulza, moram besedo ponovno dati gospodu Posseltu, vendar prosim, da se ta razprava ne zavleče.
<SPEAKER ID="029" NAME="Bernd Posselt" AFFILIATION="PPE-DE">
(DE) Gospod predsednik, strinjam se s tem, kar sta povedala gospod Schulz in gospod Wurtz. Naš namen ni bil, da se Parlamentu prepreči obravnava dodatnega vprašanja, ampak da se vprašanje Rusije uvrsti na dnevni red.
<P>
Pozivam predsedujoče dveh glavnih političnih skupin, da se vrnemo na staro ureditev, po kateri bi lahko obravnavali do pet tem. Omejitev na tri točke je bila napaka, kar je izvor nastalih težav.
<SPEAKER ID="030" NAME="Predsednik">
Obvestiti moram tiste poslance, ki še niso seznanjeni z drugimi prošnjami za vključitev na dnevni red, da sta skupini ALDE in GUE vložili skupno prošnjo za vključitev nove točke, ki obravnava zadevo Iračana Mehdija Kazemija. Menim, da je to prav tako zelo nujna zadeva.
<P>
Poleg tega je skupina PPE-DE prosila, da se zadeva nadškofa Paulosa Faraja Rahha uvrsti na dnevni red.
<P>
Obvestiti vas moram o zadevi uradnih prošenj. Ponovno lahko glasujemo o tem, ali se zadeva v zvezi z Afganistanom uvrsti na dnevni red, vendar če se ta prošnja odobri, se gotovo izključi glasovanje o ostalih dveh temah. Na to vas moram opozoriti.
<SPEAKER ID="031" NAME="Bernd Posselt" AFFILIATION="PPE-DE">
(DE) Gospod predsednik, gospod Schulz je prosil, da se to temo doda na dnevni red kot dodatno točko. Če to ni mogoče, bomo na žalost glasovali proti. Na dnevni red bi želeli uvrstiti iraškega nadškofa in podpreti predlog gospoda Schulza. To je nenazadnje tisto, kar je sam predlagal.
<SPEAKER ID="032" NAME="Predsednik">
Na dnevnem redu sta že dve točki. Lahko se doda še tretjo. Lahko se doda navedena, ali pa ena od dveh, za kateri se je vložila prošnja. Dogovorili smo se glede dveh točk, o treh se še razpravlja. V skladu z našim poslovnikom lahko na dnevni red uvrstimo le tri točke, kar pomeni, da moramo izbrati med zadevami v zvezi z Afganistanom, Iranom in nadškofom. Temu pravilu smo zavezani.
<P>
Iz tega razloga sem vas vprašal, ali se strinjate s postopkom glasovanja najprej za zadevo v zvezi z Afganistanom. Če bo to prošnjo podprla večina, bosta drugi dve izpadli. Ustrezno vas moram obvestiti o procesnih posledicah.
<SPEAKER ID="033" NAME="Graham Watson" AFFILIATION="ALDE">
Gospod predsednik, ne vidim logike, da se o eni točki glasuje prej kot o drugih, ker so si različne; vse imajo lastno vrednost. Moja skupina je skupaj s skupino GUE/NGL predlagala, da razpravljamo o iranskemu homoseksualcu v smrtni nevarnosti, zato želim najti način za to obravnavo.
<P>
Bojim se, da se to zgodi, če se skupine ne usklajujejo in se ne upoštevajo. Glede Rusije smo dosegli jasno odločitev na konferenci predsednikov. Če sodelovanje, ki je zelo prisotno med skupinama PPE-DE in PSE, tega ne more urediti tako, da se ne znajdemo v zmešnjavi, potem menim, da bi morali ti dve skupini to preučiti. Gospod predsednik, menim, da morate najti pošten način skupne obravnave teh treh zadev.
<SPEAKER ID="034" NAME="Predsednik">
To je zares težavno, ker imamo lahko le tri točke. Vseeno bi bilo mogoče, da se afganistanski in iranski primer obravnavata kot eno vprašanje posameznikov, ki se soočajo z grožnjo smrti. Tako bi ostala samo ena nevključena zadeva, in sicer zadeva v zvezi z nadškofom, ki bi se lahko obravnavala pod drugo točko. Menim, da bi to bil razumen pristop.
<SPEAKER ID="035" NAME="Hannes Swoboda" AFFILIATION="PSE">
(DE) Gospod predsednik, naredili bomo izjemo in podprli ta predlog. Naj gospodu Posseltu povem, da je prošnja njegove skupine izrecno navajala "namesto zadeve v zvezi z Afganistanom". Namesto izgovarjanja bi bilo bolje upoštevati posledice prošnje pred njeno predložitvijo, vendar v tem primeru lahko podpremo vaš kompromis, gospod predsednik.
<SPEAKER ID="036" NAME="Predsednik">
Pri tem ne vidim protislovja, v zadevi nadškofa pa lahko izberemo postopek prek predsednika Parlamenta, ki temu prav tako namenja pozornost, ne da bi postala točka v aktualni in nujni razpravi.
<P>
(Parlament je odobril predlog predsednika.)
<P>
(Razpored dela je bil s tem določen.)

<CHAPTER ID="002">
Izjave predsedstva
<SPEAKER ID="006" NAME="Predsednik">
Gospe in gospodje, to je prva od naših sej v novem letu 2008. Vsakemu izmed vas želim zdravja in sreče ter upam, da bomo skupaj uspešno opravljali naloge, ki so nam bile zaupane, in sicer popeljali Evropsko unijo proti pozitivni prihodnosti.
<P>
Naj najprej povem nekaj o delu, ki ga moramo opraviti. Na dan, ko je Evropski parlament izvedel svojo zadnjo sejo tu v Strasbourgu, in sicer 13 December 2007, je bila v Lizboni podpisana reformna pogodba. V svojem kratkem govoru - v prisotnosti predsednika Evropskega sveta, Joséja Socratesa, in predsednika Evropske komisije, Joséja Manuela Barrosa - sem izrazil voljo velike večine Evropskega parlamenta, da mora biti reformna pogodba zakonita in zato politična realnost do 1. januarja 2009. Ta cilj ostaja najpomembnejša prednostna naloga za leto 2008.
<P>
21. decembra so bile odpravljene mejne omejitve za tistih devet držav, ki so se pridružile Evropski uniji 1. maja 2004. To so bili resnično pomembni dogodki. Več stoletij so vojaki vdirali prek nacionalnih meja naše celine in ljudem vsiljevali vojno, revščino in trpljenje. Odprava meja med našimi narodi pomeni tole: naši sosednje nas pozdravljajo. Vsi smo državljani Evropske unije in kot je zapisano v berlinski deklaraciji iz 25. marca 2007: "Združeni smo za boljše".
<P>
(Ploskanje.)
<P>
Malta in Ciper sta se 1. januarja pridružila Evropski monetarni uniji. Naša skupna valuta euro je tako uradno plačilno sredstvo v obeh državah. Malti in Cipru izrekamo toplo dobrodošlico.
<P>
(Ploskanje.)
<P>
9. januarja je v Ljubljani potekala izjemna proslava ob evropskem letu medkulturnega dialoga, ki so se je udeležili člani Evropskega sveta, komisarji in poslanci Parlamenta. Medkulturni dialog bo ključna poteza našega dela v prihodnjem letu in bo to tudi ostal. Vse vas naprošam, da ste prisotni jutro ob govoru velikega muftija iz Sirije, šejka Ahmeda Badr Al-Din Hasuna.
<P>
Naj nadaljujem z dvema končnima točkama: na naše letošnje zakonodajno delo bodo močno vplivala podnebna in okoljska vprašanja. Kot zakonodajalci imamo veliko odgovornost, da zaščitimo podnebje in okolje na eni strani, po drugi strani pa moramo zaščititi evropsko konkurenčnost in delovna mesta. Skupaj moramo vzpostaviti pravo ravnovesje med ekonomijo in ekologijo.
<P>
Evropska unija temelji na vrednotah, pravicah in odgovornostih. 12. decembra 2007 so predsedniki Evropskega parlamenta, Sveta in Komisije v tej dvorani podpisali listino o temeljnih pravicah. To je zaznamovalo pomemben dogodek za državljane Evropske unije in tudi za Evropski parlament. Med podpisovanjem je več udeležencev prekinjalo postopek z glasnim vpadanjem v besedo, poleg tega so poskušali preprečiti, da bi se slišalo govorce. Nič ne more upravičiti takšnega vedenja.
<P>
(Ploskanje.)
<P>
Svoboda govora je osnova demokracije in parlamentarizma. Vsa poslanec Evropskega parlamenta je upravičen do svobode izražanja svojega mnenja na kateri koli razpravi. Naša skupna dolžnost je, da ves čas ščitimo to pravico. Še več, onemogočanje, da bi govorniki nagovorili Evropski parlament, zlasti kadar so gostje v tem parlamentu, pomeni žalitev temeljnih pravic svobode, demokracije in parlamentarizma.
<P>
(Ploskanje.)
<P>
To tudi pomeni nasprotovanje našemu poslovniku, česar v nobenih okoliščinah ni mogoče sprejeti. Zato nameravam ukrepati, kot je določeno v poslovniku, proti tistim poslancem, ki so vztrajali pri motenju postopkov, kljub večkratnim opozorilom predsednika, naj prenehajo.
<P>
(Ploskanje.)
<P>
Isto velja tudi za tiste poslance, ki so se neprimerno obnašali do našega osebja v dvorani, ki je le opravljalo svoje dolžnosti.
<P>
(Ploskanje.)
<P>
Novo leto nam prinaša veliko izzivov. Vendar sem prepričan, da jih bomo premagali, če bomo pokazali medsebojno spoštovanje in razumevanje. S tem v mislih vam ponovno želim vse najboljše v letu 2008.
<P>
(Ploskanje.)

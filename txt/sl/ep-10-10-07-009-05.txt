<CHAPTER ID="009-05">
5. Ukrepi EU na področju iskanja in črpanja nafte v Evropi (glasovanje) 
<SPEAKER ID="133" NAME="Corien Wortmann-Kool" AFFILIATION="PPE">
Gospod predsednik, v odstavku 7 je naveden poziv k preučitvi zmogljivosti EU za takojšnje posredovanje ob nesrečah in k evropskemu akcijskemu načrtu. V drugem delu odstavka je posebej omenjeno arktično območje. Ustna sprememba je dodatek k temu drugemu delu in se glasi: "poleg tega ugotavlja, da je treba upoštevati območja Sredozemskega, Baltskega in Severnega morja".
<SPEAKER ID="135" NAME="Vytautas Landsbergis" AFFILIATION="PPE">
Gospod predsednik, predlagam, da se vstavi dodatna opredelitev glede vrtin, da bi se izognili morebitnim napačnim razlagam v primerih, ko so udeležene tudi tretje države. V zvezi z vrtinami bi rad vstavil "EU in tretjih držav". Prosim podprite to.
<SPEAKER ID="137" NAME="Bogusław Sonik" AFFILIATION="PPE">
(PL) Kot poročevalec bi se vam rad zahvalil, da ste glasovali. Naš cilj je bil, da v sodelovanju z Evropsko komisijo opredelimo najvišje možne standarde za vrtanje nafte v evropskih vodah.
<P>
Obenem bi rad izrazil sočutje in solidarnost z madžarskimi kolegi poslanci in s tem, kar v tem času doživljajo ob razlitju strupene snovi. V Evropi bi morali razviti tudi najvišje možne standarde za nevarne odpadke.

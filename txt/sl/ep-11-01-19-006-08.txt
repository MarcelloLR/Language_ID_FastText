<CHAPTER ID="006-08">
8. Stabilizacijsko-pridružitveni sporazum ES/Srbija (
<P>
- Pred glasovanjem o predlogu spremembe 4:
<SPEAKER ID="136" NAME="Ulrike Lunacek" AFFILIATION="Verts/ALE">
Gospa predsednica, rada bi vložila ustno spremembo k temu predlogu spremembe št. 4 gospe Brantner in mene, da se črta zadnji del. Naj se glasi: "poziva Srbijo, naj vzpostavi dialog s Kosovom brez nadaljnjega sklicevanja na nova pogajanja o statusu".
<P>
Upam, da imam pri tem vašo podporo.
<SPEAKER ID="137" NAME="Bernd Posselt" AFFILIATION="PPE">
(DE) Gospa predsednica, rad bi samo priporočil, da v tem primeru glasujemo za.
<SPEAKER ID="139" NAME="Jelko Kacin" AFFILIATION="ALDE">
Gospa predsednica, glede na pomembnost človekovih pravic bi rad predlagal poimensko glasovanje o predlogu spremembe 8. Nanaša se na presenetljivo in nesrečno odločitev srbske vlade, da se ne bo udeležila slovesne podelitve Nobelove nagrade za mir v Oslu. Hkrati sprememba pohvali odločitev srbskega varuha človekovih pravic, da se bo udeležil slovesnosti v imenu srbskega ljudstva. To je sporočilo Srbiji in vsem prihodnjih državam članicam, da pogajanja s človekovimi pravicami niso sprejemljiva.
<P>
Da bi dobili širšo podporo za to spremembo, bi rad predložil tudi zelo kratek predlog ustne spremembe - pravzaprav kompromis -, ki jo je prvotno pripravila gospa Maria Eleni Koppa. Med besedi "vlada" in "odločila" bi rad dodal besedo "sprva", tako da bi se besedilo glasilo "obžaluje, da se je vlada sprva odločila, da se ne bo udeležila slovesnosti ob podelitvi Nobelove nagrade za mir v Oslu 10. decembra; po drugi strani pa pozdravlja pobudo varuha človekovih pravic, da se udeleži slovesnosti, kot odgovorno in hvalevredno odločitev".
<P>
Pozivam kolege, da podprejo to spremembo.

<CHAPTER ID="007-04">
4. Konvencija Združenih narodov o pravicah invalidov (
<P>
- Po glasovanju
<SPEAKER ID="113" NAME="Gay Mitchell" AFFILIATION="PPE-DE">
Gospa predsednica, zadeva ni bila izglasovana zaradi tega, ker je bilo pred samo nekaj trenutki število glasov neizenačeno.Eden od poslancev je izrekel zelo resno obtožbo glede glasovanja v sejni dvorani. Prosil bi vas, če ustavite postopke, dokler ne ugotovimo, ali res glasujejo poslanci, ki ne bi smeli glasovati, ali pa je ta obtožba lažna. To je zelo resna obtožba.
<P>
(Aplavz)
<SPEAKER ID="114" NAME="Predsednica">
Pravkar sem povedala, da bomo preverili. To pomeni, da bomo preverili nemudoma. Ukvarjamo se s tem.
<SPEAKER ID="115" NAME="Bruno Gollnisch" AFFILIATION="NI">
(FR) Gospa predsednica, zelo kratek bom v zvezi s to točko. Ker je eden od naših kolegov poslancev izrekel obtožbo, ga bom prosil, naj to obtožbo pojasni. Kot ste rekli, se mora preverjanje zgoditi nemudoma, in če se bo, kot verjamem, po preverjanju izkazalo, da je obtožba lažna, prosim, da se iz tega izpelje vse zaključke.
<SPEAKER ID="116" NAME="Predsednica">
Povedala sem vam že, da bo zadeva preverjena. To bomo opravili takoj, tako da vas bom v naslednjih nekaj minutah sproti obveščala.

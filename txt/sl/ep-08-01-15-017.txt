<CHAPTER ID="017">
Čas za vprašanja (Komisija) 
<SPEAKER ID="242" NAME="Predsednica">
Naslednja točka dnevnega reda je čas za vprašanja (B6-0001/2008).
<P>
Na Komisijo so naslovljena naslednja vprašanja.
<P>
Prvi del
<SPEAKER ID="243" NAME="Avril Doyle" AFFILIATION="PPE-DE">
Gospa predsednica, bi lahko Parlamentu dali malo smernic glede časa, da tisti, ki vlagamo vprašanja, točno vemo, kakšen bo postopek? Ali boste točke enakomerno porazdelili na tri dele ali na dva polurna dela? To sprašujem, ker moramo tisti, ki bomo sodelovali v morebitnem tretjem delu, glede na čas, v katerem začenjamo, vedeti, kaj se bo najverjetneje zgodilo.
<SPEAKER ID="244" NAME="Predsednica">
Hvala, gospa Doyle, prav imate. Obravnavali bomo prednostna vprašanja in nato bomo čas za vprašanja razdelili na dva dela med komisarko Kunevo in komisarja McCreevyja, kolikor bo to mogoče. Upamo, da bomo delali vsaj do 19.30, s potrpljenjem naših tolmačev pa morda še malo dlje. Upam, da ste s tem, kolikor ste lahko, zadovoljni.
<P>
Zadeva: Varstvo potrošnikov pred ponarejenimi ali nezadostno kakovostnimi zdravili
<P>
Varnost in učinkovitost evropske dobavne verige zdravil postaja velika skrb za evropske potrošnike, obstoječe pomanjkljivosti tega sistema pa bi lahko imele katastrofalne posledice za varnost bolnikov.
<P>

<P>
Jasno je, da hočejo evropski potrošniki varna in cenovno dostopna zdravila. Vendar na Irskem bolniki plačajo premijo za zdravila, zdajšnji pribitek pri prodaji na debelo pa je 17,66 %, kar je dvakrat več, kot je povprečje v EU. Ta trend se odseva v EU, kjer razdrobitev trga prispeva k s tem povezani rasti v vzporedni trgovini farmacevtskih izdelkov (PPT).
<P>
Glede na poročilo Evropskega združenja za dostop do varnih zdravil se ponarejena in nezadostno kakovostna zdravila prebijajo v dobavno verigo v EU.
<P>
Ali lahko Komisija opiše stališče v zvezi s to zadevo, zlasti ali načrtuje reševanje te zadeve s pregledom vzporedne trgovine in spodbujanjem resnično enotnega trga farmacevtskih izdelkov, ki je v interesu potrošnikov in se zdi ključen za razširitev koristi notranjega trga, vključno s cenovno dostopnimi zdravili, na vse dele evropskega gospodarstva?
<SPEAKER ID="246" NAME="Günter Verheugen">
podpredsednik Komisije. - (DE) Gospa predsednica, gospe in gospodje, glavni namen predpisov in političnih strategij Skupnosti na farmacevtskem področju je zagotoviti, da so pacienti oskrbljeni z varnimi, učinkovitimi in visokokakovostnimi zdravili, ki so cenovno primerna in vsem dostopna.
<P>
Vprašanje o varnosti zdravil, ki se tržijo prek vzporedne trgovine farmacevtskih izdelkov, je bilo v preteklosti že večkrat postavljeno. To me je spodbudilo k naročilu študije, da bi tej stvari prišli do dna; študija preučuje vse vidike prodajnih poti ter zlasti vprašanja, povezana s ponarejenimi zdravili in vzporedno trgovino. Cilj študije je preučiti sedanje stanje in razviti politične možnosti za odpravo pomanjkljivosti, če je potrebno s spreminjanjem veljavnih predpisov. Študija bo raziskala tudi možne povezave med vzporedno trgovino farmacevtskih izdelkov in pojavom ponarejenih zdravil.
<P>
Žal vam moram povedati, da prvi del študije, ki obravnava vzporedno trgovino in je bil zdaj zaključen, kaže, da takšna trgovina predstavlja veliko tveganje za varnost bolnikov. Za to je krivih več dejavnikov, vključno z napakami pri ponovnem pakiranju in ponovnem označevanju, omejenim učinkom odpoklicev izdelkov, bolj zapletenimi distribucijskimi potmi, prekinitvami oskrbe in končno pomanjkljivostmi v izvrševanju veljavnih pravnih predpisov.
<P>
Komisija zdaj preučuje ugotovitve študije s ciljem razviti skladno strategijo za odpravo teh tveganj, povezanih z varnostjo. Preučujejo se različne politične možnosti zaradi njihovega predvidljivega družbenega, gospodarskega in okoljskega vpliva. Ker ima to vprašanje pomembne posledice za politiko javnega zdravja, ga Komisija obravnava kot eno glavnih prednostnih nalog. Odločitve, kako ravnati naprej, bodo kmalu sprejete.
<P>
Rad bi vas tudi obvestil, da evropski farmacevtski forum predstavlja platformo za sprejemanje in izmenjavo dobrih praks v zvezi z oblikovanjem cen zdravil in povračilom stroškov za zdravila. Čeprav te zadeve spadajo na področje držav članic, morajo biti zadevni ukrepi skladni z zakonodajo Skupnosti. Delo farmacevtskega foruma, v katerem so zastopane organizacije bolnikov, zdravstveni delavci, vodilne osebe v industriji in ministri za zdravje iz vseh držav članic, lahko pomaga rešiti pomembno vprašanje ugodnega dostopa do varnih zdravil.
<SPEAKER ID="247" NAME="Mairead McGuinness" AFFILIATION="PPE-DE">
Gospod komisar, hvala za vaš odgovor, ki je jasen, vendar zaskrbljujoč, saj očitno obstajajo težave z varnostjo.
<P>
Rada bi poudarila časovni okvir, na katerega se nanaša vaš odgovor, ker menim, da se ljudje na splošno ne zavedajo, v kakšni nevarnosti so lahko zaradi ponarejenih zdravil. Prosila bi vas tudi, da morda v pisni obliki obravnavate vprašanje, ki povzroča skrbi na Irskem, v zvezi s cepivi, ki so bila zakonita, vendar so otrokom škodila, in za katera ljudje po 40 letih še vedno čakajo na neke vrste nadomestilo?
<P>
Morda bi mi lahko pisali in razložili, kako druge države članice rešujejo to sporno vprašanje.
<SPEAKER ID="248" NAME="Günter Verheugen">
podpredsednik Komisije. - (DE) Z veseljem bom to storil. Na prvo vprašanje naj vam odgovorim, da sem se že odločil, da bo vzporedna trgovina s ponarejenimi zdravili obravnavana prednostno. Spremenil sem načrt dela generalnega direktorata in v tem letu bomo pripravljali zakonodajne predloge. Verjamem, da se to lahko izvede kmalu po poletnem premoru.
<P>
Kar zadeva vaše drugo vprašanje, sem vam hvaležen za priznanje, da nanj ne morem odgovoriti brez predhodne preučitve. Zadeva se bo preučila in pisni odgovor, za katerega ste prosili, boste prejeli v prihodnjih dneh.
<SPEAKER ID="249" NAME="Danutë Budreikaitë" AFFILIATION="ALDE">
- (LT) Zanimajo me cene. V Nemčiji je cena kapljic za nos za 1,5- do 2-krat nižja od cene enakega zdravila v Litvi. Trudimo se zagotoviti, da imajo vse države, tudi tiste v razvoju, dostop do zdravil. Ali bi lahko zagotovili, da naši državljani, državljani EU, plačajo vsaj podobno ceno za enako zdravilo? Ali lahko kaj storimo tukaj v Evropi?
<SPEAKER ID="250" NAME="Josu Ortuondo Larrea" AFFILIATION="ALDE">
(ES) Gospa predsednica, zdravstvene storitve so tema, ki se v razpravah v Evropskem parlamentu ponavlja. Vsakič, ko razpravljamo o direktivi o storitvah, se jih želi vključiti vanjo, čemur smo doslej nasprotovali in zdravstvene storitve so ostale zunaj njenega področja uporabe.
<P>
Dobava zdravil je zdravstvena storitev. Nekatere države, kot je Španija, imajo uveljavljeno skupino lokacij - lekarn, ki so edini kraji, kjer se lahko pripravlja in deli zdravila.
<P>
Komisarja bi rad vprašal, ali so bile v okviru preiskave, ki jo je izvedla Komisija, ugotovljene kakršne koli razlike v zvezi s ponarejanjem zdravil in slabšo kakovostjo med tistimi državami, kjer so lekarne omejena in nadzorovana trgovina, ter ostalimi.
<SPEAKER ID="251" NAME="Günter Verheugen">
podpredsednik Komisije. - V zvezi s prvim vprašanjem bi želel povedati, da se poleg študije o varnih zdravilih v vzporedni trgovini zdaj preučujejo dodatni načini obravnavanja vzporedne trgovine, zlasti glede pobud za oblikovanje cen.
<P>
Tudi revizija direktive o preglednosti, da se vključi posebne podatke o oblikovanju cen, bi bil možen korak naprej. Vendar bi najprej rad razjasnil položaj in točno vedel, kaj se dogaja. Nato bi preučil vprašanje, ali lahko zakonodaja EU to spremeni, saj so za celotno vprašanje oblikovanja cen zdravil in povračil zanje v Evropski uniji popolnoma odgovorne države članice, mi nimamo nobenih pooblastil. Vendar je jasno, da moramo sodelovati. Zato je oblikovanje cen zdravil in povračilo zanje ena naših prednostnih nalog.
<P>
Dobro se zavedam, da državljani težko razumejo, da so cene za isto zdravilo v različnih državah članicah popolnoma različne. Tudi jaz to težko razumem. Dejstvo, da se te cene uravnava, je samo en dejavnik. Drug dejavnik je seveda, da je farmacevtska industrija del tržnega gospodarstva. Svobodno lahko določajo svoje cene, vendar intenzivno preučujemo položaj in menim, da bomo lahko ponudili rešitve.
<P>
Na drugo vprašanje lahko odgovorim, da je res: v Evropski uniji so različni sistemi. Nekatera zdravila lahko na primer v nekaterih državah prodajajo samo lekarne. V drugih državah pa se jih lahko kupi v veleblagovnicah. Samo za zdravila na recept na splošno velja enako. Ta zdravila se lahko kupi samo v lekarnah.
<P>
Zadeva: Emisije ogljikovega dioksida
<P>
Kakšne cilje si je za zmanjšanje emisij CO2, ki jih povzroča s svojimi dejavnostmi, zgradbami in potrebami prevoza, postavila Komisija?
<SPEAKER ID="253" NAME="Stavros Dimas">
komisar. - (EL) Gospa predsednica, Komisija je težavo emisij ogljikovega dioksida, ki izvirajo iz njenih dejavnosti, do zdaj nadzirala v okviru sistema za okoljsko ravnanje in presojo, bolj znanega kot EMAS, ter je delovala v skladu s pravili tega sistema.
<P>
Od leta 2005 je Komisija EMAS uveljavljala v petih oddelkih v Bruslju in v osmih stavbah. V tem času je zabeležila očitno zmanjšanje stopnje rasti porabe tudi elektrike v teh oddelkih, kar je nedvomno napredek.
<P>
Splošni cilji za zmanjšanje emisij CO2 za Komisijo še niso bili določeni, vendar Komisija v okviru sistema EMAS preučuje in analizira celotno količino svojih emisij CO2 ter bo v letu 2008 določila splošne cilje za zmanjšanje emisij. Zlasti kar zadeva njen vozni park, je Komisija že določila cilj za zmanjšanje emisij CO2 za povprečno 26 % med letoma 2006 in 2012.
<SPEAKER ID="254" NAME="Chris Davies" AFFILIATION="ALDE">
Komisija bo v sredo podala nekaj pomembnih izjav in pričakujem, da bodo ljudje povsod spraševali, ali delamo tudi samo tako, kot učimo druge. Torej dejstvo, da je zaenkrat EMAS sprejelo le pet generalnih direktoratov, ni zelo spodbujajoče, čeprav ne morem reči, da lahko Parlament trdi, da je pri tem kaj boljši. Vsekakor ne bi prestal takega preizkusa, čeprav zdaj sprejema ukrepe za reševanje tega vprašanja.
<P>
Ali se komisar strinja, da se lahko izpodbije njegove argumente v prid spremembam na širši ravni, ki jih morajo izvesti države članice za rešitev težave podnebnih sprememb, če Komisija vidno ne ukrepa na ožji ravni - pri svojem izvajanju teh izboljšav?
<SPEAKER ID="255" NAME="Stavros Dimas">
komisar. - Strinjam se z vami. Morali bi delati tako, kot učimo druge, in to bomo v letu 2008 tudi storili. Pričakujem, da si bodo Komisija in njene službe postavile cilj, da zmanjšajo emisije vsaj na enako raven, kot jo zahtevamo od držav članic.
<P>
Kot veste, smo postavili cilj za zmanjšanje emisij za 30 %, če si bodo za to prizadevale tudi druge razvite države, ali za 20 %, če te ne bodo pristopile k mednarodnemu sporazumu o zmanjševanju emisij. Postavili si bomo cilj zmanjšanja za 30 % in pričakujem, da bomo tako pokazali, da resno mislimo to, kar prosimo od drugih.
<P>
Mimogrede, morali bomo izvesti študijo, da se določi točna količina emisij, ki jih izpušča Komisija, preden določimo cilje in časovni razpored ter pripravimo akcijski načrt za boj proti emisijam.
<SPEAKER ID="256" NAME="Paul Rübig" AFFILIATION="PPE-DE">
(DE) Nekaj bi rad vedel. Imamo cilj zmanjšanja za 30 %, ki prihaja od zgoraj navzdol in je splošno sprejet. Prav ste povedali, da morajo drugi slediti zgledu, če želimo uresničiti te cilje.
<P>
Moje vprašanje je naslednje: ali imate tudi vi osebno načrt za dosego tega cilja zmanjšanja za 30 % v zvezi z vašimi dejavnostmi?
<SPEAKER ID="257" NAME="Karin Scheele" AFFILIATION="PSE">
(DE) Kot vemo, je Evropski parlament določil cilj, da se emisije do leta 2012 zmanjšajo za 30 % na podlagi sistema EMAS, in želimo si videti, kakšne posamezne ukrepe bo sprejel Evropski parlament in njegovi nosilci odločitev.
<P>
Gospod komisar, dejali ste, da bo uporaba sistema EMAS pomenila manjšo porabo elektrike. Zanima me, katere posebne ukrepe ste sprejeli, katere posebne ukrepe načrtujete za prihodnja leta in kakšno vlogo naj bi imeli obnovljivi viri energije.
<SPEAKER ID="258" NAME="Stavros Dimas">
komisar. - Nisem razumel, da je bilo vaše vprašanje namenjeno meni osebno. Običajno ne govorim rad o tem, kaj počnem, vendar vam lahko povem, da v Bruslju na primer nimam avta - ne vozim avta; med vikendom raje hodim, kar je tudi dobro za zdravje. V zvezi z mojim službenim avtom pa sem, ker sem pričakoval takšna vprašanja, storil naslednje: Svetovni sklad za naravo (WWF), ki ima deset najboljših trajnostnih projektov, sem prosil, da mi priporoči avto, ki je najbolj trajnosten, in v službene namene uporabljam tega, ki so mi ga priporočili. Mimogrede, je precej znotraj omejitev, za katere od avtomobilske industrije zahtevamo, da jih doseže do leta 2012. V Grčiji, ker sem bil tam poslanec, pa imam avto, ki je še manjši od tega, ki ga v službene namene uporabljam tukaj, in vozim ga zelo redko.
<P>
Tudi tega vam ne bi želel povedati, vendar sem potovanje na Bali izravnal z nakupom v okviru ene od tistih shem, mislim, da so bile pravice iz sistema za trgovanje z emisijami, kar se je potem ukinilo. Trudim se torej storiti, kar lahko, če pa mi imate še kaj povedati, bom z veseljem upošteval vaše nasvete.
<P>
Kar zadeva obnovljive vire: to je pomembna razprava. Narediti moramo, kar smo se odločili na začetku preteklega leta, marca 2007, in doseči cilje zmanjšanja emisij za 20 % v vseh državah članicah. V zvezi s stavbami in službami Komisije pa se moramo truditi, da čim več uporabljamo obnovljive vire, saj največ emisij, ki jih izpušča Komisija, prihaja iz stavb. Skoraj tri četrtine izvirajo iz stavb, zato bo zelo dobro, če najdemo načine za uporabo obnovljivih virov energije v naših službah, vendar je treba to preučiti v akcijskem načrtu, o katerem sem vam prej govoril.
<P>
Zadeva: Varstvo potrošnikov pred nezaželeno pošto, vohunsko programsko opremo in škodljivo programsko opremo
<P>
Evropska komisija je zaščito potrošnikov v digitalnem svetu uvrstila med osrednje teme svojih načrtov za potrošniško politiko v naslednjih letih. V zvezi s tem je navedla, da so ključni učinkoviti in odzivni mehanizmi izvrševanja, ki bi omogočili nacionalnim organom, da sodelujejo v boju proti prekupčevalcem, ki uporabljajo neželeno elektronsko pošto in goljufive spletne strani.
<P>
Kakšen napredek je Komisija dosegla pri razvoju takih mehanizmov za zaščito potrošnikov?
<P>
Kaj je bilo storjeno za izboljšanje možnosti potrošnikov, da zahtevajo odškodnino in povračilo denarja, če so žrtve nezaželene elektronske pošte ter vohunske programske opreme in škodljive programske opreme?
<SPEAKER ID="260" NAME="Günter Verheugen">
podpredsednik Komisije. - Gospa predsednica, Komisija je zaskrbljena zaradi težav glede zasebnosti in varnosti v informacijski družbi, zlasti kadar so zaradi njih ogroženi potrošniki.
<P>
Uporaba nezaželene elektronske pošte ter vohunske programske opreme in škodljive programske opreme očitno krši evropsko zakonodajo na področju zasebnosti, v nekaterih primerih pa je celo kaznivo dejanje. Zato potrebujemo učinkovito izvrševanje, za katerega bi skrbeli pristojni organi.
<P>
Decembra lani je komisarka Reding (ki jo tukaj z veseljem nadomeščam) pozdravila hitro in učinkovito intervencijo nizozemskega regulatorja, ki je trem nizozemskim podjetjem naložil denarno kazen v skupni višini enega milijona eurov, ker so na več kot 22 milijonov računalnikov na Nizozemskem in drugje nezakonito namestili vohunsko in oglaševalsko programsko opremo.
<P>
Druge regulatorje je pozvala, naj sledijo temu primeru. Komisija je 13. novembra 2007 sprejela predloge o reformi telekomunikacij, ki vključujejo določbe, ki nadalje krepijo režim varnosti in zasebnosti v podporo informacijski družbi.
<P>
V zvezi z nezaželeno elektronsko pošto so predlogi uvedli možnost, da ponudniki internetnih storitev proti pošiljateljem nezaželene pošte ukrepajo po sodni poti. Pričakuje se, da bo ta določba postala pomembno orodje v boju proti nezaželeni elektronski pošti v Evropi.
<P>
Tudi učinkovitost izvrševanja ukrepov proti nezaželeni pošti bo okrepljena v okviru uredbe o sodelovanju na področju varstva potrošnikov, ki zagotavlja mrežo nadzornih javnih organov v Skupnosti ter minimalno raven preiskovalnih in izvršilnih pooblastil za učinkovito izvajanje te uredbe.
<P>
Širše gledano ti predlogi vključujejo določbo, da se stranke elektronskih komunikacijskih storitev obvesti o možnih ukrepih ponudnika storitev glede ogrožanja varnosti ali kot odziv na incident glede varnosti ali integritete.
<P>
Z uvedbo koncepta obvestil o kršitvi bi se uporabnike elektronskih komunikacijskih storitev obvestilo o kršitvi varnosti, kadar bi se zaradi tega osebni podatki izgubili ali kompromitirali, in o previdnostnih ukrepih, ki jih lahko sprejmejo, da zmanjšajo premoženjsko izgubo ali družbeno škodo, ki bi lahko bila posledica kršitve varnosti.
<P>
Za zagotovitev izpolnjevanja teh zahtev bodo nacionalni regulativni organi pooblaščeni za izdajo zavezujočih navodil za operaterje glede ukrepov, ki bodo zahtevani za zagotovitev varnih elektronskih komunikacijskih omrežij in storitev ter za nadzor nad ustreznim izvajanjem.
<P>
Ena od osnovnih nalog predlaganega organa za trg evropskih elektronskih komunikacij bo omrežna in informacijska varnost, Komisiji pa po potrebi tudi pomagal pri izvajanju ukrepov na evropski ravni.
<SPEAKER ID="261" NAME="Claude Moraes" AFFILIATION="PSE">
Gospod komisar, hvala za ta izčrpen odgovor. Ne vem, kaj je ustreznica za epidemijo v digitalnem pomenu, vendar po času božiča zdaj vidimo epidemijo takega vedenja. To so povedale vse neodvisne organizacije.
<P>
Ne želim podcenjevati ničesar, kar je Komisija naredila, in menim, da je to postavila za prednostno nalogo. Vendar bi rad nekaj vprašal v zvezi s primeri, kot je primer Nizozemske, ko se spodbuja sodni pregon in se spodbuja ponudnike internetnih storitev, da te ljudi preganjajo - menim, da potrošniki ne dobijo podatkov o tem. Ali obstaja kaj enostavnega, kar lahko Komisija izda poslancem Evropskega parlamenta, da sporočijo našim potrošnikom, kaj počnete in kako učinkovito se to meri?
<SPEAKER ID="262" NAME="Günter Verheugen">
podpredsednik Komisije. - S tem se povsem strinjam. Povedal sem že, da so predlogi pripravljeni in jih preučujeta Parlament in Svet. Pričakujem, da bodo ti stopili v veljavo in potem bomo imeli vse potrebne zahteve.
<P>
Sedanji pravni položaj omogoča ukrepe zoper takšne kršitve, čeprav je to odvisno od posameznega primera. V primeru kaznivih dejanj lahko ljudje prosijo za pomoč policije ali uporabijo druga pravna sredstva. Kot sem že omenil, je Komisija v sporočilu za javnost pozdravila zgled, ki ga predstavlja nizozemski regulator OPTA. Tukaj imam celo besedilo. Če želite, vam ga lahko dam po času za vprašanja, da lahko preberete, kaj smo že naredili.
<SPEAKER ID="263" NAME="Georgios Papastamkos" AFFILIATION="PPE-DE">
(EL) Gospa predsednica, komisarka Reding je odsotna, vendar sem prepričan, da ima podpredsednik Komisije gospod Verheugen dovolj znanja, da odgovori na moje vprašanje o dodatni zadevi: ali ima Komisija dokaze ali namige, ki vire nezaželene elektronske pošte - spama - povezujejo z družbami, ki nudijo storitve in izdelke za zaščito pred takim nezaželenim vsiljevanjem.
<SPEAKER ID="264" NAME="Avril Doyle" AFFILIATION="PPE-DE">
Rada bi povezala prvo vprašanje gospe McGuinness o zaščiti potrošnikov pred ponarejenimi in nezadostno kakovostnimi zdravili z vprašanjem gospoda Moraesa o zaščiti potrošnikov pred nezaželeno elektronsko pošto. Zame in večino drugih je ena od pomembnih težav količina zdravil, ki se oglašujejo v nezaželeni elektronski pošti, skupaj z vsemi vrstami izdelkov, ki poudarjajo vse vrste delčkov telesa, ki jih nekateri sploh nimamo. V zvezi s študijo o vzporedni trgovini, ki ste jo navedli, se sprašujem, ali potekajo kakšne študije o celotnem vprašanju interneta, nezaželene elektronske pošte in ponarejenih zdravilih ter zlasti nezadostno kakovostnih zdravilih, ki ne dajejo nobenih zagotovil o varnosti in učinkovitosti za potrošnike in bolnike na različnih krajih. Na tem področju je prihaja do grozo vzbujajoče rasti.
<SPEAKER ID="265" NAME="Günter Verheugen">
podpredsednik Komisije. - To je zelo zanimiva kombinacija. Glede prvega vprašanja Komisija nima teh podatkov, ker regulativni organi pripadajo državam članicam. Vendar bom obvestil komisarko Reding o vprašanjih in morda lahko v sodelovanju z državami članicami najdemo rešitev.
<P>
Kar zadeva moje osebno mnenje, vam lahko rečem le, da se mi zdi namen vašega vprašanja popolnoma razumen, in menim, da bi morali poiskati način, da to združimo.
<P>
Drugo vprašanje pa se navezuje celo na zadevo, ki je danes še nismo obravnavali - vprašanje obveščanja bolnikov. Pri tem imamo tri zadeve: zlorabo elektronskih komunikacijskih sistemov, težavo obveščanja bolnikov, ki je zelo pogosto zavajajoče, ter težavo vzporedne trgovine in trgovine ponarejenih zdravil. Tega v svojem odgovoru na vprašanje o ponarejenih zdravilih in vzporedni trgovini nisem povedal, zato lahko dodam tukaj.
<P>
Pripravljamo tudi predlog, da bi omogočili jasen okvir za obveščanje bolnikov, in se srečujemo prav s težavo, ki ste jo omenili, in sicer da internet tako rekoč prevladuje nad obstoječimi predpisi in obstoječimi omejitvami. To je za nas pomembno, zato preučujemo celotni problem in bomo sestavili predlog o tem, kako bi moralo biti organizirano obveščanje bolnikov v Evropski uniji, čeprav se zavedamo, da je to izjemno težko. Vendar moram reči, da zaenkrat imamo predpise.
<P>
Oglaševanje predpisanih zdravil na primer ni dovoljeno. Če se to počne prek interneta, gre seveda za kršitev obstoječih pravil, države članice pa imajo pravico in po mojem mnenju celo dolžnost, da proti temu nekaj storijo.
<P>
Torej je odgovor na vaše vprašanje da. Komisija se zaveda, da take težave obstajajo, in to vprašanje bomo poskušali obravnavati v naših prihodnjih predlogih.
<P>
Vendar moram tu opozoriti: uporabe interneta ni mogoče nadzirati. Težava je v tem in trudili se bomo, da najdemo najboljšo možno rešitev.
<P>
Drugi del
<P>
Zadeva: Nadzor nad uvozom nevarnega potrošniškega blaga
<P>
Konec novembra je Komisija predstavila študijo sistema za spremljanje varnosti potrošniškega blaga, ki je pokazala številne pomanjkljivosti v uporabi obstoječih direktiv v državah članicah, pa tudi pri sledljivosti in odgovornostih industrije, distributerjev in uvoznikov.
<P>
Ali lahko Komisija odgovori zlasti na naslednji vprašanji. Kakšne ukrepe bo sprejela za zagotovitev sledljivosti uvoženega potrošniškega blaga? Kakšne ukrepe bo sprejela, da se doseže, da proizvajalci, uvozniki in distributerji uvoženega potrošniškega blaga prevzamejo odgovornost, in da se jih po potrebi kaznuje?
<SPEAKER ID="268" NAME="Meglena Kuneva">
komisarka. - Prvi rezultati pregleda stanja varnosti izdelkov so bili objavljeni 22. novembra 2007. Ti kažejo, da je ureditveni okvir primeren, če in ko se ga pravilno uporablja. Sistem RAPEX učinkovito zagotavlja, da se nevarni izdelki umaknejo s trga po vsej Evropski uniji.
<P>
Poročilo o pregledu stanja kljub temu opredeljuje izboljšave v obliki preventivnih ukrepov in mednarodnega sodelovanja, kot je okrepljeno izvrševanje. Nekatere predvidene izboljšave so že na stopnji, ko postajajo konkretni ukrepi, zlasti v zvezi z revizijo direktive o varnosti igrač. Komisija pripravlja tudi začasen ukrep, ki bo zahteval opozorila na magnetnih igračah, dokler ne bodo revidirani standardi za obravnavo morebitnega tveganja teh igrač. Komisija pomaga organom za nadzor trga v državah članicah pri opredelitvi in izmenjavi najboljših praks za boljši nadzor.
<P>
Oktobra 2007 so države članice poročale o pobudah za boljše sodelovanje z gospodarskimi subjekti in o posebnih kampanjah nadzora igrač. Komisija namerava v pregledu stanja za potrošnike za leto 2008 objaviti primerjalne podatke o izvršilni zmogljivosti, kar je nova in, upam, zelo koristna pobuda. Komisija še naprej krepi zmogljivost nadzora trga držav članic, tako da financira dobro načrtovane skupne projekte nadzora trga. Tem projektom je leta 2007 Skupnost podelila 1,3 milijona EUR.
<P>
Poleg ukrepov za izboljšanje zaščite znotraj EU se izvajajo različni ukrepi za okrepitev zaščite na mejah. Nedavne velike spremembe carinske zakonodaje EU bodo pri nadzoru pomagale opredeljevati pošiljke z visokim tveganjem. Varni carinski mehanizmi za izmenjavo informacij bodo omogočili tudi hitro ukrepanje, ko bodo prejete informacije o novih vrstah nevarnih izdelkov. Informacije, ki jih zagotavlja sistem Rapex, se bodo s tem mehanizmom razširjale, da se pristojne carinske organe opozori na posebne, potencialno nevarne tovore. Komisija se tudi strinja, da je sledljivost zadeva, ki jo je treba dodatno izboljšati. Statistika kaže, da se je oktobra 2007 število izdelkov neznanega izvora, ki so bili sporočeni prek sistema Rapex, prvič zmanjšalo na 3 % v primerjavi s 17 % leta 2006. Komisija s pomočjo držav članic zdaj preučuje, kako zagotoviti, da to izboljšanje ne bo samo začasno, in kako ga narediti trajnostno.
<P>
Komisija je v zakonodajo pod paket o notranjem trgu blaga že vključila določbo, ki zahteva, da imajo gospodarski subjekti na voljo podatke o svojih dobaviteljih. To bi moralo biti koristno za posredovanje pri nadzoru trga, ko bo ta zakonodaja stopila veljavo. Komisija je tudi vprašala, kaj bi lahko glede sledljivosti naredila Kitajska, in pozdravlja pobude, ki so jih na Kitajskem sprejeli glede zahteve za uporabljanje črtne kode na tovarniški ravni pri nekaterih vrstah izdelkov z visokim tveganjem.
<P>
Končno, Komisija je poudarila odgovornost zadevnih gospodarskih subjektov in pozdravlja zavezo industrije glede priprave ukrepov, ki bodo ustvarili zaupanje potrošnikov, zlasti z "varnostnim dogovorom". Komisija bo tudi poslala strokovnjake, da bodo izvedli študijo o varnostnih ukrepih podjetij v dobavni verigi, in bo o tem poročala v prvem četrtletju leta 2008.
<SPEAKER ID="269" NAME="Giovanna Corda" AFFILIATION="PSE">
(FR) Hvala za vaš odgovor, gospa komisarka. Veseli me, da Komisija namerava sprejeti vrsto ukrepov za čim večje zmanjšanje tveganj, povezanih s prometom uvoženih igrač, zlasti iz Kitajske.
<P>
Pri tem je eden pomembnih vidikov, ki ga je poudarila Komisija, sledljivost igrač od proizvajalca do potrošnika in o tem ste v vašem odgovoru na kratko govorili. Vendar pa ostaja pomembno vprašanje odprto. Gospa komisarka, mi lahko poveste, kaj se v primeru, da je s trga umaknjenih na tisoče igrač, kot se je zgodilo lani, zgodi s temi igračami? Kakšne dokaze imate, da so povsem umaknjene s trga? Slišala sem, kar me je tudi spodbudilo, da danes postavim vprašanje, da so dane nazaj na trg in se prodajajo drugim otrokom. Vsi otroci na svetu imajo pravico do enakega pristopa z naše strani: Mislim, da temu ne bo nihče nasprotoval. Ali vam sistem sledljivosti omogoča, da te igrače spremljate vse do njihovega uničenja?
<SPEAKER ID="270" NAME="Meglena Kuneva">
komisarka. - Mislim, da je vaše vprašanje popolnoma utemeljeno in zelo plemenito. Moramo slediti našemu cilju: naša dolžnost je, da te igrače ne dosežejo evropskega trga, niti ne smejo doseči katerega koli drugega trga, pri čemer nam je lahko v pomoč nekaj dobro razvitih orodij. Lahko izvajamo nadzor trga, imamo kontrole in sistem Rapex, ki je sistem, s katerim dobimo informacije prek trga in ne samo, kadar se nevarni izdelki ustavijo na naših mejah.
<P>
Vendar je za nas kot svetovno vodilno silo v postopku zagotavljanja varnosti pomembno tudi, da nevarni izdelki - zlasti igrače - ne dosežejo drugih otrok - tudi na Kitajskem ne. Ni dovolj, da samo pridigamo o varnosti evropskih otrok, ki je del naše dolžnosti. Glavne proizvajalce sem večkrat odkrito in jasno prosila, naj uničijo igrače, ter jih povabila na Komisijo v Bruselj, kjer smo razpravljali o tem, kako zagotoviti, da se te igrače uničijo. Vso so se zavezali temu. Zlasti sem k izpolnitvi te zahteve pozvala proizvajalca Mattel kot vodilno industrijo z več odpoklicev kot kdor koli drug in Mattel je na to obveznost pristal. Ni pravno zavezujoče: ne morem jih prisiliti, da uničijo svoje tovarne. Vendar menim, da se srečujemo s časom, ko je zakonodajni okvir samo okvir, in da nekatere stvari segajo preko in izven zakonodajnega okvira. Moramo si odločno prizadevati za ukrepe, ki so z zakonodajnega vidika več kot nujni. O tem vprašanju sem imela v okviru Transatlantskega potrošniškega dialoga (TACD) priložnost govoriti z Unicefom in Američani. Popolnoma se zavedam vaših skrbi in, verjemite mi, močno se bom trudila, da to pride v javnost, in sledila bom cilju, da se te igrače uničijo. Vendar zunaj Evrope nimam zakonodajne podlage.
<SPEAKER ID="271" NAME="Reinhard Rack" AFFILIATION="PPE-DE">
(DE) Gospa komisarka, navedli ste, da se sprejema veliko ukrepov, da bi se nevarne igrače odstranile s trga. To je pomemben korak. Vendar je dejstvo, da so nekateri od teh proizvodov trženi s splošno priznanimi certifikacijskimi znamkami, v nekaterih primerih vključno z znano oznako CE. Na podlagi vseh pravil dobre prakse taka uporaba označevanja ni samo neprimerna, ampak je tudi očitno goljufiva, če igrača ni dokazano varna. Ali obstaja možnost, da se v takih primerih predvidi kazenski pregon?
<SPEAKER ID="272" NAME="Colm Burke" AFFILIATION="PPE-DE">
Gospa komisarka, hvala za vaš podroben odgovor. Na Irskem je bila v božičnem času kupljena igrača, ki je eksplodirala, imena proizvajalca pa ni bilo mogoče ugotoviti.
<P>
Ali je mogoče v vseh državah uvesti zakonodajo, v skladu s katero bi bilo nezakonito prodati izdelek, če njegovega proizvajalca ni mogoče jasno določiti? Mislim, da bi bil to korak naprej, in sprašujem, če bi bilo to mogoče storiti.
<SPEAKER ID="273" NAME="Meglena Kuneva">
komisarka. - Če nimate nič proti, bom začela z drugim vprašanjem, ker imam bolj zanesljivo zakonodajno podlago za odgovor nanj. Komisija je v paket o notranjem trgu blaga že vključila zakonodajo, ki vsebuje določbo, po kateri morajo imeti gospodarski subjekti na voljo podatke o svojih dobaviteljih. To bo pripomoglo k boljši identifikaciji blaga in jasni oznaki o tem, kdo je proizvajalec in kdo je dobavitelj. Svetovna veriga postaja vse daljša in ni več izdelkov, za katere bi lahko bili prepričani, da so bili izdelani samo v eni državi.
<P>
Razumem vaše vprašanje, vendar mislim, da moramo tudi povečati ozaveščenost in poskrbeti, da bodo starši bolj pazljivi, saj bodo prekupčevalci vedno obstajali. Povečati moramo ozaveščenost, da se preverjajo trgovci na drobno, da se kupuje samo od tistih, ki so zanesljivi, in da se preverjajo oznake na izdelkih. Čeprav nihče ne more prevzeti odgovornosti, ki jo imamo kot potrošniki, mislim, da je vaše stališče popolnoma razumljivo, ter se strinjam, da bi morala oznaka zlasti pri igračah vsebovati ime proizvajalca in bistvene podatke.
<P>
To vprašanje je morda povezano s prvim o ponarejanju - če sem prav razumela vaše vprašanje. Če je blago ponarejeno, je to ena stvar. S ponarejenim blagom se moramo spopadati prek pravic intelektualne lastnine in carinskih dejavnosti. Povedati vam moram da so naši carinski organi povečali število pregledov, ki jih je trikrat več, kot jih je predvidenih v svetovnem standardu. Po nasvetu svetovnega carinskega združenja naj se na mejah in v pristaniščih pregleda 3 % blaga, v Evropi pa pregledamo 10 % blaga. Mislim tudi, da bi bilo dobro okrepiti naše raziskave in razvoj, da se nadzor in pregledi na mejah še poostrijo z boljšimi tehničnimi pripomočki za preglede in drugimi pomembnimi inovacijami, ki se jih lahko uporablja na mejah za blago, ki prihaja na naš trg.
<P>
Rada bi tudi poudarila, da tudi če izdelek ni ponarejen in ima oznako CE, to še ne pomeni, da je v skladu z vsemi zahtevami v okviru te direktive. Poleg teh direktiv novega pristopa, ki določajo zahteve glede proizvodnje blaga, moramo ohraniti in zagotoviti stalen nadzor trga z vidika varnosti, ker je varnost včasih še pomembnejša ali pa vsaj enako pomembna in se ne ujema vedno z načinom proizvodnje blaga.
<P>
Lahko se na primer zgodi, kot v primeru magnetnih igrač, na katerega se odzivamo, da moramo reagirati in ukrepati na podlagi varnosti in ne samo zahtev, ki jih je moral proizvajalec izpolniti, ko vidimo, da se je položaj spremenil. Če združimo nabora zahtev - za proizvajalce in za blago na trgu, bodo potrošniki bolje zaščiteni.
<P>
Zadeva: Neupravičeno dvigovanje cen v živilskih trgovinah
<P>
Večina držav članic se srečuje s precejšnjim nihanjem cen živil pogosto zato, ker trgovine lahko izkoriščajo obdobja množičnih nakupov kot na primer ob državnih praznikih. Zlasti mleko je izdelek, katerega cena v vseh državah članicah neprestano raste.
<P>
Ali Komisija spremlja poslovne dejavnosti trgovin z živili in supermarketov v obdobjih večje porabe? Ali sodeluje z nacionalnimi organizacijami za zaščito potrošnikov, da bi se našla učinkovita rešitev za neupravičeno dvigovanje cen?
<SPEAKER ID="275" NAME="Meglena Kuneva">
komisarka. - Vem, da je to vprašanje zelo pomembno, in zagotavljam vam, da Komisija ne spremlja trgovin med obdobji večje porabe, prav tako pri tem ne sodeluje z nacionalnimi organizacijami potrošnikov.
<P>
Zato se moramo zanesti na nacionalna prizadevanja. Kljub temu namerava Komisija izboljšati svoje orodje za spremljanje delovanja notranjega trga z vidika potrošnika.
<P>
Pregled enotnega trga določa načrte Komisije za pregled stanja za potrošnike in bolj podrobno spremljanje cen, rada pa bi poudarila, da gre za spremljanje.
<P>
Objavljeni podatki Eurostata kažejo, da so cene mleka, sira in jajc v Grčiji za 38 % višje od povprečnih cen teh izdelkov za Evropsko unijo. Povprečne cene za te vrste izdelkov so se v obdobju 1996-2007 v Grčiji dvignile za skoraj 52 %, v EU pa za samo 24 %.
<P>
Vendar se zdi ta rast bolj strukturna kot sezonska. Od leta 2005 cene mlečnih izdelkov za Grčijo niso pokazale sezonskih nihanj.
<SPEAKER ID="276" NAME="Manolis Mavrommatis" AFFILIATION="PPE-DE">
(EL) Gospa predsednica, najlepše zahvaljujem se komisarki in najlepše se zahvaljujem za informacije. Posvetoval se bom tudi z Eurostatom, da bomo lahko videli celoten pregled stanja, ker je to seveda bistveno in pomembno za mojo državo, ki ste jo omenili, vendar menim, da so v drugih državah podobne razmere, zato bi bilo zanimivo videti, kako bo vaša Komisija na splošno obravnavala to vprašanje. S priporočilom ali z direktivo, ki bo pokrivala vse izdelke in ne samo potrošniškega blaga.
<SPEAKER ID="277" NAME="Meglena Kuneva">
komisarka. - Komisija na različnih ravneh sprejema ukrepe za zmanjšanje povišanj cen živil. Ena od pobud je, da se začne spremljati cene, kar sem prej omenila. To je eden od ciljev pregleda stanja potrošnikih trgov, ki ga pripravljamo in ki ga bo po mojem mnenju Komisija kmalu podprla.
<P>
Komisija je predlagala tudi vrsto ukrepov v okviru kmetijske politike. Zmanjšanje obveznega zemljišča v prahi, ki je že v veljavi za gospodarsko leto 2008; povečanje letnih kvot za leto 2008-2009, ki ga je Komisija sprejela in predlagala Svetu ter ki bo veljalo od 1. aprila 2008, če bo sprejeto; znižanje uvoznih dajatev v sektorju žita, da bi se zmanjšali dvigi cen žita in v prihodnosti cene mesa. Ta ukrep je začel veljati z začetkom januarja 2008.
<P>
To je neke vrste popis tega, kar smo naredili. Vendar bodo pri pregledu stanja potrošniških trgov ena glavnih tem naših preiskav cene, del teh pa bodo cene živil. Zato vas bomo o tem pravočasno obveščali; z vami se bomo posvetovali o koraku, ki bo sledil spremljanju podatkov, in lahko ukrepamo, da bomo ugotovili razlog za to - seveda v sodelovanju z nacionalnimi organi.
<SPEAKER ID="278" NAME="Mairead McGuinness" AFFILIATION="PPE-DE">
Zanimivo je, da bo Komisija začela ukrepati po dvigu cen, in pozivam jo, naj predloži statistiko v zvezi z razdelitvijo deležev končne drobnoprodajne cene med proizvajalca - mislim kmeta - in potrošnika, ker te informacije niso na voljo. Menim, da je treba uradno povedati, da je obdobja sorazmerno nizkih cen živil konec, in mislim, da Komisija ne sme več zavajati ljudi, da se bomo vrnili k nizkim cenam živil. Morda moramo ljudi poučiti, da bodo kupovali kakovostno hrano po razumnih cenah.
<SPEAKER ID="279" NAME="Danutë Budreikaitë" AFFILIATION="ALDE">
- (LT) Lansko poletje so v vseh državah članicah cene začele rasti. Takrat smo postavili vprašanje, ali obstajajo kartelni sporazumi. V moji državi Litvi je bilo ugotovljeno, da so se družbe za predelavo mleka dogovarjale o zvišanju cen. Zdaj se preiskuje sektor mesa. Ali se v drugih državah EU izvajajo take študije? Zdaj se je pojavil nov izraz - "konec poceni hrane". Ali ni res, da predstavniki živilske industrije uporabljajo ta novi izraz, in kako naj se potrošniki zaščitijo?
<SPEAKER ID="280" NAME="Meglena Kuneva">
komisarka. - Cene živil nihajo zaradi sezonskega značaja kmetijske proizvodnje. Taka nihanja se niso popolnoma prenesla na potrošnike, ker so cene surovin do nedavnega padale in zaradi tehnologij skladiščenja za oskrbo med temi sezonskimi pomanjkanji. Zadnje čase se cene živil bolj sistematično dvigajo, glavni razlog pa je vse večje povpraševanje iz velikih nastajajočih gospodarstev, kot sta Kitajska in Indija. O dejstvu, da je bilo lani v Indiji pet milijonov ljudi z novim načinom prehranjevanja, ki veliko bolj temelji na mleku, mlečnih izdelkih in mesu, smo že razpravljali.
<P>
Lansko poletje se je stanje zaradi slabih vremenskih pogojev v številnih proizvodnih regijah poslabšalo, kar je bil glavni razlog za izjemen dvig cen živil v Evropski uniji od septembra 2007. Komisija in nacionalni organi za konkurenco pazljivo spremljajo trg. Odkrili so protikonkurenčna ravnanja v mlečnem sektorju v Združenem kraljestvu in Grčiji ter naložili denarne kazni podjetjem, ki so bila vpletena v ta protikonkurenčna ravnanja.
<P>
Menim, da bi litovski nacionalni organi obravnavali zadevo, ki jo omenjate, če bi bili obveščeni, predvsem ker je v družbenem interesu. Dejansko potrebujemo sektorsko preiskavo, da se ugotovi, ali gre za kakšno vrsto kartela, kar se je že zgodilo v dveh državah EU.
<SPEAKER ID="281" NAME="Predsednica">
Žal so me pravkar obvestili, da imamo težavo z razpoložljivostjo naših komisarjev. Gospod McCreevy nas mora zapustiti ob 19.20. Zato bi se z vašim dovoljenjem, komisarka Kuneva, zdaj obrnili na komisarja McCreevyja, če pa bi lahko ostali in odgovorili na nekaj vprašanj na koncu, bi bilo to zelo koristno.
<P>
Zadeva: Ponovni pregled enotnega trga
<P>
Katere ukrepe namerava Komisija glede na svojo nedavno publikacijo o pregledu enotnega trga sprejeti za spodbujanje izobraževanja potrošnikov, finančne vključenosti in ustrezne odškodnine za potrošnike, zlasti glede na nedavno krizo na trgu drugorazrednih posojil v ZDA in sedanje finančne pretrese?
<SPEAKER ID="283" NAME="Charlie McCreevy">
komisar. - Zahvaljujem se poslanki za njeno zanimanje za pregled enotnega trga.
<P>
Poleg našega sporočila o enotnem trgu za Evropo 21. stoletja smo sprejeli paket ukrepov za izboljšanje konkurenčnosti in učinkovitosti trgov maloprodajnih finančnih storitev. Del tega paketa so pobude, da se poveča zaupanje potrošnikov in da se jim omogoči, da najdejo proizvod, ki jim najbolj ustreza. Čeprav se je Komisija že prej osredotočala na to, da se potrošnikom to omogoči, sedanji finančni pretresi vsekakor poudarjajo pomembnost tega vprašanja. Rad bi govoril o vseh treh področjih, ki jih je omenila poslanka: izobraževanju, vključenosti in odškodnini.
<P>
Finančno izobraževanje je najbolj učinkovito, če poteka čim bližje državljanom, ki ga potrebujejo, in sicer na ravni nacionalnih in regionalnih organov, nevladnih agencij ter sektorja finančnih storitev. Konec leta 2007 smo sprejeli sporočilo o finančnem izobraževanju za povečanje ozaveščenosti o potrebi, da se dvigne raven finančne pismenosti, spodbudi visokokakovostno finančno izobraževanje v Evropski uniji in zagotovi nekatera praktična orodja za pomoč pri doseganju teh ciljev. Vključuje nekatera načela kot vodilo ponudnikom finančnih storitev in napoveduje nekatere praktične pobude. Te zajemajo od objave spletne zbirke podatkov o nudenju finančnega izobraževanja in raziskavah v EU do izboljšanja obstoječega spletnega izobraževalnega orodja, ki učiteljem pomaga vključiti finančna vprašanja v šolski učni načrt.
<P>
Danes je bančni račun osnoven pogoj za polno sodelovanje v družbenem in gospodarskem življenju, vsi državljani EU bi torej morali imeti dostop do osnovnega bančnega računa. Zdaj izvajamo študijo, da se opredeli in analizira politične ukrepe držav članic za preprečevanje finančne izključenosti. Na podlagi teh informacij, ki upamo, da jih bomo prejeli konec meseca, bomo razmislili, kako bi na najboljši način vsem državljanom EU zagotovili dostop do osnovnega bančnega računa.
<P>
Nazadnje, potrošniki morajo ob nakupu finančnih storitev vedeti, da lahko dobijo odškodnino, če pride do težav. Medtem ko v mnogih državah EU obstajajo organi za izvensodne poravnave sporov, niso vsi člani mreže FIN-NET, ki jo vodi Komisija in katere cilj je olajšati dostop potrošnikov do pravnih sredstev v čezmejnih primerih kršitev. Ob upoštevanju tega si prizadevamo, da bi bili vsi organi za izvensodne poravnave sporov del mreže FIN-NET.
<P>
Razmišljamo tudi bolj splošno, kako spodbuditi ustanovitev alternativnih sistemov sodnega varstva, kjer še ne obstajajo. Te pobude ne bodo ustvarile zaupanja in opolnomočile potrošnikov čez noč, pač pa dopolnjujejo pobude, ki jih sprejemamo na drugih sorodnih področjih, kot sta obveščanje in svetovanje.
<SPEAKER ID="284" NAME="Bernd Posselt" AFFILIATION="PPE-DE">
(DE) Razumem, da je gospod McCreevy zelo zaposlen, vendar imamo tudi drugi nujne obveznosti. Želel sem samo vprašati, ali bo gospa Kuneva odgovorila na moje vprašanje, z drugimi besedami, ali lahko grem na zasedanje moje skupine zdaj ali naj počakam tukaj.
<SPEAKER ID="285" NAME="Predsednica">
Zelo verjetno do vašega vprašanje ne bomo prišli. Žal smo v takem položaju. Na vaše vprašanje bo skoraj gotovo podan pisen odgovor.
<SPEAKER ID="286" NAME="Marian Harkin" AFFILIATION="ALDE">
Gospoda komisar, želela bi zvedeti nekaj več o finančnem izobraževanju, ki je zdaj zelo popularen izraz. Mislim, da se boste strinjali, da ni ravnovesja med močjo finančnih institucij in močjo potrošnikov, tudi zato ker potrošniki potrebujejo dostop do kredita in ker je vprašanje, koliko ljudi bo ne glede na raven finančne izobraženosti prebralo dokument s petindvajsetimi stranmi, ki je priložen na primer njihovi zavarovalni polici, in ga nato bralo vsakih pet let?
<P>
Omenili ste, da je treba to vprašanje obravnavati na lokalni in regionalni ravni, vendar ali se ne strinjate, da je potrebno tesnejše sodelovanje med večjimi zainteresiranimi strani, kot so zakonodajalci na področju financ, vlade, organizacije potrošnikov in organi za pritožbe s področja financ, da lahko skupaj izpostavijo nekatere težave in vprašanja in vsaj delujejo kot sistem zgodnjega opozarjanja za potrošnike?
<SPEAKER ID="287" NAME="Charlie McCreevy">
komisar. - Finančno izobraževanje smo poskušali uvrstiti med pomembna vprašanja in zlasti v državah članicah ljudi ozavestiti o tem, da bi bilo zgodnje učenje finančne pismenosti v šolah boljša naložba kot na mnogih drugih področjih.
<P>
Ker se v življenju, pa če nekdo konča kot glavni finančni nadzornik pomembne institucije ali ima povsem običajno službo na lokalnem območju, zagotovo srečamo - nekoč se bo treba s tem ukvarjati - z neko pomembno finančno transakcijo, kot je nakup avtomobila, hiše, pralnega stroja ali česa drugega.
<P>
Mislim, da bi bilo veliko bolje, če bi se ljudje o tem nekaj naučili v okviru šolskega učnega načrta, tako da bi poznali osnovne informacije.
<P>
To, o čemer govori gospa Harkin, zadeva višjo raven, in sicer kakšne vrste informacij je treba dati potrošniku. Ima prav: edini namen količine informacij, ki so jim predložene, in 48 strani v drobnem tisku, ki jih dobijo v branje, je po mojem mnenju (in vedno sem bil tega mnenja) zadovoljiti odvetnike, da lahko v primeru spora zaračunajo višji honorar za to, da vam povejo, da ste zmagali ali izgubili. Temu sploh ne zaupam.
<P>
Del tega področja je neposredno pod mojo odgovornostjo. Pogosto se sklicujem na poseben primer, ko sem se pred približno dvema letoma na Škotskem srečal z nekaterimi pedagogi s področja finančnega izobraževanja, ki so govorili o direktivi o prospektu na področju KNPVP. Povedali so, da je imela direktiva o prospektu 81 strani in izvleček prospekta v zvezi z določenim proizvodom 78 strani. Tako bo gospa Kuneva v direktivo o potrošniških posojilih, ki mislim, da se obravnava v Parlamentu, vnesla nekaj izboljšav glede vrste osnovnih informacij, ki jih morajo dobiti potrošniki. Gospa Kuneva se ukvarja s temi vidiki. Vendar sem na celem področju finančnega izobraževanja poskušal izpostaviti pomembnost, da države članice že v zgodnji fazi vključijo osnovno finančno izobraževanje v osnovni učni načrt. Mislim, da bi bil ta način za vse mnogo boljši kot ogromno število strani z drobnim tiskom, ki jih nihče ne bere.
<SPEAKER ID="288" NAME="Reinhard Rack" AFFILIATION="PPE-DE">
(DE) Gospod komisar, prepričan sem, da imate prav, ko pozivate k začetku na ravni šolskega izobraževanja, s čimer bodo potrošniki v boljšem položaju, da bodo (a) poznali svoje pravice in (b) jih uresničevali.
<P>
Vendar je težava v tem, da imamo še vedno generacijo ljudi, pravzaprav več kot eno, ki razmišljajo drugače, ki so slišali, da vlada strogo nadzoruje finančne storitve in finančni trg. Ti ljudje ravnajo v skladu s tem in verjamejo, da lahko takemu vladnemu nadzoru zaupajo. Dejansko se je zaradi deregulacije trga v zadnjem času veliko spremenilo. Ali ni morda mogoče na področju državnega nadzora kakšne stvari že storiti?
<SPEAKER ID="289" NAME="Mairead McGuinness" AFFILIATION="PPE-DE">
Gospa predsednica, lahko komisarju omenim, da informacije poleg tega, da zadovoljijo odvetnike, tudi zavedejo potrošnike? In zato so tam. Tako kot mnoge druge informacije so tudi te kot navodila za pralni stroj. Preberemo jih, ko se pokvari in ko je prepozno.
<P>
Ali lahko predlagam, da si preučite vlogo kreditnih zadrug pri izobraževanju potrošnikov, ker mislim, da je to zlasti na Irskem bistveno vprašanje? Vas lahko obzirno opozorim, ker ste omenili odškodnino, da zavarovanci Equitable Life niso dobili nobene odškodnine. Prepričana sem, da me bo gospa Wallis pri tem podprla, in morda bi nam lahko v mirnem trenutku predložili pisni odgovor o tem, kaj se je zgodilo, odkar ste o našem poročilu glasovali in ga podprli.
<SPEAKER ID="290" NAME="Charlie McCreevy">
komisar. - Prvo vprašanje se navezuje na urejeni trg in menim, da izhaja iz nedavnih težav - težav v približno zadnjih osmih mesecih - na finančnih trgih in meri na vprašanje gospe Harkin. Menim, da tukaj ni nujno povezave, vendar bi lahko finančno izobraževanje imelo vlogo v vseh študijah in delu, ki jih opravljajo različni organi, vključno z nami na Komisiji.
<P>
Menim, da so vzroki težav, ki so povzročile motnje na finančnem trgu, v neodgovornem posojanju v določenem delu sveta. To je bil izvor težav, vendar je od tega že dolgo, na druga območja pa se širi zaradi negativnega vpliva. Vendar je izvor težav po mojem mnenju povezan s tem, da so posamezne institucije neodgovorno dajale posojila.
<P>
Glede vprašanja gospe McGuinness: za izobraževanje so pristojne države članice in nobene težave ne vidim, če država članica, vključno s to, ki jo dobro poznamo, sledi njenemu predlog. To bi bila pametna zamisel, ki bi se jo lahko izvajalo na tej ravni.
<P>
Glede vprašanja, povezanega z zavarovalnico Equitable Life, naj odgovorim, da sem podprl poročilo. Čakamo na dodatne informacije. Kolikor vem, je poročilo varuha človekovih pravic Združenega kraljestva še vedno edini pravi vir za odškodnino in to poročilo je še vedno nerešeno. Vprašal bom uradnike Komisije, če imajo kakšne nove informacije o tem, kdaj bo poročilo objavljeno. Če se prav spomnim, se je lani ob takem času upalo, da se bo poročalo do konca leta 2007, mislim, da novembra 2007; ta čas je že mimo in morda lahko izvemo več o tem, vendar bo to na tem področju vsekakor naslednji pomemben datum.
<P>
Zadeva: Trgi finančnih instrumentov
<P>
S 1. novembrom 2007 je začel veljati nov evropski okvir za delovanje trgov finančnih instrumentov.
<P>
Ali ima Komisija kakršne koli informacije o številu evropskih investicijskih družb in institucij, ki bodo verjetno imele koristi od novega zakonodajnega okvira? Ali so na voljo kakšni podatki za Grčijo?
<P>
Po mnenju komisarja Charlieja McCreevyja se pričakuje, da bodo stroški kapitala sčasoma padli. Na čem ta napoved temelji? Ali je mogoče to napoved natančneje opredeliti glede na posamezne sektorje in zanje določiti odstotke pričakovanega zmanjšanja?
<P>
Ali ima Komisija informacije o čezmejnem prometu z delnicami in investicijskih storitvah? Kakšne so sedanje številke glede uvoza in izvoza za Grčijo v tem sektorju?
<SPEAKER ID="292" NAME="Charlie McCreevy">
komisar. - Komisija ne vodi skupne evidence števila evropskih investicijskih družb ali števila investicijskih družb v Grčiji. Vendar morajo države članice v skladu z direktivo o trgih finančnih instrumentov voditi evidenco vseh investicijskih družb, registriranih na njihovem ozemlju. Grška komisija za kapitalski trg bi torej morala imeti na voljo podatke o grških družbah.
<P>
Z direktivo o trgih finančnih instrumentov so bili odpravljeni trgovinski monopoli za menjavo, investicijske družbe imajo boljši dostop do zagotavljanja storitev v Evropskem gospodarskem prostoru z uporabo potnega lista iz te direktive (MiFID passport) in okrepljena je bila zaščita potrošnikov. To vzpostavlja večjo čezmejno konkurenco in konkurenco med mesti trgovanja, kar bo hkrati povečalo likvidnost in globino finančnih trgov v korist industrije in potrošnikov.
<P>
Naše pričakovanje glede znižanja stroškov kapitala temelji na izčrpni študiji, ki jo je leta 2002 izvedlo svetovalno podjetje London Economics. Ta študija je oblikovala učinek finančnega povezovanja, ki je osnovano na direktivi o trgih finančnih instrumentov, z vidika učinka na takratnih EU-15. Glavne ugotovitve študije so bile, da bi finančno povezovanje v državah članicah stroške lastniškega kapitala zmanjšalo za povprečno 50 bazičnih točk in stroške tržnega dolga za nefinančne izdajatelje za 40 bazičnih točk.
<P>
Študija je ocenila, da bi združeni učinki povezovanja finančnega trga z gospodarstvom EU povzročili: dolgoročno povečanje realnega BDP za 1,1 % v celotni EU; povečanje vseh poslovnih investicij za 6 %; povečanje zasebne porabe za 0,8 %; povečanje celotne zaposlenosti za 0,5 %.
<P>
Podatki, ki jih je neuradno zbral Odbor evropskih regulativnih organov za urejanje vrednostnih papirjev v pripravah na izvajanje direktive o trgih finančnih instrumentov, kažejo, da je le nekaj družb v tistem času uporabljalo potni list za investicijske storitve iz direktive o investicijskih storitvah v Grčijo ali iz nje. Pričakujemo, da se bo to v prihodnosti spremenilo, ker so se grški trgi na podlagi direktive o trgih finančnih instrumentov odprli in grške družbe vidijo več priložnosti v drugih državah članicah.
<P>
Evropsko združenje borz (FESE) vodi statistike trgovanja s tujim lastniškim kapitalom in odstotke delnic, ki jih imajo v lasti investitorji. Od decembra 2005 so imeli tuji vlagatelji 41 % delnic, s katerimi se je trgovalo na atenski borzi. Novembra 2007 je bil dobiček od trgovanja s tujim lastniškim kapitalom na atenski borzi 970 milijonov EUR.
<SPEAKER ID="293" NAME="Georgios Papastamkos" AFFILIATION="PPE-DE">
(EL) Gospod predsednik, komisarju se zahvaljujem za odgovor, rad pa bi še vprašal, ali ima Komisija podatke o količini kreditnega posredovanja v Evropski uniji in predvsem koliko odstotkov evropskega BDP to kreditno posredovanje predstavlja.
<SPEAKER ID="294" NAME="Charlie McCreevy">
komisar. - Informacij nimam na voljo. Niti nisem prepričan, da jih imajo moje službe, vendar bom vprašal. Če jih imajo, jih bomo poslancu zagotovo posredovali.
<P>
Zadeva: Irski regionalni razvojni načrti
<P>
Junija 2007 je Komisija Irsko prosila za informacije v zvezi z nekaterimi načrti za razvoj okrajev Irske in pravili za odobritev dovoljenj za načrtovanje, ki bi jih lahko šteli za restriktivna.
<P>
Če razumem, je bil Komisiji poslan odgovor konec septembra, potem ko je bilo irski vladi odobreno enomesečno podaljšanje.
<P>
Ali lahko Komisija izrazi svoje mnenje o sedanjem stanju postopkov, ki so sledili odgovoru irske vlade?
<SPEAKER ID="296" NAME="Charlie McCreevy">
komisar. - Komisija je po pritožbi 29. junija 2007 irskim organom poslala dopis o uradnem obvestilu.
<P>
V tem dopisu je zahtevala informacije o restriktivnih pogojih, določenih v več načrtih za razvoj okrajev irske. Komisija je postavila vprašanja v zvezi z združljivostjo nekaterih zahtev za pridobitev gradbenega dovoljenja z dvema načeloma Pogodbe, in sicer svobodo ustanavljanja in prostim pretokom kapitala.
<P>
Posredno bi lahko tako omejitve vplivale tudi na prosti pretok delavcev, vendar se tega vprašanja ni načelo.
<P>
Po odobrenem enomesečnem podaljšanju roka za odgovor so irski organi odgovor poslali konec septembra. Moje službe preučujejo vsebino in nameravajo stopiti v stik z irskimi organi, da se dogovorijo za srečanje na tehnični ravni, da se dodatno razjasni in obravnava stališče irskih organov.
<P>
Po teh razpravah bo lahko Komisija ocenila, ali so razlogi za postopek ugotavljanja kršitev.
<SPEAKER ID="297" NAME="Colm Burke" AFFILIATION="PPE-DE">
Irska vlada je odgovor vložila 28. septembra 2007. Če razumem, odgovor še ni bil objavljen. To je zelo pomembno vprašanje, ki zadeva 22 lokalnih organov na Irskem.
<P>
Sprašujem se, ali se lahko odgovor objavi na stopnji, ko ga obravnava Komisija in je imela čas, da ga preuči? Bi lahko Komisija približno določila, kdaj bo sprejela odločitev glede te zadeve.
<SPEAKER ID="298" NAME="Charlie McCreevy">
komisar. - Običajno ne objavljamo odgovorov, vendar je res, da ti pogosto končajo v javnosti.
<P>
Lahko potrdim, da smo odgovor prejeli 28. septembra 2007, kot je dejal poslanec. Kot sem povedal v svojem odgovoru, nameravamo imeti srečanje z irskimi organi glede te zadeve. Potem bomo videli, kako bomo nadaljevali.
<P>
Poudariti moram tudi, da Irska ni edina država članica s takimi težavami.
<P>
Moje službe upajo, da se bodo z irskimi organi sestale v bližnji prihodnosti in potem bomo morali preučiti, kar bodo povedali in sprejeti nadaljnje ukrepe, če bo potrebno.
<SPEAKER ID="299" NAME="Brian Crowley" AFFILIATION="UEN">
V zvezi z načelom subsidiarnosti in zlasti vprašanjem dovoljenj za načrtovanje bi komisarja vprašal, ali mora biti Komisija vključena v to področje, kadar sta dejavnost načrtovanja in pravica do gradnje nepremičnine ločeni od pravice imeti v lasti nepremičnino in jo izkoriščati?
<SPEAKER ID="300" NAME="Charlie McCreevy">
komisar. - To je zelo dobro vprašanje, gospod Crowley, vendar moramo ukrepati in izvesti preiskavo, ko Komisija prejme pritožbo. Pritožba zadeva prosti pretok, o katerem sem govoril, iz členov 43 in 56 Pogodbe in se na to navezuje. Zato smo pravno zavezani, da raziščemo take zadeve, kadar se zdijo v nasprotju z osnovnimi načeli iz Pogodb. To moramo v tem primeru storiti. Kot sem povedal v odgovoru vašemu kolegu gospodu Burku so tudi v drugih državah članicah podane pritožbe glede podobnih omejitev in tudi te je treba raziskati.
<P>
Zadeva: Irska - sektor zdravstvenega zavarovanja
<P>
Ali bo Komisija podala izjavo o stanju sektorja zdravstvenega zavarovanja na Irskem, zlasti glede na nedavno obrazloženo mnenje, v katerem se je od Irske zahtevalo, da odpravi izvzetje prostovoljnega zdravstvenega zavarovanja iz nekaterih pravil EU?
<SPEAKER ID="302" NAME="Charlie McCreevy">
komisar. - Komisija je 17. novembra poslala obrazloženo mnenje, v katerem je od Irske zahtevala, da ukine izvzetje irskega prostovoljnega zdravstvenega zavarovanja iz nekaterih predpisov EU. Namen teh predpisov, zlasti prve direktive o neživljenjskem zavarovanju iz leta 1973, kakor je bila pozneje spremenjena, je usklajevanje nekaterih zahtev za začetek in vodenje podjetij, ki se ukvarjajo z neživljenjskim zavarovanjem, in se torej nanašajo tudi na zasebno zdravstveno zavarovanje.
<P>
Prva direktiva o neživljenjskem zavarovanju je poleg drugih ustanov iz svojih predpisov izvzela tudi prostovoljno zdravstveno zavarovanje. Vendar to izvzetje velja le, dokler pristojnosti izvezete ustanove niso kakor koli spremenjene s spremembami njenega statuta ali drugimi spremembami zadevne nacionalne zakonodaje. V skladu s tem začne takoj po razširitvi ali spremembi pristojnosti za ustanovo veljati celotna zbirka predpisov zakonodaje Skupnosti, ki sicer velja za neživljenjsko zavarovanje.
<P>
Ti predpisi na primer zahtevajo, da zavarovalnice pridobijo uradno dovoljenje, preden začnejo s svojo dejavnostjo; da prevzamejo določeno pravno obliko; da uvedejo primerne zaščitne določbe, ki morajo ustrezati sredstvom zavarovalnice. Eden glavnih ciljev teh določb je zaščititi pravice tistih, ki podpišejo zavarovalno polico, in zagotoviti, da se svoboda opravljanja storitev ne uresničuje na škodo zaščite potrošnikov. Poleg tega ti predpisi zagotavljajo enake konkurenčne pogoje za zavarovatelje.
<P>
Glede na izvzetje iz prve direktive in dokler se njegove pristojnosti niso spremenile, prostovoljnemu zdravstvenemu zavarovanju ni bilo treba izpolnjevati teh predpisov. Vendar Komisija meni, da se je prostovoljno zdravstveno zavarovanje spremenilo. Več sprememb ustreznega irskega zakona v letih 1996, 1998 in 2001 je precej razširilo obseg poslovanja prostovoljnega zdravstvenega zavarovanja glede na obseg ob odobritvi izvzetja. Zato prvotno izvzetje prostovoljnega zdravstvenega zavarovanja iz predpisov EU ne velja več. Komisija je svoje mnenje izrazila v obrazloženem mnenju, ki je bilo Irski poslano 14. novembra. Irsko je prosila, naj v dveh mesecih sprejme potrebne ukrepe, da se prostovoljno zdravstveno zavarovanje podredi tistim predpisom nadzora ter varnega in skrbnega poslovanja zakonodaje Skupnosti, iz katerih je bilo prej izvzeto.
<P>
Komisija meni, da je to obrazloženo mnenje odločilen korak proti enakopravnemu položaju vseh konkurentov na trgu irskega zasebnega zdravstvenega zavarovanja v skladu z evropsko zakonodajo za zavarovanje. To služi interesom zavarovancev in poštene konkurence. Komisija bo pazljivo spremljala ukrepe, ki jih bo sprejela irska vlada, in bo sprožila sodni postopek pred Sodiščem Evropskih skupnosti, če ne bo sprejela ustreznih ukrepov.
<SPEAKER ID="303" NAME="Gay Mitchell" AFFILIATION="PPE-DE">
Gospa predsednica, komisarju se zahvaljujem, da je sprejel vprašanje. Vprašal bi ga, če ima kakšne informacije glede časovnega okvira za odgovor irske vlade zlasti v zvezi s prostovoljnim zdravstvenim zavarovanjem? Sprašujem ga, če bo to imelo posledice za izravnavo? Prostovoljno zdravstveno zavarovanje še naprej obvladuje 75 % trga na Irskem, trdijo pa, da potrebujejo izravnavo tveganj, da ne bodo imeli samih starejših in torej bolj izpostavljenih strank. Ali bo imela zadeva, o kateri je govoril komisar, posledice za izravnavo?
<SPEAKER ID="304" NAME="Charlie McCreevy">
komisar. - Obrazloženo mnenje je bilo Irski poslano 14. novembra 2007. Irska ima dva meseca za odgovor, kar se izteče 14. januarja, kar je bilo včeraj. Kot vem, je bil odgovor prejet včeraj zvečer. Komisija odgovor preučuje.
<P>
Treba je tudi poudariti, da je bil zaradi naše korespondence z irskim ministrstvom za zdravje in moje korespondence z irskim ministrom za zdravje v zadnjem letu pred volitvami maja lani v parlamentu (Houses of the Oireachtas) predlagan osnutek zakona. Kot bodo vedeli irski člani, je bil ta zavrnjen, ko se bile razpisane volitve. Na irskem nimamo institucionalne kontinuitete, kar je po mojem mnenju dobro, vendar je bil znova vključen v dnevni red, ko je nastopila nova vlada. Irskim organom smo že omenili, da se obravnava nekatere spremembe k osnutku zakona, kot je bil objavljen.
<P>
Preučili bomo torej odgovor, ki smo ga prejeli včeraj zvečer (ki ga še nisem videl, vendar kot vem, je bil prejet), in bomo videli, kakšne nadaljnje spremembe so predlagane. Glede na to bomo prešli na naslednjo stopnjo ali kaj drugega.
<P>
Vendar je drugo vprašanje gospoda Mitchella zelo pomembno. Vprašal je, ali je to pomembno za razpravo o izravnavi tveganj. Odgovor je ne. To spada na druga področja, za katera sem neposredno odgovoren, kot je direktiva o življenjskem zavarovanju, ki se nanaša na solventnost, in zadeve, ki so javne. Gospod Mitchell ima prav, ko pravi, da prostovoljno zdravstveno zavarovanje obvladuje 75 % trga, pravzaprav mislim, da je številka zdaj 76 %. Kot vem, imajo zdaj celo večji delež trga, kot so ga imeli. V zadnjem letu ali letu in pol so si pridobili večji delež in veliko več dodatnih ljudi, kot so jih imeli prej. To je dejstvo. O tem je dobro obveščen. Vendar je po mojem mnenju težava povezana z direktivo o neživljenjskem zavarovanju in ne s stopnjo izravnave tveganj. Za popolnost - kot se verjetno zavedate, gospod Mitchell - pa obstaja ločen sodni postopek, ki ga bo pred Sodiščem v Luxembourgu sprožil eden od konkurentov na irskem trgu. To je pred Sodiščem Evropskih skupnosti in predvidevam, da bo morda kasneje v tem letu podana odločitev glede tega.
<P>
Zadeva: Prodaja letalskih vozovnic prek interneta
<P>
Ali lahko Komisija pojasni, zakaj je namesto, da bi objavila seznam spletnih strani, ki kršijo zakonodajo Skupnosti glede točnega oglaševanja spletnih strani, dovolila prikritje njihovih imen, ki naj bi pomenilo pravico do ugovora, na škodo potrošnikov, ki nevede uporabljajo spletne strani, ki bi se jim lahko izognili, če bi Komisija sredi novembra objavila imena?
<SPEAKER ID="306" NAME="Meglena Kuneva">
komisarka. - Komisija uporablja vse instrumente, ki so na voljo, da se zagotovi učinkovito uveljavljanje pravic potrošnikov v Evropi. Konec leta 2006 je bila v uredbi o sodelovanju na področju varstva potrošnikov ustanovljena nova mreža za usposabljanje potrošnikov. Zagotavlja okvir za skupni nadzor trga in dejavnosti izvrševanja, kot je splošna preiskava spletnih strani za prodajo letalskih kart, ki je bila izvedena septembra 2007.
<P>
To je bila prva taka dejavnost. Komisija je uskladila to dejavnost in novembra 2007 zagotovila rezultate prve faze te preiskave. Na tej stopnji bi bilo razkritje imen spletnih strani, na katerih so bile odkrite nekatere nepravilnosti, kot je predlagal poslanec, prenagljeno in ne bi bilo v skladu s pravnim okvirom nekaterih držav članic.
<P>
Popolnoma razumem vašo neučakanost, saj bi vsi radi stvari končali in to na pravi način. Vendar je pravica do ugovora, ki pomeni pravico braniti se, priznana v državah članicah EU. Za uporabo te pravice so pristojni nacionalni organi in sodišča, čakamo torej na odločitve sodišč v nekaterih državah. Komisija bo torej predstavila rezultate preiskav in izvršilnih ukrepov, ki zdaj potekajo v državah članicah, ko bodo ti postopki končani. Na podlagi Mreže za usposabljanje potrošnikov sem se pogovarjala z organi, ki so zavezani nadaljnjim ukrepom in zagotavljanju teh podatkov, vendar nam sodni postopki v vsaj dveh državah preprečujejo popolno predstavo in javno objavo.
<SPEAKER ID="307" NAME="Jim Higgins" AFFILIATION="PPE-DE">
Mislim, da smo julija lani vsi pozdravili Degutisovo poročilo, ko smo rekli, da bomo končno imeli preglednost v zvezi z zaračunavanjem, da se bo o vseh zaračunanih davkih in pristojbinah v vseh oglasih vnaprej opozorilo. In potem smo 31. oktobra v bruseljskem tedniku The European Voice prebrali: "Spletne strani za prodajo letalskih kart so deležne kritik EU: Komisija grozi, da bo razkrila imena več sto spletnih strani, ki naj bi zavajale potrošnike."
<P>
Ne vem, zakaj ti trgovinske dejavnosti niso imenovane, zakaj niso izpostavljene. Še naprej ne upoštevajo pravil in predpisov ter prizadevanj. Še naprej zavajajo potrošnike. Prejšnji teden je na primer Ryanair - to jim je treba priznati - v vseh irskih časopisih objavil: "Kupite vozovnico za en let, drugo boste dobili brezplačno. Ne bo vam treba plačati pristojbin, taks, dajatev ali stroškov." Zato sem kupil vozovnico za moj let, ki me je stala 153 EUR. Pri tistem, ki naj bi bil brezplačen, pa je bilo tako: provizija za kreditno kartico: 12 EUR; takse, pristojbine in stroški: 39,96 EUR; zavarovanje: 14 EUR. Skupna cena: 67 EUR za brezplačen let. Kakšne dokaze bi še radi?
<SPEAKER ID="308" NAME="Meglena Kuneva">
komisarka. - Takšni primeri so bili glavni razlog, da smo pospešili in da imamo te izvršilne ukrepe.
<P>
Vendar moram ponoviti: v mnogih državah članicah je mogoče objaviti imena letalskih prevoznikov šele po končanih preiskavah in izvršilnih ukrepih.
<P>
Ker so primeri različni, je pri nekaterih potrebnega več časa za obravnavo kot pri drugih. Zdaj Komisija z državami članicami razpravlja o tem, koliko časa je potrebnega za dokončanje teh ukrepov, in Komisija bo ta imena objavila - to so mi že potrdili - takoj, ko bo to dopustno s pravnega vidika, v nasprotnem primeru bi lahko Komisijo tožili.
<P>
Če lahko države članice primere zaključijo kot je prvotno predvideno, se lahko imena objavijo v prihodnjih mesecih. Na začetku sem mislila, da bomo to lahko naredili februarja, po natančnejših razpravah, primerjavi pravnega sistema in časa, potrebnega s pravnega vidika, menim, da lahko pride do zamude enega meseca in pol.
<P>
Vendar mislim, da imate popolnoma prav, in če mi dovolite, bom vaš primer uporabila kot en razlog več za potrebo po pospešitvi. Od začetka tega leta se srečujemo z nepoštenimi poslovnimi praksami in čeprav se trudimo, da se ne bi preveč spuščali v primere, mislim, da je tudi to dober primer kršitve zakonodaje o nepoštenih poslovnih praksah.
<SPEAKER ID="309" NAME="Manolis Mavrommatis" AFFILIATION="PPE-DE">
(EL) Gospa predsednica, gospa komisarka, bil sem eden prvih, če ne prvi, ki je postavil to vprašanje pred novembrsko zadevo in pred objavo.
<P>
V odgovoru ste mi dejali, da bomo imena ali rezultate vaše raziskave dobili v razumnem času, v približno dveh mesecih. Potem sem v intervjuju, ki ste ga imeli, videl, da ste rekli v štirih mesecih. Ko je bilo kot eno od družb objavljeno ime Ryan oziroma se je pojavilo v časopisih, kot je upravičeno dejal kolega Higgins, glede na vašo raziskavo pa ima 433 letalskih družb in turističnih agencij to vrsto nizkocenovnih letalskih kart, je Ryan dejal, da ni edini. Nekatere druge velike in znane družbe so podajale njihova imena, ki jih ne bi rad omenjal v Parlamentu, vi pa tega vprašanja niste želeli obravnavati. Zato menim, da je priporočljivo, da imena kmalu objavite, da se lahko javno mnenje ter konkurenca med velikimi in majhnimi podjetji pomirita.
<SPEAKER ID="310" NAME="Meglena Kuneva">
komisarka. - Ne bom zanikala, da sem že večkrat črpala ideje pri Parlamentu in poslancih, zato sem vesela, da je v tem primeru v zvezi s posebno preiskavo letalskih vozovnic. Letalske vozovnice za našo prvo splošno preiskavo smo pravzaprav izbrali precej premišljeno.
<P>
Nočem zveneti, kot da se branim. Delam to, kar od mene zahteva zakon. Upoštevala sem nasvet pravne službe Komisije in ne morem nadaljevati, dokler se sodni postopki v določenih državah članicah ne končajo. Nič ne morem narediti, če postopek v eni državi članici traja štiri mesece. Če bi se ukrepalo, preden bi se postopek končal, bi to pomenilo kršitev nacionalne zakonodaje in bi bil ogrožen ugled Komisije. Zato čakam, da se ti postopki končajo, preden se objavi imena.
<SPEAKER ID="311" NAME="Predsednica">
Na vprašanja, ki zaradi pomanjkanja časa niso bila obravnavana, bo odgovorjeno pisno (glej Prilogo).
<SPEAKER ID="312" NAME="Predsednica -">
Komisarki Kunevi se zahvaljujem za čakanje.
<P>
S tem se zaključuje čas za vprašanje.
<SPEAKER ID="313" NAME="Brian Crowley" AFFILIATION="UEN">
Gospa predsednica, opravičujem se vam in tolmačem, da sem vas dodatno zadrževal. Rad bi samo uradno izrazil svoje nasprotovanje načinu, kako se je čas za vprašanja spremenil. Tisti, ki ga uporabljamo kot politično orodje, da bi od institucij dobili odgovore, smo ogorčeni nad tem, kako se z nami kot člani Parlamenta slabo ravna. O tej zadevi bom govoril na konferenci predsednikov, vendar upam, da jo bo upoštevalo tudi predsedstvo in da se bo potrudilo zagotoviti, da delo Parlamenta ne bo vsakič posegalo v čas za vprašanja.
<SPEAKER ID="314" NAME="Predsednica">
Hvala, gospod Crowley. Mislim, da se boste zavedali, da je bil danes iz takšnega ali drugačnega razloga težek dan. Imeli smo skoraj uro in pol in smo se po najboljših močeh potrudili vsem ugoditi. Kot veste, poskušamo izboljšati stvari z delovno skupino za reformo, a vseeno hvala za vaše pripombe in hvala tolmačem.
<P>
(Seja je bila prekinjena ob 19.45 in se je nadaljevala ob 21.00)

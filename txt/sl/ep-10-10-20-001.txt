<CHAPTER ID="001">
Otvoritev seje
<SPEAKER ID="005" NAME="Edit Herczog" AFFILIATION="S&amp;D">
Gospod predsednik, včeraj smo razpravljali o proračunu. Med razpravo smo ugotovili, da zadevne službe niso prejele poročila Odbora za industrijo, raziskave in energetiko (ITRE). Zadevo smo preverili. Poročilo je bilo dokončano in ustrezno poslano, zato so se verjetno med postopkom pojavile napake.
<P>
Vendar pa ni pomembno ugotoviti, kdo je odgovoren in kaj natanko se je zgodilo. Najpomembnejše je to, da se želimo prepričati, da je naše poročilo, ki je tudi osnova za tristranske pogovore in se tudi najbolj razlikuje od dokumenta Sveta, priloženo uradni dokumentaciji Sveta. Zato sem ga prinesla s seboj in ga izročam vam in Svetu. Vljudno vas prosimo, da poskrbite, da predlog Odbora ITRE, ki je bil soglasno sprejet, pravočasno prispe v Svet. Najlepša hvala za vašo pomoč.
<SPEAKER ID="006" NAME="Predsednik">
Storili bomo, kar želite. To je čudovito. Začetek današnje razprave je čudovit!

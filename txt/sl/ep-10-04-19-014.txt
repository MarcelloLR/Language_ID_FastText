<CHAPTER ID="014">
Razpored dela
<SPEAKER ID="024" NAME="Predsednik">
Končni osnutek dnevnega reda, ki je bil sestavljen na konferenci predsednikov v ponedeljek, 19. aprila 2010, v skladu s členom 137 Poslovnika, je razdeljen. Predlagane so naslednje spremembe:
<P>
(Prvi del sprememb: glej prejšnjo točko)
<SPEAKER ID="025" NAME="Jörg Leichtfried" AFFILIATION="S&amp;D">
(DE) Gospod predsednik, želim opozoriti na pravilnost postopka vam v vednost. Lepo je, da nam čestitate, ker smo danes tukaj. Čeprav je težko, je to naše delo. Ni nič posebnega. Za naslednjič bi želel samo priporočiti, da nam to delo še malce olajšate s hitrejšim posredovanjem informacij in odgovarjanjem na našo elektronsko pošto, tako da bomo vedeli, kaj se lahko zgodi. V tem primeru bodo mogoče lahko prišli tudi tisti, ki danes niso tukaj.
<P>
(Aplavz)
<SPEAKER ID="026" NAME="Predsednik">
Moram priznati, da ne razumem popolnoma vaše pripombe, gospod Leichtfried, saj so se poslanci zelo dobro odzvali. Vendar pustimo zdaj to razpravo.
<SPEAKER ID="027" NAME="John Bufton" AFFILIATION="EFD">
Gospod predsednik, želel bi pritrditi tistemu gospodu. Problema z letalskim prevozom se zavedamo - seveda se, saj nismo neumni -, vendar ne morem razumeti, zakaj smo do tega zaključka prišli šele nocoj. Vsi mi smo danes tukaj, veliko ljudi je v dvorani in veliko je osebja. To, da smo vsi tu, stane davkoplačevalce na milijone funtov, vi pa se v zadnjem trenutku odločite in vse skupaj odpoveste. To se mi zdi popolnoma nepojmljivo.
<P>
Mislim, da je danes tukaj dovolj ljudi, da lahko glasujemo. Zavedamo se težkih razmer, vendar to naj bi bil parlament. Zdaj ste zadevo obrnili in pravite, da ne bomo glasovali; lahko pridete in razpravljate o stvareh, govorite o stvareh, kar dokaj pogosto nima prav nobenega pomena, ko pa je treba glasovati, pa nam pravite, da tega ne moremo.
<P>
Mislim, da bodo davkoplačevalci v Združenem kraljestvu nad tem popolnoma zgroženi. V Združenem kraljestvu imamo težave s financami, zmanjšujemo storitve, imamo splošne volitve, govorimo o zmanjševanju porabe, tukaj pa denar naravnost razsipavamo. Nedvomno je prišel čas, da se to mesto zapre.
<SPEAKER ID="028" NAME="Predsednik">
Hvala za vašo pripombo. Vse vaše besede jemljem zelo resno, vendar vam želim povedati, da so se s spremembami, ki jih nameravam predlagati, strinjale vse politične skupine in njihovi predstavniki.
<SPEAKER ID="029" NAME="Sophia in 't Veld" AFFILIATION="ALDE">
(NL) Gospod predsednik, mislim, da je preložitev glasovanja bila modra odločitev, kajti čeprav imamo zadostno število poslancev za sklepčnost, nimamo ustrezne geografske porazdelitve. Kljub temu bi želela predlagati, da se točke dnevnega reda, ki jih nismo obdelali, strnejo, da bi lahko zaključili z dnevom prej kot običajno, tj. konec srede popoldne, namesto v sredo opolnoči, kot to ponavadi naredimo ob četrtkih. Tako bi vsaj ljudem, ki so tukaj, omogočili, da odpotujejo domov in da jim ne bi bilo treba ostati tukaj v četrtek.
<SPEAKER ID="030" NAME="Predsednik">
Gospe in gospodje, besedo vam bom dal takoj, ko določimo razpored dela.
<SPEAKER ID="031" NAME="Charles Tannock" AFFILIATION="ECR">
Gospod predsednik, zahvaljujoč pravilu o nepredvidenih posledicah, preložitev glasovanj tega tedna na 6. maj - to je dan splošnih volitev v Združenem kraljestvu - pomeni, da mnogi, če ne celo vsi, britanski poslanci Evropskega parlamenta iz vseh strank in delegacij ta dan ne bodo tukaj, kar bo prav tako popačilo končni rezultat. Bi lahko, prosim, zadevo prestavili na sredo, 5. maja, namesto na četrtek, 6. maja?
<SPEAKER ID="032" NAME="Predsednik">
Gospe in gospodje, to je moj predlog. Začeli bomo z dnevnim redom, po tem pa se bomo ponovno lotili vseh vaših vprašanj o delnem zasedanju 5. in 6. maja. Odločili se bomo kasneje; ni treba, da se o tem odločimo zdaj. Edina stvar je, da bodo glasovanja potekala 5. in 6. maja. Vse odločitve bodo sprejete kasneje.
<P>
Začeli bomo z dnevnim redom. Zdaj ne bom več sprejemal nobenih pripomb glede pravilnosti postopka.
<SPEAKER ID="033" NAME="Predsednik">
Razdeljen je bil končni osnutek dnevnega reda za aprilsko delno zasedanje, v katerem so predlagane naslednje spremembe (člen 140 Poslovnika):
<P>
Ponedeljek:
<P>
ni sprememb.
<P>
Torek:
<P>
seja se bo začela ob 9.00 z izjavami Sveta in Komisije o motnjah letalskega prometa v Evropi.
<P>
Razprava bo potekala do 11.00.
<P>
Od 11.00 do 13.00 bo potekala razprava o naslednjih točkah: izjavi gospoda Barrosa o zakonodajnem in delovnem programu Komisije za leto 2010 in izjavi Komisije o usklajevanju humanitarne pomoči in obnove na Haitiju.
<P>
V torek ne bo glasovanj.
<P>
Sreda:
<P>
ni sprememb.
<P>
V sredo ne bo glasovanj.
<P>
Četrtek:
<P>
v četrtek ne bo seje.
<P>
(S tem je bil določen razpored dela)

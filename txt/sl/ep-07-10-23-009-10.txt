<CHAPTER ID="009-10">
10. Dajanje fitofarmacevtskih sredstev v promet (glasovanje)
<P>
- Poročilo: Hiltrud Breyer
<P>
- Po glasovanju o predlogu spremembe 243:
<SPEAKER ID="134" NAME="Graham Booth" AFFILIATION="IND/DEM">
Gospod predsednik, glede vprašanja o pravilnosti postopka, to je popolna polomija in moramo preiti na elektronsko glasovanje v celoti. To je smešno.
<P>
(Ploskanje.)
<SPEAKER ID="135" NAME="Predsednik">
Gospod Booth, to ni polomija. Pojavljajo se napake, ki so statistično popolnoma normalne pri tako dolgotrajnem glasovanju. Smešni pa so taki posegi, kot je bil ravnokar vaš.
<P>
(Ploskanje.)
<P>
- Pred glasovanjem o zakonodajni resoluciji:
<SPEAKER ID="136" NAME="Edward McMillan-Scott" AFFILIATION="PPE-DE">
Gospod predsednik, glede vprašanja pravilnosti postopka, nočem podaljševati zadev in sami ste preveč vljudni, da bi to izpostavili, vendar obstaja pravilo, ki predsedniku omogoča glasovati, kadar se mu predloži tako veliko glasovanj, osem strani tridesetih ločenih glasovanj, da Parlamentu naloži vrnitev poročila odboru, kjer ga pregledajo in ponovno predložijo. Menim, da bi morali to pravilo večkrat uporabiti.
<P>
(Ploskanje.)
<SPEAKER ID="137" NAME="Hannes Swoboda">
v imenu skupine PSE. - (DE) Gospod predsednik, opravili ste zelo dobro delo in si zaslužite dobro kosilo, kot tudi vsi mi. Glasovanje bi morali preložiti na jutri.
<SPEAKER ID="138" NAME="Joseph Daul">
v imenu skupine PPE-DE. - (FR) Gospod predsednik, zdaj je ura 14.00, zato bi morali prekiniti glasovanje. Zelo mi je žal, da lahko tako poročilo doseže plenarno obravnavo. Predlagam, da se ga naslednjič v odboru bolj natančno pripravi in da se v prihodnosti, v načrtu za reformo Parlamenta, ta pravila ponovno pregleda. Tako ne moremo nadaljevati.
<P>
(Ploskanje.)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Gospod predsednik, menim, da ima kolega poslanec prav, vendar bi moral priznati, da je njegova skupina tista, ki ni spoštovala dela v odboru in je danes predložila vse predloge sprememb.
<P>
(Ploskanje.)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Gospod predsednik, gospe in gospodje, po besedah gospoda Cohn-Bendita se je odbor odločil z veliko večino, vendar je Parlament temu sklepu nasprotoval v meri, ki meji na obstrukcionizem. To je resnica. Zato to ni postopkovno vprašanje, ampak vprašanje političnega odnosa.
<SPEAKER ID="141" NAME="Predsednik">
Gospe in gospodje, priča smo kombinaciji dveh nesrečnih okoliščin. Prvič, imeli smo zelo dolgo predhodno razpravo, ki je zadržala čas glasovanja in drugič, danes smo doživeli enega od najdaljših glasovanj tega zasedanja.
<P>
Zato bomo na tej stopnji glasovanje prekinili, zahvaljujem se vam za vaše sodelovanje.

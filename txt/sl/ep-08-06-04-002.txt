<CHAPTER ID="002">
Izjava predsednika
<SPEAKER ID="006" NAME="Predsednik">
Gospe in gospodje, opozarjam, da je včeraj Litva praznovala 20. obletnico ustanovitve litovskega gibanja za neodvisnost Sąjűdis. Ustanovitev gibanja ni spodbudilo le ponovne vzpostavitve litovske neodvisnosti, ampak tudi napovedalo razpad Sovjetske zveze. Iskreno čestitam.
<P>
(Ploskanje.)
<P>
Opozarjam vas na zelene tedne, ki potekajo ta teden v Bruslju, naslednja tedna pa bodo potekali Luksemburgu in Strasbourgu. Glavne teme bodo emisije CO2 in z njimi povezane podnebne spremembe. Zavzemamo se, da bi bile emisije CO2 predstavnikov Evropskega parlamenta do leta 2020 manjše za 30 %. Da bi to dosegli, bo prestižno svetovalno podjetje za nas pripravilo oceno v zvezi z emisijami CO2, ki bo pripravljena septembra in predstavljena predsedstvu. Projekt se bo preoblikoval v akcijski načrt, ki vsebuje kratkoročne in dolgoročne ukrepe, tako da bo Evropski parlament lahko dosegel cilje, ki jih je določil. Hvaležen bom, če si boste za doseganja dejavno prizadevali tudi vi.

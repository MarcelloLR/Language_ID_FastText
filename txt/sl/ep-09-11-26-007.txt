<CHAPTER ID="007">
Dobrodošlica
<SPEAKER ID="099" NAME="Predsednica">
Kolegi, zdaj imam posebno naznanilo, ki je morda zelo primerno, saj smo ravno glasovali o našem poročilu v zvezi s strategijo širitve 2009.
<P>
Z velikim zadovoljstvom vas obveščam, da je danes tu z nami delegacija poslancev iz hrvaškega parlamenta, Sabora.
<P>
(Aplavz)
<P>
Vodi jih Mario Zubović, ki je ravno zaključil z desetim srečanjem skupnega parlamentarnega odbora EU-Hrvaška.
<P>
Dragi poslanci Sabora, pozdravljamo vas v Evropskem parlamentu tu v Strasbourgu. Kakor vidite, smo ta teden razpravljali o širitvi in želimo, da se Hrvaška čim prej pridruži Evropski uniji.
<P>
(Aplavz)
<P>
Seveda se spopadate z zadnjimi in zahtevnimi krogi pogajanj in toplo vas spodbujamo, da pospešite svoja prizadevanja pri pripravah.
<P>
Spoštovani kolegi, veselimo se, da bomo kmalu pozdravili hrvaške opazovalce v Evropskem parlamentu, in veselimo se, da bomo skupaj z vami sedeli v tem Parlamentu v času tega parlamentarnega mandata.
<P>
Najlepša hvala za vaš današnji obisk.

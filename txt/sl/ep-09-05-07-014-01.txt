<CHAPTER ID="014-01">
1. Iran: primer Roxane Saberi
<SPEAKER ID="294" NAME="Laima Liucija Andrikien" AFFILIATION="PPE-DE">
Gospa predsednica, moj predlog je, da se besede "iranske oblasti" na začetku odstavka 3 nadomestijo s "prizivno sodišče, ki bo zasedalo 12. maja 2009". Odstavek 3 bi se tako glasil: "odločno poziva prizivno sodišče, ki bo zasedalo 12. maja 2009, naj nemudoma in brezpogojno izpusti Roxano Saberi..."
<SPEAKER ID="296" NAME="Marios Matsakis">
avtor. - Gospa predsednica, potem ko je bil sprejet in predložen ta predlog skupne resolucije, smo izvedeli za še en sramoten primer brutalnega kamenjanja do smrti iranskega državljana.
<P>
Zato smo menili, da bi bilo primerno odstavek 7 dopolniti, kot sledi: "v zvezi s tem vztraja, da morajo oblasti v Islamski republiki Iran nujno odpraviti prakso kamenjanja. Močno obsoja nedavno usmrtitev s kamenjanjem Vali Azada in izraža globoko zaskrbljenost glede Mohammada Aljai Navida Khamamija in Ashrafa Kalhorija, katerima še vedno grozi usmrtitev" Kolikor mi je znano, se s tem strinjajo predstavniki ostalih skupin.

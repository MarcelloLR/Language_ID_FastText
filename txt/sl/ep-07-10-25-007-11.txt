<CHAPTER ID="007-11">
11. Odnosi med Evropsko unijo in Srbijo (glasovanje)
<P>
- Poročilo gospoda Kacina
<P>
- Pred glasovanjem o predlogu spremembe 8.
<SPEAKER ID="099" NAME="Doris Pack" AFFILIATION="PPE-DE">
(DE) Gospod predsednik, dovolite mi, da povem nekaj besed o tem predlogu spremembe. Potreben je bil popravek, zato pozivam gospoda Schöpflina in druge poslance, da glasujejo zanj, ker je bila napaka v izvirniku. Leto 1992 ni pravo. To napako bi ohranili v priporočilu, če ne bi glasovali za predlog spremembe gospoda Kacina. Prosim, da glasujete za ta predlog spremembe.
<P>
- Pred glasovanjem o predlogu spremembe 29.
<SPEAKER ID="101" NAME="Jelko Kacin  " AFFILIATION="ALDE">
poročevalec. - Gospod predsednik, vlagam ustni predlog spremembe odstavka 29, ker je treba črtati nekatere dele. V angleški različici je treba črtati besede "both entities of" (obema entitetama). Sicer glasovanje po delih ne bi bilo smiselno.
<P>
Dogovor o tem so sprejeli poslanci skupine PPE-DE.
<P>
(Ustni predlog spremembe je bil sprejet.)
<P>
Po glasovanju.
<SPEAKER ID="103" NAME="Gerard Batten" AFFILIATION="IND/DEM">
Gospod predsednik, izpostavljam vprašanje o pravilnosti postopka na podlagi člena 166, ki določa, da poslanec najprej pojasni, na kateri člen se sklicuje. Sklicujem se na ta člen.
<P>
Kot vem, ste gospoda Martina prekinili, preden je utegnil dokončati, kar je želel povedati. Komentiral je včerajšnjo izjavo.
<P>
Včeraj je gospod Schulz dal obširno politično izjavo, pri čemer ni pojasnil, na kateri člen se sklicuje. Predsednik ga ni prekinil, tako kot v primeru gospoda Martina.
<P>
Menim, da gre za pristranskost in dvojna merila, pri čemer lahko privrženci EU govorijo, kar hočejo, medtem ko se nasprotnikom EU beseda odvzame.
<P>
Prosim, da se poslovnik uporablja za vse enako.
<P>
(Ploskanje poslancev z desne strani dvorane.)
<SPEAKER ID="104" NAME="Predsednik">
Danes sem jaz predsednik in vedno poskušam spoštovati poslovnik v skladu s predpisi.

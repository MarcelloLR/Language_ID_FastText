<CHAPTER ID="002">
Zahteve za razkritje za srednje velika podjetja in obveznost priprave konsolidiranih računovodskih izkazov - Računovodske zahteve za srednje velika podjetja (razprava) 
<SPEAKER ID="006" NAME="Predsednik">
Naslednja točka dnevnega reda je skupna razprava o
<P>
poročilu gospe Ieke van den Burg v imenu Odbora za pravne zadeve o predlogu Direktive Evropskega parlamenta in Sveta o spremembi direktiv Sveta 78/660/EGS in 83/349/EGS, kar zadeva nekatere zahteve za razkritje za srednje velika podjetja in obveznost priprave konsolidiranih računovodskih izkazov - C6-0173/2008 -, in tudi
<P>
izjavi Komisije o računovodskih zahtevah za srednje velika podjetja
<SPEAKER ID="007" NAME="Ieke van den Burg">
poročevalka. - (NL) Gospod predsednik, opravičujem se za zamudo. To so težki časi za mala in srednje velika podjetja. Kriza ni prizadela le bank in družb, ki kotirajo na borzi, ampak vpliva na celotno gospodarstvo in njene posledice se kažejo tudi v izgubah delovnih mest v MSP. Zato bi bilo dobro, da mi, v svojem evropskem delu, spodbudimo ta sektor.
<P>
Tu pride na vrsto sklop ukrepov, ki so bili prejšnje poletje predstavljeni pod naslovom Akt za mala podjetja; trdno delam na številnih predlogih iz tega sklopa, vključno s statutom za evropsko javno delniško družbo (PLC), večjim obsegom za mikrokredite in podrobnejšo opredelitev možnosti nižje stopnje DDV za ponudnike storitev, ki služijo zasebnim osebam v lokalnem trgu.
<P>
Zelo pomembna stvar za mala podjetja je upravno breme, večino katerega uveljavljajo nacionalne in decentralizirane vlade. Vendar pa smo začeli, kjer evropska zakonodaja pri tem igra vlogo, proaktivno čistiti in zmanjševati to breme. Dejansko to velja tudi za to dokumentacijo. Obveznosti obveščanja in obe direktivi za ta namen, ki sta stari 25 in 30 let in sta bili mnogokrat spremenjeni, sedaj prečiščujemo in poenostavljamo po tako imenovanem hitrem postopku.
<P>
Vendar pa so ti ukrepi le majhen korak proti olajšanju bremena. Storiti je treba mnogo več. V tem smislu smo jasno izrazili svojo nestrpnost v parlamentarnem Odbru za pravne zadeve. V tej luči smo poleg zakonodajne dokumentacije predložili resolucijo, da bi odbor prisilili, da hitro izdela mnogo temeljitejši pregled zakonodaje za mala in srednje velika podjetja. Odbor pa je to zadevo dejansko že obravnaval. Namen tega je doseči večjo usklajenost kar zadeva evropska pravila za mala in srednje velika podjetja.
<P>
Ko smo prej razpravljali o tej temi in o poročilu gospoda Radwana v Odboru za gospodarske in pravne zadeve, smo izrecno dejali, da naša pot naprej ne bi smel biti mednarodni odbor za računovodske standard, ki je sodeloval pri pripravi Mednarodnih standardov računovodskega poročanja (MSRP) za mala in srednje velika podjetja, ampak da bi morali nadaljnje usklajevanje doseči znotraj Evrope na podlagi obstoječe zakonodaje.
<P>
Med razpravo je predvsem poročevalec v senci, gospod Lehne, predlagal, da države članice, ki so že dobile možnost za izločitev mikro enot, res malih podjetij, iz te evropske zakonodaje na tej stopnji. Po mojem mnenju je to ukrep v sili, ki kljub temu, da ga je predložila skupina gospoda Stoiberja, ne bo pripeljal do temeljne dolgoročne poenostavitve, ker bo kot neobvezen ukrep vodil do velikih razlik med državami članicami.
<P>
Končni cilj in možnost bi zato morala biti dosega daljnosežnega usklajevanja do te mere, da bodo imela podjetja, ki ne sodijo k mikro enotam, koristi od podobnega, zelo preprostega sistema. Glede tega enostavnega sistema bi vas rada sama spomnila na možnosti, ki jih nudi razširljiv jezik za poslovno poročanje "XBRL" (eXtensible Business Reporting Language), ki je sistem, ki različnim organom omogoča zelo enostavno vnašanje podatkov in uporabo teh podatkov. Tako bi posledično postalo podjetjem mnogo lažje in enostavneje zagotavljati tovrstne podatke in te podatke bi bilo mogoče uporabljati na mnogo načinov.
<P>
Na kratko, kmalu moramo imeti ustrezno razpravo o odpornosti, ki prevladuje v svetu računovodstva do izvzetja teh mikro enot. Odbor bi moral izdelati predloge. Nato bi lahko pregledali najboljšo metodo za srednje velika podjetja pa tudi za ta zelo majhna podjetja, da bi lahko zagotovili preglednost in dober sistem knjigovodstva, ki jim bo pomagalo pri določenih stvareh ne da bi jih obmetalo z ogromnimi upravnimi bremeni.
<SPEAKER ID="008" NAME="Jacques Barrot">
podpredsednik Komisije. - (FR) Gospod predsednik, gospa van den Burg, gospe in gospodje, Evropski parlament bo danes razsodil glede predloga o poenostavitvi. Ta predlog je prvi od treh zakonodajnih predlogov na področju računovodstva. Njegov namen je poenostaviti gospodarsko okolje na ravni Skupnosti, predvsem za mala in srednje velika podjetja.
<P>
Prvi predlog je dobra izhodiščna točka. To je dobra priložnost za zakonodajalce, zainteresirane strani in za Komisijo, da izmenjajo svoja stališča in razpravljajo o elementih, ki jih je treba vključiti v druga dva predloga, ki še prideta.
<P>
Kakor je bilo pred dvema tednoma objavljeno v Evropskem načrtu za oživitev gospodarstva, bo naslednji predlog usmerjen v zmanjšanje upravnega bremena, ki obremenjuje najmanjša podjetja, ki so prav tako najpogostejša oblika podjetij v Evropi.
<P>
V prvem četrtletju leta 2009 bo Komisija predložila predlog, ki bo državam članicam omogočil, da izvzemajo ta mikro podjetja iz obveznosti izdelave letnih računovodskih izkazov. Rad bi poudaril, da bo predlog Komisije uspešno zmanjšal upravno breme le v tolikšni meri kot so države članice pripravljene uporabljati to novo možnost, glede na to, da je to možnost.
<P>
Zunanji svetovalci so ocenili, da bi lahko ta ukrep ustvaril prihranke do 5,8 milijard EUR na leto. Vendar pa bodo ti prihranki ustvarjeni le, če bodo države članice izvajale to možnost omejevanja in ne bodo uvedle novih in nepotrebnih omejujočih pravil.
<P>
Druga pobuda, ki sem jo naznanil konec septembra, je bil pregled in posodobitev četrte in sedme računovodske direktive. Prve tehnične priprave za pregled so se že začele. Javno posvetovanje o smeri, ki bi jo moral dobiti, bo objavljeno v prvem četrtletju leta 2009.
<P>
Mnogi med vami bodo zadovoljni ob spoznanju, da bodo priporočila, ki jih je izdelala skupina na visoki ravni pod predsedstvom gospoda Stoiberja, kar se da upoštevana.
<P>
Da se vrnem k temu predlogu, ki ji bil nedavno predmet pospešenega postopka, smo zelo veseli, da smo izvedeli, da je sodelovanje med institucijami omogočilo kar se da hitro obravnavo te pobude.
<P>
Danes vas vabim, da glasujete za zaključek tega postopka. Hvala za pozornost.
<SPEAKER ID="009" NAME="Kristian Vigenin" LANGUAGE="BG">
Gospod komisar, naša ocena je bila, da predlogi, povezani s to zakonodajno pobudo niso dovolj ambiciozni. Ekonomski odbor bi zato pozval Komisijo in vas osebno, da sprejmete aktivnejšo politiko glede te zadeve.
<P>
A vidim, da je to, kar ste nam povedali, resnično pomemben korak in dejansko pričakujemo aktivnejše ukrepe od Komisije, vsekakor s polno podporo Evropskega parlamenta, saj je ta zadeva izredno resna za mala in srednje velika podjetja, predvsem v kontekstu sedanje finančne krize.
<P>
Kot pripravljavec mnenja Odbora za ekonomske in monetarne zadeve bi rad povedal, da popolnoma podpiramo pobudo Komisije za zmanjšanje količine birokracije za srednje velika podjetja. Ta želja nam je skupna in podprli smo hitri postopek. Ta predlog bo danes podprt. Verjamemo, da bodo imeli ukrepi, ki ste jih pripravljeni sprejeti, tudi od sedaj naprej našo popolno podporo.
<SPEAKER ID="010" NAME="Jean-Paul Gauzès">
v imenu skupine PPE-DE. - (FR) Gospod predsednik, gospod podpredsednik Komisije, gospod komisar, gospe in gospodje, seveda bo naša skupina glasovala za poročilo, ki ga je predstavila gospa van den Burg, in čestitam ji za njeno delo, ki je, kot vemo, vedno dobro.
<P>
Kljub temu bi rad pozornost pritegnil k dejstvu, da mala in srednje velika podjetja niso nujno za odpravo računovodskih zahtev. Prejmemo mnogo pisem v zvezi s tem, v katerih piše, naj bomo previdni, da je poenostavitev koristna, a da se ne bi smela izjaloviti. Naj pojasnim, kaj imam v mislih: računovodstvo je treba poenostaviti in to je tudi pomen resolucije, v kateri je navedeno, da nam mora Komisija čim prej, natančneje do konca leta 2009, predlagati računovodski okvir, ki bo primeren za mala in srednje velika podjetja. Vendar pa to ne pomeni popolnega izvzetja.
<P>
Zakaj? Najprej zato, ker je računovodstvo priložnost, da direktorji vsaj enkrat letno napravijo inventuro položaja svojih podjetij. Računovodstvo je zelo koristen element pri posojilih med podjetji. Prav tako to zahtevajo banke pri odobravanju posojil. Obstajajo davčne obveznosti. Zato ne goljufajmo direktorjev malih podjetij tako, da jim govorimo, da bodo prihranili ogromno časa in denarja, če jim ne bo treba več voditi računov. To bo pripeljalo do katastrofe.
<P>
To, kar potrebujemo, je izvajanje računovodskega okvira, ki je primeren za mala podjetja in da bodo slednja razbremenjena prekomernih ali nepotrebnih obveznosti. Vendar pa mislim, gospod komisar, da bi bila najboljša poenostavitev enkrat za vselej uporabljati pravilo, da bi bilo treba informacije v vsaki državi članici zahtevati enkrat in da od podjetij ne bi smeli zahtevati, da redno dajejo iste izjave in iste obrazce, da bi oblastem zagotovili informacije, ki jih že imajo.
<P>
Na ta način lahko pomagamo direktorjem podjetij; torej tako, da zagotovimo, da imajo računovodska pravila, primerna za razumevanje položaja njihovih podjetij, in da bodo v celoti razbremenjen popolnoma nesmiselnih upravnih nalog.
<SPEAKER ID="011" NAME="Sharon Bowles">
v imenu skupine ALDE. - Gospod predsednik, pozdravljam zmanjšanje bremena finančnega poročanja za MSP. Manjša podjetja niso le pomanjšane različice velikih korporacij, tako da nekatere oblike poročanja, ki se zahtevajo za velika podjetja, sploh niso ustrezne. Drugi deli ustvarjajo prekomerno odtekanje sredstev, ne ustrezajo realnosti velike množice manjših podjetij, ki jih imamo v Evropi, in posledično ne služijo javnemu interesu. Nepotrebno poročanje povzroči mnogo več škode kot koristi, zato sem vesela, da se bomo dela tega znebili. Nadaljujmo z dobrim delom.
<P>
Vendar pa se moja skupina in drugi ne strinjamo z delom končnega besedila, ki govori o primerjalnih tabelah. Komisija je hotela, da bi bile primerjalne tabele o prenosu obvezne, celo v tej majhni direktivi, in to je naše stališče. Svet se ne bo strinjal, ker pravi, da je to nepotrebno breme. Moj odgovor na to je, da ne bi smel biti. Najti moramo način, da bo postal prenos zakonodaje EU dostopen. Obstaja velik demokratični primanjkljaj. Odgovorne so države članice, a obtožuje se Evropo.
<P>
Tu je nekaj podobnosti s kritiko glede Lizbonske pogodbe, ker je kot neodvisen dokument nečitljiva. Vendar pa bi morala biti javnost še glasnejša, ker je to tisto, kar vlade držav članic s svojimi prenosi to dan za dnem počnejo svojim državljanom in podjetjem. Bodimo jasni. To ni slabost EU. To je slabost vlad držav članic in se mora končati.
<SPEAKER ID="012" NAME="Patrick Louis">
v imenu skupine IND/DEM. - (FR) Gospod predsenik, gospe in gospodje, Komisija namerava zmanjšati upravno breme za podjetja, kar je v osnovi dober namen. Vendar pa čakanje na nenehno varčevanje ne bo temeljno spremenilo položaja: Komisija vzporedno še naprej ustvarja prekomerno standardizacijo, neštete ravni odločanja in sistematične omejitve in jih uveljavlja za evropska podjetja, ne glede na njihovo velikost.
<P>
Danes le tri države ne priznavajo potrebe po tem, da se objavljajo informacije o podjetjih - od njihovega nastanka do njihovega zaprtja -, in Komisija sama priznava, da je ta del informacij izgubljen. Ta izguba bo vplivala na tiste, ki najbolj potrebujejo informacije, namreč na posameznike in na MSP, ki obkrožajo mikro podjetja, in ljudi, ki so neposredno povezani s takimi podjetji.
<P>
Ta predlog prenosljive informacije, to je informacije, do katerih lahko vsakdo precej preprosto dostopa, spreminja v sporne informacije, do katerih bodo lahko dolgoročno dostopali le strokovnjaki, ki bodo natančno vedeli kakšen je njihov cilj iskanja. Tega predloga ne moremo res sprejeti, in ravnamo v duhu odgovornega zakonodajalca, saj morajo biti predvideni prejemniki gospodarskih informacij sistematično vsi zainteresirani državljani, stranke in vlagatelji in to brez vsakih specifičnih ukrepov.
<P>
Istočasno pa lahko ima in bo imel ta predlog škodljive posledice za regionalni tisk, ki je že v težavah, saj je v njegovi pristojnosti objavljanje sodnih in pravnih objav, kar lahko znese med 25-50 % njegovega oglaševalskega prihodka. Ti časopisi igrajo bistveno ekonomsko in socialno vlogo. Biti morajo zaščiteni, saj njihova zaščita pomeni zaščito njihove družbene vloge v lokalni skupnosti. Morda bi bilo dobro, da bi poskusili varčevati in naše delo osredotočiti na druge zadeve. Kar zadeva nas, ta zadeva danes še ni pripravljena.
<SPEAKER ID="013" NAME="Tadeusz Zwiefka" AFFILIATION="PPE-DE">
(PL) Gospod predsednik, glavni cilj naše podjetniške politike je ustvarjanje ustreznega okolja za ustanavljanje in širjenje novih podjetij. V izboljšanje gospodarskega okolja sta vključena poenostavitev upravnih in pravnih postopkov in ukrepanje glede financiranja, davkov in tako socialnega kot tudi naravnega okolja, saj ima vse to vpliv na način delovanja podjetij.
<P>
Enotni predpisi bi v veliki meri koristili celotni skupnosti mednarodnega poslovanja. Najprej, nadnacionalni standardi za finančno poročanje bi poenostavili dostop do in primerjavo finančnih položajev podjetij v različnih državah in to bi poenostavilo proces odločanja glede investicij. Drugič, zahvaljujoč finančnemu poročanju, ki temelji na splošno priznanih in odobrenih računovodskih načelih, bi imela podjetja širši dostop do kapitala.
<P>
Mala in srednje velika podjetja morajo pogosto ravnati v skladu z isto zakonodajo kot velika podjetja, čeprav se njihove specifične računovodske potrebe redko pregledujejo. Pomembno je zagotoviti, da bodo razprave osredotočene ne le na poenostavitev, ampak tudi na vpliv računovodskih standardov na mala in srednje velika podjetja v nasprotju z velikimi družbami, ki kotirajo na borzi. Razprava o poenostavitvi je navadno osredotočena na stroške. Vendar pa so v razpravi o posledicah računovodskih zahtev obravnavane prednosti finančnega poročanja in potrebe posameznih uporabnikov.
<P>
Uvedba poenostavljenih predpisov za mala in srednje velika podjetja ima številne prednosti. Prva je, da izvajanje splošnih standardov vsekakor prinaša manj koristi za mala in srednje velika zasebna podjetja kot pa za velika, javna podjetja. To vodi do neravnovesja med stroški in koristmi glede izvajanja standardov. Za zagotavljanje ustreznega ravnovesja med stroški in koristmi je treba zmanjšati stroške. Drugič, finančno poročanje ne igra bistvene vloge pri izpolnjevanju informacijskih zahtev za lastnike malih in srednje velikih podjetij, saj imajo neposreden dostop do informacij. Tretjič, uporabniki finančnih poročil, ki jih izdelujejo MSP, imajo bolj omejeno znanje o finančnem poročanju in zato bi jih bilo treba prilagoditi sposobnostim uporabnikov.
<SPEAKER ID="014" NAME="Lidia Joanna Geringer de Oedenberg" AFFILIATION="PSE">
(PL) Gospod predsednik, Evropski parlament je mnogo let opozarjal na problem nepotrebnih in nesorazmerno visokih upravnih stroškov, ki se uveljavljajo za evropska podjetja. Zato pozdravljamo novico, da je Komisija končno obravnavala to zadevo in po hitrem postopku predlagala spremembe četrte in sedme Direktive o pravu družb glede zahtev za razkritje za srednje velika podjetja in glede obveznosti izdelave konsolidiranih finančnih poročil.
<P>
Podpiram pristop Komisije, ki je usmerjen v poenostavitev pogojev poslovanja za evropska podjetja. Vendar pa je moja podpora pogojena s tem, da te spremembe ne bodo ovirale preglednosti ali da ne bo njihova posledica ta, da bodo imeli uporabniki računov omejen dostop do informacij. Predlog za umik zahteve za razkritje stroškov ustanovitve se prav tako zdi upravičen. Razširitev izjem, ki koristijo malim podjetjem in ki že v veliki meri koristijo večini držav članic, da bodo vključena srednje velika podjetja, lahko prispeva k zmanjšanju bremena finančnega poročanja na srednje velika podjetja.
<P>
Pri predlogu sprememb za sedmo Direktivo o pravu družb obveznost izdelave konsolidiranih računovodskih izkazov nima pravega opravičila, ker bi bili konsolidirani računovodski izkazi v tem primeru skoraj identični neobveznim posameznim finančnim izjavam.
<P>
Evropska komisija bi si morala še bolj prizadevati za revidiranje četrte in sedme Direktive o pravu družb, da bo lahko pred koncem leta 2009 predstavila evropski računovodski okvir. Enotni standard bo zmanjšal upravno breme za MSP in povečal preglednost za vse vpletene.
<SPEAKER ID="015" NAME="Jacques Toubon" AFFILIATION="PPE-DE">
- (FR) Gospod predsednik, najprej bi se rad zahvalil naši poročevalki, gospe van den Burg, našemu koordinatorju, gospodu Lehneju, in našemu poročevalcu v senci, gospodu Gauzèsu, za njihova prizadevanja za dosego položaja, ki mislim, da je izredno učinkovit in razumen.
<P>
Seveda se vsi dobro zavedamo, da moramo naša pravila prilagoditi glede na specifične položaje malih in srednje velikih podjetij in zato močno podpiramo načrt za mala in srednje velika podjetja, ki sta ga predlagala Komisija in odobril Svet. Kljub temu pa bi rad dodal, da tega ne smemo storiti, da povem tako, da ta mala in srednje velika podjetja smatramo kot podpodjetja, da jih spravljamo v nekakšen geto, kjer bi bilo toliko poenostavitev in tako malo pravil, da ne bi več nudili zagotovil, ki jim omogočajo predvsem - in še posebno v tej sedanji krizi - pridobivanje kreditov, ki jih potrebujejo za delovanje in rast.
<P>
Zato tudi jaz, kot gospod Gauzès, močno podpiram resolucijo, ki jo je predlagala gospa van den Burg in sprejel naš odbor, resolucijo, katere pomen leži v tem, da se od Komisije zahteva, da predloži predlog, ki bo državam članicam omogočil izvzetje iz zahteve po upoštevanju direktive za tista podjetja, za katera je značilno, da so zelo majhna - bilanca stanja, ki je nižja od 500.000 EUR, prodaja manjša od 1 milijona EUR in količina celotnega osebja manj kot 10 ljudi -, in katerih poslovanje je le lokalno ali regionalno v samo eni državi članici.
<P>
To bo zato omogočilo državam članicam, da bodo prilagodile svojo zakonodajo, kot je to storila Nemčija, hkrati pa obravnavale mala in srednje velika podjetja kot druga podjetja - to je zelo pomembno. Mala in srednje velika podjetja se ne razvijajo ločeno; Evropa mora ukrepati, da bi zagotovila, da ne bodo v neugodnem položaju glede na druga.
<SPEAKER ID="016" NAME="Ewa Tomaszewska" AFFILIATION="UEN">
(PL) Gospod predsednik, mala in srednje velika podjetja v Evropski uniji zaposlujejo okoli 60 % vseh delavcev. Zato je njihov gospodarski položaj izredno pomemben. V času gospodarske krize je predvsem pomembno, da se izogibamo zapletanju njihovih pravnih obveznosti, da bodo lažje obratovala. To je priložnost za ta podjetja in njihove delavce.
<P>
Poenostavljena zakonodaja na področju finančnega poročanja, kot je določeno v direktivi o spremembi, je korak v pravi smeri. Vendar pa se strinjam s kolegom, ki je poudaril potrebo po zagotavljanju lokalnega dostopa novinarjev do informacij.
<SPEAKER ID="017" NAME="Rachida Dati">
predsednica Sveta. - (FR) Gospod predsednik, gospe in gospodje, najprej se opravičujem za zamudo. Imeli smo zamudo pri odhodu iz Pariza. Čeprav nisem slišala vseh razprav, sem se vam prav tako hotela zahvaliti za razpravo, ki poteka danes.
<P>
Svet posveča pozornost in bo še naprej posvečal pozornost vsem pripombam in priporočilom, ki jih dajete, in zanimanju, ki ga kažete pri teh zadevah, predvsem v smislu zaveze, ki jo sprejemate v okviru poenostavitve bremen za podjetja.
<P>
To je vprašanje, ki je danes zelo občutljivo, a nujno moramo - predvsem zaradi kriznih razmer - brez deregulacije za ustvarjanje okolja mnogo večje gotovosti v Evropi izvesti poenostavitev, da bomo zagotovili razvoj malih in srednje velikih podjetij.
<SPEAKER ID="018" NAME="Jacques Barrot">
podpredsednik Komisije. - (FR) Gospod predsednik, rad bi pozdravil gospo Dati in, kot ona, bi se tudi jaz pridružil tistim, ki so se zahvalili Parlamentu, gospe van den Burg, gospodu Lehneju in gospodu Gauzèsu, ker so izpeljali to delo, ki nam bo danes omogočilo doseči sklep glede te prve določbe.
<P>
Pozorno sem poslušal, kar je bilo povedanega o malih podjetjih. Dejansko je cilj sprejeti pravila za mala podjetja v času načrtovane revizije, a rad bi ponovil, da bodo države članice lahko izbirale, ali bodo uporabljale ta pravila ali bodo ustvarile drugačne možnosti, ki bodo prilagojene lokalnim razmeram.
<P>
Sam sem bil poln razumevanja glede argumenta, da malih podjetij prav tako ne bi smeli pritiskati, tako povedano, v položaj, ki bi jih na koncu nekoliko oviral pri aktivni udeležbi v gospodarskem življenju, vse pod pretvezo poenostavitve. To sem želel povedati. Mislim, da bo razprava prosvetlila mojega kolega, gospoda McCreevyja, ki je odgovoren za notranji trg in da nam bo to omogočilo delati na tem zmanjšanju upravnega bremena, ki pritiska na podjetja, predvsem na najmanjša.
<P>
Hvaležen sem Parlamentu za njegovo nenehno podporo in upamo, da se bo to konstruktivno sodelovanje nadaljevalo skozi naslednje leto.
<SPEAKER ID="019" NAME="Ieke van den Burg">
poročevalka. - (NL) Sporočilo Parlamenta je bilo po mojem mnenju jasno in glasno. Začasen položaj nudenja državam članicam priložnosti kratkoročne izločitve mikro podjetij iz evropske zakonodaje je rešitev, ki pa ni trajna. Upam, da je tudi Komisija priznala in sprejela to sporočilo.
<P>
Tudi za tista podjetja in za mala in srednje velika podjetja na splošno bi radi uvedli enotno evropsko zakonodajo, ki jim omogoča delovanje na notranjem trgu, a je hkrati enostavna zakonodaja, kot je izjavil gospod Gauzès, dejansko z le enim organom in enim sklopom pravil, kot velja za razširljiv jezik za poslovno poročanje (XBRL), kar pomeni, da ne bodo obremenjena z ogromnimi upravnimi bremeni, kot so sedaj. Navsezadnje, tudi, če bodo imele države članice možnost izvzetja, to ne pomeni, da lahko države članice uveljavljajo svoja lastna pravila, ki so poleg tega še drugačna v vsaki državi članici. To srednjeročno ne reši ničesar.
<P>
Srednjeročno želimo izdelati predlog, ki bo zagotovil enostavno, usklajeno zakonodajo, ki jo bo mogoče uporabljati po celotnem notranjem trgu in ne bo sprožila ogromnega bremena za mala in srednje velika podjetja, predvsem mikro podjetja: le preprost sistem za zagotavljanje informacij o njihovih letnih računovodskih izkazih. To je namen Parlamenta in upam, da bo to sporočilo doseglo svoj namen.
<SPEAKER ID="020" NAME="Predsednik">
Prejel sem en osnutek resolucije, ki je bil predložen skladno s členom 103(2) Uredbe.
<P>
Razprava je zaključena.
<P>
Glasovanje bo potekalo v četrtek, 18. decembra 2008.<BRK>

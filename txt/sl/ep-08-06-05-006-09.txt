<CHAPTER ID="006-09">
9. Mednarodni avtobusni prevozi potnikov (prenovitev) (
<P>
- Pred glasovanjem:
<SPEAKER ID="097" NAME="Hannes Swoboda" AFFILIATION="PSE">
(DE) Gospod predsednik, zahvaljujem se gospodu Groschu in članom odbora za turizem, da so omogočili preložitev obravnave te točke na današnjo sejo. Jasno je, da nam je uspelo doseči splošno soglasje za sprejetje tega predloga.
<SPEAKER ID="098" NAME="Predsednik">
Nismo še glasovali, vendar upam, da imate prav.
<SPEAKER ID="099" NAME="Mathieu Grosch">
poročevalec. - (DE) Gospod predsednik, o tej zadevi smo že razpravljali v Strasbourgu, zato danes ne potrebujem dodatne razprave. V zvezi s t. i. dvanajstdnevnimi odstopanji smo dosegli odlično soglasje vseh strani, pri čemer so se upoštevali tudi rezultati pogajanj s socialnimi partnerji. Dejansko lahko rečemo, da smo dogovor socialnih partnerjev v Parlamentu še izboljšali. Zato upam, da bomo to zadevo končali uspešno in z veliko podporo.
<P>
Poudarjam tudi, da bi morali glasovati o angleškem besedilu predloga spremembe 31, ker sem opazil, da je v njem izpuščena zelo pomembna beseda iz francoskega in nemškega besedila.
<SPEAKER ID="100" NAME="Predsednik">
Različne jezikovne različice se bodo pregledale.

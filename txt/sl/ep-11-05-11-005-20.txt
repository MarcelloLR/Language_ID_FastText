<CHAPTER ID="005-20">
20. Letno poročilo Sveta Parlamentu o glavnih vidikih in osnovnih usmeritvah skupne zunanje in varnostne politike (SZVP) v letu 2009 (
<SPEAKER ID="151" NAME="Giles Chichester" AFFILIATION="ECR">
Gospod predsednik, ob tem, ko uživate v svojem dovtipnem in nekonvencionalnim obravnavanjem zahtev iz dvorane glede načina glasovanja, bi rad ponižno opomnil, da bi z nekoliko počasnejšim tempom omogočili tolmačem, da bi držali korak z vašimi sporočili, nam pa, da bi nato glasovali bolj pravočasno. Tempo je nekoliko prehiter, mi pa nekoliko zaostajamo.
<SPEAKER ID="152" NAME="Predsednik">
Gospod Chichester, od vaše izjave si bom zapomnil del, ki si ga razlagam kot vaše odobravanje mojega nekonvencionalnega sloga.
<P>
Pred glasovanjem o prvotnem besedilu točke 33:
<SPEAKER ID="154" NAME="Gabriele Albertini" LANGUAGE="IT">
Gospod predsednik, nima smisla, da bi ga navajal. Vključeno je v obrazložitev glasovanja: začne se s "pozdravlja" in konča z "način". Lahko si ga preberete v besedilu.
<SPEAKER ID="156" NAME="Gabriele Albertini" LANGUAGE="IT">
Gospod predsednik, tudi v tem primeru je besedilo vključeno v seznam glasovanja. Želel bi podati samo eno pripombo: tema je protest proti obsodbi demonstrantov v Bahrajnu in kritika takega ravnanja.
<SPEAKER ID="157" NAME="Predsednik">
Gospod Albertini, ne, gre za ustno spremembo spremembe 7 za točko 45.
<SPEAKER ID="158" NAME="Gabriele Albertini" LANGUAGE="IT">
Gospod predsednik, zmotil sem se pri branju besedila. Izbrisali smo ime "Makedonija", da ne bi dražili rahločutnosti nekaterih ljudi, tudi vaše, predsednik, se mi zdi.
<P>
Zato smo uporabili samo izraz "Nekdanja jugoslovanska republika Makedonija". Ime "Makedonija" smo izbrisali.
<SPEAKER ID="160" NAME="Nick Griffin" AFFILIATION="NI">
Gospod predsednik, moram ponoviti opazko gospoda Chichestra. Naši tolmači nam ponudijo možnost, da glasujemo "proti", šele po tem, ko vi že objavite "Εγκρίνεται" ("Sprejeto"). Ni mi znano, da bi morali poslanci Evropskega parlamenta obvezno obvladati grščino. Če se to zahteva, nam, prosim, povejte. Če ne, pa, prosim, govorite nekoliko počasneje.
<SPEAKER ID="161" NAME="Predsednik">
Odgovor na to vprašanje je, da obvladovanje grščine zahtevajo poslanci Evropskega parlamenta.
<P>
(Aplavz in smeh)
<P>
Poslušajte: Lahko govorim tudi skrajno počasi, ampak tako zadeve potekajo, dragi kolegi, svojega ustaljenega načina vodenja glasovanja nisem spremenil. Znano vam je, da imajo tolmači sezname glasovanja pred seboj. Kdor ga nima, bi ga moral imeti. Ne glede na to, kako hitro ali kako počasi predsednik objavlja številke in v katerem jeziku, imajo tolmači sezname pred seboj. Kakorkoli že, skušal bom govoriti nekoliko počasneje, če bo tako bolje. Je to v redu?
<SPEAKER ID="162" NAME="William" AFFILIATION="The Earl of) Dartmouth  (EFD">
Gospod predsednik, zelo dobro govorite angleško, kar ste že dostikrat dokazali. Zakaj torej vztrajate pri tem ritualu - pantomimi - in brez potrebe govorite grško?
<P>
(Daljši hrup v dvorani)
<SPEAKER ID="164" NAME="Gabriele Albertini" LANGUAGE="IT">
Gospod predsednik, oprostite, prosim, morda se motim, a ne spomnim se, da bi glasovali o ustni spremembi točke 68.
<P>
Če se ne motim, smo preskočili ustno spremembo, ki sem jo omenil prej in se nanaša na obsodbo ravnanja bahrajnske vlade. Torej bi morali glasovati o njej.
<SPEAKER ID="165" NAME="Predsednik">
Gospod Albertini, odgovor na vašo pripombo je, da smo sprejeli spremembi 13 in 18, s tem pa je prvotna točka, na katero ste imeli ustno spremembo, izpadla.
<P>
Pred končnim glasovanjem:
<SPEAKER ID="166" NAME="Robert Goebbels" AFFILIATION="S&amp;D">
Gospod predsednik, želim podpreti gospoda Albertinija. Menim, da bi lahko glasovali o njegovi ustni spremembi kot dodatku k točki, o kateri smo glasovali, saj bi bilo prav, da bi naša zbornica obsodila dogodke v Bahrajnu, še zlasti smrtne obsodbe.
<P>
(Aplavz)
<SPEAKER ID="167" NAME="Hannes Swoboda" AFFILIATION="S&amp;D">
Gospod predsednik, pridružujem se podpori, saj je moralo priti do napake, bodisi na vašem seznamu glasovanja, bodisi v našem postopku glasovanja, podpora spremembi pa je bila tako soglasna, da bi bilo precej čudno, če je ne bi vključili.
<P>
Mislim, da se bo zbornica strinjala s predlogom gospoda Goebbelsa in gospoda Albertinija, da se o njej glasuje kot o dodatku ali kot ločeni točki.

<CHAPTER ID="003">
Sprejetje zapisnika predhodne seje
<SPEAKER ID="008" NAME="Predsednik">
Zapisnik seje z dne 25. marca 2010 in dokumenti, ki so bili sprejeti, so na voljo na vpogled. Zapisnik je bil sprejet.
<SPEAKER ID="009" NAME="Francesco Enrico Speroni" AFFILIATION="EFD">
(IT) Gospod predsednik, spomnili ste se žrtev napadov v Rusiji.
<P>
Pred kratkim je prišlo do terorističnih napadov tudi v Iraku, Afganistanu in Pakistanu, državah, ki so - kot Rusija - zunaj Evropske unije. Mislim, da je edino prav, da se spomnimo tudi teh žrtev.
<SPEAKER ID="010" NAME="Predsednik">
Prav imate, gospod Speroni. Strinjam se. S temi uvodnimi besedami se v Evropskem parlamentu navezujemo tudi na takšne dogodke, ki se dogajajo po vsem svetu. Vseh žrtev se spominjamo z veliko bolečino. Obenem pa sočustvujemo z družinami in prijatelji žrtev ter z državami, kjer se te stvari dogajajo. Toda to je bil izjemen primer, kajti take stvari se v Rusiji dolgo niso dogajale. Zato sem to omenil. Vendar imate povsem prav, gospod Speroni. Ne smemo pozabiti, da je vsak teden po vsem svetu mnogo takšnih primerov, ki povzročajo velike skrbi. Zato je naše delo v Evropi, v Evropski uniji, tako smiselno in zato smo lahko veseli, da smo lahko rešili mnoge tovrstne težave v naši Evropi, čeprav vseh še ne. Hvala, gospod Speroni, ker ste me opozorili na to. Hvala lepa.

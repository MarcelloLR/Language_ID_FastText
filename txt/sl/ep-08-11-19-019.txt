<CHAPTER ID="019">
Sprememba uredbe o enotni SUT (razprava) 
<SPEAKER ID="399" NAME="Predsednica">
Naslednja točka je poročilo gospoda Parisha v imenu Odbora za kmetijstvo in razvoj podeželja o spremembi Uredbe o enotni SUT - C6-0314/2008 -.
<SPEAKER ID="400" NAME="Neil Parish">
poročevalec. - Gospa predsednica, danes govorimo o enotni SUT za vino. Zelo podpiramo zamisel, da bi skupne ureditve trga spremenili v eno ureditev. Toda nismo prepričani, če bomo lahko točno pokazali, kje so poglavja za vino, da lahko do njih pravilno dostopamo in da v prihodnosti, ko bomo obravnavali vino in bodo države članice obravnavale vino, ne bomo odprli vseh 20 odvečnih poglavij - ki so vključena v celotno enotno SUT - istočasno.
<P>
Sedaj smo imeli veliko srečanj s Komisijo, da bi glede tega dobili zagotovilo. Sedaj ste verjetno fazi, da bi vse te SUT združili v eno. Iščemo zagotovitev, da bomo dobili informacije, ki jih potrebujemo. Tudi zadeva tudi samo industrijo, da bo lahko našla predpise v enotni SUT.
<P>
Ni dvoma, da nam Komisija govori, da bo to pomenilo zmanjšanje birokracije. To pozdravljamo, toda želimo zagotovilo, da gre res za to. Rečeno nam je bilo, da bodo tehnične organizacije, ki dajejo Komisiji informacije o vinu, enake kot prej in to bo sedaj delovalo v okviru enotne SUT, tako da - pod pogojem, da gre res za to, in da bomo dejansko lahko prešli na računalniško podprt sistem v prihodnosti ter opredelili vse uredbe - ta predlog pozdravljamo. Toda ob koncu dneva moramo dobiti zagotovilo, da bo to imelo koristi za celotno industrijo.
<P>
Mislim, da bodo tudi parlamentarci nocoj zahtevali to zagotovilo od Komisije. Z veseljem pričakujemo odgovore od Komisije. Dejansko menim, da je pot naprej v tem, da se zmanjša birokracija v Komisiji in v Evropi. Kar želimo sedaj, so ta zagotovila. Pozdravljam enotno SUT. Prepričan sem, da bodo svoj pripombe dodali tudi drugi parlamentarci. Popolnoma očitno je, da moramo o tem glasovati, tako da bo Parlament dal svoje mnenje in Komisija to predloži in zaključi. Zatorej to priporočam Parlamentu.
<SPEAKER ID="401" NAME="Janez Potočnik">
član Komisije. - Gospa predsednica, najprej bi se rad zahvalil poročevalcu in predsedniku Odbora z kmetijstvo in razvoj podeželja, gospodu Parishu, in članom Odbora za kmetijstvo za to poročilo.
<P>
Lahko bi bil zelo kratek in vam to zagotovilo dal, toda moram pojasniti vse točke.
<P>
Zelo smo se trudili, da bi poenostavili skupno kmetijsko politiko (SKP). Enotna skupna ureditev trga (SUT), ki zajema vse kmetijske sektorje, je ključna točka teh prizadevanj. Omogoča poenostavitev zakonodaje vseh sektorjev in obenem upošteva posebnosti določenih proizvodov. Prav tako je bistveno zmanjšala obseg zakonodaje SKP.
<P>
Predlog Komisije cilja na dokončanje projekta enotne SUT tako, da bi vključil tudi vinski sektor. Brez tega sektorja bi enotna SUT ostala nepopolna. Ustavili bi se na pol poti in izgubili mnogo ugodnosti projektov.
<P>
Zmeraj smo nameravali vključiti vinski sektor. In res sta bila oba, začetni predlog za enotno SUT in zadnja reforma vinskega sektorja, pripravljena in sprejeta na tej podlagi. Vesel sem, da lahko rečem, da je Evropski parlament vedno popolnoma podpiral projekt enotne SUT, tudi z vključitvijo sadja, zelenjave in vina po dokončanju reform v teh sektorjih.
<P>
Enotna SUT in njen upravljalni odbor sta delala zelo dobro za druge sektorje in ni bilo neke posebne kritike.
<P>
Predlog za vključitev bi se lahko na prvi pogled zdel zapleten. Toda to je v naravi spreminjanja zakonodaje. Po vključitvi bodo prečiščene različice enotne SUT postale na razpolago, kar bo zelo jasno pokazalo določbe o vinu.
<P>
Integracija enotne SUT ne bo pomenila nekih bistvenih sprememb politike, ki je določena v reformi za vino. Službe moje kolegice, gospe Fischer Boel, bodo delale skupaj z Evropskim parlamentom in Svetom, da se zagotovi tak rezultat. To smo opravili zelo uspešno med vključevanjem enako zapletenega sektorja za sadje in zelenjavo.
<P>
Zato bi vas prosil, da pomagate Komisiji, pomagate moji kolegici, da nadaljuje s poenostavitvijo in ji podajte pozitivno mnenje o tem predlogu.
<SPEAKER ID="402" NAME="Christa Klaß" LANGUAGE="DE">
Gospa predsednica, komisar, moram reči, da sem razočarana nad vašimi pripombami, ker smo vstopili v razgovore s Komisijo na podlagi tega, kar je dejal Neil Parish.
<P>
Upala sem na kaj bolj oprijemljivega, kot le na stalno ponavljanje dejstva, da bo postalo enostavneje. Ne bo postalo enostavneje. Skupna ureditev trga za vino bo 21. ureditev trga v obsežni seriji. Cilj, da bodo stvari preprostejše, če zmanjšamo birokracijo, ni nekaj, kar bomo jaz ali vinogradniki v Evropi lahko prepoznali. V prihodnosti bo moral vsak, ki bo želel kaj izvedeti o vinskem sektorju, iskati skozi dolge ureditve, skozi skupno ureditev trga za vse kmetijske proizvode, ki je bila prej sestavljena iz 204 členov in dodatka, ki je dvakrat tako dolg, da bi našel vse točke, ki se navezujejo na vino, preko 98 členov z 21 naslovi in 10 dodatki.
<P>
To ni zmanjšanje birokracije, komisar. To je birokracija v njeni najčistejši obliki. Pozivam Komisijo, da vsaj poenostavi tehnične aplikacije, ker je to mogoče narediti. Moji mlajši kolegi, kot je Anja Weisgerber, mi govorijo, da je to mogoče. Ali bi lahko Komisija to upoštevala? Tehnična poenostavitev bi na primer vključevala orodje za iskanje na spletni strani Komisije, ki bi omogočilo ljudem, da si prenesejo in natisnejo samo tiste dele skupne ureditve trga, ki so za zanimivi za njihove kmetijske proizvode. Ne vinogradniki ne proizvajalci mleka se ne zanimajo za posebne ureditve za sadje in zelenjavo ali konopljo in obratno.
<P>
Izkoristiti moramo te tehnične možnosti, da naredimo stvari preprostejše. Vedno ko bodo v prihodnosti narejene spremembe na enem kmetijskem področju, obstaja možnost, da se uvedejo tudi na drugem področju. To pomeni, da ko se uvede sprememba v mlečnem sektorju in se spremeni SUT, se morajo vsi kmetje in vinogradniki prepričati, da se sprememba ni hitro uvedla tudi na njihovem področju.
<P>
Rada bi postavila dve specifični vprašanji, gospa predsednica.
<P>
Komisar, kdo bo v prihodnosti spremljal?
<P>
(Predsednica je prekinila govornika.)
<SPEAKER ID="403" NAME="Rosa Miguélez Ramos">
v imenu skupine PSE. - (ES) Gospa predsednica, uredba o enotni SUT velja že od decembra 2006. Komisija to opisuje kot bistven element v načrtih za racionalizacijo in poenostavitev skupne kmetijske politike.
<P>
Nekateri ljudje, vključno z mano, menimo, da se o tej izjavi da razpravljati. Toda menim, da sedaj ni ne kraj ne čas za to. Takrat smo razpravljali in kljub temu da je ta uredba v veljavi šele nekaj mesecev, sedaj glasujemo o njeni spremembi.
<P>
Danes dodajamo še več strani s tem, ko vključujemo Uredbo (ES) št. 479/2008 o skupni ureditvi trga za vino. Ta uredba bo razveljavljena s tem predlogom in njena vsebina bo v celoti vključena v Uredbo o enotni SUT.
<P>
Ta sektor nam vzbuja skrb, ker bodo členi za SUT za vino raztreseni med razna poglavja uredbe o enotni SUT, in tveganje, da se bo specifična narava tega proizvoda razgubila.
<P>
Menimo, da je ta vključitev skoraj neizogibna in vsi smo imeli priložnost prebrati pismo komisarke predsedniku Odbora za kmetijstvo in razvoj podeželja, gospodu Parishu, v katerem mu zagotavlja, da ti zakonodajni ukrepi ne bodo bistveno spremenili predpisov v tem sektorju. To bi naj bila izključno vključitev tehnične narave, ki na noben način ne bo vplivala na vsebino.
<P>
Zaradi tega lahko, medtem ko razumem in si tudi delim nekatere dvome, samo podprem poročilo gospoda Parisha.
<SPEAKER ID="404" NAME="Vladimír Železný">
v imenu skupine IND/DEM. - (CS) Gospa predsednica, tukaj glasujemo za določbo, ki bo vključila zakonodajo o vinogradništvu v določbe skupne kmetijske ureditve po načelu "raztresenega čaja". Zakonodaja o vinu mora biti kljub njeni temeljni posebni naravi, z drugimi besedami, naključno raztresena med jagnjeta, žita, koze, sadje in zelenjavo. Zveza vinogradnikov v Češki republiki je poudarila, da bo mali pridelovalec iz južne Moravske s proizvodnjo morda 2 000 litrov vina težko uporabil obsežno, nerazumljivo in raztreseno zakonodajo, ki velja za njegovo vino. Prejel sem prošnje za pomoč, ne le od naše močne zveze 20 000 vinogradnikov, ampak tudi od zvez vinogradnikov iz Španije, Francije, Italije in Nemčije, ki pripadajo Skupščini evropskih vinorodnih regij (AREV). Komisija je bila tako drzna, da se je naredila, da tega ne vidi. Generalni direktorat za kmetijstvo je vztrajal, da ne ve ničesar in da so vinogradniki zadovoljni. In sedaj je komisarka Boel priznala, da vinogradniki niso zadovoljni, nam govori, da se ne da nič storiti. Toda nekaj je mogoče storiti, saj smo vendar Parlament. Oblikujmo pregledno poglavje za vino v kmetijski zakonodaji ali zavrnimo poročilo. Brezobzirnim uradnikom ne smemo dovoliti, da otežijo življenja vinogradnikov, ki skozi davke pomagajo plačevati plače tem istim uradnikom.
<SPEAKER ID="405" NAME="Esther Herranz García" AFFILIATION="PPE-DE">
(ES) Gospa predsednica, Evropska komisija je predstavila to spremembo uredbe o enotni SUT in dejala, da bo ta sedaj vključevala v novi obliki vinski sektor, s čimer se želi izogniti papirologiji in birokraciji.
<P>
Toda pridelovalci nam govorijo, da bo to ustvarilo še več zmešnjave, da jih skrbi pomanjkanje pravne gotovosti in da ne bo spremenilo podlage za skupno ureditev trga za vino (kot je določeno z zakonom se to ne bi moglo zgoditi, ne da bi to sprejel Parlament, četudi samo za namen posvetovanja).
<P>
Vsekakor je treba povedati, da je SUT za vino več kot SUT za trg. Vključuje ostale zahteve, kot so vprašanje označevanja. Torej če mleko ni enako kot zelenjava in zelenjava ni enako kot žita in seveda žita niso enako kot vino, zakaj jih torej združujemo, kot da bi med njimi obstajala kaka povezava?
<P>
Mislim, da ima ta predlog nekatere tehnične pomanjkljivosti, ki so jih, kot sem dejal, napovedali pridelovalci. Sprašujem se, kaj se bo sedaj zgodilo, če bo predlog na primer narejen, da spremeni del te uredbe za enotno SUT. Ali bo to odprlo vrata vsem drugim sektorjem? Ali bo mogoče spremeniti sektor, ne da bi mi to uresničili? Ali bodo vrata odprta za spremembe vsakega od vključenih sektorjev?
<P>
Mislim, da ne moremo izglasovati zaupnice Evropski komisiji, če Komisija tega ne zagotovi, prvič, da bo na voljo orodje za iskanje - kot je zahtevala gospa Klaß - ki bo pridelovalcem zagotavljalo varnost, hitrost in zaupanje, ko bodo iskali uredbo, in drugič, če Komisija ne zagotovi, da bo obstajala pravna gotovost, tako da se vrata lahko odprejo ali ostanejo odprta za spremembo katere koli SUT, ki j vključena.
<P>
S tem predlogom Evropska komisija predstavlja izvršeno dejstvo, toda ne more reči, da je nismo opozorili, da bi to bila napaka in da se na noben način ne bi izognili papirologiji in birokraciji, ampak da bo ustvarilo še več papirologije in birokracije ter tudi pravne negotovosti, kar najbolj skrbi pridelovalce.
<SPEAKER ID="406" NAME="Astrid Lulling" AFFILIATION="PPE-DE">
(FR) Gospa predsednica, Evropska komisija si pod pretvezo poenostavitve neizprosno prizadeva za integracijo vseh SUT za vse proizvode, od žita do piščancev, od sadja in zelenjave do tobaka, v enotno SUT. Rezultat je bila debela knjiga, ki zajema več sto strani, v kateri lahko zaman iščete bistvene informacije.
<P>
Kot je že bilo rečeno, je bil vinski sektor zaradi izredno posebnih zahtev predmet zelo podrobne uredbe, ki se razlikuje od uredb za druge proizvode in ki zagotavlja jasnost in preglednost. Zaradi tega je bilo razumljeno, da bo SUT za vino ostala ločena.
<P>
Toda danes zgleda, da je ta obsežna knjiga vsrkala še SUT za vino. Komisija ne želi tega vprašanja pustiti pri miru, saj so vino in vinski proizvodi še zadnji, ki so ostali izven te zmešnjave, ki se imenuje enotna SUT. Če je zakonsko nemogoče sprejeti korak nazaj in če se moramo podrediti temu iz razlogov, ki niso povsem razumni, gospa predsednica, bi vsaj rada videla, da se upošteva predloge gospe Klaß.
<SPEAKER ID="407" NAME="Mairead McGuinness" AFFILIATION="PPE-DE">
Gospa predsednica, ne bom si vzela minute, ker me vinogradniki niso zlobirali, ker sem z Irske.
<P>
Mislim, da obstaja splošna zaskrbljenost glede tega, da se združi toliko različnih sektorjev v enotno SUT. Resnično ne bomo vedeli, ali to deluje, dokler ne bo narejeno. Zato bom poslušala pomisleke tistih, ki vedo o vinskem sektorju več, ob spoznanju, da ta postopek moramo premakniti naprej. Upam, da bomo dobili od Komisije boljša zagotovila, saj moramo poslušati pomisleke pridelovalcev.
<SPEAKER ID="408" NAME="Czesław Adam Siekierski" AFFILIATION="PPE-DE">
(PL) Gospa predsednica, predpise za trg z vinom vključujemo v splošne predpise, ki zajemajo vse trge, sprejete na kasnejši datum. Ali bo to za vinogradnike bolje? Upajmo, da bo to predstavljalo resnično poenostavitev in zmanjšanje obstoječega upravnega bremena, ki je naloženo kmetom.
<P>
Pregled stanja skupne kmetijske politike, ki se danes sprejema, je prav tako namenjen omejitvi nadzora in zmanjšanju upravnega bremena za kmete. Združitev uredb, ki se navezujejo na zelo specifične trge, v enotno tržno ureditev je bila prav tako sporna, toda dogovor je bil dosežen. Vredno bi bilo premisliti, ali moramo v njo resnično vključiti trg za vino, ki je zelo poseben trg in deluje v skladu z individualno formulo v smislu pridelave, predelave in tradicij.
<SPEAKER ID="409" NAME="Christa Klaß" AFFILIATION="PPE-DE">
(DE) Gospa predsednica, pravkar ste izklopili moj mikrofon in zato si jemljem priložnost uporabe postopka "catch-the-eye", da ponovno oblikujem svoja vprašanja.
<P>
Komisijo sem želela vprašati, kdo bo v prihodnosti spremljal obstoječo zakonodajo, ko bo skupna ureditev trga spremenjena, in kdo bo zagotavljal, da se ne bo nič spreminjalo na drugih področjih, na primer na področju vina, ko bomo obravnavali mleko?
<P>
Moje drugo vprašanje je sledeče: ali lahko Komisija uvede tehnične zahteve, ki bi poenostavili upravljanje sistema na internetu ali portalu, ki bi omogočile uporabnikom dostop do vsakega trga posebej, kot so na primer vino, mleko, sadje in zelenjava?
<P>
To so bila moja vprašanja. Hvala, gospa predsednica.
<SPEAKER ID="410" NAME="James Nicholson" AFFILIATION="PPE-DE">
Gospa predsednica, vsi se dobro zavedamo, da je oblikovanje enotne skupne ureditve trga poskus, s katerim se želi izboljšati preglednost in racionalizirati ter poenostaviti zakonodajo o skupni kmetijski politiki. Večina sektorjev je že bila uspešno vključena v SUT.
<P>
Tako kot gospa McGuinness tudi sam ne prihajam z vinorodnih območij, zato bom zelo previden, kar govorim - hvala gospa Lulling. Podpiram stališče gospoda Parisha, da bi bilo treba sedaj vinski sektor vključiti v spremembe in medtem ko razumem pomisleke, ki so jih izrazili nekateri kolegi, pa menim, da si moramo prizadevati za dokončanje tehničnega postopka, ki bo končno pomenil zmanjšanje birokracije za kmete. To mora biti dobro. Za vinogradnike bo to nagrada ob koncu dneva.
<SPEAKER ID="411" NAME="Janez Potočnik">
član Komisije. - Gospa predsednica, najprej bi se rad vsem zahvalil za prispevek k razpravi.
<P>
Rad bi ponovno poudaril pomen tega predloga za poenostavitev SKP.
<P>
Pomisleki, ki ste jih izpostavili, se zdijo podobni tistim, ki so bili izraženi na začetku projekta SUT. Toda menim, da je bila izkušnja precej pomirjujoča. Enotna SUT sedaj zelo dobro deluje.
<P>
SUT za vino ni bila nikoli enostavna, če smo odkriti. Nasprotno. Kar predlagamo, je dejansko večji vnos jasnosti in verodostojnosti - do obsega, kot je to mogoče - na podlagi zelo zapletenega obstoječega besedila vinske reforme same.
<P>
Narejenih ne bo nobenih bistvenih sprememb za SUT za vino. Govorimo le o tehničnih - in samo tehničnih - prilagoditvah. Poglavja bodo vsako zase. Vsebovane bodo zadeve, ki bodo veljale samo za vinski sektor, ki bo nedotaknjen na ustreznem mestu enotne SUT, kot so proizvodne možnosti, programi podpore, označbe porekla, GI in tradicionalni pogoji, označevanje in predstavitev, enološki postopki. Toda bodo tudi zadeve, ki bodo skupne za vino in ostale sektorje, kot na primer določbe o trgovini s tretjimi državami ali državne pomoči, ki bodo združene v eno samo določbo.
<P>
Rad bi tudi dodal, da je bila omenjena možnost uporabe iskalnih orodij. EUR-Lex ima iskalno orodje, ki omogoča izbor vseh določb iz enotne SUT, ki omenjajo besedo vino. Toda s tehničnega vidika še ni mogoče zagotoviti prečiščene elektronske različice, ki bi izluščila celotno SUT za vino iz prečiščene enotne SUT. Seveda bi to po dokončanju moralo biti mogoče.
<P>
Prav tako bi rad v tem okviru vprašanj rad omenil spoštovanim članom parlamenta, da ni mogoče, da bi se vprašanja glede vinskega sektorja zamešala z reformami iz drugih sektorjev. To v praksi ni realno pričakovanje. Težko je razumeti, zakaj bi na primer predlog za mlečni sektor izzval pozornost oblikovalcev politike za vino. Vsekakor - s popolnoma pravnega stališča - vključitev v enotno uredbo ne spremeni položaja. Kar bi imelo vpliv, bi bila vsebina predlaganih sprememb in ne natančen pravni okvir, v katerem so predlagane.
<P>
Če zaključim, mislim, da moramo sprejeti končni korak za dokončanje enotne SUT. Zato bi rad poudaril, da je odločitev Komisije, da to stori, zelo močna. Toda res gre za poenostavitev; res gre za preglednost; in nič več kot to.
<SPEAKER ID="412" NAME="Neil Parish">
poročevalec. - Gospa predsednica, dokaz o obstoju pudinga je v tem, ko ga jemo, kot pravijo; zato z veseljem pričakujemo, da bo Komisija naredila to, kar govori, ker bomo to v prihodnosti potrebovali v elektronski obliki, da bomo lahko do tega dostopali.
<P>
Komisija obljublja, da bo združila vse v eno samo SUT, kar pomeni, da če želimo pogledati vino, bomo to lahko storili in ne bomo istočasno dostopali do SUT za mleko ter bomo s tem zmanjšali birokracijo. Dobili smo vsa ta zagotovila in večina nas bo jutri glasovala za predlog, ker smo dobili zagotovila. Kot sem dejal, nato bomo preverili, kaj se bo zgodilo. Zagotovila Komisije smo vzeli v dobri veri, v takšni kot so bila nocoj dana, in veselimo se dela na teh SUT - ali raje na eni SUT - v prihodnosti.
<SPEAKER ID="413" NAME="Predsednica">
Razprava je zaključena.
<P>
Glasovanje bo potekalo v četrtek, 20. novembra 2008.

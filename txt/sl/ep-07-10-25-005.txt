<CHAPTER ID="005">
Nagrada Saharova 2007 (razglasitev nagrajenca)
<SPEAKER ID="045" NAME="Predsednik">
Gospe in gospodje, imam še eno sporočilo preden začnemo z obravnavo proračuna. Na našem zasedanju danes zjutraj, tj. četrtek 25. oktober, je konferenca predsednikov soglasno izbrala dobitnika nagrade Saharov. Za njegovo zavezanost predolgo pozabljenim žrtvam v Darfurju, je konferenca odločila, da se nagrada podeli Salihu Mahmoudu Osmanu.
<P>
(Ploskanje.)
<P>
Gospod Osman, odvetnik na področju človekovih pravic in član Sudanske organizacije proti mučenju, je več kot 20 let branil številne žrtve spora v Darfurju, ki so jih samovoljno zaprli, pregnali z njihovih domov, jih mučili ali jim grozi smrtna kazen. Njegovo mesto v sudanskem parlamentu mu zdaj omogoča, da včasih z veliko osebno požrtvovalnostjo zadeve predstavi mednarodni skupnosti.
<P>
Gospod Osman se zavzema za načela dialoga in pravičnosti namesto nasilja in tiranije. Brez demokracije ni pravičnosti. Evropski parlament bi s podelitvijo nagrade Saharova Salihu Mahmoudu Osmanu izrazil podporo delu tega pogumnega moža, ki je postal glas Darfurja, in prek njega izrazil podporo ustanovitvi pravne države v Sudanu.
<P>
Uradna podelitev nagrade bo potekala v Strasbourgu v torek 11. decembra.
<P>
Poleg tega vas obveščam, da je bila konferenca predsednikov tudi enotna v svojem stališču, da moramo najti ustrezen način za izkaz spoštovanja umorjeni ruski novinarki Anni Politkovskayi in ...
<P>
(Ploskanje.)
<P>
... konferenca predsednikov bo na naslednjem zasedanju odločila, kako se bomo poklonili.

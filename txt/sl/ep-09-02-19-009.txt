<CHAPTER ID="009">
Čas glasovanja (nadaljevanje) 
<SPEAKER ID="091" NAME="Hans-Peter Martin" AFFILIATION="NI">
- (DE) Gospa predsednica, ko je bilo zadnjič tako izraženo mnenje med obiskom voditelja države ali vlade, je predsednik tega Parlamenta ostro posegel. Ob tisti priložnosti je bilo to povezano z zadevo, ki ga je osebno zadevala, namreč Lizbonsko pogodbo. Danes, ko je predsednik, suvereni izvoljeni predsednik države govoril ter so ga prekinili in ga tako nadlegovali socialisti, ni predsednik storil nič. Veste, kaj je to? To ni demokracija, to je samovoljnost. Zahtevam, da se ustrezno ukrepa.
<SPEAKER ID="092" NAME="Avril Doyle" AFFILIATION="PPE-DE">
- Gospa predsednica, po mojem mnenju je v veliko škodo ugleda tega Parlamenta in seveda češkega predsedstva, da se ob uradnem obisku predsednika Klausa dovoli, da se to priložnost izrabi za razširjanje gradiv, ki vplivajo na izid postopka ratifikacije Lizbonske pogodbe. Če je to dopustno - in prosim, da se o tem izrečete - bo logičen zaključek recept za kaos v naših prostorih, ko bosta obe strani vse številčnejši v tem Parlamentu ter nasprotujoče si in agresivno zagovarjali svoje stališče. Prosim, zagotovite, da predsedstvo tega ne dopusti ponovno.
<P>
(Mešani odzivi)
<SPEAKER ID="093" NAME="Martin Schulz" AFFILIATION="PSE">
(DE) Hvala lepa, gospa predsednica. Predlagam, da vsi prisluhnete mojim besedam, preden začnete vpiti.
<P>
Ravnokar je govoril kolega poslanec, ki se stvari velikokrat spominja drugače. Rad bi vas opomnil na naslednje: ko je predsednik vlade Sócrates želel govoriti tu v zvezi s podpisom Listine o temeljnih pravicah Evropske unije, mu to ni uspelo, ker ga je dejansko preglasilo vpitje. Predsednik Klaus je lahko govoril nemoteno. To je razlika med nami in njimi. Hvala lepa.
<P>
(Aplavz)
<SPEAKER ID="094" NAME="Predsednica">
Zdaj bomo nadaljevali z glasovanjem.

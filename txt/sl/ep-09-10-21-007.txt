<CHAPTER ID="007">
Dobrodošlica
<SPEAKER ID="165" NAME="Predsednik">
Z veseljem vas obveščam, da je delegacija iz južnoafriškega parlamenta zasedla svoja mesta na častni galeriji. Rad bi toplo pozdravil južnoafriško delegacijo, ki je prišla, da bi se udeležila 14. medparlamentarnega srečanja med evropskim in južnoafriškim parlamentom. Vodjo afriške delegacije, gospo Joanmariae Louise Fubbs, predsednico Odbora za trgovino in industrijo Narodne skupščine Južne Afrike, spremlja predsednik Odbora za mednarodne odnose in še pet drugih kolegov iz južnoafriškega parlamenta.
<P>
Kot veste, imata Evropa in Južna Afrika iste vrednote, kar zadeva demokracijo, človekove pravice in večstransko sodelovanje. Republika Južna Afrika ni samo regionalna sila, temveč tudi vedno močnejša globalna sila in cenjen partner, ki nam bo pomagal pri reševanju izzivov globalne finančne in gospodarske krize. Trdno verjamemo, da moramo poglobiti naš dialog in razviti še tesnejše odnose in sodelovanje. Naši dve regiji bi morali sodelovati ne samo pri iskanju poti iz sedanje krize, temveč tudi pri ustvarjanju novega svetovnega reda, ki nam bo vsem trajno koristil. Še enkrat vam torej izrekam dobrodošlico, gospa Joanmariae Louise Fubbs in cenjeni kolegi iz južnoafriškega parlamenta.

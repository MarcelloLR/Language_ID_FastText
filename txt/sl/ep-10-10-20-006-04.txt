<CHAPTER ID="006-04">
4. Koledar zasedanj Evropskega parlamenta - 2012 (glasovanje) 
<SPEAKER ID="142" NAME="Joseph Daul" AFFILIATION="PPE">
(FR) Gospod predsednik, včeraj zvečer je moja skupina razpravljala o spremembah, ki so po mnenju služb nesprejemljive. Zaradi tega in v skladu z razpravo, ki sem jo imel to jutro z voditelji delegacije in vodji skupin, zahtevam, da se glasovanje o koledarju odloži.
<SPEAKER ID="143" NAME="Martin Schulz" AFFILIATION="S&amp;D">
(DE) Gospod predsednik, nismo imeli priložnosti, da bi o tem razpravljali kot skupina. O tem me je gospod Daul obvestil šele pred nekaj minutami, in sicer na razpravi, ki smo jo imeli danes zjutraj, in o tem sem se pogovarjal z vodji drugih skupin, in sicer z gospo Harms in gospodom Verhofstadtom. To točko želim nasloviti tudi na svojo skupino, saj doslej še nismo imeli priložnosti, da bi o tem razpravljali. Menim, da bi nam odlog ponudil zelo dobro možnost za dosego širokega soglasja o koledarju za leto 2012. Zato bi po mojem mnenju danes morali izglasovati odlog.
<SPEAKER ID="144" NAME="Predsednik">
Gospod Schulz je govoril v prid predloga gospoda Daula. Zdaj predajam besedo gospodu Foxu, ki predlogu nasprotuje.
<SPEAKER ID="145" NAME="Ashley Fox" AFFILIATION="ECR">
Gospod predsednik, bil sem v dvorani v ponedeljek zvečer, ko je skupina Zelenih prosila za odlog. Gospod Daul in gospod Schulz sta bila prisotna in oba sta glasovala proti odlogu.
<P>
(Aplavz)
<P>
Kaj se je torej spremenilo? Gre resnično za neko pomembno pravno vprašanje ali pa je morda resnica takšna, da sta spoznala, da bosta po vsej verjetnosti izgubila spremembo št. 4, in želita odlog, da bi medtem pritisnila na člane svojih skupin?
<P>
(Aplavz)
<P>
To nima ničesar opraviti z namišljenim razlogom, ki smo ga slišali, zato bi pozval kolege, da glasujejo proti odlogu in glasujejo za spremembo št. 4.
<P>
(Aplavz)
<SPEAKER ID="146" NAME="Predsednik">
Zahtevo za odlog glasovanja, ki jo je podal gospod Daul, bom dal na glasovanje.
<P>
(Parlament je potrdil predlog za odlog glasovanja.)

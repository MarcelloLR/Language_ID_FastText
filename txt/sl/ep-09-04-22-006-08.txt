<CHAPTER ID="006-08">
8. Evropski metrološki raziskovalni program (
<P>
- Pred glasovanjem:
<SPEAKER ID="091" NAME="Erika Mann">
poročevalka. - (DE) Gospod predsednik, postopek nam je uspelo zaključiti v prvi obravnavi zaradi odličnega sodelovanja tudi čez ločnice političnih skupin in tudi z drugimi institucijami. Za to bi se rada posebej zahvalila kolegom poslancem, Svetu, Komisiji, sekretariatu Odbora za za industrijo, raziskave in energetiko, Ekonomsko-socialnemu odboru in seveda široki skupini raziskovalcev, ki nam je zagotavljala podporo.
<P>
Zdaj lahko govorimo o možnostih usklajenega evropskega raziskovanja v okviru prihodnjega sodelovanja med 22 nacionalnimi metrološkimi instituti. To bo vneslo vsebinsko evropeizacijo na pomembno področje meroslovja. Poleg tega se bo v prihodnje okrepilo sodelovanje tudi s petimi državami, ki trenutno ne sodelujejo v tem združevanju. To smo dosegli ob uporabi člena 169, ki ureja usklajevanje nacionalnega in evropskega financiranja raziskav. Delež vsakega od teh financiranj znaša 200 milijonov EUR, kar nam bo omogočilo vzpostaviti sodelovanje med državami.
<P>
Raziskave na področju meroslovja zajemajo široko področje strok, od diabetesa do nanotehnologije ali vesoljskih raziskav, in bodo pomembne za področje oblikovanja prihodnjih standardov v zvezi s CO2. Zato bi rada še enkrat izrekla zahvalo vsem sodelujočim. Upam, da bomo s tem prispevali h krepitvi sodelovanja v Evropi na tem pomembnem raziskovalnem področju.

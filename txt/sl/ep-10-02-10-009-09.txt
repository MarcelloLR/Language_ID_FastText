<CHAPTER ID="009-09">
9. Izidi vrha o podnebnih spremembah v Københavnu (
<P>
- Pred glasovanjem:
<SPEAKER ID="147" NAME="Jo Leinen">
v imenu skupine S&D. - (DE) Gospod predsednik, gospe in gospodje, po nerazveseljivem zaključku konference o podnebju v Københavnu, Parlament s to resolucijo jasno pove, da ni alternative za varstvo podnebja, in ko se približujemo naslednji konferenci v Mehiki, je potrebno povečati in ne zmanjšati naša prizadevanja na tem področju.
<P>
Zelo kratek bom. Sprememba 6 Skupine naprednega zavezništva socialistov in demokratov v Evropskem parlamentu je služila temu namenu. Ker je zapisana nerazumljivo, jo umikamo. Kljub temu podpiramo spremembe 1 do 9 Skupine naprednega zavezništva socialistov in demokratov v Evropskem parlamentu in Skupine Zelenih/Evropske svobodne zveze, ki pozivajo EU, naj naredi več na poti do Mehike. Varstvo podnebja se ne sme ustaviti. Prosim za vašo podporo.
<SPEAKER ID="148" NAME="Rachida Dati" AFFILIATION="PPE">
(FR) Gospod predsednik, gospe in gospodje, v zvezi s spremembo 21, ki sem jo predložila, se najprej zahvaljujem svojim kolegom poslancem za njihovo podporo pri predložitvi spremembe, ki določa načela za vzpostavitev davka na ogljik na mejah EU.
<P>
Rada bi povedala tudi, da ne smemo biti hinavski, ko govorimo z našimi sodržavljani: med kampanjo ne moremo reči, da jih Evropa ščiti, da bo ščitila njihova podjetja in službe, in nato, ko smo izvoljeni, pozabiti na naše zaveze. Rada bi poudarila, da mi je ta sprememba omogočila spodbuditi razpravo, zaradi česar jo želim umakniti in tako omogočiti razvoj razprave v Svetu.
<SPEAKER ID="149" NAME="Predsednik">
Sprememba je torej umaknjena.
<P>
- Pred glasovanjem o spremembi 10:
<SPEAKER ID="150" NAME="Satu Hassi" AFFILIATION="Verts/ALE">
Gospod predsednik, sprememba 10 Zelenih ni v nasprotju s spremembo 1. Sprememba 1 se nanaša na povečanje naše ravni ambicij nad 20. Sprememba 10 - naša sprememba - se nanaša na pojasnitev pogojev do minus 40. To je dodatno in ne v nasprotju s spremembo 1 zato naj se o spremembi 10 glasuje.
<SPEAKER ID="151" NAME="Predsednik">
Uradniki se z vašim stališčem ne strinjajo, vendar bi rad vprašal predsedstvo zadevnega odbora za njihovo mnenje.
<SPEAKER ID="152" NAME="Jo Leinen">
v imenu skupine S&D. - (DE) Jaz se strinjam z gospo Hassi. To je nova zamisel in o njej bi morali glasovati.

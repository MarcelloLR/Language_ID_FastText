<CHAPTER ID="015">
Razpored dela
<SPEAKER ID="020" NAME="Predsednik">
Končni osnutek dnevnega reda tega delnega zasedanja, kot ga je določila konferenca predsednikov na seji v četrtek, 8. novembra, na podlagi členov 130 in 131 Poslovnika, je bil razdeljen. K temu osnutku dnevnega reda so bile predložene naslednje spremembe:
<P>
Torek:
<P>
Skupina zavezništva liberalcev in demokratov za Evropo je zahtevala, da se izjava Sveta in Komisije o ladijskih nesrečah v Črnem morju uvrsti na dnevni red za torek popoldan, za poročilom gospoda Leinena, pri čemer se popoldanska seja ustrezno podaljša do 18.30. To pomeni, da bodo vprašanja Komisiji na vrsti šele ob 18.30, pri čemer bodo krajša za pol ure.
<P>
Kdo želi utemeljiti ta predlog?
<P>
Če ne želi nihče spregovoriti v podporo ali proti temu predlogu, je zadeva končana.
<P>
(Predlog je zapadel.)
<P>
Sreda:
<P>
Skupina Zelenih/Evropske svobodne zveze zahteva, da se izjava Sveta in Komisije o razmerah v Gruziji obravnava skupaj s poročilom gospoda Obiols i Germà in gospoda Tannocka ter da se zato popoldanska seja podaljša do 18.30 in vprašanja Komisiji skrajšajo za pol ure. Prav tako zahtevajo, da se ob koncu razprave o Gruziji predloži predloge resolucij ter da se o zadevi glasuje na novembrskem delnem zasedanju v Bruslju.
<P>
Kdo želi utemeljiti ta predlog?
<SPEAKER ID="021" NAME="Daniel Cohn-Bendit" AFFILIATION="Verts/ALE">
(DE) Gospod predsednik, obsežno utemeljevanje ni potrebno: Vsem je jasno, kaj se dogaja v Gruziji, pri čemer je razumljivo, da je treba vprašanje Gruzije vključiti v razpravo o sosedski politiki. To je treba določiti, da bo Svet s tem seznanjen. Nato moramo počasi pripraviti resolucijo, saj menim, da je pomembno, da Evropski parlament sestavi jasno resolucijo o dogodkih v Gruziji. To resolucijo je treba sprejeti v Bruslju. To je pravilen uraden postopek, pri čemer upam, da se bodo z njim strinjali vsi poslanci, da bomo lahko nadaljevali v tej smeri.
<SPEAKER ID="022" NAME="Predsednik">
To je bila utemeljitev. Želi kdo spregovoriti v podporo temu predlogu?
<SPEAKER ID="023" NAME="Hannes Swoboda" AFFILIATION="PSE">
(DE) Gospod predsednik, to želimo podpreti iz zelo pomembnih razlogov. Revolucija vrtnic je Gruziji prinesla veliko pozitivnih stvari, zlasti po padcu Ševardnandzejevega režima. Zdaj je velika nevarnost, da bo nesporen uspeh uničen, če ne bomo upoštevali kritik opozicije.
<P>
Pobuda Evropskega parlamenta bi lahko predsedniku Sakašviliju pomagala pri vzpostavitvi dialoga z opozicijo.
<P>
Gospod predsednik, pozivam vas, da še naprej sodelujete s predsednico parlamenta, ki je tudi zelo dejavna tam, ter jo poskušate pregovoriti k vzpostavitvi dialoga. To je bistvo razprave in resolucije, zato jo v celoti podpiram.
<P>
(Parlament je sprejel ta predlog.)
<SPEAKER ID="025" NAME="Alfonso Andria" AFFILIATION="ALDE">
(IT) Gospod predsednik, gospe in gospodje, se opravičujem. Prosil sem za besedo in kljub temu, da sem vstal in večkrat nakazal, da želim govoriti, te priložnosti nisem dobil. Rad bi samo nekaj razjasnil. V imenu skupine zavezništva liberalcev in demokratov za Evropo sem nameraval zahtevati, da morata Svet in Komisija podati izjavo o nesrečah v Črnem morju. Ker nisem slišal mnenj za ali proti, ne vem, kakšna je bila odločitev. Kot sem rekel, je bil to moj namen, pri čemer sem nakazal, da želim govoriti. Predsedniku sem želel povedati, da morata Svet in Komisija podati izjavo o nesrečah v Črnem morju. Želim le pojasnilo o odločitvi Parlamenta.
<SPEAKER ID="026" NAME="Predsednik">
Gospod Andria, prosim za razumevanje. Poslance sem zelo jasno pozval k utemeljitvi predloga. Nihče se ni priglasil k besedi. Takrat niso bili prisotni niti odgovorni za vodenje postopka. Zelo pozorno sem pogledal po parlamentu, vendar se nihče ni priglasil, da bi utemeljil ali podprl predlog, zato se je Parlament strinjal, da ni treba poslušati prispevkov proti predlogu, če ta ni bil utemeljen. Vsi tukaj, vključno s plenumom, smo se strinjali, da je zato ta predlog zapadel in ni več na dnevnem redu. Zato pozivam, da nadaljujemo, kot je bilo odločeno.
<SPEAKER ID="027" NAME="Alfonso Andria" AFFILIATION="ALDE">
(IT) Gospod predsednik, gospe in gospodje, naj pojasnim. Vstal sem in nakazal, tudi verbalno, da želim govoriti, vendar je predsednik pokazal, da moram nehati. Večkrat sem vstal. Zato vas pozivam k uvrstitvi te pobude na dnevni red ter zagotovitvi, da bosta Svet in Komisija podala izjavo. Na začetku zasedanja je predsednik izpostavil zahtevo skupine zavezništva liberalcev in demokratov za Evropo.
<P>
Ne razumem, zakaj ne moremo razpravljati o tej zahtevi le zato, ker je bila po nesreči spregledana. Prosil sem za besedo, celo vstal sem, vendar nihče ni opazil.
<SPEAKER ID="028" NAME="Predsednik">
Nihče v tem parlamentu tega ni opazil, zato sem vam to povedal. Vendar, če menite, da je potrebno, bomo z veseljem o tem glasovali.
<P>
Predsednik skupine zavezništva liberalcev in demokratov za Evropo želi besedo.
<SPEAKER ID="029" NAME="Graham Watson" AFFILIATION="ALDE">
Gospod predsednik, vem, da vas je kolega želel prekiniti, vendar menim, da bi bilo v pomoč, če temu parlamentu razjasnim: ne prizadevamo si za razpravo o tem s Komisijo in Svetom; vemo, kako malo časa imamo ta teden v Svetu. Vendar, če bi Komisija podala izjavo o tem in bi imeli na podlagi tega razpravo, bi to zadostovalo.
<P>
(Parlament je predlog zavrnil.)
<P>

<P>
(Razpored dela je bil tako sprejet.)
<P>


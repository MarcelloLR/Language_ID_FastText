<CHAPTER ID="011">
Razpored dela
<SPEAKER ID="015" NAME="Predsednik">
Gospa Oomen-Ruijten je prosila za besedo.
<SPEAKER ID="016" NAME="Ria Oomen-Ruijten" LANGUAGE="NL">
Gospod predsednik, na zadnjem delnem zasedanju smo razpravljali o Rusiji. Takrat smo sporočili predsedniku Komisije in predsedujočemu Svetu, naj razpravljajo o ruskih volitvah. Zdaj smo bili obveščeni, da je bila eni stranki v Rusiji zavrnjena registracija. Po drugi strani pa nas je Organizacija za varnost in sodelovanje v Evropi (OVSE) obvestila, da lahko pošljejo opazovalce, ki bodo bdeli nad volitvami. Čim hitreje bi želeli prejeti izjavo o stanju v Rusiji. Prav tako želimo o tem imeti razpravo. Mislim, da bi bilo to primerno.
<SPEAKER ID="017" NAME="Hannes Swoboda">
v imenu skupine S&D. - (DE) Gospod predsednik, rad bi podprl to pobudo. Vendar je odvisno od konference predsednikov, da nam na julijskem delnem zasedanju v znak politične volje dovolijo kratko izjavo in razpravo o tej zadevi, ko bo tam tudi visoka predstavnica.
<SPEAKER ID="018" NAME="Predsednik">
Zdaj o tem ne razpravljamo. Zabeležili bomo to zahtevo in jo podali ustreznim telesom.
<P>
Zdaj bomo prešli na razpored dela.
<P>
Razdeljena je bila zadnja različica osnutka dnevnega reda, kot je bil pripravljen na konferenci predsednikov na njihovem zasedanju 9. junija 2011, v skladu s členoma 137 in 138 Poslovnika.
<P>
Po posvetovanju s političnimi skupinami bi rad predložil Parlamentu naslednje predlagane spremembe zadnje različice osnutka dnevnega reda:
<P>
Četrtek, 23. junij 2011:
<P>
1. Glasovanje o poročilu gospoda Kastlerja o evropskem letu aktivnega staranja (2012) je preloženo na julijsko delno zasedanje.
<P>
2. Poročilo gospoda Tatarelle o traktorjih, danih na trg v okviru sistema prožnosti, bo vključeno neposredno v glasovanje.
<P>
Rok za vložitev predlogov sprememb je danes do 16.00.
<P>
Imate kakršne koli pripombe?
<P>
Pripomb ni, torej so spremembe sprejete.
<P>
Poleg tega so bile zahtevane naslednje spremembe:
<P>
Skupina Zelenih/Evropske svobodne zveze je zahtevala, da se danes, v sredo, 22. junija 2011, razprava o gospodarskem upravljanju umesti takoj za razpravo o pripravah na zasedanje Evropskega sveta in pred poročilo gospoda Dessa o skupni kmetijski politiki.
<P>
(Sprememba je bila zavrnjena)
<P>
Zdaj bomo prešli na razpored dela za četrtek. Konfederalna skupina Evropske združene levice - Zelene nordijske levice je zahtevala preložitev glasovanja o poročilih, vključenih v skupno razpravo o gospodarskem upravljanju (Ferreira, Feio, Ford, Goulard, Wortmann-Kool in Haglund, na kasnejše delno zasedanje.
<P>
Gospod Klute ima besedo, da predstavi zahtevo.
<SPEAKER ID="019" NAME="Jürgen Klute">
v imenu skupine GUE/NGL. - (DE) Gospod predsednik, predlagam, da prestavimo razpravo in glasovanje o gospodarskem upravljanju na julijsko delno zasedanje. Naši razlogi za to so zelo preprosti. Svet Ecofin je zasedal v ponedeljek in ponovno predložil spremembe na kompromise, ki so bili sklenjeni. Kot poslanci EP nismo imeli dovolj časa, da bi jih podrobno preučili. Tudi potrebni prevodi niso bili na razpolago. To vidimo kot nesprejemljiv pritisk, ki ga izvaja Svet, in prosil bi svoje kolege poslance, da se temu pritisku upremo in glasujemo za predlog za preložitev razprave in glasovanja.
<SPEAKER ID="020" NAME="Corien Wortmann-Kool">
v imenu skupine PPE. - Gospod predsednik, Evropa nujno potrebuje trdne temelje za evro. O tem svežnju smo razpravljali že več mesecev in zdaj smo dosegli 98 % soglasje s Svetom. Glasovati bi želeli jutri, tako da lahko Parlament izrazi svoja stališča na glasovanju na plenarnem zasedanju. Potrebna so nadaljnja pogajanja s Svetom, tako da bomo lahko za trdnejši temelj za evro dobili končni sporazum pred poletjem.
<SPEAKER ID="021" NAME="Ilda Figueiredo">
v imenu skupine GUE/NGL. - (PT) Gospod predsednik, pred seboj imamo sveženj, v katerega je Svet za ekonomske in finančne zadeve v zadnjem trenutku vnesel spremembe in te še niso bile prevedene v različne jezike. Prvič, obstaja le ena različica - vsaj jaz imam dostop le do angleške različice -, kar nam ne daje popolne slike o tem, kaj se je zgodilo. Drugič, vpletena dejstva so zelo pomembna in posledice za naše države in ljudi so zelo resne, nenazadnje pa je treba upoštevati sedanje razmere v Evropski uniji, na primer v Grčiji in na Irskem ter, kot se napoveduje, na Portugalskem. Zato menimo, da je do teh vprašanj potreben pazljivejši pristop. Zato vztrajamo, da moramo preložiti glasovanje o njih do julija.
<SPEAKER ID="022" NAME="Predsednik">
Zahteva je zavrnjena.
<P>

<P>
Razpored dela je s tem sprejet.

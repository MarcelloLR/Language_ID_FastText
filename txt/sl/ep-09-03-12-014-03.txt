<CHAPTER ID="014-03">
3. Izgon nevladnih organizacij iz Darfurja (glasovanje) 
<P>
Pred glasovanjem o odstavku 1:
<SPEAKER ID="360" NAME="Martine Roure">
v imenu skupine PSE. Gospa predsednica, predlagam ustno spremembo, in sicer, da se za odstavkom 1 vstavi: "Zahteva takojšnjo in brezpogojno izpustitev vseh humanitarnih delavcev belgijske enote Zdravnikov brez meja, ki so jih včeraj ugrabili iz pisarn belgijskih Zdravnikov brez meja v kraju Saraf Umra, 200 kilometrov zahodno od El Fašerja, glavnega mesta Severnega Darfurja".
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Gospa predsednica, beseda "včeraj" ni primerna, saj mora resolucija trajati več kot en dan.
<SPEAKER ID="362" NAME="Martine Roure" AFFILIATION="PSE">
(FR) Gospa predsednica, oprostite, ampak ne razumem, zakaj bi morala biti časovna omejitev. Časovne omejitve ni.
<P>
Ponavljam: "Zahteva takojšnjo in brezpogojno izpustitev vseh humanitarnih delavcev"; ali vas moti "takojšnja"?
<SPEAKER ID="363" NAME="Predsednica">
Gospa Roure, gre za besedo "včeraj". Rekli ste "včeraj"..
<SPEAKER ID="364" NAME="Martine Roure" AFFILIATION="PSE">
(FR) Gospa predsednica, strinjam se. Oprostite. Izbrišite "včeraj". Imate popolnoma prav.
<SPEAKER ID="366" NAME="Charles Tannock">
avtor. - Gospa predsednica, moja skupina predlaga, da se izbrišeta odstavka 2 in 6. Pa ne zato, ker se ne bi strinjali z vsebino, ampak zato, ker menimo, da tega ni treba vključiti v resolucijo, saj bi lahko, zaradi občutljivosti situacije, pomagalo gospodu Al-Baširju, da prekliče odločitev in dovoli vrnitev nevladnih organizacij. Zato predlagamo, da se izbrišeta odstavka 2 in 6. Kolikor vem, imajo socialisti podobno zahtevo in bodo zahtevali izbris odstavka 5, kar tudi mi podpiramo iz podobnih razlogov.
<SPEAKER ID="368" NAME="Martine Roure">
v imenu skupine PSE. - (FR) Potrjujem, kar je pravkar povedal gospod Tannock, zato iz istih razlogov predlagamo izbris odstavka 5.
<SPEAKER ID="370" NAME="Paul Rübig" AFFILIATION="PPE-DE">
(DE) Gospa predsednica, imam eno prošnjo. Glede na to, da so 7. junija volitve in imamo trenutno ogromno obiskovalcev, vas prosim, če bi lahko preverili, ali je možno, da bi bili na aprilskem in majskem zasedanju tukaj v Strasbourgu vsi prostori, vključno s plenarnim zasedanjem, odprti za obiskovalce do polnoči, tako da bi lahko za vse ustrezno poskrbeli.
<SPEAKER ID="371" NAME="Predsednica">
Razglašam, da je zasedanje Evropskega parlamenta prekinjeno.

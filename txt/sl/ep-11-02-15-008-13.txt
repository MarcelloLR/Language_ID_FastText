<CHAPTER ID="008-13">
13. Radioaktivno onesnaženje živil (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Gospa predsednica, rad bi izjavil za zapisnik, da je bilo glasovanje opravljeno neposredno po prejšnjem, zato bi rad izjavil za zapisnik, da glasujem proti. Čeprav nisem mogel glasovati, glasujem proti.
<P>
Poleg tega bi rad opozoril Parlament, da je predlog sklepa o evropskem patentu še predmet sodne odločbe Sodišča Evropske unije, ki jo pričakujemo 8. marca. Zato sem nameraval predlagati, naj Parlament odloži glasovanje o evropskem patentu do razsodbe Sodišča Evropske unije o vprašanju pristojnosti v smislu jezikovnih predpisov.
<P>
Prosim, da se to zapiše v zapisnik.
<SPEAKER ID="147" NAME="Ivo Belet" AFFILIATION="PPE">
Gospa predsednica, gre za ustno spremembo o nadomestilih za kmete, zahvala za pobudo pa gre gospe Rivasi. Sprememba se glasi: "Komisija do marca 2012 Evropskemu parlamentu in Svetu predloži poročilo o ustreznosti mehanizma nadomestil za kmete, katerih živila so onesnažena nad najvišjo dovoljeno stopnjo in se jih ne more dati na trg. Ta mehanizem mora temeljiti na načelu ,onesnaževalec plača'. Po potrebi se poročilu doda zakonodajni predlog za vzpostavitev takega mehanizma." To je skupni predlog petih političnih skupin.
<SPEAKER ID="149" NAME="Predsednica">
S tem je glasovanje končano.

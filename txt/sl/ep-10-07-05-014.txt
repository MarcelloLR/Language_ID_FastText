<CHAPTER ID="014">
Razpored dela
<SPEAKER ID="019" NAME="Predsednik">
Končni osnutek dnevnega reda, ki ga je v četrtek, 1. julija 2010, pripravila konferenca predsednikov v skladu s členom 137 Poslovnika, je bil razdeljen. Predlagane so naslednje spremembe:
<P>
Ponedeljek
<P>
Skupina Zelenih/Evropske svobodne zveze in Skupina naprednega zavezništva socialistov in demokratov v Evropskem parlamentu sta zahtevali, naj se razpravo o poročilu gospe Gallo o uveljavljanju pravic intelektualne lastnine na notranjem trgu prenese na naslednje delno zasedanje.
<P>
Zdaj bi prosil gospoda Cohn-Bendita, da spregovori o tem.
<SPEAKER ID="020" NAME="Daniel Cohn-Bendit">
v imenu skupine Verts/ALE. - (FR) Gospod predsednik, o tem smo že razpravljali na konferenci predsednikov. Številne skupine so razdeljene zaradi poročila gospe Gallo in zdi se, da morajo vse o njem dodatno razpravljati, saj so se pojavile težave in nasprotujoče si točke, ki jih morajo skupine še rešiti. Zato smo zahtevali, da se razprava in glasovanje o poročilu gospe Gallo odloži do septembra, do drugega septembrskega zasedanja ali poznejšega zasedanja. Vprašanje bo treba preučiti na konferenci predsednikov. Rešitev je tako precej preprosta. Glede na to, da zadeva še ni zrela, jo pustimo dozoreti in o njej ponovno razpravljajmo septembra.
<SPEAKER ID="021" NAME="Martin Schulz">
v imenu skupine S&D. - (DE) Gospod predsednik, v imenu naše skupine bi rad podprl predlog gospoda Cohn-Bendita. Naše stališče o situaciji je povsem enako. To je zelo občutljiva in kočljiva tema in vsekakor je smiselno, da ima večjo parlamentarno večino. Zato bi bila dobra zamisel odložiti poročilo in si prizadevati za dosego soglasja na različnih področjih, kjer je to še mogoče. Zato podpiramo ta predlog.
<SPEAKER ID="022" NAME="Manfred Weber" LANGUAGE="DE">
Gospod predsednik, različne vrste plodov potrebujejo različno dolgo, da dozorijo. V imeni skupine Evropske ljudske stranke (Krščanskih demokratov) lahko povem, da je naš plod zrel za sprejetje odločitve in bi zato radi glasovali o poročilu gospe Gallo ter sprejeli odločitev o njem ta teden.
<SPEAKER ID="024" NAME="Predsednik">
Evropski konzervativci in reformisti so zahtevali, da se dnevni red razprav v četrtek popoldne o primerih kršitev človekovih pravic, demokracije in načela pravne države spremeni kot sledi: najprej Zimbabve, nato Venezuela in zatem Severna Koreja.
<SPEAKER ID="025" NAME="Martin Callanan" AFFILIATION="ECR">
Gospod predsednik, upam, da je to dokaj nesporna zahteva. Gre samo za manjšo prilagoditev dnevnega reda v četrtek popoldne v razpravi o človekovih pravicah, tako da bi bil najprej na vrsti Zimbabve, nato Venezuela in zatem Severna Koreja. Ne poskušamo pripisati kakršnega koli posebnega pomena kateri koli od teh tem. Gre samo za to, da je za številne poslance prikladneje, da je Zimbabve na vrsti prvi.
<SPEAKER ID="026" NAME="Francesco Enrico Speroni" AFFILIATION="EFD">
(IT) Gospod predsednik, gospe in gospodje, kot je poudaril kolega poslanec ne gre za dodajanje ali umik točk z dnevnega reda, ampak samo spremembo vrstnega reda različnih točk, ki jih bomo obravnavali, zato menim, da lahko ta predlog nemoteno sprejmemo.
<SPEAKER ID="027" NAME="Predsednik">
Želi kdo nasprotovati zahtevi? Da, prosim, gospod Schulz.
<SPEAKER ID="028" NAME="Martin Schulz" AFFILIATION="S&amp;D">
(DE) Gospod predsednik, morda mi dovolite, da gospodu Callananu postavim vprašanje.
<P>
Gospod Callanan, bi nam lahko, prosim, povedali, zakaj je poslancem lažje najprej razpravljati o Zimbabveju in kateri poslanci so to. To je za nas pomembno merilo za sprejemanje odločitev. Ponovil bom svoje vprašanje. Kaj je točni razlog za to, da se razpravo o Zimbabveju prestavi na prvo mesto, kar bi vam olajšalo razpravljanje o temi?
<SPEAKER ID="029" NAME="Martin Callanan" AFFILIATION="ECR">
Gospod predsednik, gospod Schulz me je postavil v zelo neprijeten položaj: pravzaprav ne vem; to zahtevo sem predal v imenu kolega gospoda Van Ordna, ki je bil zadržan, in nekdo me je prosil, če bi spregovoril o tem.
<P>
(Smeh in aplavz)
<P>
Kot vedno je najboljša politika biti iskren z gospodom Schulzem!

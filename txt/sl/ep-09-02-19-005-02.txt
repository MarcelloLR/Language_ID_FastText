<CHAPTER ID="005-02">
2. Postopek za peticije (Sprememba naslova VIII Poslovnika) (
<P>
- Pred glasovanjem:
<SPEAKER ID="054" NAME="Brian Crowley">
v imenu skupine UEN. - Gospa predsednica, opravičujem se, ker sem prekinil glasovanje.
<P>
V skladu s členom 170 Poslovnika naprošam poslance Parlamenta, da preložijo glasovanje o poročilu gospoda Oneste, kar zadeva postopek za peticije, saj se s to zadevo trenutno ukvarja konferenca predsednikov v kontekstu reforme postopkov Parlamenta. Konferenca predsednikov bo o zelo specifičnih vprašanjih reforme, ki so obravnavana v poročilu gospoda Oneste, razpravljala na zasedanju 5. marca 2009, zato prosim, da, če je mogoče, glasovanje o tem poročilu preložite do delnega zasedanja v Strasbourgu v drugem tednu marca. Parlament naprošam, da to odobri, če je mogoče.
<SPEAKER ID="055" NAME="Gérard Onesta">
poročevalec. - (FR) Gospa predsednica, poskusimo biti natančni. To poročilo spreminja naš predpis oziroma ga pojasnjuje, da bi bilo jasno, kako Odbor za peticije sprejema ali ne sprejema peticij, kako se informacije posredujejo predlagateljem peticij itd.
<P>
Odbor za ustavne zadeve ga je sprejel soglasno, z enim glasom proti, se mi zdi. Zato menim, da to poročilo ni posebej sporno. Obstaja pa en člen, v okviru katerega smo se dogovorili, da bomo, če in ko stopi v veljavo Lizbonska pogodba, razjasnili, da bodo predlagatelji peticij obveščeni, če bo peticija, ki ni bila predložena Parlamentu, temveč Evropski komisiji - saj veste, to so tiste peticije z milijoni podpisov -, povezana z njihovo peticijo.
<P>
Če prav razumem, težave povzroča ta člen, in sicer zaradi sklicevanja na morebitni prihodnji sporazum. Jaz osebno lahko počakam do 5. marca; sprejmem lahko tudi "hitro glasovanje", da se ta sprememba umakne. Po drugi strani pa bi bilo res obžalovanja vredno, če ne bi uredili svojega predpisa v zvezi s tem vprašanjem, saj je bilo v preteklosti s tem toliko težav. Prepuščam se v vaše roke, gospe in gospodje.

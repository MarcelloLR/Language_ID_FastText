<CHAPTER ID="006-01">
1. Sporazum med Evropsko unijo in Združenimi državami Amerike o obdelavi in posredovanju podatkov o sporočilih glede finančnih plačil iz Evropske unije Združenim državam Amerike za namene programa za sledenje financiranja terorističnih dejavnosti (
<SPEAKER ID="146" NAME="Alexander Alvaro" LANGUAGE="DE">
Gospod predsednik, kolegi poslanci bodo morda razumeli, da je potem, ko je Evropski parlament februarja zavrnil ta sporazum, sedaj nujno razjasniti, da smo med tem v sodelovanju s Komisijo uspeli opazno izboljšati besedilo.
<P>
To priložnost bi rad izkoristil in se zahvalil kolegom poslancem iz skupine Evropske ljudske stranke (Krščanskih demokratov), Skupine naprednega zavezništva socialistov in demokratov v Evropskem parlamentu, skupine Zelenih/Evropske svobodne zveze in Konfederalne skupine Evropske združene levice - Zelene nordijske levice, ki so se s tem ukvarjali, za njihovo pomoč pri izdelavi sporazuma v težkih okoliščinah, ki varuje pravico naših državljanov do zasebnosti in tudi njihovo pravico do varnosti. Rad bi spomnil, da je bila to naša prva priložnost, da smo lahko vdahnili življenje v Lizbonsko pogodbo, da ni preprosto le besedilo brez življenja.
<P>
- Po glasovanju:
<SPEAKER ID="147" NAME="Predsednik">
Rad bi se zahvalil gospodu Alvaru in predhodni poročevalki, gospe Hennis-Plasschaert, in vsem kolegom poslancem, ki so vložili toliko dela v ta sporazum. Hvala lepa.
<SPEAKER ID="148" NAME="Rui Tavares" AFFILIATION="GUE/NGL">
Gospod predsednik, vašo pozornost bi rad pritegnil k predlogu spremembe tega poročila, ki poziva Svet in Komisijo, naj sodelujeta s Parlamentom pri imenovanju uradne osebe EU, ki bo zasedla delovno mesto v Washingtonu za nadzor zajemanja podatkov. Vljudno vas prosim, da osebno čim prej stopite v stik s Svetom in Komisijo, da bosta to storila z ustreznim parlamentarnim nadzorstvom.
<SPEAKER ID="149" NAME="Predsednik">
Hvala, ker ste me spomnili. V zvezi s tem bom vzpostavil stik z njimi.

<CHAPTER ID="020">
Enominutni govori o zadevah političnega pomena
<SPEAKER ID="234" NAME="Predsednik">
Naslednja točka so enominutni govori o zadevah političnega pomena v skladu s členom 150.
<P>
Prednost bomo dali tistim poslancem, ki niso prišli do besede v prejšnjem sklopu enominutnih govorov v skladu s členom 150, pred tistimi, ki so zadnjič že spregovorili.
<SPEAKER ID="235" NAME="Traian Ungureanu" AFFILIATION="PPE">
(RO) 4. februarja 2010 je romunski predsednik Traian Băsescu sporočil sklep, ki potrjuje odobritev vrhovnega obrambnega sveta o sodelovanju Romunije v protiraketnem sistemu ZDA. Sporazum bo kmalu predložen romunskemu parlamentu v potrditev. Istočasno je predsednik izjavil, da sporazum ni uperjen proti Rusiji. Menim, da lahko s tem Romunija dokaže svojo sposobnost, da deluje kot strateški partner Združenih držav Amerike v črnomorski regiji in postane neto evropska država, ki zagotavlja varnost.
<P>
Sporazum med Romunijo in ZDA bo v trenutnem kontekstu težkih globalnih izzivov nedvomno učvrstil varnostni sistem evropskih zaveznikov. Po mojem prepričanju bo Evropska unija pozdravila ta velik sporazum.
<SPEAKER ID="236" NAME="Joanna Katarzyna Skrzydlewska" AFFILIATION="PPE">
(PL) Gospod predsednik, izraziti želim izjemno zaskrbljenost nad hitrim slabšanjem razmer Poljakov v Litvi. Litva je članica Evropske unije. Kljub temu so v Litvi kršene temeljne pravice poljske narodne manjšine. V Litvi je skoraj 300 000 Poljakov, v regijah, kjer predstavljajo 60-80 % prebivalstva, pa vendar niso upravičeni do uporabe materinega jezika, kot nadomestnega jezika v uradnih zadevah. Sodišče je naložilo odpravo dvojezičnih imen ulic. Ta sklep izvajajo uslužbenci sodnih organov. Poljska imena se pretvarjajo v litovščino. Poljaki so diskriminirani pri vračanju zemlje. Omejuje se pravica poljskih otrok, da bi se izobraževali v poljskem jeziku. Omejujejo se volilne pravice njihovih staršev.
<P>
Prihodnost Unije je trenutno uravnotežena. Ali še vedno želimo živeti v Evropi varljivih vrednot ali resničnih vrednot? Smer v katero gre Unija, je v določeni meri odvisna tudi od nas. Ali se bomo obrnili stran in prezrli diskriminacijo manjšine, ali pa bomo zgradili varno Evropo v duhu spoštovanja človekovih pravic?
<SPEAKER ID="237" NAME="Andres Perello Rodriguez" AFFILIATION="S&amp;D">
(ES) Gospod predsednik, Parlamentu želim nekaj sporočiti in zaprositi za podporo. Povedati želim, da je na jugu Unije, v industrijskem in podjetniškem mestu Valencii, zgodovinska morska četrt z imenom Cabañal, ki bi lahko bila uničena zaradi načrtov, ki jo svet namerava izvesti po tem, ko je to območje zanemarjal skoraj 20 let.
<P>
Lokalni prebivalci so temu načrtu nasprotovali. Na zahtevo vrhovnega sodišča, je Ministrstvo za kulturo odločilo, da bo načrt oskrunil dediščino, prav tako pa je pred kratkim ustavno sodišče skušalo zastaviti ali naložiti, da se ta načrt zaustavi.
<P>
Državne oblasti ne želijo upoštevati institucij, kar ima za posledico tveganje, nevarnost in pomanjkanje politične odgovornosti.
<P>
Moja prošnja za podporo je namenjena lokalnim prebivalcem, da bi prejeli pomoč, ki jo iščejo v Parlamentu v zvezi s to oskrunitvijo zapuščine, da bi tako bilo mogoče preprečiti takšno obsežno, barbarsko očetje v okrožjih, kot je Cabañal na jugu Evropske unije.
<SPEAKER ID="238" NAME="Cristian Silviu Buşoi" AFFILIATION="ALDE">
(RO) Prejšnji teden sem se udeležil parlamentarnega odbora za sodelovanje med EU in Moldavijo. Rezultati tega srečanja so izjemno spodbudni z vidika dvostranskih odnosov in približevanja Republike Moldavije Evropski uniji.
<P>
Evropi naklonjena vlada v Chişinău je v nekaj mesecih, odkar je prevzela oblast, dosegla opazen napredek. Ta napredek je jasen znak iskrene želje po uresničitvi enosmerne poti v Evropo. Iz razprav v prejšnjem tednu je razvidna politična volja trenutne vlade Republike Moldavije pri zagovarjanju reform, usmerjenih vzpostavitvi trdne demokracije in cvetočega gospodarstva. Pozdravljam začetek pogajanj o novem pridružitvenem sporazumu januarja letos. Evropski parlament mora aktivno sodelovati v tem procesu in podpreti sklepe takšnega sporazuma in načrt za odpravo vizumov.
<P>
Republika Moldavija deli vrednote Evropske unije. Ravno zaradi tega verjamem, da morata tako Evropska komisija, kot tudi Evropski parlament to vlado kar se da hitro finančno podpreti in ji zagotoviti strokovno zanje, ki ga lahko Evropska unija ponudi na številni področjih reform, kot sta gospodarstvo in pravosodje.
<SPEAKER ID="239" NAME="Ryszard Czarnecki" AFFILIATION="ECR">
(PL) Gospod predsednik, žal moram še enkrat spregovorit o razmerah poljske manjšine v državi članici Evropske unije - v Litvi. Zdi se, da država, ki spada v Evropsko unijo, spoštuje vse evropske standarde. Vendar Vilna tega ne počne.
<P>
V Litvi še vedno ni sporazuma o dvojezičnih imenih ulic v krajih, kjer poljsko prebivalstvo predstavlja večino. Do znatnih težav prihaja pri izvajanju izobraževanja v poljskem jeziku. Zaradi ukrepov, ki so jih sprejele litovske izobraževalne ustanove, bo zaprtih približno 100 poljskih razrednih oddelkov. Nedavno so bile za umetniške skupine, ki razširjajo poljsko kulturo, uvedene znatne omejitve.
<P>
Obstaja nenavadno ravnovesje, saj so Litovcem na Poljskem zagotovljene vse njihove pravice, iz poljskega državnega proračuna pa prav tako prejemajo velike subvencije. Čas je za temeljni in civilizacijski odgovor. Čas je, da mednarodne organizacije, vključno z Evropskim parlamentom, prevzamejo zadevo diskriminacije Poljakov v Litvi.
<SPEAKER ID="240" NAME="Gerard Batten" AFFILIATION="EFD">
Gospod predsednik, danes zvečer sem se v poslanski sobi udeležil sprejema umetniške skupine Shen Yun. Lani sem se udeležil njihovega nastopa v Londonu. Njihov namen je ponovno obuditi zanimanje v in ponazoriti tradicionalno kitajsko kulturo, kulturo, ki sta si jo Kitajska komunistična stranka in vlada v zadnjih 60 letih po svojih najboljših močeh prizadevali uničiti.
<P>
Zgrožen sem bil, ko sem ta večer izvedel, da je predviden nastop aprila v Romuniji bil odpovedan zaradi pritiska kitajske vlade. Povsem nesprejemljivo je, da Romunija, država, ki trdi, da je demokratična, dopusti takšen pritisk komunističnega nasilja. Prav tako želim povedati, da skupina Shen Yun zagovarja filozofijo resnicoljubja, strpnosti in sočutja, torej ni prav nič presenetljivo, da se kitajska vlada in Komunistična stranka bojita te ideologije.
<P>
Predsedniku, gospodu Buzeku želim predlagati, da popravimo razmere tako, da čim prej povabimo skupino Shen Yun, da nastopi v Parlamentu. To bi bilo jasno sporočilo podpore tem neprimerljivo pogumnih kitajskih zagovornikov demokracije.
<SPEAKER ID="241" NAME="Seán Kelly" AFFILIATION="PPE">
Gospod predsednik, to priložnost želim izkoristiti in v Parlamentu obsoditi zlorabo Irskih, Britanskih, Francoskih in Nemških potnih listov pri nedavnem umoru poveljnika Hamasa. Vodja policije v Dubaju je povedal, da je 99 % prepričan, da za tem umorom stoji Mossad.
<P>
Če to drži, je šlo za grobo zlorabo potnih listov EU za izvedbo zločina v tretji državi, predvsem pa za zlorabo zaupanja, vsaj kar se Irske tiče, saj smo bili vse od osamosvojitve v letu 1922 nevtralna in prijateljska država, s tem pa omogočili našim državljanom, da potujejo, mogoče preveč svobodno, v kraje, kamor drugi ljudje ne bi smeli potovati.
<P>
Uporaba ponarejenih potnih listov pri tem dogodku je ogrozila ta položaj, predvsem v Dubaju. Visoko predstavnico pozivam, da preišče to zadevo in če za tem stoji vlada ali Mossad, moramo mi in ostale vpletene države biti deležne opravičila.
<SPEAKER ID="242" NAME="Alan Kelly" AFFILIATION="S&amp;D">
Gospod predsednik, na koncu bomo premagali to zmedo. Načrt regionalne pomoči za predpise o državnih pomočeh v Evropi je resno potreben prenove. Zelo zaskrbljujoče je, da ko sem o tem pisal prejšnji Komisiji, so svojo politiko pripravili na osnovi številk Eurostata iz leta 2006. Sedaj, ko se bo izvajal pregled načrta regionalne pomoči, je izredno pomembno spoznanje, da se je evropsko gospodarstvo znašlo v skrajno drugačnih razmerah. Če navedem samo en primer iz moje države, obseg brezposelnosti v srednje zahodnem delu države se je povečal za več kot 40 % v zadnjem letu, ne da bi pri tem omenjali preteklo leto, ko so se številke že povečevale. Območja na srednje-zahodnem delu, kot so Limerick, Clare in Tipperary, potrebujejo obsežno državno pomoč, da bi bilo mogoče spodbuditi ustvarjanje delovnih mest, ki se je znašlo na kritičnih nivojih.
<P>
Glede na dramatične spremembe v irskem gospodarstvu, kot tudi v drugih gospodarstvih, se zdi, da sta leti 2006 in 2007 oddaljeni že celo večnost. Čeprav se zavedam, da je deloma odvisno tudi od držav članic, da Komisijo seznanjajo z vsemi spremembami gospodarskih razmer, pristop Komisije ne bi smel ostati nespremenjen.
<SPEAKER ID="243" NAME="Corneliu Vadim Tudor" AFFILIATION="NI">
(RO) Gospe in gospodje, menim da je pes najpomembnejše darilo, ki ga je bog dal človeku. Poznate citat iz dela Madame Roland, ki je med francosko revolucijo bila obsojena na giljotino: "Bolj ko gledam ljudi, bolj občudujem pse", medtem kot je lord Byron zapisal: "Psi imajo vse dobre lastnosti ljudi, brez njihovih napak."
<P>
V Parlamentu zastopam nekaj milijonov ljubiteljev živali v moji državi, ki so ogorčeni nad krutostjo do potepuških psov, ki se jih neusmiljeno pobija. Tuji obiskovalci Romunije so zgroženi, ko na cestah vidijo trupla psov, barbarski prizor, ki so mu priča tudi otroci. Trenutno župan Bukarešte zahteva spremembo zakona, ki ga je spremenil romunski parlament, in poziva k usmrtitvi potepuških psov. Vendar pa so psi angeli varuhi. Dobro je znano, da so v preteklosti psi pomagali varovati zdravje prebivalcev utrjenih mest, saj kjer so psi ni podgan ali kač.
<P>
Evropski parlament pozivam, naj od romunske vlade zahteva spoštovanje Splošne deklaracije o pravicah živali, pripravljene v Parizu leta 1978. Zaustaviti moramo to pobijanje potepuških psov v Romuniji. Osebe, ki ne marajo živali, ne marajo niti ljudi. Za božjo voljo, saj vendar živimo v tretjem tisočletju našega štetja!
<SPEAKER ID="244" NAME="Ramon Tremosa i Balcells" AFFILIATION="ALDE">
Gospod predsednik, obsoditi želim razmere v sektorju prašičereje v Kataloniji in Evropi. Cena svinjskega mesa se že več kot leto znižuje, že več mesecev pa je nižja od stroškov pridelave. Eden izmed razlogov za to je tudi uvoz prašičev iz držav v gospodarskem vzponu. To uvoz prevečkrat vstopa v Evropsko unijo, ne da bi bil ustrezno pregledan na evropskih carinah.
<P>
V številnih primerih ta uvoz svinjine ne izpolnjuje različnih evropskih predpisov glede kakovosti in zanesljivosti preskrbe s hrano, ki jih Evropska unija nalaga samo evropskim pridelovalcem. Zdi se, da se bo podobno dogajalo tudi v naslednjih letih: povečevanje zahtev po dobrem počutju živali za evropske pridelovalce, vendar nobenega nadzora nad uvozom iz držav v gospodarskem vzponu.
<P>
Gre za jasen primer nepoštene konkurence. S tem bo Evropa zgubila kmete in prašičerejce, brez njih pa bo izgubila pomemben del živilsko-pridelovalne industrije. Te skrbi sem želel deliti z vami.
<SPEAKER ID="245" NAME="Valdemar Tomaševski" AFFILIATION="ECR">
(PL) Gospod predsednik, rad bi se dotaknil razmer narodnih manjšin v Litvi, kjer se njihove pravice nenehno zmanjšujejo.
<P>
V Litvi, na območjih, ki jih naseljujejo koncentracije narodnih manjšin, obstaja splošna prepoved uporabe dvojezičnih tabel z informacijami, ki so se uporabljale 20 let. Šole za narodne manjšine so zmanjšale število podružnic in v pripravi je njihovo zaprtje, kot del procesa z imenom "reforma". V osebnih dokumentih ni mogoče uporabljati izvornega črkovanja tujih imen. Prav tako se Poljaki v Litvi soočajo s težavami, ko zahtevajo vračilo zemlje, ki jo je zasegel komunistični sistem, nedavno pa je bilo na udaru tudi kulturno življenje manjšin. Najstarejši plesni in pevski skupini Wilia oz Litve, ki pleše in poje tradicionalne narodne poljske pesmi, je bila državna pomoč zmanjšana na četrtino prejšnjih sredstev, ukinjena pa so bila tri delovna mesta s polnim delovnim časom, tako da je ostalo le še eno.
<P>
Pravice narodnih manjšin v Litvi morajo biti spoštovane, kot Unija zahteva v svojem sloganu: Združena v raznolikosti.
<SPEAKER ID="246" NAME="Mairead McGuinness" AFFILIATION="PPE">
Gospod predsednik, gospod Tremosa i Balcells je izpostavil vprašanje nizkocenovne pridelave v kmetijstvu in to je vprašanje, ki me močno skrbi, prav tako kot tudi številne druge v Parlamentu. Vendar pa sem bolj zaskrbljena zaradi Komisije in njenega pogleda na kmetijstvo, podeželje in prehrambno industrijo, saj se zdi, da je v strategiji EU 2020 skoraj popolnoma pozabila na ta pomemben sektor Evropske unije. Komisijo pozivam, da tega pomembnega področja ne prezre. Upam, da to ne odraža njenega stališča, da ta sektor ni več pomemben, predvsem ko se ozremo na preoblikovanje proračuna Evropske unije.
<P>
Komisijo bi opozorila, da je kmetijski in prehrambni sektor ključnega pomena zaradi zanesljive preskrbe s hrano, razlogov varstva okolja in za delovna mesta na podeželju. Menim, da se mora to stališče odražati v strategiji EU 2020.
<P>
Zahvaljujem se mladi kmetijski organizaciji na Irskem, Macra na Feirme, ki zastopa moške in ženske, da me je opozorila na to in upam, da Komisija posluša.
<SPEAKER ID="247" NAME="Silvia-Adriana Ţicău" AFFILIATION="S&amp;D">
(RO) Brezposelnost v evrskem območju je na začetku leta dosegla 10 % v primerjavi z 9,6 % v EU-27. Za mlade ljudi ta vrednost presega 21 %. V Evropski uniji posluje približno 20 milijonov podjetij, kamor javni sektor ni vključen, pri čemer je od tega 99 % malih in srednje velikih podjetij. Dve tretjini celotne delovne sile v zasebnem sektorju zaposlujejo mala in srednje velika podjetja.
<P>
Komisijo in države članice pozivam, da pripravijo paket ukrepov, posebej namenjenih podpori malim in srednje velikim podjetjem, da bi se tako lahko izvlekla iz gospodarske in finančne krize. Ta paket ukrepov mora prav tako biti namenjen tistim, ki nameravajo ustanoviti mala in srednje velika podjetja. Ti ukrepi bi lahko vključevali na primer tudi ustrezno prilagoditev Evropskega sklada za prilagoditev globalizaciji in sedmega okvirnega programa za raziskave, kot tudi poenostavitev upravnih meril in postopkov za lažji dostop malih in srednje velikih podjetij do projektov, ki se izvajajo s pomočjo evropskih sredstev.
<P>
Predlagam, tako kot velja za kmete, odobritev državnih garancij za posojila malim in srednje velikim podjetjem, da bi jim pomagali iz krize, seveda za določeno obdobje in do določene višine.
<SPEAKER ID="248" NAME="Georgios Papanikolaou" AFFILIATION="PPE">
(EL) Gospod predsednik, problem nezakonitega priseljevanja v Grčijo je, kot vsi vemo, veliko večji kot v preostali Evropski uniji. Za to obstajajo številni razlogi, vse od njene geografske lege, pa do njene dolge obalne meje.
<P>
Zaradi teh okoliščin je pobuda grške vlade, ki omogoča priseljencem, da lažje pridobijo grško državljanstvo - milorečeno - improvizacija v teh časih in je pripeljala do naslednjega pojava: predlog vlade v državi z najhujšim problemom vsebuje najbolj mile predpise na vseh ravneh v celotni Evropski uniji.
<P>
To ne odvrača, ampak privablja nezakonite priseljence, kar škodi zakonitemu priseljevanju. Manjša pomen socialne kohezije in vključuje necelovit pristop k vprašanju s tem, ko upošteva le zadnji člen v verigi, ki vključuje nezakonit vstop, azil, izgon in dopuščanje bivanja in dela v Evropski uniji. Dopušča možnost pridobitve evropskega državljanstva nezakonitim priseljencem, katerih števila ni mogoče določiti.
<P>
S tega vidika gre za evropsko vprašanje, ki bi ga v neposredni prihodnosti morali podrobno obravnavati.
<SPEAKER ID="249" NAME="Ioan Enciu" AFFILIATION="S&amp;D">
(RO) Spoštovanje pravice do zasebnosti je pred kratkim z uvedbo novih informacijskih tehnologih postalo aktualno vprašanje. Poleg ugodnih posledic teh tehnologij na številnih področjih, se je pojavilo tudi vprašanje vdiranja v zasebnost državljanov, s tem pa tudi potreba po urejanju dostopa do osebnih podatkov. Tu se sklicujem na dejstvo, da mora državljanom biti zajamčena pravica do preverjanja zbiranja, shranjevanja, uporabe in distribucije njihovih osebnih podatkov.
<P>
Trenutna zakonodaja za zaščito podatkov zaostaja in ne more več odpraviti vseh problemov, ki so se pojavili. Velik obseg povratnih informacij s strani javnosti jasno kaže na potrebo po strožjem urejanju pravice do zasebnosti. Prizadevanja Evropske unije, da bi vzpostavile ustrezno pravno zbirko podatkov, so dobrodošla, vendar po mojem mnenju še vedno niso kos novim izzivom.
<P>
(Aplavz)
<SPEAKER ID="250" NAME="Oldřich Vlasák" AFFILIATION="ECR">
(CS) Minilo je več kot šest mesecev, odkar je Kanada izvedla korak brez primere in ponovno uvedla vizumske obveznosti za eno izmed držav članic EU, v tem primeru za državljane Češke republike. Kanada svojo odločitev utemeljuje s tem, da so na drugi strani oceana češki državljani, predvsem Romi množično prosili za azil. V teh okoliščinah želim povedati, da v Češki republiki veljajo za vse enaki pogoji, ne glede na to ali imajo češko, slovaško, vietnamsko ali ukrajinsko državljanstvo, ali pa so češkega, afro-ameriškega ali romskega porekla. Listina o temeljnih pravicah in svoboščinah, ki je del našega ustavnega prava, določa enake narodne in etnične pravice za vse državljane. Dejstvo, da Kanada svoje ukrepe pojasnjuje s sklicevanjem na Rome, je samo po sebi diskriminacijsko, saj gre za priznanje, da so bili pogoji za pridobitev vizuma spremenjeni zaradi ene etnične skupine. Namesto dragih in upravno zapletenih vizumov, bi morala Kanada močno razmisliti o teh razmerah.
<SPEAKER ID="251" NAME="Agustín Díaz de Mera García Consuegra" AFFILIATION="PPE">
(ES) Gospod predsednik, kot veste je Parlament 11. februarja zavrnil program za spremljanje financ teroristov, program SWIFT. Posledično je bil sporazum začasno ustavljen, podatki pa se ne prenašajo.
<P>
Vendar pa se mora Komisija pogajati o novem mandatu. Vprašanje, ki ga želim zastaviti predsedstvu Evropskega parlamenta - ne vam, ampak dejanskemu predsedstvu - ali imamo sogovornika, ali se Združene države Amerike po zavrnitvi pogajajo z Evropsko unijo, ali pa se pogajajo po posameznih primerih, dvostransko s posameznimi državami članicami.
<P>
Gospod predsednik, v vsakem primeru, če ta pogajanja potekajo, zahtevam, da Evropski parlament sodeluje pri pogajanjih, zahteva, glede katere se verjetno vsi strinjamo.
<SPEAKER ID="252" NAME="Mario Borghezio" AFFILIATION="EFD">
(IT) Gospod predsednik, gospe in gospodje, 23. februarja je v mestu Villasanta v Lombardiji prišlo do izjemnega izpusta ogljikovodikov iz rezervoarja v zapuščeni rafineriji, kar je imelo za posledico izjemno onesnaženost bližnje reke Lambro.
<P>
Obseg okoljske nesreče, v kateri se je izlilo več tisoč kubičnih metrov nafte, ne ogroža samo ekosistema reke Lambro in nima posledice samo na favno, ampak obstaja tudi nevarnost razširitve - kljub ukrepanju - v reko Po, ki teče po celotni dolini Po, dokler se ne izlije v Jadransko morje.
<P>
Izjemnost in nujnost razmer, zaradi katerih je regija Lombardija že zahtevala razglasitev izrednega stanja, je takšna, da zahteva tudi posedovanje Evropske unije - in pozivam k posedovanju prek predsedstva - tako s stališča usklajevanja okoljskih pobud na območjih, kamor seveda spada območje Po, kot tudi s stališča obsega finančnih sredstev, ki bodo potrebna za skrajno pomembno obnovitev okoljskega stanja na tem obsežnem območju, ki ga je prizadela huda okoljska nesreča.
<SPEAKER ID="253" NAME="Maria Da Graça Carvalho" AFFILIATION="PPE">
(PT) Regionalne razlike še naprej ostajajo izziv v kontekstu Evropske unije. Zaradi tega je ključnega pomena, da kohezijska politika še naprej podpira manj razvite regije. Zato pozdravljam pobudo strategije EU za območje Baltskega morja in pobudo za Podonavje.
<P>
Iz istega razloga pozivam Parlament, da pozorno preuči možnost novih strategij za druge regije. V jugovzhodni Evropi, na primer v Makaroneziji (Azori, Madeira, Kanarski otoki in Zelenortski otoki) se soočajo s številnimi skupnimi izzivi, strategija za to regijo pa bi izboljšala komunikacijske sisteme, ohranila naravno okolje, spodbudila rast, znanstveno izmenjavo, ustvarjanje delovnih mest in varnost ter olajšala boj proti nezakonitemu priseljevanju. To bi pomenilo tudi razvoj za evropsko mejo na Atlantiku in bi vzpostavilo še dodaten most med Evropo in Afriko.
<SPEAKER ID="254" NAME="Luís Paulo Alves" AFFILIATION="S&amp;D">
(PT) Izpostaviti želim, da v otoških regijah včasih letalski prevoz predstavlja edino sredstvo za dostop in da so pogoji obratovanja odvisni ob obsega potnikov in tovora. Medtem ko so v nekaterih otoških regijah ti obsegi dovolj veliki, da pritegnejo številne letalske prevoznike - kar prinese konkurenčnost in nizke cene prevoza, s tem pa se izboljša tudi dostopnost - obstajajo druga območja, kot so Azori, kjer so takšni obsegi veliko manjši in so zaradi tega neprivlačni za prevoznike. Posledično so višje letalske prevoznine, kar ovira mobilnost ljudi in omejuje privlačnost območja za turiste, kar bi omogočilo razcvet in krepitev izjemnega potenciala za razvoj in razvejanje gospodarske podlage. Ta omejitev je še posebej huda v obdobju krize, v takšnem, kot smo se znašli sedaj.
<P>
To pomeni, da je začasna pomoč ključnega pomena za spodbujanje večjih obsegov potnikov in tovora, da bo trg lahko začel delovati. To bi tem regijam z visokim potencialom v turizmu omogočilo, da se vključijo v cilje vseevropskih omrežij, karih namen je širitev proti mejam Evrope.
<SPEAKER ID="255" NAME="Czesław Adam Siekierski" AFFILIATION="PPE">
(PL) Kljub dejstvu, da so številni gospodarstveniki in politiki že razglasili konec krize v Evropi, se še vedno soočamo z negativnimi posledicami. Mesečni podatki o stopnji brezposelnosti v Uniji so vse bolj moreči. V Evropi je trenutno 23 milijonov ljudi brez dela. To pomeni, da je kriza uničila večletna prizadevanja za spodbujanje zaposlovanja. Izjemno škodljiv pojav je nenehno naraščanje števila brezposelnih mladih ljudi. Trenutno je brez dela eden izmed petih mladih Evropejcev. Predpostavljamo lahko, da bodo te razmere pripeljale do izjemno škodljivih socialnih posledic, kot je povečanje kriminala, alkoholizem, zloraba drog in problematične družine. Glede možnih poti za hiter izhod iz recesije bi morali po mojem mnenju dobro izkoristiti naše največje sredstvo - notranji trg Skupnosti. Na evropski ravni je potrebno večje usklajevanje, da bi bilo mogoče v celoti izkoristiti možnosti skupnega gospodarskega prostora. Potrebujemo dodatno poenostavitev pravil za njegovo delovanje, hkrati pa moramo razviti resnično gospodarsko unijo.
<SPEAKER ID="256" NAME="Claudiu Ciprian Tănăsescu" AFFILIATION="NI">
(RO) Zaradi izteka standarda GMP v začetku februarja je bila Državnemu institutu Cantacuzino za raziskave in razvoj na področju mikrobiologije in imunologijo s sedežem v Bukarešti odvzeta licenca za izdelavo in trženje izdelkov za vbrizgavanje, vključno s cepivi. Po izvedbi načrta korektivnih ukrepov, ki jih je pripravilo vodstvo inštituta, skupaj z državno agencijo za zdravila in odobrilo Ministrstvo za zdravje, so na Inštitutu Cantacuzino pričakovali, da bodo v drugi polovici aprila ponovno pridobili dovoljenje za izdelavo cepiv.
<P>
Vendar ne smemo pozabiti, da prenehanje delovanja instituta, strateškega pomena za državo in Evropo, kot je Institut Cantacuzino, vključuje zelo veliko tveganje. Zato je po mojem mnenju pomembno, da evropske institucije izvajajo strožji nadzor, s katerim bo mogoče v prihodnje preprečiti ponovitev takšnih razmer na evropski ravni.
<SPEAKER ID="257" NAME="Georgios Papastamkos" AFFILIATION="PPE">
(EL) Gospod predsednik, z vsem spoštovanjem zahtevam, da nam jutri predložite seznam vseh tistih, ki so hoteli spregovoriti za eno minuto, ki bo pripravljen na dveh merilih: prvič, da niso spregovorili na prejšnjem plenarnem zasedanju in drugič, čas ob katerem so vložili svojo zahtevo.
<P>
Ob vsem spoštovanju do vas in službe mislim, da ni v njeni pristojnosti, da po lastni volji dodeljuje čas. Obstajajo nekatera načela in prvo načelo je načelo preglednosti.
<P>
Pričakujemo, da bomo jutri dobilo seznam - vidim, da se tudi drugi poslanci strinjajo s tem - na podlagi dveh meril in sicer: merilu časa, ko so vložili svoje zahteve in merilo ali spregovorili na prejšnjem plenarnem zasedanju.
<SPEAKER ID="258" NAME="Predsednik">
Kot veste za merilo uporabljamo enako porazdelitev govorov med različnimi političnimi skupinami, na podlagi velikost skupine, prav tako pa dajemo prednost tistim, ki na prejšnjem zasedanju niso spregovorili. To so merila, ki jih uporabljamo.
<SPEAKER ID="259" NAME="Michail Tremopoulos" AFFILIATION="Verts/ALE">
(EL) Gospod predsednik, iz Skupine Zelenih/Evropske svobodne zveze danes ni spregovoril nihče, medtem ko je spregovorilo pet ali celo sedem poslancev iz drugih skupin. Sprašujem vas.
<SPEAKER ID="260" NAME="Predsednik">
Ravno to sem prej pojasnil, gospod Tremopoulos. Iz vaše skupine smo prejeli tri zahteve. Vsi ti poslanci so na prejšnjem zasedanju že govorili. Zato smo uporabili to merilo za enakomerno porazdelitev govorov.
<SPEAKER ID="261" NAME="María Muñiz De Urquiza" AFFILIATION="S&amp;D">
(ES) Ali ste ta merila izbrali vi, ali službe za zasedanje? Ali so kje zapisana?
<SPEAKER ID="262" NAME="Predsednik">
Iz seznama poslancev, ki so zaprosili za besedo, je razvidno, kateri so spregovorili na prejšnjem zasedanju v skladu s členom 150.
<P>
Na podlagi teh informacij predsedstvo da besedo vsem političnim skupinam. Zgolj po naključju so poslanci iz Skupine Zelenih/Evropske svobodne zveze, ki so zaprosili za besedo, govorili tudi na prejšnjem zasedanju. Zato jim nismo dali prednosti. To se zgodili. Zagotoviti skušamo, da lahko spregovori vsakdo glede na velikost ustrezne skupine in glede na merilo, ki sem vam ga pojasnil v zvezi s tistimi, ki na prejšnjem zasedanju niso spregovorili.
<SPEAKER ID="263" NAME="María Muñiz De Urquiza" AFFILIATION="S&amp;D">
(ES) To je lahko zelo razumno merilo, vendar ali je zapisano v katerem koli členu Poslovnika o delu zasedanja ali Parlamenta?
<SPEAKER ID="264" NAME="Predsednik">
Predsedstvo v skladu s svojimi pooblastiti tolmači pravilen način vodenja zasedanja na pošten in ravnotežen način za vse skupine.
<SPEAKER ID="265" NAME="Chrysoula Paliadeli" AFFILIATION="S&amp;D">
Gospod predsednik, vprašati želim, ali sem tudi jaz na seznamu tistih, ki so zaprosili za besedo danes in ali sem tudi na seznamu tistih, ki so spregovorili na zadnjem zasedanju. Ali lahko dobil vprašanje na ta odgovor takoj sedaj?
<SPEAKER ID="266" NAME="Predsednik">
Takoj vam bom posredoval informacijo. Gospa Paliadeli, ste na seznamu govornikov skupine socialistov. Vrstni red za govor se ujema z vrstnim redom, v katerem ste zaprosili za besedo: zabeleženi ste po vrstnem redu, v katerem ste zaprosili za besedo. Besedo smo dali šestim članom vaše skupine.
<SPEAKER ID="267" NAME="Chrysoula Paliadeli" AFFILIATION="S&amp;D">
Gospod predsednik, na podlagi česa?
<SPEAKER ID="268" NAME="Predsednik">
Na podlagi kronološkega vrstnega reda - časovnega razporeda. Na tem seznamu ste pod številko devet.
<P>
Nadaljevali bomo z zasedanjem.
<P>
(Vzkliki iz dvorane)
<P>
Pojasnil sem merila. Kaj še želite vedeti?
<SPEAKER ID="269" NAME="Corina Creţu" AFFILIATION="S&amp;D">
Gospod predsednik, edini problem, ki ga vidimo je v tem, da bi bilo dobro v naprej vedeti, kdo bo dobil besedo. Ura je 10 zvečer in zastonj čakamo, če ne bomo dobili priložnosti za govor. Mislim, da bi morali imeti pravilo, s katerim bi vedeli vsaj dve uri vnaprej, kdo bo spregovoril.
<SPEAKER ID="270" NAME="Predsednik">
Vaše pripombe bomo upoštevali.
<SPEAKER ID="271" NAME="John Bufton" AFFILIATION="EFD">
Gospod predsednik, za to niste krivi vi, vendar gre za popolno sramoto. Tu čakamo že več ur, da bi spregovorili. Sedaj je ura 10 zvečer. Enominutni govori potekajo, dodeljen nam je čas, vendar je to patetično. Če bomo tukaj porabili čas za pomembna vprašanja, ki se nanašajo na naše regije, bi vsekakor morali imeti možnost odločanja.
<P>
V vaši organizaciji morajo biti priprave, znotraj tega nesmiselnega parlamenta, v skladu s katerimi bomo lahko dejansko rekli, da bomo prisotni in da bomo prejeli čas za govor. Neumno je, da čakamo in posedamo tu v upanju, da bomo lahko spregovorili. Ljudje v naši državi, Združenem kraljestvu, so siti teh neumnosti, ker ne moremo zagovarjati njihovih pravic in njihovih vprašanj.
<P>
To je resnično smešno. Povejte to gospodu Barrosu. Že prej sem mu povedal, da je vse to le farsa. Če bom tu do desetih zvečer v ponedeljek, torek, sredo in četrtek, potem bi morali vsaj imeti možnost spregovoriti o pomembnih zadevah, ki se nanašajo na naše države članice. Gospod, prosim vas, da to poveste svojim voditeljem, saj ne gre za demokracijo ampak za diktaturo.
<SPEAKER ID="272" NAME="Predsednik">
Hvala. Opozoriti vas moram, da je Gospod Barroso predsednik Komisije, ne Evropskega parlamenta.
<SPEAKER ID="273" NAME="Sonia Alfano" AFFILIATION="ALDE">
(IT) Gospod predsednik, če bi namesto vsega tega pričkanja imeli priložnost za govor, bi mogoče lahko tudi za naše volivce lahko storili kaj dobrega, saj je ura 10 zvečer in vsi dobro vemo, da bi morali priti do besede. Vsakdo izmed nas je prišel sem, da bi sporočil zahteve naših volivcev. Ena minuta časa za govor je že tako zelo malo, krajšanje seznama pa je po mojem mnenju tudi zelo arogantno.
<SPEAKER ID="274" NAME="Predsednik">
Gospe in gospodje, razmere so zelo jasne. Za te govore imamo na voljo pol ure, torej se moram tega držati. Tisti, ki zahtevate besedo, bi porabiti več kot le pol ure. Predsedstvo uporablja razumna, poštena merila in to je del njegovih pristojnosti.
<P>
Razumem vaše razočaranje. Skupaj z direktorjem služb za plenarna zasedanja, bomo preučili, kako bi lahko zagotovili približno idejo - saj točen podatek nikoli ne bo možen, ampak vsaj približno idejo - kdo izmed vas bo dobil besedo, da bi tako lahko zmanjšali število poslancev, ki čakajo. To bomo storili prostovoljno in se potrudili po najboljših močeh.
<P>
Z vašim dovoljenjem bomo sedaj nadaljevali zasedanje, drugače bomo celo noč razpravljali o isti zadevi.
<P>
S tem se ta točka zaključi.
<P>
Pisne izjave (člen 149)
<SPEAKER ID="275" NAME="Tunne Kelam  " AFFILIATION="PPE">
v pisni obliki. - To je obdobje ključnih določitev v odnosu med EU in Belorusijo. Program za vzhodno partnerstvo je režimu v Belorusiji omogočil, da omili svoj tog nadzor nad družbo in odpre pot demokratičnim reformam. Vendar pa mora biti postopek vzajemen. Gospodarska pomoč EU in zagon projektov sodelovanja lahko pripeljeta do trdnega napredka le, če bodo vsak dobronameren korak EU spremljali resnični ukrepi za ponovno vzpostavitev odprte demokratične družbe v Belorusiji. Ocene razmer Milinkeviča, dobitnika nagrade Saharova, so pesimistične. Kot nam je povedal, se razmere na področju človekovih pravic niso izboljšale. Celo poslabšale so se. Istočasno, če pri tem ne pozabimo, da je Lukašenkov režim bolj kot kadar koli odvisen od zahodne tehnologije, denarja in trgov, ima EU še dodaten vzvod nad nadaljnjim ravnanjem režima. Najprej moramo razumeti, da beloruski diktator preiskuje, kako resni so njegovi starši EU glede pomembnosti demokratičnih reform. Zato je ključnega pomena poslati jasno sporočilo, da je prednostna naloga EU izvesti resnične spremembe na področju človekovih pravic.

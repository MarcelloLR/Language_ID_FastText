<CHAPTER ID="007-05">
5. Razmere v Gruziji (glasovanje)
<P>
- Pred glasovanjem o odstavku 19:
<SPEAKER ID="072" NAME="Elmar Brok">
v imenu skupine PPE-DE. - (DE) Gospod predsednik, pri oblikovanju te resolucije smo uporabili predhodno besedilo, pri čemer njegova vsebina ne sporoča v celoti, da se je medtem srečal Evropski svet.
<P>
Zato predlagam, da se drugi del besedila glasi: "in zato pozdravlja odločitev Evropskega sveta, da napoti". Naše poročilo se zdaj glasi, da pozivamo Svet, naj to naredi, a je to že storil. Zato bi morali primerno prilagoditi besedilo.
<P>
(Parlament se je strinjal, da sprejme ustni predlog spremembe.)
<P>
- Pred glasovanjem o resoluciji:
<SPEAKER ID="074" NAME="Martin Schulz">
v imenu skupine PSE. - (DE) Gospod predsednik, v moji skupini je včeraj potekala živahna razprava o tej kompromisni resoluciji. V nekaterih osnovnih točkah se razlikuje od besedila, ki smo ga mi kot skupina socialdemokratov v Evropskem parlamentu prvotno prispevali. S tem nikakor ne mislim izraziti dvomov o pogajanjih ali zmanjšati uspešnosti pogajalcev pri doseganju kompromisne resolucije z drugimi skupinami, vendar obstaja element, ki ga ne moremo doseči, pri čemer je v naši resoluciji najpomembnejši.
<P>
Čeprav ta element, ki ga bom kmalu navedel, ni več vključen v besedilo, se je naša skupina odločila, da bo glasovala za kompromisno resolucijo, ker menimo, da je pomembno, da Evropski parlament pošlje enotno sporočilo. Vseeno želim tu jasno povedati, da bi zelo radi videli, da se napadalen odnos predsednika Sakašvilija omeji, in tudi, da bi se na začetku konflikta omejil popolnoma neprimeren ...
<P>
(Ugovarjanje poslancev na desni in ploskanje poslancev na levi.)
<P>
Radi bi videli, da bi bilo dogajanje na začetku vključeno v to resolucijo, da bi postalo jasno, da so prav tisti ljudje, ki zdaj tako glasno ugovarjajo, hkrati tisti, ki hočejo zaostriti konflikte in jih ne omiliti.
<P>
(Ploskanje poslancev na levi in ugovarjanje poslancev na desni.)
<SPEAKER ID="075" NAME="Predsednik">
Zagotovo razumete, da v tej fazi glasovanja ne nameravam ponovno začeti razprave. Skupina socialdemokratov v Evropskem parlamentu je menila, da je vredno razložiti njeno končno glasovanje s to pripombo, pri čemer mislim, da so vsi razumeli, za kaj je šlo. Razprave ni treba ponovno začeti. Zato nadaljujemo z glasovanjem o skupnem predlogu resolucije.

<CHAPTER ID="020">
Poročilo o politiki konkurence za leto 2008 (kratka predstavitev) 
<SPEAKER ID="216" NAME="Predsednik">
Naslednja točka je razprava o poročilu gospe Sophie in 't Veld v imenu Odbora za ekonomske in monetarne zadeve o politiki konkurence za leto 2008 -
<SPEAKER ID="217" NAME="Sophia in 't Veld">
poročevalka. - Gospod predsednik, komisarji in komisarke, dragi kolegi - tudi tisti, ki pravkar zapuščate dvorano - to poročilo je bilo sprejeto z veliko večino v Odboru za ekonomske in monetarne zadeve (ECON) in predstavlja skupna prizadevanja vseh političnih skupin. Zahvaliti se želim vsem poročevalcem v senci -, ki so še prisotni, kolikor lahko vidim - za njihovo odlično sodelovanje.
<P>
ECON še posebej pozdravlja poudarek na potrošnikih. Prejšnja komisarka gospa Kroes je opravila odlično delo pri postavitvi potrošnika v središče politik konkurence in verjamemo, da bo komisar Almunia nadaljeval s tem.
<P>
Prešla bom na prvo veliko vprašanje in sicer vprašanje kartelov. Podrobno smo obravnavali vprašanja, kot so najučinkovitejše sankcije, poštenost visokih glob in upravičenost kazenskih sankcij.
<P>
Preden se dotaknem podrobnosti naših razprav, želim opozoriti evropska podjetja, da je najboljši način, kako se izogniti sankcijam ta, da ne sodelujejo v kartelih. Mogoče mislite, da boste prelisičili organe, pristojne za konkurenco, vendar v resnici škodite potrošniku. Karteli niso pametni. So graje vredni.
<P>
Zato pozdravljamo odločno držo, ki jo je zavzela Evropska komisija glede protikonkurenčnega obnašanja. Ključnega pomena je, da sankcije kaznujejo slabo obnašanje, predvsem večkratne kršitelje, istočasno pa morajo spodbujati skladno delovanje. Sankcije morajo imeti dovolj velik odvračalni učinek. Visoke globe so učinkovito orodje, vendar kot edini instrument mogoče ne zadostujejo. Zato pozivamo Komisijo, da pripravi predloge s katerimi bi razpoložljiva orodja postala naprednejša in učinkovitejša. V poročilu predlagamo obravnavo vprašanj, kot so individualna odgovornost, preglednost in odgovornost podjetij, krajši postopki, zahtevano delovanje in razvoj evropskih standardov ter programov zagotavljanja skladnosti poslovanja podjetij.
<P>
Drugo ključno vprašanje je državna pomoč. V kontekstu gospodarske krize so bili odobreni ogromni zneski državne pomoči. V izrednih okoliščinah potrebujemo izredne ukrepe. Tega se zavedamo, vendar ne smemo izgubiti pregleda nad dejstvom, da ima odobritev državne pomoči posledice. Popači konkurenco in vodi v rekordne ravni javnega dolga in proračunskega primanjkljaja. Račun za to dejanje bo izstavljen prihodnjim generacijam. Dolžni smo upravičiti vsak cent, ki smo ga porabili. Zato me veseli, da ECON poziva Komisijo, da temeljito ovrednoti rezultate izjemnega zagotavljanja državne pomoči.
<P>
Predvsem želimo videti ovrednotenje državne pomoči za tako imenovano zeleno okrevanje. Pred dvema letoma so nas prepričali, naj sprejmemo paket za okrevanje in ukrepe državne pomoči z obljubo, da bodo uporabljeni za že dolgo pričakovano vzpostavitev trajnostnega gospodarstva znanja. Sprašujemo vas, ali je denar resnično prinesel te spremembe? Za kaj je bil porabljen? Kdo so bili upravičenci in kaj so dejansko storili za zeleno okrevanje?
<P>
Prav tako potrebujemo jasnost, komisar, glede vpliva izvajanja državne pomoči na finančni sektor, predvsem pa glede morebitnih učinkov popačenja.
<P>
Nekaj besed želim spregovoriti o vprašanju vertikalnih omejitev. Vemo, da bo trenuten sporazum ponovno pregledan maja letos. Evropska komisija se je predhodno zavezala, da bo v proces ponovnega procesa tesno vključila Evropski parlament. Vendar pa moram na žalost o zadnji različici brati v medijih. Ko sem govorila s Komisijo, da bi dobila nekaj dokumentov, ki so ušli v tisk, je bilo potrebnega veliko prepričevanja, da sem jih dobila in ne morem skriti nezadovoljstva. Komisija mora preprečiti sistematično in načrtno odtekanje informacij v medije. Zanikanje, da se to dogaja, žali našo inteligentnost.
<P>
Glede vsebine predlogov Komisije dopuščajo diskriminacijo nad prodajalci na drobno preko spleta, ki nimajo fizičnih prodajaln. Kot poročevalka sem izkoristila privilegiran položaj in predložila spremembo, s katero pozivam Komisijo, da te razmere odpravi. V 21. stoletju moramo spodbujati, ne pa omejevati konkurenčnost prodajalcev na drobno preko spleta. Pozivamo Komisijo, da interese potrošnikov postavi pred interese kapitala.
<P>
Komisijo pozivamo, da opravi sektorske študije, ki bi morale biti že davno opravljene, predvsem glede oglaševanja preko spleta, kar je Parlament že večkrat zahteval. Če Komisija tega ne želi storiti, želimo razumeti merila za zavrnitev.
<P>
Komisar pozdravljamo zavezanost komisarja Almunie, da bo vključil Parlament v oblikovanje politik konkurence. Gospodarska kriza je jasno pokazala potrebo po večji demokratični legitimnosti politik konkurenc in v tem kontekstu domnevam, da je bil incident z dokumentom o vertikalnih omejitvah le napaka. Zavedamo se neodvisnosti Komisije - in kot pripadnica liberalne stranke, se tega dobro zavedam tudi sama - vendar tudi pričakujemo, da bo Komisija vključila Parlament v oblikovaje politik konkurence, skladno s smernicami, določenimi v poročilu.
<P>
Z veseljem pričakujemo odgovor Komisije. Hvala za potrpljenje, gospod predsednik.
<SPEAKER ID="218" NAME="Michel Barnier" LANGUAGE="FR">
Gospod predsednik, zahvaliti se želim gospe in 't Veld v imenu mojega kolega in prijatelja gospoda Almunie za njeno poročilo o politiki konkurence za leto 2008. Prav tako se želim zahvaliti gospodu Bütikoferju in gospodu Bielanu, ki sta kot poročevalca za Odbor za industrijo, raziskave in energetiko in Odbor za notranji trg in varstvo potrošnikov prav tako prispevala k temu poročilu.
<P>
Gospa in 't Veld, Komisija je opazila, da letos resolucija Parlamenta obravnava večje število vprašanj, na kar ste nas pred nekaj tudi trenutki opozorili. Poleg na poročilo Komisije o politiki konkurence, se nanaša tudi na poročila Komisije o tem, kako predpisi delujejo in o pregledu predpisov, ki se nanašajo na koncentracije.
<P>
Kar se Komisije tiče, ima vaša resolucija dva namena. Prvič, ta resolucija nam omogoča, da še izboljšamo vsebino naših letnih poročil o politiki konkurence in drugič, kar je še pomembnejše, služila bo kot podlaga, s katero bo Komisija stopila v podroben dialog s Parlamentom. Gospodu Almunii bom prenesel vaše zadnje spodbude, da bi bilo mogoče dialog s Parlamentom še poglobiti.
<P>
Ta dialog je ključnega pomena za dobro delovanje vseh politik in po našem mnenju to vključuje politiko konkurence. Parlament nas je spomnil na njegovo željo glede tega, da bi politika konkurence delovala znotraj okvira postopka soodločanja. Gospa in 't Veld, dovolite mi, da spregovorim odkrito: Komisija nima pristojnosti, da bi spreminjala določbe pogodbe v zvezi s pravno podlago, ki velja za to politiko konkurence. Vendar smo pripravljeni po posameznih primerih preučiti, ali je mogoče uporabiti soodločanje za nove pobude, kadar njihovi nameni presegajo področje pristojnosti konkurence.
<P>
Veste, da je glede tega komisar Almunia januarja najavil, da bo Parlament popolnoma vključen v vse zakonodajne pobude, ki se nanašajo na odškodninske tožbe, vložene s strani fizičnih oseb. Komisija, prav tako kot Parlament, ne verjame, da bi lahko trenutna gospodarska kriza opravičevala ohlapnejša pravila konkurence pri nadzoru nad koncentracijo ali državno pomočjo. Trenutna evidenca Komisije jasno kaže, da je ostala zelo odločna glede teh načel: preprečevanje vseh popačenj konkurence, tudi v obdobjih krize, ter hkratno ohranjanje prožnosti in odprtosti glede postopkov, kadar je to potrebno.
<P>
2008, leto v katerem se je ta gospodarska in finančna kriza začela, je bilo zelo posebno. Poročilo o politiki konkurence odraža zelo ambiciozno delo, ki ga je Komisija izvedla v tem kontekstu, ob tesnem sodelovanju s svojimi partnerji na nacionalni in evropski ravni.
<P>
Kriza je dosegla najnižjo točko v 2009. Ključno poglavje tega poročila 2009 bo namenjeno konkurenčnosti v kontekstu te gospodarske in finančne krize. Poročilo naj bi bilo potrjeno v drugem četrtletju tega leta. Parlamentu ga bo predstavil komisar Almunia. To bo vsekakor priložnost za Parlament in Komisijo, da ponovno začneta s konstruktivno razpravo.
<P>
Gospa in 't Veld, v govoru ste prav tako izpostavili vprašaje vertikalnih omejitev, vašo predlagano spremembo. Gospa in 't Veld, v zvezi s to temo je Komisija prepričana, da je našla razumno ravnovesje.
<P>
Na eni strani izjeme po skupinah dobaviteljem omogočajo, da izberejo svoje distributerje in z njimi sklenejo sporazum o pogojih nadaljnje prodaje za zagotovljene izdelke, tako z vidika prodaje v fizičnih prodajalnah, kot tudi z vidika prodaje preko spleta. Tako lahko izberejo najboljši način za distribucijo svojih izdelkov in ščitijo ugled blagovne znamke.
<P>
Na drugi strani pa mora biti odobrenim distributerjem zagotovljena prosta uporaba interneta, pogoji, ki veljajo za njihov prodajo preko spleta, pa morajo biti enakovredni pogojem za prodajo v fizičnih prodajalnah, da bi se bilo mogoče izogniti nepotrebnih omejitvam glede uporabe interneta. To pomeni, da predlog prispeva k splošni politiki Komisije glede spodbujanja trgovine in trga na spletu.
<SPEAKER ID="219" NAME="Seán Kelly" AFFILIATION="PPE">
Gospod predsednik, poročevalka je omenila kartele. Obstoj kartelov in dokazovanje, da obstajajo, sta dve različni zadevi. Vem, da na Irskem, predvsem v kmetijskem sektorju, številni kmeti verjamejo, da so podjetja povezana v kartel. Ker je Irska otoška država, postaja prevoz govedi - predvsem sedaj, s povečanimi, skoraj krutimi omejitvami - vse težji, tako da ga podjetja popolnoma obvladajo.
<P>
Treba se je zavedati, da cene počasi enotno rastejo, vendar pa neenotno in hitro padejo. Zaradi tega znaša razlika v ceni med govedom na Irskem in v Britaniji nekje med 150 EUR in 200 EUR na glavo. Kot sem rekel, to je težko dokazati. Mogoče bi lahko komisar Barnier uporabil svojo dobro anteno in preveril, ter mogoče pomagal pri izvedbi korektivnih ukrepov.
<SPEAKER ID="220" NAME="Andreas Schwab" AFFILIATION="PPE">
(DE) Gospod predsednik, na začetku se želim zahvaliti komisarju za predstavitev, hkrati pa želim izpostaviti, da je vsebina določb evropskega zakona o konkurenci zelo naklonjena interesom potrošnikov. Veseli me, da je Komisija tokrat prvič vključila svoje poglavje o zakonu o konkurenci ter njegov pomen za potrošnike. To je še posebej razveseljivo po petih letih neplodnega posredovanja evropske politike konkurence s strani Evropske komisije.
<P>
Še vedno naš čaka težka faza izvajanja evropskega zakona o konkurenci, ki se predvsem nanaša na pravice do pomoči in predpise o pomoči držav članic bankam. V 2008 to ni predstavljalo težave. V zvezi s tem poročilom Komisiji daje jasno sporočilo, da mora to spremljati zelo pozorno, da ne bo negativno vplivalo na enotni trg, pa tudi na evropske potrošnike.
<P>
Glede na to je obravnava malih in srednje velikih podjetij še posebej pomembna. Poročilo je jasno naklonjeno srednje velikim podjetjem, ki so deležna posebne obravnave, ko govorimo o izrekanju glob v primeru kartelov.
<P>
Vertikalne ureditve na spletnem trgu je tako po našem mnenju težko vzpostaviti, vendar se zdi, da je ocena, kot je sedaj predlaga po glasovanju v Odboru za ekonomske in monetarne zadeve, preuranjena, s tem pa želimo podpreti poročilo Odbora za ekonomske in monetarne zadeve.
<SPEAKER ID="221" NAME="Antolín Sánchez Presedo" AFFILIATION="S&amp;D">
(ES) Gospod predsednik, poročilo o politiki konkurence za leto 2008 prvič vključuje oddelek o kartelih in potrošnikih. Prvič se nanaša tudi na izrekanje korektivnih glob. Poleg tega poročilo omenja pomembne pobude, kot so spremne smernice k paketu o podnebju in energiji in Bela Knjiga o odškodninskih tožbah zaradi kršitve protimonopolnih pravil.
<P>
Poročilo prav tako obravnava vlogo politike konkurence v času krize. Učinki te politike so pomagali stabilizirati in zmanjšati državno pomoč. Ko bomo izšli iz krize, bomo morali nujno odpraviti nastala popačenja in ponovno vzpostaviti enake pogoje, da bi se s tem izognili moralnemu tveganju.
<P>
Poročilo poziva k opredelitvi prihodnosti avtomobilskega sektorja, da se nameni pozornost problemom, s katerimi se soočajo mala in srednje velika podjetja in k preiskavi distribucijske verige v prehrambni industriji skupaj z naknadnimi ukrepi za mlečne izdelke.
<P>
Prav tako zagovarja bolj dovršeno in zakonito politiko konkurence, ter s tem krepi vlogo Parlamenta. Zaradi tega ga podpiramo in čestitam poročevalki za dosežen rezultat.
<SPEAKER ID="222" NAME="Zigmantas Balčytis" AFFILIATION="S&amp;D">
(LT) Kot poročevalec v senci želim najprej čestitati kolegici poslanki, gospe in 't Veld za odlično pripravljeno poročilo. Menim, da poročilo jasno izpostavlja tista področja, ki bi jim Komisija morala nameniti posebno pozornost. Najprej je to spremljanje ukrepov državne pomoči. Evropska komisija je v času krize državam članicam dala priložnost, da izključno uporabljajo ukrepe državne pomoči. Ker so bili ti ukrepi zagotovljeni na hitro, mora Komisija preučiti, ali so se uporabljali namensko, ali so bili učinkoviti in ali je kriza povzročila protekcionistično ukrepanje s strani držav članic, saj protekcionizem in delitev skupnega trga škodita konkurenčnosti in le slabita položaj Evropske unije v globalnem gospodarstvu. Prav tako sem zadovoljen, da je poročevalka upoštevala mnenje odbora ITRE glede problemov notranjega energetskega trga Evropske unije, predvsem dejstvo, da konkurenčnosti trga in splošnega delovanja ni mogoče zagotoviti tako dolgo, dokler bodo obstajali energetski otroki, energetska infrastruktura pa medsebojno ne bo povezana ter ne bo delovala pravilno.
<SPEAKER ID="223" NAME="Predsednik">
Razprava je zaključena.
<P>
Glasovanje bo potekalo ob 12.00 v torek, 9. marca 2010.

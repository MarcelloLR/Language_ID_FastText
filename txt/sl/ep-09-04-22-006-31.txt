<CHAPTER ID="006-31">
31. Stroji za nanašanje pesticidov (
<P>
Pred glasovanjem o spremembi 39:
<SPEAKER ID="125" NAME="Leopold Józef Rutowicz" LANGUAGE="PL">
Julija 2006 je Komisija predstavila strategijo, katere cilj je bil zmanjšati splošna tveganja in škodljive učinke pesticidov na človekovo zdravje in okolje. Zadnji element strategije je predlog direktive o strojih za nanašanje pesticidov, ki spreminja Direktivo 2006/42/ES o strojih. Direktiva predpisuje zahteve, ki jih mora izpolnjevati oprema za nanašanje pesticidov za omejitev škodljivih učinkov pesticidov na okolje, upravljavca in okolico. Uvedba teh zahtev bo zmanjšala razlike med zakonskimi ureditvami in postopki med državami Skupnosti na področju nanašanja pesticidov, zagotovila enotno raven varovanja okolja v Skupnosti in omogočila prost pretok teh strojev na trgu EU, kar je še zlasti pomembno za mala in srednja podjetja, ki so najpogostejši proizvajalci opreme te vrste.
<P>
O osnutku predloga in predlaganih spremembah smo razpravljali na delavnicah, na srečanjih s predstavniki Sveta, Komisije, poročevalci v senci in zainteresiranimi strankami, ter na tristranskih pogovorih. Glede na velike tehnične razlike med vrstami strojev - od preprostih ročnih do takih, ki jih upravlja strokovno usposobljeno osebje - nekatere spremembe niso bile sprejete, zato smo sklenili, da bodo vključene v standarde, ki jih bo sestavil Evropski odbor za standardizacijo na zahtevo Komisije. Tako smo lahko dosegli soglasje, sprememba 39 je bila sprejeta in to stališče je potrdil tudi Svet.
<P>
Zlasti bi se rad zahvalil poročevalcem v senci, predstavnikom Komisije in Sveta, administraciji Odbora za notranji trg in varstvo potrošnikov ter zainteresiranim strankam za njihovo pomoč in sodelovanje. Predlagam sprejem te direktive, ki bo prispevala k višji ravni varovanja okolja, upravljavcev on okolice pri nanašanju pesticidov.
<SPEAKER ID="126" NAME="Charlie McCreevy">
član Komisije. - Gospod predsednik, Komisija bi se rada zahvalila poročevalcu gospodu Rutowiczu za njegovo delo in prizadevnost pri obdelavi tega predloga.
<P>
Komisija pozdravlja kompromisno spremembo 39 in se v tem smislu veseli hitrega sprejema predloga.
<P>
Komisija želi podati naslednjo izjavo: "V podporo bistveni zahtevi iz oddelka 2.4 Priloge I bo Komisija pooblastila CEN za sestavo harmoniziranih standardov za vsako kategorijo strojev za nanašanje pesticidov na podlagi najboljših razpoložljivih tehnologij preprečevanja nenamernega izpostavljanja okolja pesticidom. Pooblastilo bo zlasti zahtevalo, da bodo standardi predpisali merila in tehnične zahteve za nameščanje mehanskih ščitnikov, tunelsko škropljenje in sisteme za škropljenje s pomočjo zraka, za preprečevanje onesnaženja vodnega vira pri polnjenju in praznjenju, ter natančne zahteve za navodila proizvajalca za preprečevanje odnašanja pesticidov ob upoštevanju vseh pomembnih parametrov, kakršni so tlak na šobi, višina škropilne letve, hitrost, temperatura in vlažnost zraka ter hitrost vožnje."

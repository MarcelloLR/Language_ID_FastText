<CHAPTER ID="010">
Sestava Parlamenta
<SPEAKER ID="134" NAME="Predsednica">
Kot vemo, me je gospod Stavros Lambrinidis obvestil o svojem imenovanju za ministra za zunanje zadeve v grški vladi z začetkom mandata 17. junija 2011.
<P>
Parlament se seznanja s tem obvestilom in v skladu s členom 7(1) Akta o volitvah poslancev Evropskega parlamenta s splošnimi neposrednimi volitvami in členom 4(1) in (4) Poslovnika ugotavlja, da se je 17. junija 2011 sprostil sedež v Parlamentu.
<P>
Nadaljevali bomo z delom, svojemu nekdanjemu kolegu pa želimo vse dobro in vso srečo.
<P>
Pristojni grški organi so me obvestili, da je bil gospod Dimitrios Drucas izvoljen, da zamenja gospoda Lambrinidisa. V skladu s členom 4(1) Poslovnika se Parlament seznanja s to zamenjavo z 22. junijem 2011.
<P>
Pozdravljam tega novega poslanca...
<P>
(Aplavz)
<P>
... in poudarjam, da se poslanec v skladu s členom 3(2), dokler se ne preveri veljavnosti mandata poslanca ali se ne odloči o morebitnem sporu, polnopravno udeležuje sej Parlamenta in njegovih organov pod pogojem, da je predhodno podpisal izjavo, da ne opravlja funkcije, ki ni združljiva s funkcijo poslanca Evropskega parlamenta.
<P>
Prepričana sem, da tudi novemu kolegu želimo vso srečo.
<P>

<SPEAKER ID="135" NAME="Gerard Batten" AFFILIATION="EFD">
Gospa predsednica, imam pripombo glede pravilnosti postopka: na drugi strani dvorane vidim razstavljene politične plakate.
<P>
Menim, da je to v nasprotju s pravili. Osebno me to ne moti, toda v Parlamentu sem že velikokrat zahteval enako veljavnost pravil za vse.
<P>
Če lahko gospe in gospodje tam čez razstavljajo svoje politične plakate, potem želim imeti pravico, da imam na svoji mizi stalno postavljen svoj plakat "Glasujte za UKIP" in da vsi drugi postavijo svoje plakate.
<P>
Ali lahko prosim odločite tako ali drugače?
<P>
(Aplavz)
<SPEAKER ID="136" NAME="Predsednica">
Najlepša hvala, gospod Batten, da ste me opozorili na plakate. Prosim tiste, ki ste jih razstavili, da jih zdaj umaknete.
<SPEAKER ID="137" NAME="Elizabeth Lynne" AFFILIATION="ALDE">
Gospa predsednica, če se strinjamo z demonstranti ali ne, povsem narobe je, da se demonstrante spusti v Parlament, da poslancem ovirajo dostop do glasovanja.
<P>
Nepomembno je, ali se z njimi strinjamo ali ne; nekaj je treba storiti, da se poslancem Evropskega parlamenta omogoči, da neovirano pridejo na glasovanje.
<P>
(Aplavz)
<SPEAKER ID="138" NAME="Predsednica">
Ustrezne službe so bile seznanjene s težavo in to se ne bi smelo ponoviti.
<SPEAKER ID="139" NAME="Barry Madlener" AFFILIATION="NI">
(NL) Najlepša hvala, gospa predsednica. Imam pripombo glede pravilnosti postopka. Imam veselo novico, da je bil vodja naše stranke Geert Wilders danes dopoldan oproščen vseh obtožb v zvezi z žalitvijo islama. Svoboda izražanja na Nizozemskem je zagotovljena.
<SPEAKER ID="140" NAME="Predsednica">
To ni v nikakršni zvezi z našim delom tu.

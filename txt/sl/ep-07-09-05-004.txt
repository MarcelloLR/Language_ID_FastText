<CHAPTER ID="004">
Razpored dela: glej zapisnik
<SPEAKER ID="081" NAME="Richard Howitt" AFFILIATION="PSE">
Gospod predsednik, glede vprašanja o pravilnosti postopka pozivam predsednika Parlamenta, da nujno ukrepa in zahteva zaščito za delegacijo iz Kolumbije, ki je 27. in 28. junija obiskala Parlament, in katere članom so prejšnji teden grozili s smrtjo, ker so govorili v Parlamentu in podprli predlog o izmenjavi zapornikov kolumbijskega spora iz humanitarnih razlogov.
<P>
Obtožba, da vsi člani delegacije, vključno z Yolando Pulecio de Betancourt, materjo nekdanjega francoskega predsedniškega kandidata v Kolumbiji, monsignorjem Luisom Augustom Castrom, vodjo katoliške cerkve v Kolumbiji, in dr. Josejem Noejem Riosem, generalnim sekretarjem kolumbijske liberalne stranke, podpirajo gverilsko gibanje v državi, je absurdna in spravlja skupino v veliko nevarnost.
<P>
Izključno iz humanitarnih razlogov pozivam predsednika, da naredi vse, kar je v njegovi moči, da poskrbi za njihovo varnost.
<P>
(Ploskanje.)

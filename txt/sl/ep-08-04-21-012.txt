<CHAPTER ID="012">
Razpored dela
<SPEAKER ID="016" NAME="Predsednik">
Končna različica dnevnega reda, ki jo je pripravila konferenca predsednikov na seji v četrtek, 17. aprila 2008, na podlagi členov 130 in 131 Poslovnika, je bila razdeljena.
<P>
Predlagane so bile naslednje spremembe:
<P>
Ponedeljek, torek, sreda:
<P>
Brez sprememb.
<P>
Četrtek:
<P>
Skupina UEN je zahtevala, da se v razpravi o primerih kršitev človekovih pravic točka o Iranu nadomesti s točko o Gruziji.
<SPEAKER ID="017" NAME="Hanna Foltyn-Kubicka">
v imenu skupine UEN. - (PL) Gospod predsednik, predlagam, da namesto o Iranu ali Čadu razpravljamo o razmerah v Gruziji. Razmere v Gruziji so resne, saj je ruska duma sprejela resolucijo, s katero poziva predsednika, naj preuči vprašanje priznanja Pridnestrja, Abhazije in Južne Osetije ter povečanja števila ruskih vojakov v regiji. Ozemeljsko celovitost Gruzije zagotavlja 36 resolucij Združenih narodov, ki so bile sprejete leta 1993. Poleg tega obstaja mirovni načrt predsednika Sakašvilija za Abhazijo. Menim, da ima ta zadeva prednost, zato predlagam to spremembo.
<P>
(Ploskanje.)
<SPEAKER ID="018" NAME="Hannes Swoboda">
v imenu skupine PSE. - (DE) Gospod predsednik, menim, da bi morali počakati na delegacijo tega parlamenta, ki bo v roku enega tedna obiskala Gruzijo in preučila zlasti vprašanje Abhazije. Tukaj je namreč navzočih več članov delegacije. To vprašanje lahko vključimo na dnevni red po obisku delegacije, ki bo čez en teden, in sicer ne kot vprašanje za nujno razpravo, ampak nedvomno kot zadevo, o kateri moramo resno razpravljati. Vendar moramo najprej počakati na poročilo parlamentarne delegacije.
<P>
(Parlament je zavrnil ta predlog.)
<P>
(Razpored dela je bil sprejet.)

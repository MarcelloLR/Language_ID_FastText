<CHAPTER ID="016">
Razpored dela: gl. zapisnik
<SPEAKER ID="022" NAME="Jean-Pierre Audy" AFFILIATION="PPE">
(FR) Gospod predsednik, rad bi spregovoril na podlagi člena 16 Pogodbe o Evropski uniji. Ta teden je bil na pobudo voditelja francoske države Nicolasa Sarkozyja, ki je pokazal velik čut za skupnost, podan predlog za izredno zasedanje Evropskega sveta, ki naj bi potekalo ta petek.
<P>
V skladu s pogodbami je običajno Svet za splošne zadeve tisti, ki pripravlja zasedanja Evropskega sveta. Na dnevnem redu za ta teden pa ne vidim nobenega zasedanja Sveta za splošne zadeve, ki naj bi pripravil to izredno zasedanje Evropskega sveta. Menim, da bi času, ko potekajo velike demokratične spremembe, evropski državljani morali poleg voditeljev držav biti vključeni v odločitve, ki jih Evropa sprejema v zvezi s takšnimi velikimi vprašanji.
<SPEAKER ID="023" NAME="Predsednik">
Hvala za vašo pripombo. Poslal vam bom pisen odgovor.

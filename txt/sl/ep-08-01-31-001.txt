<CHAPTER ID="001">
Otvoritev seje
<P>
(Seja se je začela ob 9.00)
<SPEAKER ID="005" NAME="Predsednik">
(IT) Od gospoda Hannana sem prejel prošnjo za razlago točke, ki se nanaša na člen 19 našega poslovnika.
<SPEAKER ID="006" NAME="Daniel Hannan" AFFILIATION="PPE-DE">
Gospod predsednik, včeraj je predsednik objavil razlago člena 19, glede na katero Parlament krši lastna pravila. S tem smo se oddaljili od pravne države in omogočili predsedniku, da se odloča po lastni presoji in tako zmanjšuje vrednost poslovnika ter nadaljuje, kakor se njemu zdi ustrezno. To je glede na naš pravilnik popolnoma nezakonito. Ta parlament je lahko neodvisen, kljub temu pa mora upoštevati svoj pravilnik.
<P>
Razlago odbora za ustavne zadeve bomo danes izpodbijali. Mogoče bomo morali tudi glasovati o tem. Če skupaj glasujemo za, potem volimo za odpravljanje pravil, v skladu s katerimi delujemo. Skoraj bi ga želel primerjati z zloglasnim zakonom Ermächtigungsgesetz iz leta 1933, vendar mislim, da bi to bilo neustrezno in nekoliko nesramno do našega predsednika, ki je predan demokrat in spoštovanja vreden človek.
<P>
Namesto tega bom raje citiral Edmunda Burka, ustanovitelja britanskega upora totalitarizmu. "Saj jim gre slabše kot slepim, ker se v nobenem primeru ne zavedajo s kakšno stanovitnostjo izvajajo načrte, ki vodijo k dokončnemu uničenju sleherne neodvisne volje. ... Njihova volja je zakon in ne le doma, temveč tudi v drugih državah. ... Odpravili so bistvene sestavne dele, v skladu s katerimi so delovali zakonodajni organi".
<P>
(Predsednik je prekinil govornika.)
<SPEAKER ID="007" NAME="Predsednik">
(IT) Hvala vam. Vaše komentarje sem zabeležil, vendar bo v zvezi z razlago poslovnika, kot že veste, glasovanje ob 11.00, zato bomo nadaljevali v tej smeri.

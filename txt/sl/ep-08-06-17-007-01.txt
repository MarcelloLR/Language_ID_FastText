<CHAPTER ID="007-01">
1. Evropska agencija za varnost omrežij in informacij (
<P>
- Pred glasovanjem:
<SPEAKER ID="103" NAME="Angelika Niebler">
poročevalka. - (DE) Gospod predsednik, gospe in gospodje, glasovali bomo o podaljšanju mandata Evropske agencije za varnost omrežij in informacij. Naj vas spomnim, da smo Evropsko agencijo za varnost omrežij in informacij ustanovili skupaj s Svetom pred petimi leti. Njen mandat poteče na polovici naslednjega leta z rotacijo. Moje poročilo predlaga podaljšanje mandata za tri leta, do leta 2012, kakor je sklenil tudi Svet.
<P>
Cilj te agencije je prispevati k varnosti Interneta. Vendar ob povečanem kriminalu na Internetu to ni mogoče doseči z osebjem, ki ga ima na voljo in omejenimi finančnimi sredstvi, tako da moramo v naslednjih treh letih, za kolikor smo podaljšali mandat, razmisliti, kakšne naloge bi morala ta agencija izvajati v prihodnosti, in kakšna je lahko njena vloga, nato pa bomo morali zagotoviti ustrezno osebje in financiranje.
<P>
Vse nujno pozivam, da še enkrat odobrite to triletno podaljšanje in si nato prizadevate sodelovati v razpravah o prihodnosti te agencije.

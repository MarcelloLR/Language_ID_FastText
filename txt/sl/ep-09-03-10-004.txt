<CHAPTER ID="004">
Sklep o nujnem postopku
<SPEAKER ID="009" NAME="Predsednica">
Naslednja točka je glasovanje o uporabi nujnega postopka za predlog uredbe Sveta o vzpostavitvi večletnega načrta za obnovo staleža modroplavutega tuna v vzhodnem Atlantiku in Sredozemskem morju.
<SPEAKER ID="010" NAME="Philippe Morillon">
predsednik obora za ribištvo. - (FR) Gospa predsednica, gospe in gospodje, zahtevo za obravnavo po nujnem postopku, ki je to jutro pred nami, nam je v skladu z izvajanjem člena 134 Poslovnika prejšnji teden posredoval Svet in se, kot ste že povedali, nanaša na predlog uredbe Sveta o vzpostavitvi večletnega načrta za obnovo staleža modroplavutega tuna v vzhodnem Atlantiku in Sredozemskem morju.
<P>
Namen tega predloga je izvajanje novega načrta za obnovo, kot je v zvezi s tem na svojem zasedanju novembra lani predlagala Mednarodna komisija za ohranitev atlantskega tuna.
<P>
Kot je Svet poudaril v svoji zahtevi za obravnavo po nujnem postopku, mora ta uredba začeti veljati pred glavno ribiško sezono 15. aprila, kar pomeni, da mora biti obvezno posvetovanje tega Parlamenta opravljeno na tem plenarnem zasedanju, da bi tako v prihodnjih tednih bilo mogoče znotraj Sveta doseči politični dogovor.
<P>
Glede na to in ob upoštevanju dejstva, da mora Evropska unija izpolniti svoje mednarodne obveze ter opraviti svoj del naloge v ključnih prizadevanjih za reševanje hude krize na področju staleža modroplavutega tuna, je Odbor za ribištvo Evropskega parlamenta soglasno sprejel to zahtevo za obravnavo po nujnem postopku. Zato vas pozivam, da na tem jutranjem glasovanju potrdite to sprejetje.
<SPEAKER ID="012" NAME="José Ribeiro e Castro" AFFILIATION="PPE-DE">
(PT) Gospa predsednica, le majhna pripomba v zvezi s pravilnostjo postopka glede dnevnega reda v tem tednu. Sreda, 11. marec je evropski dan spomina na žrtve terorizma. Ta dan je najprej predlagal Parlament na glasovanju, ki je potekalo 11. marca 2004. Takrat smo razpravljali o ocenjevanju območja svobode, varnosti in pravice. Gre da dan tragičnih napadov v Madridu. Najprej je bil predlagan datum 11. september, vendar pa je Parlament, glede na tragedijo, ki se je na ta dan zgodila, izglasoval datum 11. marec.
<P>
Nekaj dni kasneje, 25. marca, če me spomin ne vara, je Evropski svet sprejel ta datum kot evropski dan spomina na žrtve terorizma. Pa vendar imamo jutri plenarno zasedanje - 11. marca - in kot vidim iz dnevnega reda, ne bo nobene spominske slovesnosti. Zanima me ali je za delno zasedanje v tem tednu v zvezi s tem karkoli predvidenega.
<SPEAKER ID="013" NAME="Predsednica">
Gospod Ribeiro e Castro, če sem prav obveščena, bo predsednik jutri na otvoritvi plenarnega zasedanja podal izjavo o dnevu, ki ga omenjate, in o posebnih okoliščinah. Toliko v zvezi s tem.

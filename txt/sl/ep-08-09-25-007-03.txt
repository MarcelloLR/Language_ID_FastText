<CHAPTER ID="007-03">
3. Letna razprava o napredku na področju območja svobode, varnosti in pravice (člena 2 in 39 Pogodbe EU) (glasovanje) 
<P>
- Pred glasovanjem o spremembi 1
<SPEAKER ID="092" NAME="Manfred Weber" AFFILIATION="PPE-DE">
(DE) Gospod predsednik, dovolite mi, da v imenu skupine PPE-DE predložim ustno spremembo za preoblikovanje spremembe 1. Preden pa to storim, mi dovolite, da povem, da je poročilo gospoda Depreza in celotnega odbora odlično in da bi skupina PPE-DE želela glasovati za poročilo. Vendar pa imamo eno ključno točko, in sicer vprašanje glasovalnih pravic za migrante v Evropski uniji, ne zaradi tega, ker zavračamo podelitev volilne pravice, ampak ker zavzemamo stališče, da bi se morala pri takšnih odločitvah uporabljati subsidiarnost. Volilna zakonodaja ni evropska zadeva.
<P>
Zaradi tega bi želeli to spremembo premostiti s predlogom, da se jo preoblikuje. Kolege poslance v drugih skupinah prosimo, da podprejo novo besedilo, da bomo lahko vsi potrdili to dobro poročilo.
<P>
Novo besedilo se glasi:
<P>
predlog glede integracije rezidentov za daljši čas v politično življenje na evropski in lokalni ravni; korak naprej, ki bi lahko pomagal pri družbeni, kulturni in politični integraciji teh rezidentov za daljši čas;".
<P>
Prosim za vašo podporo.
<SPEAKER ID="095" NAME="Predsednik">
Vidim, da obstajajo ugovori.
<P>
(Ustna sprememba ni bila sprejeta)

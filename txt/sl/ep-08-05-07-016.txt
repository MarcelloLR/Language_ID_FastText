<CHAPTER ID="016">
Enominutni govori o zadevah političnega pomena
<SPEAKER ID="196" NAME="Predsednik">
Naslednja točka so enominutni govori o zadevah političnega pomena.
<SPEAKER ID="197" NAME="Mairead McGuinness" AFFILIATION="PPE-DE">
Gospod predsednik, kot veste, na Irskem poteka razprava o lizbonski pogodbi, ker lahko o tej pogodbi glasujemo kot volilno telo. Vendar obstaja tudi besedni spopad, ki je danes še okrepljen, med sektorjem kmetijskih dejavnosti in našim komisarjem za trgovino, Petrom Mendelsonom, ter z nekoliko obžalovanja povem, da se je ta besedni spopad danes še poglobil in skoraj postaja neobvladljiv za ločevanje zaskrbljenosti zaradi pogovorov o svetovni trgovini od glasovanja o lizbonski pogodbi.
<P>
Osebno menim, da se lahko umaknemo iz tega položaja, vendar le če se ljudem navedejo dejstva. Kar zares želim poudariti ta večer - omenja se, da je ta parlament srce demokracije in srce Evropske unije - je, da nam, torej izvoljenim predstavnikom, mora Komisija posredovati dejstva. Pisala sem komisarju. Na odgovor čakam že šest tednov. Jaz sem opravila svoje. Ampak lizbonska pogodba je pomembna in sramota je, da sta ti vprašanji povezani.
<SPEAKER ID="198" NAME="Marianne Mikko" AFFILIATION="PSE">
(ET) Gospe in gospodje, svoboda govora je najpomembnejša značilnost demokracije. Ne more biti pogojena z nobenim sporazumom.
<P>
Dan pred svetovnim dnem svobode tiska 2. maja je bil bančni račun moldavskega časopisa "Jurnal de Chisnau" zamrznjen na podlagi sodnega naloga. To je bilo opravljeno z razlogom, da je časopis poročal o obtožbah posilstva zoper državnega tožilca. Ponavljam: poročal je oziroma predstavil pregled, opravil je delo, ki naj bi ga mediji opravljali.
<P>
Kot novinarka z dvajsetletnim poklicem in sedanja predsednica delegacije Moldavije brez pridržkov obsojam to dejanje. Tudi več mednarodnih organizacij novinarjev je izrazilo zaskrbljenost. Sodni nalog ni nič drugega kot novo sredstvo kršenja svobode govora v Moldaviji.
<P>
Evropska unija mora Moldaviji še naprej zagotavljati obsežno podporo. Evropa v 21. stoletju je Evropa svobode govora. Vse drugo bi pomenilo, da je demokracija ogrožena. Ne smemo sedeti in čakati, ker so zadeve dejansko vse slabše. V nasprotju s tem moramo v imenu demokracije napasti vsakega, ki tepta naše najdragocenejše vrednote. Demokracija in svoboda govora sta nenadomestljiva.
<SPEAKER ID="199" NAME="DanutBudreikait" AFFILIATION="ALDE">
(LT) Iz branja vodiča po Evropski uniji se še vedno spomnim navedbe, da je solidarnost držav članic ena od največjih vrednot Evrope, pri čemer so majhne države, npr. države Beneluksa, prava gonilna sila, ki stoji za notranjim trgom EU. Interesi posamezne države so se obravnavali kot enako pomembni.
<P>
Vendar danes energetski interesi velikih držav ovirajo vse vrednote EU v takem obsegu, da obstaja nevarnost, da bodo te ostale energetski otoki za vedno. Če Rusija prekine z oskrbovanjem Litve z nafto, bodo glavne države članice skupaj z Rusijo za to krivile Litvo, ker je Evropa postala žrtev energetskih interesov postsovjetskih držav. Z drugimi besedami, postsovjetske države izvajajo program, ki ni reprezentativen za odnose Rusija-EU, kar v zameno ovira strateško sodelovanje.
<P>
Zdi se, da EU ni opazila, da je Gazpromovo omrežje naftovoda že zajelo praktično vso EU in kmalu bomo izvedeli, kdo je gospodar oskrbe z energijo v Evropi.
<P>
Pozivam Evropsko komisijo in države članice, da ne začnejo s pogajanji z Rusijo, dokler se ne sklene soglasje z vsemi državami članicami, velikimi in majhnimi. Dvojni standardi EU so dolgotrajna sramota.
<SPEAKER ID="200" NAME="Mikel Irujo Amezaga" AFFILIATION="Verts/ALE">
(ES) Gospod predsednik, včeraj je Evropska komisija objavila obvestilo, v katerem navaja, da posebni davek, t.i. posebni davek na maloprodajo nekaterih goriv, ni v skladu z zakonodajo Skupnosti.
<P>
Med drugim Komisija meni, da je glavni cilj davka okrepitev avtonomije regij, pri čemer se jim omogoči sredstvo za ustvarjanje davčnega prihodka.
<P>
Jutri, 8. maja, bo generalni pravobranilec v Luksemburgu predložil svoje mnenje o zadevi, s katero se bo uredilo, ali so baskovski regionalni ali teritorialni sveti sposobni zakonskega urejanja.
<P>
Ker Komisija meni, da je vsako izkrivljanje davčnih stopenj državna pomoč, se lahko navede, da Komisija nasprotuje vsakemu subjektu, ki ni država in je sposoben določati lastne davčne stopnje.
<P>
Zato pozivam Parlament, da o tej zadevi razmisli in prosi Komisijo, da spremeni politično usmeritev, ker lahko to povzroči omejevanje avtonomnosti, podeljene številnim ozemljem, ki niso države.
<SPEAKER ID="201" NAME="Zdzisław Zbigniew Podkański" AFFILIATION="UEN">
Gospod predsednik, z zadovoljstvom omenjam revizijo skupne kmetijske politike in prve ukrepe proti krizi, ki so bili sprejeti na področju živilskega gospodarstva.
<P>
Predloženi sklepi in sprejete odločitve pa so na žalost nejasni in neustrezni. Jasno je treba navesti, da skupna kmetijska politika v zdajšnji obliki vodi v izgubo biološke varnosti v Evropski uniji in poglablja svetovno krizo glede hrane. Omejitve kmetijske proizvodnje, odredbe, prepovedi, kvote in pogoji še dodatno zmanjšujejo zaloge hrane, zlasti v novih pristopnih državah. Pred začetkom procesa integracije EU je na primer Poljska proizvedla dvakrat več hrane, kot jo proizvede zdaj. Lahko bi proizvedla veliko več, če se bi ji dovolilo.
<P>
Sklep je zelo enostaven: če primanjkuje hrane, dovolimo tistim, ki jo lahko proizvedejo, da jo proizvajajo, to pa pomeni nove države članice.
<SPEAKER ID="202" NAME="Diamanto Manolakou" AFFILIATION="GUE/NGL">
(EL) Gospod predsednik, več kot 30 000 policijskih enot je skupaj s posebnimi vojaškimi enotami, vodnimi topovi in solzivci udrihalo po delavcih na ulicah v bližini trga Taskim v Istanbulu in sedežu delavskega združenja DISK. Posledično je bilo med demonstranti 500 aretirancev in ranjencev.
<P>
Izražamo solidarnost z delovnim razredom in vsemi turškimi delavci na splošno. Zahtevamo odpravo preganjanja zaradi politične in sindikalne dejavnosti. Delovni razred ima neodtujljivo pravico do stavke in demonstracij 1. maja. Na ta dan se spomnimo na delavce, ki so padli v razredni boj, zagovarjali svoje dosežke in gradili na njih ter odpravljali vse vrste izkoriščanja človeka.
<P>
Obsojamo nesprejemljivo prepoved in nasilno zatiranje v rokah turške vlade. Hkrati podpiramo pravico sindikatov in političnih strank, da organizirajo majsko zborovanje na zgodovinskem trgu Taskim v Istanbulu, na katerem je bilo 1. maja 1977 ubitih 34 delavcev.
<SPEAKER ID="204" NAME="Csaba Sándor Tabajdi" AFFILIATION="PSE">
(HU) Gospod predsednik, iskreno in s spoštovanjem čestitam kanclerki Angeli Merkel za letošnjo prejeto nagrado Karel Veliki. Pomembno je prispevala k spodbujanju lizbonske pogodbe in lažjemu vključevanju novih držav članic. Pozdravljam tudi dejstvo, da so bile letos prvič podeljene mladinske nagrade Karla Velikega. Zlasti sem počaščen in ponosen, da je ta prva mladinska nagrada Karel Veliki šla na Madžarsko, in sicer izjemni skupini mladih Madžarov, tj. fundaciji Ferenc Rákóczi II, za njihov projekt Študenti brez meja. Iskreno čestitam madžarski skupini in tudi srebrnim dobitnikom medalje, Veliki Britaniji, ter bronasti Grčiji. Madžarski projekt "Študenti brez meja" je edinstven v tem, da mladim iz madžarskih narodnostnih manjšin v sodelujočih državah, Slovaški, Romuniji, Ukrajini in Srbiji zagotavlja možnost izmenjave idej v zvezi z izobraževanjem in kulturnimi vprašanji v Evropi. To je mejnik za tako ugledno evropsko nagrado, ki se podeli kot priznanje pospeševanju povezav med segmenti etnične skupine v domovini in tujini.
<SPEAKER ID="205" NAME="Predsednik">
Najlepša hvala, gospod Tabajdi. Gotovo boste z veseljem sprejeli novico, da sem imel čast biti del žirije, ki je podelila mladinsko nagrado Karel Veliki. To vam pripovedujem zato, da boste prepričani v pravo odločitev.
<SPEAKER ID="206" NAME="Marco Pannella" AFFILIATION="ALDE">
(IT) Gospod predsednik, gospe in gospodje, verniki bodo to vedeli bolje kot jaz, kakršen nevernik sem, vendar se zdi, da Vietnam med 13 in 17 majem praznuje pomemben praznik po budističnem koledarju: vesak ali rojstvo Bude. Kar nas zadeva, se zdi, da se vrhovni patriarh Združene budistične cerkve Vietnam, Thich Huyen Quang, ki je že 26 let v hišnem priporu v svojem samostanu, in njegov namestnik Thich Quang Do, kandidat, ki smo ga imenovali, ne bosta mogla svobodno proslavljati obredov. Gospod predsednik, v zadnjih 26 letih smo kot Parlament za njuno izpustitev prosili 15 krat. Zavedam se, da je čas potekel, vendar čas sramote za Evropo še ni potekel, vrnil se je, zato bodite previdni, gospe in gospodje.
<SPEAKER ID="207" NAME="Ilda Figueiredo" AFFILIATION="GUE/NGL">
(PT) Resničen krizni položaj, ki prizadene široka območja severne Portugalske kot posledica zaprtja malih in srednjih podjetij ali premestitev večnacionalnih družb ali celo zaradi ponujenih zelo nizkih plač, je v zadnjih letih prisilil več kot 100 000 delavcev, da se preselijo v Španijo in druge države EU, z namenom opravljanja gradbenih del. Pogosto so se ti delavci vseeno znašli v negotovem položaju, v veliko primerih se jim je delovno razmerje končalo, pri nekaterih niso bile izpolnjene pogodbene obveznosti, obljube se niso spoštovale, plače so bile pod najnižjo zakonito plačo ali pa je bil delovni čas nerazumno dolg; skratka, podjetja, ki so jih najela, na splošno niso izpolnjevala svojih obveznosti. Zato poudarjamo, da se nujno zahteva učinkovito spremljanje v državah, v katerih taki položaji prevladujejo, nujno pa je treba sprejeti ukrepe proti takim nezakonitim praksam. Na primer, sindikati so predlagali, da se gradbenim podjetjem, ki ne spoštujejo delavskih pravic ali ne izpolnjujejo zahteve po zagotavljanju mesečnih informacij s popolnim seznamom delavcev na plačilni listi, vključno s premeščenimi, ali ki ne izpolnjujejo svojih obveznosti, prekliče licenca.
<SPEAKER ID="208" NAME="Silvia-Adriana Ţicău" AFFILIATION="PSE">
(RO) Gospod predsednik, 9. maja 2008 bomo praznovali 51. obletnico ustanovitve Evropske unije. Za vse njene državljane je to dobra priložnost, da z zaupanjem in predanostjo zrejo v prihodnost.
<P>
Danes na evropski ravni razpravljamo o reformi kmetijske politike, prihodnji skupni energetski politiki, razširitvi vseevropskega omrežja v sektorje prometne infrastrukture, telekomunikacij in energije, podnebnih sprememb in proračunski reformi Unije.
<P>
Lizbonsko pogodbo so že ratificirali parlamenti 11 držav članic, kot je Romunija. Nova pogodba poudarja pomembnost socialnega tržnega gospodarstva z visoko stopnjo konkurenčnosti za trajnostni razvoj Evrope. Delovanje enotnega trga daje prednost usklajevanju socialnih sistemov, ki obstajajo v državah članicah. Listina o temeljnih človekovih pravicah, ki je pravnomočna, potrjuje temeljne pravice. Če začnemo s skupnimi vrednotami - socialna pravičnost, enakopravnost in blaginja za vse - je cilj evropskih socialistov oblikovanje socialne demokracije, družbe, ki nikogar ne izključuje in v kateri imajo vsi državljani enake možnosti. Bistvo socialnodemokratskega pristopa je oblikovanje socialne Evrope.
<SPEAKER ID="209" NAME="Marco Cappato" AFFILIATION="ALDE">
(IT) Gospod predsednik, gospe in gospodje, tako kot kolega, gospod Pannella, opozarjam poslance na dogodke v Vietnamu in ne le na zadevo poglavarja Združene budistične cerkve, ki ima več kot 80 let in je že več kot 20 let v hišnem priporu, ampak tudi na preganjanje ljudstva Montagnard, ki živi v osrednjem hribovitem delu Vietnama.
<P>
Prejemamo novice gospoda Koka Ksorja in fundacije Montagnard, ko so, na primer, 28. aprila vietnamske policijske in varnostne sile ubile Y-Tao Ebana, 15. aprila pa so vietnamski policisti ubili dva otroka ljudstva Montagnard Dega. Pri tem je treba prositi za podporo pri dopisih, poslanih vsem državam članicam in naslovljenih na vietnamsko vlado, ki pozivajo mednarodno skupnost in evropske institucije, naj se odzovejo na položaj v Vietnamu.
<SPEAKER ID="210" NAME="Pedro Guerreiro" AFFILIATION="GUE/NGL">
(PT) Ob upoštevanju obžalovanja vrednih in stalnih poskusov Maroka za zaustavitev pogajanj o uresničevanju neodtujljive pravice Saharcev do samoodločbe, ki so trenutno pod okriljem ZN, to priložnost izkoriščam, da poudarim potrebo po popolnem spoštovanju pravice Saharcev do samoodločbe, kar je edina realistična, poštena in dolgotrajna rešitev za spor, tj. konec sramotne kolonizacije. Poleg tega moramo vztrajati, da se spoštujejo mednarodno pravo in resolucije ZN, obsodi nasilno zatiranje Maroka na zasedenih ozemljih proti domoljubnim Saharcem, ki se upirajo kolonizaciji in bojujejo za zakonito pravico ljudi do samoodločbe, obsodi prava humanitarna drama Saharcev, ki so prisiljeni živeti v begunskih taboriščih zunaj svoje države, ter zahtevati nujno in ustrezno mednarodno humanitarno pomoč.
<SPEAKER ID="211" NAME="Marios Matsakis" AFFILIATION="ALDE">
Gospod predsednik, ciklon, ki je v soboto prizadel Mjanmar, je prinesel opustošenje in trpljenje njegovim prebivalcem.
<P>
Aktualna poročila navajajo 22 000 mrtvih, 40 000 pogrešanih, več sto tisoč ranjenih in milijon brezdomcev. Nelogično in kruto kot se zdi, je mednarodne sile za pomoč oviral vojaški diktatorski režim Mjanmara.
<P>
Eden od primerov je dejstvo, da štiri dni po katastrofalnem udaru vizumi za humanitarne delavce še vedno niso izdani, pri čemer strategi v Mjanmaru navajajo smešno naivne izgovore, ki jih nobena pametna oseba ne jemlje resno.
<P>
Ali lahko predsednik Parlamenta poleg sporočila sočutja, ki je bilo prebrano, pošlje zelo strogo opozorilo hunti Mjanmara in posredno njihovim skrbnikom v Pekingu, naj prenehajo z oviranjem mednarodnih humanitarnih sil in se začnejo vsaj obnašati humanitarno do lastnega naroda, če se že demokratično ne morejo?
<SPEAKER ID="212" NAME="Genowefa Grabowska" AFFILIATION="PSE">
(PL) Gospod predsednik, prebivalci v Evropski uniji se starajo. Demografske napovedi kažejo zaskrbljujoče zmanjšanje delovnega prebivalstva, tj. kar 20 milijonov do leta 2030.
<P>
Ni dobro, da smo v takem položaju in zato moramo podpirati prirastek, vključno z naravnim prirastkom. Težave imamo z neplodnostjo in sterilnostjo. Svetovna zdravstvena organizacija je neplodnost priznala kot bolezen skupaj z metodo in vitro, ki je ena od načinov za zdravljenje. Število parov, za katere je ta metoda oploditve edina možnost za rojstvo potomcev, vsako leto narašča. Ta metoda je draga, vsekakor pa vse države ne povrnejo stroškov. Za številne pare je ta strošek ovira, ki jim onemogoča tako zdravljenje. Nesmiselno je, da v Evropi obstaja zdravljene alkoholizma, pljučnega raka in aidsa, neplodnost pa se ne zdravi v vseh državah.
<P>
Zato opozarjam na to dejstvo in želim, da bi vsi državljani EU imeli enake možnosti in zagotovljeno priložnost za zdravljenje in vitro pod enakimi konkurenčnimi pogoji ter po načelu enakega dostopa do zdravstvenih storitev.
<SPEAKER ID="213" NAME="Csaba Sógor" AFFILIATION="PPE-DE">
(HU) Hvala, gospod predsednik. Gospe in gospodje, ta teden v Evropskem parlamentu med drugim razpravljamo o športu. Tematsko to vprašanje zadeva poseben značaj v Romuniji. S finalom letošnjega nogometnega prvenstva, ki se približuje, je bilo v zadnjih nekaj tednih ogromen pritisk na ekipe in igralce, ki bi lahko vplivali na končni izid finala prvenstva. Televizije so prenašale spore, spletke, prepire, prekinjene tekme in vse zaradi tega, ker si nekateri niso mogli predstavljati, da bi zmagala ekipa, ki ni iz prestolnice. V odločilni tekmi je ekipa iz Cluj-Napoca povedla. Upajmo, da glavna težava ni bilo dejstvo, da je le nekaj igralcev v ekipi Cluj-Napoca romunskih ali da je lastnik kluba Madžar. Prepir med policijo in navijači se je zgodil v istem mestu, v katerem so bili Madžari pretepeni po predvidljivem redu v zadnjih dveh mesecih, ker so uporabljali materni jezik. Vse to se usklajuje s proti manjšinskimi nazori, ki jih stalno spodbujajo skrajni politiki. V športu in politiki smo se navadili na dejstvo, da eden ali dva vplivna ali osrednja politika poskušata voditi odločitve in rezultate, vendar so dejanski rezultati določeni z usklajenim skupinskim delom, vdanostjo in pošteno igro. Hvala.
<SPEAKER ID="214" NAME="Czesław Adam Siekierski" AFFILIATION="PPE-DE">
(PL) Gospod predsednik, med zadnjim plenarnim zasedanjem smo v Parlamentu razpravljali o težavi naraščanja cen hrane. To je sovpadlo z resno razpravo v zvezi z revizijo skupne kmetijske politike.
<P>
Danes, ko se srečujemo s krizo glede hrane na svetovni ravni, se moramo vprašati, kje so vzroki za to in kje smo naredili napake.
<P>
Več kot 30 let je bil trg EU s hrano razumno stabilen in to je povzročilo dolgčas za našo pazljivost. V tem obdobju ni bilo ustreznega spremljanja procesov, ki so se pojavljali, in ni bilo nobene analize povezave med povečanjem proizvodnje hrane in celotnim gospodarskim razvojem ter med vse večjim bogastvom nekaterih družb in vse večjim povpraševanjem. Hiter gospodarski razvoj, kot se je zgodil na Kitajskem in v Indiji, je dejansko povzročil večjo porabo s posledično bistvenim povečanjem zahtev po hrani ob upoštevanju števila prebivalcev. V zadnjem času so se povečali tudi proizvodni stroški, zlasti cene goriv in energije.
<SPEAKER ID="215" NAME="Predsednik">
S tem se ta točka zaključuje.

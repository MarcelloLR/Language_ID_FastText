<CHAPTER ID="006-17">
17. Drugi evropski vrh o Romih
<P>
Pred glasovanjem:
<SPEAKER ID="100" NAME="Jean Lambert">
v imenu skupine Verts/ALE. - Gospod predsednik, rada bi podala ustno spremembo, ki bi postala odstavek 7a (nov). Nakazana je na seznamu glasovanja in kot razumem, ima podporo političnih skupin, ki so podpisale resolucijo. Postane posledica odstavka 7.
<P>
Tako bi se novi odstavek 7a glasil: "Torej še enkrat poziva Komisijo, da pripravi evropsko strategijo za vključevanje Romov kot instrument za boj proti socialni izključenosti in diskriminaciji Romov v Evropi".
<SPEAKER ID="102" NAME="Cornelia Ernst" LANGUAGE="DE">
Gospod predsednik, najlepša hvala. Imamo dve spremembi, od katerih je ena sprememba spremembe. Želela bi predstaviti obe. Želimo, da se besede "Svet in" črtajo. Končni rezultat spremembe, o kateri razpravljamo sedaj, bi bil:
<P>
"poziva države članice, da prisilno ne izseljujejo manjšin, če se srečujejo z brezdomstvom in diskriminacijo na področju izobraževanja, socialnega varstva in zaposlovanja, ko so se enkrat na silo vrnile."
<SPEAKER ID="105" NAME="Hannes Swoboda">
v imenu skupine S&D. - (DE) Gospod predsednik, prejšnjo spremembo smo zavrnili tudi zato, kar je bila napisana malo prestrogo. V nekaterih državah obstaja problem, kjer se Romi ponovno vračajo v domovino in so pogoji zanje neprimerni, da bi lahko živeli svobodno in varno in s človeškim dostojanstvom.
<P>
Naše besedilo je bolj zadržano, med drugim tudi zato, ker smo videli, da se v nekaterih državah liberalizacija vizumske ureditve zlorablja za namene prošenj za azil brez vzpostavljenih predpogojev. Naše besedilo bi se glasilo:
<P>
v države zahodnega Balkana, "kjer lahko naletijo na brezdomnost in diskriminacijo na področju izobraževanja, socialnega varstva in zaposlovanja."
<P>
(DE) Upam, da člani, ki so sprva zavrnili drugo spremembo, lahko glasujejo za in sprejmejo bolj zadržano besedilo.

<CHAPTER ID="003-13">
13. Boj proti terorizmu (glasovanje)
<P>
- Predlog resolucije
<P>
- Pred glasovanjem o predlogu spremembe 3:
<SPEAKER ID="081" NAME="Claudio Fava" AFFILIATION="PSE">
(IT) Gospa predsednica, gospe in gospodje, ustni predlog spremembe, ki ga predlaga naša skupina, vključuje zamenjavo besedne zveze "vse oblike poveličevanja" z besedo "opravičilo". Menimo, da beseda opravičilo bolje izraža vrsto obnašanja, ki ga je treba obrzdati. Če se gospod Díaz de Mera strinja, bo naša skupina glasovala za sprejetje.
<P>
(Ustni predlog spremembe je bil sprejet.)
<P>
- Pred glasovanjem o predlogu spremembe 27:
<SPEAKER ID="083" NAME="Cristiana Muscardini" AFFILIATION="UEN">
(IT) Gospa predsednica, gospe in gospodje, na podlagi člena 151(3) lahko kot predsednica odločite o dopustnosti odstavka 6, o katerem bomo glasovali. Ta uvodna izjava navaja, da se terorizma ne more več izkoreniniti. Ali lahko ta parlament uradno izjavi, da terorizma ni mogoče izkoreniniti? Menim, da gre v nekaterih besedilih za napako pri prevajanju ali zelo resno politično napako, iz teh razlogov pa vas gospa predsednica naprošam, da odločite o dopustnosti tega odstavka.
<SPEAKER ID="084" NAME="Predsednica">
Gospa Muscardini, vse kontrole dopustnosti so izvedle službe, bile so odprte za spremembe, in sedaj je položaj takšen, kot je.
<P>
- Pred glasovanjem o predlogu spremembe 33:
<SPEAKER ID="085" NAME="Claudio Fava" AFFILIATION="PSE">
(IT) Gospa predsednica, gospe in gospodje, sprašujem, ali bi se predlagatelj predloga spremembe strinjal s črtanjem dveh besednih zvez iz stavka, ki sta zdaj v naslednji obliki: "v redkih primerih" in "kar morda ni zakonito". Če se ti dve besedni zvezi črtata iz predloga spremembe, ga bomo sprejeli.
<P>
(Ustni predlog spremembe je bil sprejet.)

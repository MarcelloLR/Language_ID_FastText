<CHAPTER ID="005">
Čas glasovanja
<SPEAKER ID="112" NAME="Predsednik">
Zdaj bomo nadaljevali z glasovanjem.
<P>
(Za rezultate glasovanja in druge informacije v zvezi z njim: glej zapisnik.)
<SPEAKER ID="113" NAME="Struan Stevenson" AFFILIATION="PPE-DE">
Gospod predsednik, preden začnemo z glasovanjem o časovnem razporedu, bom povedal nekaj v zvezi s stavko, napovedano za jutri. Kot sem seznanjen, bodo jutri stavkali zaposleni pri letalski družbi Air France, zaposleni na železnicah in letališčih. Zaradi tega bo naše parlamentarno delo onemogočeno. Vso jutro sem se trudil prestaviti let, da bi se lahko vrnil v svoje volilno okrožje. To pomeni, da bom jutri zamudil glasovanje. Otežuje nam naše poslansko delo. Pravkar bomo glasovali o časovnem razporedu, v skladu s katerim moramo sem priti dvanajstkrat na leto, medtem ko Francija kljub temu ne naredi ničesar, da nam bi olajšala to pot. Skoraj nemogoče je. Če bomo še naprej prihajali v Strasbourg, bi morda morali spremeniti prometni sistem, da nam bo zagotovil zanesljivo potovanje.
<P>
(Ploskanje.)
<SPEAKER ID="114" NAME="Predsednik">
Gospod Stevenson, zabeležili smo, kar ste povedali, vendar razprave o tem ne smemo začeti, dokler ne sprejmemo časovnega razporeda delnih zasedanj o tej splošni zadevi.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Gospod predsednik, poslancu želim povedati, da je v Evropski uniji zagotovljena pravica do stavkanja, pri čemer menim, da je pravica do stavkanja pravica do stavkanja, zato je nesprejemljivo, da se od države zahteva, da predloži časovni razpored stavk. To je smešno, popolnoma smešno. Prav tako želim kolegu povedati, da so tudi belgijski delavci večkrat stavkali, pri čemer me zanima, kam bi se ta parlament preselil, če bi stavkali Belgijci? To je nesmiselna razprava. Če se želi vrniti, naj se vrne; če želi ostati, naj ostane še en dan in si privošči beluše.
<P>
(Ploskanje poslancev z leve strani dvorane.)
<SPEAKER ID="116" NAME="Predsednik">
Gospe in gospodje, iz teh dveh prispevkov je razvidno, kako pluralistična je Evropska unija, pri čemer menim, da moramo biti za to vsi hvaležni. Vendar popolnoma resno dodajam, ne kot kritiko, ampak kot primer, kako deluje zakonodaja Evropske unije, da bo nastal kaos, če bo nekdo začel dvomiti o ustreznosti zakonodaje. Zato predlagam, da nadaljujemo z glasovanjem in spoštujemo zakonodajo Evropske unije. Vsi vemo, kdo odloča o poslanskih sedežih v Evropskem parlamentu, zato vas pozivam, da mirno nadaljujemo z glasovanjem o časovnem razporedu delnih zasedanj.
<P>
Gospod Stevensom, kot vsi ostali, boste tudi vi prejeli obvestilo uprave o razmerah v zvezi z jutrišnjim potovanjem.

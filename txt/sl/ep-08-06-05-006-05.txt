<CHAPTER ID="006-05">
5. Sistem Skupnosti za preprečevanje nezakonitega, neprijavljenega in nereguliranega ribolova (
<P>
- Pred glasovanjem:
<SPEAKER ID="091" NAME="Marie-Hélène Aubert">
poročevalka. - (FR) Gospod predsednik, gospe in gospodje, zdaj je v ribiškem sektorju kriza ne le zaradi rasti cen goriva, zaradi katere je potreben trajnosten in globalen pristop namesto začasnih rešitev, ampak tudi zaradi slabega upravljanja ribolovnih virov, prekomernega ribolova evropske ribiške flote in vedno več nezakonitih ribiških proizvodov na evropskem trgu.
<P>
Zaradi zelo donosnega nezakonitega ribolova se zaloga ribolovnih virov hitro manjša in stanje morskih ekosistemov se hitro slabša, ruši pa se tudi ravnovesje v celotnem sektorju, saj je veliko nelojalne konkurence.
<P>
Zato sta predlog Evropske komisije in to poročilo ključna za izvajanje trajnostnega in odgovornega ribolova, ki evropskim ribičem omogoča preživetje.
<P>
Odbor za ribištvo je to poročilo sprejel soglasno. Naš cilj je jasno sporočiti Svetu in najbolj vpletenim državam članicam, da morajo danes sprejeti odgovornost ter začeti izvajati potrebne hitre in učinkovite ukrepe. Računam na vašo odločnost.

<CHAPTER ID="007-28">
28. Razmere v Gruziji (glasovanje)
<P>
- Skupni predlog resolucije
<P>
- Pred glasovanjem o odstavku 9.
<SPEAKER ID="127" NAME="Marie Anne Isler Béguin" AFFILIATION="Verts/ALE">
(FR) Gospod predsednik, v odstavku 9 želim zamenjati besedilo:
<P>
"pozdravlja pripravljenost gruzijskih oblasti, da mednarodnim opazovalcem dovolijo spremljanje volitev" z besedilom "pozdravlja poziv gruzijskih oblasti, naj mednarodni opazovalci spremljajo volitve".
<P>
S tem besedilo jasneje izraža, kaj se dejansko dogaja.
<P>
(Ustni predlog spremembe je bil sprejet.)
<P>
- Pred glasovanjem o predlogu spremembe 4.
<SPEAKER ID="131" NAME="Vytautas Landsbergis" AFFILIATION="PPE-DE">
Gospod predsednik, besede "o lastnem pristopu Rusije" na koncu predlaganega besedila, ki naj bi se vstavilo za odstavkom 10 in ki je na seznamu glasovanja v predlogu spremembe 4, so premalo izrazne. Ali je ta pristop dober ali slab? Zato predlagam, da se to opredeli z dodajanjem besed "obžalovanja vreden", tako da bi se vstavila naslednja besedna zveza, ki bi se glasila "lastni pristop Rusije, ki je vreden obžalovanja ...". Poslance prosim, naj podprejo to pojasnitev.
<SPEAKER ID="132" NAME="Predsednik">
Gospod Landsbergis, ali lahko pojasnite, če govorite o odstavku 10 ali predlogu spremembe 4?
<SPEAKER ID="133" NAME="Vytautas Landsbergis" AFFILIATION="PPE-DE">
Gospod predsednik, v skladu s seznamom glasovanja bi moralo biti besedilo vstavljeno za odstavkom 14. Gre za odstavek 14a, kot so ga predlagali gospod Gahler in drugi v predlogu spremembe 4.
<SPEAKER ID="134" NAME="Predsednik">
To je zdaj jasno, hvala.
<P>
(Ustni predlog spremembe je bil sprejet.)
<P>
- Pred glasovanjem o uvodni izjavi D.
<SPEAKER ID="135" NAME="Marie Anne Isler Béguin" AFFILIATION="Verts/ALE">
(FR) Gospod predsednik, za večjo jasnost bi pred izrazom "varnostne sile" dodala besedo "policijske", da bi se besedilo glasilo:
<P>
"ker je v šestih dneh množičnih zborovanj opozicije prišlo do nasilja, ko so policijske varnostne sile" itd.
<P>
(Ustni predlog spremembe je bil sprejet.)
<P>
- Pred glasovanjem o uvodni izjavi G.
<SPEAKER ID="138" NAME="Marie Anne Isler Béguin" AFFILIATION="Verts/ALE">
(FR) Gospod predsednik, gospe in gospodje, zaradi jasnosti in preiskave, ki zdaj poteka, želim črtati sklicevanje na 90 %, tj. bi črtali besedilo:
<P>
"do 90 %" in ga nadomestili z izrazom "delež", da bi se besedilo glasilo "z deležem ..." itd.
<P>
(Ustni predlog spremembe je bil sprejet.)
<P>
- Pred glasovanjem o uvodni izjavi H.
<SPEAKER ID="141" NAME="Marie Anne Isler Béguin" AFFILIATION="Verts/ALE">
(FR) Gospod predsednik, gruzijska ustava vsebuje izraza "referendum" in "plebiscit", ki ne pomenita enako. Zato predlagam, da se izraz "referendum" zamenja z izrazom "plebiscit", da se to uskladi z gruzijsko ustavo.
<P>
(Ustni predlog spremembe je bil sprejet.)
<P>
- Po glasovanju o uvodni izjavi J.
<SPEAKER ID="143" NAME="Hannes Swoboda" AFFILIATION="PSE">
Gospod predsednik, ker obstajajo za nedavne dogodke tudi socialni razlogi, bi se lahko na te dogodke sklicevali vsaj nevtralno. Zato je moj ustni predlog spremembe: "ker bi morale gospodarske in socialne reforme v Gruziji izboljšati življenjsko raven splošnega prebivalstva".
<P>
(Ustni predlog spremembe je bil sprejet.)

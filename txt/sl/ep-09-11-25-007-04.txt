<CHAPTER ID="007-04">
4. Prilagoditev Poslovnika Evropskega parlamenta Lizbonski pogodbi (
<SPEAKER ID="091" NAME="Bruno Gollnisch" AFFILIATION="NI">
(FR) Gospod predsednik, moja naprava ne deluje, vendar to ni najpomembnejša stvar, ki sem jo hotel povedati.
<P>
To poročilo, gospod predsednik, je vključevalo predlog spremembe 86, ki je bil umaknjen. Moje vprašanje o pravilnosti postopka izhaja iz člena 24(2) Poslovnika. Kot sem vam imel čast pojasniti v imenu mnogih mojih kolegov, ta člen določa, da lahko samostojni poslanci izmed sebe pooblastijo enega, ki se udeležuje sej konference predsednikov. Po blokadi s strani uprave ta obveznost ni bila izpolnjena od julija.
<P>
V okviru tega predloga spremembe 86 pa je bilo predvideno, da se bo ta določba spremenila tako, da bi vi odločali, kateri predstavniki samostojnih poslancev se bodo udeležili konference predsednikov. To, gospod predsednik, je prava sramota in svoje besede izbiram previdno. Tako to razumejo vsi naši kolegi. Zdi se, da smo mi edini, ki nam je vsiljeno imenovanje predstavnika za konferenco predsednikov.
<P>
Upam, gospod predsednik, da boste odklonili to možnost, ki sta vam jo omogočili Skupina socialistov in Skupina Evropske ljudske stranke (Krščanskih demokratov), ki ji pripadate.
<SPEAKER ID="092" NAME="Predsednik">
Razumem, kaj pravite. Bi poročevalec želel reči kaj o tem? Lahko prosim poročevalca za pojasnilo?
<SPEAKER ID="093" NAME="David Martin">
poročevalec. - Gospod predsednik, ni nam treba zapravljati veliko časa za to, saj si samostojni poslanci tega ne zaslužijo. To ni predmet glasovanja. Če so se potrudili, da bi se pojavili na odborih, ki se jih imajo pravico udeležiti, potem vedo, da o tem ne bomo glasovali danes, temveč januarja. Držal se bom svojega priporočila, da naj samostojne poslance k udeležbi na konferenci predsednikov vabite vi, gospod predsednik.

<CHAPTER ID="005-03">
3. Krepitev vloge evropskih MSP v mednarodni trgovini (
<P>
- Pred glasovanjem:
<SPEAKER ID="072" NAME="Cristiana Muscardini" LANGUAGE="IT">
Gospod predsednik, gospe in gospodje, prosim oprostite in sprejmite mojo zahvalo za vašo potrpežljivost.
<P>
Kot vemo, je Evropski parlament že dolga leta želel izraziti svoja stališča glede malih in srednje velikih podjetij, ki pomenijo 99 % vseh evropskih podjetij in 75 milijonov delovnih mest, danes pa ima le 3 % teh MSP dostop do tujega, zunanjega trga in le 8 % dostop do notranjega trga.
<P>
Zato prosimo Svet in Komisijo, da upoštevata ta dejstva pri večstranskih in dvostranskih pogajanjih, pri dostopu do zunanjih trgov, pri boju proti ponarejanju, pri uporabi instrumentov trgovinske zaščite in pri konkurenčnih razpisih. Trgovina je ključ do večje blaginje.
<P>
Rada bi se zahvalila svojim kolegom v Odboru za mednarodno trgovino in predvsem poročevalcem v senci iz dveh največjih skupin, gospe Saifi in gospe Locatelli, in se prisčno zahvaljujem sekretariatu, zlasti dr. Bendiniju. Prepričana sem, da po vsem tem delu danes predajamo Komisiji skupne misli in predloge o temi, ki je pri srcu gospe Ashton, kot smo slišali v njenem uvodnem govoru, ki ga je imela kot komisarka, in ki se je moramo lotiti brez odlašanja, če hočemo rešiti vsaj del resne gospodarske in finančne krize, ki preganja naše delavce in državljane.

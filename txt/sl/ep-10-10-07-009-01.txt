<CHAPTER ID="009-01">
1. Razrešnica za leto 2008: Evropska policijska akademija (
<SPEAKER ID="125" NAME="Véronique Mathieu" LANGUAGE="FR">
Gospod predsednik, gospe in gospodje, po soglasnem sprejetju v Odboru za proračunski nadzor je odločitev o zavrnitvi podelitve razrešnice, ki vam je danes predložena, življenjskega pomena za našo institucijo.
<P>
Najprej bi vas rada spomnila na profesionalnost in prizadevanja drugih regulativnih agencij, da bi spoštovali standarde dobrega upravljanja. Teh prizadevanj ne bi smel omadeževati slab zgled Evropske policijske akademije (Cepol). Zato mora Parlament prevzeti svojo odgovornost kot organ za podelitev razrešnice in zavrniti podelitev razrešnice Cepolu za finančno leto 2008 v okoliščinah, ki jih poznamo.
<P>
Tako Parlament ne more sprejeti hudih napak nekdanjega direktorja pri upravljanju, in še več, ne more spregledati dejstva, da uprava ni prevzela svoje odgovornosti in sprejela potrebnih ukrepov.
<P>
Nazadnje, glede na to, da ima akademija velike težave že od leta 2006 in da napredka ne bo do leta 2014, ni več sprejemljivo, da akademija potrebuje najmanj devet let za dosego primerne stopnje dobrega upravljanja.
<P>
Za konec bi se rada zahvalila poročevalcem v senci za delo v zvezi s to zadevo.

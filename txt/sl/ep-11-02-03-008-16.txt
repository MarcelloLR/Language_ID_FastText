<CHAPTER ID="008-16">
16. Kriza z odpadki v Kampanji
<SPEAKER ID="131" NAME="Judith A. Merkies">
avtorica. - Gospod predsednik, vem, da je to zadnje glasovanje. Ne bom porabila preveč vašega časa. Sem poročevalka Odbora za peticije za vprašanje, o katerem bomo zdaj glasovali: iskanje rešitve za trenutno krizo z odpadki v Kampaniji, italijanski regiji, ki obkroža Neapelj.
<P>
Po tem, ko je Odbor za peticije prejel številne zahteve predlagateljev, je v Kampanijo poslal misijo in soglasno sprejel poročilo, ki vodi v rešitev.
<P>
Samoumevno je, da mora Italija upoštevati zakonodajo EU tako kot katera koli druga država članica. Poslati nameravamo odločno sporočilo, a vloženi predlogi sprememb vprašanje po nepotrebnem politizirajo in, če bodo podprti, bodo glasno sporočilo spremenili v tih šepet.
<P>
Če se ta parlament ne želi podrediti eni državi članici, predlagam, da glasujete proti spremembam in podprete izvirno besedilo.
<SPEAKER ID="133" NAME="Erminia Mazzoni" AFFILIATION="PPE">
(IT) Gospod predsednik, želim le narediti popravek, saj je v spremembi prišlo do tiskarske napake. Daljši stavek je bil črtan in vse, kar ostane, je "predlaga, da bi morala Komisija preveriti, ali so bila obstoječa odlagališča na zaščitenih območjih razširjena in ali katera med njimi spadajo v zaščitena območja Natura 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
Gospod predsednik, bi bilo mogoče, da bi glasovali po sklopih o vseh spremembah?
<SPEAKER ID="136" NAME="Predsednik">
Prebral sem imena podpisnikov sprememb. To bi bilo zelo nepravično do nekaterih italijanskih kolegov.
<SPEAKER ID="137" NAME="Crescenzio Rivellini" AFFILIATION="PPE">
(IT) Gospod predsednik, to dokazuje, da je ta resolucija politične narave. Nihče se ne ukvarja z vsebino ali praktičnimi vprašanji in nihče noče pomagati skupnosti, a vsi govorijo neumnosti. To je politični predlog. To se odraža celo v načinu naslavljanja gospe Mazzoni. Pozivam skupino Evropske ljudske stranke (Krščanskih demokratov), naj glasuje za spremembe in proti tej pobudi levice, ki je odgovorna za to, kar se je zgodilo v Kampaniji, in zdaj vlaga predlog resolucije v Parlamentu. Oni so odgovorni za te razmere. Oni so bili v vladi, ko se je vse to zgodilo.
<SPEAKER ID="138" NAME="Predsednik">
Vem, da se predlog resolucije nanaša na občutljivo vprašanje, toda bil je ustrezno vložen. Prav tako so bili vloženi predlogi sprememb in nadaljevali bomo z glasovanjem o posameznih spremembah. Zelo malo jih je ostalo.
<SPEAKER ID="139" NAME="Predsednik">
S tem se glasovanje zaključi.

<CHAPTER ID="011">
Izjava predsedujočega
<SPEAKER ID="401" NAME="Predsednik">
Začel bom s kratkim sporočilom.
<P>
Odločno obsojam napad na južnokorejski otok Jongpjong, ki ga je izvedla Demokratična ljudska republika Koreja. Zaradi današnjih dogodkov na Korejskem polotoku sem tudi globoko zaskrbljen. S surovo in vojaško silo se ne bodo rešile nobene težave in izogniti se je treba nadaljnjim človeškim žrtvam.
<P>
Sever in jug bi si morala v interesu Korejskega polotoka in širše regije prizadevati za trajno obnovitev zaupanja. Zato pozdravljam napoved predsednika Lija Mjung Baka, da se južnokorejska vlada namerava izogniti zaostritvi teh zaskrbljujočih razmer.
<P>
Vlado Demokratične ljudske republike Koreje pozivam, naj nemudoma ustavi vse sovražne dejavnosti in se vzdrži vseh tistih dejanj, ki predstavljajo nevarnost nadaljnje zaostritve. Demokratična ljudska republika Koreja mora v celoti spoštovati korejski sporazum o premirju.

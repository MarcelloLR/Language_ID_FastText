<CHAPTER ID="013">
Razpored dela
<SPEAKER ID="020" NAME="Predsednik:">
Končni osnutek dnevnega reda te seje, kakor je bil sprejet na Konferenci predsednikov na njihovem srečanju v četrtek, 5. februarja 2009, v skladu s členoma 130 in 131 Poslovnika, je bil razposlan. Predlagane so naslednje spremembe:
<P>
Sreda:
<P>
Skupina Evropske ljudske stranke (Krščanskih demokratov) in Evropskih demokratov zahteva, naj se poročilo gospoda Reula o možnih rešitvah za izzive v zvezi z oskrbo z nafto preloži na naslednje delno zasedanje.
<SPEAKER ID="021" NAME="Herbert Reul" LANGUAGE="DE">
Gospod predsednik, gospe in gospodje, o tem predlogu smo v odboru dolgo in trdo razpravljali ter sklep sprejeli z veliko večino, včeraj in danes pa prejemamo obilo nasvetov in predlogov, ki izvirajo predvsem iz tega, da so drugi odbori vložili dodatne teme v razpravo.
<P>
Zdi se mi, da bi bilo smotrno, da danes ne sprejemamo odločitev, pač pa si omogočimo kasneje najti rešitev, ki jo bo Parlament lahko podprl. Zato vas prosim, da ta odlog danes sprejmete. Hvala.
<SPEAKER ID="022" NAME="Hannes Swoboda">
v imenu skupine PSE. - (DE) Gospod predsednik, vložili smo dva predloga, nobeden od katerih najverjetneje ne bo dobil večinske podpore v Parlamentu. Zato želim podpreti ta predlog.
<P>
Gospod predsednik, z vašim dovoljenjem bomo predlagali tudi preložitev poročila gospoda Bermana. Če ta predlog zaradi pozne vložitve ne bo sprejet, bi rad že zdaj povedal, da bomo jutri predlagali preložitev glasovanja o poročilu. Hvala.
<SPEAKER ID="023" NAME="Predsednik:">
Najlepša hvala, gospod Swoboda.
<P>
Ali želi kdo izraziti nasprotovanje predlogu?
<SPEAKER ID="024" NAME="Claude Turmes" LANGUAGE="DE">
Gospod predsednik, moja skupina, skupina Zelenih/Evropske svobodne zveze, je predložila resolucijo, ki uživa podporo Skupine zavezništva liberalcev in demokratov za Evropo ter večjega dela Skupine socialdemokratov v Evropskem parlamentu. Zato mislim, da gospod Reul predlaga preložitev iz strahu, da je s svojim stališčem v manjšini.
<P>
Malce me čudi, da po tako dolgi in trdi razpravi zahteva še eno preložitev. Zato smo proti preložitvi.
<SPEAKER ID="025" NAME="Predsednik:">
Gospe in gospodje, slišali ste politična stališča. Slišali ste tudi, kaj ima povedati gospod Swoboda. Odločitev bo sprejeta jutri.
<P>
(Parlament sprejme predlog Skupine Evropske ljudske stranke (Krščanskih demokratov) in Evropskih demokratov).
<P>
O predlogu gospoda Swobode bomo glasovali jutri. Prosim vas, da to upoštevate pri današnjem glasovanju.
<P>
(Razpored dela je bil s sprejet s to spremembo)

<CHAPTER ID="004-03">
3. Mediacija v civilnih in gospodarskih zadevah (
<P>
- Pred glasovanjem:
<SPEAKER ID="083" NAME="Arlene McCarthy">
poročevalka. - Gospod predsednik, v zvezi s skupnim stališčem ni nobenih predlogov sprememb. To je posledica odličnega sodelovanja med Parlamentom, Svetom in Komisijo ter zlasti prizadevanja poročevalcev v senci, gospe Wallis in gospoda Gauzèsa iz skupine PPE-DE, ki sta bila v odnosu do Sveta in Komisije neomajna.
<P>
Mislim, da je minilo že več kot leto dni, odkar smo se sporazumeli o tem predlogu, vendar nas je v koristi te zakonodaje prepričal odziv strokovnjakov za mediacijo na prvo spletno posvetovanje Parlamenta. Vem, da bodo zdaj pozdravili današnje glasovanje in vključitev teh predlogov v zakonodajo.
<P>
Prepogosto se dogaja, da se zakon ali partnerski odnos, v katerem so tudi otroci, konča in se osebe več let borijo na sodiščih in plačujejo visoke stroške pravnega svetovanja. Eni od mojih volivk z grškim partnerjem so se nakopičili pravni stroški in se je morala tri leta boriti na sodišču, da je dobila nazaj svoje otroke. Mediacija je torej lahko koristno orodje za državljane, da bi si zagotovili dostop do sodišč in po možnosti zmanjšali stroške reševanja sporov brez pogosto težavnega procesa sojenja.
<P>
Poleg tega lahko zagotovi več časa na sodiščih za primere, ki zahtevajo razsodbo sodišča. Ta nova zakonodaja mora ljudem po Evropi zagotoviti hiter in cenovno sprejemljiv dostop do sodišč. Zato poslance pozivam, naj podprejo drugo obravnavo ter državljanom po EU zagotovijo nove možnosti pravnih sredstev.
<P>
(Ploskanje.)
<SPEAKER ID="084" NAME="Predsednik">
Kolege poslance opozarjam, da ima med plenarnim zasedanjem poročevalec pravico do dvominutnega govora, zato vas prosim, da to upoštevate. Mislim pa, da je gospod Rack zaprosil za besedo glede vprašanja o pravilnosti postopka.
<SPEAKER ID="085" NAME="Reinhard Rack" AFFILIATION="PPE-DE">
(DE) Gospod predsednik, običajno bi rekli, da ne deluje naš sistem, vendar v tem posebnem primeru ne delujejo dvigala. Veliko naših kolegov čaka na možnost vstopa v sejno dvorano. Zato bi bilo ustrezno, če bi razmislili o takšnih izjavah.
<SPEAKER ID="086" NAME="Predsednik">
Zagotavljam vam, da bomo naredili vse za čim prejšnje popravilo dvigal ali pa poslancem zagotovili glasovanje v dvigalih.

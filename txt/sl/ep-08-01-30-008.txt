<CHAPTER ID="008">
Izjava predsednika
<SPEAKER ID="012" NAME="Predsednik">
Gospe in gospodje, po ratifikaciji lizbonske pogodbe na Madžarskem sta včeraj pogodbo ratificirali Slovenija in Malta.
<P>
(Ploskanje.)
<P>
Slovenski parlament je z veliko večino glasoval za ratifikacijo. Malteški parlament je pogodbo soglasno potrdil. To je pomembno politično dejanje, s katerim so države članice jasno pokazale, da želijo hitro izvesti postopek ratifikacije za začetek veljavnosti pogodbe 1. januarja 2009, kot je bilo načrtovano.
<P>
Sloveniji in Malti čestitam za to pomembno odločitev.
<P>
(Ploskanje.)
<P>
Kot veste, se je slovaški parlament zaradi notranjepolitičnih razlogov včeraj odločil, da preloži glasovanje na poznejši datum. Vse politične voditelje na Slovaškem pozivam, da izpolnijo veliko politično odgovornost.

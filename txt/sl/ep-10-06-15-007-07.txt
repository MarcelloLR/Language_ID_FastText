<CHAPTER ID="007-07">
7. Finančni prispevki Evropske unije v Mednarodni sklad za Irsko (2007-2010) (
<P>
- Pred glasovanjem:
<SPEAKER ID="163" NAME="Seán Kelly">
poročevalec. - Gospod predsednik, vem, da kolegi ne marajo, da ljudje govorijo zdaj, toda prosim, da potrpite nekaj kratkih minut.
<P>
Prvič, ker se o tem ni razpravljalo v Parlamentu, je pomembno, da se o tem nekaj pove, zlasti zaradi vloge, ki jo bo imel Mednarodni sklad Evropske unije za Irsko. Drugič, večina ljudi na Irskem - in širše - misli, da so ta sklad v veliki meri financirale ZDA. Seveda so ZDA igrale veliko vlogo - in za to bi se jim rad zahvalil - kot so jo tudi Kanada, Avstralija in Nova Zelandija, toda pomembno je izpostaviti, da od leta 2006 Evropska unija dejansko prispeva v sklad 57 %: To ni splošno znano in če o tem nismo razpravljali v Parlamentu, je seveda ostalo skrivnost. Zato bi rad poudaril vlogo Evropske unije pri vzpostavljanju stikov, dialoga in sprave na Severnem Irskem, ki se je, čeprav še vedno krhka kot mirovni proces, k sreči zaenkrat obdržala.
<P>
Danes bi se rad poklonil vsem ljudem, ki so prispevali k miru na Severnem Irskem - toliko jih je - in zlasti na skrajnih straneh. Stranke, kot je stranka dr. Iana Paisleyja - mnoga leta je bil poslanec tega parlamenta - in stranka Gerryja Adamsa, za katere je bilo pred 20 leti nepredstavljivo, da bi se združile, so se združile v mirovnem procesu in delitvi oblasti. Evropska unija mora pobrati zasluge za to - vsaj delež, ki ji pripada - in to bi rad danes poudaril. Rad bi se poklonil vsem tistim, ki so tvegali za mir na Severnem Irskem, in upam, da se bo ta mir nadaljeval.
<P>
(GA) Upam, da bo ta resolucija sprejeta soglasno in čestitam vsem vpletenim, ker so odigrali svojo vlogo v mirovnem procesu v moji državi.
<SPEAKER ID="165" NAME="Francesco Enrico Speroni" AFFILIATION="EFD">
(IT) Gospod predsednik, opazil sem, da je med izvolitvijo podpredsednika in temi zadnjimi glasovi izginilo 150 poslancev. Ne vem, ali se je to zgodilo, ker jih boli trebuh ali gre morda za težavo s klimatizacijo. Morda bi morali stvar raziskati.
<SPEAKER ID="166" NAME="Predsednik">
Ne, niso izginili. Zelo jasno vam bomo razložili, kaj se je zgodilo pri glasovanju za pastorja Tőkésa, vendar ni šlo za božje posredovanje.

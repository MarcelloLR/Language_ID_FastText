<CHAPTER ID="006-05">
5. Prilagoditev nekaterih aktov regulatvinemu postopku s pregledom, uredba "Omnibus", prvi del (
<P>
- Pred glasovanjem:
<SPEAKER ID="129" NAME="Janez Lenarčič">
predsedujoči Svetu. - Dovolite mi, da ob tej priložnosti izrazim zadovoljstvo v imenu Sveta ob dobrih rezultatih dolgotrajnega in obsežnega dela v zvezi s tem tehničnim dosjejem. Ta dosje je bilo mogoče zaključiti predvsem po zaslugi tvornega sodelovanja vseh treh institucij in ob tej priložnosti bi se želel zahvaliti za sodelovanje in opravljeno delo predvsem poročevalcu gospodu Józsefu Szájerju.
<P>
Zdaj ko je ta del prilagajanja zaključen, bosta lahko obe zakonodajni veji, zlasti Evropski parlament, izvajali nadzor nad izvršilnimi pooblastili Komisije pri številnih zakonodajnih aktih s pomembnih področij. Želel bi za konec, da bi se tovrstno tvorno sodelovanje nadaljevalo tudi v času prihodnjega francoskega predsedstva.
<SPEAKER ID="130" NAME="József Szájer">
poročevalec. - Gospod predsednik, s pravkar zavrnjenim glasovanjem je Parlament prvič izkoristil pravo pravico do nadzora in veta v zvezi z normativnim podzakonskim aktom Evropske komisije, ki je enakovredna pravici Sveta.
<P>
S sprejetjem dveh paketov "omnibus" smo naredili pomemben korak k odpravljanju demokratičnih primanjkljajev Unije. Kolege želim prav tako opomniti, da naša nova moč nadzora nad izvajanjem EU od nas zahteva več dela. Parlament se mora pripraviti na nove naloge postopka komitologije.
<P>
Svetu, zlasti slovenskemu predsedstvu, in Komisiji se zahvaljujem zato, ker sta se odpovedala pomembnim in doslej izključnim pravicam ter jih predala Parlamentu, ob čemer sta oba izgubila svojo izključno moč. Prav tako se zahvaljujem našim kolegom v zadevnih odborih, ki razumejo pomembnost novih krepitev moči Evropskega parlamenta. V zvezi s tem dosjejem so ukrepali hitro in prilagodljivo. Naše današnje glasovanje bo pomembno prispevalo k boljši, bolj demokratični in bolj pregledni Evropski uniji. Hvala za vašo podporo.
<P>
(Ploskanje.)

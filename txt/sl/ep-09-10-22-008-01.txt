<CHAPTER ID="008-01">
1. Predlog splošnega proračuna Evropske unije - Proračunsko leto 2010 (glasovanje) 
<P>
- Pred glasovanjem:
<SPEAKER ID="077" NAME="László Surján">
poročevalec. - Gospod predsednik, v Odboru za proračun smo glasovali o več kot 1 100 spremembah predloga proračuna za leto 2010. Po pričakovanju je nekaj tehničnih sprememb, za katere prosim, da se dajo na glasovanje na plenarnem zasedanju.
<P>
V zvezi z Evropskim načrtom za oživitev gospodarstva je Odbor sprejel dva nova odstavka, ki naj se dodata k proračunskim vrsticam 06 04 14 01, 06 04 14 02 in 06 04 14 03. Morala bi biti dodana k obstoječim proračunskim pripombam, vendar sta zaradi tehnične napake prikazana, kot da jih nadomeščata. Predlog spremembe 832 se mora zato ustrezno spremeniti.
<P>
Po preverjanju rezerv je z glasovanjem v odboru ostala v razdelku 3b rezerva 1 775 000 EUR. Predlagam, da ta znesek dodelimo programu Evropa za državljane. To bi pomenilo, da je treba predlog spremembe 889 o proračunski vrstici 15 06 66 spremeniti tako, da dobimo skupne odobrene pravice za prevzem obveznosti v višini 32 255 000 EUR in s tem je pokrit ponovno vložen predlog spremembe 547.
<P>
Besede "trajnostni in okolju prijazni ukrepi ... (zeleni New Deal)" je treba dodati k pripombam namesto besed "zeleni New Deal" v pripombah, sprejetih za naslednje proračunske vrstice:
<P>
04 02 17 ESF - Konvergenca
<P>
04 02 19 ESF - Konkurenca
<P>
13 03 16 ERDF - Konvergenca
<P>
13 03 18 ERDF - Konkurenca
<P>
Podobno je treba v proračunski vrstici 13 03 20 ERDF - Operativna tehnična pomoč za Evropski sklad za regionalni razvoj prva dva nova odstavka zamenjati z naslednjim:
<P>
"Del odobritev je namenjenih financiranju trajnostnih in okolju prijaznih ukrepov (zeleni New Deal), ki zagotavljajo uskladitev zahtev za gospodarski, socialni in okoljski razvoj in za obnovo evropskih regij po gospodarski in finančni krizi".
<P>
Proračunska vrstica Pilotni projekt vsesplošnega sodelovanja med javnimi organi, trgovinskimi družbami in nepridobitnimi podjetji o povezovanju ljudi v družbo in zaposlovanju se mora zaradi tehničnih razlogov spremeniti v drugo vrstico 04 03 12.
<P>
Številka proračunske vrstice "Pripravljeni ukrep - Erasmus za novinarje" se mora zaradi tehničnih razlogov spremeniti v 09 06 05.
<P>
Če se sprejme predlog spremembe 943 o proračunski vrstici EPSO 26 01 20, je treba ustrezno spremeniti proračunsko prilogo za ta urad.
<P>
Prosim službo zasedanja naj opravi ustrezne popravke zapisnika - če me bo plenarno zasedanje podprlo. Hvala za vašo pozornost.
<P>
Gospod predsednik, dovolite mi, da se zahvalim sekretariatu za veliko delo, ki so ga opravili. Ta seznam sprememb je navadno značilen za vsako leto in predstavlja dobro delo sekretariata. O tem smo razpravljali s skupinami in koordinatorji in dobil sem podporo za to spremembo, ki je v duhu splošnega predloga.
<P>
Najpomembnejša stvar je, da smo bili v Odboru za proračun enotni pri uporabi vseh pravnih možnosti, ker moramo izpolniti rezervo za skoraj vsak razdelek, kar pomeni, da vsak dodaten glas, ki daje dodaten denar, tvega zakonitost proračuna. Rad bi vas opozoril na to in upam, da se bo duh sodelovanja obdržal. Imamo nekoliko različne poglede, a to je normalno.
<P>
(Aplavz)
<SPEAKER ID="079" NAME="Helga Trüpel" AFFILIATION="Verts/ALE">
Gospod predsednik, v skladu s seznami glasovanja bo sprememba 464, ki jo predlaga skupina Zelenih/EFA, brezpredmetna, če se sprejme sprememba 870, ki jo predlaga Odbor za proračun. Seznam glasovanja upošteva pravilo, uvedeno v formuli Thomasa von der Vringa, po kateri se spremembe, ki jih sprejme Odbor za proračun, dajo na glasovanje najprej na plenarno zasedanje in če so sprejete, so vsi drugi predlogi sprememb iste proračunske vrstice brezpredmetni.
<P>
Vsekakor je bila ta praksa, ki ni vključena v Poslovnik Parlamenta, uvedena samo zato, da bi zagotovili, da bo skupno stališče o proračunu, ki ga sprejme Parlament, ostalo v finančnih okvirih, ki so določeni za Evropski parlament. Ker sprememba 464 predlaga samo to, da se dajo sredstva v rezervo, nedvomno ne more predstavljati težave za prekoračitev omejitev. Dejansko se obe spremembi na noben način ne izključujeta in se zato lahko nedvomno glasuje o obeh.
<P>
Zato vas pozivam, da uporabite člen 161 Poslovnika in odobrite tudi glasovanje o predlogu spremembe 464.
<P>
(Aplavz)
<SPEAKER ID="080" NAME="Predsednik">
Gospe in gospodje, razpored je bil določen že prej in je bil natančno preverjen, vendar bi prosil poročevalca, da prevzame besedo. Ker najbolj poznate to temo, vas prosim, da poveste nekaj besed o tej zadevi.
<SPEAKER ID="081" NAME="László Surján">
poročevalec. - Gospod predsednik, navadno ni poročevalec tisti, ki odloča o tem, ali je kaj pravilno ali ne. Imamo prakso in običaje. Moram seznaniti plenarno zasedanje, da bo, če ne glasujemo najprej o spremembah, ki jih predlaga Odbor za proračun, o katerih skupina Verts/ALE ne dvomi, njihova naknadna sprememba potem zmanjšala plačila v Evropski sklad za regionalni razvoj za 300 milijonov EUR.
<P>
To je resnično protislovje. Po eni strani bi šlo za povečanje in na drugi strani za zmanjšanje. Držati se moramo svojega sklepa, ki je jasno zapisan v predlogu spremembe 464, da se plačilo ne poveča. Tam ni nobenega povečanja. Torej je to v navzkrižju - ne more biti povečanje za 300 milijonov EUR in hkrati nobenega povečanja.
<SPEAKER ID="082" NAME="Predsednik">
(...) torej lahko nadaljujemo z glasovanjem. To menijo naše službe, ki so preiskale zadevo, in poročevalca. Zato predlagam, da preidemo na glasovanje.
<P>
- Pred glasovanjem o spremembi 812:
<SPEAKER ID="083" NAME="Luis Manuel Capoulas Santos" AFFILIATION="S&amp;D">
(PT) Gospod predsednik, rad bi prosil za besedo v skladu s členom 173 Poslovnika, ki obravnava nespoštovanje Poslovnika. Prosil bi za spremembo vrstnega reda glasovanja, ker se mi zdi, da vrstni red na seznamu glasovanja krši člen 161 Poslovnika.
<P>
Zato prosim, da se o spremembi 70, ki predlaga dodelitev 600 milijonov EUR za pomoč sektorju mleka, ki se spopada z izjemno težkim položajem, kot vsi vemo, glasuje tik pred spremembo 812, ki predlaga dodelitev 300 milijonov. Poudaril bi, da je bila ta dodelitev v višini 600 milijonov EUR soglasno odobrena v Odboru za kmetijstvo in razvoj podeželja in je dobila široko podporo večine v Parlamentu na zadnjem zasedanju 17. septembra, ko smo glasovali o resoluciji o podpori sektorju mleka in krizi, s katero se spopada.
<SPEAKER ID="084" NAME="Predsednik">
Hvala. Očitno gre za vprašanje finančnih virov, ki so nam na voljo, kar pomeni, da je odločitev o tej zadevi resna. Res bi nam bila všeč pomoč, vendar moramo vedeti, kaj je na voljo. Sedanji predlog je, da najprej glasujemo o spremembi 812. To je predlog. Rad bi prosil poročevalca, da spregovori o tej zadevi. Kako je s financami, kakšne so finančne možnosti?
<SPEAKER ID="085" NAME="László Surján">
poročevalec. - Gospod predsednik, še enkrat, vrstni red glasovanja ni moja odločitev. Pred nekaj minutami je moja kolegica gospa Trüpel navedla, da obstaja tako imenovano neformalno pravilo, da se najprej glasuje o spremembi, ki jo predlaga Odbor za proračun. Zakaj? Zato, ker je Odbor za proračun parlamentarno telo, v katerem lahko izmerimo, ali imamo manevrski prostor ali ne.
<P>
Ni v našem interesu, da spreminjamo pravila med postopkom glasovanja in sem proti temu. Seznam glasovanja je bil razdeljen. Skupine so se odločile, kako bodo glasovale. Vsaka sprememba bo povzročila zmedo in pozneje veliko težav. Če iz kakršnega koli razloga spremenimo svoja pravila za en primer, bomo izgubljeni. Vsako telo mora spoštovati lastne običaje, pravila in predpise.
<SPEAKER ID="087" NAME="María Paloma Muñiz De Urquiza" AFFILIATION="S&amp;D">
(ES) Gospod predsednik, prišlo je do tehnične napake. Nameravala sem glasovati proti predlogu spremembe 444.
<SPEAKER ID="088" NAME="Bruno Gollnisch" AFFILIATION="NI">
(FR) Gospod predsednik, popolnoma razumem utemeljitve, ki jih je navedel poročevalec, ki nas vodijo k temu, da najprej glasujemo za predlog spremembe 812.
<P>
Če je to samo utemeljitev glede postopka, ni nujno, da glasovanje za predlog spremembe 812 pomeni, da je predlog spremembe 70 brezpredmeten.
<P>
Na parlamentarnih skupščinah je običajno, da se glasuje najprej, kot je zahteval gospod Capoulas Santos, o predlogih sprememb, ki se najbolj oddaljujejo od izvirnega besedila. Delamo izjemo zaradi razlogov, ki jih je navedel poročevalec ...
<P>
(Predsednik je prekinil govornika)
<SPEAKER ID="089" NAME="Predsednik">
Hvala. Razumemo. Imamo določen dokončen postopek glasovanja. Prosim poročevalca, da prevzame besedo. Po navedbi služb in po našem mnenju ta drugi predlog spremembe odpade. Ali lahko poročevalec to potrdi?
<SPEAKER ID="090" NAME="László Surján">
poročevalec. - Tudi po glasovanju ni razloga, da spet načenjamo razpravo. Zdaj smo za glasovanje.
<SPEAKER ID="092" NAME="Michael Cashman" AFFILIATION="S&amp;D">
Gospod predsednik, samo nekaj v pomoč. Nekateri od nas smo slišali navajanje različnih številk. Torej, da bi se izognili nesporazumom, ali lahko posvetimo pozornost zaslonu tu zgoraj? Za vsak primer, če so kakšne težave s sluhom ali sporazumevanjem. Nikogar ne krivim, a bodimo jasni in poglejmo zaslon.
<SPEAKER ID="093" NAME="Predsednik">
Prav. Vsi se bomo ravnali po zaslonu. Morda sem jaz prehitro bral številke. Jih bom bral počasneje. Hvala.
<P>
- Pred glasovanjem o spremembi 937:
<SPEAKER ID="094" NAME="Godfrey Bloom" AFFILIATION="EFD">
Gospod predsednik, hitro se vzejevoljim in to zaradi pravilnosti postopka. Pred nekaj minutami ste dejali, da moramo upoštevati pravila in kaj lahko storite, kadar vas zavezujejo pravila? Popolnoma razumem to in razume tudi Parlament.
<P>
Ali lahko domnevam in lahko mi domnevamo, da vas bodo zavezovala pravila tega Parlamenta ves vaš mandat? Kajti vaš predhodnik ni čutil, da bi ga pravila omejevala in je na podlagi obrazložitev glasovanja prekršil pravilo, ker se mu ni zdelo, da ga mora zavezovati. Odločitev prepuščam vam, gospod.
<SPEAKER ID="095" NAME="Predsednik">
Hvala vam. Gospe in gospodje, zlasti med glasovanjem lahko dobimo besedo samo glede vprašanja pravilnosti postopka. Prosim ne odpirajte drugih zadev razen vprašanja pravilnosti postopka, kajti, če jih boste, ne bomo mogli glasovati. To pa je zelo neprijetno za vse nas.
<P>
(Aplavz)

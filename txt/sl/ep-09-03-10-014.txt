<CHAPTER ID="014">
Sprememba dnevnega reda
<SPEAKER ID="386" NAME="Predsednik">
Gospe in gospodje, kot predsednik vam moram prebrati sporočilo, v katerem je navedeno, da je Odbor za zunanje zadeve na svojem sestanku v ponedeljek, 9. marca, odobril predlog resolucije o poslabšanju humanitarnih razmer na Šrilanki in je, ob upoštevanju tamkajšnjih zaskrbljujočih razmer, zahteval, da se predlog resolucije vključi na dnevni red trenutnega delnega zasedanja v skladu s členom 91 Poslovnika.
<P>
Predlog resolucije se šteje za sprejetega, razen če temu pisno nasprotuje najmanj 40 poslancev do 12.00 jutri, v sredo; v tem primeru bo uvrščen na dnevni red istega delnega zasedanja za razpravo in glasovanje.

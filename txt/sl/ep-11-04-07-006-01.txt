<CHAPTER ID="006-01">
1. Cepljenje proti bolezni modrikastega jezika (
<P>
Pred glasovanjem:
<SPEAKER ID="102" NAME="Paolo De Castro">
predsednik Odbora za kmetijstvo in razvoj podeželja. - (IT) Gospod predsednik, gospe in gospodje, rad bi podal kratko izjavo, da poudarim pomen poročila gospoda Wojciechowskega o bolezni modrikastega jezika pri institucionalnem vprašanju, ki zadeva vse nas.
<P>
Kar zadeva vsebino, med Komisijo, Parlamentom in Svetom ni nikakršnega nestrinjanja. Vendar pa je vključitev korelacijskih tabel v besedilo še vedno zelo občutljivo vprašanje. Kljub dejstvu, da je Svet temu v celoti nasprotoval, se je Odbor za kmetijstvo in razvoj podeželja odločil, da podpre besedilo, ki vključuje korelacijske tabele, s čimer se državam članicam nalaga dolžnost, da poročajo o prenosu direktive.
<P>
Zdaj je na vrsti Svet, da se odloči, ali bo sprejel korelacijske tabele in sklenil sporazum na prvi obravnavi, ali pa bo zato, da pri tej točki ne bi popustil, odgovarjal evropskim kmetovalcem, ker je povzročil, da se bo kampanja cepljenja proti bolezni modrikastega jezika letos izpustila.
<P>
Mislim, da je to poročilo lahko precedens v prihodnjih pogajanjih s Svetom. Ko od držav članic zahtevamo največjo preglednost in zagovarjamo popolno skladnost z zakonodajo EU, moramo biti enotni in odločni.
<SPEAKER ID="103" NAME="Predsednica">
Mislim, da želi besedo tudi poročevalec.
<SPEAKER ID="104" NAME="Janusz Wojciechowski">
poročevalec. - (PL) Gospa predsednica, gospod De Castro je v načelu povedal, kar sem želel povedati jaz. Želel bi se samo pridružiti pozivu, da naj Svet ne ovira hitrega izvajanja nove direktive. Korelacijske tabele so začetek in precedens, ki bodo po mojem mnenju oblikovale najboljšo prakso za prihodnost in pomagale lažje spremljati skladnost evropske zakonodaje z nacionalno zakonodajo.

<CHAPTER ID="004-09">
9. Poročilo o napredku Nekdanje jugoslovanske republike Makedonije v letu 2007 (
<P>
- Pred glasovanjem:
<SPEAKER ID="094" NAME="Erik Meijer">
poročevalec. - Gospod predsednik, zaradi ustnega predloga spremembe gospoda Landsbergisa moramo pojasniti zapleten položaj v zvezi z imenom.
<P>
"FYROM" nikoli ni bilo ime nobene države, ampak je lahko le kratica za Nekdanjo jugoslovansko republiko Makedonijo. V mojem prejšnjem poročilu, ki je bilo sprejeto 12. julija 2007 na plenarnem zasedanju Parlamenta, se kot ime ni uporabljala kratica, ampak te štiri besede.
<P>
Zaključek je bil, da se vse ostale izraze, vključene v predlogih sprememb, nadomesti z izrazom "Nekdanja jugoslovanska republika Makedonija."
<P>
Predlagam, da se to usmeritev ohrani. Ustni predlog spremembe, ki ga je vložil gospod Landsbergis, ni v skladu s to odločitvijo. Pričakujem, da bo v letu 2008 sporazum z Grčijo razrešil spor glede imena te države in se bo izraz "Nekdanja jugoslovanska republika Makedonija" za vedno opustil.
<SPEAKER ID="095" NAME="Vytautas Landsbergis" AFFILIATION="PPE-DE">
Gospod predsednik, znašli smo se v zapletenem odnosu z eno od naših sosednjih držav, ko se z odločitvijo ZN običajno obstoječo republiko na evropski celini uradno poimenuje kot neobstoječo in le kot "nekdanjo" republiko Makedonijo.
<P>
Preden se bo enako kot New York odzval tudi Washington ter zahteval, da se Gruzijo na Kavkazu poimenuje "Nekdanja sovjetska republika Gruzija", bi lahko izrazili svoje nezadovoljstvo in si prizadevali za rešitev težave "M". Moj začasni predlog je, da se ne zamenja imena z izrazom "nekdanji", ampak se stanje popravi z besedilom našega poročila, tako da se vključi dodatno pojasnilo, tj. "država pod imenom FYROM".
<P>
Izkažite nekaj smisla za humor in podpore. Pomagati moramo tako Grčiji kot državi "M".
<P>
(Parlament je zavrnil ustni predlog spremembe.)

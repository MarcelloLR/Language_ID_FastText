<CHAPTER ID="006">
Sprejetje zapisnika predhodne seje
<SPEAKER ID="096" NAME="Véronique De Keyser" AFFILIATION="S&amp;D">
(FR) Gospod predsednik, ne bom se vračala k obžalovanja vrednemu incidentu, ki se je včeraj zgodil v tem parlamentu: incidentu, ki je sramota za ta parlament in v katerem se je žalilo gospoda Van Rompuya. Predsednik Evropskega sveta se seveda lahko sam brani, vendar pa ne bom prenašala, da nekdo v tem parlamentu reče, da je moja država nedržava. Je ustanovitvena država Evropske unije, ki bo kmalu tudi prevzela predsedstvo. Gospod predsednik, ne razumem, kako lahko nekdo v tem parlamentu pade tako nizko in reče takšne stvari, zato zahtevam opravičilo.
<P>
(Aplavz)
<SPEAKER ID="097" NAME="Gerard Batten" AFFILIATION="EFD">
Gospod predsednik, imam pripombo glede pravilnosti postopka: želel bi spregovoriti na podlagi istega člena, na podlagi katerega je govorila gospa, ko je govorila o mojem kolegu Nigelu Farageu.
<P>
To se imenuje politika. Lizbonsko pogodbo ste vsilili našim državam, ne da bi se posvetovali z ljudmi, in ko moj kolega o tem kaj reče in če ljudem to ni všeč, se pritožijo. To se imenuje politika. To smo imeli v naši državi, preden je Evropska unija uničila našo demokracijo, zato se navadite na takšne besede nasprotovanja na tem mestu.
<SPEAKER ID="098" NAME="Predsednik">
Gospod Batten, prejšnja izjava je bila podana v odgovor na nekaj, kar je bilo povedano včeraj v Parlamentu. Bila je podana temu primerno. Ni šlo za pravilnost postopka. Zato je vaša pripomba glede pravilnosti postopka neumestna.

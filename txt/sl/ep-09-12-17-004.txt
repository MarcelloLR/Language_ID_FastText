<CHAPTER ID="004">
Dnevni red
<SPEAKER ID="080" NAME="Martin Schulz" AFFILIATION="S&amp;D">
(DE) Gospod predsednik, gospe in gospodje, rad bi zastavil dve vprašanji pravilnosti postopka in rad bi, da bi ju lahko zastavil eno za drugim. Prvič, imam prošnjo za ves Parlament. Nanaša se na nujno zadevo, o kateri bomo razpravljali danes popoldne. To je primer Aminatou Haidar.
<P>
Danes popoldne imamo na dnevnem redu nujno zadevo. Kolege poslance bi prosil, da mi zaupajo v zvezi z naslednjim postopkom. Nekateri poslanci, ki so zelo vključeni v ta primer, vedo - in zdaj ne morem navesti več podrobnosti, vendar sem eden od tistih, ki vedo -, da bomo danes imeli rešitev za ta primer. Ugledni vladni predstavniki EU si prizadevajo doseči pozitivno rešitev. Zato bi bilo smiselno, da se ta nujna zadeva danes popoldne umakne z dnevnega reda, ker bi vsaka nadaljnja razprava samo ovirala delo, ki poteka po diplomatskih poteh. Zato Parlament prosim, naj se strinja s tem, da v tem izjemnem primeru to nujno zadevo umaknemo z dnevnega reda, ker bo to bolj pripomoglo k rešitvi primera, kot če bi razpravljali o njem. To je moja prva prošnja, gospod predsednik. Druga prošnja bo takoj sledila.
<SPEAKER ID="081" NAME="Predsednik">
Gospod Schulz, nisem prepričan, da lahko ponovno razpravljamo o tem vprašanju. Bojim se, da je že prepozno, ker smo odločitev o tem že sprejeli. Zdaj je težko ponovno razpravljati o tem vprašanju.
<SPEAKER ID="082" NAME="Joseph Daul" AFFILIATION="PPE">
(FR) Gospod predsednik, podpiram predlog gospoda Schulza. Menim, da so pogajanja izjemno težka. Govorimo o primeru, ki zadeva človeka, žensko, in išče se politična rešitev.
<P>
Zato menim, da je med iskanjem politične rešitve pomembno, da se položaj ne poslabša. Zahtevam, da se nam najprej omogoči, da najdemo politično rešitev.
<P>
(Aplavz)
<SPEAKER ID="083" NAME="Miguel Portas" AFFILIATION="GUE/NGL">
(PT) Rad bi dal samo kratko pripombo. Diplomatska prizadevanja so zelo pomembna, vendar je Aminatou Haidar na 33. dan, odkar gladovno stavka, v bolnišnici. Najslabše, kar bi lahko naredili, je, da bi ženski, ki se bori za temeljne človekove pravice, povedali, da bo ta parlament tukaj in zdaj pozabil nanjo.
<SPEAKER ID="084" NAME="Predsednik">
Gospe in gospodje, v skladu s členom 140 Poslovnika lahko glasujemo o predlogu, da se to umakne z razporeda dela.
<P>
V zvezi s tem bi rad, da kdo spregovori v podporo predlogu.
<SPEAKER ID="085" NAME="Juan Fernando López Aguilar" AFFILIATION="S&amp;D">
(ES) Kod vodja delegacije španskih socialistov v Evropskem parlamentu bi rad izrekel priznanje besedam predsednika Skupine naprednega zavezništva socialistov in demokratov v Evropskem parlamentu, ki ga je podprl predsednik Skupine Evropske ljudske stranke (Krščanskih demokratov). Priznanje izrekam iz dveh razlogov. Prvič, ker po mojem mnenju ta parlament jasno izraža svojo solidarnost tako z gospo Haidar osebno kot z njenim prizadevanjem v tem nevarnem položaju, ki je posledica dolgotrajne gladovne stavke.
<P>
Moj drugi razlog je, da menim, da ima Parlament tudi pozitivno mnenje, ki podpira intenzivno večstransko diplomatsko prizadevanje, ki ga vodi vlada Kraljevine Španije. To je konec koncev vlada države, na ozemlju katere je trenutno gospa Haidar. To je tudi vlada države, v kateri poteka gladovna stavka, za katero je gospa Haidar sama rekla, da je ne bo prekinila, dokler se ne vrne na ozemlje, ki ni v španski pristojnosti.
<P>
Zato podpiram sedanje diplomatsko prizadevanje in menim, da bi najbolje ukrepali, če bi se izognili resoluciji, ki bi lahko ogrozila uspeh vseh pogajanj, ki bi utegnila potekati v naslednjih nekaj urah ...
<P>
(Predsednik je prekinil govornika)
<SPEAKER ID="086" NAME="Predsednik">
Zdaj prosim, da kdo spregovori proti predlogu.
<SPEAKER ID="087" NAME="Izaskun Bilbao Barandica" AFFILIATION="ALDE">
(ES) Gospod predsednik, spregovorila bom, da povem, da moja skupina nasprotuje temu predlogu, in zdaj bom obrazložila naše razloge. Menim, da ni primerno, da se tak predlog predloži danes dopoldne. Poleg tega se tako ne bi upoštevala nobena parlamentarna skupina, ki je vložila besedilo resolucije.
<P>
Samo včeraj smo namenili tri ure temu, da bi našli način, kako naj to zadevo izločimo iz politične razprave in se prenehamo osredotočati na dogajanje v Španiji. Zaradi prizadevanj vseh vključenih skupin nam je uspelo uskladiti različna stališča in oblikovati skupno besedilo resolucije. Na istem srečanju nam je uspelo tudi preseči različna mnenja.
<P>
Zato menim, da, če se šteje za neprimerno, če ta parlament ne izrazi svojega mnenja o takem položaju, kdaj ga potem dejansko bo? Kdaj ga bo?
<P>
(Bučen aplavz)
<P>
Imam še zadnjo prošnjo ...
<P>
(Predsednik je prekinil govornico)
<SPEAKER ID="088" NAME="Willy Meyer" AFFILIATION="GUE/NGL">
(ES) Gospod predsednik, ni res, da je Parlament izrazil mnenje o primeru gospe Haidar. To se ni zgodilo. Parlament je nameraval izraziti svoje mnenje danes. To je nameraval storiti danes, po 33 dnevih gladovne stavke, vendar se nam poskuša preprečiti, da bi razpravljali o tem. Mislim, da je to nemoralno. Ponavljam, to je skrajno nemoralno.
<P>
(Aplavz)
<SPEAKER ID="089" NAME="José Ignacio Salafranca Sánchez-Neyra" AFFILIATION="PPE">
(ES) Gospod predsednik, za besedo sem prosil, da bi zastavil vprašanje pravilnosti postopka: ta parlament je nepreklicno zavezan človekovim pravicam in dolžan spoštovati to obveznost. Gospod Schulz je danes dopoldne Parlamentu predložil predlog. Če ve za podatke ali pomembne informacije v zvezi s primerom gospe Haidar, mora te informacije dati na razpolago Parlamentu. Potem se bo na plenarnem zasedanju danes popoldne na začetku razprave sprejela odločitev.
<P>
(Aplavz)
<SPEAKER ID="090" NAME="Martin Schulz" AFFILIATION="S&amp;D">
(DE) Gospod predsednik, veliko let sem bil v imenu svoje skupine pristojen za razprave o človekovih pravicah v tem parlamentu. Ta primer obravnavam zelo skrbno. Rad bi omenil, da sem se prejšnjo nedeljo zelo dolgo pogovarjal o tem primeru z maroškim zunanjim ministrom.
<P>
Imam vtis, da je danes možno končati gladovno stavko gospe Haidar in najti rešitev zanjo. Če bi imel vtis, da bi javna izjava pomagala rešiti ta primer, bi dal javno izjavo. Ker pa menim, da je v tovrstnih zapletenih diplomatskih primerih prosti preudarek najboljši način reševanja težave, bi kolege poslance prosil, naj s potrebnim preudarkom zagotovijo, da se ta gospa reši. To je moja edina želja.
<SPEAKER ID="091" NAME="Predsednik">
Gospe in gospodje, rad bi vas prosil za trenutek pozornosti. O tej zadevi ne moremo razpravljati v nedogled.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Gospod predsednik, za začetek bi rad izrazil svoje presenečenje, ker smo, kakor je poudarila gospa Bilbao Barandica, razpravi o tej zadevi včeraj namenili skoraj tri ure. Če je gospod Schulz imel ustrezne informacije o tej zadevi od nedelje, bi morali biti včeraj ustrezno obveščeni. Ponavljam, informacije bi nam morale biti posredovane včeraj pred razpravo o skupni resoluciji. S temi informacijami bi morali biti seznanjeni, ko so potekali pogovori med različnimi skupinami, ki so pripeljali do dogovora, to se pravi, kompromisa.
<P>
(FR) Ne, to ni res. Naša odgovornost je, da sprejmemo resolucijo, tako da bomo vsaj vedeli, kakšno je stališče tega parlamenta o primeru Aminatou Haidar. Zato ne zahtevam, da ne glasujemo, temveč da razpravljamo kot običajno.
<P>
(Aplavz)
<SPEAKER ID="094" NAME="Charles Tannock" AFFILIATION="ECR">
Gospod predsednik, očitno je Parlament razdvojen. To je zelo občutljivo vprašanje. Veliko je nejasnosti. Prosim, ali lahko zahtevam, da to glasovanje odložimo do 15.00, tako da se bomo lahko posvetovali s strankami in skupinami ter tudi ugotovili, kaj se dejansko dogaja v Maroku?
<SPEAKER ID="095" NAME="Predsednik">
Gospe in gospodje, slišali smo vse pripombe. Slišali ste vse in imate celotno sliko. V skladu s členom 140 Poslovnika dajem ta predlog na glasovanje. Imamo konkreten predlog, da o tej zadevi ne razpravljamo danes.
<P>
(Parlament se je strinjal s prošnjo)
<SPEAKER ID="096" NAME="Martin Schulz" AFFILIATION="S&amp;D">
(DE) Gospod predsednik, zelo obžalujem, da moram Parlament še enkrat prositi za potrpljenje. Na seznamu glasovanja imamo danes glasovanje o načelu subsidiarnosti. V skladu s členom 177(4) Poslovnika prosim, da glasovanje o tej točki preložimo do naslednjega plenarnega zasedanja in preučimo legitimnost sprejetja resolucije o tej točki. Menim, da se ta parlament zelo strinja s tem, da je treba zagotoviti načelo subsidiarnosti in temeljnih pravic. Vendar nima prav nobenega smisla, da se to dvigne na raven Evropske unije. V imenu svojih italijanskih kolegov poslancev bi rad izrecno povedal tudi, da je razprava, ki poteka v Italiji, italijanska in ne evropska razprava in da bodo moji kolegi poslanci tako kot mi zagovarjali raznolikost in pluralnost. Vendar tega nima smisla zagovarjati v tovrstni resoluciji.
<P>
(Medklici)
<P>
Gospod predsednik, presenetljivo je, da skupine, ki imajo koncept demokracije v svojem imenu, ne poznajo niti demokratičnega načela, da se govorniku pusti povedati do konca.
<P>
V skladu s členom 177(4) prosim, da se glasovanje preloži do naslednjega zasedanja in da se preuči legitimnost resolucije in glasovanja.
<P>
(Aplavz)
<SPEAKER ID="097" NAME="Predsednik">
Gospe in gospodje, gospod Schulz, prosim, nataknite si slušalke. Imam konkreten predlog - do te točke bomo prišli v drugem delu glasovanja. Najprej bomo glasovali o proračunu, potem pa imamo nekaj dodatnih točk. Vsi lahko razmislite o predlogu gospoda Schulza, h kateremu se bomo vrnili čez trenutek, ko bomo vsi imeli pred sabo resolucijo, v drugem delu glasovanja.
<SPEAKER ID="098" NAME="Bernd Posselt" AFFILIATION="PPE">
(DE) Gospod predsednik, zdaj, ko je nujna zadeva umaknjena z dnevnega reda, bi vas rad prosil, da čas za govor o točki Zahodna Sahara razdelite med drugi dve nujni zadevi, ker smo včeraj imeli nekaj ostrih razprav o času za govor o nujnih zadevah. To je moj praktični predlog za danes popoldne in prosil bi vas, da ga sprejmete, ker bomo o nujnih zadevah razpravljali eno uro.
<SPEAKER ID="099" NAME="Predsednik">
Vaš predlog bomo upoštevali.

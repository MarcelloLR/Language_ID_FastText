<CHAPTER ID="009-12">
12. Poročilo o napredku Hrvaške v letu 2007 (
<P>
- Pred glasovanjem o predlogu spremembe 4.
<SPEAKER ID="083" NAME="Hannes Swoboda">
poročevalec. - (DE) Gospod predsednik, kot razumem, je skupina PPE-DE umaknila predlog spremembe 4, bi pa rada o odstavku 8 glasovala v dveh delih, kar v celoti podpiram. Prvi del bi segal do "javno mnenje na Hrvaškem" in drugi bi se začel s "poziva hrvaško vlado". Kot sem rekel, bi umik predloga spremembe 4 pomenil, da bi glasovali o dveh omenjenih delih.
<P>
(Ustni predlog spremembe je bil sprejet.)
<P>
- Pred glasovanjem o predlogu spremembe 12.
<SPEAKER ID="085" NAME="Hannes Swoboda">
poročevalec. - (DE) Gospod predsednik, gre le za zamenjavo besede "predvideva" z "je predvidel". Čas je pretekel, zato je treba uporabiti preteklik.
<P>
- Pred glasovanjem o predlogu spremembe 15.
<SPEAKER ID="087" NAME="Hannes Swoboda">
poročevalec. - (DE) Gospod predsednik, po včerajšnji razpravi v Parlamentu je postalo jasno, da bi bila velika večina za zamenjavo besede "lahko" z besedami "morajo v vsakem primeru". To lahko navsezadnje zagotovi širše soglasje v Parlamentu, kar bi bilo v tem primeru zelo pomembno.
<SPEAKER ID="088" NAME="Bernd Posselt" AFFILIATION="PPE-DE">
(DE) Gospod predsednik, rad bi povedal, da bi moja skupina glasovala za predlog gospoda Swobode in ne proti, če bi bil ta ustni predlog spremembe sprejet.
<SPEAKER ID="089" NAME="Predsednik">
Ali je bil sprejet, boste izvedeli šele po glasovanju.
<P>
(Ustni predlog spremembe je bil sprejet.)

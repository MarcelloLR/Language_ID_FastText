<CHAPTER ID="007-01">
1. Izvolitev predsednika Komisije (glasovanje) 
<SPEAKER ID="096" NAME="Daniel Cohn-Bendit" AFFILIATION="Verts/ALE">
(FR) Gospod predsednik...
<P>
(Govorniku je nekdo z desne vpadel v besedo)
<P>
Ste bolni, ali kaj? Ste bolni?
<P>
Ker smo včeraj pri glasovanju imeli težave, bi vas prosil, da preverite aparate.
<P>
To ni tako slaba zamisel, kajne, gospe in gospodje?
<SPEAKER ID="097" NAME="Predsednik">
Kot je bilo predlagano, imamo poskusno glasovanje, tj. glasovanje, v katerem bomo preverili, ali imamo vse lističe, ali sedimo na pravih mestih in ali oprema deluje.
<P>
Gospe in gospodje, naj ponovim: vsakih pet let se Evropski parlament odloči, kdo bo vodil drugo institucijo Evropske unije. Današnji dnevni red vključuje izvolitev predsednika Evropske komisije. Ta izvolitev bo okrepila demokratsko naravo naše institucijo. Mi, izvoljeni predstavniki vseh evropskih regij, smo tisti, ki bomo to opravili.
<P>
Svet Evrope je za predsednika Komisije predlagal gospoda Joséja Manuela Barroso. V skladu s členom 105(2) Poslovnika lahko Parlament imenovanega kandidata potrdi ali zavrne z večino oddanih glasov. Glasovanje je tajno. Nadaljujmo torej z izvolitvijo predsednika Komisije v skladu s Pravilnikom. Glasovanje bo potekalo s pomočjo elektronskega sistema. Naj ponovim, da lahko glasujete s katerega koli mesta v dvorani, če le vstavite svoj volilni listič v svojo volilno napravo. To pravim zato, ker je tukaj veliko novih poslancev. Kot ponavadi lahko glasujete za ali proti oziroma se vzdržite.
<P>
(Glasovanje se je začelo)
<P>
Tu so rezultati glasovanja: glasovalo je 718 poslancev, 382 glasov je bilo za, 219 proti, 117 poslancev pa se je vzdržalo.
<P>
(Glasen aplavz)
<P>

<SPEAKER ID="098" NAME="Predsednik">
V skladu z rezultati, ki jih bomo videli na tabli - zaenkrat še niso vidni - je bil kandidat Sveta, José Manuel Barroso izvoljen za predsednika Evropske komisije.
<P>
Novoizvoljenemu predsedniku bi želel iskreno čestitati, da je bil z glasovanjem izbran na mesto predsednika Komisije. Naj povem, da je pred nami še veliko dela. Soočiti se bomo morali z izzivi, naši državljani pa od nas pričakujejo, da bomo odločno ukrepali in izpolnili njihova pričakovanja.
<P>
Gospod predsednik, vem, da ste v celoti seznanjeni s prednostnimi nalogami Evropskega parlamenta. Po razpravah, ki smo jih imeli tudi znotraj naših političnih skupin, kot na primer včeraj, poznate naša pričakovanja. Zato se zelo veselimo, da bomo v naslednjih petih letih sodelovali z vami. Predvsem pričakujemo, da bomo lahko odgovorili na pričakovanja naših državljanov. Še enkrat vam čestitam in vas vabim, da nam, če želite, spregovorite nekaj besed. Čestitke in vse najboljše!
<P>
(Glasen aplavz)
<SPEAKER ID="099" NAME="José Manuel Barroso" LANGUAGE="PT">
Gospod predsednik, gospe in gospodje, najprej bi se želel iskreno zahvaliti za veliko zaupanje, ki ste mi ga izkazali. Vaše zaupanje mi je v veliko čast in zelo sem ganjen, sprejemam pa ga z veliko mero odgovornosti. To zaupnico razumem tudi kot znak, da se ta Parlament strinja z velikopoteznim programom, ki ga bom predstavljal za Evropo v naslednjih petih letih.
<P>
Kot sem že dejal v razpravah pred glasovanjem, bi želel sodelovati z vsemi političnimi skupinami, ki podpisujejo sodelovanje pri tem projektu, ki si prizadeva za Evropo solidarnosti in svobode. Vendar pa se moram še posebej zahvaliti Skupini Evropske ljudske stranke (Krščanskih demokratov), ki je tvegala in podprla moj program v Varšavi še pred volitvami, saj je želela že na samem začetku evropski parlamentarni demokraciji dati večji izraz.
<P>
Kot sem v tej dvorani kot predsednik Komisije rekel že včeraj in v zadnjem času tudi ob drugih priložnostih, bo moja stranka Evropa, njeni člani pa bodo vsi tisti, ki se nam želijo pridružiti na tem vznemirljivem potovanju, da bi oblikovali enotno Evropo. To so ljudje, s katerimi želim priti do soglasja, da moramo okrepiti evropski projekt.
<P>
Prosim, dovolite mi, da ob tej priložnosti namenim nekaj besed svoji državi Portugalski. Brez pobude in podpore njene vlade in predsednika vlade Joséja Sócratesa ne bi mogel kandidirati na volitvah. Portugalski bi se želel zahvaliti za njeno podporo, ki mi jo je izrekel tudi predsednik republike, profesor Cavaco Silva. Želel bi se zahvaliti tudi za podporo vseh tistih vnetih Evropejcev, ki verjamejo v ta projekt za Evropo.
<P>
predsednik Komisije. - Na koncu mi dovolite, da vam, gospod predsednik, in vsem poslancem tega Parlamenta, ponovno izrečem svojo iskreno odločenost za tesno sodelovanje z vami v teku naslednjih petih let, da bi lahko zgradili močnejšo evropsko parlamentarno demokracijo. Menim, da imata Evropski parlament in Evropska komisija kot značilni instituciji Skupnosti, posebno dolžnost do naših državljanov. To je natanko tisto, kar sem rekel, da bom počel, in to je natanko tisto, kar nameravam početi - prizadevati si za močnejšo Evropo za svobodo in solidarnost.
<P>
(Aplavz)
<SPEAKER ID="101" NAME="Predsednik">
Rad bi podal uradno izjavo. V skladu s členom 105(3) Poslovnika bom obvestil Svet o naših izidih izpred 10 minut, tako Svet kot novoizvoljenega predsednika Komisije pa želim prositi, da skupaj predlagata kandidate za položaje komisarjev. Glede na količino dela pred nami, bi morali delati kar najhitreje.
<P>
To je bila uradna izjava v zvezi z izvolitvijo gospoda Barrosa kot predsednika Evropske komisije.

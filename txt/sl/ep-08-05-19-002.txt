<CHAPTER ID="002">
Izjava predsednika
<SPEAKER ID="006" NAME="Predsednik">
Gospe in gospodje, prejšnji teden, v sredo 14. maja 2008, je teroristična organizacija ETA ponovno izvedla napad v Španiji. Policist španske policijske enote Guardia Civil, Juan Manuel Pińuel Villalón, je umrl v eksploziji avtomobila pred policijskim objektom v Legutianu v provinci Álava. Evropski parlament strogo obsoja ta odvraten umor in odvratno dejanje, v katerem so bili ranjeni tudi drugi policisti.
<P>
V imenu Evropskega parlamenta izražam družini žrtve globoko in iskreno sožalje. Prav tako razglašam solidarnost s prebivalci Španije ter njihovimi javnimi organi, demokratičnimi institucijami in varnostnimi silami.
<P>
Umorjenega policista bomo zdaj počastili z minuto molka.
<P>
(Poslanci so minuto tiho stali.)

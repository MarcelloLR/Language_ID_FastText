<CHAPTER ID="006-04">
4. Človekove pravice v svetu v letu 2009 in politika Evropske unije na tem področju (
<SPEAKER ID="122" NAME="Sergio Paolo Francesco Silvestris" AFFILIATION="PPE">
(IT) Gospa predsednica, kar poskušajo namigniti nekateri kolegi poslanci - ker je četrtek in je to zadnje glasovanje -, je, da bo dovolj, če boste rekli "odobreno" ali "zavrnjeno". Ni treba govoriti "oddanih je bilo 452 glasov, 53 proti, 22 za, in tako dalje".
<SPEAKER ID="124" NAME="Richard Howitt" AFFILIATION="S&amp;D">
Gospa predsednica, gre za stvarno vprašanje. Črtati hočemo samo besedi "na Hrvaškem". Menim, da to za druge skupine ni sporno.
<SPEAKER ID="126" NAME="Hannes Swoboda" AFFILIATION="S&amp;D">
(DE) Gospa predsednica, ker še ni navedeno na našem glasovalnem seznamu, sem hotel opozoriti, da se glede drugega dela tega predloga in naslednjega glasuje po lastni presoji. Hvala.
<SPEAKER ID="128" NAME="Barbara Lochbihler" AFFILIATION="Verts/ALE">
Gospa predsednica, podajam dve dopolnili besedila. Za "seznam posameznikov, odgovornih za" vstavite "resno". Nato spremenite naslednji del stavka, da se bo glasil: "kršitev človekovih pravic v Iranu, kot so mučenje, cenzura, posilstva in izvensodne usmrtitve".
<SPEAKER ID="130" NAME="Laima Liucija Andrikienė">
poročevalka. - Gospa predsednica, imamo ustni predlog spremembe k predlogu spremembe 7. Besedilo se bo glasilo: "poziva Komisijo, naj pripravi seznam posameznikov, odgovornih za resno kršitev človekovih pravic v Iranu, kot so mučenje, cenzura, posilstva in izvensodne usmrtitve, zlasti po volitvah leta 2009, ter naj razmisli o uvedbi kazni v obliki zamrznitve premoženja in prepovedi potovanja proti zadevnim posameznikom".
<SPEAKER ID="132" NAME="Laima Liucija Andrikienė">
poročevalka. - Gospa predsednica, ker je prišlo do nekaterih pozitivnih dogodkov v Rusiji, bi radi spremenili stavek, ki se začne z: "obžaluje, da so do zdaj oblasti zavrnile dovoljenje za vse proteste Strategija-31". Predlog nadomesti besedi "do zdaj" tako, da se stavek glasi "obžaluje, da so oblasti 31. oktobra 2010 zavrnile dovoljenje za vse proteste Strategija-31 razen zadnjega".

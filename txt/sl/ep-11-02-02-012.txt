<CHAPTER ID="012">
Razpored dela
<SPEAKER ID="019" NAME="Predsednik">
Razdeljena je bila zadnja različica osnutka dnevnega reda, in sicer po posvetovanju s političnimi skupinami na njihovi seji v četrtek, 20. januarja 2011, v skladu s členom 137 Poslovnika. Predlagane so bile naslednje spremembe:
<P>
[Sreda/delno zasedanje v Bruslju]:
<P>
Točka 1: moji izjavi o priznanju Evropske unije glede genocida Romov med drugo svetovno vojno, bodo sledile naslednje točke: izjava Sveta, izjava Komisije in nastopi govornikov iz političnih skupin o genocidu Romov.
<P>
Točka 2: naslov razprave o razmerah v Tuniziji se spremeni: "Izjava podpredsednice Komisije/visoke predstavnice za zunanje zadeve in varnostno politiko o razmerah v Sredozemlju, zlasti v Tuniziji in Egiptu."
<P>
Točka 3: glasovanje o predlogih resolucij o Tuniziji bo potekajo jutri, kot je bilo načrtovano. Glasovanje o predlogih resolucij o Egiptu bo potekalo na drugem delnem zasedanju februarja v Strasbourgu.
<P>
Točka 4: razprava o izjavah Sveta in Komisije o rastočih cenah hrane bo prestavljena do drugega delnega zasedanja v februarju. Nadomestile jo bodo izjave Sveta in Komisije o imenovanju vodstva Evropskega nadzornega organa, ki mu bodo sledili nastopi govornikov iz političnih skupin.
<P>
[Četrtek/delno zasedanje v Bruslju]:
<P>
Poslance želim obvestiti, da bo poročilo gospoda Speronija o zahtevi za odvzem poslanske imunitete poslancu Evropskega parlamenta Tamásu Deutschu, predstavljeno med časom za glasovanje.
<P>
(Razpored dela je bil sprejet)
<SPEAKER ID="020" NAME="Ioan Mircea Paşcu" AFFILIATION="S&amp;D">
Gospod predsednik, prosil bi, da na konferenci predsednikov preučite časovni razpored enominutnih govorov, saj so bili ti na zadnjih delnih zasedanjih prestavljeni na zadnjo uro naših razprav. Splošni učinek tega je, da se teh razprav udeležuje čedalje manj poslancev in resnično upam, da to ni bil dejanski razlog za prestavitev teh govorov.
<P>
Zato prosim, da preučite možnost njihove zgodnejše uvrstitve na dnevni red, da bi nam dali možnost, da se udeležimo, tako kot smo se doslej.
<SPEAKER ID="021" NAME="Predsednik">
Hvala za vašo pripombo. Zagotavljam vam, da bomo o tej zadevi govorili in se odločili o naslednjih korakih v zvezi s tem.

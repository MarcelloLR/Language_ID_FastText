<CHAPTER ID="006-01">
1. Ocena Sporazuma PNR med EU in Avstralijo (
<P>
Pred glasovanjem o odstavku 1(g):
<SPEAKER ID="118" NAME="Sophia in 't Veld">
poročevalka. - Gospod predsednik, v dogovoru s poročevalci v senci iz skupin PPE-DE, PSE in Verts/ALE bi želela predlagati ustno spremembo odstavka 1(g). Ta vsebuje dve majhni spremembi.
<P>
Prva je, da besede "ne upošteva" v drugem stavku nadomeščamo z "verjetno ne bo v skladu z", tako da se drugi stavek v celoti glasi "zato sporazum ne bo v skladu s standardi EU in mednarodnimi standardi o varstvu podatkov".
<P>
Druga majhna sprememba se nanaša na zadnji stavek, kjer bi besede "bi bilo mogoče" želela nadomestiti z "bo verjetno mogoče", tako da se besedilo glasi "ocenjuje, da bo verjetno mogoče sporazum pravno izpodbijati".
<SPEAKER ID="119" NAME="Predsednik">
Gospa in 't Veld, imam eno vprašanje. Ali imam prav, ko mislim, da glasovanja po delih ne bo, če bo vaša ustna sprememba sprejeta? Z drugimi besedami, če bo vaša ustna sprememba sprejeta, bomo lahko glasovali o odstavku v celoti. Ali to drži?
<SPEAKER ID="120" NAME="Sophia in 't Veld">
poročevalka. - Drži, gospod predsednik, vsaj kar zadeva mene, kajti zahtevo za glasovanje po delih je dala skupina PSE, ker se ni strinjala s sredinskim delom. Če bo moja ustna sprememba sprejeta - gledam poročevalko v senci iz skupine PSE: da, strinja se z menoj -, potem se bodo strinjali s celotnim odstavkom, tako da bomo lahko tudi glasovali o celotnem odstavku.
<P>
(Parlament se je strinjal z ustno spremembo)

<CHAPTER ID="007-11">
11. Poročilo o napredku Nekdanje jugoslovanske republike Makedonije za leto 2008 (glasovanje) 
<P>
- Pred glasovanjem:
<SPEAKER ID="122" NAME="Erik Meijer">
avtor. - Gospod predsednik, preden glasujemo o resoluciji o pristopnem procesu Nekdanje jugoslovanske republike Makedonije, ki sem jo predložil, bi želel podati tri tehnične pripombe, da se lahko vsak odloči o pravilnih besedilih.
<P>
Prva pripomba: ko besedilo govori o makedonskem pogajalcu v odstavku 12, bi tam moralo pisati "pogajalec za Nekdanjo jugoslovansko republiko Makedonijo". To je popolnoma v skladu s tistim, kar smo se odločili pri glasovanju o mojih poročilih iz leta 2007 in 2008.
<P>
Druga pripomba: v odstavku 18 je makedonska pravoslavna cerkev uradno ime največje verske skupnosti v državi. To je omenjeno zato, da se ta skupnost loči od srbske ortodoksne skupine. Uporaba besede "makedonska" ne sme biti tolmačena v zvezi s katerim koli imenom države. Ker je to uradno ime ustanove, predlagam, da ga postavimo v narekovaje.
<P>
Tretja pripomba: pri besedni zvezi "po tem" v odstavku 10 v stavku "po tem, ko bodo uresničene ključne prednostne naloge partnerstva za pristop" se vsaj francoska in italijanska različica razlikujeta od besedil v angleščini, nemščini in nizozemščini. Za vse končne prevode predlagam uporabo originalne angleške različice.
<SPEAKER ID="124" NAME="Giorgos Dimitrakopoulos" LANGUAGE="EL">
Gospod predsednik, v odstavku 12 smo imeli spremembo 1, za katero je gospod Swoboda zahteval poimensko glasovanje, kot veste, pa je gospod Swoboda spremembo 1 danes umaknil. Zato zahtevam, da se poimensko glasovanje izvede za drugi del odstavka 12.
<SPEAKER ID="126" NAME="Anna Ibrisagic">
v imenu skupine PPE-DE. - Gospod predsednik, predlagala bi izbris dela besedila, tako da bi se novo besedilo drugega dela odstavka glasilo, kot sledi: "glede na nov krog pogajanj, ki je bil napovedan v okviru tako imenovanega Nimetzovega procesa, izraža upanje, da bodo vse vlade v soseščini podprle vključitev te države v EU in tako prispevale k stabilnosti in blaginji regije;".
<SPEAKER ID="128" NAME="Hannes Swoboda">
v imenu skupine PSE. - (DE) Gospod predsednik, sprva naj povem, da mislim, da ni pravično, da ste takrat, ko sem umaknil svojo spremembo, zavrnili del mojega prvotnega besedila. To ni pravično.
<P>
Vendar glede na to, kar je pravkar povedala gospa Ibrisagic, izjavljam, da to formulacijo lahko sprejmemo. Zato bi umaknil tudi svojo spremembo 3 in upam, da bo z druge strani to primerno sprejeto.

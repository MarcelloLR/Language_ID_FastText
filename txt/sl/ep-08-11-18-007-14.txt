<CHAPTER ID="007-14">
14. Splošni režim za trošarino (
<P>
- Pred glasovanjem o spremenjenem predlogu:
<SPEAKER ID="139" NAME="Astrid Lulling" LANGUAGE="FR">
Gospod predsednik, vse poslance, ki ne želijo podoživeti časa pred letom 1992, se pravi pred vzpostavitvijo skupnega trga, pozivam, da glasujejo proti poročilu, saj je prav sramotno, kaj počne Parlament z glasovi, ki jih prejme.
<P>
V poročilu je vse pomešano: zdravje, obdavčevanje in tako naprej. Glasujte proti poročilu; s tem boste glasovali za Komisijo, ki je podala dober predlog.
<P>
(Aplavz z desne strani)
<SPEAKER ID="140" NAME="Predsednik">
Zdi se mi, da je mnenje poročevalke, gospe Lulling, popolnoma jasno, ne glede na to ali se z njim strinjamo ali ne. Prešli bomo na poimensko glasovanje o celotnem predlogu, kot je bil spremenjen.
<SPEAKER ID="141" NAME="Elisa Ferreira" AFFILIATION="PSE">
(PT) Želim protestirati zaradi izjave gospe Lulling, s katero poskuša vplivati na glasovanje poslancev tega Parlamenta. To ni smiselno.
<P>
Naša stališča se razlikujejo glede podane razlage. Le v tem smislu želim pozvati poslance, ki vedo, za kaj gre, ki vedo, da zagovarjamo druge interese in sicer interese javnega zdravja ter interese državljanov in držav, da glasujejo za to poročilo.
<P>
(Aplavz z leve strani)
<SPEAKER ID="142" NAME="Predsednik">
Poslance bi rad opozoril, da v tej točki izvajanja postopka glasovanj ni prostora za razpravo. V skladu s Pravilnikom je poročevalka upravičena, da izrazi svoje mnenje in zaradi tega sem ji tudi dal besedo in nisem vedel, ali je naslednja priglasitev k razpravi temeljila na postopkovnih zadevah. Se opravičujem vsem, vendar so še druge priglasitve k razpravi, ki jih ne želim odobriti, ampak želim nadaljevati z glasovanjem.

<CHAPTER ID="004">
Dnevni red
<SPEAKER ID="103" NAME="Predsednica">
Glede osnutka resolucije Odbora za zunanje zadeve o humanitarnih razmerah na Šrilanki sem od Roberta Evansa in 40 drugih podpisnikov prejela pisni ugovor glede vključitve zadevnega osnutka resolucije.
<P>
V skladu z določbami člena 90(4) Poslovnika je osnutek resolucije vključen v razpravo in glasovanje na dnevnem redu trenutnega zasedanja.
<P>
Zato vam predlagam, da se nocojšnjo razpravo vključi kot zadnjo točko, glasovanje pa bo potekalo jutri ob 12.00. Rok za predložitev sprememb je 15.00 danes popoldne.
<SPEAKER ID="104" NAME="Robert Evans" AFFILIATION="PSE">
Gospa predsednica, v ponedeljek zvečer je Odbor za zunanje zadeve sprejel predlog o poslabšanju humanitarnih razmer na Šrilanki v skladu s členom 91.
<P>
Razmere na Šrilanki so seveda zelo resne, vendar pa še zdaleč ni jasno, kaj se dogaja v zvezi s humanitarnimi razmerami. Zavedam se, da v tem Parlamentu obstajajo mnoga različna stališča. Zato predlagam, da bi najbolj razumna smer ukrepanja bila določitev ustrezne razprave v časovnem razporedu, saj je ni mogoče resnično vključiti v to delno zasedanje, vendar bi jo lahko vključili v naše naslednje delno zasedanje, ki je čez 10 dni. Hvaležen sem gospodu Dahlu iz skupine PPE-DE za izraz podpore njegove skupine za takšno ukrepanje. Ker smo resna sejna dvorana, predlagam in pozivam kolege, da podprejo razpravo z resolucijo in polno udeležbo na naslednjem delnem zasedanju, da bi dali polno priznanje resnosti razmer na Šrilanki.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Gospa predsednica, ko nekdo nekaj predlaga, lahko nekdo pred glasovanjem vedno govori proti temu.
<P>
Zato bi želel samo povedati, da so razmere na Šrilanki izredno tragične. Brezizhodno je ujetih 150 000 ljudi. To je enako kot v Burmi. Zato bi Šrilanko danes morali pustiti na dnevnem redu, da pokažemo našo odločenost podpreti tiste, ki so ujeti.

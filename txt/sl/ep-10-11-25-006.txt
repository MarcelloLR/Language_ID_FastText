<CHAPTER ID="006">
Boj proti kolorektalnemu raku v Evropski uniji (pisna izjava) 
<SPEAKER ID="070" NAME="Predsednik">
Pisno izjavo št. 0068/2010, ki so jo predložili Pavel Poc, Frieda Brepoels, Cristian Silviu Buşoi, Jo Leinen in Alojz Peterle o boju proti kolorektalnemu raku v Evropski uniji, je podpisala velika večina poslancev Parlamenta.
<P>
Zato bo v skladu s členom 123 Poslovnika posredovana naslovnikom in objavljena skupaj z imeni podpisnikov v besedilih, sprejetih za to delno zasedanje.
<SPEAKER ID="071" NAME="Pavel Poc" AFFILIATION="S&amp;D">
. - Gospod predsednik, vem, da vsi želijo glasovati, vendar pa bi se rad v svojem imenu in imenu sopodpisnikov - gospe Brepoels, gospoda Buşoia, gospoda Leinena in gospoda Peterleta - zahvalil vsem, ki ste podprli našo pisno deklaracijo o boju proti kolorektalnemu raku.
<P>
Večino smo dosegli že mesec dni pred rokom. To nam kaže, kako pomembno je to vprašanje, in lahko vam obljubimo, da ne gre samo za enkratno potezo, ampak da je to del širše akcije, usmerjene v EU in v države članice. Kolegi in kolegice, hvala za vašo podporo.

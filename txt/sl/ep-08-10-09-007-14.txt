<CHAPTER ID="007-14">
14. Dopolnitev postopka Lamfalussy: prihodnja struktura nadzora (
<P>
- Pred glasovanjem o odstavku 2(c) Priloge:
<SPEAKER ID="115" NAME="Ieke van den Burg">
soporočevalka. - Gospod predsednik, glede na aktualne dogodke smo okrepili besedilo ustne spremembe o sistemu zajamčenih vlog tako, da se glasi: "odbori na ravni 3 Lamfalussyjevega procesa lahko sprejemajo sklepe na podlagi poštenega...". Se opravičujem, to ni prava sprememba.
<P>
Ta je o kvalificirani večini, ki glasuje v odborih na ravni 3. To besedilo se uskladi s tem, kar je treba storiti, da bi zagotovili, da imajo države članice gostiteljice pomembno besedo pri nadzoru skupin, in se glasi: "odbori na ravni 3 Lamfalussyjevega procesa sprejemajo sklepe na podlagi poštenega in ustreznega sistema glasovanja s kvalificirano večino, ki upošteva relativno velikost finančnega sektorja in BDP vsake države članice ter sistemsko pomembnost finančnega sektorja za državo članico". Od tu dalje je besedilo enako.
<SPEAKER ID="116" NAME="Predsednik">
Gospa van den Burg, če se ne motim, mislim, da niste prebrali pravega besedila.
<SPEAKER ID="117" NAME="Ieke van den Burg">
soporočevalka. - Gospod predsednik, to je drugo besedilo. Resnično gre za sistem zajamčenih vlog. Prizadevali smo si za okrepitev trenutnega besedila s tem, da smo zahtevali, da bodo ta pravila v Evropski uniji "nujno spremenjena, da bi se preprečila arbitrarnost med jamstvenimi ravnmi v državah članicah, ki bi lahko nadalje povečala ranljivost in spodkopala finančno stabilnost". V nadaljevanju pravi, da morajo omogočati enake konkurenčne pogoje za vse finančne institucije. Se opravičujem.
<P>
(Parlament se je strinjal z ustnima spremembama)
<P>
- Pred glasovanjem o spremembi 8:
<SPEAKER ID="119" NAME="Daniel Dăianu">
soporočevalec. - Gospod predsednik, tudi kot potrditev razburjenega prizadevanja držav članic, da rešijo bančni sistem, vendar na ne dovolj usklajen način, smo menili, da je smiselno uvesti to spremembo. Glasi se: "ker povečano čezmejno bančništvo v Evropi in potreba po organiziranemu odgovoru glede negativnih pretresov, kakor tudi potreba po ravnanju s sistematskimi nevarnostmi na učinkovit način zahtevajo, da se razlike med nacionalnimi ureditvami držav članic kar najbolj zmanjšajo; ker je treba, da se onstran študij, ki jih je Komisija že izvedla v zvezi s tem, spremeni Direktiva 94/19/ES čim prej, da se zagotovi enaka raven zaščite bančnih vlog po vsej EU, da bi se ohranila finančna stabilnost in zaupanje vlagateljev ter preprečilo popačenje konkurence".
<P>
(Parlament se je strinjal z ustno spremembo)

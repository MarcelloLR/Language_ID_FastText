<CHAPTER ID="012-02">
2. Položaj burmanskih beguncev na Tajskem (glasovanje) 
<P>
Pred glasovanjem o odstavku 2:
<SPEAKER ID="255" NAME="Charles Tannock">
avtor. - Gospa predsednica, spet opažam, da uradniki resnično niso napisali ustnih sprememb v enakem vrstnem redu, kot se dejansko glasuje o njih, zato bom sam tokrat zelo previden, da bom izbral pravi vrstni red. Pri odstavku 2 želimo na koncu odstavka dodati besedilo: "pa tudi namerno spravljanje v revščino, samovoljno obdavčevanje in zaplemba zemlje".
<SPEAKER ID="257" NAME="Charles Tannock">
avtor. - Gospa predsednica, odstavek 5 je ustno spremenjen, kot sledi: "Pozdravlja sodelovanje tajske vlade z visokim komisarjem Združenih narodov za begunce in poziva k takojšnjemu in polnemu dostopu do vseh pridržanih Rohingov, beguncev z ladje, da se opredelijo njihove potrebe po zaščiti; hkrati poziva tajsko vlado, da podpiše Konvencijo ZN iz leta 1951 o statusu beguncev in Protokol iz leta 1967;".
<SPEAKER ID="259" NAME="Charles Tannock">
avtor. - Gospa predsednica, prebral bom celotno besedilo odstavka 6, kot je ustno spremenjeno: "Poudarja, da je vprašanje beguncev z ladje, ki se nanaša na Tajsko in druge države, v osnovi regionalno; ima pozitivno stališče do prizadevanj tajske vlade, da bi povečala sodelovanje med regionalnimi sosedami pri obravnavi vprašanja Rohingov; pozdravlja v tem pogledu sestanek, ki ga je imel 23. januarja stalni minister za zunanje zadeve Kasit Piromya z ambasadorji Indije, Indonezije, Bangladeša, Malezije in Burme; in poziva članice ASEAN in zlasti tajsko predsedstvo in ustrezne mednarodne organizacije, da se potrudijo najti trajno rešitev tega dolgotrajnega problema;".
<SPEAKER ID="261" NAME="Charles Tannock">
avtor. - Gospa predsednica, uvodna izjava E naj se glasi: "ker je agencija Združenih narodov za begunce izrazila zaskrbljenost zaradi poročil o slabem ravnanju z burmanskimi begunci in pridobila dostop do nekaterih od 126 Rohingov, ki jih še vedno zadržujejo tajske oblasti".

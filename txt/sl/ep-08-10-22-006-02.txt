<CHAPTER ID="006-02">
2. Izzivi kolektivnih pogodb v EU (
<P>
- Pred glasovanjem:
<SPEAKER ID="124" NAME="Jacek Protasiewicz" LANGUAGE="PL">
Gospod predsednik, želel bi vas obvestiti, da po včerajšnji razpravi na seji naše skupine PPE-DE kot skupina umikamo tri predloge sprememb: predlog spremembe 6 odstavka 9, predlog spremembe 8 odstavka 15 in predlog spremembe 10 odstavka 24. V imenu skupine PPE-DE vas z veseljem obveščam, da so ti trije predlogi sprememb umaknjeni.
<P>
- Po glasovanju:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Gospod predsednik, z vsem dolžnim spoštovanjem moram dati naslednjo pripombo.
<P>
Po zelo dobrem in primernem nastopu visokega predstavnika OZN o Zavezništvu civilizacij, ste sejo sklenili z besedami - mogoče jih imate pri roki -, ki so se bolj ali manj glasile:
<P>
"Torej, po govoru o Zavezništvu civilizacij, se moramo spustiti na realna tla".
<P>
Gospod predsednik, žal moram reči, da vaša pripomba ni bila v skladu s parlamentarno spoštljivostjo in je bila z vašega mesta predsednika neprimerna.
<SPEAKER ID="127" NAME="Predsednik">
Vedeti morate, da je ena izmed pristojnosti predsednika - in moji podpredsedniški kolegi to pogosto počnejo -, da dajejo neškodljive pripombe o dogodkih v Parlamentu. Te pripombe je treba razumeti v okviru njihove vsebine in namere.
<P>
Spoštovani poslanec, lahko vam zagotovim, da je bila moja namera popolnoma pozitivna.
<P>
V kolikor pa ste vi ali kateri koli drug poslanec v tej nedolžni in dobronamerni pripombi našli kar koli motečega, jo štejte za umaknjeno.

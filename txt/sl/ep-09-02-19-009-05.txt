<CHAPTER ID="009-05">
5. Financiranje dejavnosti, ki niso uradna razvojna pomoč, v državah iz Uredbe (ES) št. 1905/2006 (
<P>
- Pred glasovanjem:
<SPEAKER ID="108" NAME="Thijs Berman">
poročevalec. - Gospa predsednica, rad bi to poročilo posredoval nazaj odboru v skladu s členom 168(2). Tako ta demokratično izvoljeni Parlament kot Evropska komisija se zavedata, da je nujno zajeti nekatere skromne oblike sodelovanja med EU in državami v razvoju, ukrepe, ki strogo gledano ne omilijo revščine, kot so programi izmenjave med univerzami tu in tam.
<P>
Proračun za razvoj ni namenjen za tovrstno sodelovanje, toda nekatere države članice vztrajajo pri uporabi pravne podlage, zaradi katere bi te ukrepe financirali iz proračuna za razvoj, točno temu pa se želimo s tem poročilom izogniti.
<P>
Nismo se uspeli dogovoriti. Če se sprejme sprememba 1, bo to poročilo postalo neskladno in v nasprotju z interesi najrevnejših ljudstev na svetu. Zato menim, da moramo to poročilo ponovno posredovati Odboru za razvoj, da se dogovori o pravni podlagi, ki bi uživala podporo nedvoumne večine tega Parlamenta.
<SPEAKER ID="109" NAME="Michael Gahler" AFFILIATION="PPE-DE">
(DE) Gospa predsednica, razlage so res različne. Pravna razlaga Odbora za razvoj je v nasprotju z razlago Odbora za zunanje zadeve in Odbora za pravne zadeve in notranji trg, prav tako pa je v nasprotju s pravno razlago pravnih služb našega Parlamenta, sodno prakso Sodišča Evropskih skupnosti ter stališčem Sveta in Komisije, zato moramo v večini vztrajati, da se uporabi pravna podlaga, kot je določena v tej spremembi.
<P>
Zato prosim, da se vloga za ponovno posredovanje odboru umakne. Kar zadeva vsebino poročila, so si mnenja enotna. Strinjamo se o vsebini, razhajamo se le pri pravni razlagi in ponovno posredovanje poročila odboru teh razhajanj ne bo odpravilo.
<SPEAKER ID="110" NAME="Ana Maria Gomes" AFFILIATION="PSE">
Gospa predsednica, želim podpreti poročevalca. Po včerajšnji razpravi in glede na prispevek Komisije se popolnoma strinjam, da je potrebna nadaljnja razprava in da moramo najti ustrezno pravno podlago za ukrepe, ki niso povsem ukrepi URP - so pa kljub temu zelo pomembni za razvojno sodelovanje z državami v razvoju - in zato ne sodijo med druge instrumente v zvezi s sodelovanjem z industrializiranimi državami niti k instrumentu za razvojno sodelovanje.
<P>
Zelo pomembno je tudi, da se zamrzne sredstva, predvidena za instrument za razvojno sodelovanje v skladu z merili URP, zato podpiram našega kolega gospoda Bermana v njegovi prošnji, da se nameni več časa za obravnavo.

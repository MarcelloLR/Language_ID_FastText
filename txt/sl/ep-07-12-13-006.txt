<CHAPTER ID="006">
Čas glasovanja
<SPEAKER ID="056" NAME="Predsednik">
Pred začetkom glasovanja je gospod Schulz prosil za besedo o vprašanju pravilnosti postopka.
<SPEAKER ID="057" NAME="Martin Schulz">
v imenu skupine PSE. - (DE) Gospod predsednik, v imenu svoje skupine želim spregovoriti zaradi dveh razlogov: naprej zaradi zelo splošnega razloga, tj. včerajšnje dogajanje v tem parlamentu, in drugič, ker imam prošnjo v zvezi s sledečim glasovanjem.
<P>
Najprej bi rad spregovoril o splošnem razlogu. Gospod predsednik, prosim, podajte izjavo o včerajšnjem dogajanju v imenu moje skupine, zlasti o zelo posebnem primeru, ki je povezan z uslužbenci v tem parlamentu. Povedati moram: nedvomna pravica vsakega moškega in ženske je, da sme izraziti svoje mnenje v tem parlamentu. Navajeni smo na plakate, majice in možnost, da tu vsi svobodno izrazijo svoje mnenje. Kdor se strinja z referendumom, ima pravico, da to v tem parlamentu tudi izrazi. A kar smo doživeli včeraj, ni sprejemljivo v okviru te svobode mnenja.
<P>
(Ploskanje.)
<P>
Lahko se prepiramo, kaj posamezni kolegi poslanci tu počnejo, kako se obnašajo, ali kričijo ali ne. Nekaj ni sprejemljivo, in sicer, da so uslužbenci tega parlamenta, ki jih, pri čemer govorim v imenu svojih kolegov poslancev ter po mojem mnenju skoraj vseh poslancev tega parlamenta, izredno spoštujem na osebni in profesionalni ravni ...
<P>
(Ploskanje.)
<P>
Kar ni prav, pri čemer govorim v imenu svojega kolega poslanca gospoda Daula in najbrž tudi v imenu gospoda Watsona, gospoda Cohn-Bendita in gospoda Wurtza, je, da se med razgreto razpravo fizično in verbalno obračunava z uslužbenci Parlamenta: z uslužbenci, ki so zanemarjali dolžnosti v svoji pisarni ter so bili včeraj opisani kot pripadniki Gestapa in SS. To je sramotno, gospod predsednik! Mislim, da bi moral Parlament izraziti popolno solidarnost z uslužbenci.
<P>
(Dolgo ploskanje.)
<P>
Gospe in gospodje, uslužbenci tega parlamenta niso fizične osebe, ampak uradniki Parlamenta. Oni so podaljšana roka predsednika tega parlamenta. Ko nekdo fizično napade in udari uslužbenca, je možno le nekaj: treba je ugotoviti, kdo je bil ta poslanec. Prekršek je treba prijaviti policiji, poslancu ali poslanki pa je treba takoj odvzeti imuniteto.
<P>
(Ploskanje.)
<P>
Gospod predsednik, v imenu svoje skupine želim nagovoriti skupino Združenje za Evropo narodov (UEN), zlasti gospoda Crowleyja, čeprav ne vem, ali je prisoten, in sicer v zvezi z glasovanjem o resolucijah o ekstremizmu, dialogu o človekovih pravicah EU/Kitajska, Črni gori in prepovedi zemeljskih min. Skupina UEN je sopodpisnica teh resolucij. Ker se skupina UEN ne namerava opravičiti za včerajšnji incident v tem parlamentu, kot predstavnik skupine socialdemokratov v Evropskem parlamentu ne morem več sodelovati s skupino UEN.
<P>
Pri tem mislim zlasti na resolucijo o boju proti naraščanju ekstremizma v Evropi. Med drugim se je v tretji uvodni izjavi v imenu skupine UEN izpostavilo dejstvo, da obsojamo rasizem v Evropi, pri čemer se sklicujemo na Evropsko listino o temeljnih pravicah. Prav to bi se moralo tu podpisati včeraj, pri čemer je bila proti velika večina poslancev te skupine. Prosim, umaknite svoj podpis pod to skupno resolucijo. Ne morete sprejeti resolucije v zvezi z Listino o temeljnih pravicah, ki ste jo včeraj vsi preglasili.
<P>
(Ploskanje in razburjeni vzkliki.)
<P>
Včeraj ste izrazili dejstvo, da nočete te listine o temeljnih pravicah. Odstranite svoj podpis. Naše sodelovanje z vami je končano.
<P>
(Ploskanje.)
<SPEAKER ID="058" NAME="Predsednik">
Gospe in gospodje, pred sabo imam kup dokumentov, zato si lahko predstavljate, koliko dela imamo to jutro še pred sabo. Nekateri kolegi poslanci so vseeno prosili za besedo. Nočem sprožiti obsežne razprave. Gospod Daul in gospa Muscardini sta prosila za besedo, za kar imata na voljo točno eno minuto.
<P>
(Hrup.)
<SPEAKER ID="059" NAME="Joseph Daul">
v imenu skupine PPE-DE. - (FR) Gospod predsednik, moj govor bo zelo kratek. Danes zjutraj ob devetih sem bil v dvorani in čakal na opravičilo za osebni napad na uslužbence. Ker opravičila ni bilo, sem podal izjavo ob devetih zjutraj, pri čemer se ne bom ponavljal.
<SPEAKER ID="060" NAME="Cristiana Muscardini">
v imenu skupine UEN. - (IT) Gospod predsednik, gospe in gospodje, poslanka tega parlamenta sem že več kot 18 let, pri čemer smo tu s kolegi poslanci vedno zagovarjali človekove in državljanske pravice, kar potrjujejo moji govori v dvorani, vprašanja ter predlogi resolucij.
<P>
Gospod Schulz mi ne bo pridigal, ker ni varuh resnice ne v tej dvorani ne izven nje. Gospod predsednik, demokracija je vrednota, ki jo je treba zagovarjati, pri čemer to vključuje izkazovanje spoštovanja posameznikom in skupinam. Sramotno je za gospoda Schulza, da je rekel nekaj stvari, ki bi se jih moral sramovati.
<P>
Skupina UEN podpira vse uradnike Parlamenta, zlasti uslužbence, ki so letos velikokrat skušali zagovarjati pravico do govora in izražanja, ki jo je pogosto kršilo nekaj večinskih skupin v Parlamentu. Zaradi tega razloga, gospod predsednik, skupina UEN podpira uslužbence, verjame v temeljne pravice ter poziva k spoštovanju dolžnosti in ljudi. Gospod Schulz, odstranite svoj podpis.
<SPEAKER ID="061" NAME="Predsednik">
Gospe in gospodje, ali bi rad spregovoril še kakšen predsednik ali predsednica skupine? Namerno sem dejal "predsednik ali predsednica skupine", ker ne bom dovolil, da o tej zadevi spregovori vseh 785 poslancev.
<P>
Ne vidim nobenega predsednika ali predsednice skupine, zato je ta točka končana.
<P>
(Ploskanje.)
<P>
Dodal bom le nekaj, kar je nekoč izjavil pesnik, in sicer, da so najlepše hvalnice zapete med padanjem bomb. Mislim, da je bila tista, ki smo jo tu slišali včeraj, čudovita prav zaradi tega razloga.
<P>
(Ploskanje.)
<P>
Gospod Salafranca želi spregovoriti o drugi zadevi.
<SPEAKER ID="062" NAME="José Ignacio Salafranca Sánchez-Neyra" AFFILIATION="PPE-DE">
(ES) Gospod predsednik, včeraj je prišlo do okrutnega terorističnega napada v Bejrutu, pri čemer je bil ubit libanonski general François El Hadž.
<P>
Parlament se zaveda, gospod predsednik, da je Libanon povezan z Evropsko unijo s pridružitvenim sporazumom. Na mini plenarnem zasedanju v Bruslju je Parlament sprejel pomembno poročilo, ki zagotavlja makrofinančno pomoč tej državi, pri čemer je, če vzamemo očiten primer, delegacija odbora za zunanje zadeve, ki jo sestavljamo gospa De Keyser, gospa Gomes, gospod Belder in jaz, prejšnji teden obiskala državo, da smo lahko kot tudi različni ministri držav članic izrazili našo solidarnost s ciljem miru, za razumevanje, harmonijo in spravo v državi.
<P>
Predsednika prosim, naj našo podporo posreduje predsedniku vlade Siniori kot odgovor na ta okruten teroristični napad ter v znak naše nesporne in nepreklicne zaveze k doseganju suverenega, demokratičnega, stabilnega, učinkovitega in miroljubnega Libanona.
<P>
(Ploskanje.)
<SPEAKER ID="063" NAME="Predsednik">
Gospod Salafranca, mislim, da ploskanje vaših kolegov poslancev jasno kaže, da skupščina podpira vašo izjavo. Posredoval jo bom dalje.
<P>
Zadnji je za besedo prosil gospod Pirker v zvezi z vprašanjem pravilnosti postopka, nato bomo prešli na glasovanje.
<SPEAKER ID="064" NAME="Hubert Pirker" AFFILIATION="PPE-DE">
(DE) Gospod predsednik, to dejansko ni povezano z razpravo, pri čemer sem to hotel povedati že takoj po zadnji razpravi: v tem parlamentu je preprosto neznosno hladno. Včeraj je bilo to morda dobro, ker čustva niso bila tako razburkana, kot bi bila morda sicer. A na splošno je preprosto prehladno, pri čemer sem hotel v povezavi z razpravo o sporazumu o prosti trgovini s Korejo predlagati, da skušamo doseči zmerno temperaturo s korejsko klimatsko napravo, če nam tega ne bi uspelo doseči z našo evropsko napravo.
<SPEAKER ID="065" NAME="Predsednik">
Mislim, da smo obravnavali vse, kar smo imeli v načrtu pred začetkom glasovanja.
<P>
Naslednja točka je torej čas glasovanja.
<P>
(Za rezultate glasovanja in druge informacije v zvezi z njim: glej zapisnik.)

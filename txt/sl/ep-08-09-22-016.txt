<CHAPTER ID="016">
Izjava predsedujočega
<SPEAKER ID="020" NAME="Predsednik">
Včeraj je teroristična organizacija ETA ponovno zagrešila umor. V avtomobilu bomba na severu Španije je bil ubit 46-letni častnik Luis Conde de la Cruz. To je že tretja eksplozija avtomobila bombe v Španiji v zadnjih 24 urah. V treh napadih je bilo ranjenih več oseb, ena od njih huje. Evropski parlament ostro obsoja to teroristično dejanje in izraža svojo globoko zaskrbljenost.
<P>
V imenu Evropskega parlamenta želim izraziti svoje iskreno sožalje družini in sorodnikom častnika Conda ter našo solidarnost s Španijo, njenimi organi oblasti in zlasti španskimi varnostnimi silami. Prav tako bi želel ponuditi podporo in izraziti solidarnost tudi vsem ranjenim v bombnih napadih ter njihovim družinam.
<P>
Ponovno moramo jasno in glasno poudariti, da je terorizem neposreden napad na svobodo, človekove pravice in demokracijo. Vztrajno in vedno znova ponavljamo, da za terorizem ni nobenega opravičila. Zato moramo skupaj z vsemi močmi in ob spoštovanju pravne države in zakonov nadaljevati boj proti terorizmu. Evropska unija je skupnost, ki temelji na solidarnosti. Teroristično dejanje v državi članici Evropske unije je napad na celotno Evropsko unijo, na vsakega posameznika v njej.
<P>
Prosim vas za minuto molka.
<P>
(Parlament je z minuto molka počastil spomin na žrtev.)

<CHAPTER ID="007-09">
9. Poročilo o napredku Hrvaške za leto 2008 (glasovanje) 
<P>
Pred glasovanjem o spremembi 13:
<SPEAKER ID="109" NAME="Hannes Swoboda">
v imenu skupine PSE. - (DE) Hvala, gospod predsednik. V zadnjih nekaj dnevih je bilo veliko razprav med skupinami, nekatere od njih so dejansko potekale še nekaj minut nazaj. Naslednja sprememba je po mojem mnenju dobila najširše soglasje Parlamenta in po neposrednih informacijah, ki sem jih dobil, se je o njej glasovalo s soglasjem Hrvaške in Slovenije.
<P>
V slovenščini se sprememba glasi, kot sledi:
<P>
"Ponovno opozarja na neformalni dogovor, ki sta ga dne 26. avgusta 2007 dosegla predsednika vlad Hrvaške in Slovenije o predložitvi njunega spora o meji mednarodnemu telesu; pozdravlja pripravljenost Hrvaške in Slovenije, da sprejmeta ponudbo o mediaciji, ki jo je dala Komisija, in meni, da bi morala ta mediacija temeljiti na mednarodnem pravu; v tem pogledu se veseli hitrega napredovanja v pristopnih pogajanjih;".

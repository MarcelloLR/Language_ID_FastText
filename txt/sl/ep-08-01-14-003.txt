<CHAPTER ID="003">
Sprejetje zapisnika
<SPEAKER ID="008" NAME="Predsednik">
Zapisnik za zasedanje v torek 18. decembra 2007 je bil razdeljen.
<P>
Ali ima kdo kake pripombe?
<SPEAKER ID="009" NAME="Sophia in 't Veld" AFFILIATION="ALDE">
Gospod predsednik, preden preidemo k dnevnemu redu, bi želela pojasnitev točke dnevnega reda za jutrišnje zasedanje, ki ste jo že omenili: nagovor velikega muftija iz Sirije. Njegov govor bo prvi v sklopu govorov verskih voditeljev na plenarnem zasedanju tega parlamenta v okviru evropskega leta medkulturnega dialoga. Zanima me, zakaj se je konferenca predsednikov odločila, da medkulturni dialog obravnava izključno kot medverski monolog, ter ali meni, da je delno zasedanje ustrezna platforma za verska sporočila.
<P>
(Ploskanje.)
<P>
Končno, zanima me, ali je konferenca predsednikov pripravljena razmisliti o razširitvi seznama gostujočih govornikov, da bo ta bolj reprezentativen, z vključitvijo žensk in neverskih organizacij. Skupina ALDE je predlagala, da se povabi gospo Jahangir, posebno poročevalko Združenih narodov o svobodi religije ali vere, da prav tako govori na plenarnem zasedanju. Upam, da mi lahko odgovorite ta vprašanja.
<P>
(Ploskanje.)
<SPEAKER ID="010" NAME="Predsednik">
Hvala vam, gospa in 't Veld. Če se pravilno spominjam, je bila ta odločitev soglasno sprejeta na konferenci predsednikov. Gospod Cohn-Bendit je izrazil dvome o tem, zato bomo to preverili. V vsakem primeru je to odločitev, ki jo je sprejela velika večina, pri čemer je bilo tudi rečeno, da ni nujno, da je seznam izčrpen ter da bomo pozvali predvsem različne odbore Evropskega parlamenta, naj predlagajo nadaljnje dejavnosti, o katerih se bo glasovalo.
<P>
Gospa in 't Veld, lahko ste prepričani, da je bila v tem primeru razprava kar najbolj široka ter da smo ostali odprti za nadaljnje predloge, seveda pa se bomo morali o njih dogovoriti na konferenci predsednikov ali Parlamenta.
<SPEAKER ID="011" NAME="Monica Frassoni" AFFILIATION="Verts/ALE">
(IT) Gospod predsednik, gospe in gospodje, rada bi le poudarila, da se moja skupina s tem ne strinja.
<SPEAKER ID="012" NAME="Predsednik">
Ponovno bi rad poudaril, da vaša skupina očitno ni bila vključena v sporazum. To bomo ponovno preverili v zapisniku, ne zato ker dvomimo v vaše besede, ampak da se prepričamo, da je zapisnik pravilen. V vsakem primeru je odločitev sprejela tako velika večina, kot jo redko vidimo na konferenci predsednikov.
<SPEAKER ID="013" NAME="Sarah Ludford" AFFILIATION="ALDE">
Gospod predsednik, rada bi dodala svoje mnenje k pripombi gospe in 't Veld. Kot sem omenila v e-pošti, ki sem jo naslovila na vas in sem jo zjutraj posredovala drugim poslancem, je obžalovanja vredno tudi dejstvo, da ste položaj velikega muftija predstavili kot primerljiv položaju papeža ali glavnega rabina Združenega kraljestva kot evropskega predstavnika svoje vere. Mislim, da to pošilja zelo slabo sporočilo muslimanom, ki so Evropejci.
<P>
Jutrišnji gost zahteva vse spoštovanje - čeprav bi bilo zanimivo z njim izmenjati mnenja o zlorabah človekovih pravic v Siriji. Upam, da boste v prihodnjem seznamu povabljencev to leto poskrbeli, da boste povabili evropskega predstavnika islama in ne nekoga izven EU, da bi zastopal muslimane v Evropi - česar ne more storiti.
<SPEAKER ID="014" NAME="Predsednik">
Gospa Ludford, tudi z vso dobro voljo in medsebojnim razumevanjem nikoli ne bo mogoče doseči stoodstotnega sporazuma o tovrstni zadevi. Kljub temu vam lahko zagotovim, da je predsednik skupine sprejel odločitev z veliko večino. Z malce dobre volje bo to prav tako mogoče uskladiti z dejavnostmi različnih odborov, da se bodo vsi počutili vključene v rezultat. Zdaj vas želim prosti, da naše goste, ko prispejo, obravnavate z razumevanjem in spoštovanjem. Konec koncev želimo spodbuditi dialog, ne pa ga preprečiti. To je v bistvu moja prošnja za vse.
<P>
(Zapisnik je sprejet.)

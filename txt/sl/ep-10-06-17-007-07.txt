<CHAPTER ID="007-07">
7. Ocena rezultatov načrta za enakost med ženskami in moškimi 2006-2010 in priporočila za naprej (
<P>
Pred glasovanjem
<SPEAKER ID="106" NAME="Astrid Lulling" AFFILIATION="PPE">
(FR) Gospod predsednik, sklicujem se na člen 175(2) Poslovnika, da bi v imenu svoje skupine zahtevala, da se to poročilo vrne nazaj odboru.
<P>
Dejstvo je, da smo ob podrobni primerjavi poročila gospoda Romeve i Ruede, o katerem smo ravno glasovali, s poročilom gospe Figueiredo ugotovili, da v obeh poročilih obstajajo popolnoma enaki odlomki: uvodna dela in členi, katerih vsebina je enaka, čeprav morda besedilo ni popolnoma enako. Poleg tega je v tem poročilu v veliki meri ponovljeno, kar je že bilo vključeno v poročilo gospoda Tarabelle o enakosti med moškimi in ženskami, o katerem smo tu glasovali februarja.
<P>
Ne vem, kdo so ti avtorji brez navdiha ali kdo je odgovoren za ta plagiat. Vendar pa, da bi se izognili posmehu tega parlamenta, moramo poročilo vrniti nazaj odboru, zlasti zato, ker je zgrešilo svoj cilj.
<P>
(Aplavz)
<P>
Gospod predsednik, ne razumem, zakaj sekretariat Odbora za pravice žensk in enakost spolov ni uspel opaziti tega položaja. To ni dobro zakonodajno delo. Pošljite ga nazaj.
<P>
(Aplavz)
<SPEAKER ID="107" NAME="Ilda Figueiredo">
poročevalka. - (PT) Gospod predsednik, gospa Lulling in skupina Evropske ljudske stranke (Krščanskih demokratov) vedo, da je potekala napeta razprava o tem poročilu, v katero so bili vključeni prispevki poslancev EP iz vseh strank, ali skoraj vseh; vedo, da je zanj glasovala jasna večina Odbora za človekove pravice in enakost spolov in da sta le dva glasovala proti, ena od njiju je bila gospa Lulling in še en poslanec. Drugih glasov proti ni bilo: večina je glasovala za, ena skupina pa se je vzdržala.
<P>
Glede na to, da je tako, njeno mnenje ni mnenje večine odbora in upam, da to ne bo mnenje večine tega parlamenta. Kakor vedo vsi, ki so sodelovali v razpravi, ki je tu potekala v torek zvečer, je v tej razpravi sama komisarka Reding izjavila, da je za to poročilo; meni, da vključuje zelo koristne predloge za novo strategijo glede enakosti, ki jo pripravlja Evropska komisija. Zato predlagam, da glasujete za to poročilo.

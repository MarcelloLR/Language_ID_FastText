<CHAPTER ID="004">
Imenovanje 7 članov Računskega sodišča (razprava)
<SPEAKER ID="036" NAME="Predsednik">
Naslednja točka je skupna razprava o sedmih poročilih gospe Ayala Senderjeve iz odbora za proračunski nadzor, ki govorijo o predlaganem imenovanju Davida Bostocka, Michela Cretina, Maartena B. Engwirda, Henrija Grethena, Haralda Noacka, Ioannisa Sarmansa in Huberta Webra za člane Računskega sodišča.
<SPEAKER ID="037" NAME="Inés Ayala Sender">
poročevalka. - (ES) Gospod predsednik, kot vsi veste, člane Računskega sodišča imenuje Svet po posvetovanju s Parlamentom, in sicer za mandatno obdobje šestih let. Odbor za proračunski nadzor je odgovoren za pripravo mnenja Parlamenta.
<P>
V odboru je trenutno 27 članov iz držav članic Unije, zdaj pa pripravljamo obnovo mandata štirih kandidatov, in sicer Davida Bostocka za Združeno kraljestvo, Maartena B. Engwirda za Nizozemsko, Ioannisa Sarmasa za Grčijo in Huberta Webra za Avstrijo ter predlaganje treh novih kandidatov, in sicer Michela Certina za Francijo, Henrija Grethena za Luksemburg in Haralda Noacka za Nemčijo.
<P>
Med postopkom v odboru za proračunski nadzor so bili vsi kandidati potrjeni, toda ne vsi enoglasno. Vendar vidimo, da je ob upoštevanju nekaterih pojasnil moj končni predlog načeloma ta, da se odobri vsa predlagana imenovanja, če ni nadaljnjih komentarjev.
<P>
Po osebnih pogovorih s tremi novimi kandidati, poudarjam, da se je dobro izkazal gospod Cretin, francoski kandidat, ki bo v Sodišče prinesel svoje znatne izkušnje v mednarodnem revidiranju, in sicer v povezavi z Združenimi narodi in Natom. Odbor za proračunski nadzor obravnava te izkušnje kot veliko prednost.
<P>
V osebnih pogovorih s štirimi člani, katerih mandat čaka na obnovo, je bila najpomembnejša točka njihovo mnenje o postopku samoocenjevanja, s katerim je začelo Računsko sodišče in ki se bo zaključil konec leta 2008, prav tako pa tudi prispevek vsakega kandidata k sedanjim razpravam o potrebi po reformi načina organizacije Sodišča, zlasti od širitve, pri čemer se upošteva, da ima trenutno odbor 27 članov, ter z namenom povečanja njegove učinkovitosti in modernizacije.
<P>
V zvezi s tem moram reči, da je bil zlasti prepričljiv gospod Sarmas, ki ga je enoglasno potrdil odbor, verjetno zato, ker je bil med postopkom odobritve posebno sodelujoč.
<P>
Po drugi strani sporazum med gospodom Engwirdom in nizozemsko vlado ni bil popolnoma pregleden, kar je v odboru vzbudilo nekaj sumov.
<P>
Glede gospoda Webra, sedanjega predsednika Računskega sodišča, bi rada pred glasovanjem pojasnila eno stvar, ki je zame zlasti pomembna in ki se je v odboru za proračunski nadzor pojavila po predstavitvi potrditve, zato menim, da je ta forum odlična priložnost za pojasnilo.
<P>
Gospod predsednik, ob upoštevanju tega vas prosim, da po mojem govoru dovolite besedo gospodu Webru, ki bo pojasnil naslednjo zadevo.
<P>
Po predstavitvi letnega poročila Sodišča, katerega predsednik je gospod Weber, 13. novembra 2007, je nekdanji glavni računovodja za BBC News podal različne izjave, s katerimi je trdil, da je 80 % proračuna Skupnosti še vedno sumljivih. Takoj za tem je sledil citat gospoda Webra, da navedene analize predstavljajo bolj običajen pristop, ampak da je izjava gospoda Kallasa prav tako utemeljena.
<P>
Rada bi slišala resnico, gospod Weber pa naj potrdi, ali so te izjave njegove in jih, če niso, javno zanika ter pošlje kopijo v ta Parlament, da se prepreči škoda, ki jo je taka vrsta protislovja povzročila v mnenju splošne javnosti.
<P>
Če se vrnem k vsebini mojega poročila, bi rada izrazila razočaranje nad dejstvom, da je Svet - njegova odsotnost na tej razpravi je obžalovanja vredna - ponovno ignoriral merila, ki jih je v svoji resoluciji leta 1992 postavil Parlament z namenom, da doseže večjo preglednost.
<P>
Dokončno je Svet v dveh primerih ignoriral priporočilo, naj ne prekorači obdobja dveh mandatov na Računskem sodišču, z drugimi besedami 12 let služenja. Vendar je slabše, da ni upošteval priporočila Parlamenta o potrebi po boljšem ravnovesju med moškimi in ženskami na Sodišču. Medtem ko je do danes med 27 člani pet žensk, je zdaj predlagano, da se število zmanjša na štiri. V zvezi s tem enkrat za vselej menim, da mora Svet sprejeti posebne ukrepe.
<P>
V zvezi s tem od Sveta tudi zahtevam priznanje, da so dobri odnosi med Parlamentom in Računskim sodiščem nujni, če želimo, da nadzorni sistem pravilno deluje. Zato moramo pravočasno sprejeti predlog Sveta z njegovimi predlaganimi imenovanji in se pripraviti na tesno sodelovanje s člani v obdobju pred odločitvijo.
<P>
Še pomembneje, na kar želimo opozoriti Svet, je potreba po spoštovanju mnenja Evropskega parlamenta, da se ne ponovi dogodek iz leta 2004, ko je Svet popolnoma ignoriral negativno mnenje v zvezi z enim od predlaganih članov.
<P>
Ob upoštevanju prihodnosti Sveta, bi rada omenila zaskrbljenost, ki jo čutijo poslanci Evropskega parlamenta, nad učinkovitostjo tako pomembnega organa, ki ga ureja odbor do 27 članov. Zato z nekaj potrpežljivosti pričakujemo sklep izvrševanja samoocenjevanja, v svojem poročilu pa dejansko priporočam, da ga Parlament pozorno preuči do konca leta 2008, ko bo odobren, in da zavzame stališče o različnih možnostih.
<P>
Vendar se medtem lahko kaj izboljša, zato povabim Računsko sodišče, da uporabi vsa sredstva, ki jih ima na razpolago, da racionalizira in poenostavi svoje delo, zlasti pri uporabi možnosti, ki so razpoložljive v okviru sedanje Pogodbe: na primer možnost, da poročila sprejme večina in ne vedno soglasnost, ter tudi možnost, da se ustanovi zbor, odgovoren za specifična poročila, ki jih zato odboru ni potrebno obravnavati.
<P>
Skladno s tem predlagam, da mora Parlament pri sprejemanju predloga za potrditev predlaganih imenovanj članov v skladu z omenjenimi predpisi izraziti željo, da moramo na vsak način prejeti pojasnilo o tem, kar sem predlagala prej.
<SPEAKER ID="038" NAME="Predsednik">
Hvala, gospa Ayala. Ker gospoda Webra ni v dvorani, upam, da ga bo o vaši prošnji obvestil eden od njegovih kolegov in se bo lahko odzval na vaše skrbi.
<SPEAKER ID="039" NAME="Petya Stavreva">
v imenu skupine PPE-DE. - (BG) Danes bomo glasovali za imenovanje sedmih novih članov Računskega sodišča. Evropski parlament in poslanci Evropskega parlamenta so tej ustanovi vedno pripisovali veliko pomembnost. ker sem poslanka Evropskega parlamenta iz Bolgarije in predstavnica nove države članice, menim, da je pravilno delovanje Računskega sodišča in njegovo učinkovito sodelovanje s poslanci Evropskega parlamenta zelo pomembno za finančni položaj celotne Evropske unije.
<P>
Med predstavitvijo kandidatov v odboru za proračunski nadzor smo imeli možnost, da spoznamo njihove poklicne spretnosti, osebno znanje in osebno motivacijo. Seveda lahko le obžalujemo dejstvo, da med kandidati ni bilo nobene ženske ali mlade osebe, toda Evropski parlament nima oblasti nad državami članicami in njihovo izbiro na nacionalni ravni.
<P>
Kot poslanci Evropskega parlamenta imamo dolžnost, da ocenimo predlagana imenovanja in menim, da so kandidati, ki so se predstavili v odboru za proračunski nadzor, vredni izvolitve v Računsko sodišče. Glasovi večine, ki jih je med glasovanjem odbora prejelo 7 predlaganih imenovanj, so izkaz velikega spoštovanja, podarjenega vsakemu od teh kandidatov. Med temeljnimi merili sta bila njihova politična in poklicna neodvisnost, ki sta vodila oceno imenovanj. Skupina PPE-DE v Evropskem parlamentu bo podprla vsa imenovanja v pričakovanju na dobro in rodovitno sodelovanje s člani Evropskega računskega sodišča.
<SPEAKER ID="040" NAME="Gabriele Stauner" AFFILIATION="PPE-DE">
(DE) Gospod predsednik, gospe in gospodje, pozdravljam predloge za imenovanje sedmih članov Računskega sodišča in ponavljam, kako pomembno je delo Računskega sodišča za zaščito finančnih interesov EU in držav članic. Računsko sodišče ima ključno vlogo pri doseganju tega cilja in ima velik ugled. Svoje naloge opravlja pogumno, pošteno, profesionalno in neodvisno, vendar se mora seveda zanašati na posameznike, saj institucije delujejo zaradi ljudi. In ker njegove člane predlagajo države članice, so moje pripombe namenjene zlasti njim.
<P>
Kar zadeva te kandidate, bi nekateri lahko nasprotovali njihovi sorazmerno visoki starosti. Vendar mislim, da so za te funkcije osebne in poklicne izkušnje bistvene, revizorji pa pri starosti 25, 30 ali 35 let enostavno nimajo ustreznih lastnosti. Mislim, da si več kritike zasluži zelo nizek delež žensk. Vendar mora kakovost kandidatov prevladati nad njihovim spolom. Zelo pomemben je razvoj ekipnega duha in morale ter prizadevanje za tesne povezave z nacionalnimi revizijskimi uradi. Obstajati mora sodelovanje, vendar brez odvisnosti.
<P>
Kot je znano, se je o vprašanju, ali ima Računsko sodišče preveč članov, v zadnjem času veliko razpravljalo. Z reformno pogodbo se je zdaj sprejela odločitev. Še vedno se pojavljajo nekateri dvomi, ki so legitimni, ali lahko Sodišče s 27 člani vseeno deluje z največjo mogočo učinkovitostjo. Število in profil članov morata biti ustrezna. Zlasti na tem področju politični vidiki ne smejo prevladati nad strokovno pristojnostjo. V zvezi s prihodnjimi načrti za prestrukturiranje, ki se bodo zagotovo pripravili, želim navesti primer zveznega urada za revizijo v državi, iz katere prihajam, ki ima veliko članov - mislim, da več kot 50 - vendar vsak član vodi oddelek ter je v celoti vključen v revizijske dejavnosti in uživa popolno sodno neodvisnost.
<P>
Ne glede na to, kakšna bo prihodnost zveznega urada za revizijo, je in bo ostal naš glavni zaveznik pri izvajanju naloge proračunskega nadzora.
<SPEAKER ID="041" NAME="Predsednik">
Mislim, da moramo gospoda Webra vprašati, ali bi želel na kratko komentirati ali odgovoriti na poziv poročevalke za to razpravo, gospe Ayala.
<P>
Gospod Weber, ali želite povedati nekaj besed?
<SPEAKER ID="042" NAME="Hubert Weber">
predsednik Računskega sodišča. - (DE) Gospod predsednik, ko je bilo zastavljeno to vprašanje, sem sejno dvorano že zapustil. Seveda želim pojasniti to zadevo. Navedeno je bilo, da sem v intervjuju za BBC podprl gospo Andreasen. Lahko vam povem, da sem sicer imel intervju z BBC-jem, vendar ime Andreasen sploh ni bilo omenjeno. Dva člana mojega osebja, ki sta prisotna, lahko to potrdita.
<P>
Naslednja zlasti pomembna točka je, da naj bi izjavil, da se 80 % izdatkov ni dobilo zelene luči, če se lahko izrazim tako preprosto. Dejansko sem rekel prav nasprotno. Novinar, ki me je intervjuval in lahko seveda svobodno odloča, kako bo predstavil stvar, me je vprašal, ali se mi zdi izjava gospoda Kallasa, da se je odobrilo 40 % izdatkov, sporna. Odgovoril sem, da se mi ne zdi sporna. To poudarjam, da bi pojasnil, da med dojemanjem gospoda Kallasa in mojim lastnim dojemanjem ni nobene razlike. Vedno lahko razpravljamo o odstotkih. Ta odstotek bi lahko bil celo višji od 40 %, vendar moram ponoviti, da številke 80 nisem niti omenil. Prav tako nisem govoril o gospe Andreasen, ker je to zdaj zadeva Komisije in same gospe Andreasen, zato se Sodišče v to ne želi vmešavati. Najlepša hvala za možnost, da sem se lahko odzval na te navedbe.
<SPEAKER ID="043" NAME="Predsednik">
Hvala za vaše pojasnilo, ki odgovarja na dvome poročevalke. Ta skupna razprava je zdaj končana.
<P>
Glasovanje bo potekalo danes zjutraj ob 11.00.

<CHAPTER ID="013-01">
1. Sprememba Pogodbe o delovanju Evropske unije glede mehanizma za stabilnost za države članice, katerih valuta je evro (
<SPEAKER ID="036" NAME="Elmar Brok" LANGUAGE="DE">
Gospod predsednik, gospe in gospodje, ta evropski mehanizem za stabilnost je nujen za vzpostavitev trajnega zagotavljanja zakonitosti in za zagotovitev solidarnosti z državami, ki imajo težave, pa tudi za zavarovanje evra, zagotavljanje potrebne proračunske discipline in omogočanje skupnega odgovora na izzive v zvezi z rastjo.
<P>
Glede na čas, ki bi ga vzel redni postopek, in da bi se izognili referendumu v nekaterih državah članicah, lahko to uredimo samo s poenostavljenim postopkom revizije Pogodbe. Toda Parlament pravi, da to ne sme postati običajni postopek in da bi morali tu pravzaprav ravnati po rednem postopku revizije Pogodbe.
<P>
V izvirnih predlogih je bilo navedeno, da bi morala biti to izključno medvladna metoda, pri kateri Komisija skorajda nima nobene vloge, Evropski parlament pa sploh nikakršne. Danes lahko poročamo, da je po pogajanjih, ki smo jih opravili s Komisijo, Evropsko centralno banko, predsednikom Evropskega sveta in predsednikom evroskupine glede vseh zadev v zvezi z modeli, testi in podlagami za odločanje ter vsemi vidiki v zvezi z opredelitvijo okvira in vložitvijo predloga uredbe za to v postopek Skupnosti, Evropski svet, Svet finančnih ministrov, odobril, da lahko tudi Evropski parlament udeležen v tem postopku in da bo imel vlogo pri teh zadevah.
<P>
Na začetku tako nismo bili preveč zadovoljni, toda verjamem, da bomo lahko, če bomo uporabljali institucije Skupnosti in če bomo lahko začeli uporabljati medvladne postopke kot v preteklosti, ob pravem času z lahkoto vzpostavili jasno politiko Skupnosti. Ker so institucionalne razmere zdaj ustrezno vzpostavljene, vam lahko predlagamo odobritev tega postopka revizije Pogodbe, ki ga je vložil Evropski svet, in njegovo sprožitev. Te spremembe smo tako predložili s soglasno odobritvijo Odbora za ustavne zadeve. Spoznati moramo, da so bile naše razlage sprejete in potrjene tudi s pismi predsednika evroskupine in komisarja za monetarne zadeve ter s pismom predsednika Evropskega sveta. Menim, da je to zanesljiva podlaga za to, da zdaj to sprejmemo, da bi zavarovali evro, ki je velik uspeh za Evropo, in da gremo skupaj naprej.
<SPEAKER ID="037" NAME="Roberto Gualtieri">
poročevalec. - (IT) Gospod predsednik, gospe in gospodje, v poročilu, o katerem bomo glasovali, imamo še vedno pridržke glede odločitve o sprejetju revizije Pogodbe glede medvladnega značaja mehanizma, hkrati pa smo za, ker so nam - kot je razložil gospod Brok - pogajanja, ki smo jih opravili, omogočila doseči pomembne cilje, ki se večinoma nanašajo na dejstvo, da bodo pogoji v zvezi s pomočjo določeni z uredbo, se pravi po postopku soodločanja.
<P>
Zato je prav glasovati za in rad bi se zahvalil številnim kolegom poslancem Evropskega parlamenta, ki so pripomogli k temu izidu, povedal, da mi je bilo v čast sodelovati z gospodom Brokom, ter omenil izredno koristne nasvete gospoda Pirilla in tudi delo dveh poročevalcev iz Odbora za ekonomske in monetarne zadeve (ECON), gospoda Sciclune in gospoda Gauzèsa, gospoda Schada, gospe Häfner ter koordinatorjev skupin in seveda predsednikov skupin, ki so nam dali tako pomembno politično podporo. Hvala.
<SPEAKER ID="038" NAME="Predsednik">
Rad bi pozdravil predsednika Evropske komisije in podpredsednika Komisije, ki sta tu z nami, ter tudi predsedujočemu Svetu. Čaka nas zelo pomembno glasovanje, to dobro vemo, zato se vam zahvaljujem za prisotnost v tako pomembnem trenutku.
<P>
Gospe in gospodje, glasovanje boste lahko komentirali jutri. Zdaj ni čas za obrazložitev glasovanja, zato prosim ne dajajte takih pripomb. Jutri po glasovanju bo čas za pripombe glede vseh zadev - današnjih in jutrišnjih skupaj.

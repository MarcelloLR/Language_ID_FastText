<CHAPTER ID="009-23">
23. Začetek mednarodnih pogajanj o sprejetju Mednarodne pogodbe o zaščiti Arktike (glasovanje) 
<P>
- Pred glasovanjem:
<SPEAKER ID="129" NAME="Avril Doyle" AFFILIATION="PPE-DE">
Gospod predsednik, rada bi prosila kolege, da premislijo o tem, če bi vrnili ta predlog resolucije nazaj odboru. To pravim na podlagi tega, kar je rekla komisarka Ferrero-Waldner na sinočnji razpravi tukaj. Tega ne pravim zlahka, ker imam enake skrbi kot vsi kolegi, ki so govorili v tej razpravi in kot so izražene v tej resoluciji.
<P>
Vendar bi rada rekla, če sem poštena do komisarke, da ni naš namen, da bi ji povzročali kakršne koli probleme v tej kritični stopnji pogajanj, ki jih ima v tem trenutku z Arktičnim svetom. Posebej je navedla, da "bi bil takšen predlog na tej stopnji", to citiram iz prepisa tega, kar je rekla na plenarnem zasedanju, "ne le neučinkovit, temveč bi se izkazal kot škodljiv za vlogo in verodostojnost EU v celotnem sodelovanju z Arktiko".
<P>
V sklepu je posebej omenila časovno usklajenost našega predloga. Komisija je predložila vlogo norveškemu predsedniku Arktičnega sveta, da bi razširili mednarodno konvencijo o pomorskem pravu. To bi bilo treba soglasno sprejeti in glasovanje je 29. aprila - čez tri ali štiri tedne. Zato je zelo jasno prosila za odložitev, čeprav se popolnoma pridružuje našim mislim. Zato predlagam, da razmislimo o tem, da bi ga vrnili nazaj odboru.
<SPEAKER ID="130" NAME="Diana Wallis" AFFILIATION="ALDE">
Gospod predsednik, dovolite, da v imenu skupine ALDE povem, da podpiramo predlog gospe Doyle. Mislim, da je utemeljen. Parlament je sprejel resolucijo o tem vprašanju lansko leto oktobra. Do določenega obsega ponavljamo, kar je bilo rečeno tedaj, vendar pravimo tudi stvari, ki so razmeroma močne in, kot je dejala gospa Doyle, so prišle v kritičnem trenutku, ko bi večina tu v Parlamentu rada videla, da bi EU prevzela mesto v Arktičnem svetu in tega ne želimo ogroziti.
<P>
Veliko bolje bi bilo, da bi predlog vrnili nazaj odboru in bi v novem mandatu dobili celotno in premišljeno poročilo.
<SPEAKER ID="131" NAME="Predsednik">
Gospe in gospodje, samo da razjasnimo, o čem zdaj glasujemo. Predloga ne moremo vrniti v odbor, ker ni prišel iz odbora, ampak lahko samo odložimo glasovanje. Tako predpisuje Poslovnik.
<SPEAKER ID="132" NAME="Véronique De Keyser" AFFILIATION="PSE">
(FR) Gospod predsednik, oprostite, vendar niste dali besede nasprotni strani.
<P>
Zdi se mi nenavadno, da bi morali o tej resoluciji razpravljati včeraj in da je, nasprotno, v trenutku, ko jo vložimo in zahtevamo 50-letni moratorij na izkoriščanje naftnih virov, v trenutku, ko zahtevamo zavezujočo listino in ko vemo, da bi morale države do konca aprila pri ZN zahtevati suverenost nad morskim dnom in to zamisel suverenosti torej dejansko spremlja vojaška razorožitev, vse odvisno od tega, kar delamo zdaj.
<P>
Če nam ne bo uspelo pokazati razlike in poskrbeti, da bo slišati naš glas, bomo stopili korak nazaj in ne bomo proaktivni in temu absolutno nasprotujem.
<P>
(Aplavz)

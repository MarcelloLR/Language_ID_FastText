<CHAPTER ID="005-06">
6. Uporaba Direktive 2004/38/ES o pravici državljanov Unije in njihovih družinskih članov do prostega gibanja in prebivanja na ozemlju držav članic (glasovanje)
<P>
Skupni predlog resolucije:
<P>
- Pred glasovanjem:
<SPEAKER ID="076" NAME="Joseph Daul">
v imenu skupine PPE-DE. - (FR) Gospod predsednik, gospe in gospodje, sklicujem se na člena 19 in 166 Poslovnika. Preden Parlament glasuje o skupnem predlogu resolucije nekaterih skupin o svobodi gibanja, želim v imenu svoje skupine kar najstrožje obsoditi osebni napad v odstavku 13 na podpredsednika Komisije Franca Frattinija.
<P>
Želim obsoditi politično nedostojanstveno potezo italijanskih socialistov, ki so jo izvedli nekateri kolegi poslanci, kar ni vredno izzivov, s katerimi se soočamo. Še precej resnejše, to neresnično izkrivljanje pripomb gospoda Frattinija, kar mora naša institucija zavrniti, pomeni, da ne moremo sprejeti sestavljene odločitve.
<P>
Če bi naša skupina glasovala proti tej resoluciji zaradi te poteze, to nikakor ne bi zmanjšalo naše podpore vseh romunskih državljanov in državljanov preostale EU, ki spoštujejo zakon in državo gostiteljico.
<P>
Evropa temelji na pravni državi, nečem, kar ponovno potrjujemo v resoluciji, ki jo je podpisala naša skupina, o skupni pobudi naših italijanskih in romunskih kolegov poslancev. Vprašanje svobode gibanja ni le nacionalno, temveč evropsko vprašanje. Tu ne gre za poravnavanje političnih računov, ampak za vprašanje vrednot, gospe in gospodje.
<P>
(Ploskanje.)
<SPEAKER ID="077" NAME="Martin Schulz">
v imenu skupine PSE. - (DE) Gospod predsednik, v tej dvorani smo imeli obsežno razpravo, v kateri je sodeloval komisar Frattini. Komisarjeve pripombe in odgovori na govore različnih poslancev so bili zelo zmerni. Resolucija kritizira le eno točko, tj., da se lahko dokaže, da je komisar Frattini javnosti posredoval napačne podatke o posebni točki evropske zakonodaje.
<P>
Dejstvo, da naša resolucija to popravlja in tudi pojasnjuje, da je komisar, odgovoren za pravno zaščito državljanov Evrope, v javnosti podal netočno izjavo v zvezi s temeljnim vprašanjem o pravicah državljanov, je dolžnost tega parlamenta in nima nič skupnega s teorijami zarote. Vseeno se zelo dobro zavedamo, gospod Daul, da ste pomilovanja vreden poslanec, ker je na vas izvajala pritisk stranka Forza Italia, da ste to izjavili. To je vse, kar lahko povem o tej zadevi.
<P>
(Ploskanje poslancev z leve strani dvorane.)
<SPEAKER ID="078" NAME="Predsednik">
Nočemo imeti razprave tu in zdaj.
<SPEAKER ID="079" NAME="Monica Frassoni">
v imenu skupine Verts/ALE. - (IT) Gospod predsednik, gospe in gospodje, mislim, da bi morali pripombe v zvezi z izjavo predsedujočega gospoda Daula izraziti ločeno. Ta parlament bo svoje stališče izrazil z večino in ima vso pravico do grajanja ali izdaje ukora komisarjem. To je suverena pravica tega parlamenta.
<P>
Če smo to storili, je bilo to zato, ker je gospod Frattini napačno razlagal zakonodajo Skupnosti, in čeprav bom težko preglasil to vpitje, bi rad ponovil, da se tu obnašamo kot poslanci Evropskega parlamenta do evropskega komisarja, s čimer bomo tudi nadaljevali.
<P>
(Ploskanje poslancev z leve strani dvorane.)
<SPEAKER ID="080" NAME="Predsednik">
Bodite malo manj čustveni v zvezi s to zadevo.
<SPEAKER ID="081" NAME="Graham Watson">
v imenu skupine ALDE. - Gospod predsednik, na kratko bom govoril o vprašanju pravilnosti postopka. Ne glede na katero koli politično razpravo strank je zelo nepremišljeno, da se komisarji vključujejo v politične zadeve strank v njihovih državah ali kateri koli drugi državi. Menim, da v zvezi s tem ni nerazumno, da ta parlament opozori Komisijo na njene dolžnosti.
<P>
(Ploskanje poslancev z leve strani dvorane.)
<SPEAKER ID="082" NAME="Predsednik">
Sledijo še trije govori, nato pa bomo zaključili to kratko razpravo.
<SPEAKER ID="083" NAME="Francis Wurtz">
v imenu skupine GUE/NGL. - (FR) Gospod predsednik, mislim, da ni potrebno veliko dodati k izjavam Monice Frassoni, Grahama Watsona in Martina Schulza. V zvezi s tem bi rad dejal: ko besedam katerega koli komisarja oporekajo štiri skupine, ki ne pripadajo isti polovici dvorane, bi bilo smiselno, da komisar premisli, česa ne sme ponoviti, če hoče imeti zaupanje Parlamenta.
<P>
(Ploskanje.)
<SPEAKER ID="084" NAME="Antonio Tajani" AFFILIATION="PPE-DE">
(IT) Gospod predsednik, gospe in gospodje, v skladu s členoma 151 in 19 Poslovnika vas prosim, da ocenite dopustnost odstavka 13, ki vključuje nemotiviran in neutemeljen osebni napad na podpredsednika Komisije. To je besedilo, ki bi v primeru sprejetja po izjavah govornika predsednika Komisije, ki brani gospoda Frattinija, povzročilo neprimeren spor med Parlamentom in Komisijo zaradi notranjih političnih razlogov. Zato vas prosim, da se o besedilu predloga glasuje brez odstavka 13, hkrati pa avtorje naprošam, naj besedilo prekličejo prek ustnega predloga spremembe.
<P>
- Pred glasovanjem o odstavku 1:
<SPEAKER ID="086" NAME="Roberta Angelilli" AFFILIATION="UEN">
(IT) Gospod predsednik, gospe in gospodje, dodajam naslednji ustni predlog spremembe: "Izraža svoje globoko obžalovanje zaradi umora gospe Giovanne Reggiani v Rimu 31. oktobra 2007, pri čemer njeni družini izreka iskreno sožalje".
<P>
(Ustni predlog spremembe je bil sprejet.)
<P>
- Pred glasovanjem o odstavku 13:
<SPEAKER ID="088" NAME="Roberta Angelilli">
v imenu skupine UEN. (IT) Gospod predsednik, gospe in gospodje, dodajam naslednji predlog spremembe: "Meni, da sta izobrazba in boj proti prekinitvi šolanja v skupnostih Rima ena od temeljnih orodij za boj proti socialni izključenosti, izkoriščanju in zločinu".
<P>
(Ustni predlog spremembe ni bil sprejet.)
<P>
- Pred glasovanjem o uvodni izjavi F:
<SPEAKER ID="090" NAME="Roberta Angelilli" AFFILIATION="UEN">
(IT) Gospod predsednik, gospe in gospodje, ob upoštevanju pomembnosti pogojev, določenih v členih 5, 6, 7 in 8 Direktive 2004/38/ES o pravici do vstopa in prebivanja.
<P>
(Ustni predlog spremembe ni bil sprejet.)

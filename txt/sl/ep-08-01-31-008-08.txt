<CHAPTER ID="008-08">
8. Razmere v Iranu (glasovanje)
<P>
Pred glasovanjem
<SPEAKER ID="081" NAME="José Ignacio Salafranca Sánchez-Neyra" AFFILIATION="PPE-DE">
(ES) Gospod predsednik, rad bi povedal, da moja skupina podpira tiste skupine, ki zagovarjajo predlog za skupno resolucijo, katero bomo tudi odobrili.
<P>
- Pred glasovanjem o odstavku 6
<SPEAKER ID="083" NAME="Vytautas Landsbergis" AFFILIATION="PPE-DE">
Gospod predsednik, žal mi je, da so se predlogi sprememb zasukali v to smer zaradi tehničnih ovir. Prosim za podporo pri nadomeščanju ene besede. Tako bi "potencialna vojaška raba" postala "potencialna vojaška povezava".
<P>
(Ustni predlog spremembe je bil sprejet.)
<P>
- Pred glasovanjem o odstavku 9
<SPEAKER ID="085" NAME="Vytautas Landsbergis" AFFILIATION="PPE-DE">
Gospod predsednik, ponovno, to je zelo preprosto. Vstavitev ene besede: "iskreno sodelovanje".
<P>
(Ustni predlog spremembe ni bil sprejet.)
<P>
- Pred glasovanjem o predlogu spremembe 9
<SPEAKER ID="087" NAME="Paulo Casaca" AFFILIATION="PSE">
Gospod predsednik, z obžalovanjem sporočam Parlamentu, da je bil g. Zamel Bavi, za katerega smo prosili, da se ne usmrti, usmrčen včeraj ob 16 uri v zaporu Karoon v Ahvazu. Zato vlagam ustni predlog spremembe k obstoječemu predlogu sprememb gospoda Salafranca Sánchez-Neyra glede katerega upam, da bom dobil njegovo soglasje. Ustni predlog spremembe se nanaša na to usmrtitev in navaja, da je eden od sojetnikov, ki še čaka na usmrtitev, dejansko evropski državljan, ki je bil ugrabljen iz Sirije. Ostala dva imata status ubežnika UNHCR in sta že dobila azil na Norveškem.
<P>
Ustni predlog spremembe se glasi: "Močno nasprotuje usmrtitvi aktivista iz Ahvazija, Zamela Bavija v Iranu 30. januarja 2008 ob 16 uri po lokalnem času, ki je bil devetnajsti aktivist, usmrčen v zadnjem letu, in poziva iransko vlado, da ne usmrti nizozemskega državljana ter aktivista za človekove pravice Faleha Abdulaha Al Mansourija ter Rasoula Alija Mazree in Saida Sakija, ki jim je UNHCR zagotovil status begunca in jim je bila zagotovljena ponovna nastanitev na Norveškem, ter da se jim dovoli da se vrnejo v državo, kjer imajo stalno prebivališče, ali v državo sprejemnico". Nato nadaljuje kot prej: "poziva, da se izpusti kurdska novinarja Abdolvaheda Hiva Butimarja in Adnana Hassanpourja ki sta obsojena na smrt".
<P>
(Ustni predlog spremembe je bil sprejet.)
<P>
- Pred glasovanjem o odstavku 15
<SPEAKER ID="089" NAME="Vytautas Landsbergis" AFFILIATION="PPE-DE">
Gospod predsednik, ko omenjamo vse oblike mučenja, predlagam, da dodamo "skupaj z izjemno nehumanimi usmrtitvami", ker se usmrtitve izvajajo z mučenjem.
<P>
(Ustni predlog spremembe je bil sprejet.)
<P>
- Pred glasovanjem o odstavku 17
<SPEAKER ID="091" NAME="Vytautas Landsbergis" AFFILIATION="PPE-DE">
Gospod predsednik, to se nanaša na obstoječe besedilo. Besedilo že "poziva, da se manjšinam omogoči, da uveljavljajo vse pravice, ki jih zagotavlja iranska ustava". Vendar enake pravice glede na lastno ustavo niso zagotovljene. Zato predlagam, da se zadnji del besedila začne "poziva iranske oblasti, da ravnajo v skladu z ustavo ter iz zakona in prakse izločijo vse oblike diskriminacije". Preostanek besedila ostane nespremenjen. Zato morajo ravnati v skladu s svojo ustavo, katere se ne upošteva.
<P>
(Ustni predlog spremembe je bil sprejet.)
<P>
- Pred glasovanjem o odstavku 19
<SPEAKER ID="093" NAME="Vytautas Landsbergis" AFFILIATION="PPE-DE">
Gospod predsednik, strinjam se z umikom ustnega predloga sprememb, ker dopolnjuje že sprejet dogovor. Odstavek 19 zadeva neupoštevanje odločitve Evropskega sodišča s strani Sveta in Komisije. O tem je že bil dosežen dogovor, zato se strinjam z umikom predloga spremembe.
<P>
- Pred glasovanjem o predlogu spremembe 3
<SPEAKER ID="095" NAME="Alejo Vidal-Quadras" AFFILIATION="PPE-DE">
(ES) Gospod predsednik, prepričani smo, da je za tako politično pomemben sklep v Parlamentu potrebne čim več podpore in soglasja.
<P>
V zvezi s tem podajamo ustni predlog spremembe, ki bi iz originalnega predloga spremembe odstranil kakršne koli sodbe o vrednosti, kar bi bilo preprosto sklicevanje na določeno dejstvo, ki bi ga imenovali "pomembno dejstvo", ki se nanaša na področje resolucije, vendar ponavljam, z izločanjem kakršne koli sodbe o vrednosti, da bi dosegli kar največjo podporo tega Parlamenta.
<P>
Ustni predlog spremembe bi nadomestil besedilo predloga spremembe s sledečim: "ugotovi sodbe Sodišča prve stopnje Evropskih Skupnosti iz dne 12. decembra 2006." Z drugimi besedami, preprosta opomba brez sodb o vrednosti pomembnega dejstva.
<P>
(Ustni predlog spremembe je bil sprejet.)
<P>
- Pred glasovanjem o uvodni izjavi C
<SPEAKER ID="097" NAME="Vytautas Landsbergis" AFFILIATION="PPE-DE">
Gospod predsednik, opravičujem se. Tehnične težave so povzročile, da so se predlogi sprememb prikazali v takšni obliki. Sicer nisem pretirano zahteven in vam ne želim povzročati neprijetnosti.
<P>
Vendar jih moram predstaviti, tako kot so navedeni tukaj. Gre se za uresničevanje dodatnega protokola glede katerega je bil Iran pozvan, da ga začne izvajati čim prej. Predlagam, da se doda "kar se še ni zgodilo".
<P>
(Ustni predlog spremembe ni bil sprejet.)
<P>
- Pred glasovanjem o uvodni izjavi H
<SPEAKER ID="099" NAME="Vytautas Landsbergis" AFFILIATION="PPE-DE">
Gospod predsednik, obstaja zelo neprijetna uporaba naprav pri javnem obešanju, zlasti obešanju, ki vključujejo mučenje. Zato predlagam, da se doda "pogosto z javnim obešanjem": "za katere se uporabljajo naprave, ki jih zagotavljajo zahodna podjetja".
<P>
S tem nismo zadovoljni. Menim, da nihče ni.
<P>
(Ustni predlog spremembe ni bil sprejet.)
<P>
- Po uvodni izjavi R
<SPEAKER ID="101" NAME="Vytautas Landsbergis" AFFILIATION="PPE-DE">
Gospod predsednik, to je pomemben predlog spremembe, zato prosim za pozornost Parlamenta, ker naše ljudi in državljane EU ogrožajo nekatere dejavnosti.
<P>
Zato nova uvodna izjava: "ker so nekatere države članice udeležene v mednarodno dejavnost za vzpostavitev demokracije v Iraku in zaščito svojih ljudi pred usposabljanjem in financiranjem teroristov tudi s strani zunanjih sil, skupaj z Iranom, kar pomeni, da vojaki iz držav članic EU, ki so državljani EU, trpijo izgube in poškodbe zaradi terorističnih napadov, s katerimi je Iran povezan".
<P>
Prosim za vašo podporo.
<P>
(Ustni predlog spremembe ni bil sprejet.)

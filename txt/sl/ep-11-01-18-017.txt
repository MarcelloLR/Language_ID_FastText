<CHAPTER ID="017">
Kriza z odpadki v Kampaniji (razprava)
<SPEAKER ID="627" NAME="Predsednica">
Naslednja točka je razprava o:
<P>
vprašanju za ustni odgovor Komisiji, ki sta ga postavili Margrete Auken in Eva Lichtenberger v imenu skupine Verts/ALE o krizi z odpadki v Kampaniji - B7-0667/2010),
<P>
vprašanju za ustni odgovor Komisiji, ki sta ga postavila Bairbre de Brún in Willy Meyer v imenu skupine GUE/NGL o krizi z odpadki v Kampaniji - B7-0801/2010),
<P>
vprašanju za ustni odgovor Komisiji, ki sta ga postavila Judith A. Merkies in Victor Boştinaru v imenu skupine S&D o krizi z odpadki v Kampaniji - B7-0805/2010) in
<P>
vprašanju za ustni odgovor Komisiji, ki sta ga postavila Mara Bizzotto in Lorenzo Fontana v imenu skupine EFD o krizi z odpadki v Neaplju in Kampaniji in uporabi sredstev EU - B7-0806/2010).
<SPEAKER ID="628" NAME="Margrete Auken" LANGUAGE="DA">
Gospa predsednica, rada bi se toplo zahvalila komisarju Potočniku, ker se zdi, da je na strani Komisije končno nekaj doslednosti. Želela bi pozvati k dokazom o tem. Veliko pričakujem od odziva, ki naj bi ga danes prejeli, kajti če se danes ne bo zgodilo nič določnega in če Italija po potrebi ne bo kaznovana za to, bomo na ta problem naleteli na številnih krajih. Velikih težav z odpadki nima le Italija. Če imajo vsi občutek, da se nič ne bo zgodilo, če bodo uporabljali le odlagališča, se bomo srečali z veliko katastrofo. Zato se veselim odziva.
<P>
V preostalem delu svojega časa za govor bi rada nagovorila Italijo. Dobro se zavedam, da Italija tukaj ni neposredno zastopana, vendar je vseeno pomembno, da začne s priznanjem, da je ta problem treba rešiti. To je izjemna država, vendar se je znašla na robu in se skoraj že utaplja v odpadkih. Pojavljajo se številni spori, stanje pa se je nedavno še poslabšalo. Italija se zdaj ne sme znajti v razmerah, v katerih bi ljudem naprtili le še več bremen v obliki glob. Namesto tega mora zagotoviti, da bo vzpostavljen načrt, ki je verodostojen in ki dejavne državljane vključi kot del rešitve, namesto da jih spreminjamo v tarče kriminalizacije itd. Težav z odpadki ne moremo rešiti, če nas državljani ne bodo podprli, državljanov, ki so več kot voljni opraviti veliko dobrega dela, pa je v Italiji veliko.
<P>
Uporabite vojsko in policijo - ne zato, da bi zatirali ljudi, in ne zato, da bi izključili lokalne oblasti -, ampak da boste zgrabili prave krivce. Seveda je tisti, ki ima koristi, velika industrija v severni Italiji, ki kuje mastne dobičke, če svoje odpadke zgolj poceni odloži, ne da bi plačala stroške. Drugi, ki se prav tako okoriščajo, so gangsterji v mafiji, ki prav tako ustvarjajo velike dobičke. Zato se mora to končati zdaj in upam, da bo Italija to zadevo začela zelo resno jemati.
<SPEAKER ID="629" NAME="Søren Bo Søndergaard">
poročevalec. - (DA) Gospa predsednica, ko je delegacija Odbora za proračunski nadzor lansko jesen obiskala Italijo, smo se srečali s predsednikom regije Kampanija. Ko smo ga vprašali, zakaj katastrofalne razmere z odpadki še vedno niso rešili, je dejal, da je to politični problem.
<P>
Ta odgovor veliko pojasni. Seveda bi lahko rekel kar koli - da gre za tehnični problem, logistični ali pa finančni. Ne, problem je bil politični. Težava je v pomanjkanju politične volje. Italija pa zaradi pomanjkanja politične volje ni izpolnila svojih obveznosti v skladu z direktivo o odpadkih. In zaradi pomanjkanja politične volje smo lahko oktobra opazili, da niso izvedli nobene od izboljšav, ki jih je zahtevalo Sodišče Evropske unije. EU prav zaradi tega pomanjkanja politične volje vse do konca leta ni prejela načrta ločevanja odpadkov.
<P>
Nasprotno pa smo videli, da imajo pristojni organi politično voljo, da z varnostnimi žigi prikrivajo te škandale. Zato ima naša skupina jasno stališče glede te zadeve. Podpiramo vse - in teh je veliko - dobre Italijane, moške in ženske, ki se borijo za odprtost pri tej zadevi in za to, da bi tisti, ki so odgovorni, da je šla zadeva tako daleč, tudi odgovarjali. Prav tako pa mislimo, da moramo, preden pride do tega, povsem zavrniti vsako zamisel, da bi evropski davkoplačevalci prispevali en sam evro za to polomijo z odpadki v Italiji. Ne smemo še naprej namenjati denar za nekaj, kar se je že ponesrečilo.
<SPEAKER ID="630" NAME="Judith A. Merkies" LANGUAGE="NL">
Gospa predsednica, komisar, lani smo skupaj z Odborom za peticije obiskali Kampanijo in Neapelj, da bi si na lastne oči ogledali krizne razmere zaradi odpadkov, ki so razmere, ki so jih številni predlagatelji opisali kot zelo težke. Tudi nam se je stanje tam zdelo zelo težko. Odlagališče odpadkov smo videli v nacionalnem parku na vrhu gore Vezuv. Videli smo številna nezakonita odlagališča odpadkov in goreče grmade smeti. Pobrala sem celo industrijski odpadek, ki je bil na gomili, označeni kot odlagališče za gospodinjske odpadke, prav tako smo videli pokvarjeno sežigalnico, ali pa je vsaj tako delovala.
<P>
Nekaj je jasno: stvari tam trenutno ne delujejo in strinjam se s prejšnjima govorcema, da se zdi, da je veliko političnih razprtij o tem, kdo točno je odgovoren za to stanje. Politike in državljane smo celo pozvali, naj dajo na stran vse politične razlike in združijo moči za rešitev stanja.
<P>
Vendar od tedaj nisem videla nobenega znaka rešitve, niti nisem videla, da bi sestavili kakšen načrt - vsaj v javnosti ne - in upam, da nam boste vi lahko pojasnili, ali načrt dejansko obstaja. Ljudje so nam lani v Kampaniji zelo jasno povedali naslednje: "Vse smo že pozvali, naj nam pomagajo, tu v provinci in regiji, po Italiji in pri italijanski vladi smo trkali na najrazličnejša vrata, vsepovsod pa smo ostali praznih rok. Evropska unija je naše zadnje upanje in v času, ko nam nihče drug ni prisluhnil, je prišla Evropska unija, da nas posluša, kar imamo povedati".
<P>
Svoje upe so stavili na vas in nas v upanju, da jim bomo na koncu tako ali drugače lahko pomagali najti rešitev v njihovi regiji. Seveda morajo tamkajšnje stanje sami rešiti. Čeprav na žalost ne moremo iti k njim in z lastnimi rokami počistiti smeti, pa pri tem igramo ključno vlogo. Bi lahko pojasnili, ali obstaja načrt, in če obstaja, ali je to kakovosten načrt, in če ga ni, kaj nameravate storiti v zvezi s tem? Kakšni so roki? Do kdaj ga je treba izvesti in kako dolgo ste pripravljeni čakati? Kdaj se boste odločili za sankcije, ki jih bo uvedlo Sodišče Evropske unije, in kaj se dogaja s strukturnimi skladi, ki so zdaj še vedno zamrznjeni?
<P>
To ni le kriza z odpadki; to bi lahko pripeljalo do stanja, ki je nevarno za zdravje ljudi. Kakšno je stališče Evropske komisije o tem? To sicer morda ni vaša domena, vendar pa nam morda lahko poveste, ali ste se tega že lotili ali ne.
<P>
Očitno ima mafija tudi tu svojo prste vmes. Vendar pa je treba povedati, da niti Komisija niti mi nismo tisti, ki naj bi v zvezi s tem kaj naredili; konec koncev lahko le spremljamo izvajanje naših direktiv v Evropski uniji. Kako bi lahko zagotavljali nadaljnjo podporo, morda z izmenjavo najboljše prakse? Kako si lahko države članice pomagajo? Se mar ne strinjate, da naj bi odpadkov v tem primeru ne videli kot večji problem, ampak bolj kot priložnost? Kampanija bi lahko čez noč naredila ogromen korak k skupnosti, ki reciklira. Menim, da bi morali na evropski ravni dejansko zagovarjati popolno prepoved odlaganja odpadkov in prepoved odlagališč odpadkov.
<SPEAKER ID="631" NAME="Mara Bizzotto" LANGUAGE="IT">
Gospa predsednica, gospe in gospodje, na žalost se zdaj vsi dobro zavedamo razmer, v katerih je Kampanija in še zlasti mesto Neapelj že leta, Evropska unija pa se je morala s tem vprašanjem že večkrat ukvarjati.
<P>
Glede na to zdaj protislovno stanje, ki je značilno za države tretjega sveta, bi rada od Komisije izvedela, kakšne bodo posledice za Italijo s stališča evropske zakonodaje in kakšne finančne kazni se ji lahko naložijo, če v Kampaniji ne bodo kmalu dokončno rešili krize z odpadki.
<P>
Prav tako bi rada vedela, ali lahko Komisija zagotovi podrobne informacije o evropskem financiranju, ki ga je regija Kampanija prejela do zdaj za vzpostavitev celostnega načrta zbiranja in odlaganja odpadkov. Veste, komisar, ko se običajno pogovarjamo o krizah, govorimo o pretresljivih, izrednih razmerah, a se vendarle rešijo v razumnem časovnem okviru. Ko pa tako imenovana "kriza" traja več kot 15 let, je nekaj očitno narobe.
<P>
V zadnjih letih je italijanska vlada poskusila vse mogoče, da bi rešila dolgoletni problem v zvezi s sistemom zbiranja in odlaganja odpadkov. Vendar pa je to, da Neapelj danes preplavljajo na tone smeti, jasno krivda predvsem lokalnih oblasti v Kampaniji in njihove popolne nesposobnosti ali nenaklonjenosti iskanju rešitve.
<P>
Jasno je - pravzaprav kristalno jasno - da so razmere, ki so prizadele Neapelj in Kampanijo posledica izmikanja odgovornosti, kar je na področju ravnanja z odpadki občino, provinco in regijo zaznamovalo za več let. Osrednje vlade ne moremo kriviti za to, da niso uvedli ločenega zbiranja odpadkov, ki je prvi ključni element učinkovitega načrta ravnanja z odpadki. Osrednje vlade brez dvoma ne moremo kriviti za to, da je morala pred nekaj tedni poslati vojsko - pa tudi ob drugih priložnostih - da je nadomestila na stotine smetarjev, ki so povsem nenadoma hkrati zboleli.
<P>
Dejstvo, da je kriza prizadela Neapelj, medtem pa so razmere zelo drugačne v preostali Italiji, na primer v moji regiji, Benečiji, kjer že leta poteka ločeno zbiranje brez težav in z zelo visoko stopnjo recikliranja, pomeni, da je za krizo odgovorno oblikovanje politike z uradniki lokalne oblasti in predvsem s premišljenimi tajnimi dogovori s podzemljem, ki si je vedno prizadevalo za velike dobičke in jih tudi kovalo na račun poslovanja z odpadki, za kar je zaslužna Camorra, ki se je prebila med oblikovalce politike in lokalno vlado.
<SPEAKER ID="632" NAME="Janez Potočnik">
član Komisije. - Gospa predsednica, najprej bi se rad zahvalil vsem poslancem, ki so mene in moje službe opozorili na to pomembno vprašanje. Zadovoljen sem, da je Evropski parlament prevzel dejavno vlogo pri spremljanju razmer glede ravnanja z odpadki v Kampaniji, kar na primer kaže poročilo, ki ga je sprejel Odbor za peticije po obisku v Kampaniji, ki je potekal aprila lani. Parlament ima pri tem resnično pomembno vlogo, ki jo je tudi v celoti prevzel.
<P>
Takoj po sodbi Sodišča Evropske unije 4. marca 2010 je Komisija pisala italijanskim oblastem in jih vprašala, kakšne ukrepe načrtujejo ali so jih sprejeli, da bi ravnali v skladu z njo. Po tem je Komisija imela še več stikov in srečanj z italijanskimi oblastmi, najbolj nedavno med misijo delegacije Generalnega direktorata za okolje v Neaplju, ki je potekala 22. in 23. novembra 2010.
<P>
Naše stališče je, da je pred italijanskimi oblastmi še dolga pot, da bodo izvedli, kar določa sodba. Predvsem pa morajo, prvič, razširiti in nadgraditi objekte za ravnanje z odpadki v vsej Kampaniji in, drugič, razviti učinkovit načrt ravnanja s komunalnimi odpadki v Kampaniji in pri tem med drugim upoštevati hierarhijo ravnanja z odpadki.
<P>
Komisija ni zadovoljna z ukrepi, o katerih so nas italijanske oblasti obvestile po sodbi sodišča, ker ne vsebujejo podrobnega koledarja, ki bi označeval mejnike za gradbena dela predvidenih obratov.
<P>
Mislimo, da mora biti načrt ravnanja z odpadki za Kampanijo povsem v skladu z okoljsko zakonodajo EU in mora dati prednost zmanjšanju količine odpadkov, ponovni uporabi in recikliranju; zagotoviti mora izvajanje ločenega zbiranja odpadkov v celotni regiji; Kampaniji mora zagotoviti potreben obrat za kompostiranje; in vzpostaviti ukrepe za varno odlaganje v razumnem časovnem okviru za več kot sedem milijonov ton odpadkov v balah, ki so skladiščene v več mestih v Kampaniji, kar prav tako pomeni, da bodo morale italijanske oblasti pred odločitvijo o najvarnejšem načinu odstranjevanja izvesti analizo odpadkov v balah, tako imenovane "ekokrogle".
<P>
Če ne bo učinkovitega načrta ravnanja z odpadki, se bo Komisija vrnila na sodišče in predlagala izrek globe. Zato moramo temeljito oceniti osnutek načrta ravnanja z odpadki, ki ga je Kampanija ravnokar predložila Komisiji - pri tem pa "ravnokar" res pomeni "ravnokar" -, in skrbno spremljati, da bodo načrt tudi dejansko sprejeli in izvajali. Odločitev o tem, ali in kdaj proti Italiji začeti postopek iz člena 260, bo v glavnem odvisna od vsebine načrta ravnanja z odpadki in časovnega načrta ukrepov, ki se uporabljajo, da se problem nemudoma in prepričljivo obravnava.
<P>
Komisija je glede obstoječih odlagališč začela preiskavo in prosila italijanske oblasti, naj poročajo o delovanju odlagališč Terziano in Cicciano. Na italijanski odgovor še čakamo, ko pa ga bomo prejeli, ga bo Komisija ocenila.
<P>
Na tej stopnji Komisija nima dokazov, da bi šlo za kršenje okoljske zakonodaje. Dejstvo, da se odlagališče nahaja na naravnem zaščitenem območju, samo po sebi ne predstavlja kršitve zakonodaje EU, če seveda veljajo druga pravila in če pristojni organi izvedejo ustrezno presojo okoljskega vpliva in izvajajo potrebne ublažitvene in izravnalne ukrepe.
<P>
Kar zadeva sofinanciranje ukrepov ravnanja z odpadki v Kampaniji, smo v programskem obdobju 1994-1999 namenili 88,1 milijona EUR za projekte ravnanja z odpadki, skoraj 49 % jih je sofinanciral ESRR. Vendar so zaradi težav, prav tako povezanih s krizo z odpadki in institutom izrednega upravljanja italijanskih oblasti leta 1994, porabili le 90 % skupaj dodeljenih sredstev.
<P>
V programskem obdobju 2002-2006 so se dodeljena finančna sredstva, ki so znašala skupaj 140 milijonov EUR in od katerih je 50 % sofinanciranja spet zagotovil ESRR, namenila za projekte ravnanja z odpadki. Po krizi z odpadki pa se je Komisija odločila za posebne ukrepe, s katerimi bi zagotovila, da se sredstva ESRR, dodeljena Kampaniji, ustrezno uporabila.
<P>
Prvič, od 1. januarja 2005 upravljanje izdatkov ni bilo upravičeno do sofinanciranja. Drugič, Komisija je po uradnem obvestilu Italije 29. junija 2007 o začetku postopka za ugotavljanje kršitev na področju ravnanja z odpadki italijanske oblasti obvestila, da nadaljnje sofinanciranje ravnanja z odpadki ni bilo več sprejemljivo.
<P>
Regionalni operativni program Kampanije za obdobje 2007-2013 predvideva vlaganje v ravnanje z odpadki v skupnem znesku 270 milijonov EUR, pri tem ESRR sofinancira 50 %. Vendar pa je črpanje finančnih sredstev ES za projekte v sektorju odpadkov predvsem odvisno od sprejetja regionalnega načrta ravnanja z odpadki s strani italijanskih oblasti, ki pa ga mora seveda potrditi Komisija.
<P>
Jutri bomo v Komisiji objavili poročilo o izvajanju tematske strategije o preprečevanju in recikliranju odpadkov. Poročilo kaže precejšnje razlike med državami članicami v smislu uspešnosti pri ravnanju z odpadki. Jasno kaže, da je mogoče odlaganje z ustrezno strategijo ravnanja z odpadki zmanjšati skoraj na nič in da je mogoče s povečanjem kompostiranja in recikliranja sežiganje dramatično zmanjšati. To poleg preoblikovanja odpadkov v vire ustvarja delovna mesta in gospodarske dejavnosti, obenem pa zmanjšuje okoljski vpliv ravnanja z odpadki. Zato res upam, da bodo pristojni organi z uvedbo sistemov resnega ločenega zbiranja in recikliranja v Kampaniji to krizo z odpadki sčasoma preoblikovali v priložnost.
<P>
Na kratko, Komisija upa, da je načrt ravnanja z odpadki za Kampanijo prepričljiv. Dokler ne bomo prepričani, da gre za učinkovit načrt za vzpostavitev sistema s potrebno infrastrukturo, in dokler ne bo trdnih jamstev za učinkovito izvajanje projektov, bo Komisija prekinila financiranje pomembnih projektov ravnanja z odpadki.
<P>
Nekatera vaša vprašanja, ki ste jih že zastavili, bom obravnaval v zaključnih pripombah.
<SPEAKER ID="633" NAME="Erminia Mazzoni">
v imenu skupine PPE. - (IT) Gospa predsednica, gospe in gospodje, hvaležna sem komisarju, ki je izpostavil, da je Odbor za peticije dal Parlamentu dejavno vlogo, da bi pokazali, da si vsi tisti, ki tukaj govorijo, in politične skupine, ki jih predstavljajo, želijo odgovorno obravnavati te razmere z vzpostavitvijo postopkov, ki so vsi pregledni, in z vključitvijo javnosti v dialog, kar vsem vzbuja občutek odgovornosti.
<P>
Kot je že bilo rečeno, je regionalni izvršilni organ, ki je bil ustanovljen, naj vas spomnim, šele maja 2010, v zadnjih mesecih razvil pristen dialog z Evropsko komisijo in s tem začel proces, ki ga gotovo lahko pojmujemo kot odmik od prejšnjih let. Vendar pa do čudežev ni prišlo; preprosto so prevzeli odgovornost za drastične razmere, ki so se utrjevale v 15 letih neučinkovitega ali neobstoječega ukrepanja. Spomnila bi vas, da je sodišče marca 2010 obsodilo Italijo, vendar za dejavnosti, ki so jih odkrili in obravnavali leta 2007.
<P>
Od tedaj so se razmere spremenile. Član regionalnega sveta je že trikrat potoval v Bruselj in dopolnil velik del časovnega razporeda del, ki je bil julija začrtan na obravnavi v Odboru za peticije. Hitro bom preletela seznam: odobril je poseben načrt za odpadke; dokončal je načrt za trdne komunalne odpadke; 31. decembra pa je predstavil še načrt s popravki, ki jih je zahtevala Komisija in ki bo po napovedih odobren do 30. aprila.
<P>
Načrt se delno že izvaja: elektrarna v Acerri, ki porablja odpadke, je vzpostavljena in deluje; postopki javnega naročanja za obrat v Salernu so končani; oddano je bilo naročilo za obrat v vzhodnem delu Neaplja; v celoti pa obratuje 182 lokacij za ločevanje in recikliranja odpadkov, 7 objektov za predelavo, 9 obratov za kompostiranje, 4 objekti za ločevanje materialov, 1 obrat za obdelavo odpadne električne in elektronske opreme, 2 obrata za aerobno obdelavo odpadkov, 34 odobrenih platform in 5 odlagališč, in zadovoljna sem, da jih bo nadzirala Komisija.
<P>
Sklenjen je bil sporazum s petimi provincami o zagotavljanju odlaganja nakopičenih odpadkov, sporazume o selitvi odpadkov pa so sklenili tudi s petimi regijami in bodo veljali dokler se načrt dokončno ne izvede. Postopek izrednega upravljanja je zdaj končan, nekaj sredstev pa so pridobili iz regionalnega proračuna.
<P>
Kot je na nedavnem zaslišanju pred Odborom za okolje, javno zdravje in varnost hrane povedala gospa Bucella, je rok za izpolnitev zahtev iz sodbe običajno 12 do 24 mesecev, torej smo v skladu s časovnim načrtom. Vendar pa lahko Komisija po svoji presoji oceni, ali bi bilo treba rok podaljšati, da se realno uskladi z napredovanjem del.
<P>
Mislim, da so v tem času že zagotovili odgovore na vsa zastavljena vprašanja, kot je dejal komisar, in da ni podlage za uvedbo nadaljnjih finančnih kazni. Komisija je upravičeno previdna in upam, da se ta razprava ne bo izkoristila za nadaljnje delovanje proti institucijam in političnim strankam.
<P>
Če je to resna razprava, katere cilj je pomoč regiji Kampanija in iskanje rešitve dolgoletnega problema, bo resolucija, o kateri naj bi glasovali februarja, zagotovo skupna resolucija. Če ne bo, bo to spet zapravljanje časa in bo povzročilo še več škode.
<SPEAKER ID="634" NAME="Mario Pirillo" LANGUAGE="IT">
Gospa predsednica, gospe in gospodje, ne moremo si kaj, da nas ne bi skrbelo glede resne krize v zvezi z ravnanjem z odpadki, ki jo Kampanija doživlja že leta, še zlasti, ko upoštevamo njen močan vpliv na kakovost življenja lokalnega prebivalstva.
<P>
Kot evropska institucija smo dolžni posredovati, da bi zagotovili, da to stanje ne bo predolgo trajalo. Biti moramo previdni in pozorno spremljati lokalne oblasti ter jih pozvati, da nemudoma sprejmejo verodostojne ukrepe, ki bodo omogočili, da Kampanija konča to resno krizo.
<P>
Resnica je, da smo veliko govorili o krizi z odpadki, ne da bi vedeli, kakšno je dejansko stanje. Regija Kampanija se je zavezala, da bo do leta 2010 predložila regionalni načrt, vendar je bilo to preloženo na marec 2011. Če bo še prišlo do zamud, bo stanje postalo neobvladljivo: povečujejo se tveganja za javno zdravje, organiziran kriminal pa se s krizo še naprej okorišča.
<P>
V skladu z odlokom št. 195/2009 je italijanska vlada naznanila konec krize in odgovornost za ravnanje z odpadki prenesla na province. Te odločitve ne podpiramo; težko jo bo izvesti v provinci, kot je Neapelj, kjer živi 52 % prebivalstva Kampanije.
<P>
V središče je treba postaviti občine, ker le te lahko zagotovijo ciljne in učinkovite rešitve. Različni sindikati v Kampaniji so vzpostavili ločeno zbiranje, vložili veliko truda in dosegli pomembne rezultate. Njim bi morali dati sredstva, ki so se že prenesla na regijo.
<P>
Bolj kot kdaj koli prej je pomembno, da prisluhnemo lokalnim oblastem: oni so v prvih vrstah in imajo pravi, celovit pregled svoje regije. Oni so tisti, ki so sprožili alarm glede polnih odlagališč. V prihodnjih letih bodo potrebovali nova odlagališča in sežigalnice, zato bo treba opredeliti lokacije. To je delno zaradi izključitve kamnoloma Vitiello v Terzignu, kar sta zahtevala lokalna skupnost in naš Parlament, da bi se tako izognili tveganju, da bi celotni sistem zbiranja komunalnih odpadkov obstal na mrtvi točki.
<P>
Čakamo na odziv Komisije glede načrta, ki ga je predložila regija Kampanija.
<SPEAKER ID="635" NAME="Sonia Alfano" LANGUAGE="IT">
Gospa predsednica, gospe in gospodje, kljub propagandi italijanske vlade, ki jo je Komisija kmalu ovrgla Komisija, je kriza z odpadki v Kampaniji strukturni problem, ki še daleč ni rešen.
<P>
Pustimo vprašljive sezname, saj se moramo zavedati ene stvari: ljudje v Kampaniji še naprej živijo - in umirajo - obkroženi z odpadki. Lokalni, regionalni in nacionalni politiki na desni in levi imajo veliko odgovornost. Naloge reševanja problema ni mogoče preložiti na državljane, ki že zdaj trpijo zaradi povsem nezdravih življenjskih pogojev. Evropska unija mora vztrajati, da se najde primerna rešitev, sicer bo zaman njeno posredovanje.
<P>
Izgradnja sežigalnic, ki se financirajo viri obnovljive energije in s tem kršijo veljavno evropsko zakonodajo, problema ne bo rešila. Odpadke spremenijo v pepel in ob tem povzročajo škodljive in smrtonosne emisije. V skladu z direktivo o odpadkih so sežigalnica zadnja možnost v hierarhiji celostnega sistema za odpadke, ki predstavlja neoporečne možnosti, ki nimajo vpliva na javno zdravje ali okolje, ampak ustvarjajo nova delovna mesta.
<P>
Kar zadeva prisotnost mafije, mislim, da je treba priznati, da se na jugu mafija uveljavlja predvsem na področju odpadkov, da pa se prav to dogaja predvsem na severu. To še zlasti drži za zadnjih nekaj let.
<P>
Zato imam za Komisijo tri vprašanja: kakšne ukrepe namerava sprejeti, da bi zagotovila, da rešitev problema ne bo prizadela zdravja ljudi in kako namerava preprečiti vsiljevanje odločitev javnosti in dejansko militarizacijo območij?
<P>
Ali meni, da bi morala biti takojšnja uvedba registra za raka za celotno regijo eden od pogojev za zaključek postopka za ugotavljanje kršitev?
<P>
Kako Komisija ocenjuje zakon št. 210 iz leta 2008 in še zlasti člen 9 o spodbudah za gradnjo sežigalnic, s katerim je jasno kršena evropska zakonodaja o državni pomoči?
<SPEAKER ID="636" NAME="Eva Lichtenberger">
v imenu skupine Verts/ALE. - (DE) Gospa predsednicah, po pravljicah s strani italijanskih poslancev v Skupini Evropske ljudske stranke (Krščanskih demokratov) se zdaj lahko ponovno spustimo na zemljo. Dejstvo je, da so proti Italiji sprožili postopek in to upravičeno. Sodišče proti Italiji in to je spet povsem upravičeno. Italija se ni držala roka. Vlada pa je očitno predložila načrt, vendar ne pravočasno. Vedno znova se vračamo na isto točko. Ne moremo si kaj, da ne bi dobili občutka, da tisti odgovorni odlašajo in odlašajo, dokler je treba, da pride do kriznih razmer, da se lahko potem odzovejo in sprejmejo odločitve ob uporabi italijanske zakonodaje - ki preglasi vse druge standarde. Če je na ulicah veliko smeti in so te pomešane z industrijskimi odpadki s severa in juga, jih je mogoče hitro odložiti na neutrjenih odlagališčih, ne da bi sprejeli ali lahko sprejeli ustrezne previdnostne ukrepe. spoštovanim poslancem iz Italije pravim, da to ni italijanska razprava. To je razprava o neupoštevanju in neizvajanju evropskega prava.
<P>
Če bi se takšno ravnanje razširilo na druge države, bi to imelo posledice za vso Evropo. Kar se dogaja tam doli, ni prijetno nedeljsko popoldansko pohajkovanje. To je škandal. Tu ne gre za nenehno opredeljevanje 536 novih lokacij in uporabo policijskega nasilja, da bi državljanom preprečili proteste, ker ne želijo, da se domači odpadki mešajo s strupenimi industrijskimi odpadki, ki bi se nato odvrgli na njihovem pragu. To ne bo zadostovalo. Slediti morajo posledice in te posledice se morajo čutiti. Dobro je, da ni več mogoče uporabiti finančnih sredstev v obsegu, kot so se poprej. Dovolj sredstev je že spolzelo. Za vselej moramo uvesti oprijemljive posledice, kajti tu se pogovarjamo o izvajanju razumne, potrebne in dobre evropske zakonodaje.
<SPEAKER ID="637" NAME="Oreste Rossi" LANGUAGE="IT">
Gospa predsednica, gospe in gospodje, sestavljen načrt odstranjevanja odpadkov je treba izvajati tako, da zagotavlja ločeno zbiranje, recikliranje, sežiganje pa kot zadnjo možnost.
<P>
Bilo bi narobe, če bi preučevali uvedbo nadaljnjih kazni. Poleg tega naj vas spomnim, da za to ne moremo kriviti niti severa niti drugih političnih skupin; eden od prejšnjih ministrov je bil celo član Skupine Zelenih/Evropske svobodne zveze, tako kot vi, zato razmislite o tem, kaj govorite. Ljudje že desetletja govorijo o krizi z odpadki v Neaplju in regiji Kampaniji. Čeprav so se za to namenila precejšnja sredstva, je res, da še vedno obstajajo krizne razmere. Vendar izgovorov ni. Izjava, da je odgovorna severna Italija ali celo - kot je dejal moj kolega poslanec -, da lahko odpadke s severa danes najdemo na ulicah Neaplja, preprosto ne drži.
<P>
Za to so brez dvoma odgovorne prejšnje lokalne oblasti, ki so dopuščale, da je na eni strani organiziran kriminal prosto trgoval z odpadki, na drugi pa niso zagotavljale primernih in ustreznih območij za odlaganje.
<P>
To, kar potrebujemo, je pogum ljudi v Kampaniji in Neaplju, da bodo izglasovali zamenjavo nesposobnih uradnikov, kot se je to že zgodilo na ravni regije.
<SPEAKER ID="638" NAME="Angelika Werthmann" AFFILIATION="NI">
(DE) Gospa predsednica, gospe in gospodje, kriza z odpadki v mestnem območju Neaplja traja že polnih 14 let.
<P>
Obstoječa odlagališča so pretirano polna, gradnjo novih objektov pa so blokirale zadevne skupnosti. Vendar je mogoče nezaupanje, ki ga državljani kažejo do projektov za odpadke, pojasniti z dejstvom, da so jim nekdaj veliko obljubljali na politični ravni, pa praktično skoraj nobene obljube niso izpolnili.
<P>
Ta problem v praksi obravnavajo vse do danes s kratkoročnimi začasnimi rešitvami. Ustanovljene so bile posebne komisije, vendar niti niso bile dolžne obveščati lokalnih oblasti in prebivalcev. Na drugi strani pa so predmeti za enkratno uporabo del vsakdana v Italiji. Zato je dnevna proizvodnja odpadkov precej nad evropskim povprečjem, obenem pa se ločevanje in recikliranje odpadkov nizko ceni.
<P>
Žalostna posledica pomanjkanja okoljske ozaveščenosti na obeh straneh je, da je danes Kampanija regija z velikimi onesnaženimi območji, zato sta stopnja obolevnosti za rakom pri prebivalstvu in pojavnost bolezni dihal pri otrocih v mestnih okoljih Neaplja višji od povprečja v Italiji.
<P>
Zato je nujno treba najti rešitve in jih izvajati.
<SPEAKER ID="639" NAME="Crescenzio Rivellini" AFFILIATION="PPE">
(IT) Gospa predsednica, gospe in gospodje, hvaležen sem gospodu Seeberju in kolegom poslancem za nalogo, ki so mi jo dodelili, vendar bi rad poudaril, če smem, da so v Kampaniji že naredili nekaj izredno pozitivnih korakov.
<P>
Zato mislim, da je sklicevanje na člen 260 pogodbe, kot so storili nekateri, da bi naložili finančno kazen, izkoriščanje stanja. Regionalni svet, ki obstaja le nekaj mesecev, je že sestavil načrt za nevarne odpadke in načrt celostnega sistema za odpadke. Poleg tega so uvedli politiko ločenega zbiranja in sprejeli pobude za zmanjšanje količine nastalih odpadkov. Pripravlja se razpis za gradnjo sežigalnice v Salernu, postopki glede objave razpisa za sežigalnico v vzhodnem Neaplju pa so že precej napredovali.
<P>
Na koncu, vzpostavljene politike si prizadevajo očistiti mesto in zasnovati celostni sistem za odpadke, vključno z ločevanjem odpadkov, zmanjšanjem količin odpadkov, izgradnjo modernih obratov - nenazadnje tudi z odpravo "ekokrogle" ali velikih gomil stisnjenih odpadkov - in obnovo starih odlagališč.
<P>
Kaznovati je treba ljudi, ki so res krivi za to, kar se je zgodilo v preteklosti. To gotovo vključuje prejšnje uradnike v Kampaniji, ki so bili na levi strani, in še zlasti zelene, prav tako pa uradnike, ki so se v severni Italiji povezali z lokalnim podzemljem, da so odvrgli nastale strupene odpadke.
<P>
Evropska unija mora brez poseganja pomagati Kampaniji in pozivam vse, da sile usmerijo v to in ne proti temu - ne nasprotujte zgolj zato, da bi v medijih ohranili svojo podobo kot stranka ali ideologija. Ali resnično mislite, da boste s finančnimi kaznimi, ki bi jih naložili Kampaniji, rešili krizo?
<SPEAKER ID="640" NAME="Luigi de Magistris" AFFILIATION="ALDE">
(IT) Gospa predsednica, gospe in gospodje, po lažeh Berlusconijeve vlade, ki je začela delovati leta 2008 in ki Italijanom zatrjuje, da je problem z odpadki rešen, ima Evropska unija prav, ko Italiji ne želi zagotoviti sredstev, dokler ne bo vzpostavila okolju prijaznega sistema ravnanja z odpadki na podlagi recikliranja odpadkov in kompostiranja.
<P>
Tega sistema zagotovo ne omogoča načrt gospoda Caldoroja, ki znova temelji na nekontroliranih odlagališčih, kot so tista v Chiaianu, Taverni del Re in Terzignu - odlagališče v Terzignu je pravzaprav v nacionalnem parku Vezuv - niti sežigalnice, ki povzročajo smrt, rakave bolezni in resne zdravstvene krize. V trinajstih letih, odkar traja okoljska kriza, so javna sredstva v Kampaniji okrepila kriminalne povezave med politiki na levi in desni, poslovneži in kamoro.
<P>
Poleg tega okoljskih vprašanj ni mogoče reševati z inkriminacijo drugačnega mnenja ali lokalnih skupnosti, družin in regije, kot je to storila italijanska vlada z uporabo gumijevk za obvladovanje vsakogar, ki brani okolje in zemljo.
<SPEAKER ID="641" NAME="Francesco Enrico Speroni" AFFILIATION="EFD">
(IT) Gospa predsednica, gospe in gospodje, Evropa, centralistična in birokratska kot je, ne priznava razlik med regijami in med upravnimi strukturami znotraj držav članic.
<P>
Odgovornost za katastrofalno stanje v Kampaniji nosijo predvsem ljudje iz Kampanije, jaz, ki prihajam iz Padanije, pa te obtožbe zavračam in jih usmerjam proti tistim, ki so v Kampaniji glasovali za lokalne uradnike, nesposobne rešiti to težavo, in ki so svojo napako ponovili, ker so jih na poznejših volitvah ponovno izvolili. Padanija je pripravljena pomagati ljudem iz Kampanije, ne bo pa sprejela obtožb zoper njo.
<SPEAKER ID="642" NAME="Raffaele Baldassarre" AFFILIATION="PPE">
(IT) Gospa predsednica, komisar, gospe in gospodje, s svojim govorom zagotovo ne želim zanikati resnosti stanja kot neizogibne posledice očitnih upravnih in političnih napak, zaradi katerih je obstajala in še obstaja nevarnost, da se bosta celotno mesto in njegova okolica znašla pod odpadki.
<P>
Gospod Søndergaard in gospa Lichtenberger, kriza v Kampaniji se je začela in se nato tako dramatično razvijala zaradi nesposobnosti regionalnega sveta in levičarskega neapeljskega mestnega sveta ter mestnih svetnikov stranke zelenih, da bi sprejeli odločitve - tudi nepriljubljene in pogumne odločitve - o vzpostavitvi okolju prijaznega sistema zbiranja in odstranjevanja odpadkov. Neodgovornost, neodločnost, politična korist, skrivno dogovarjanje in odpadki so zaznamovali politično in upravno fazo, ki je zdaj dokončno zaključena.
<P>
Pomiriti želim tiste, ki so vložili vprašanja za ustni odgovor in politične skupine, ki so jih podprle, da je politični položaj stabilen in da se je popolnoma spremenil. Nacionalna vlada in novi regionalni svet sta pokazala politično odločnost za rešitev krize. S pomočjo dialoga s prizadetimi občani in s potrebno odločnostjo premagujeta ovire in nasprotovanja, ki jih pogosto povzroča sindrom "ne na mojem dvorišču", zaradi katerega ljudje odpadkov drugih ne želijo na svojem dvorišču.
<P>
Pripravila sta celovit načrt zbiranja in odstranjevanja odpadkov, ki bo kmalu zagotovil spodbude za ločeno zbiranje in izgradnjo potrebnih objektov.
<P>
Izredno nepošteno, neproduktivno in izkoriščevalsko bi bilo, če bi storili, kot zahteva gospod De Magistris: uvedba preprečevalnih kazni in ukrepov bi danes škodovala institucijam, ki tesno sodelujejo z Evropsko unijo za dokončno zaprtje tega strašnega poglavja v dolgoletni zgodovini Neaplja in Kampanije s pomočjo evropskih in nacionalnih virov.
<SPEAKER ID="643" NAME="Horst Schnellhardt" AFFILIATION="PPE">
(DE) Gospa predsednica, gospe in gospodje, upam in želim, da bi današnja razprava pomenila začetek celovite revizije ravnanja z odpadki v Kampaniji. Sklep ali odločbo Evropskega sodišča je treba izvršiti enkrat za vselej, v tej regiji pa je treba izvajati evropska pravila o zbiranju in odstranjevanju odpadkov.
<P>
Drugič, obravnavati je treba tudi škodo, nastalo zaradi nezakonitih odlagališč. Vem, o čem govorim. V vzhodni Nemčiji se moramo še danes - dvajset let po ponovni združitvi - ukvarjati z onesnaževanjem zaradi nezakonitega ali neustreznega odstranjevanja odpadkov.
<P>
Menim pa, da pri vsem tem ne bomo uspešni, če se ne bomo lotili jedra problema. O ravnanju lahko govorimo, kolikor želimo; dejstvo je, da tam obstajajo mafijske strukture. Te je treba uničiti, sicer pri tem ne bomo uspešni.
<P>
Odkrito rečeno bi postavil štiri pogoje. Prvič, treba je pripraviti načrt ravnanja z odpadki. Videti je, da je to zdaj opravljeno. Toda pri tem bi morala sodelovati tudi Komisija. Drugič, zagotoviti je treba finančne vire za nove objekte za recikliranje in odpadke. Tretjič, za nezakonito odlaganje morajo obstajati strožje kazni, menim pa tudi - pri čemer usmerjam svoje pripombe na Komisijo - da bi morala Europol in Eurojust podpirati italijansko policijo in tožilce v njihovem boju zoper organizirani kriminal.
<P>
Vire, ki so na voljo, bi bilo treba blokirati do izpolnitve teh pogojev. Nato bi z veseljem glasoval za ponovno sprostitev teh virov.
<SPEAKER ID="644" NAME="Lara Comi" AFFILIATION="PPE">
(IT) Gospa predsednica, gospod komisar, gospe in gospodje, v svoji razpravi želim jasno povedati, da je stanje na področju odpadkov v Kampaniji boljše, kot je bilo prej in da poteka postopek za njegovo rešitev.
<P>
Problematika je zelo zapletena; različne vrste težav obstajajo in trajalo bo še nekaj časa do ustrezne dokončne rešitve. Vprašanja za ustni odgovor, o katerih razpravljamo, pozivajo k uporabi postopka iz člena 260 pogodbe, toda stanja v Kampaniji uporaba denarne kazni ne bo rešila. Obstaja nevarnost, da bi s tem podprli scenarij, po katerem je država članica spoznana za krivo na čisto objektivni podlagi zgolj zato, ker objektivno še ni izpolnila obveznosti, ki izhaja iz evropske zakonodaje.
<P>
Upoštevati je treba tudi subjektivno ravnanje države. Zagotovo ni mogoče trditi, da Italija ni izpolnila obveznosti lojalnega sodelovanja, in kot je potrdil komisar, je osebje Komisije v stalnem stiku z italijanskimi državnimi in regionalnimi organi in skrbno spremlja razplet položaja.
<P>
Ni mogoče zanikati pripravljenosti in predanosti, ki ju je pokazala Italija. Poudariti je treba, da se je operativna vloga iz regij preusmerila v pokrajine, kar omogoča, da se pri izvajanju načrta upoštevajo različne zahteve regije. Evropa mora pokazati solidarnost z Italijo, tako da obe strani sodelujeta v popolni sinergiji.
<P>
Na koncu želim omeniti, da je bila nekoč v regionalnem svetu Kampanije tudi stranka Italija vrednot, katere spomin je danes kratek - prekratek, da bi se spomnila, kaj je storila ali česar ni.
<SPEAKER ID="645" NAME="Barbara Matera" AFFILIATION="PPE">
(IT) Gospa predsednica, gospe in gospodje, spregovoriti ne želim zgolj zato, da bi se zavzela za svojo regijo. Obvestiti vas želim o italijanskem odzivu na kršitev prava Skupnosti in poudariti, da je naša skrb braniti interese državljanov in naših ljudi.
<P>
Regija Kampanija in na splošno država Italija sta dejavni pri vzpostavljanju mreže objektov za odstranjevanje odpadkov v skladu z evropsko zakonodajo. Poudariti želim, da so se evropska sredstva, namenjena odstranjevanju odpadkov v Kampaniji, uporabila za ukrep 1.7 Regionalnega operativnega programa (ROP) 2000-2006 in za operativni cilj 1.1 iz ROP 2007-2013.
<P>
V okviru ROP 2000-2006 je bil predviden za regijo Kampanija paket financiranja v višini 140 milijonov EUR; denar je bil porabljen za izgradnjo objektov za skladiščenje, obdelavo in predelavo, objektov za energijo iz odpadkov in objektov za ločevanje odpadkov na mokro in suho frakcijo, za zagotavljanje odlagališč, za izgradnjo ali povečanje objektov za predelavo odpadnih materialov in za izvajanje ukrepov ločenega zbiranja. V okviru ROP 2007-2013 je bilo namenjenih 110 milijonov EUR za izgradnjo objektov za obdelavo odpadkov in 50 milijonov EUR za financiranje objektov za ločeno zbiranje komunalnih odpadkov.
<P>
Dejavnosti, ki se izvajajo v okviru cilja 1.1 ROP ESRR 2007-2013 in ukrepa 1.7 ROP 2000-2006, so bile v veliki meri omejene s pogoji porabe, naloženimi zaradi postopka za ugotavljanje kršitev, uvedenega v zvezi s stanjem na področju ravnanja z odpadki v Kampaniji. Zato je bil rezerviran znesek iz sklada za področja s premajhnim izkoriščanjem (FAS) za zagotovitev nadaljnjega izvajanja dejavnosti, za katere velja evropski veto glede dodelitve sredstev iz ROP.
<P>
Menimo, da je pomembno, da lahko predstavimo Komisiji in Parlamentu prave težave, povezane s čimprejšnjim izpolnjevanjem odločbe Evropskega sodišča.
<SPEAKER ID="646" NAME="RadvilMorkūnaitė-Mikulėnien" AFFILIATION="PPE">
(LT) Gospa predsednica, izkoristiti bi želela to priložnost za to, da opozorim na druge težave pri ravnanju z odpadki v Evropski uniji. Te težave so predvsem posledica malomarnega odnosa institucij na centralni in lokalni ravni do prednostnih nalog na področju ravnanja z odpadki. V enem od litovskih mest, na primer, poslovneži, ki želijo zgraditi sežigalnico odpadkov, javnost zavajajo s trditvijo, da je sežiganje odpadkov enako ali boljše od drugih načinov ravnanja z odpadki, kot sta preprečevanje in sortiranje. Na žalost lokalne vladne institucije in direktorji, odgovorni za ravnanje z odpadki, takim napačnim informacijam ne namenjajo veliko pozornosti. Zato v zvezi z reševanjem težav na področju ravnanja z odpadki v Evropski uniji pozivam Komisijo, naj opozori na kršitve zaradi neupoštevanja prednostnih nalog iz direktive Evropske unije o odpadkih in primere spodbujanja, naj se je ne upošteva.
<SPEAKER ID="647" NAME="Peter Jahr" AFFILIATION="PPE">
(DE) Gospa predsednica, kot član delegacije Odbora za peticije sem se lahko prepričal o stanju glede ravnanja z odpadki v Kampaniji. Priznati je treba, da se tamkajšnje institucije spopadajo z izredno težavno nalogo. Opravka imajo ne le s preteklimi težavami, povezanimi z ravnanjem z odpadki - poseben problem so ekološke pralne kroglice - ampak tudi s sedanjimi in prihodnjimi težavami. Moj vtis je bil, da je bilo v času našega obiska ravnanje z sedanjimi odpadki skorajda rešeno, delno tudi z vojaškim posredovanjem. Pri tem rešeno razumem, da so odpadke odpeljali iz mesta in jih odložili na odlagališču; na žalost je treba povedati, da včasih na nezakonitih odlagališčih. Potrebujemo strateške rešitve za preteklost, še bolj pa za prihodnost.
<P>
Ponudba EU je dobra, celovita in poštena. Ko bo regija predložila usklajen načrt ravnanja z odpadki, bo Evropska unija sprostila sredstva. Tudi lokalne organe bi morali spodbujati, da bi to storili. Ponovil bom: menim, da si niti Komisija niti Evropski parlament ne želita denarnih kazni. Želimo si, da bi težave v zvezi z odpadki rešili lokalno v Kampaniji. O tem bi se morali dogovoriti in sodelovati.
<SPEAKER ID="648" NAME="Crescenzio Rivellini" AFFILIATION="PPE">
(IT) Gospa predsednica, gospe in gospodje, sredstva, ki jih lahko blokira Evropska unija, so namenjena zlasti izboljšavi zemljišč.
<P>
Sprašujem se, kako lahko nekdo razmišlja o blokiranju teh sredstev in pozivam predvsem italijanske poslance - ki so jih poleg tega izvolili ljudje iz Kampanije - naj se ne spuščajo v ideološki boj in naj ne kaznujejo svojih sodržavljanov.
<P>
Pozivam jih, naj zagovarjajo interese njihove skupnosti in ne samih sebe.
<SPEAKER ID="649" NAME="Janez Potočnik">
član Komisije. - Gospa predsednica, poslancem se iskreno zahvaljujem za njihova stališča.
<P>
Spregovoril pa bi rad o treh ali štirih vprašanjih. Prvo je vprašanje, o katerem ste številni med vami razpravljali dokaj temperamentno. Položaj je kritičen; hitra rešitev ne obstaja. Nekaj pozitivnih premikov je bilo, vendar je jasno, da na to vprašanje potrebujemo sistematičen odgovor. Ta ni enostaven, je pa več kot potreben. Pri tem je naš partner pri iskanju rešitve seveda Italija, nedvomno pa je potrebno sodelovanje z regionalnimi organi.
<P>
Zato se že zelo veselim ocene novega osnutka načrta za ravnanje z odpadki, za katerega iskreno upamo, da je takšen, kot menimo, da bi moral biti. Pregled bodo izvedle moje službe, strokovnjaki, in lahko vam zagotovim, da bo opravljen tako, da bo Italija deležna enake obravnave kot katera koli druga država članica, saj je izredno pomembno, da ohranimo zaupanje med državami članicami.
<P>
Ko govorimo o reševanju teh problemov, bi lahko svoje stališče povzel v nekaj besedah. Želim biti dosleden v svoji pomoči in ne želim drugega, kakor pomagati. Pri tem zagotovo ne gre za to, da se naložijo globe. Kot ste omenili nekateri med vami, gre za rešitev problemov, a z naložitvijo glob, če ne bo drugega načina za rešitev problemov, saj je to moja dolžnost.
<P>
Zato resnično poskušam storiti vse v sodelovanju z italijanskimi organi, da bi našli ustrezne rešitve. Resnično upam, da jih bomo. Saj govorimo o zdravju italijanskih državljanov in o italijanskem okolju.
<P>
Druga stvar, ki jo želim omeniti, je povezana z okvirno direktivo o odpadkih. To je nova, nedavno sprejeta direktiva. V njej je dokaj jasno, da mora v skladu z zakonom vsaka država uvesti hierarhijo ravnanja z odpadki. To pomeni, da so najboljši odpadki tisti, ko to ne bodo postali; obstaja ponovna uporaba, recikliranje, regeneracija energije in če ni druge možnosti, odlaganje na odlagališče.
<P>
To je slika, vzeta iz poročila, ki bo objavljeno jutri, o tem, kako učinkovite so države članice v Evropski uniji. Gre za gibanja v odlaganju komunalnih odpadkov na odlagališča, kajti naši najboljši razpoložljivi podatki se nanašajo na komunalne odpadke.
<P>
Verjeli ali ne, pet držav članic je takih, v katerih je odstotek odlaganja na odlagališča nižji od 5 % komunalnih odpadkov, sedem držav članic pa beleži več kot 80 % odlaganje na odlagališča, kar pomeni, da imamo v Evropi zelo različne situacije, ko govorimo o teh programih, zaradi česar si zagotovo želimo rešiti to vprašanje. To je slika stanja med leti 1995 in 2007 in kaže, da se države, ki si tega želijo, lahko spremenijo. Če se organizirajo na pravilen način, se lahko zares spremenijo.
<P>
Danes je Evropo načeloma mogoče deliti na dva dela: na del, ki na odpadke obravnava kot problem in del, ki odpadke obravnava kot veliko priložnost za vire in nove finančne koristi, kajti to je realnost. Slišal sem veliko zgodb o tem, da je o vprašanju o tem, kdo bo prevzel odpadke, treba odgovarjati s pomočjo javnega naročanja, saj obstaja več kot potrebno število uporabnikov, ki bi jih želeli imeti zato, da jih uporabijo. Toda v ta namen je treba odpadke ločevati že na samem začetku. To je osnovna in najpomembnejša zahteva.
<P>
Nazadnje bi rad omenil spoštovanega poslanca, ki je povedal, da bi morali biti previdnejši pri reševanju problemov na področju ravnanja z odpadki drugje v Evropski uniji. V primerih kršitev po sektorjih v letu 2009 predstavljajo odpadki 19 %, voda 20 %, narava 19 %, zrak 16 %, drugo pa manj. Horizontalno obravnavamo vse težave v zvezi z izvajanjem in dolžni smo to početi. Zagotavljam vam, da bomo to izvajali tudi v prihodnje.
<P>
Na koncu naj povem, da se moramo truditi vsi, vi kot poslanci Parlamenta in jaz kot komisar za okolje, da bomo po Evropi širili sporočilo o odpadkih kot priložnosti za prihodnost. To sporočilo nujno potrebujemo glede na omejene vire, s katerimi se vse bolj soočamo. Učinkovitost virov je naziv problema, učinkovitost virov pa je tudi jedro naše prihodnje konkurenčnosti v Evropi. Če mi ne verjamete, me vprašajte spet čez 10 let. Jamčim vam, da bo tako.
<SPEAKER ID="650" NAME="Predsednica">
Razprava je zaključena.
<P>
Glasovanje bo potekalo na naslednjem delnem zasedanju.

<CHAPTER ID="008-26">
26. Pravo, ki se uporablja v zakonskih sporih (
<P>
- Pred glasovanjem
<SPEAKER ID="156" NAME="Panayiotis Demetriou">
v imenu skupine PPE-DE. - Gospa predsednica, rad bi predlagal naslednjo ustno spremembo: "Zakonca se lahko dogovorita o pravu, ki se uporablja pri razvezi in prenehanju življenjske skupnosti pod pogojem, da je tako v skladu s temeljnimi pravicami, opredeljenimi v pogodbah in v Listini Evropske unije o temeljnih pravicah, ter z načelom javnega reda."
<P>
Ta ustna sprememba omejuje pravico zakoncev do izbire prava, kot določa člen 20. Menim, da zadovoljuje politiko skupine PPE-DE, ki je želela omejiti izbiro prava, da bi bilo to v skladu, kot rečemo, s temeljnimi pravicami in tudi z javnim redom. Tako bo sodnik, ki mu bosta zakonca predložila zahtevek za uporabo tujega prava, presodil in dejal, da ga ne sprejema, ker ni v skladu z javnim redom ali temeljnimi pravicami.
<SPEAKER ID="157" NAME="Evelyne Gebhardt">
poročevalka. - (DE) Gospa predsednica, to spremembo lahko sprejmem, ker je samoumevna. Seveda mora biti pravo, ki se uporabi, skladno z načeli naših pogodb in Listine o temeljnih pravicah. Ta sprememba se mi ne zdi problematična.
<SPEAKER ID="158" NAME="Predsednica">
Ali kdo nasprotuje vključitvi te ustne spremembe?
<P>
Ne vidim, da bi kdo.
<P>
(Ustna sprememba je bila sprejeta)
<SPEAKER ID="159" NAME="Carlo Casini" AFFILIATION="PPE-DE">
(IT) Gospa predsednica, seveda ne nasprotujem temu, da je treba pri izbiri prava spoštovati človekove pravice in temeljne pravice Unije. Ni problem v tem. Problem je v tem, da če lahko zakonci izbirajo pravo - poudaril bi, da je izbira prava izjema v vseh pravnih sistemih -, ali mora biti potem to pravo ene od 27 držav Unije ali pravo katere koli države na svetu.
<P>
Zato torej ne nasprotujem tej spremembi, toda menim, da ne more preprečiti glasovanja o kasnejših spremembah Skupine Evropske ljudske stranke (Krščanskih demokratov) in Evropskih demokratov, ki določajo, da se lahko izbere samo pravo ene od 27 držav Unije.
<SPEAKER ID="160" NAME="Bruno Gollnisch" AFFILIATION="NI">
(FR) Gospa predsednica, iz te razprave je očitno, da stvar še ni zrela. O teh vprašanjih bi morali očitno razpravljati v odboru. Zato vas v skladu z našim Poslovnikom prosim, da poročilo vrnete v presojo odboru.
<P>
(Zahteva po predložitvi odboru je bila zavrnjena)
<P>
- Po glasovanju o spremembi 32
<SPEAKER ID="162" NAME="Evelyne Gebhardt">
poročevalka. - (DE) Gospa predsednica, dogovor med Skupino Evropske ljudske stranke (Krščanskih demokratov) in Evropskih demokratov, Skupino socialdemokratov v Evropskem parlamentu, Skupino Zelenih/Evropske svobodne zveze in Skupino zavezništva liberalcev in demokratov za Evropo je bil tak: če sprejmemo to ustno spremembo s strani PPE-DE, se umaknejo vse druge spremembe s strani PPE-DE. Pričakujem, da bo PPE-DE te spremembe umaknila.
<SPEAKER ID="163" NAME="Panayiotis Demetriou">
v imenu skupine PPE-DE. - (EL) Gospa predsednica, dogovor je res zajemal ta pogoj. Gospod Casini je bil drugačnega mnenja. Menim, da so spremembe PPE-DE pokrite z ustno spremembo, ki sem jo predlagal in ki je bila sprejeta, in da ni treba glasovati o teh spremembah, ki so bile vložene ravno zato, da bi podprli poziv k omejitvi pravice.
<SPEAKER ID="164" NAME="Predsednica">
Spremembe 32 do vključno 37 so torej brezpredmetne.
<P>
Torej bomo nadaljevali. Skupine so želele nekaj povedati.
<P>
Pred glasovanjem o zakonodajni resoluciji
<SPEAKER ID="165" NAME="Cristiana Muscardini" AFFILIATION="UEN">
(FR) Gospa predsednica, včasih si je treba natakniti očala, da bi videli, če kakšen poslanec v skladu s Poslovnikom želi govoriti s predsedstvom.
<P>
Kot veste, lahko spremembe, ki jih je ena skupina zavrnila, sprejme druga skupina. Nismo zadovoljni s tem, kar je dejal gospod Casini. Glasovali bomo za spremembo, ki jo je sprejela skupina Združenje za Evropo narodov.
<SPEAKER ID="166" NAME="Predsednica">
Gospa Muscardini, ravnokar sem dejala, da so spremembe brezpredmetne. Ko postanejo brezpredmetne, jih ne morem dati na glasovanje.

<CHAPTER ID="021">
Akcijski načrt Komisije za integriran okvir notranje kontrole (kratka predstavitev) 
<SPEAKER ID="195" NAME="Predsednica">
Naslednja točka je kratka predstavitev poročila gospe Stauner v imenu Odbora za proračunski nadzor o akcijskem načrtu Komisije za integriran okvir notranje kontrole.
<SPEAKER ID="196" NAME="Gabriele Stauner" LANGUAGE="DE">
Gospa predsednica, komisar, gospe in gospodje, načelo učinkovite notranje kontrole je eno od najpomembnejših proračunskih načel, ki ga mora Komisija upoštevati, ko izvršuje proračun in koristi sredstva. Evropsko računsko sodišče in Evropski parlament že leta pozivata k učinkoviti kontroli proračunskih sredstev in Evropsko sodiše je mnogokrat poskusilo in predlagalo predvsem, da se zagotovi, da Komisija ustrezno in gospodarno uporablja ta sredstva. Kljub temu pa Evropsko računsko sodišče Komisiji več let ni moglo dati pozitivnega mnenja. Naj Parlament spomnim le na pojave v zvezi z nepravilnostmi pri izvajanju programa Leonardo pred nekaj leti in drugih podpornih področij, ki so bila vedno zelo dovzetna za nepravilnosti in morda celo za prevare.
<P>
Januarja 2006 je Komisija sprejela akcijski načrt za integriran okvir notranje kontrole, ponovno s ciljem pridobitve pozitivnega mnenja Evropskega računskega sodišča. Kakor je navedeno v našem poročilu, ni dvoma, da se je Komisija resno trudila za razvoj akcijskega načrta. Vendar pa je Parlamentu popolnoma jasno, da je izvajanje ukrepov zelo v zamudi. Zato mora Komisija znatno pospešiti izvajanje načrtovanih ukrepov, da bodo lahko v letnem poročilu Evropskega računskega sodišča zaznani pozitivni učinki v predvideni prihodnosti in tudi, da bomo lahko države članice Evropskega parlamenta zagotovile razrešnico proračuna s čisto vestjo.
<P>
Nočem se poglobiti v podrobnosti še vedno nezadovoljivega izvajanja ukrepov, a poudarila bi, da so sedaj toliko pomembnejše učinkovite kontrole, glede na to, da so bila v povezavi paketom za oživitev gospodarstva skoraj vsa merila za izvajanje podpornih ukrepov bistveno ublažena, tudi v interesih za zagotavljanje hitre pomoči. Spomniti vas moram le na načrtovano sprostitev strukturnih skladov in na bistvene spremembe v načelih za upravičenost v zvezi s Skladom EU za prilagajanje globalizaciji.
<P>
Seveda vemo, da se vsi podporni ukrepi, predvsem na področju strukturnih skladov, izvajajo v tesnem sodelovanju z državami članicami, kar je absolutno pomembno za zagotavljanje veljavnosti izdatkov, prav tako pa ustvarja precejšnje probleme, ko gre za kontrolo s strani Komisije.
<P>
Že leta vemo, da Komisija k takim kontrolam ne more vedno pristopati v državah članicah, kakor bi morda želela in kot narekujejo proračunska načela in zamisli Evropskega računskega sodišča. Parlament ima veliko težav pri razumevanju končne podobe, predvsem v primeru letnih povzetkov in izjav uprave na nacionalni ravni, ki nam jih je Komisija prvič predstavila 15. februarja 2008, saj se za dokumente ne uporabljajo enotni kriteriji.
<P>
Zato naše poročilo, ki ga je soglasno sprejel Odbor za proračunski nadzor, poziva, da se na države članice izvaja nenehen pritisk, da bodo zagotovile tako popolne kot tudi razumljive podatke. Vneto upam, da bo Komisija svojo nalogo uvajanja okvira notranje kontrole v prihodnosti še naprej jemala resno. Hvala lepa.
<SPEAKER ID="197" NAME="Jacques Barrot">
podpredsednik Komisije. - (FR) Gospa predsednica, gospe Stauner se zahvaljujem za njeno poročilo, prav tako pa tudi Parlamentu za konstruktivni dialog, ki smo ga imeli, odkar se je Komisija lotila akcijskega načrta za razrešnico, proti pozitivnemu mnenju.
<P>
V tem okviru Komisija meni, da je mnenje, ki ga je za leto 2007 izdalo Računsko sodišče, najboljše doslej. Akcijski načrt je prispeval k tej izboljšavi. Z veseljem vam sporočam, da je Komisija sprejetje svojega najnovejšega poročila o doseženem napredku premaknila na 3. februar. Kakor je v svojem poročilu zahtevala gospa Stauner, bi vam moralo to omogočiti, da ga upoštevate v resoluciji o razrešnici.
<P>
Naše sporočilo z dne 3. februarja predstavlja začetno oceno vpliva akcijskega načrta od 31. decembra 2008. Sklep sporočila je, da je bil v mandatni dobi sedanje Komisije dosežen pomemben napredek. Omenil bom več njegovih točk.
<P>
V smislu poenostavitve se je razmerje porabljenega proračuna po pravilih o upravičenosti, ki so jasnejša in enostavnejša za uporabo, dvignilo na 25 % proračuna. V okviru načrta za oživitev gospodarstva predlagamo druge ukrepe za poenostavitev, predvsem za strukturne sklade.
<P>
Računsko sodišče je poročalo o izboljšanju jasnosti in zanesljivosti letnih poročil o dejavnosti služb Komisije, dokončanih pod ukrepom št. 3.
<P>
Komisija je okrepila finančne popravke (ukrep št. 11 v strukturnih skladih): v letu 2008 je bil povrnjen znesek v višini 1 milijarde in 500 milijonov. Leta 2007 je bilo v primerjavi s tem povrnjenih 288 milijonov.
<P>
Službe Komisije vse bolj uporabljajo skupne standarde za kontrolne metode, kar zagotavlja izboljšano usklajevanje in souporabo rezultatov. To pripomore k zmanjšanju upravnega bremena in omogoča boljšo uporabo rezultatov kontrole.
<P>
Še naprej krepimo odgovornost držav članic za skupno upravljanje (ukrep št. 5) in ravno smo drugič prejeli letne povzetke presoje. Komisija bo skupaj z drugimi pobudami nadaljevala s temi ukrepi, da bi izboljšala okvir kontrole.
<P>
Poročilo gospe Stauner poudarja ključno vlogo pojma dopustno tveganje pri prizadevanjih za prihodnje izboljšave. Ta koncept je usmerjen v opredelitev politične ravni sprejemljivega ravnotežja med rezultati kontrole in njihovimi stroški. Očitno je, da ni mogoča ničelna stopnja napake in da se zdi logično, da se lahko stopnja napake razlikuje glede na področje, ki se preverja.
<P>
Medinstitucionalna razprava o tem konceptu poteka na podlagi nedavnega sporočila Komisije. Podpredsednik Kallas je imel januarja o tem priložnost razpravljati v Parlamentu. Rad bi poudaril pomembnost te pobude, ki bo organu za razrešnico omogočila boljše upoštevanje kakovosti upravljanja tveganja, ki ga je uvedla Komisija.
<P>
Naše zadnje poročilo vam kaže, da je Komisija zaključila z različnimi ukrepi. Računsko sodišče bo v svojem letnem poročilu za leto 2008 izvedlo lastno oceno vpliva različnih ukrepov.
<P>
Gospe Stauner se zahvaljujem za njeno poročilo, ki je poziv k nadaljnemu izboljšanju našega računovodskega okvira.
<SPEAKER ID="198" NAME="Predsednica">
S tem se ta točka zaključi. Glasovanje bo potekalo jutri.
<SPEAKER ID="996" NAME="Louis Grech  " AFFILIATION="PSE">
v pisni obliki. - To poročilo, ki je namenjeno večji preglednosti, učinkovitosti in odgovornosti glede evropskih izdatkov, je pomembnejše kot kdajkoli prej za izvrševanje proračuna EU z upoštevanjem načel razumnega finančnega upravljanja. Potrebujemo pristno zavezanost za preglednost in učinkovite notranje kontrole, da bi iz naših politik in prednostnih nalog potegnili največje možne koristi. Nadalje v celoti podpiram vidik, da bi bilo treba ukrep, če ga ni mogoče zadovoljivo izvajati v smislu stroškov in tveganja, ponovno obravnavati. V trenutnem gospodarskem položaju ne moremo dovoliti potratnega trošenja ali zlorabe evropskih sredstev. Hkrati pa mora institucija imeti manj zapletene pravne zahteve. Nujno je poenostaviti upravno in finančno breme za vlagatelje in upravičence EU, predvsem zato, ker je zaradi mnogo primerov nepotrebne birokracije prišlo do oviranja učinkovitega izvajanja politike. Izziv je najti pravo ravnotežje.

<CHAPTER ID="008">
Obrazložitev glasovanja
<SPEAKER ID="158" NAME="Predsednica">
Nadaljujmo zdaj z obrazložitvami glasovanja.
<P>
* * *
<SPEAKER ID="159" NAME="Bogusaw Rogalski" AFFILIATION="UEN">
(PL) Gospa predsednica, danes imam pripombo na resno obtožbo, ki je bila v tej sejni dvorani izrečena proti poslancem Evropskega parlamenta, in na obrekovanje Evropskega parlamenta, ki ga je izrekel gospod Martin, ko je rekel, da nekateri poslanci EP ne glasujejo sami, temveč pošljejo pooblaščence, ki glasujejo z uporabo glasovalnih kartic evropskih poslancev. Takšno obnašanje je nedopustno, saj so postopki Evropskega parlamenta posredovani v živo. Državljani Evrope sedijo na balkonu in danes so v letu volitev slišali nekaj neobičajnega. To je obrekljivo in prosil bi, da na naslednji seji predsedstvo naroči gospodu Martinu, naj prekliče izrečeno in se opraviči vsem poslancem Evropskega parlamenta, ki sedijo v tej dvorani.
<SPEAKER ID="160" NAME="Predsednica">
Gospod Rogalski, sami ste videli, da sem naročila, naj se nemudoma preveri, ali to drži ali ne.
<P>
Torej je zabeleženo. Obtožba ne drži. To je torej zabeleženo v Uradnem listu. Zdaj prosim predsednika Parlamenta, da sprejme ustrezne ukrepe, mi pa bomo o njih razpravljali na predsedstvu.
<SPEAKER ID="161" NAME="Gay Mitchell" AFFILIATION="PPE-DE">
Gospa predsednica, resnično ste ukrepali zelo hitro, vendar menim, da ni sprejemljivo, da lahko poslanec vstane s svojega sedeža in izreče tako resno obtožbo proti drugim poslancem tega Parlamenta. Nikakor ne podpiram gospodov na skrajni desni, vendar mora predsednik Parlamenta podpirati in zaščititi pravice poslancev. Obtoženi smo vsakovrstnih nezaslišanih zadev, s strani kolegov pa smo upravičeni zahtevati primerno ravnanje in etično obnašanje v tem Parlamentu, v resnici pa tudi zunaj Parlamenta.
<SPEAKER ID="162" NAME="Predsednica">
Prosim vas, zabeležila sem vse, kar ste rekli. Videli ste, da smo poskušali s temi zadevami hitro opraviti, ker so pomembne. Popolnoma se strinjam z vami in videli bomo, kaj bi bilo dobro storiti.
<SPEAKER ID="163" NAME="Christopher Beazley" AFFILIATION="PPE-DE">
Gospa predsednica, po tej izmenjavi in vašem odzivu, ki je bil v veliko pomoč, nisem uspel ujeti pogleda vašega kolega včeraj, da bi ga obvestil, da je isti poslanec - nalašč ne bom uporabil besede "spoštovani" - objavil članek v avstrijskem tisku, v katerem je imenoval člana osebja Parlamenta. Zdi se mi, da je to, ne glede na resničnost ali lažnost obtožb, zgolj še en primer popolnoma neprimernega obnašanja. Prav mogoče je, da oseba, za katero gre, ne bi hotela, da bi kdo preveril veljavnost njegovega mandata, če bi bili avstrijski volivci dovolj nespametni, da bi ga podprli.
<SPEAKER ID="164" NAME="Predsednica">
Zabeležila sem vaše besede, gospod Beazley. Vsi se strinjamo, da moramo biti tu razumni, vendar imate prav, gospod Beazley, da se na splošno tovrstne stvari vedno maščujejo tistemu posamezniku, ki je zanje odgovoren.
<P>
* * *
<P>
Ustne obrazložitve glasovanja
<SPEAKER ID="167" NAME="Christopher Heaton-Harris" AFFILIATION="PPE-DE">
Gospa predsednica, to poročilo je obravnavalo pravice invalidov in hotel sem, da je v zapisniku zabeleženo priznanje delu, ki ga je opravil Richard Howitt, poslanec laburistov tega Parlamenta, v svojem boju za pravice invalidov.
<P>
Od nekdaj sem zelo rad omogočal invalidnim osebam priložnosti za športno udejstvovanje. Vsi smo že slišali za paraolimpijsko gibanje, vendar Evropski parlament in Komisija prepoznavata letos prvič, kako veličastno delo opravlja paraolimpijsko gibanje za ljudi s težavami v intelektualnem razvoju, ki ga vodi gospod Tim Shriver. To gibanje ima programe povsod po svetu in eden od njih bo zdaj delno financiran iz proračuna Evropske unije.
<P>
Imel sem ta privilegij, da sem obiskal tako Letne svetovne igre v Šanghaju kot tudi letošnje Zimske svetovne igre v Boisu v Idahu, in težko opišem vrsto čustev, ki človeka preplavijo ob opazovanju atletov pri tekmovanju in sodelovanju. Želel sem samo, da se v zapisniku zabeleži mojo popolno podporo tej resoluciji.
<SPEAKER ID="169" NAME="Syed Kamall" AFFILIATION="PPE-DE">
Gospa predsednica, mislim, da je to spet eno tistih poročil, ki jih lahko pozdravijo mnogi ljudje. Menim, da bi v boju za boljše varčevanje z energijo in večjo energetsko učinkovitost vsi radi videli več energetsko učinkovitih proizvodov. Toda znova moram opozoriti na dejstvo, da bi v Parlamentu morali dajati zgled.
<P>
Ko govorimo o energetski učinkovitosti, bi morali zagotovo poskrbeti, da uredimo lastni Parlament. Evropski parlament ima tri stavbe - dve parlamentarni stavbi in eno administrativno stavbo - eno v Bruslju, eno v Strasbourgu in eno v Luxembourgu. To jasno kaže, da sami ne ravnamo po svojih nasvetih, ko gre za energetsko učinkovitost.
<P>
Čas je, da začnemo dajati zgled. Čas je, da boj za energetsko učinkovitost postavimo v ospredje. Zapreti moramo Parlament v Strasbourgu, zapreti administrativne stavbe v Luxembourgu in ostati v Bruslju.
<SPEAKER ID="171" NAME="Michl Ebner" LANGUAGE="DE">
Gospa predsednica, hotel sem spregovoriti, ker so čezmejna plačila velika prednost in pomenijo, da se s pomočjo pozitivne resolucije in odpravo nadaljnjih omejitev Evropska unija zavestno povezuje z državljani in vzpostavlja predpise, ki jim bodo olajšali zadeve v vsakdanjem življenju. Trdno sem prepričana o tem poročilu in torej gotovo verjamem, da smo s tem naredili pomemben korak naprej v olajševanju dejavnosti znotraj Evropske unije. Upam, da bo to vzpostavilo precedens za druga področja.
<SPEAKER ID="173" NAME="Syed Kamall" AFFILIATION="PPE-DE">
Gospa predsednica, upam, da ne bom izzvala enakih dlakocepskih odzivov, ki jih je mogoče pričakovati od druge strani Parlamenta, ko bom podajala svojo obrazložitev glasovanja.
<P>
Mislim, da se vsi strinjamo, da moramo obravnavati utajo davkov, obenem pa moramo razumeti, da je v primeru tistih podjetnikov, ki trdo delajo, ki ustvarjajo delovna mesta in premoženje za druge in so nato močno obdavčeni za svoje početje, dokaj razumljivo, ko želijo svoj denar prenesti v režime z nižjimi davki.
<P>
Mislim, da se vsi strinjamo, da se moramo boriti proti goljufijam, vendar ne preganjajmo zakonitih denarnih prenosov. Morda si mislimo, da bo posledica takšnih dejanj privedla do odstranitve davčnih režimov z nizkimi davki in da bomo morali vsi plačevati višje davke, in vem, da takšno stvar ljudje pozdravljajo, predvsem na drugi strani Parlamenta. Vendar pa moramo včasih tudi razumeti nenamerne posledice svojih dejanj, in če želimo preveč preganjati davčne režime z nizkimi davki in območja z nižjim davkom, namesto da samo premikamo denar iz ene države v drugo, bomo v celoti izgnali še kako potreben kapital, še kako potrebne inovacije in še kako potrebno podjetništvo iz Evrope.
<SPEAKER ID="174" NAME="Astrid Lulling" AFFILIATION="PPE-DE">
(FR) Gospa predsednica, seveda sem glasovala proti poročilu gospoda Hamona, ki je celo slabše od predloga Komisije o obdavčitvi prihrankov, ker je proti vsaki logiki večina Parlamenta - čeprav še zdaleč ne predstavlja večine poslancev v tem Parlamentu - glasovala za opustitev sistema pri viru, kar deluje, da bi s tem ohranila samo sistem izmenjave informacij, ki je drag, birokratski in neučinkovit. To je nedoumljivo!
<P>
Z veseljem priznam, da večina poslancev tukaj ni dovolj poznala vprašanja, sicer ne bi mogli glasovati za opustitev sistema, ki je učinkovit, poceni in ki zagotavlja, da vsi plačajo davek na dohodek od kapitala, namesto da zagovarja izmenjavo informacij.
<P>
Gospod Hamon mi je povedal, da ga ne zanima, ali vsi plačujejo davke. Včeraj zvečer mi je rekel: "Želim si vedeti, da francoski državljani ...
<P>
(Predsednica je prekinila govornico)
<SPEAKER ID="175" NAME="Gay Mitchell" AFFILIATION="PPE-DE">
Gospa predsednica, to zadeva isto vprašanje v zvezi s prostim glasovanjem. Načeloma ne ugovarjam zoper sistem davčnih odtegljajev, vendar sem mnenja, da moramo posebej poudariti, da utaja davkov ni sprejemljiva.
<P>
Strinjam se s pripombami, ki so bile podane v zvezi s tem, da je davčna konkurenca nekaj dobrega. Mislim, da je res nekaj dobrega. Mislim, da bi vsak, ki je to sam preučil, rekel, da je to nekaj dobrega. Ljudje pogosto rečejo, no, tebi je lahko - saj imaš na Irskem 12,5 % korporacijskega davka, jaz pa jim odvrnem, no, zakaj pa še v vaši državi nimate 12,5 % korporacijskega davka, če je v tem težava? Vendar se tu poraja neko vprašanje, in v zvezi z utajo davkov moramo udariti po mizi. To je kaznivo dejanje in res moramo poskrbeti, da se ne bomo preveč približali tistim, ki prakticirajo tovrstne utaje.
<P>
V preteklosti smo že videli, kam sta finančni svet pripeljali slaba pravna ureditev in slaba praksa. Tako načeloma ne nasprotujem davčnim odtegljajem, vendar bi rad poudaril, da moramo ukreniti kaj odločnejšega v zvezi s celotnim vprašanjem davčne utaje.
<SPEAKER ID="177" NAME="Zita Pleštinská" LANGUAGE="SK">
Moja politična skupina, skupina Evropske ljudske stranke (Krščanskih demokratov) in Evropskih demokratov, pozdravlja rezultat današnjega glasovanja o poročilu Catherine Neris o usklajenih pogojih za trženje gradbenih proizvodov.
<P>
Odobritev Sveta na prvi obravnavi ni bila mogoča, ker se nekatere države članice niso strinjale z obvezno izjavo o skladnosti. Današnje glasovanje kaže na stališče Evropskega parlamenta o nekaterih politično občutljivih vprašanjih, predvsem o oznaki CE, kar bi moralo Svet prepričati, naj doseže skupno stališče, ki mu sledi odobritev Evropskega parlamenta in Komisije na drugi obravnavi.
<P>
Skupina zavezništva liberalcev in demokratov za Evropo in skupina Zelenih/Evropske svobodne zveze sta samo podprli tehnične izboljšave besedila in s pomočjo naših predlogov sprememb smo besedilo, ki ga je sprejel Odbor za notranji trg in varstvo potrošnikov, bliže delovnemu besedilu Sveta. Skupina PPE-DE ni podprla sprememb 17 in 54, ki sta bili sprejeti v odboru, ker se je strinjala s predlogom Komisije - nasprotujemo uvedbi oznak na državni ravni, ker pomenijo oviro notranjemu trgu in se strinjamo, da bi morale države članice odstraniti vse nacionalne sklice, ki prikazujejo drugačno skladnost kot oznaka CE.
<P>
Zelo sem zadovoljen, da je bilo to stališče deležno jasne podpore komisarja Verheugna v včerajšnji razpravi. Želim si, da bi bila zakonodaja uspešna.
<SPEAKER ID="179" NAME="Philip Claeys" AFFILIATION="NI">
(NL) Ta resolucija zagotovo vsebuje nekaj pozitivnih prvin, kot je denimo poziv k okrepitvi mandata Frontexa in uvedbi pobud za evropsko notranjo varnostno politiko, ki bi morala dopolnjevati načrte nacionalne varnosti. Na koncu sem se kljub temu odločil glasovati proti njej, ker se mi zdi povsem nesprejemljivo, da bi se ta Parlament, ki naj bi navsezadnje predstavljal evropske državljane, brez odstopanj oklepal Lizbonske pogodbe. Poziv k vlogi predlogov ob prvi priložnosti, da bi olajšali uvoz tujih delavcev, prav tako ni izpolnjeval pogojev, da bi ga odobril, in si je po mojem mnenju zaslužil glasovanje "proti".
<SPEAKER ID="181" NAME="Christopher Heaton-Harris" AFFILIATION="PPE-DE">
Gospa predsednica, kot drugi v tem Parlamentu tudi jaz pozdravljam nov zagon za oživitev Pogodbe o neširjenju jedrskega orožja, vključno z resolucijo Varnostnega sveta, da se zapre luknje v obstoječem pravnem okviru.
<P>
Vendar pa zavračam neposredno posledico v tem poročilu, da bi morala Evropska unija zamenjati ključne države članice kot pomembnega akterja v tem posameznem procesu. Menim, da to presega meje verjetnosti, da bi to mesto poskusilo in verjelo, da lahko iztegne lovke na to področje, še posebej ob upoštevanju dejstva, da sta samo dve državi članici državi, ki imata v lasti jedrsko orožje, pri čemer še dodatne štiri sodelujejo v Natovi delitvi jedrskega orožja.
<P>
To poročilo se bolj ukvarja s tem, kako bi izkoristilo priložnost in zamenjalo države članice, ki sedijo za vrhovno mizo mednarodnega vladanja, kakor s tem, da bi posvečalo dovolj pozornosti nevarnosti širjenja s strani teroristov in držav, ki ogrožajo svetovni mir.
<SPEAKER ID="182" NAME="Syed Kamall" AFFILIATION="PPE-DE">
Gospa predsednica, mislim, da se lahko, če začnemo s prvimi načeli, strinjamo, da je jedrsko orožje slabo. Mislim, da se vsi strinjamo, da je vojna nekaj slabega - to je povsem samoumevno. Kot je nekoč dejal veliki filozof Edwin Starr: "Vojna, ah, čemu to služi? Popolnoma ničemur ne služi."
<P>
Toda ko si to ogledamo, si moramo zastaviti vprašanje: ali bi EU res zamenjala dve jedrski državi članici v celotnem postopku neširjenja, glede na strokovno znanje, ki obstaja zunaj teh držav članic? Mar ni prezgodaj reči, da bi moralo Združeno kraljestvo opustiti proizvodnjo cepljivih snovi, ko pa je tega materiala toliko, da lahko pade v roke teroristov in drugih držav članic, ki ogrožajo svetovni mir?
<P>
To ni nič drugega kot gonja po moči in bo v resnici precej manj zaleglo v boju proti širitvi jedrskega orožja, in morali bi pozabiti na gonjo po moči in dejansko rešiti problem sam.
<SPEAKER ID="184" NAME="Christopher Heaton-Harris" AFFILIATION="PPE-DE">
Gospa predsednica, pred nekaj tedni sem jedel eno svojih najljubših jedi, curry, v vasi Long Buckby v bližini mojega doma, kjer sem gostil skupino ljudi, ki so v političnih razpravah še novinci. Kot vsakdo - in to vsi veste - ob poslancu EP takoj pomislijo na celo vrsto stvari. Prvič, da ste pri koritu in da vam je vseeno za običajne ljudi, in drugič, da Evropa ne deluje dobro. Preveč je predpisov. Morda imajo v nekaterih primerih prav - morala bi obstajati analiza stroškov in koristi za to, kaj predpisi so - in se jih izvaja slabo, pravzaprav se jih ne izvaja enotno po vsej celini.
<P>
To poročilo govori o spremljanju prava Skupnosti, in to je dobro. Če pogledate spletno stran Eurobarometer, boste videli število primerov kršitev, ki jih Komisija vloži proti posameznim državam članicam. Vendar je to pomanjkanje izvajanja in enotnega izvajanja eden največjih problemov, s katerimi se morajo v prihodnje soočiti tisti ljudje v tej sejni dvorani, ki niso takšni kot jaz - ki so evrofili in ne evroskeptiki.
<SPEAKER ID="185" NAME="Syed Kamall" AFFILIATION="PPE-DE">
Gospa predsednica, znova menim, da je dovolj prostora za konsenz, če si ogledamo to vprašanje, pa naj bo človek skeptičen glede prihodnje evropske integracije ali pa si želi svojo državo podrejeno neki nadnacionalni državi. Mislim, da se v tem trenutku vsi strinjamo, da smo vsi člani Evropske unije in da bi morali spoštovati pravo Skupnosti, ker smo prestali zadevni proces, razprave in pravne postopke.
<P>
Torej potrebujemo boljše spremljanja - mislim, da se vsi strinjamo - uporabe prava Skupnosti. Ko se mi torej volivci v Londonu in trgovci s sirom pritožujejo nad dejstvom, da so morali investirati veliko količino denarja, da bi na primer zagotovili, da so objekti, ki jih uporabljajo za prodajo sira, skladni s standardi EU, ki so jih britanski javni uradniki zlato uokvirili, in nato potujejo v druge države članice in vidijo, kako je sir v odprti prodaji na tržnicah in se topi, pa se sprašujejo o uporabi prava Skupnosti v drugih državah, je čas, da pokažemo strogost glede pravilne uporabe prava Skupnosti po celotni EU.
<SPEAKER ID="187" NAME="Richard Corbett" AFFILIATION="PSE">
Gospa predsednica, samo spraševal sem se, ali je dejansko prav, da gospod Kamall poziva Evropski parlament, da zanemari Pogodbe in svoje pravne obveznosti in v resnici poveča pooblastila Evropskega parlamenta pri obravnavanju vprašanja stavb na treh različnih lokacijah. Zelo dobro se zaveda, da so žal vlade držav članic tiste, ki odločajo glede sedežev institucij in žal so pod predsedovanjem nekdanjega voditelja njegove stranke Johna Majorja na vrhu v Edinburgu leta 1992 določili pravno obveznost Evropskemu parlamentu, da mora imeti na leto v Strasbourgu 12 delnih zasedanj.
<P>
Žal je tako, toda zagotovo ni odgovor v tem, da se krši zakon. Zagotovo je odgovor to, da se prosi vlade, naj revidirajo to nesrečno odločitev, ki je bila sprejeta pod vodstvom nekdanjega voditelja njegove stranke.
<P>
Pisne obrazložitve glasovanja
<SPEAKER ID="190" NAME="Edite Estrela  " LANGUAGE="PT">
Glasovala sem za resolucijo Evropskega parlamenta o pravicah žensk v Afganistanu, ker menim, da je novi osnutek zakonodaje o osebnem statusu šiitskih žensk nesprejemljiv. Ta zakon, ki sta ga nedavno odobrila oba doma afganistanskega parlamenta, strogo omejuje svobodo gibanja žensk, uzakonja "posilstvo v zakonu", obenem pa spodbuja diskriminacijo žensk na področju zakonske zveze, razveze, dedovanja in dostopa do šolanja. To ni skladno z mednarodnimi standardi človekovih pravic na splošno, pa tudi s pravicami žensk.
<P>
Menim, da mora Evropska unija posredovati močno sporočilo, da je potrebno ta predlog zakona razveljaviti, saj je njegova vsebina v nasprotju z načelom enakosti med moškimi in ženskami, kakor je zapisano v mednarodnih konvencijah.
<SPEAKER ID="192" NAME="Edite Estrela  " LANGUAGE="PT">
Glasovala sem za skupni predlog resolucije o podpori Posebnemu sodišču za Sierro Leone, saj je ključnega pomena, da zagotovimo, da so storilci nasilnih zločinov po mednarodnem humanitarnem pravu, zlasti vojnih zločinov in zločinov proti človeštvu, kaznovani in kazen dejansko odslužijo.
<P>
To sodišče, ki so ga leta 2000 ustanovili Združeni narodi in vlada Sierre Leone, je bilo prvo mednarodno sodišče, ki se financira s prostovoljnimi prispevki, prvo sodišče, ustanovljeno v državi, v kateri naj bi se zločini zgodili, ter prvo sodišče, ki je vložilo obtožnico proti voditelju afriške države zaradi vojnih zločinov in zločinov proti človeštvu, ko je še opravljal svojo funkcijo.
<SPEAKER ID="194" NAME="Luís Queiró  " AFFILIATION="PPE-DE">
v pisni obliki. - (PT) Osebe, nastanjene v taboru Ašraf, so eden vidnih obrazov zatiranja s strani iranskega režima in upora proti njegovemu nasilju.
<P>
Povezava, ki so jo ljudje vedno znova poskušali vzpostaviti med člani iranskega odpora in terorizma, je neupravičena, kot so uspeli dokazati časopisi, politiki in sodišča. Nasprotno, razmere v taboru Ašraf so v domeni javnosti in številne osebe, vključno s parlamentarnimi poslanci in novinarji, so obiskale tabor in prišle do lastnih zaključkov. Osebe, nastanjene v taboru Ašraf, so "zaščitene osebe" po Ženevski konvenciji. Iz teh razlogov je sporočilo, ki ga pošilja Evropski parlament, ključnega pomena: osebe, nastanjene v taboru Ašraf, imajo pravico do zaščite in pravico, da jih pod nobenim pogojem ne vračajo iranskemu režimu. To je vprašanje najosnovnejšega spoštovanja človekovih pravic. Zato upamo, da bo ta resolucija obrodila sadove.
<P>
Nazadnje bi glede iranskega režima rad poudaril eno točko. Ključno je, da se napakam, ki so bile storjene na začetku in med posredovanjem zaveznikov Združenih držav v Iraku, zdaj ne pridružijo še nove napake ob umiku. Če na koncu tega procesa iranski fundamentalistični režim okrepi svoj vpliv v regiji, predvsem z nadziranjem notranjih zadev Iraka, bo regija še bolj oddaljena od miru in svet bo soočen z večjo nevarnostjo.
<SPEAKER ID="195" NAME="Toomas Savi  " AFFILIATION="ALDE">
v pisni obliki. - Gospod predsednik, vse svoje liberalne kolege sem spodbujal, naj glasujejo proti spremembam Zelenih/EFA in PES, saj je bil osnutek resolucije že dobro uravnotežen in se omenjene spremembe niso ujemale z duhom in bistvom resolucije.
<P>
Kritiziranje in obtoževanje PMOI, enega najpomembnejših opozicijskih gibanj iranskega ljudstva, brez oprijemljivih dokazov je videti strahotno podobno poskusu, da bi pomirili avtoritarni režim islamske republike Iran. Ne morem si predstavljati, kako bi se lahko kdor koli počutil prijetno, če dela uslugo temu zatiralskemu režimu s podpiranjem sprememb, ki Iranu ponujajo priložnost, da napade in oslabi opozicijsko gibanje, ki je zagovarjalo človekove pravice in demokracijo v Iranu.
<P>
Rad bi se zahvalil vsem svojim kolegom, ki so podprli izvirni osnutek resolucije, ki nikakor ni ogrožal življenj in celovitosti oseb, nastanjenih v taboru Ašraf. Moramo jih spodbujati, da v Iran prinesejo tranzicijo režima, ki bi zagotovila mir in varnost v regiji, ki je že več desetletij ena najbolj nepredvidljivih in nestabilnih.
<SPEAKER ID="197" NAME="Alessandro Battilocchio  " AFFILIATION="PSE">
v pisni obliki. - (IT) Gospa predsednica, glasoval sem za poročilo.
<P>
V nedavnih desetletjih se je težnja, da se k vprašanju invalidnih oseb pristopa z desničarskega vidika, razvila in je bila mednarodno široko sprejeta.
<P>
Spoštovanje pravic invalidov je bil vedno eden ključnih vidikov evropske socialne politike in v tem smislu Konvencija Združenih narodov o človekovih pravicah pomeni korak v to smer.
<P>
Načela konvencije so spoštovanje dostojanstva, avtonomije, svobode izbire, neodvisnosti, nediskriminacije, socialne vključenosti, spoštovanja različnosti, enakih možnosti, dostopnosti in enakosti med moškimi in ženskami.
<P>
Poseben pomen glede spodbujanja socialne vključenosti imajo členi 24, 27 in 28 o zadevah, povezanih s šolanjem, zaposlovanjem in socialno zaščito. Zato upam, da bo konvencija sprejeta s čim več glasovi in jo bodo vse države članice ratificirale čim prej.
<SPEAKER ID="198" NAME="Edite Estrela  " LANGUAGE="PT">
Glasovala sem za poročilo gospe Želeve o Konvenciji Združenih narodov o pravicah invalidov, za katero prvič delijo odgovornost tudi Skupnost in njene države članice, saj zagovarja spoštovanje dostojanstva in posameznikove avtonomije in spodbuja družbeno nediskriminatornost ter sprejemanje invalidnih oseb kot del človeške raznolikosti.
<SPEAKER ID="199" NAME="Mieczysaw Edmund Janowski" AFFILIATION="UEN">
v pisni obliki. - (PL) Glasoval sem za sprejetje poročila gospe Želeve o Konvenciji Združenih narodov o pravicah invalidov. Te zadeve so mi še posebej pomembne, kar sem tudi večkrat pokazal, na primer na sestankih organizacije, znane kot Rehabilitacijski parlament vojvodstva Spodnje Karpatije - bilo jih je 18.
<P>
Ves čas poudarjam, da je treba z invalidi ravnati enako kot se ravna z ljudmi brez invalidnosti. Torej ne samo s plemenitimi deklaracijami in pravnimi ureditvami, temveč predvsem v praktičnih zadevah vsakdanjega življenja. Načela Konvencije so naslednja: spoštovanje prirojenega dostojanstva, avtonomija posameznika, vključno s svobodo sprejemanja lastnih odločitev, in spoštovanje neodvisnosti oseb, nediskriminatornost, celovito in učinkovito sodelovanje in vključevanje v družbo, spoštovanje različnosti in sprejemanje invalidnih oseb kot del človeške raznolikosti in človeškosti, enakost možnosti, dostopnost, enakost med moškimi in ženskami, spoštovanje razvijajočih se zmožnosti invalidnih otrok, da ohranijo svojo identiteto.
<P>
V tem kontekstu menim, da so določbe Konvencije Združenih narodov o pravicah invalidov zelo pozitivne. V EU se uporabljajo za okoli 50 milijonov ljudi, na svetu pa po ocenah ta številka znaša okoli 650 milijonov.
<SPEAKER ID="200" NAME="Athanasios Pafilis  " AFFILIATION="GUE/NGL">
v pisni obliki. - (EL) Grška komunistična partija ni glasovala za poročilo o vključitvi Konvencije Združenih narodov in Protokola o pravicah invalidov s strani EU, ker je mnenja, da EU nima pravice podpisati in ratificirati takšnih sporazumov z ZN v imenu 27 držav članic. Podpis EU pomeni kršitev vseh konceptov neodvisnosti in suverenosti držav članic EU, ki so članice ZN in imajo pravico in obveznost podpisa. V tem posameznem primeru Grška komunistična partija podpira Konvencijo in Protokol o pravicah invalidov ter obveznosti držav članic o uporabi, kljub dejstvu, da se zadeva nanaša na splošno politiko kapitalističnih držav, ki uporabljajo nehumano politiko v odnosu do ljudi, ki potrebujejo posebno nego.
<SPEAKER ID="202" NAME="Richard James Ashworth  " AFFILIATION="PPE-DE">
v pisni obliki. - Britanska konzervativna stranka do neke mere deli skrb v tem poročilu, da se v zvezi s prakso profiliranja v majhni manjšini primerov pojavljajo resna vprašanja državljanskih svoboščin, in pozdravlja dejstvo, da si Evropski parlament prizadeva na to opozoriti vlade držav članic. Vendar pa menimo, da morajo naši izvršni organi imeti možnost uporabe ustreznih sredstev, da lahko učinkovito opravljajo svoje naloge, med katere sodi tudi profiliranje, predvsem profiliranje, ki ga izvajajo obveščevalne službe.
<P>
Vendar pa ne bi mogli podpreti tega posameznega besedila, saj je predvsem ton uvodne izjave neuravnotežen in preveč alarmanten. Poročevalec poziva k spoštovanju načela sorazmernosti, zaradi česar postane še bolj obžalovanja vredno, da to načelo ni bilo upoštevano pri pripravi tega poročila.
<SPEAKER ID="203" NAME="Alessandro Battilocchio  " AFFILIATION="PSE">
v pisni obliki. - (IT) Gospa predsednica, glasoval sem za poročilo.
<P>
Ena od obveznosti, ki jih mora izpolniti katera koli država, v kateri vlada načelo pravne države, je zagotovitev, da so opravljene preventivne dejavnosti za varnost civilistov, in sicer ne na podlagi posameznikove etnične identitete, temveč na podlagi obnašanja te osebe.
<P>
Z vidika etike nobenega posameznika ni mogoče in se ga ne sme zadržati v kakršnem koli priporu, če ni zagrešil dejanj, ki ponujajo osnovo za vložitev obtožnice ali ki ponujajo dokaze o njegovi krivdi. Da bi omejili problem priseljevanja in terorizma, smo zdaj dosegli stopnjo razvijanja "profilov". To metodo so ustvarile policijske organizacije in omogoča vnaprejšnjo identifikacijo združenj ljudi, ki veljajo za morebitne zagovornike terorističnih in kriminalnih dejavnosti. Ena najučinkovitejših metod profiliranja se imenuje "rudarjenje podatkov", sestavljena pa je iz iskanja oseb z uporabo računalniških podatkovnih baz prek pokazateljev, ki so pripravljeni vnaprej in temeljijo na rasni, etnični, verski in nacionalni pripadnosti.
<P>
Ukrepati moramo, da pravno uredimo profiliranje s pomočjo pravnih parametrov z možnostjo jamčenja pravic vsaki osebi, ne glede na rasno ali versko pripadnost.
<SPEAKER ID="204" NAME="Carlos Coelho  " AFFILIATION="PPE-DE">
v pisni obliki. - (PT) Profiliranje se že zdaj uporablja na številnih območjih, kjer sega od ohranjanja miru do administrativnega in carinskega nadzora na mejah, pa tudi boja proti terorizmu.
<P>
Vedno večje je zanimanje za uporabo te preiskovalne tehnike, ki temelji na zbiranju informacij o posameznikih iz različnih virov, ki lahko vključuje bolj občutljive podatke, kot denimo etnično poreklo, rasno, nacionalno ali versko pripadnost.
<P>
Vendar pa se je uporaba teh tehnik močno razvila, ne da bi predhodno nastopila kakšna priložnost, da bi o njih razpravljali in prišli do zaključka o tem, kako in kdaj bi lahko bile uporabljene in kdaj bi njihova uporaba lahko veljala za potrebno, zakonito in sorazmerno.
<P>
Jasno je tudi, da je treba vzpostaviti potrebne varnostne ukrepe, da bi zaščitili temeljne pravice in svoboščine posameznikov.
<P>
Ta položaj je še toliko bolj zaskrbljujoč, če upoštevamo, da mora biti prisotno navzkrižno sklicevanje med različnimi podatkovnimi bazami, kot so SIS II (Schengenski informacijski sistem), VIS (vizumski informacijski sistem) in Eurodac.
<P>
Torej čestitam poročevalki, gospe Ludford, za njeno pobudo in za priložnost, ki nam jo je to omogočilo za začetek razprave, ki temelji na tem poročilu, za katerega menim, da je pošteno uravnotežen in spoštuje obveznosti, ki so bile dogovorjene z našimi vzajemnimi pogajanji.
<SPEAKER ID="205" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Junijska lista podpira ubeseditev, ki izraža potrebo po obravnavi profiliranja, ki se opravlja z avtomatskim iskanjem računalniških podatkov v politični razpravi, saj odstopa od splošnega pravila, da bi morale odločitve, povezane z bojem proti kriminalu, temeljiti na vedenju osebe. Ostro nasprotujemo etničnemu profiliranju, ki vključuje poljubno uporabo informacij s strani oblasti med drugim na podlagi rase, barve kože, jezika, vere, nacionalnosti in etničnega porekla, in vidimo očitno nevarnost, da bi bili nedolžni ljudje podvrženi samovoljnemu pridržanju.
<P>
Vendar pa ne verjamemo, da je ta problem najbolje reševati na ravni EU. Reševati bi ga bilo treba na mednarodni ravni z mednarodnimi sporazumi in konvencijami, kot morda prek Združenih narodov.
<P>
Podpiramo mnoge ubeseditve v tem poročilu, vendar smo se iz zgoraj navedenih razlogov odločili glasovati proti poročilu kot celoti.
<SPEAKER ID="206" NAME="Athanasios Pafilis  " AFFILIATION="GUE/NGL">
v pisni obliki. - (EL) Poročilo obravnava metodo, ki jo uporabljajo mehanizmi zatiranja in tajne službe v EU in temelji na standardih podobnih mehanizmov v ZDA, da bi standardizirali in klasificirali osebe kot osumljence "terorističnih" in kriminalnih dejavnosti na podlagi njihove etnične in rasne pripadnosti, vedenja, političnih, socialnih in ideoloških prepričanj ter njihovih družbenih dejavnosti. Seveda ta metoda ni nova. Mehanizmi zatiranja v rokah buržoazije imajo pestro zgodovino kriminalne dejavnosti proti komunistom in družbenim aktivistom, za katere se je ta klasifikacija uporabljala, da so jih označili za grožnjo "javnemu redu in varnosti". Danes so jih pod pretvezo "terorizma" znova privlekli iz najtemnejših obdobij v zgodovini evropske buržoazije.
<P>
Čeprav poročilo zavzame kritično držo do teh metod, jih ne želi kategorično obsoditi in zahtevati takojšnje blokade. Nasprotno, ima jih za legitimno preiskovalno orodje, če je predmet strogih pogojev in omejitev. Nobenih jamstev in omejitev ni glede tako fašistoidnih metod, niti jih ne more biti.
<P>
Zato je Grška komunistična stranka glasovala proti temu poročilu. Delavce pozivam, da dvignejo glavo in z neposlušnostjo naredijo konec Evropski uniji zatiranja, pregonov, terorizma in kršitev demokratičnih pravic in svoboščin.
<SPEAKER ID="208" NAME="Richard James Ashworth  " AFFILIATION="PPE-DE">
v pisni obliki. - Britanski konzervativci podpirajo pobude za zagotovitev uspeha v boju proti goljufijam v kontekstu proračuna EU. Glede tega to poročilo vsebuje številne razumne predloge, vključno z okrepitvijo neodvisnosti OLAF.
<P>
Radi bi kljub temu pojasnili svoje nasprotovanje uvedbi evropskega javnega tožilca in torej predlogu, ki ga vsebuje odstavek 57 poročila.
<SPEAKER ID="210" NAME="Richard Corbett  " AFFILIATION="PSE">
v pisni obliki. - Obiskal sem proizvajalca vrtnin Johnsona iz Wixleyja v svoji volilni enoti prejšnji teden, ko so tam izrazili zaskrbljenost v zvezi z nekaterimi elementi nedavnega svežnja o pesticidih, predvsem strogimi merili za izključitev za nekatere pesticide, kjer zaenkrat še ni zamenjav.
<P>
Vendar sem bil zadovoljen, da se v tem primeru zdi predlog manj sporen. Ker je bilo videti, da je med Parlamentom in Svetom nastal konsenz, sem bil vesel, da sem lahko podprl besedilo Sveta in dogovorjene spremembe, četudi slednje na koncu niso bile sprejete.
<P>
Redno zbiranje in širjenje podatkov o uporabi pesticidov bi moralo pomagati povečati ozaveščenost in nadzor uporabe pesticidov ter odigrati majhno, a pomembno vlogo pri zagotavljanju, da so pesticidi varni tako za zdravje ljudi kot za okolje, pri tem pa se izogibati skrbem, ki so bile izražene v zvezi s predhodnim svežnjem.
<SPEAKER ID="211" NAME="Edite Estrela  " LANGUAGE="PT">
Glasovala sem za spremembe priporočila za drugo obravnavo v poročilu o statističnih podatkih v zvezi s proizvodi za zaščito rastlin. Menim, da bo to poročilo dopolnilo druge obstoječe pobude o pesticidih, o katerih smo se dogovorili konec lanskega leta.
<P>
To poročilo uvaja več pomembnih sprememb, kot na primer spremembo besedila "proizvodi za zaščito rastlin" v "pesticidi", kar razširi obseg, da vključuje tudi biocidne proizvode in pesticide za komercialno nekmetijsko uporabo. S to uredbo bo Evropska unija zagotovila veliko varnejšo uporabo pesticidov.
<SPEAKER ID="212" NAME="Christa Klaß  " AFFILIATION="PPE-DE">
v pisni obliki. - (DE) Uredba o statističnih podatkih proizvodov za zaščito rastlin je del revizije evropske politike o proizvodih za zaščito rastlin, katere del sta tudi uredba o odobritvi in Direktiva o trajnostni rabi pesticidov, ki sta bili uspešno sprejeti na začetku leta.
<P>
Cilj je čim bolj zmanjšati negativne učinke proizvodov za zaščito rastlin z zmanjšanjem tveganj. Da bi to lahko merili, potrebujemo kazalnike, da bi te kazalnike razvili, pa potrebujemo zanesljive podatke, določene s statističnimi podatki, ki so jamstvo za skladnost med državami članicami. Zato sem glasoval za poročilo. Vendar ne smemo pozabiti, da bodo podatke dajali samo tisti, ki proizvode tržijo v skladu s predpisi. Posodobljena poročila o nezakonitem trgovanju s pesticidi po celotni Evropi kažejo, da je treba za to poskrbeti strožje. Enako velja za uvoz proizvodov iz tretjih držav. S tem v zvezi moramo povečati nadzor.
<P>
Naš strogi postopek odobritve jamči obsežno zaščito ljudi in okolja. Vsak, ki prodaja ali uporablja proizvode za zaščito rastlin, in vsak, ki neustrezno preverja mejne vrednosti ostanka, povzroči ne samo tveganje, ki bi se mu bilo mogoče izogniti, temveč tudi spravi proizvajalca proizvoda in kmetijsko industrijo ob dober glas. Obstoječa zakonodaja nudi zadostno raven zaščite v tem pogledu. Vendar pa se je treba z njim uskladiti in ga spremljati.
<SPEAKER ID="214" NAME="Edite Estrela  " LANGUAGE="PT">
Glasovala sem za predlog o okoljsko primerni zasnovi izdelkov, povezanih z energijo, ker imajo vzorci potrošnje zelo pomembne okoljske učinke, predvsem zaradi emisije toplogrednih plinov in onesnaževanja.
<P>
Menim, da je pomembno spremeniti navade potrošnje in proizvodnje, ne da bi to privedlo do znatnih dodatnih stroškov tako za podjetja kot za gospodinjstva.
<SPEAKER ID="216" NAME="Edite Estrela  " LANGUAGE="PT">
Glasovala sem za poročilo o usklajenih pogojih za trženje gradbenih proizvodov z namenom spodbujanja gibanja in uporabe tovrstnih proizvodov. Uporaba skupnega tehničnega jezika za označevanje zmogljivosti gradbenih proizvodov pojasnjuje in poenostavlja pogoje dostopanja do znaka CE, ki zagotavlja večjo varnost uporabnikov.
<SPEAKER ID="217" NAME="Zuzana Roithová  " AFFILIATION="PPE-DE">
v pisni obliki. - (CS) Zelo sem zadovoljna, da je današnje plenarno zasedanje odpravilo nekaj resnih pomanjkljivosti iz predlagane uredbe o usklajenih pogojih za trženje gradbenih proizvodov, ki jih je v ta tehnični standard vnesel poročevalec socialdemokratov. Poročevalka v senci Zita Pleštinská si zasluži naš aplavz. Zaradi njenih poklicnih izkušenj in budnega spremljanja v Odboru za notranji trg in zaščito potrošnikov je obstoječa različica na profesionalni ravni. S pomočjo usklajenosti in znaka CE za serijsko proizvodnjo bo prišlo do poenostavitev in zmanjšanja stroškov predvsem za mala podjetja. Raznovrstnih zahtev 27 držav članic se ne bo več uporabljalo. Znak o skladnosti CE za serijsko proizvodnjo zagotavlja zadostno jamstvo, da so proizvodi skladni z evropskimi standardi. Usklajenost ni potrebna za prototipe in enostranske proizvode. Samo v primeru, da se gradbene proizvode uvaža na primer v države, kjer obstaja nevarnost potresa, bodo morali izpolnjevati zahteve tudi za te posebne pogoje. Cenim podporo češkega predsedstva tej različici.
<SPEAKER ID="219" NAME="Alessandro Battilocchio  " AFFILIATION="PSE">
v pisni obliki. - (IT) Hvala, gospa predsednica. Glasoval sem za poročilo.
<P>
Jedro zadeve pri Uredbi (ES) št. 2560/2001 so čezmejni prenosi in čezmejna elektronska plačila. Uredba je bila sprejeta 19. decembra 2001 in njen cilj je zagotoviti, da bo strošek čezmejnega plačila enak kot pri plačilu znotraj države članice.
<P>
Do 1. januarja 2006 je to veljalo le za nakazila, dvige iz bančnih avtomatov in plačila, opravljena s plačilnimi karticami z odloženo obremenitvijo ali kreditnimi karticami do 12 500 evrov v državah EU, vendar je bil od tega datuma znesek povečan na 50 000 evrov. Ta sprememba je privedla do padca cen in večje konkurence na trgih plačilnih storitev. Uredba (ES) št. 2560/2001 pa ima tudi senčne plati, kot recimo neuspeh pri opredelitvi "skladnih plačil" in neuspeh pri vključitvi klavzule o reviziji, zato je potrebno v zvezi s temi točkami ukrepati takoj.
<P>
Rad bi zaključil s tem, da podpiramo predloge o posodobitvi in spremembi Uredbe (ES) št. 2560/2001, ker je naša dolžnost, da olajšamo čezmejne plačilne transakcije in jih naredimo bolj ekonomične.
<SPEAKER ID="221" NAME="Edite Estrela  " LANGUAGE="PT">
Glasovala sem za poročilo gospoda Schnellhardta o uredbi o določitvi zdravstvenih pravil za živalske stranske proizvode, ki niso namenjeni prehrani ljudi, ker menim, da bodo predlogi v tem dokumentu znatno izboljšali varnost teh proizvodov, predvsem z zagotavljanjem sledljivosti skozi celoten obdelovalni postopek. Varnost hrane in zaščita potrošnikov v EU bosta tako okrepljeni.
<SPEAKER ID="222" NAME="Véronique Mathieu  " AFFILIATION="PPE-DE">
v pisni obliki. - (FR) To poročilo bo omogočilo Evropski uniji, da se opremi z natančnejšim zakonodajnim okvirom, s katerim bo zvišala raven varnosti v celotni verigi proizvodnje in distribucije živil. Dobre strani tega besedila so, da predlaga metodo, ki temelji bolj na tveganjih in nadzoru ter poskrbi za večjo doslednost predpisov o živalskih stranskih proizvodih in higienski zakonodaji, obenem pa tudi uvaja dodatna pravila o sledljivosti živalskih stranskih proizvodov.
<P>
Lahko vam tudi povem, da je imelo predhodno poročilo gospoda Schnellhardta o higieni živil (2002) zelo pozitiven učinek, ker se je evropski sektor za ulovljeni plen začel zavedati svojih odgovornosti. Prenos te uredbe v nacionalno zakonodajo je imel pozitivne učinke na terenu, vključno z izboljšanjem usposabljanja sedmih milijonov evropskih lovcev, ki so se zaradi nenehnega dela v zadevnem okolju znašli v položaju, ko lahko hitro in učinkovito zaznajo zdravstvene krize, ki prizadenejo divje živali.
<P>
Torej podpiram to poročilo, ki bo Evropski uniji omogočilo boljše predvidevanje in odzivanje na morebitne prehrambene krize, povezane s proizvodi živalskega izvora.
<SPEAKER ID="223" NAME="Rovana Plumb  " LANGUAGE="RO">
Glasovala sem za to poročilo, ker se v Romuniji, kot v drugih državah članicah, včasih spoprijemamo s krizami, ki prizadenejo zdravstveno varnost javnosti in živali glede na živalske proizvode, kot denimo transmisivna spongiformna encefalopatija, dioksin, klasična prašičja kuga ter slinavka in parkljevka. Takšne krize lahko imajo tudi širši škodljiv učinek na družbeno-gospodarske razmere kmetov in zadevne industrijske sektorje, vključno z zmanjšanjem zaupanja potrošnikov v varnost živalskih proizvodov. Izbruhi bolezni lahko imajo tudi škodljive posledice za okolje: odstranjevanje trupel in biotska raznovrstnost. Z zakonodajnega vidika moramo revidirati uredbo o živalskih stranskih proizvodih, ki niso namenjeni prehrani ljudi.
<P>
To bo rešilo probleme, povezane z razlikami v interpretaciji obsega uredbe in problemi, ki ob tem nastanejo, kot denimo: izkrivljanje konkurence in različne ravni zaščite pred tveganji za javno zdravje in zdravje živali, klasifikacija živalskih stranskih proizvodov, ki v veliki meri temelji na tveganjih, pojasnitvah odstopanj (npr. učinek živalskih stranskih proizvodov na raziskovanje, izbruhi bolezni, naravne nesreče), zmanjšanje upravnega bremena z odpravo podvojenosti dovoljenj za nekatere tipe gospodarskih enot.
<P>
Revizija ohranja načela, ki se v EU uporabljajo za pravno ureditev uporabe, predelave, odstranjevanja, sledljivosti in razporeditve živalskih stranskih proizvodov, ki niso namenjeni prehrani ljudi, s čimer se zagotavlja visoko raven varnosti živil in zaščite potrošnika.
<SPEAKER ID="225" NAME="Edite Estrela  " LANGUAGE="PT">
To poročilo zadeva osnutek zakonodajne resolucije Evropskega parlamenta o predlogu direktive Sveta, ki spreminja Direktivo 2003/48/ES o obdavčevanju dohodka od prihrankov v obliki plačil obresti.
<P>
Glasoval sem za to poročilo o obdavčevanju dohodka od prihrankov v obliki plačil obresti, ker krepi načelo preglednosti in načelo davčne pravičnosti.
<SPEAKER ID="226" NAME="Robert Goebbels  " AFFILIATION="PSE">
v pisni obliki. - (FR) Poročilo gospoda Hamona zagovarja splošno uporabo izmenjave informacij, ki je birokratski in nenazadnje neučinkovit sistem. Podpiram davčni odtegljaj, torej omogočanje vsakemu državljanu, da v celoti plača davek državi članici, katere davkoplačevalec je, s plačilom razumnega davka (20 ali celo 25 %). Ta davek bi morali uporabljati za fizične in pravne osebe, moral bi ga pobirati pri viru finančni organ, kjer se upravlja z denarjem (vrednostnimi papirji, obveznicami, itd.), in ga prenesti na oddelek za obdavčitev davčnega zavezanca. V idealnem primeru bi moral to postati vir Skupnosti.
<SPEAKER ID="227" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Ključno je, da se lotimo davčne utaje v okviru držav članic EU. Vendar pa sta bila predlog Komisije in poročilo odbora preobremenjena z ubeseditvami, ki bi v primeru, da bi jih v Parlamentu podprli, samo prispevale k pretirani regulaciji sodelovanja EU.
<P>
Glasovali smo proti poročilu v celoti in zahtevamo temeljito obnovo celotnega zakonodajnega predloga.
<SPEAKER ID="228" NAME="David Martin  " AFFILIATION="PSE">
v pisni obliki. - Podpiram ta predlog o obdavčevanju dohodka od prihrankov v obliki plačil obresti z namenom zaprtja obstoječih lukenj in odprave davčne utaje. Izkušnje so pokazale, da je mogoče trenutno direktivo obiti, tako da se dovoli najpremožnejšim, da se izognejo plačilu davka, medtem ko tisti, ki zaslužijo precej manj, še naprej plačujejo davke, ta predlog pa pomeni začetek ukinitve tega procesa.
<SPEAKER ID="229" NAME="Peter Skinner" AFFILIATION="PSE">
v pisni obliki. - To poročilo prepoznava odziv svetovnih voditeljev, da so davčne oaze del svetovne ekonomije, ki bi moral pozitivno prispevati k širšim interesom. Veliko dela je že bilo opravljenega v zvezi z odtegljaji davkov, to poročilo pa še dopolni obstoječi interes za povečanje preglednosti prihrankov in transakcij v takšnih davčnih oazah. To je še posebej pomembno za vprašanje obravnavanja utaje davka za pravne osebe in davka za fizične osebe.
<SPEAKER ID="231" NAME="Hélčne Goudin in Nils Lundgren  " AFFILIATION="IND/DEM">
v pisni obliki. - (SV) Zelo pomembno je ustvariti varne sisteme preprečevanja davčne goljufije. To se predvsem nanaša na davek na dodano vrednost. Vendar pa verjamemo, da v sedanji obliki predlog Komisije in poročilo sprožata več vprašanj kot nanje odgovorita. EU ima dolgoročno ambicijo zmanjšati regulatorno breme. Videti je, da je predlog Komisije usmerjen v nasprotno smer in tvega povečanje regulatornega bremena, zlasti za mala podjetja v Evropi. Predlog vsebuje tudi ubeseditve, katerih posledica bodo spremembe švedske zakonodaje.
<P>
Odločili smo se glasovati proti temu poročilu na prvi obravnavi, a se kljub temu veselimo nadaljnjega razvijanja izvirnega predloga Komisije na konstruktiven način.
<SPEAKER ID="232" NAME="Peter Skinner" AFFILIATION="PSE">
v pisni obliki. - Skupina EPLP pozdravlja poročilo gospoda Visserja o utaji davkov, povezani z uvozom in drugimi čezmejnimi transakcijami. Čeprav je DDV včasih zapleten, lahko njegovi učinki čez mejo povzročijo posebne probleme, ki jih pomaga določiti in odpraviti zadevno poročilo.
<SPEAKER ID="234" NAME="Peter Skinner" AFFILIATION="PSE">
v pisni obliki. - Stranka EPLP lahko to poročilo podpre v smislu širšega vidika gospodarskega statusa države članice med obstoječo gospodarsko krizo. Medtem ko lahko na evroobveznice gledamo kot na bistro zamisel, ki lahko vladam prinese sredstva, se zdi, da ni nobene pravne podlage, na kateri bi lahko to dosegli, zato se zdi manj verjetno, da bi bila ta možnost izvedljiva.
<SPEAKER ID="236" NAME="Edite Estrela  " LANGUAGE="PT">
Glasovala sem za poročilo o nanomaterialih, ker nanotehnologije obetajo fantastične rezultate, predvsem v energetiki in razvoju biomedicine. Vendar pa se mi zdi pomembno zagotoviti varnost proizvodov, preden se jih da na trg, ob upoštevanju, da nanotehnologije vključujejo tveganja in jih še ne razumemo v celoti.
<SPEAKER ID="237" NAME="Adam Gierek  " LANGUAGE="PL">
Materiali, izdelani iz delcev, ki merijo manj kot 10-9 m, se imenujejo nanomateriali. Pojavljajo se v prosti obliki ali kot emisije nanodelcev v matriksu drugih materialov, kot so kompoziti.
<P>
To so nanomateriali, pridobljeni s tehnologijo pristopa od zgoraj navzdol in uporabo visokoenergetske drobljivosti.
<P>
Nanodelci imajo visoko površinsko območje in dovolj površinske energije, ki jim omogočata naslednje lastnosti:
<P>
zmožnost kataliziranja kemičnih reakcij;
<P>
visoka odzivnost (potencial)
<P>
zlahka prodrejo v žive celice.
<P>
Nenadzorovan izpust prostih nanodelcev v okolje utegne biti zdravju škodljiv. Prosti nanodelci različnih snovi lahko povzročijo rakotvorne kemične reakcije, če vstopijo v žive celice, vendar to ni bilo potrjeno.
<P>
Viri nanodelcev, izpuščenih v okolje, vključujejo:
<P>
proizvode, ki so proizvedeni po metodi "od zgoraj navzdol", na primer nanodelci cinkovega oksida, ki se uporabljajo v kremah z UV filtri, in bakteriocidni dodatki, kot so nanodelci srebra;
<P>
nenamerni stranski proizvodi v obliki nanodelcev so na primer posledica vžiga, trenja gum in drugih nenadzorovanih procesov, ki ustvarjajo nanoaerosole po Brownovem gibanju.
<P>
Ali bo uporaba nanodelcev v mazilih za zaščito pred soncem, katerih namen je blokirati ultravijolično sevanje, imela stranske učinke na zdravje? To je mogoče in je potrebno preiskati.
<P>
Ali ima katalitično delovanje nanoaerosolov, ki nas obkrožajo povsod, nevarne učinke na zdravje? Tudi to zahteva nujno znanstveno raziskavo, ki pa jo je iz fizikalnih in kemičnih razlogov težko izvajati.
<SPEAKER ID="239" NAME="Koenraad Dillen" AFFILIATION="NI">
v pisni obliki. - (NL) Ta resolucija zagotovo vsebuje nekaj pozitivnih elementov, kot denimo poziv, da se okrepi mandat Frontexa in sprejme pobude za evropsko notranjo varnostno politiko, ki bi morala dopolniti nacionalne načrte za varnost. Na koncu sem se vendarle odločil glasovati proti, ker se mi zdi povsem nesprejemljivo, da se ta Parlament, ki naj bi navsezadnje zastopal evropske državljane, dlakocepsko oklepa Lizbonske pogodbe. Poziv za oddajo predlogov ob prvi priložnosti, da bi olajšali uvoz tujih delavcev, prav tako ni uspel doseči mojega odobravanja.
<SPEAKER ID="240" NAME="Frank Vanhecke  " AFFILIATION="NI">
v pisni obliki. - (NL) Čeprav sem glasoval proti tej resoluciji, sem hotel pojasniti, da zagotovo vsebuje mnoge pozitivne prvine, nenazadnje v zvezi z okrepitvijo Frontexa in boljše, dopolnilne evropske politike notranje varnosti. Ključni problem zame pa ostaja dejstvo, da se Parlament dlakocepsko oklepa Lizbonske pogodbe, kakor bi bila ta velika rešiteljica. Seveda na ta način ne bomo napredovali. Še vedno gre boj do konca in sčasoma bosta trpeli le demokracija in verodostojnost demokratičnega evropskega projekta. Samoumevno je, da se nikakor ne strinjam z razširitvijo uporabe sistema modre karte. Tega sem se bal že od začetka in strah se je uresničil. Kot vedno je treba pod prisilo pogoltniti tipično evropsko salamsko politiko, v kateri so odločitve sprejete posamezno, učinki naknadnih sklepov pa so medtem tajni.
<SPEAKER ID="242" NAME="Luís Queiró  " AFFILIATION="PPE-DE">
v pisni obliki. - (PT) Vrh skupine G20 in zavedanje potrebe po koordiniranem in sodelujočem odzivu na trenutne svetovne gospodarske razmere sta izraz pozitivne strani globalizacije. Nič več ni osamelih sil, neodvisnih gospodarstev ali pogrešljivih globaliziranih držav. Nasprotno, tiste države, ki imajo mnogo hujše razmere kot te t.i. žrtve krize, ki pa niso bile vključene v globalizacijo, kakor je v primeru večine afriških držav, imajo še vedno svoje težave in zanje še nimajo rešitev. To je problem, za katerega ni rešitve.
<P>
Druga lekcija tega časa pa je, da je edina alternativa tržnemu gospodarstvu neko drugo tržno gospodarstvo, ki deluje bolje. Po tej poti moramo.
<P>
Nazadnje moram poudariti, da je zmožnost odzivanja na krizo močno odvisna od tega, ali obstaja sposobnost reformiranja nacionalnih gospodarstev in ustvarjanja pogojev prilagodljivosti. Obenem se moramo med odzivanjem na finančno krizo odzvati tudi na paradigmatski obrat v svetovnem gospodarstvu. Sicer se bomo znašli v globoki, a ciklični krizi, ne da bi rešili strukturne probleme v svojih gospodarstvih.
<SPEAKER ID="243" NAME="Peter Skinner" AFFILIATION="PSE">
v pisni obliki. - Strinjam se s priporočili te resolucije, ki prihaja v nujnem času in obravnava finančno krizo.
<P>
Najprej je treba povedati, da se še nismo izkopali iz krize in da si oblasti ne morejo odpočiti z mislijo, da bo minila.
<P>
Pomembno je ukrepati glede več ključnih vidikov.
<P>
Prvič, spoprijemanje s t.i. "sistemskimi tveganji": Mednarodne ustanove je treba okrepiti, da se soočijo s prihodnjimi grožnjami. Znotraj EU mora biti edini organ, kot je ECB, upoštevan zaradi koordiniranja pomembnih akcij, kadar so nujno potrebne.
<P>
Drugič, obnova obstoječe zakonodaje in uvedba nove zakonodaje, ki prepoznava posebne potrebe sektorjev industrije finančnih storitev, zlasti Solventnost II in DKZ, sta ključna elementa, ki prispevata k nadzorovanju tveganj. Prav tako bodo zdaj regulirane bonitetne agencije.
<P>
Ob davčnih ukrepih, ki jih trenutno predvidevajo države članice, je pomembno nadaljevati z razumnimi, uravnoteženimi pristopi, ki za posledico nimajo protekcionizma.
<P>
Spoprijemali se bomo z rastočo nezaposlenostjo in padajočim povpraševanjem. Tudi socialne politike morajo odražati skrbi evropskih državljanov in morajo biti bolj prednostne kot je razvidno iz priporočil, ki so trenutno znana.
<SPEAKER ID="245" NAME="Alessandro Battilocchio  " AFFILIATION="PSE">
v pisni obliki. - (IT) Regija zahodnega Balkana je bila več let prizorišče najbolj barbarskih pokolov v Evropi. Načrtovanje članstva v EU pomeni za zdaj glavno jamstvo stabilnosti in reformiranja.
<P>
Nekaj napredka je še vedno potrebno. Zapomniti si moramo, da sosedske politike in politike sodelovanja podpirajo napredek regije k članstvu v EU in da je v regiji Zahodnega Balkana še vedno potrebno rešiti nekatera dvostranska vprašanja med različnimi državami, tako članicami kot nečlanicami Skupnosti.
<P>
Vendar pa bo vpliv EU in njena zmožnost, da deluje kot posrednik pri podpori reformam, ki so na poti na Balkanu, omogočil tem državam v celoti izpolniti merila iz Köbenhavna in se pridružiti EU kot polnopravne članice.
<P>
Da bi podprli vedno večje povezovanje, v glavnem med mladino, je naša dolžnost, da podpremo povečanje sredstev in število študijskih štipendij, ki so na voljo v EU za študente in raziskovalce iz Zahodnega Balkana v okviru programa Erasmus Mundus. To ne bo pomenilo le nove izobraževalne priložnosti za številne mlade, temveč bo omogočilo mnogim mladim, da osebno spoznajo druge vrstnike znotraj EU, da se počutijo kot polnopravni evropski državljani, vsak s svojo identiteto, vendar združeni v raznolikosti.
<SPEAKER ID="246" NAME="Koenraad Dillen" AFFILIATION="NI">
v pisni obliki. - (NL) Skupno gledano je bila ta resolucije pripravljena v uravnoteženih pogojih. Vendar pa sem glasoval proti njej, ker bi glasovanje "za" pomenilo, da podpiram Lizbonsko pogodbo in pristop vseh držav Zahodnega Balkana. Tako moja stranka kot absolutna večina Evropejcev nasprotuje Lizbonski pogodbi, če bi imeli priložnost glasovati, prav tako tudi nadaljnjim pristopom. Ta Parlament sicer lahko ignorira želje in pritožbe evropskega državljana, toda jaz jih vsekakor ne.
<SPEAKER ID="247" NAME="Maria Eleni Koppa  " AFFILIATION="PSE">
v pisni obliki. - (EL) Parlamentarna skupina PASOK v Evropskem parlamentu je glasovala za poročilo o Zahodnem Balkanu, ker je to pomembno poročilo, saj jasno poudarja evropska pričakovanja na Balkanu, kar je standardno stališče, ki ga je prevzel PASOK. Obenem pa opaža, da je mogoče rešitev za dvostranske razlike najti v okviru dobrih sosedskih odnosov in mora biti predpogoj za odpiranje in napredovanje pristopnih pogajanj.
<SPEAKER ID="248" NAME="Frank Vanhecke  " AFFILIATION="NI">
v pisni obliki. - (NL) Dva ključna razloga sta mi preprečila, da bi podprl to resolucijo. Prvič, menim, da je potrebna popolna prepoved širjenja, z izjemo Hrvaške. Najprej bi morali poskusiti ohraniti 25 ali 26 obstoječih članic EU na tekočem in zagotoviti njihovo učinkovito delovanje. Hitenje z nadaljnjo širitvijo in Lizbonska pogodba, ki je prišla na nedemokratičen način, zagotovo nista pot naprej. Ni dvoma, da bodo prihajajoče evropske volitve znova razkrile veliko apatijo volivcev, ko gre za evropska vprašanja. Kaj pa naj pričakujemo, ko pa volivci vidijo, da se njihovih stališč tako ali tako ne upošteva?
<SPEAKER ID="250" NAME="Koenraad Dillen" AFFILIATION="NI">
v pisni obliki. - (NL) Glasoval sem proti poročilu. Navsezadnje odstavek, kjer je zapisano, da je evropsko vključevanje v interesu celotnega prebivalstva Zahodnega Balkana in ki obžaluje, da politiki Bosne in Hercegovine kot svoj cilj navajajo, da bi pristopili k EU iz kratkovidnih in nacionalističnih motivov, kaže na to, da bi bilo glasovanje za to resolucijo glasovanje za pristop Bosne k EU.
<P>
Ker zagovarjam stališče, da Evropa nujno potrebuje ustavitev širitve, sem glasoval proti resoluciji.
<SPEAKER ID="251" NAME="Erik Meijer  " AFFILIATION="GUE/NGL">
v pisni obliki. - (NL) Bosna in Hercegovina je v glavnem poseljena s tremi ljudstvi, od katerih v državi ni nobeno v večini. Nekateri od teh ljudi čutijo zelo močno vez s Srbijo, drugi s Hrvaško, tretja skupina pa želi poudariti lastno neodvisno bosansko identiteto. Dejansko je to Jugoslavija v malem, federacija, v kateri imajo različna ljudstva možnost bodisi živeti skupaj v miru ali se bojevati zaradi notranjih ozemeljskih sporov.
<P>
Odkar je Jugoslavija leta 1992 razpadla, je prišlo do poskusov, da bi iz Bosne in Hercegovine naredili združeno državo, a so spodleteli. Ne pričakujem, da bi bilo to možno v bližnji ali daljni prihodnosti. Sporazum med tremi ljudstvi in njihovimi političnimi voditelji o učinkovitem upravljanju je možen le, ko se nihče ne čuti več ogroženega s strani drugih ali zunanjega sveta.
<P>
Šele ko se bosta iz te države umaknila visoki predstavnik EU in tuja vojska, bo kompromis možen. Do tedaj bo to obdobje stagnacije še trajalo. Zato se ne strinjam s predlagano resolucijo o tej državi, ki lahko samo privede do nadaljevanja protektorata in posledično do stagnacije.
<SPEAKER ID="253" NAME="Glyn Ford  " AFFILIATION="PSE">
v pisni obliki. - Podprl sem poročilo gospe Beer o neširjenju jedrskega orožja vključno s spremembama 5 in 8, ki sta pozivali Evropo, naj postane območje brez jedrskega orožja, ker zagovarjam jedrsko razorožitev. S tem v zvezi pozdravljam pobudo predsednika Obame. Vendar pa si ZDA in drugi še vedno zatiskajo oči, prvič glede množične izraelsko zaloge jedrskega orožja, ki podpira težnjo Irana, da postane sila, ki ima v lasti jedrsko orožje.
<P>
Drugič, pomemben svetovni širitelj v preteklosti ni bil Pjongjang, temveč Pakistan. A. Q. Khan in pakistanski voditelji, domnevno zavezniki zahoda, so storili več, da bi naredili naš svet nevarnejši, kot katera koli od "zaskrbljujočih držav" ali celotna "os zla" skupaj.
<SPEAKER ID="254" NAME="Richard Howitt  " AFFILIATION="PSE">
v pisni obliki. - Laburistični poslanci EP stojimo za svojimi obveznostmi o razorožitvi in ukrepi, določenimi v členu VI Pogodbe o neširjenju jedrskega orožja (NPT), ki je temelj svetovnega režima neširjenja in razorožitve. Laburistični poslanci so zavezani svetu brez zahtev po jedrskem orožju.
<P>
Čeprav priznavamo predlog za Konvencijo o jedrskem orožju, je Britanija zaskrbljena, da ne bi v tem času tvegali odvračanja pozornosti ali spodkopavanja NPT in tako toplo pozdravili resolucijo Evropskega parlamenta, da kot Parlament ponovno potrdi našo podporo tej pogodbi. Toplo pozdravljamo nedavne izjave predsednika Obame in predsednika vlade Gordona Browna, v katerih pozivata k zmanjšanju zalog jedrskega orožja, in laburistični poslanci EP bodo še naprej močno podpirali vse premike za zmanjšanje jedrskih zalog in izogibanje širjenju, vse države pa bomo imeli za odgovorne za svoje obveznosti iz naslova NPT.
<SPEAKER ID="255" NAME="Alexandru Nazare  " LANGUAGE="RO">
Naša zakonita želja, da bi videli svet in celino brez jedrskega orožja, mora biti usklajena z dokazom o odgovornem in zrelem razumevanju stvarnosti okoli nas. Jasno je, da največji grožnji prihajata iz obeh smeri. In sicer od jedrskega orožja, ki je v rokah nedemokratičnih režimov, ki ne odgovarjajo pred nikomur, in od neodgovorne uporabe civilnih jedrskih virov. Pogodba o neširjenju je pravi okvir, kjer smo načeli te skrbi in na katerem lahko gradimo še naprej.
<P>
Glasoval sem za poročilo gospe Beer in rad bi poudaril, da je ta dokument pomemben prav zaradi očitne potrebe po povečanju uporabe jedrske energije v civilne namene. Dobro se zavedamo problemov, ki izhajajo iz pomanjkanja energetske neodvisnosti. Prav tako se zavedamo prispevka jedrske energije kot čiste oblike energije v boju proti globalnemu segrevanju. Danes je edini način za pridobivanje čiste energije v velikem merilu uporaba jedrske energije. Upam, da bomo imeli okvir, da bi jo varno uporabljali, da bi izpolnili potrebe razvijajočih se gospodarstev in evropskih državljanov.
<SPEAKER ID="256" NAME="Geoffrey Van Orden" AFFILIATION="PPE-DE">
v pisni obliki. - Konzervativci so dosledno zagovarjali močan režim neširjenja in večstranski pristop k zmanjšanju zalog jedrskega orožja, pri tem pa trdno nasprotovali vsem predlogom, namenjenim enostranski jedrski razorožitvi. Pozdravljamo nov zagon za izboljšanje Pogodbe o neširjenju jedrskega orožja, vključno z resolucijo Varnostnega sveta Združenih narodov o vprašanjih neširjenja jedrskega orožja in jedrskega razoroževanja, s katero bi zaprli luknje v obstoječem pravnem okviru. Vendar pa zavračamo izjavo, da bi morala EU nadomestiti države članice kot glavni akter v tem procesu. Samo dva člana EU sta državi z jedrskim orožjem, štiri dodatne pa sodelujejo v Natovi delitvi jedrskega orožja. Ne podpiramo predloga, da mora Združeno kraljestvo odstraniti objekte za proizvodnjo cepljivih materialov. Poročilo se tudi premalo posveča nevarnosti širjenja s strani teroristov in držav, ki ogrožajo svetovni mir, v nasprotju z zadržanjem ali zamenjavo orožij s strani obstoječih petih držav z jedrskim orožjem. Več sprememb bi znatno poslabšalo poročilo, vključno s predlogom, da bi morala Evropa postati "območje brez jedrskega orožja". Iz teh razlogov se je ob upoštevanju, da je v poročilu veliko stvari, ki jih lahko podpremo, delegacija britanskih konzervativcev vzdržala.
<SPEAKER ID="258" NAME="Alessandro Battilocchio  " AFFILIATION="PSE">
v pisni obliki. - (IT) Odbor za pravne zadeve
<P>
Hvala, gospa predsednica. Glasujem za poročilo gospe Frassoni, ki nas opominja na temeljno vlogo, ki jo morajo prevzeti Evropski parlament, nacionalni parlamenti in nacionalna sodišča v uporabi prava Skupnosti.
<P>
Strinjam se, da moramo Komisijo opomniti na možnost, da ima sistem, ki jasno kaže različna sredstva, h katerim se lahko zatečejo državljani. Ta sistem bi lahko prevzel obliko skupnega portala EU ali posamezne spletne kontaktne točke, ki državljanom nudi pomoč.
<P>
Državljani bi morali imeti enako raven preglednosti, pa naj vlagajo uradno pritožbo ali izvajajo pravico do vložitve peticije na podlagi Pogodbe; jasne informacije bi morale torej biti na voljo Odboru za peticije o stanju napredka postopkov ugotavljanja kršitev, ki so prav tako pomembni za nerešene peticije. Podpisniki morajo biti ves čas v celoti obveščeni o stanju napredka njihovih pritožb ob izteku vsakega vnaprej določenega roka.
<P>
Pripraviti bi morali povzetke in jih narediti dostopne javnosti prek ene same dostopne točke. Poleg tega ti povzetki ne bi smeli izginiti po zaključku zakonodajnega postopka, v prav tistem trenutku, ko postanejo pomembnejši za javnost in podjetja.

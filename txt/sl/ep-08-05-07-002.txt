<CHAPTER ID="002">
Izjava predsednika
<SPEAKER ID="006" NAME="Predsednik">
Gospe in gospodje, vemo, da je prejšnjo soboto v Burmi/Mjanmaru divjal uničujoč tropski ciklon Nargis. V tej tragediji je umrlo na deset tisoče ljudi, na sto tisoče ljudi je izgubilo domove ter uničena je bila infrastruktura v najgosteje naseljenih predelih države. To je največja naravna nesreča, ki jo je država doživela, pri čemer razsežnosti izgube človeških življenj in škode še niso znane v celoti.
<P>
Vojaški hunti, ki vlada državi, ni uspelo ukrepati razmeram primerno. Niso izvedli preventivnih ukrepov ali ustrezno pomagali prebivalstvu.
<P>
Čeprav je dobrodošla novica, da so ustavni referendum v predelih, ki jih je ciklon najbolj prizadel (v regijah Rangun in delte reke Irrawaddy), preložili na 24. maj, bi morali referendum preložiti tudi v vseh ostalih delih države, če bi se zaskrbljenost vlade za svoje ljudi kazala tako, da bi vlada pozornost namenila nujni humanitarni pomoči in takojšnjemu ukrepanju.
<P>
Organi so navedli, da bodo mednarodno pomoč sprejeli. Na to bi morali gledati kot na pozitivno potezo in pričakujemo, da bo vlada omogočila izvajanje ukrepov mednarodne pomoči.
<P>
Evropska unija je že začela uvajati ukrepe nujne pomoči. Na naslednjem plenarnem zasedanju v Strasbourgu bomo slišali poročilo Evropske komisije o zagotovljeni humanitarni pomoči in tamkajšnjih razmerah za zagotavljanje pomoči.
<P>
Ljudje iz Burme/Mjanmara si zaslužijo našo iskreno solidarnost. Zato jo v imenu Evropskega parlamenta iskreno izražam in dodajam, da v teh trenutkih prav tako mislimo na našo dobitnico nagrade Saharova Aung San Suu Kji. Solidarno jo podpiramo in zahtevamo, da jo izpustijo, zato da bo lahko delala za svobodo svojih ljudi in demokracijo svoje države.

<CHAPTER ID="017">
Načrtovanje izvedbe 10. Evropskega razvojnega sklada (razprava) 
<SPEAKER ID="494" NAME="Predsednica">
Naslednja točka je poročilo gospe Carlotti v imenu odbora za razvoj, o načrtovanju izvedbe 10. evropskega razvojnega sklada.
<SPEAKER ID="495" NAME="Marie-Arlette Carlotti">
poročevalka. - (FR) Gospa predsednica, razvojna pomoč je v zadnjih dneh bila v ospredju, čeprav iz povsem napačnih razlogov.
<P>
Leta 2007 je pomoč EU prvič po letu 2000 upadla. To je grozljivo politično sporočilo, ki ga pošiljamo državam in ljudem na jugu ravno takrat, ko je najbolj ranljive prizadela kriza s hrano.
<P>
Parlament podpira Komisijo in vas, gospod komisar, pri obnavljanju zavez EU na evropskem vrhu v Bruslju ter vztrajanju pri omejujočem časovnem razporedu. Glede mednarodne solidarnosti imamo dvoplastno odgovornost: prvič, ohranjanje našega sveta in drugič, zagotoviti, da bo naša pomoč konkreten in učinkovit prispevek k boju proti revščini. Pri izvajanju desetega ERS je to v nevarnosti in v prihodnjih šestih letih skoraj 22,7 milijard EUR. Mislim, da je to pri obravnavanju revščine in oblikovanju bolj pravičnega sveta močno orožje EU.
<P>
Zato smo zelo zaskrbljeni zaradi odlaganja procesa ratifikacije. Komisija se je vsaj začasno zavezala k stalnemu financiranju, vendar lahko za najbolj krhke afriške države razmere hitro postanejo nevzdržne.
<P>
Naša prva prednostna naloga glede 10. ERS je demokratičen nadzor. Tj. demokratičen nadzor Evropskega parlamenta predvsem z vključitvijo ERS v proračun, in upam, da tokrat ne bomo zamudili roka za pregled proračuna finančne perspektiva leta 2010, ter demokratičen nadzor nacionalnih parlamentov s programom za krepitev zmogljivosti.
<P>
Prav tako želimo, da sta prednostni nalogi tudi izobraževanje in zdravje, katerima se dodeli 20 % sredstev ERS. Vendar obstajajo le načrti, da se 6,1 % nepovratnih sredstev pomoči dodeli tem področjem in celo ta številka je upadla v primerjavi z devetim ERS. Komisija trdi, da bo s proračunsko podporo dosegla 20 % cilj in držimo jo za besedo.
<P>
Poročilo prav tako izpostavlja pomanjkljivosti vprašanja, povezanega s spolom, kar pa samo po sebi ni področje, ki zahteva ukrepe. V vmesnem pregledu leta 2010 moramo to razpravo ponovno odpreti z našimi partnericami AKP, njihovimi parlamenti in civilno družbo.
<P>
Glede proračunske podpore sem bila zmeraj prepričana, da je to dober instrument ampak pod pogojem, da spoštuje demokracijo, dobro upravljanje in koordinacijo med donatorji. Ker menimo, da mora proračunska podpora služiti razvojnim ciljem novega tisočletja Komisijo spodbujamo, da izbere ta način glede svojih pogodb v zvezi z razvojnimi cilji novega tisočletja.
<P>
Glede novega motivacijskega deleža, predlaganega v 10. ERS, vsekakor odobravamo "premije" za dobro upravljanje, ne pa profile upravljanja, ki bi v ospredje postavljali interese severa. Rada bi govorila o boju proti terorizmu, priseljevanju ipd.
<P>
Prav tako bomo pozorni na vprašanje glede financiranja sporazuma o gospodarskem partnerstvu. Tudi glede tega so se EU in države članice zavezale k: dodatnima 2 milijardama EUR za pomoč trgovini do leta 2010. Vendar se zdi, da sta se ti 2 milijardi EUR porabili in da Komisija že načrtuje financiranje sporazuma o gospodarskem partnerstvu iz vključenih regionalnih programov. Glede tega področja mora razjasniti svoje namene, saj se sredstva ERS ne bi smela uporabljati kot nagrada za podpis sporazuma o gospodarskem partnerstvu.
<P>
Poročilo izpostavlja še veliko drugih točk, čeprav nimam časa, da bi obravnavala vse. Preden končam, bom omenila še dve. Prvič, mirovna pomoč za Afriko. Očitno moramo podpreti prizadevanja Afriške unije za mir in preprečitev konfliktov na kontinentu vendar menim, da ta instrument sodi v SZVP in zato mora biti financiran iz sredstev SZVP.
<P>
Poročilo glede sofinanciranja poziva k izhodiščnemu realnemu zahtevku, tj. "vseafriškemu razvojnemu skladu", ki ga skupno financirata ERS in instrument sosedstva.
<P>
Takšna je vsebina mojega poročila.
<P>
Gospod Michel, pred nedavnim ste povedali, da smo prva generacija, ki se lahko sooči s skrajno revščino in resnično zatrdi, da imamo denar, zdravila in znanost, da preprečimo revščino. Vprašanje je, ali imamo voljo? Gospod Michel, glede tega vas Parlament podpira.
<SPEAKER ID="496" NAME="Louis Michel">
komisar. - (FR) Gospa predsednica, gospa poročevalka, gospe in gospodje, najprej bi se rad zahvalil in vam čestital za to odlično poročilo, ki mi je omogočilo, da izrazim svoje mnenje glede točk v skupnem interesu.
<P>
Prav tako bi želel povedati, da me veselijo podobnosti med vidiki naših institucij, kot je bilo prikazano v tem poročilu. Jasno je, da je vseobsegajoči cilj naših dejanj predvsem boj proti revščini v okviru razvojnih ciljev novega tisočletja.
<P>
V tem smislu je deseti evropski razvojni sklad, ki bo oblikovan, prva prava priložnost za Evropsko unijo, da razvije evropsko soglasje in agendo glede učinkovitosti pomoči. Najprej znesek. Proračun se je bistveno povečal iz 17,9 milijard EUR v devetem ERS na 22,6 milijard EUR v desetem ERS.
<P>
Prav tako vas z veseljem obveščam, da je prvič odkar obstaja ERS in tako evropsko sodelovanje, Komisija lahko prenesla neporabljena sredstva iz prejšnjih ERS na 31. januar 2007, ne da bi se ob tem zaradi klavzule o zapadlosti, ki so jih v devetem ERS naložile države članice, kot zahteva poročilo, porabil kakršen koli evro.
<P>
Medtem so se zaključile skoraj vse strategije držav desetega ERS. Do sedaj je odboru ERS bilo posredovanih 58 strateških dokumentov, 14 jih pričakujemo še do naslednjega junija, uporabljajo pa se že načrti za njihovo izvajanje.
<P>
Z ratifikacijo s strani AKP bi se deseti ERS lahko takoj izločil ne glede na preteklost, medtem ko bi se lahko njegovo izvajanje uskladilo s prejšnjimi proračunskimi krogi. To je le prvi korak in še naprej se bom, prav tako kot vi, zavzemal za popolno vključitev ERS v proračun.
<P>
Vaša podpora je za nas ključnega pomena, da lahko tako sodelovanje z državami AKP dokončno preusmerimo od medvladnega pristopa ter ga v celoti vključimo v proračun Skupnosti in postopke soodločanja.
<P>
Vključitev v proračun bo prav tako zadovoljila vaše potrebe po popolnem demokratičnem nadzoru, ki jih v celoti odobravam.
<P>
Glede načela, da je treba strateške dokumente samodejno posredovati skupni parlamentarni skupščini, smo se že sporazumeli. To očitno ni dovolj; našim delegacijam sem že naročil naj pošljejo strateške dokumente države poslancem nacionalnih parlamentov in sam sem zavezan k ozaveščanju v naših partnerskih državah, da bodo svoje nacionalne parlamente lahko vključile v spremljanje sodelovanja Skupnosti. Prvo srečanje z vlado iz Gane se bo izvedlo, kljub temu, da sem ga zaradi sprememb v zadnjem trenutku moral prestaviti, in sicer zaradi vrha SADEC o Zimbabveju, iz katerega sem se pravkar vrnil.
<P>
Prepričan sem, da je glavna prednost državnih strategij, ki jih pripravljajo države AKP pri načrtovanju njihovih nacionalnih proračunov za deseti ERS v tem, da je upravljanje v središču naših vzajemnih odnosov. Zato smo se ob dodelitvi sredstev ERS odločili za uvedbo motivacijskega deleža, povezanega z upravljanjem, v višini skoraj 3 milijarde EUR. To ni še ena oblika pogojevanja, kot je nekdo napačno povedal, ampak premija, dodeljena na podlagi pomembnosti, realnosti in ambicij načrtov upravljanja, ki so jih oblikovali naši partnerji.
<P>
V interesu avtonomnosti in preglednosti so načrti upravljanja priloženi k strateškim dokumentom ter so tako dostopni vsakomur. Podobno so me merila, kot so primernost, učinkovitost in osredotočenost na rezultate, pripeljali do poziva k večji uporabi proračunske podpore kot tiste v konvencionalnih projektih.
<P>
45 % naše pomoči državam AKP bo dodeljene nacionalnim proračunom kot proračunska pomoč za določene sektorje in kot splošna proračunska pomoč. Ob tej priložnosti bi rad pojasnil nekatere točke poročila, ki so se očitno pojavile zaradi nesporazuma.
<P>
Poročilo kritizira pomanjkanje sredstev za zdravstveni in izobraževalni sektor. Vem, da je to dolgotrajen spor med Evropskim parlamentom in Komisijo. Lahko le ponovim, da se izkoreninjenje revščine in uresničitev razvojnih ciljev novega tisočletja ne moreta doseči le z neposredno pomočjo zdravstvenemu in izobraževalnemu sektorju. Očitno bo pomemben delež splošne proračunske pomoči in proračunske pomoči sektorjem po dodelitvi uporabljen za plače, na primer učiteljev, za gradnjo zdravstvenih klinik ter za zagotovitev storitev socialnega skrbstva. Prepričan sem, da je vsaj 20 % ali skupno 6 % bilo usposobljenih in neposredno navedenih. Očitno bo preostanek izviral iz neposredne ali sektorske pomoči, čeprav se bom potrudil, da to količinsko opredelim in dokažem.
<P>
Mimogrede, očitno nimamo pravice, da državam izberemo sektorje mi; to morajo storiti same. Odločitve se prav tako sprejemajo na podlagi dvostranske pomoči. Veliko držav je na primer izbralo zdravje ali izobraževanje, vendar je to dobro vprašanje zato ga bom poskušal konkretizirati in vam posredovati rezultate.
<P>
Končno, prav imate glede problematike spola. Sem prvi, ki priznavam vlogo žensk v razvoju in potrebo po spodbujanju te vloge. Vendar, še enkrat, zaradi učinkovitosti so Parlament, Svet in Komisija s sprejetjem Evropskega soglasja bili prisiljeni v priznanje, da imajo vprašanja glede spola ob upoštevanju njihovih vplivov čezdisciplinarno problematiko ter jih je zato treba vključiti v vse pomembne programe pomoči, če je mogoče v omejenem okviru določenih sektorjev.
<P>
V celoti vas podpiram v vaši pripombi glede sredstev ERS za mirovno pomoč v Afriki; nihče ne more zanikati očitnih povezav med razvojem in varnostjo. Kljub temu se financiranje mirovnih akcij ne bi smelo obravnavati kot razvoj ali odbijati od virov za razvoj.
<P>
Zato imate načeloma prav. Žal veste kako te stvari delujejo. Menim, da je vsekakor bistveno poudariti nacionalne parlamente, kar ste tudi storili, da oblikujejo in institucionalizirajo posvetovanje z vladami ter povečajo vlogo civilne družbe, medtem ko gradijo svojo zmogljivost in reprezentativnost in tako postanejo gonilo razvoja in demokratične odprtosti.
<P>
Hvala vam za to poročilo, glede katerega obljubljam, da ga bom dobro izkoristil in iz katerega bom nedvomno črpal inspiracijo.
<SPEAKER ID="497" NAME="Romana Jordan Cizelj">
v imenu skupine PPE-DE. - (SL) Izkoreninjanje revščine v okviru razvojnih ciljev tisočletja je obsežna in zahtevna naloga. Ne vsebuje namreč le nalog s področja sociale, ampak širši spekter vsebin, ki omogočajo trajnostni razvoj človeštva. Učinkovita uporaba desetega evropskega razvojnega sklada lahko k uresničitvi tega cilja občutno pripomore.
<P>
Strinjam se s tem, kar je dejala poročevalka, da sta med osnovnimi področji za povečanje kakovosti bivanja najrevnejšemu prebivalstvu področji izobraževanja in zdravstva. Delež financiranja teh dveh področij moramo povečati, in to skladno, za celotno razvojno pomoč Evropske unije, torej tudi za deseti evropski razvojni sklad.
<P>
Toda v času globalnega izziva, ki ga predstavljajo podnebne spremembe, to ni dovolj. Ob današnjem razvoju gospodarstva se namreč z višanjem bruto domačega proizvoda večajo tudi izpusti toplogrednih plinov. Prav zato se blaginja prebivalstva kljub siceršnjemu gospodarskemu razvoju na nekaterih področjih slabša. Blaginjo moramo definirati v okviru trajnostnega razvoja, tudi pri oblikovanju vseh naših razvojnih politik. Zato je pomembno, da tudi deseti evropski razvojni sklad odseva ravnovesje med ekonomsko, socialno in okoljsko komponento.
<P>
Drugo področje, na katerega želim opozoriti, je področje enakosti spolov. Ženske imajo v družbi različne vloge. Od skrbi in odgovornosti za osnovno preživetje družine do prenašanja znanja in življenjskih vzorcev na potomce. Največkrat pa so kot ženske deprivilegirane, nimajo možnosti samostojnega razvoja in sprejemanja odločitev niti ne morejo enakopravno koristiti storitev. Zato menim, da je skrb za enake možnosti eden od osnovnih horizontalnih, ponavljam, horizontalnih gradnikov vseh razvojnih politik.
<P>
Nenazadnje naj povem, da so politike lahko uspešne le, če imajo ustrezno podporo prebivalstva, ta pa se odslikava preko demokratičnih in poštenih volitev. Pri oblikovanju, nadzoru in izvajanju razvojnih politik bi morali imeti parlamenti bistveno večjo vlogo kot doslej. Tako Evropski parlament kot parlamenti držav članic in tretjih držav.
<SPEAKER ID="498" NAME="Alain Hutchinson" LANGUAGE="FR">
Gospa predsednica, gospod komisar, gospa Carlotti,najprej bi vam želel čestitati za odlično opravljeno delo pri oblikovanju tega poročila, ki je bilo strokovno izvedeno.
<P>
Poleg opomina, da je naše partnerje nujno treba spodbuditi k ratifikaciji desetega ERS, bi rad ponovno izpostavil nekatera vprašanja, ki so za nas, evropske socialdemokrate, bistvena v povezavi s trenutnimi izzivi, s katerimi se sooča prebivalstvo juga; izzivi, ki jih tragično izpostavlja trenutna kriza s hrano.
<P>
Prvič, potrebujemo boljše poznavanje kmetijstva, ki predstavlja nezadosten del evropskega razvojnega sklada. Kot opomin, 9 od 78 držav v devetem ERS in samo 8 % sredstev, dodeljenih desetemu ERS, je pokrilo kmetijstvo in pobude za razvoj podeželja.
<P>
Prav tako se je izvajanje povečanja, ki ga je naznanila Komisija kot del svoje podpore razvoja kmetijstva v južnih državah, pričelo pozno.
<P>
Nujno je, da spremljamo skladnost naših politik in politik držav članic v primerjavi s prednostnimi nalogami, izraženimi v desetem ERS, v glavnem glede skupne kmetijske politike, saj nobena razvojna politika ni smiselna, če nadaljujemo s tem, da jemljemo več kot dajemo.
<P>
Še eno pomembno vprašanje za nas je seveda problematika spola, zlasti zato, ker se zavedamo osrednje vloge žensk pri razvoju v večini teh držav.
<P>
Na koncu naj povem, kot je bilo omenjeno že zjutraj v razpravi o razrešnici za proračun, da obstaja potreba po vključitvi ERS v proračun, ki do sedaj ni upoštevala nobenega parlamentarnega nadzora kljub temu, da gre za proračun v vrednosti 22,6 milijard EUR, kot ste nas opozorili, gospod komisar, ter zajema večino naših virov za razvoj. Ta poziv je namenjen bolj Svetu kot Komisiji, s katero smo na tem področju dosegli sporazum.
<P>
Oprostite, vendar moram izpostaviti to, kar je povedala kolegica gospa Carlotti o potrebni po pazljivosti, da se tako deseti ERS ne uporabi kot vzvod ali pomoč za sporazume o gospodarskem partnerstvu. To seveda ne bi bilo odgovorno.
<SPEAKER ID="499" NAME="DanutBudreikaitė" LANGUAGE="LT">
Gospa predsednica, gospe in gospodje, evropski razvojni sklad praznuje 50. obletnico svojega obstoja. V tem času je postal zelo pomembno sredstvo za razvoj sodelovanja z državami AKP in je izboljševal njihov gospodarski in družbeni razvoj. Med pogajanji o desetem ERS so se države članice EU sporazumele o pomembnosti sklada ter potrebi po nadaljnjem spodbujanju razvoja držav AKP in hkratnem povečanju sklada za 10 milijard EUR glede na deveti ERS. To bi povečalo učinkovitost boja proti revščini in nam omogočilo nadaljevanje izvajanja razvojnih ciljev novega tisočletja.
<P>
Rada bi izpostavila dejstvo, da nove države članice od leta 2008 prispevajo k proračunu desetega ERS. Zavezane so k plačilu skoraj 820 milijonov EUR. Vendar se še izvajanje desetega ERS ni pričelo, v glavnem zaradi tega, ker polovica držav AKP ni ratificirala revidiranega sporazuma iz Cotonouja. Zato želim države AKP spodbuditi naj čim prej ratificirajo revidiran sporazuma iz Cotonouja.
<P>
Pred ratifikacijo sedanje finančne pobude so se odvijale razprave o vključitvi ERS v proračun EU, pri čemer je bila glavna zamisel ta, da bi povečali učinkovitost izvajanja. Glede tega vprašanja še zmeraj pričakujemo odločitev. Prav tako želim EU pozvati k dodelitvi večjega dela sredstev ERS zdravstvu in izobraževanju. Proračun EU je od leta 2001 predstavljal 20 % pomoči, dodeljene osnovnemu zdravstvenemu varstvu in izobraževanju, kar bi moralo veljati tudi za ERS. Glede inovacij ERS želim poudariti spodbujanje dobrega upravljanja. Čeprav ni popolnoma jasno kako naj bi se to zdaj izvajalo, podpiram vključitev dodatnih meril, in sicer liberalizacijo trgov, boj proti terorizmu, delovanje proti orožju za množično uničenje in ponovno sprejemanje migrantov. Izvajanje teh meril bi prispevalo k povečanju stabilnosti v državah AKP.
<SPEAKER ID="500" NAME="Leopold Józef Rutowicz">
v imenu skupine UEN. - (PL) Gospa predsednica, načrtovanje izvajanja desetega evropskega razvojnega sklada za obdobje 2008-2013 ima velik humanističen in političen pomen. Cilj teh programov je preprečiti revščino ter v partnerskih državah in regijah vzpostaviti družbeno stabilnost glede trajnega razvoja, zlasti v Afriki. Učinkovitost te pomoči, ki so jo vzpostavili Evropski parlament, države članice in drugi donatorji ter ocenili na več milijard evrov, bo odvisna od primerne določitve ciljev, poenostavitve formalnih ovir, uskladitve dejanj ter konstantnega spremljanja, del česar bodo izvajale evropske institucije.
<P>
Pomoč v gospodarskem smislu bi morala biti povezana s sporazumi o partnerstvu in bi morala zagotavljati razvoj potrebne infrastrukture ter ustvariti delovna mesta v rudarstvu, predelavi in v kmetijstvu. Prodajni trg za proizvode bi morala biti Evropska unija s svojim trajnim primanjkovanjem surovin in določenih proizvodov. Sklade bi morala spremljati logistična pomoč za zagotovitev njihovega učinkovitega izkoriščanja.
<SPEAKER ID="501" NAME="Mikel Irujo Amezaga">
v imenu skupine Verts/ALE. - (ES) Gospa predsednica, gospod komisar, najprej bi rad čestital gospe Carlotti za to odlično poročilo in povedal, da takrat, ko govorimo o izvajanju agende, moramo pregledati vsak primer vsake države posebej, njihove resnične stroške in njihovo upravljanje.
<P>
Ne smemo pozabiti, da ERS ni zajet v splošno finančno pomoč Komisije ter da zato ne moremo zahtevati jasne preglednosti in posebnih ciljev, za katere se bo ta denar porabil.
<P>
23 milijard EUR za pet let in 78 držav ni dovolj za vse, zato se morajo glede na dogovore v pariški deklaraciji iz leta 2005 zmeraj doseči in izpolnjevati dvostranski sporazumi o projektih, načrtih in strategijah, in še enkrat ponavljam "dvostranski sporazumi".
<P>
Kljub poznanemu dejstvu, da je splošna finančna pomoč, namenjena državam AKP, primarno namenjena strategijam za izkoreninjenje revščine, ne bi bilo odveč zagotoviti, da je tak tudi končen cilj ERS.
<SPEAKER ID="502" NAME="Filip Kaczmarek" AFFILIATION="PPE-DE">
(PL) Gospa predsednica, načrtovanje izvajanja desetega evropskega razvojnega sklada za obdobje 2008-2013 sovpada s časom izredno pomembnih izzivov evropske in svetovne agende. Opredelimo jih lahko vsaj nekaj: izvajanje na novo sprejetih skupnih strategij EU in Afrike; izvajanje razvojnih ciljev novega tisočletja, ki so, kot vemo, predvideni za leto 2015; izvajanje novih sporazumov o gospodarskem partnerstvu; ter vmesni pregled finančne perspektive leta2009. Zato se soočamo z nekaterimi še posebej težkimi izzivi glede načrtovanja, uvajanja novih rešitev in izvajanja desetega ERS.
<P>
Menim, da je poročevalka, tj. gospa Carlotti glede te naloge opravila odlično delo; primerno je zajela in povzela najpomembnejše cilje in težka vprašanja, ki bodo predstavljala izziv pri izvajanju evropskega razvojnega sklada. Rad bi izpostavil dve vprašanji, ki sta po mojem mnenju najpomembnejši.
<P>
Deseti evropski razvojni sklad predvideva izdatek skoraj 23 milijard EUR, namenjenih za sodelovanje z najrevnejšimi državami sveta. Primerno izkoriščen ERS lahko bistveno prispeva k uspešnemu doseganju razvojnih ciljev novega tisočletja. Zato bi prvi od razvojnih ciljev novega tisočletja moral biti tudi brezpogojna prednostna naloga naše evropske perspektive, in sicer izkoreninjenje skrajne revščine in lahkote. Zato moramo zagotoviti, da se uredbe glede izvrševanja osredotočajo na izvajanje tega cilja in mu dajejo prednost pred drugimi družbenimi cilji. Tudi drugi cilji so pomembni, vendar moramo neprestano nadzirati prednostno nalogo izkoreninjenja skrajne revščine.
<P>
Drugič, za povečanje kohezije, preglednosti in učinkovitosti evropskega razvojnega sodelovanja, bi ERS moral biti vključen v proračun EU. O vprašanju vključitve ERS v proračun bi se moralo razpravljati med pregledom finančne perspektive. Zavedam se, da so nekatere države članice glede te rešitve skeptične, vendar s stališča odbora za razvoj in Evropskega parlamenta kot celote ni dvoma, da bo ta koristna tudi za evropsko razvojno politiko.
<SPEAKER ID="503" NAME="Zita Pleštinská" AFFILIATION="PPE-DE">
(SK) Gospe in gospodje, srečanje s predsednico vseafriškega parlamenta, gospo Gertrude Mongella, v Evropskem parlamentu, je name naredilo zelo močan vtis.
<P>
Med srečanjem v Evropskem parlamentu je gospa Gertrude Mongella povedala, da ima Evropa v Afriki pomembno vlogo. Prisotnost Evrope v Afriki ima dolgo zgodovino, tako pozitivno kot negativno. Evropa ima tehnologijo, vire in razvija svoje znanstveno znanje. Evropa ima lahko pomembno vlogo. Še več, Evropa si ne more privoščiti obstoja brez Afrike.
<P>
Menim, da je deseti evropski razvojni sklad (2008-2013) pomemben instrument pri izpolnjevanju političnih dolžnosti EU in pri zagotavljanju razvojne pomoči njenih držav članic. Zato v upanju, da se bo sklad lahko pričel čim prej uporabljati, pozivam države članice EU in države AKP, ki še niso ratificirale notranjega sporazuma in spremenjenega sporazuma iz Cotonouja, naj to storijo.
<SPEAKER ID="504" NAME="Louis Michel">
komisar. - (FR) Gospa predsednica, zelo bom kratek ker nisem vedel, da sem na številna vprašanja odgovoril že v svojem uvodnem govoru.
<P>
Rad bi se vrnil k točki, ki jo je upravičeno kritizirala gospa Carlotti, in sicer, da naše države članice zmanjšujejo svojo razvojno pomoč ravno takrat, ko se soočamo s toliko izzivi glede razvoja kot še nikoli. Dejstvo je, da bomo izgubili 1 700 000 000 EUR, kar je prvi upad. To je ogromna vsota. Predstavljajte si, za kaj vse bi jo lahko porabili glede bolnišnic, zdravnikov in učiteljev v državah v razvoju. Gospa Carlotti, zato je predlog Evropskega sveta ta, da vsaka država članica vsaj potrdi domnevno zavezo, če se spomnite, iz leta 2005, in privoli v vzpostavitev prehodnih načrtov, ki prikazujejo, kako lahko dosežejo cilj, zastavljen za leti 2010 in 2015. Menim, da bodo takrat obvezane s svojimi javno prevzetimi zavezami.
<P>
Druga stvar je ta, gospod Hutchinson, da imate prav glede odstotkov. Rad bi povedal le to, da je deveti ERS za kmetijstvo in razvoj podeželja znašal 650 milijonov EUR in da deseti ERS znaša 1 milijardo 250 milijonov EUR. Prav imate, da gre za povečanje v neomejenem bolj kot v odstotnem smislu. Drugič, najprej so se za kmetijstvo odločile štiri države, zdaj jih je 25. Vendar to ni dovolj, še zmeraj ni dovolj ambiciozno in morali smo močno lobirati, da smo nekatere države pripravili do tega, da se strinjajo s tem pristopom.
<P>
Glede sporazumov o gospodarskem partnerstvu ob vsakem srečanju zmeraj izmenjamo mnenja o tem področju. Vendar je že zelo pozno in to je omililo moje navdušenje nad tem področjem. Kljub temu bi rad potrdil nekaj, kar vam bo všeč. Zmeraj sem trdil, da tiste države, ki ne bodo podpisale sporazuma o gospodarskem partnerstvu, ne bodo kaznovane iz finančnega vidika in da ti dve stvari očitno nista povezani. Na noben način ne bomo uporabljali proračuna ali njegovega izvajanja kot obliko pritiska ali izsiljevanja, da bi države tako podpisale sporazum o gospodarskem partnerstvu. To smo zmeraj trdili in to se ne bo spremenilo.
<P>
Mislim, da je ratifikacijo izpostavila gospa Budreikaité. Danes so sporazum ratificirale vse države članice EU. Pet partnerskih držav še ga mora ratificirati. Upam, da bodo to storile do konca meseca, da se tako junija lahko prične izvajati.
<P>
Rad bi ponovil svoje prepričanje, da bi nam vključitev evropskega razvojnega sklada v proračun nedvomno omogočila večjo učinkovitost, demokratičen nadzor, in kot velja že za druge politike, vključenost v in lastništvo te razvojne politike. Menim, da bi to ponudilo večji obseg delovanja, odgovornosti, legitimnosti in verodostojnosti. Upam, da lahko prepričamo tiste države članice, ki temu nasprotujejo.
<SPEAKER ID="505" NAME="Marie-Arlette Carlotti">
poročevalka. - (FR) Hvala vsem za to razpravo in da ste ostali tako dolgo. Hvala vam, gospod komisar. Rada bi povedala, da vas Parlament podpira glede uradne pomoči za razvoj. Berem vaše pripombe v medijih in vem, da je za nekatere bilo potrebnega veliko poguma.
<P>
Vendar bi se želela vrniti na dve točki. Prvič, motivacijski delež. Kot veste se v zvezi s tem instrumentom pojavlja veliko negotovosti. Proces odločanja ni dovolj jasen. Evropski parlament, skupna parlamentarna skupščina ali nacionalni parlamenti nimajo nadzora in informacij, in kot sem že povedala prej, pri profilih upravljanja obstajajo določena merila, ki povzročajo težavo. Ne bom se ponavljala, vendar menim, da je to negotovost mogoče odstraniti le z izključno zunanjim nadzorom izven Komisije, tj. da Evropski parlament, nacionalni parlamenti in skupna parlamentarna skupščina nadzirajo kako in pod katerimi pogoji se plačuje motivacijski delež. Prav tako menim, da bi nadzor moral izrecno tvoriti del izvajanja ERS.
<P>
Glede regionalnega povezovanja in sporazumov o gospodarskem partnerstvu menim, da mora financiranje sporazuma o gospodarskem partnerstvu dopolnjevati financiranje ERS. Slišala sem vaše pripombe glede tega. Vendar potrebujemo pojasnila glede delitve skladov, regionalnih programov združevanja, znotraj regij in znotraj držav AKP. Verjamemo vam, da ni nobenega novega pogojevanja, vendar potrebujemo to obliko zagotovila in natančnosti. Vsekakor se vem zahvaljujem, da ste tukaj ostali tako dolgo.
<P>
(Ploskanje.)
<SPEAKER ID="506" NAME="Predsednica">
Ta razprava je končana.
<P>
Glasovanje bo potekalo v sredo ob 11.30.
<P>
Pisni izjavi (člen 142)
<SPEAKER ID="508" NAME="Tokia Saïfi  " AFFILIATION="PPE-DE">
v pisni obliki. - (FR) Deseti ERS zagotavlja dolgoročen okvir sodelovanja in razvoja EU z državami AKP. Za obdobje 2008-2013 znaša 22,7 milijard EUR in je oblikovan za pomoč nekaterim najrevnejšim in najbolj ranljivim državam sveta. Da bo ta sklad, ki je finančen del evropske razvojne politike, učinkovit, moramo preseči nesimetrično prispevanje držav članic in ga vključiti v proračun Skupnosti. Vključitev evropske pomoči v proračun bi dejansko ponudila določene prednosti, saj bi se pomoč državam AKP obravnavala v okviru enakega načrtovanja in pravil upravljanja kot drugih instrumentov EU za zunanje ukrepanje ter bi ob tem krepila skladnost, preglednost, učinkovitost in demokratičen nadzor razvojnega sodelovanja. Preseči moramo zamisel o "zgodovinskih vezeh" med določenimi državami članicami in čezmorskimi državami in ozemlji ter Afriko in razvoj postaviti kot prednostni nalogi EU kot celote. Če EU želi, da bodo te politike in programi učinkoviti, mora nadaljevati s posodabljanjem svoje zunanje pomoči in vključiti ERS v proračun Skupnosti za leto 2009.

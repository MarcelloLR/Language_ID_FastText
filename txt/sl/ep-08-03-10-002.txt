<CHAPTER ID="002">
Izjava predsedujočega
<SPEAKER ID="006" NAME="Predsednik">
Pretekli teden se je prvič zgodilo, da je umrl vojak v operaciji EU v okviru evropske varnostne in obrambne politike. Narednik Gilles Polin, francoski član sile EUFOR, je bil ubit, ko je opravljal svojo dolžnost in nepazljivo prečkal mejo med Čadom in Sudanom v svojem terenskem vozilu. Še eden francoski vojak je bil ranjen v istem incidentu.
<P>
EUFOR skupaj s sudanskimi oblastmi zdaj preiskuje, kako se je ta tragedija lahko zgodila. Najgloblje sočustvujem z narednikovo družino in vsemi njegovimi sorodniki.
<P>
Opozarjam Parlament, da je namen operacije EU v Čadu in Srednjeafriški republiki varovanje begunskih taborišč, vzpostavljenih na področjih, ki mejijo s Sudanom, kot posledica spora v Darfurju.

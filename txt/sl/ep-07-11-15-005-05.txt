<CHAPTER ID="005-05">
5. Evropski interes: uspeh v času globalizacije (glasovanje)
<P>
- Skupni predlog resolucije:
<P>
- Pred glasovanjem o naslovu odstavka 1:
<SPEAKER ID="063" NAME="Margarita Starkevičiūtė">
v imenu skupine ALDE. - Predlagam, da se nov naslov prvega dela glasi: "Zunanja razsežnost lizbonske strategije". Torej, da se naslov "Zunanja politika" nadomesti z naslovom "Zunanja razsežnost lizbonske strategije".
<P>
(Ustni predlog spremembe je bil sprejet.)
<P>
- Pred glasovanjem o odstavku 5:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Gospod predsednik, zaradi umika ustnega predloga spremembe odstavka 5 skupina Evropske ljudske stranke (Krščanskih demokratov) in Evropskih demokratov želi glasovati proti, nasprotno od tega, kar piše na njenih seznamih.
<P>
- Pred glasovanjem o odstavku 14:
<SPEAKER ID="067" NAME="Udo Bullmann" AFFILIATION="PSE">
(DE) Gospod predsednik, nekatere poslance moti osrednji del, ki se začne z "meni, da je eden" in konča z "domače povpraševanje". Sporazumno z gospodom Casparyjem iz skupine Evropske ljudske stranke (Krščanskih demokratov) in Evropskih demokratov torej predlagam, da za "evropsko gospodarstvo" dodamo besede "v nekaterih državah članicah", in upam, da bo to rešilo težave z osrednjim delom. Menim, da bi to lahko bilo v pomoč tudi skupini zavezništva liberalcev in demokratov za Evropo.
<P>
(Ustni predlog spremembe je bil sprejet.)
<P>
- Pred glasovanjem o odstavku 30:
<SPEAKER ID="069" NAME="Daniel Caspary" AFFILIATION="PPE-DE">
(DE) Gospod predsednik, nihče ne ugovarja odložitvi besedila, a vas vseeno prosim, da glasujemo o njem. Če Parlament glasuje za besedilo, to spada drugam, vendar se lahko zgodi, da ne bo podprto, zato vas prosim za glasovanje o prvotnem besedilu.
<SPEAKER ID="070" NAME="Predsednik">
Nihče ni zahteval glasovanja po delih.
<P>
- Po končnem glasovanju:
<SPEAKER ID="071" NAME="Jan Andersson" AFFILIATION="PSE">
(SV) Gospod predsednik, Parlament je glasoval za posodobitev in spremembo integriranih smernic. To na primer zadeva socialno razsežnost. Zaenkrat se Komisija temu še ni posvetila.
<P>
Rad bi slišal pripombe gospoda Špidle o odločitvi, ki jo je sprejel Parlament, in ali bo spodbujal vprašanje posodobljenih in spremenjenih integriranih smernic znotraj Komisije.
<SPEAKER ID="072" NAME="Vladimír Špidla">
komisar. - (CS) Odločitev, ki jo je sprejel Parlament, ima določeno težo, kar mora Komisija upoštevati, ko bo pripravljala nadaljnjo dokumentacijo. Iz tega razloga glasovanje Parlamenta seveda nosi primerno težo, vprašanje integriranih smernic pa je bilo temeljno v razpravi, ki smo jo imeli s Parlamentom.
<SPEAKER ID="073" NAME="Predsednik">
Izraz "določena teža" razumemo kot "velika teža" in priporočamo, da Komisija sprejme našo oceno.

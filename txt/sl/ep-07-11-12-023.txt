<CHAPTER ID="023">
Mednarodni računovodski standardi (razprava)
<SPEAKER ID="220" NAME="Predsednik">
Naslednja točka je predlog resolucije o mednarodnih računovodskih standardih.
<SPEAKER ID="221" NAME="Pervenche Berès  " AFFILIATION="PSE">
pripravljavka mnenja odbora za ekonomske in monetarne zadeve. - (FR) Gospod predsednik, komisar, v nizu naših razprav obstaja neka logika, ker se moramo v tej razpravi odločiti, ali bomo sprejeli tako imenovani standard MSRP št. 8 na evropski ravni.
<P>
V prejšnji razpravi 25. aprila 2007, ko se je Parlament odločal o tem standardu, smo bili jasni v navajanju, da pogoji za uresničitev tega sprejetja niso bili ustrezni. Za to sta obstajala dva razloga.
<P>
Prvi je bil, da smo Evropski Komisiji in Svetu ravnokar predložili jasno sporočilo, da postopek zbliževanja, v katerega se je Evropska unija vključila z državami zunaj EU za priznavanje njihovih računovodskih standardov, ne more preprosto pomeniti kopiranja njihovih standardov v mednarodni standard. Menili smo tudi, da je postopek zbliževanja obojestranski postopek.
<P>
V zvezi s standardom MSRP št. 8 smo menili, da to ni bila pot, ki jo je upoštevala mednarodna organizacija, pri čemer smo želeli na to javnost opozoriti.
<P>
Drugi razlog je bil, da nas je veliko ljudi opozarjalo, menim, da upravičeno, na dejstvo, da se ta računovodski standard predlaga za vse uporabnike, torej revizorje, vlagatelje in nadzornike, brez predhodne izvedbe ocene učinka.
<P>
Zdaj poznamo obsedenost Komisije, ki ji predseduje gospod Barroso, da se redno izvajajo ocene učinka kot del boljše zakonodaje, kar se uporablja kot načrt. Zdi se, da mora tisto, kar velja na ravni Evropske unije, veljati tudi za samoregulativne mednarodne organe za standardizacijo. Zato smo od Komisije zahtevali, da sama izvede to oceno učinka, brez kakršne koli ocene mednarodnega organa.
<P>
Komisija je po dogovoru izpolnila svoje uradne obveznosti s predstavitivijo zaključkov te ocene učinka odboru za ekonomske in monetarne zadeve v začetku septembra. Kljub temu moramo v prihodnje potrditi, da je treba področje uporabe te ocene in način pogovora z vsemi stranmi nedvomno preučiti za izboljšanje spektra vprašanih, tako da se ne vključijo le tisti, znani kot pripravljavci, torej tisti, ki sestavljajo računovodske izkaze.
<P>
Z željo po napredku v tej razpravi in morda s prispevkom, da mednarodni standardi postanejo referenčni po vsem svetu, Parlament danes še vedno namerava sprejeti standard MSRP št. 8 v smislu vneme v postopku za sprejetje računovodskih standardov in tudi v smislu odgovornosti.
<P>
Z Združenimi državami se začenja pomembna razprava za določitev pogojev za sprejetje računovodskih standardov, pri čemer se zdi za nas pomembno, da pokažemo odločnost pri enakem ravnanju na jasen in odgovoren način.
<P>
Upam, da bo ta parlament jutri sprejel standard MSRP št. 8, ob poudarku, da se pri reviziji, ki je že v postopku v Upravnem odboru za mednarodne računovodske standarde, upošteva potrebo po natančnih finančnih informacijah o resničnosti dejavnosti skupine. Veliko nevladnih organizacij je zlasti občutljivih na dejstvo, da je mogoče s takimi informacijami dobiti jasnejšo sliko o dejavnostih skupine, na primer, rudarstvo v posebnem geografskem območju ali državi od države, v kateri je to pomembno, za tiste, na katere vplivajo te dejavnosti.
<P>
Končno, v zadnji točki ponovno opozarjam Komisijo, da menimo, da je rezultat tega postopka zelo pomemben poziv k spoštovanju evropskega glasovanja, kot zadeva enakovrednosti, in da ocene učinka, ko so izvedene, omogočajo vsem stranem izraziti svoja stališča.
<SPEAKER ID="222" NAME="Predsednik">
Poudarjam, da glasovanje ne bo potekalo jutri, ampak v sredo.
<SPEAKER ID="223" NAME="Charlie McCreevy">
komisar. - Gospod predsednik, zahvaljujem se odboru za ekonomske in monetarne zadeve za odlično delo, ki so ga opravili v zvezi s sprejetjem mednarodnega standarda računovodskega poročanja (MSRP) št. 8 - Poslovni odseki, novi standard o informacijah po odsekih.
<P>
Potem ko je Upravni odbor za mednarodne računovodske standarde novembra 2006 izdala standard, je sledila razprava o primernosti MSRP v evropskem kontekstu. Ta razprava je bila koristna. Prepričati smo se morali, da Evropska unija ne bo sprejela novega računovodskega standarda le zaradi zbliževanja z ustreznim standardom ZDA, ampak predvsem zato, ker izboljšuje kakovost finančnih informacij in je to koristno za evropsko javno dobro.
<P>
Pred sprejetjem končne odločitve sta se Komisija in Parlament maja 2007 strinjala, da bodo službe Komisije izvedle analizo možnih posledic sprejetja MSRP 8. Julija in avgusta je potekalo javno posvetovanje in zbiranje stališč zainteresiranih strani o posledicah stroškov in koristi ter celotnem učinku sprejetja MSRP 8. Na podlagi skoraj 200 prispevkov je moja služba pripravila poročilo, ki je bilo Parlamentu predloženo 10 septembra 2007. Glavna ugotovitev poročila je, da bodo koristi sprejetja MSRP 8 večje od stroškov. Razen tega je veliko udeležencev poudarilo, da bi hitra odobritev MSRP 8 odpravila negotovost glede obravnave računovodskih izkazov za obdobje, ki se konča decembra 2007.
<P>
Naj poudarim, da nismo prezrli sproženih skrbi v zvezi z uvedbo tako imenovanega upravljavskega pristopa, ki upravljanju omogoča večji odklon v primerjavi s sedanjim standardom poročanja o odsekih. Nekateri udeleženci so bili zaskrbljeni, da MSRP 8 ne vsebuje dovolj strogih zahtev za podrobne geografske informacije, ker domnevno ne zahteva dovolj podrobnosti za vsako državo posebej. Razprave z udeleženci so razkrile, da od MSRP 8 pričakujejo izboljšanje te vrste razkrivanja informacij. Razen tega se zdi, da posebnih skrbi na tem področju, po našem mnenju in mnenju večine udeležencev posvetovanja, ni mogoče rešiti s standardom računovodskega poročanja o informacijah po odsekih. To je mogoče bolje urediti z nadaljnjim razvojem okvira v zvezi z vidiki družbene odgovornosti gospodarskih družb.
<P>
Dogovorili smo se, da MSRP 8 ne sprejmemo le zaradi zbliževanja, vendar verjamemo, da je bistveno videti vprašanje tudi v širšem okviru Evropske unije, ki sprejema niz resnično svetovnih standardov. Pred nekaj leti smo se strinjali, da se Evropa ne sme odločiti za svoj niz standardov, ampak naj raje podpre in spodbuja razvoj visoko kakovostnega in svetovnega niza standardov, kot je MSRP.
<P>
Prizadevamo si za izboljšanje upravljanja Uprave za mednarodne računovodske standarde. Evropska komisija, ameriška komisija za vrednostne papirje in japonska agencija za finančne storitve so 7. novembra v skupni izjavi razglasile dogovor o prizadevanju za določene spremembe v zvezi z okrepitvijo institucionalnega okvira fundacije Odbora za mednarodne računovodske standarde (IASC). Cilj teh sprememb je okrepiti odgovornost skrbnikov fundacije, zlasti z zamenjavo sedanjega postopka samoimenovanja za imenovanje skrbnikov s postopkom, v katerem so za končno potrditev skrbnikov odgovorni javni organi.
<P>
V skupni izjavi je priznan tudi pomen nadaljnje krepitve predpisanega postopka Upravnega odbora za mednarodne računovodske standarde, vključno z izvajanjem ocene učinka. Ta dogovor zagotavlja trdno podlago za reševanje skrbi, ki jih je sprožil ta parlament. Prav tako izraža vprašanja, ki so opredeljena v dveh poročilih o spremljanju za Ekonomsko-finančni svet o upravljanju Upravnega odbora za mednarodne računovodske standarde. Za razvoj podrobnejših predlogov v prihodnjih mesecih bomo sodelovali z Odborom za mednarodne računovodske standarde in mednarodnimi partnerji. Seveda bomo v tem procesu ohranjali tesen dialog z Evropskim parlamentom. Prepričan sem, da bo rezultat tega procesa zagotovil standarde, ki bodo ustrezali evropskim potrebam ter bodo lahko sprejemljivi in uporabni za vse zainteresirane strani v EU in tudi po svetu.
<P>
Naj končam. Hitro sprejetje MSRP 8 je pomembno zaradi dveh razlogov. Izboljšuje kakovost finančnih informacij in zagotavlja varnost vsem udeležencem na trgu. Razprave zadnjih mesecev so pokazale, da je večje vključevanje Evropskega parlamenta v postopku potrditve nujno. Komisija bo še naprej sodelovala z Upravo za mednarodne računovodske standarde in fundacijo IASC ter z mednarodnimi partnerji za zagotavljanje, da je proces razvoja mednarodnih računovodskih standardov v celoti odgovoren, pregleden in izpolnjuje potrebe evropskih zainteresiranih strani.
<SPEAKER ID="224" NAME="Alexander Radwan">
v imenu skupine PPE-DE. - Gospod predsednik, komisar, postopek standarda MSRP št. 8 je značilen za današnje stanje v zvezi z izvajanjem, odobritvijo MSRP v Evropi. Zelo jasno želim povedati že na začetku, tistim, ki morda vedno domnevajo nasprotno od Parlamenta, da je večina Evropskega parlamenta za MSRP, svetovni standard, in za enako smer, pravo smer.
<P>
Ta postopek MSRP moramo preučiti, zlasti v zvezi s tem, ali je zdaj vse v zvezi s tem urejeno: Komisija Evropskemu parlamentu predloži standard v kratkem času, ki naj bi ga Komisija in industrija izvedle razmeroma hitro, zato pritisk v industriji vedno bolj narašča, pri čemer tisti, ki so to dolžni utemeljiti državljanom v praksi, ne dobijo priložnosti za pripravo mnenja o tem.
<P>
Komisija je odredila ustrezno fazo, vendar moramo opraviti nekaj odkritih pogovorov o trenutnem dogajanju, ker je zdaj faza izvajanja naknadno odložena. Da se to v prihodnje prepreči, je bistveno, da se zakonodajne institucije, kot je Evropski parlament, pravočasno obvesti o delu. Pozdravljam objavo Komisije prejšnji teden, skupaj s SSI, Japonci in združenjem IOSCO. Organizacija MSRP je takrat, v zvezi z zagotavljanjem svojega upravljanja, predstavila pravilen, vendar veliko prepozen korak k ustrezni legitimizaciji in upravljanju. Kot Evropski parlament moramo biti posebno pozorni, ali se upoštevajo demokratična pravila.
<P>
To ne pomeni, da mora biti Evropski parlament neposredno vključen, vendar bomo lahko le, če postopek deluje pravilno, zagotovili, da v prihodnje deluje čim bolje pri izvajanju vsakega posameznega standarda, pri čemer se bomo lahko v prihodnje posvetovali glede vsakega posameznega standarda.
<SPEAKER ID="225" NAME="Sharon Bowles">
v imenu skupine ALDE. - Gospod predsednik, sprejetje standarda MSRP 8 bo našim podjetjem omogočilo uporabo standarda za tekoče proračunsko leto in končalo negotovost.
<P>
Upravljavski pristop bo podjetjem omogočil javno poročanje, z enako strukturo kot za poročanje znotraj podjetja, in s tem zmanjšal breme poročanja. Uporabniki bodo imeli dostop do informacij, ki so se prej ohranjale le znotraj podjetja. Torej je MSRP 8 uspeh za podjetja in vlagatelje.
<P>
Vendar sem zaskrbljena zaradi ocene učinka, ki upošteva vzorec o katerem sem prej govorila. Tokrat so med vprašanimi prevladovali proizvajalci in ne uporabniki, pri čemer v zvezi z uporabniki ni bilo vprašanj o primerljivosti. Uporabiti bo treba bolj proaktiven pristop v zvezi z ocenami učinka na splošno in v tem primeru gotovo ni pomagalo, če je kdo upal, da v sektorju vprašanih ni sproženih ključnih vprašanj.
<P>
Razen tega so nekatere obrazložitve v poročilu zelo skromne. Pravzaprav je to po mojem mnenju take vrste dokument, ki se napiše pred srečanji z upanjem, da se doseže sporazum.
<P>
V zvezi s tem sem zelo britanska in želim, da imajo zapisniki, odgovori in poročila tako obliko, kot da so bili oblikovani po dogodku.
<P>
Obžalujem, da so morala evropska podjetja čakati na naše sprejetje standarda, vendar od Parlamenta ni mogoče pričakovati privolitve le po navodilu, brez dovolj časa in ustreznih informacij za oceno.
<P>
Vendar sem zadovoljna, da se je sodelovanje nedavno izboljšalo, in se veselim nadaljevanja tega.
<SPEAKER ID="226" NAME="Piia-Noora Kauppi" AFFILIATION="PPE-DE">
Gospod predsednik, pomen ustreznih računovodskih standardov ne more biti pretiran. V današnjem svetu je vedno večja potreba po jasnih, primerljivih in zadostnih informacijah za vlagatelje in tudi za lažje poslovanje z zmanjševanjem stroškov usklajevanja.
<P>
Zato se strinjam s kolegi o pomenu varnega poslovanja v tej zadevi. Odločitev se ne sprejema zlahka in resnično menim, da so stališča vseh kolegov, ki so omenili pravočasno oceno učinka kot pomembno orodje za iskanje uravnotežene rešitve in za prepričanje, da se obravnavajo vse zainteresirane strani in mnenja, zelo pomembna.
<P>
Seveda je treba Parlament ustrezno obveščati. Prav tako je pomembno zagotoviti, da se sistem upravljanja Uprave za mednarodne računovodske standarde pregleduje in prilagodi tako, da lahko regulativni organi podpirajo proces določanja standarda in njegove rezultate. Končno je to edini organ, ki ga imamo za čezmejni proces določanja računovodskih standardov.
<P>
Seveda kljub temu, da proces ni bil popoln, ne smemo dopustiti, da to povzroči zamudo pri delu za zapolnitev vrzeli med nami in gospodarskimi partnerji. Današnji svet je veliko bolj medsebojno povezan in v našem interesu je, da deluje čim bolj nemoteno, zato so pri tem ključni primerljivi standardi.
<P>
V okviru čezatlantskega ekonomskega sveta si obe strani močno prizadevata za to, pri čemer so standardi MSRP in poslovna poročila pomembno orodje pri doseganju vzajemnega priznavanja standardov.
<P>
Za zdaj je Upravni odbor za mednarodne računovodske standarde najboljši način, ki ga imamo. Evropske zainteresirane strani morajo biti vključene in delovanje MSRP je treba spremljati. Mogoče ga je tudi spremeniti in popraviti napake, če se pojavijo. Seveda demokracija potrebuje svoj čas, vendar je včasih nujna za odpravo napak. Veliko kolegov je omenilo, da je bila možnost Parlamenta za sprožitev nekaterih skrbi in s tem izboljšanje procesa, zelo pomembna.
<SPEAKER ID="227" NAME="Predsednik">
Ta razprava je končana.
<P>
Glasovanje bo potekalo v sredo ob 12.00.

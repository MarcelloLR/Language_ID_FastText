<CHAPTER ID="006-25">
25. Notranji trg z električno energijo (
<P>
- Pred glasovanjem:
<SPEAKER ID="117" NAME="Eluned Morgan">
poročevalka. - Gospod predsednik, Parlament je od prve obravnave spremenil svoja stališča glede Direktive o električni energiji in plinu. Rada bi le na kratko razložila, zakaj.
<P>
Poročilo v sedanji obliki je daleč od popolnosti, prepričani pa smo, da prinaša znatne pridobitve potrošnikom energije v Evropski uniji. Vprašanje pomanjkanja energije smo prvič v zgodovini uvrstili na evropski dnevni red in zagotovili smo neodvisnost nacionalnih regulativnih organov in okrepili njihovo vlogo pri zagotavljanju reda v novem sistemu.
<P>
Radi pa bi spodbudili Komisijo, zlasti pa organe, pristojne za konkurenco, k nadaljevanju dela na področju doslednega uveljavljanja pravil pri podjetjih, ki imajo v lasti proizvodne in prenosne zmogljivosti, in preprečevanja njihovega zlorabljanja položaja.
<P>
Rada bi se zahvalila kolegom za vso pomoč, ki so mi jo nudili v teh letih.

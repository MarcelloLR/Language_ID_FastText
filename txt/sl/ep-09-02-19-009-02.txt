<CHAPTER ID="009-02">
2. Vloga Nata v varnostnem ustroju EU (
<P>
- Pred glasovanjem:
<SPEAKER ID="098" NAME="Ari Vatanen">
poročevalec. - Gospa predsednica, opravičujem se, ker kradem vsem čas in ker bo kosilo zato kasneje, toda to počnem kvečjemu vsakih 10 let, zato morda ne boste imeli nič proti. Pravzaprav sem kot poslanec finskega parlamenta, ki se je v vseh letih v svojem parlamentu oglasil le enkrat, da bi rekel: "Prosim, zaprite okno."
<P>
Rad bi povedal nekaj besed v zvezi s temi tremi poročili, ki so del istega svežnja, ki vključuje poročili gospoda von Wogaua in gospoda Saryusz-Wolskega. Trenutno iščemo rešitve za finančno krizo. Povzročili smo jo sami in pravimo, da se ne sme ponoviti, toda kaj pa raison d'être Evropske unije za preprečevanje vojn in človeških kriz? Tudi te se ne smejo ponoviti in ne zgrnejo se nad nas kot streha parlamentarne stavbe v Strasbourgu. Ne bodo se ponovile, a le pod pogojem, da delujemo skupno.
<P>
Opominjam vas, da ta stran Parlamenta nima monopola nad mirom. Mir pripada vsem. Vzpostavljanje miru je naša skupna dolžnost. Nekoliko je podoben ljubezni. Je brezpogojen. V tem življenju moramo biti idealistični. Gledati moramo daleč naprej, kot takrat, ko tečemo v gozdu. Ko tečemo v gozdu, ne gledamo pod noge. Gledamo daleč proč, tako da vemo, kam gremo, in samodejno postavljamo noge na pravo mesto. To moramo narediti. Biti moramo neizprosno odkriti in se spomniti, zakaj je bila ustanovljena EU: da vzpostavi mir.
<P>
Pravim le, da če želimo spoštovati dediščino gospoda Monneta in naših prednikov, moramo pripadati eni sami stranki in ta stranka se mora v zvezi z vzpostavitvijo miru imenovati "stranka 'Da, zmorem'". Samo tako nam bo zgodovina stoje ploskala. In okno je odprto.
<SPEAKER ID="100" NAME="Ari Vatanen">
poročevalec. - Gospa predsednica, opravičujem se, ker sem porabil toliko časa Parlamenta. Želim le izbris naslednjega stavka o operativnem štabu EU iz odstavka 29: "poudarja, da predlog o operativnem štabu EU ponuja rešitev za ta problem;".
<SPEAKER ID="102" NAME="Vytautas Landsbergis">
v imenu skupine PPE-DE. - Gospa predsednica, imam dve ustni spremembi tega odstavka. Prva je, da se besede "človekovih pravic in pravne države" postavijo na prvo mesto med zadevnimi točkami in ne na konec. Prosim, da podprete to bolj evropsko stališče.
<P>
Druga ustna sprememba zadeva drugi del odstavka o Rusiji kot demokraciji v neopredeljeni prihodnosti. Ker obstajajo zelo suvereni koncepti o tem, kaj demokracija pomeni, bi bilo bolje nekaj dodati. Zato je moja ustna sprememba, da se za besedo "demokracija" vstavi naslednje: "in zavrne vojaške grožnje kot način političnega pritiska na svoje sosede".
<P>
Ker ne moremo podpreti takšnih politik, vas prosim, da podprete to spremembo.

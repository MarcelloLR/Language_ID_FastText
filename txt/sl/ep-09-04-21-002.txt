<CHAPTER ID="002">
Izjava predsedujočega
<SPEAKER ID="006" NAME="Predsednik">
Gospe in gospodje, v najhujšem potresu v Italiji v zadnjih desetletjih je na najhujši način izgubilo življenje 295 ljudi iz regije Abruci. Najbolj prizadeto je bilo mesto L'Aquila. Vsi smo zgroženi ob silovitosti te naravne nesreče in ob njenih tragičnih posledicah. Skoraj 40 000 ljudi je v glavnem sunku in številnih popotresnih sunkih ostalo brez doma. Ocenjuje se, da je bila ena od treh hiš v provinci L'Aquila, ki je bila še posebej prizadeta, uničena ali poškodovana. V imenu Evropskega parlamenta bi želel izkoristiti priložnost na današnjem plenarnem zasedanju in izraziti globoko sočutje vsem žrtvam tega strašnega potresa.
<P>
Prav tako bi želel v imenu vseh prisotnih izraziti najgloblje sočutje in sožalje družinam tistih, ki so umrli, ter solidarnost z Italijo, njenimi državljani in oblastmi v tem žalostnem času. Naše misli so pri tistih, ki so izgubili življenje, bili poškodovani ali ostali brez doma, in vsemi, ki jih je prizadela ta nesreča. Prosim vas, da vstanete in se jih tiho spominjate.
<P>
(Parlament je z minuto molka počastil spomin na žrtve)
<P>
Hvala.

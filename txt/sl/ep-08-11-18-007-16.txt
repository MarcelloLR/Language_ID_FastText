<CHAPTER ID="007-16">
16. EMU10: Prvih deset let ekonomske in monetarne unije ter prihodnji izzivi (
<P>
- Po glasovanju:
<SPEAKER ID="146" NAME="Reinhard Rack" AFFILIATION="PPE-DE">
(DE) Gospod predsednik, želim opozoriti na pravilnost postopka. Sedaj smo glasovali o velikem številu skupnih sprememb skupine Evropske ljudske stranke (Krščanskih demokratov) in Evropskih demokratov ter skupine socialdemokratov v Evropskem parlamentu. Naši seznami vrstnega reda glasovanja vedno vsebujejo okrajšavo PSE/PPE-DE. Glede na abecedni red so stvari precej drugačne. Ali obstaja kakšno postopkovno pravilo, s katerim je mogoče pojasniti naravno prednost socialistov?
<P>
(Medklici)
<SPEAKER ID="147" NAME="Predsednik">
Gospod Rack, veseli me, da lahko odgovorim na vaše vprašanje kar sedaj, saj mi administrativne službe sporočajo, da so navedbe tistih, ki so podpisali spremembe, in so jih politične skupine skupaj vložile, prepisane na seznam glasovanja v enakem vrstnem redu, kot so navedeni podpisi skupin. V tem primeru torej ne gre za nobeno svobodo pri uporabi abecednega reda.

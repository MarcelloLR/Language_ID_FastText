<CHAPTER ID="005-21">
21. Razvoj skupne varnostne in obrambne politike po začetku veljavnosti Lizbonske pogodbe (
<SPEAKER ID="171" NAME="Krzysztof Lisek" AFFILIATION="PPE">
(PL) Gospod predsednik, podal sem ustno spremembo. Opravičujem se za tak postopek, ampak glede na dramatične dogodke v Libiji se nam je zdelo pomembno dodati nekaj besed. Prosimo vas, da podprete spremembo, po kateri bi v tretji vrstici za besedami "izvajanje dejavnosti na terenu" dodali naslednje besede, in sicer ...
<P>
(Govornik je nadaljeval v angleškem jeziku)
<P>
- "poziva Svet, naj nemudoma zagotovi humanitarno pomoč Misrati in drugim naseljenim krajem, zlasti s pomočjo ladjevja; je zelo zaskrbljen zaradi vse večjega števila žrtev konflikta v Libiji ter zaradi poročanj, da naj bi Gadafijev režim proti civilnemu prebivalstvu uporabljal kasetno strelivo in drugo orožje".
<SPEAKER ID="173" NAME="Predsednik">
Gospod Lisek, opravičujem se, ampak ustna sprememba je bila zavrnjena, ker smo sprejeli spremembe točke 71, zato moram žal povedati, da o tem ne moremo glasovati. Točka je spremenjena s spremembo, ki smo jo dali na zapisnik.
<SPEAKER ID="174" NAME="Roberto Gualtieri">
poročevalec. - Gospod predsednik, ustna sprememba se glasi, kot sledi. Prvotno besedilo priznava, "da Nato še naprej ostaja temelj kolektivne varnosti svojih držav članic", dodatek pa se glasi "in sega preko njih".

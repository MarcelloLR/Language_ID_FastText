<CHAPTER ID="006-01">
1. Izvolitev evropskega varuha človekovih pravic (glasovanje) 
<SPEAKER ID="104" NAME="Margot Wallström">
podpredsednica Komisije. - Gospod predsednik, najprej želim čestitati Nikiforosu Diamandourosu, ki je bil izvoljen za evropskega varuha človekovih pravic.
<P>
Kot je lani izpostavil v svojem poročilu, se ključno delo nanaša na gradnjo zaupanja državljanov v EU in pod to se lahko vsi podpišemo. K temu pomembnemu delu moramo vsi prispevati, tako posamezniki, kot tudi institucije.
<P>
Odnosi med Komisijo in varuhom človekovih pravic so bili vedno zelo dobri in konstruktivni. Mislim, da je naše sodelovanje postalo še produktivnejše in bolj tekoče.
<P>
S poizvedbami so evropski varuh človekovih pravic in njegova ekipa veliko pripomogli k razvoju in okrepitvi kulture storitev v Komisiji. Iz kritičnih pripomb smo dobili veliko pomembnih lekcij, prav tako pa opažamo večjo pripravljenost za doseganje sporazumnih rešitev. Ta razvoj bi se moral nadaljevati in vem, da bo Komisija še naprej tesno spremljala dejavnosti varuha človekovih pravic in pozdravlja njegove predloge.
<P>
Prihodnja leta bodo zanimiva in precej zahtevna za varuha človekovih pravic. V mislih imam seveda nove možnosti, ki jih ponuja Lizbonska pogodba. Kot veste, je pravica do dobrega upravljanja vključena v Listino o človekovih pravicah.
<P>
Ne dvomim, da bo varuh človekovih pravic še povečal svoj prispevek h krepitvi demokracije v Evropi. Orodja so preglednost in institucije, osredotočene na storitve. Pri tem delu smo ga vsi dolžni podpreti.
<P>
Torej, še enkrat čestitke za vaše imenovanje in želim vam vse najboljše pri zelo pomembnih nalogah, ki ležijo pred vsemi nami.

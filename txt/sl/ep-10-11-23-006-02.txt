<CHAPTER ID="006-02">
2. Uporaba sredstev Evropskega sklada za prilagoditev globalizaciji: Noord-Brabant in Zuid Holland, oddelek 18, Nizozemska (
<P>
- Pred glasovanjem:
<SPEAKER ID="083" NAME="Lucas Hartong" AFFILIATION="NI">
(NL) Gospod predsednik, vprašanje pomoči za Nizozemsko iz evropskega solidarnostnega sklada je k sreči še vedno na današnjem dnevnem redu, a če bi bilo to odvisno od gospoda Daula, kolega poslanca iz skupine Evropske ljudske stranke (Krščanskih demokratov), tega glasovanja danes ne bi bilo in Nizozemska bi bila kaznovana, ker je zavrnila 6-odstotno povečanje v proračun EU in uvedbo evropskih davkov. Delegacija nizozemske Stranke za svobodo (PVV) meni, da je popolnoma nesprejemljivo, da je gospod Daul sploh gojil takšno zamisel. To je huda žalitev za Nizozemsko kot državo članico.
<SPEAKER ID="084" NAME="Predsednik">
Točno o tej zadevi smo razpravljali včeraj in razprava je končana.
<SPEAKER ID="085" NAME="Joseph Daul" AFFILIATION="PPE">
(FR) Gospod predsednik, gospe in gospodje, na zadnji konferenci predsednikov smo se odločili, da poročilo gospe Matera damo na današnji dnevni red. Nihče ni zahteval, da se tega poročila ne da na dnevni red. Zato je vprašanje, ki ga postavlja predsednik, naslednje: soočeni s posamezniki, kot je ta, ali bomo lahko imeli odkrite razprave, kot smo jih bili navajeni pet let? To je vprašanje, ki ga bom postavil v četrtek zjutraj. Dalje, če bodo Evropski konzervativci in reformisti še naprej dovolili tej osebi, da se udeležuje konference predsednikov, bomo spremenili način dela. To je vse, kar sem hotel povedati.
<SPEAKER ID="086" NAME="Barbara Matera">
poročevalka. - (IT) Gospod predsednik, gospe in gospodje, danes so nas pozvali k glasovanju o svežnju pomoči za Nizozemsko, ki je zaprosila za uporabo sredstev Evropskega sklada za prilagoditev globalizaciji v celotnem znesku v višini 10,5 milijona EUR.
<P>
Ta prenos notranjih sredstev v proračun Unije je še vedno mogoče izvesti v okviru običajnega postopka. Vendar obstaja nevarnost, da bodo prihodnje prošnje za pomoč, in število hitro raste, ustavljene zaradi neodobritve proračuna za leto 2011. Če bo začel od januarja veljati sistem dvanajstin, dejansko ne bo mogoče izvesti prenosov in nadaljevati z nujnimi plačili.
<P>
V teh posebnih razmerah, ko se Evropa kot celota srečuje z gospodarskimi težavami, Parlament upa na velik občutek odgovornosti držav članic, ki so se v Svetu uprle odobritvi varčevalnega proračuna, ki je v skladu s prednostnimi cilji Lizbonske pogodbe.

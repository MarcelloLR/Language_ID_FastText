<CHAPTER ID="003-03">
3. Okrepitev zmogljivosti odzivanja Evropske unije na nesreče (glasovanje)
<P>
- Po glasovanju o predlogu spremembe 37:
<SPEAKER ID="044" NAME="Iratxe García Pérez" AFFILIATION="PSE">
(ES) Gospa predsednica, predlog spremembe 37 je bil umaknjen, zato o njem ne bomo glasovali.
<SPEAKER ID="045" NAME="Predsednica">
Žal nismo bili obveščeni, da je bil predlog spremembe umaknjen, zato se je vseeno sprožilo glasovanje o njem.
<P>
- Pred glasovanjem o predlogu spremembe 15:
<SPEAKER ID="046" NAME="John Bowis" AFFILIATION="PPE-DE">
Gospa predsednica, v imenu naše skupine ter želje po dosegu kompromisa in sporazuma o tem, smo pripravljeni umakniti naslednji predlog spremembe, če poročevalec sprejme manjši ustni predlog spremembe, kot je napisano na seznamu, preprosto zato, da to ne bi bilo tako specifično, kar zadeva pozivanje k pravno zavezujoči "direktivi" in ohranjanje kot predložitev "ukrepov". Če se poročevalec strinja s tem, lahko naslednji predlog spremembe umaknemo.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Gospa predsednica, kot avtor predloga resolucije, ki ga je odbor za okolje, javno zdravje in varnost hrane skoraj soglasno sprejel, mi je žal, a ne morem sprejeti predloga gospoda Bowisa, ker njegov predlagani ustni predlog spremembe zelo ogroža bistvo besedila. Pozivam poslance, ki se strinjajo s tem, naj vstanejo.
<SPEAKER ID="048" NAME="Predsednica">
Gospod Bowis, videti je, da je na nogah več kot 40 poslancev, zato se ne moremo ukvarjati z ustnim predlogom spremembe.
<P>
(Ustni predlog spremembe ni bil sprejet.)
<P>
- Pred glasovanjem o predlogu spremembe 35:
<SPEAKER ID="049" NAME="John Bowis" AFFILIATION="PPE-DE">
Gospa predsednica, če nič drugega, vsaj malo telovadimo. Ustni predlog spremembe, ki je predlagan v zvezi s predlogom spremembe socialdemokratov, je na dnevnem redu, pri čemer ga predlagam v imenu naše skupine. Videli bomo, ali bo komu na drugi strani dvorane do aerobike.
<SPEAKER ID="050" NAME="Predsednica">
To je telovadba z ene strani dvorane na drugo.
<P>
(Ustni predlog spremembe ni bil sprejet.)

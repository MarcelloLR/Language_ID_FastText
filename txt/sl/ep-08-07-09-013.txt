<CHAPTER ID="013">
Dobrodošlica
<SPEAKER ID="333" NAME="Predsednik">
Gospe in gospodje, izpostavljam, da je v častni galeriji delegacija iz Južnoafriške republike, ki jo vodi gospod D. Obed Bapela, predsednik odbora za mednarodne odnose, vsem nam poznan po prijateljstvu z Evropo in sodelovanju pri boju proti apartheidu.
<P>
(Ploskanje.)
<P>
Gostom izrekam dobrodošlico na dvanajstem medparlamentarnem srečanju Evropski parlament/parlament Južne Afrike. To je zelo pomemben obisk. Pogostost teh obiskov krepi politični dialog, ki je ključni dejavnik skupnega akcijskega načrta, sprejetega maja lani, za izvajanje strateškega partnerstva Evropska unija/Južna Afrika.
<P>
Poudarjanje našega sodelovanja z namenom povečati mednarodno varnost in stabilnost, je nedvomno bolj nujno kot kadar koli prej zaradi sedanjih napetih regionalnih razmer v južni Afriki in zlasti zaradi krize v Zimbabveju, ki nam je vsem poznana.
<P>
Zato izražam dobrodošlico našim prijateljem iz Južne Afrike.

<CHAPTER ID="015">
Razpored dela
<SPEAKER ID="021" NAME="Predsednik">
Končna različica osnutka dnevnega reda, ki ga je pripravila konferenca predsednikov na seji v četrtek, 28. avgusta 2008, na podlagi členov 130 in 131 Poslovnika, je bila razdeljena. Ker ni predložena nobena sprememba, se dnevni red sprejme.
<SPEAKER ID="022" NAME="Hannes Swoboda" AFFILIATION="PSE">
(DE) Gospod predsednik, če pogledamo na dnevni red in predpostavljamo, da bo danes razprava o Gruziji, nimamo nobene posebne zahteve. Vendar pa bi v primeru, če bodo zamude in bo seja podaljšana ter zato razprava o Gruziji ne bo mogoča pred jutrišnjim dnem, predlagali, da se razprava o socialnem paketu preloži na septembrsko II. delno zasedanje, ker po mojem mnenju ni mogoče, da bi razpravljali o socialnem paketu in Gruziji v enem samem dopoldnevu. Želel sem samo vnaprej obvestiti Parlament o stvari.
<SPEAKER ID="023" NAME="Predsednik">
Hvala, gospod Swoboda. Mislim, da ni bilo nobenega prevajanja, zlasti v angleščino, če sem pravilno prepoznal kolege. Dovolite mi, da ponovim, kar je pravkar povedal gospod Swoboda. G. Swoboda pravi, da bi bilo treba razpravo o socialnem paketu, če razprave o današnjem vrhu ne bo danes, temveč bo potekala jutri, potem preložiti do septembrskega II. delnega zasedanja, ker bo časa, dodeljenega za to razpravo, zmanjkalo zaradi pogovora o današnjem vrhu. Tako sem to jaz razumel. Soglašamo s tem? Zdi se, da se. S tem smo prišli do enominutnih govorov o pomembnih političnih vprašanjih na podlagi člena 144 Poslovnika.

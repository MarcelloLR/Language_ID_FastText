<CHAPTER ID="002">
Izjava predsednika
<SPEAKER ID="006" NAME="Predsednik">
Teroristična organizacija ETA je 1. decembra v Capbretonu v Franciji ustrelila dva pripadnika španskih varnostnih sil. Mlad, 24-letni španski policist Raúl Centeno je umrl takoj, drugi policist, Fernando Trapero, star 23 let, pa je bil hudo ranjen in je umrl prejšnjo sredo.
<P>
Gospe in gospodje, v imenu vseh vas želim izraziti iskreno sožalje družinama žrtev.
<P>
Prav tako želim posredovati sporočilo solidarnosti Špancem, španskim oblastem in državnim demokratičnim institucijam ter zlasti varnostnim silam. Evropski parlament obsoja vsakršno uporabo nasilja kot sredstva za dosego cilja. Terorizem je napad na svobodo in demokracijo. Proti terorizmu se je treba boriti in ga odpraviti z vsemi razpoložljivimi sredstvi pravne države. Za terorizem ne sme biti nobenega opravičila. V boju proti terorizmu ne smemo popuščati. Tako teroristične grožnje ne bodo nikoli spravile demokracije na kolena.
<P>
Prepričan sem, da se vsi strinjamo glede teh načel. Hvala.
<P>
(Ploskanje.)

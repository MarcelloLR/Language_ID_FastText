<CHAPTER ID="012">
Razpored dela
<SPEAKER ID="026" NAME="Predsednik">
Končni osnutek dnevnega reda, ki je bil sestavljen na konferenci predsednikov v četrtek, 22. oktobra 2009, v skladu s členom 137 Poslovnika, je razdeljen. Naslednji predlog spremembe je bil predložen s soglasjem političnih skupin:
<P>
Sreda:
<P>
Naslov "Izjava Komisije - Politične razmere v Hondurasu v luči volitev 29. novembra 2009" se spremeni, kot sledi: "Izjava komisije - Politične razmere v Hondurasu".
<SPEAKER ID="027" NAME="Ioannis Kasoulides">
v imenu skupine PPE. - Gospod predsednik, skupina PPE se ne strinja s spremenjenim naslovom, ki je bil na dnevnem redu v zvezi s Hondurasom, in nasprotuje predlogu, da se naslov, ki je omenjal volitve 29. novembra, izbriše. Datum volitev predstavlja zelo pomemben del celotne razprave in menimo, da bi moral ostati takšen.
<SPEAKER ID="028" NAME="Ulrike Lunacek" LANGUAGE="DE">
Gospod predsednik, govorim v prid ohranitve novega predloga, kajti na koncu dneva je že jasno, da so pogajanja v Hondurasu spodletela. Ni skupnega predloga za te volitve. Volitve so nezakonite, ker je sedanji predsednik prišel na oblast z državnim udarom. Zato pozivam Parlament, da soglaša s predlogom predsedstva, da volitve črtamo.
<SPEAKER ID="029" NAME="Alojz Peterle">
(SL) Jaz se zelo zavzemam za to, da ohranimo dnevni red nespremenjen. Jaz sem bil v delegaciji Evropske ljudske stranke, ki se je v Hondurasu imela priliko seznaniti z razmerami tam, in napačna je predstava, da se bodo volitve 29. novembra zgodile zaradi dogodkov v juniju. Volitve so bile razpisane pol leta prej in nimajo kakšne posebne zveze s kasnejšim političnim razvojem, in ta razvoj tudi ni mogel vplivati na to, da bi se pojavili novi kandidati. In jaz mislim, da so volitve 29. novembra del rešitve, ne del problema. Mislim, da govorijo vsi razlogi za to, da ohranimo dnevni red in da podpremo demokratični razvoj te države v prihodnje.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Gospod predsednik, želim opozoriti na pravilnost postopka: nimam s seboj volilnega lističa, ker ni bilo načrtovano, da bo glasovanje potekalo sedaj, zato vas prosim, da zabeležite moj glas za ohranitev nespremenjenega razporeda dela. Ob tej priložnosti me volilna naprava ne more nadomestiti.
<SPEAKER ID="031" NAME="Predsednik">
Gospe in gospodje, vsem, ki imate enako težavo, želim povedati: hvala, ampak ne zahtevajte besede. Lahko zabeležimo želje vsakega od vas, vendar pa se te želje ne morejo upoštevati za namen glasovanja ali štetja glasov. Upoštevajo se samo v zapisniku, ne pa za namen štetja glasov. Žal mi je, ampak svoj volilni listič morate vedno imeti pri sebi, saj lahko glasovanje poteka kadar koli.
<P>
(Parlament je zavrnil predlog)
<P>
(S tem je bil določen razpored dela)
<P>
(Seja je bila prekinjena ob 16.05 in se je nadaljevala ob 16.15)

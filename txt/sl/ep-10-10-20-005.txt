<CHAPTER ID="005">
Slavnostna seja - Vmesni nagovor predsednika Evropskega parlamenta Jerzyja Buzka
<SPEAKER ID="121" NAME="Predsednik">
Kolegi, pripravil sem kratek govor, kot sem vam obljubil pred letom dni.
<P>
Smo na sredi mojega predsedovanja. Na začetku sem vam obljubil, da vas bom obveščal o svojih dejavnostih.
<P>
Kot predsednik Evropskega parlamenta predstavljam vse vas. Kamor koli grem in kar koli počnem, vedno mi je v čast in v veliko odgovornost, da nastopam v imenu tega prestižnega zbora.
<P>
Vendar pa ta govor ni o meni: ta govor je o vas in vašem delovanju. Je o vseh nas, o naših skupnih dosežkih v Evropskem parlamentu v zadnjih 15 mesecih ter o tem, kar nas še čaka.

<CHAPTER ID="005-07">
7. Organizacija delovnega časa (
<P>
- Po glasovanju:
<SPEAKER ID="089" NAME="Alejandro Cercas">
poročevalec. - (ES) Gospod predsednik, najprej bi se rad zelo na kratko zahvalil vsem mojim kolegom poslancem in jim čestital za ta uspeh, ki pripada vsem skupinam Parlamenta. To je zmaga za celoten Parlament.
<P>
(Aplavz)
<P>
Zahvaliti se moram dvema milijonoma evropskih zdravnikov in milijonu študentov za delo, ki so ga opravili, prav tako pa se moramo zahvaliti Evropski konfederaciji sindikatov in vsem nacionalnim sindikatom, ki so trdo delali.
<P>
Gospod predsednik, pomembno je, da Svet opozorimo, da ne gre za zamudo, ampak za priložnost, s katero lahko popravimo napačno odločitev. Na to bi moral gledati kot na priložnost, da našo agendo približamo agendi državljanov. Komisijo moramo pozvati, da prevzame vlogo sodnika, hkrati pa se odreče vlogi Sveta, ki jo je opravljala v zadnjih treh letih. Ko bo enkrat prevzela vlogo sodnika, preidimo na usklajevanje, tako da bo usklajevanje dela in družinskega življenja postala realnost, skupaj s socialno Evropo.
<P>
(Bučen aplavz)
<SPEAKER ID="090" NAME="Jan Andersson" AFFILIATION="PSE">
(SV) Iskreno bi se rad zahvalil Alejandru in vsem ostalim, ki so sodelovali pri tem vprašanju. Ne vidim, da bi bil Svet danes navzočen. Skušali smo opraviti pogajanja s Svetom, vendar se niso bili pripravljeni usesti za pogajalsko mizo. Sedaj lahko v Parlamentu vidimo veliko večino. Usedimo se sedaj za mizo, da bomo lahko pripravili dobro direktivo o delovnem času. Sedaj bomo poznali mnenje Parlamenta z veliko večino.

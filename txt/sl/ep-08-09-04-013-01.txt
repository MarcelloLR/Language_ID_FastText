<CHAPTER ID="013-01">
1. Državni udar v Mavretaniji (glasovanje)
<P>
- Pred glasovanjem:
<SPEAKER ID="249" NAME="Colm Burke" AFFILIATION="PPE-DE">
Gospod predsednik, opravičujem se za svojo zamudo pri predhodni razpravi. Zamudil sem, ker smo poskušali sprejeti pogoje glede ustnega predloga spremembe, ki se nanaša na odstavek 8. Navedel bom sprejeti ustni predlog spremembe: "je seznanjen, da je vojaška hunta napovedala nove predsedniške volitve, vendar obžaluje, da v nasprotju s hunto, ki je bila na oblasti med letoma 2005 in 2007, ni sprejela nobene zaveze glede nevtralnosti na volitvah; od vojaških sil, ki so na oblasti, zahteva, da brez odlašanja sprejmejo program za ponovno vzpostavitev demokratičnih institucij, ki bi predvideval oblikovanje prehodne vlade ob soglasju vseh političnih sil."
<P>
V zvezi z odstavkom 10 je treba popraviti tiskarsko napako, kakor je bilo dogovorjeno med razpravo. Zadnja vrstica odstavka 10 se glasi "kar bi lahko pomenilo zamrznitev pomoči, z izjemo hrane in humanitarne pomoči."
<P>
(Parlament se je strinjal, da sprejme ustni predlog spremembe.)

<CHAPTER ID="005">
Sporočilo predsedujočega
<SPEAKER ID="012" NAME="Predsednik">
(Po govoru gospe Harms glej točko 4.1). Da, gospa Harms. Glede zadeve, ki ste jo pravkar omenili, moram Parlament obvestiti o tem, da je predsednik Buzek podal javno izjavo, ki vam jo bom prebral.
<P>
Z veliko žalostjo sem izvedel za tragično smrt Natalije Estemirove, ki je bila danes ugrabljena v Groznem. V imenu Evropskega parlamenta želim izraziti naše sočutje in sožalje družini in prijateljem umrle.
<P>
Natalija Estemirova je bila aktivistka za človekove pravice in vodilna raziskovalka organizacije Memorial o Čečeniji. Leta 2005 je od skupine EPP v Evropskem parlamentu prejela nagrado Robert Schuman. V Evropskem parlamentu smo cenili njeno delo na področju človekovih pravic, spodbujanja demokratične odgovornosti in izvajanja načela pravne države.
<P>
Odločno pozivamo oblasti Ruske federacije, naj začnejo podrobno preiskavo njene smrti in storijo vse, kar je v njihovi moči, da odgovorne za to tragično smrt privedejo pred sodišče. Evropski parlament je na čelu spodbujanja demokracije, izvajanja načela pravne države in varstva človekovih pravic. Zato je naša dolžnost, da podpremo in pokažemo solidarnost z vsemi tistimi, ki se kjer koli po svetu borijo za iste vrednote, kot je bilo to v primeru Natalije Estemirove.
<P>
(Aplavz)
<P>
Gospa Harms, predsedstvo se strinja z vašim predlogom, da z minuto molka počastimo spomin na Natalijo Estemirovo.
<P>
(Parlament se je poklonil z minuto molka)

<CHAPTER ID="006">
Članstvo v političnih skupinah: glej zapisnik
<P>

<SPEAKER ID="097" NAME="Nigel Farage" AFFILIATION="IND/DEM">
Gospod predsednik, izpostavljam člen 103(2). V odzivu na zgodovinski in, kot bi dejali nekateri, radosten izraz demokratične volje prejšnji teden na Irskem, ste včeraj kot predsedujoči dejali, da naš cilj ostaja, da začne lizbonska pogodba veljati pred volitvami drugo leto. Če se s tem strinjate, bom odločno branil ta načela v Svetu ob koncu tega tedna.
<P>
(Ploskanje poslancev drugih skupin.)
<P>
Prosili ste nas za pooblastila. Parlamentu predlagam, da zgolj pooblastila konference predsednikov niso dovolj za to in da moramo v skladu s členom 103, ki jasno določa, da "Parlament odloči, ali bo razpravo zaključil z resolucijo", našo jutrišnjo razpravo z gospodom Barrosom zaključiti z glasovanjem, da ugotovimo, ali naj vam damo pooblastila ali ne in ali so poslanci tega tako imenovanega demokratičnega parlamenta pripravljeni spoštovati irski izid ter ali "ne" tudi v resnici pomeni "ne".
<P>
(Ploskanje poslancev skupine IND/DEM.)
<SPEAKER ID="098" NAME="Predsednik">
Gospod Farage, dal sem vam besedo, ker ste zanjo prosili, vendar vam moram povedati, da je vaša zahteva vložena prepozno. O resoluciji odloča konferenca predsednikov. Zadeva se lahko ponovno izpostavi na plenarnem zasedanju, čeprav bi se to moralo storiti prej. Zdaj ste prepozni, zato zagotovo ne bo resolucije. To je v skladu s Poslovnikom in pravil se držimo. Vaša glasnost ne pripomore k moči vaših argumentov.

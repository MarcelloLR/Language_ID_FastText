<CHAPTER ID="007-06">
6. Strategija EU za Črno morje (
<P>
Pred glasovanjem o odstavku 13:
<SPEAKER ID="159" NAME="Adrian Severin" AFFILIATION="S&amp;D">
Gospod predsednik, podal bi ustno spremembo k odstavku 13. Za drugim stavkom, ki se glasi "izraža prepričanje, da bi institucionalni dialog, ki bi združil EU in Organizacijo za črnomorsko gospodarsko sodelovanje, pomenil korak naprej k vzpostavljanju resničnega partnerstva v regiji", bi predlagal vključitev naslednjega stavka: "v ta namen poziva k ustanovitvi skupne delovne skupine Odbora Evropskega parlamenta za zunanje zadeve in parlamentarne skupščine Organizacije za črnomorsko gospodarsko sodelovanje". To bi nam zagotovilo primeren instrument za uveljavitev splošne zamisli, o kateri smo se očitno dogovorili. Govoril sem s poročevalcem in zdi se, da podpira in sprejema to spremembo.

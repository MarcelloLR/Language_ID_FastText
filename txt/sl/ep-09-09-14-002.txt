<CHAPTER ID="002">
Izjave predsedujočega
<SPEAKER ID="006" NAME="Predsednik">
Pred malo več kot štirinajstimi dnevi sem sodeloval na slovesnostih v Westerplate za obeležitev sedemdesete obletnice izbruha druge svetovne vojne. Ta vojna je pahnila Evropo v grozote, zahtevala je več milijonov žrtev in razdelila našo celino za skoraj pol stoletja. Nikoli ne smemo pozabiti, da se lahko vojna in nasilje spet vrneta v našo Evropo.
<P>

<P>
Omeniti moram še eno nasilno dejanje, ki se je zgodilo to poletje. Dva pripadnika španske Civilne garde je med opravljanjem njune dolžnosti ubila ETA.
<P>
Z žalostjo obveščam Parlament o smrti gospoda Ernesta Glina, nekdanjega belgijskega poslanca tega Parlamenta, ki je umrl 10. avgusta v starosti 78 let. Gospod Gline je bil poslanec Evropskega parlamenta v letih od 1968 do 1994. Prav tako je bil v letih med 1979 in 1984 predsednik Skupine socialdemokratov.
<P>
Prav tako vam z žalostjo sporočam vest o smrti Sira Christopherja Prouta, nekdanjega britanskega poslanca tega Parlamenta, ki je umrl 12. julija v starosti 67 let. Sir Christopher Prout, ki je za tem postal Lord Kingsland, je bil poslanec Evropskega parlamenta v letih od 1979 do 1994. Prav tako je bil v letih od 1987 do 1994 predsednik Skupine Evropskih demokratov.
<P>
Preden preidemo na razprave, vas vabim, da se mi pridružite pri počastitvi spomina na tiste, ki so izgubili svoje življenje pri obrambi Evrope, in drugih, ki so svoje življenje posvetili služenju Evropi in se trudili, da bi jo preoblikovali v to, kar je zdaj postala.
<P>
(Parlament je z minuto molka počastil spomin na umrle)

<CHAPTER ID="004">
Dobrodošlica
<SPEAKER ID="102" NAME="Predsednik">
Kot predsednik danes pozdravljam 10 poslancev zakonodajne skupščine južnega Sudana, ki jih vodi govornik, gospod Wani Igga, in ki so pripotovali vse do Strasbourga, da bi obiskali Evropski parlament.
<P>
(Ploskanje.)
<P>
Zakonodajna skupščina južnega Sudana je bila ustanovljena kot posledica celovitega mirovnega sporazuma, podpisanega leta 2005 po dolgi in kruti državljanski vojni. Skupščina ima pomembno vlogo pri spremljanju izvajanja zakonodaje in izvajanja mirovnega sporazuma. V imenu Evropskega parlamenta želim povedati, da podpiramo vašo skupščino, ki se mora soočati s sedanjimi izzivi v Sudanu, zlasti zaradi volitev, ki so predvidene naslednje leto. Upamo, da bo vaš obisk pripomogel k mirni rešitvi sudanskih spopadov ter da bo spodbudil politični dialog med Evropskim parlamentom in vašo skupščino o procesu obnove po spopadih v vaši državi. Zato vas pozdravljam v Evropskem parlamentu.

<CHAPTER ID="016">
Obrazložitev glasovanja
<P>
Ustna obrazložitev glasovanja
<SPEAKER ID="477" NAME="Predsednik">
Zdaj bomo prešli na današnje obrazložitve glasovanja. Prepričan sem, da bo to med vami vzbudilo močna čustva, vendar se je mnogo poslancev prijavilo k besedi in menim, da so prisotni.
<SPEAKER ID="479" NAME="Inese Vaidere" AFFILIATION="UEN">
(LV) Gospod predsednik, ni bilo jasno, glede katerega poročila lahko zdaj spregovorim. Prijavila sem se, da bi govorila o poročilih gospoda Staunerja, gospoda Maldeikisa in gospoda Corbetta. Da, rada bi nekaj povedala. Vendar nisem takoj reagirala.
<P>
Gospod predsednik, glede svežnja 5 milijard EUR, večina katerega je bila usmerjena v razvoj podeželja, bi želela poudariti dejstvo, da je zelo pomembno upoštevati ne le uradne kazalnike, pač pa tudi prave potrebe razvoja podeželja. Širokopasovni internet je potreben v vseh državah članicah, toda obstajajo države članice, kot je moja, kjer so potrebne izboljšave cestne infrastrukture ter drugi ukrepi za ohranitev podeželske krajine. Pozivam vas, da gledate bolj v smeri politike konvergence in kohezijske politike in da namenite več podpore tistim državam članicam, ki so zašle v gospodarske težave in ki se morda nahajajo na nižji stopnji gospodarskega razvoja kot starejše države članice. Hvala.
<SPEAKER ID="480" NAME="Zita Pleštinská" AFFILIATION="PPE-DE">
- (SK) Poročilo gospe Stavreva je eno izmed treh poročil, vključeno v združen sveženj 5 milijard EUR. V kontekstu gospodarske krize lahko vidimo, da nam primanjkuje sredstev za naložbe v projekte v energetskem sektorju in za razvoj podeželja, področjih, kjer se učinki gospodarske krize najbolj poznajo. Pozdravljam dejstvo, da je Evropski parlament sprejel predlagano uredbo v okviru načrta za oživitev evropskega gospodarstva, ki namenja 1,5 milijard EUR za vse države članice preko Evropskega kmetijskega sklada za razvoj podeželja.
<P>
Podeželska območja lahko izvajajo projekte, katerih namen je razvijanje širokopasovnih internetnih povezav. Zemlja igra osrednjo vlogo v kmetijskem sektorju in raba ter upravljanje kmetijske zemlje je izjemno pomembno pri reševanju novih problemov, ki vključujejo podnebne spremembe, obnovljive vire energije, pomanjkanje vode in biotsko raznovrstnost.
<P>
Države članice bi rada pozvala, naj ne čakajo, temveč hitro in pravočasno pripravijo nacionalne načrte ter pripravijo pregledne informacije o novih pravnih določbah. Istočasno morajo sprejeti pospešene in poenostavljene postopke za izdatke in poročanje.
<SPEAKER ID="481" NAME="Neena Gill" AFFILIATION="PSE">
Gospod predsednik, moje volilno okrožje v West Midlandsu obsega tako mestna kot podeželska območja, medtem ko je širokopasovni dostop na podeželskih območjih naravnost grozljiv. Naj podam primer mesta na valižanski meji, Knighton, kjer podjetnike puščajo na cedilu slabe povezave in ki pravijo "rešite nas". Eden od mojih volivcev je želel začeti posel, ki ponuja spletne storitve - kar je bilo bistvenega pomena, saj je invaliden in je delo z doma zanj najboljša možnost. Na žalost je zaradi monopola povezava zelo slaba in nezadostna za vodenje posla.
<P>
Ta sredstva so torej bistvenega pomena za podeželska območja in za gospodarsko oživitev in želela sem zagotoviti, da bo pravično porazdeljena med vse države članice in da bodo prednostna tista območja, kje širokopasovna pokritost ne deluje. Pozivam stranke, da glede tega hitro stopijo skupaj in enkrat za vselej premostijo to nepravično digitalno razmejitev.
<P>

<SPEAKER ID="483" NAME="Christopher Heaton-Harris" AFFILIATION="PPE-DE">
Gospod predsednik, glede pravilnosti postopka ste prav povedali, da smo tukaj pozno, in zahvaljujem se tolmačem, da so ostali z nami. Vendar nismo po svoji volji tukaj tako pozno: gre za razsodbo predsedstva, ki se je zgodila predhodno ta dan - kar je neverjetno samovoljna razsodba, kar se še ni zgodilo doslej - da se obrazložitve glasovanja prestavijo na čas po razpravi namesto, kot je v skladu s pravilnikom, po dejanskem glasovanju.
<P>
Ker je torej predsedstvo takrat prekršilo naš poslovnik, smo nocoj tukaj in tisti, ki skušamo obrazložiti svoje glasovanje, delamo vse, kar zakonito smemo, da bi dvignili svoj glas v Parlamentu, ki v resnici manjšin ne posluša rad.
<SPEAKER ID="484" NAME="Predsednik">
Gospod Heaton-Harris, obrazložil vam bom pravilnost postopka v skladu s poslovnikom. Gre za čas po glasovanju, toda ne neposredno po glasovanju. Ta razlika nam omogoča različne razlage.
<P>
Prehajamo na poročilo, glede katerega sem zelo vesel, da je gospod Heaton-Harris želel povedati svoje mnenje, saj gre za poročilo gospoda Oneste.
<P>
* * *
<SPEAKER ID="486" NAME="Christopher Heaton-Harris" AFFILIATION="PPE-DE">
Gospod predsednik, neverjetno, toda poročevalca tega poročila sem sčasoma začel spoštovati in želel sem spregovoriti o peticijah na splošno, ker so mi zelo koristile. Medtem ko ljudje ne razumejo evropskih institucij in medtem ko se jih malo bojijo, včasih potrebujejo način za zabeleženje spora. Način registriranja peticij na tem mestu je v preteklosti bilo malo neroden, vendar jim je dal možnost, da problem objavijo na malo drugačnem prizorišču, ko so verjetno izkoristili že mnogo drugih možnosti. Peticije sem na to mesto prinesel od ljudi z mojega volilnega okraja; "sedem Earls Barton" je bila ena mojih najbolj poznanih zadev.
<P>
Stvar je taka, da je postopek za peticije verjetno edini postopek, ki ga je na tem mestu treba primerno varovati. Druga pravila in postopki ter mnogo drugih odborov zbledi, če jih primerjamo s pomenom Odbora za peticije.
<SPEAKER ID="488" NAME="Christopher Heaton-Harris" AFFILIATION="PPE-DE">
Gospod predsednik, podobno kot gospod Corbett ne bi želel napovedovati rezultatov drugega referenduma na Irskem in prav gotovo ne bi želel napovedovati izida volitev v regijah Yorkshire in Humber na prihajajočih evropskih volitvah. Toda gospodu Corbetu želim uspeh v vsem, kar bo počel, ko bo julija zapustil to mesto. Sprašujem se, kako se bo Parlament znašel brez svojega poročevalca pravil, moža, ki je skoraj z eno roko za kulisami uspel izničiti moč majhnih skupin in glas manjšin s tega mesta.
<P>
To poročilo morda ni tako slabo, toda ker ni tako slabo, si zasluži nadaljnje preučevanje, ker so pogosto spremembe pravil na prvi pogled popolnoma pravične. Šteje pa le tisto, kar dosežejo v praksi in kako jih izvajata predsedstvi. Ko gre za sveženj glede pravilnika in njegovega sprejema v Lizbonsko pogodbo, se sprašujem, ali je šel čez mejo.
<SPEAKER ID="489" NAME="Syed Kamall" AFFILIATION="PPE-DE">
Gospod predsednik, pred nekaj tedni smo razpravljali o poročilu o totalitarnih sistemih. Takrat sem izpostavil, da obstaja skupna nit, ki povezuje nacionalni socializem in sovjetski socializem, in to je sam socializem.
<P>
Vemo, da poročevalec, gospod Corbett, verjame v evropski projekt. Odkrito pove, da verjame v nadaljnjo politično in gospodarsko povezovanje; želi si Združene države Evrope ali Zvezno republiko Evrope. Vendar v želji po doseganju teh ciljev poziva k zatrtju manjšinskih pogledov in skoraj z eno roko uničuje načelo svobode govora.
<P>
Vem, da mu ni kaj dosti mar za načelo svobode govora. Če pogledam to poročilo, bi kateri koli zlobni diktator bil ponosen, če bi imel gospoda Corbetta na svoji strani.
<SPEAKER ID="490" NAME="Daniel Hannan" AFFILIATION="NI">
Gospod predsednik, od leta 2004 sem spoznal mnogo novih kolegov iz držav pristopnic in ponosen sem, da so nekateri izmed njih moji prijatelji. Ko govorimo o slabih časih, v katerih so živeli, se mi zdi najbolj presenetljivo, da življenje v državah SEV ni bilo strašno zaradi odsotnosti demokracije niti odsotnosti lastninskih pravic, pač pa zaradi odsotnosti varne vladavine prava. Če si bil problematičen kritik režima, se ti ni sodilo. Tvoje življenje je pač postalo oteženo - vozniško dovoljenje je skrivnostno izginilo med pošto, otroci niso bili sprejeti na univerzo, najti nisi mogel nobene druge zaposlitve kot težko fizično delo.
<P>
Skrbi me, da se podoben dvojni standard začenja pojavljati v naših institucijah. Ko je Václav Klaus prišel sem, so poslanci tulili, klepetali in mu klicali kot trop podivjanih opic, nihče izmed njih pa ni bil niti oštet. Ko pa smo protestirali za referendum, nas je 14 dobilo kazni. Zlati Krščanski demokrati lahko zagrešijo očitno goljufijo in jo odnesejo brez posledic, ko pa je avstrijski evroskeptik fotografiral ljudi, ki se vpisujejo na srečanje, ki ga ni bilo, je prejel kazen za nekaj tisoč evrov, ker naj bi nepravilno izpolnil obrazec. Morda si mislite, da jaz ne morem tega reči. Nisem živel pod tem sistemom, toda Václav Klaus je in ko nas opozarja, naj se tja ne vračamo, mislim, da bi ga morali poslušati.
<SPEAKER ID="491" NAME="Richard Corbett" AFFILIATION="PSE">
Gospod predsednik, odkrito povedano, še nikoli v življenju nisem slišal večjih bedarij, kot so bile izrečene glede tega poročila. "Diktatorstvo in manipulacija"? Zakaj pa ga je podprla tako velika večina, če je tako negativno poročilo?
<P>
Prva napaka, ki so jo njegovi obrekovalci naredili, je, da ne omenja Lizbonske pogodbe ali izvajanja Lizbonske pogodbe. Ta del je bil dan na stran, da ga bo obravnaval naslednji Parlament in ne mi danes. Zdi se, da njegovi nasprotniki sploh niso prebrali poročila.
<P>
Glede tega, da je namenjeno utišanju manjšin, poročilo ali katero koli poročilo o pravilniku ne vsebuje niti ene same spremembe, ki bi jo jaz pripravil s tem učinkom. Ta parlament je parlament manjšin, za razliko od nekaterih nacionalnih parlamentov, kjer prevladuje večinska stranka ali izvršilec. To je parlament, kjer smo vsi manjšine in naj še dolgo velja ta raznolikost.
<P>
Kar se tiče pripomb glede prevpitja Václava Klausa, ki ni na noben način povezano s tem poročilom, vem, da je nekaj poslancev med njegovim govorom zapustilo zasedanje, toda ko je bil tukaj portugalski premier, ste vi poskušali ustaviti njegov govor s tem, da ste ga prevpili. Niste mu pustili, da bi govoril, ker niste želeli slišati njegovega proevropskega sporočila.
<P>
Tako popolnoma zavračam, kar je bilo povedano. Bojim se, da sem porabil svoj čas in ne morem pojasniti glasovanja, kot sem nameraval, povedati sem namreč hotel, da sem vesel, da je bilo moje poročilo sprejeto v celoti, ne glede na majhno napako, ki se je zgodila zaradi težav z volilnim seznamom EPP. Upam, da bomo to lahko popravili v naslednjem Parlamentu.
<SPEAKER ID="492" NAME="Inese Vaidere" AFFILIATION="UEN">
(LV) Gospod predsednik, želela bi poudariti dejstvo, da je Evropski parlament institucija, ki spodbuja demokracijo tako po vsej Evropi kot notranje, v Parlamentu. Na žalost to poročilo vsebuje številne točke in številne vrste argumentov, ki jih nisem mogla podpreti. Čeprav so bili za njimi najplemenitejši nameni, mislim, da v Evropskem parlamentu ne bi smeli podpreti pravila, ki je restriktivno in usmerjeno proti posamezniku. Podobno menim, da dajanje pravice predsedniku Evropskega parlamenta, da se odloči, ali bo dovolil pisno izjavo, ne bo povečalo demokracije. Navsezadnje imajo poslanci pravico do besede. Podobno bi se lahko razprave z uporabo modrih kart sprevrgle v poravnavo notranjih računov strank. Na žalost moram voliti proti tem predlogom Evropskega parlamenta. Hvala.
<SPEAKER ID="494" NAME="Siiri Oviir" AFFILIATION="ALDE">
(ET) Ni vedno tako, da so naši nabiralniki pred vsakim poročilom polni zanimivega materiala za in proti, in to je vzrok za skrb ter nepravično. Glasovala sem za skupno stališče za sprejem poročila, saj sem zadovoljna, ker so bili podprti predlogi, da morajo državni ukrepi, ki vplivajo na dostop porabnikov do interneta, spoštovati temeljne pravice. Vprašanja varovanja zasebnosti in varstva potrošnikov, povezana z elektronskimi komunikacijami, so prav tako bila rešena na enoten način.
<SPEAKER ID="495" NAME="Christopher Heaton-Harris" AFFILIATION="PPE-DE">
Gospod predsednik, to poročilo sega v srž tistega, kar ljudje mislijo, da dobivajo od Evropske unije. Mnogi ljudje v Britaniji so mislili, da so deležni neke vrste gospodarske, na trgovini temelječe Evrope in da gre za Evropo delovnih mest. Gospod Leinen nam je prej povedal, da gre bolj za socialno Evropo.
<P>
V poročilih gospoda Harbourja in gospe Trautmann smo se predvsem odločali. Odločili smo se, da ne želimo imeti nadaljnjega ukrepa enotnega trga. Ljudje, ki so nam pisali, zaskrbljeni zaradi tega poročila, niso razumeli, da je pravzaprav šlo za ukrep enotnega trga.
<P>
Če ste si pred tem poročilom nezakonito prenašali stvari - na primer glasbo in filme - vas je lahko vaš ponudnik internetnih storitev blokiral in brez obvestila zaprl vaš račun. S tem poročilom bi kompromisni predlog pomenil, da bi moral stopiti z vami v stik in vi bi lahko to izpodbijali. S svežnjem, ki je šel skozi - ki bo verjetno še leta podvržen usklajevanjem - imamo položaj, kjer moraš na sodišče, da bi zaprl nekaj, kar so resnično lahko nezakonite in ogabne strani, in tega si Evropejci gotovo niso želeli.
<SPEAKER ID="496" NAME="Syed Kamall" AFFILIATION="PPE-DE">
Gospod predsednik, resnično bi rad obrazložil svoje glasovanje, posebej del o e-zasebnosti poročila gospoda Harbourja. Mislim, da se v času, ko skušamo doseči pravilno ravnotežje med nacionalno varnostjo in državljanskimi svoboščinami, mnogo od nas boji, da vse več vlad o nas zbira vse več osebnih podatkov. Skoraj vsak dan v britanskem tisku beremo zgodbe o našem velikem bratu laburistični vladi, ki zbira vse več osebnih podatkov o posameznikih in, čeprav so dokazano nedolžni, ne želijo teh podatkov vrniti. Toda zahvaljujoč sodbi Sodišča Evropskih skupnosti bodo podatki nekaterih nedolžnih ljudi zdaj vrnjeni.
<P>
Zanimivo je, da smo prav tako govorili o dejstvu, da je treba potrošnikom povedati, če je prišlo do kršitve osebnih podatkov na elektronskih komunikacijskih mrežah. Nekaj pri tem manjka, in sicer nismo govorili o tem, kaj se zgodi, če storitve informacijske družbe, kot sta Google ali Facebook, izgubijo osebne podatke, in zadovoljen sem, da v tem poročilu pozivamo Komisijo, naj zadevo razišče.
<SPEAKER ID="497" NAME="Ewa Tomaszewska" AFFILIATION="UEN">
(PL) Gospod predsednik, telekomunikacijski sveženj je bil predpis, ki je opomnil naše državljane, naj bodo nenavadno aktivni. Uporabniki interneta, najsi združeni ali posamično, so bili odločeni braniti svoje pravice do prostega dostopa do informacij in tega, da so lahko aktivni na internetu brez zunanjih omejitev. Prestiž je, da lahko poslanec s pomočjo neposrednih signalov izve, kaj volivci pričakujejo, in volivcem gre zahvala, da sem temu glasovanju posvečala dovolj pozornosti. To daje upanje za Evropo državljanov in ta Evropa ne bo obstajala samo za uradnike. Želela bi se zahvaliti vsem tistim, ki ste nam poslali elektronsko pošto glede tega.
<P>
Na žalost sem se zaradi polemike na začetku glasovanja dvakrat zmotila pri svojem glasovanju, toda na srečo to ni vplivalo na izid glasovanja.
<SPEAKER ID="499" NAME="Siiri Oviir" AFFILIATION="ALDE">
(ET) Sprejem pravne osnove nam omogoča, da za državljane Evropske unije utrdimo napredek, ki je bil narejen na področju visokohitrostnih stalnih internetnih povezav, brezžičnih komunikacij in razvoja storitev z visoko dodano vrednostjo, ter dosego 100 % pokrivnosti širokopasovnega interneta. Potrebujemo pravne določbe, ki bodo urejale pravice posameznikov za uporabo interneta. Zaradi teh stališč sem podprla poročilo gospe Trautmann.
<SPEAKER ID="500" NAME="Daniel Hannan" AFFILIATION="NI">
Gospod predsednik, zdaj vidim, da se Bruselj želi polastiti interneta. Komisarka Reding pravi, da ne moremo dopustiti, da internet regulira zasebno podjetje in, kar je v njenih očeh še slabše, zasebno podjetje s pogodbenim razmerjem z ameriškim ministrstvom za gospodarstvo.
<P>
To je ista komisarka Reding, ki se je kljub veliki konkurenci domislila najbolj neumnega razloga, ki sem ga v zadnjem mandatu slišal od Komisije, in sicer da potrebujemo domeno .eu, da bi internet postal dostopnejši ženskam.
<P>
Internet deluje. Trenutni sistem imen domen in registracij izvrstno deluje. Ali lahko imenujete eno samo politiko EU, ki je pol tako uspešna kot internet? Skupna kmetijska politika? Skupna ribiška politika? Mislim, da ne. Tožilstvo počiva.
<SPEAKER ID="502" NAME="Siiri Oviir" AFFILIATION="ALDE">
(ET) Jasno se moramo zavedati, da je potrebno učinkoviteje uveljavljati načela enakega obravnavanja žensk in moških, ki delajo kot samostojni podjetniki, in zakoncev, ki jih pri tem podpirajo. Pred dvaindvajsetimi leti je bila sprejeta ustrezna direktiva. Evropski parlament in Komisija sta nenehno pozivala k oživitvi te direktive, ker je čas zahteval svoj davek.
<P>
Danes smo dosegli točko, ko smo sprejeli spremembe k tej direktivi, sprejeta pa je bila tudi nova direktiva, ki izboljšuje položaj zakoncev, ki pomagajo samozaposlenim osebam, naj bo to v kmetijstvu, domači obrti, trgovini, malih in srednje velikih podjetjih ali svobodnih poklicih. To odločitev sem pozdravila in podprla poročilo.
<SPEAKER ID="503" NAME="Predsednik">
Po moji uri smo pravkar začeli zadnji dan našega zakonodajnega dela. Gospod Heaton-Harris, beseda pripada vam.
<SPEAKER ID="504" NAME="Christopher Heaton-Harris" AFFILIATION="PPE-DE">
Gospod predsednik, tema, o kateri feministična gibanja že dolgo razpravljajo, je vprašanje mater, ki ostanejo doma. Poskušal bom to obravnavati v luči sodobnih razmer s pomočjo gospe po imenu Kristen McCauliff.
<P>
Tema, o kateri feministična gibanja že dolgo razpravljajo, je vprašanje mater, ki ostanejo doma. V tretji sezoni nadaljevanke the Simpsons se "Homer je sam" ukvarja z istim vprašanjem. Na začetku pokaže Marge, ki je pod stresom, in pospešeno različico njene dnevne rutine. Kot popoln vihar, jo kombinacija šaljivcev na radiu, gost promet, nesramen voznik in Maggie, ki svojo stekleničko mleka polije po Marge in avtu, pripeljejo do živčnega zloma, zato ustavi avto na sredini mosta in povzroči popoln zastoj prometa v obeh smereh. Pojavi se lokalni novinar Kent Brockman in poroča o razmerah. Na tej točki so omenjena vprašanja spolov, o katerih poteka razprava v knjigi Ann Crittenden Cena materinstva, ko Brockman izjavi: "Preobremenjeni in premalo cenjeni gospodinji je počil film, zato je parkirala avtomobil na most."
<P>
Še bi lahko govoril o tem delu serije The Simpsons, vendar lahko rečem, da za to ni dovolj časa, zato bom preostalo predložil v pisni obliki, ker je vredno prebrati.
<SPEAKER ID="505" NAME="Predsednik">
Na žalost ne moremo imeti obrazložitev glasovanja preko videa; to bi bilo čudovito.
<SPEAKER ID="506" NAME="Syed Kamall" AFFILIATION="PPE-DE">
Gospod predsednik, ne bom niti poskušal nadaljevati tega, želel bi le čestitati gospodu Heaton-Harrisu, ker je nocoj - oziroma včeraj zvečer, odvisno, kako na to gledate - imel svoj 100. govor tukaj, in vem, da ste mu hvaležni za to.
<P>
Priznati moramo izjemno pomembno vlogo, ki jo igrajo ženske, posebej zakonske partnerke, v malih podjetjih in, še posebej v odnosu do samozaposlenih. Preden sem bil izvoljen, sem bil samozaposlen in moja žena je igrala pomembno vlogo v podjetju.
<P>
Popolnoma prav je, da to priznamo, in ko govorimo o ženskah v malih podjetjih, bi želel končati z besedami vélikega filozofa, Johna Lennona. Rekel je: "Ženska, s težavo izražam svoja mešana čustva zaradi svoje brezbrižnosti. Navsezadnje za vedno ostajam tvoj dolžnik. In ženska, skušal bom izraziti svoje notranje občutke in hvaležnost, ker si mi pokazala pomen uspeha."
<SPEAKER ID="507" NAME="Neena Gill" AFFILIATION="PSE">
Gospod predsednik, v sedanjih gospodarskih razmerah menim, da je bistvenega pomena, da naredimo vse v naši moči in podpremo člane naše družbe, ki želijo prispevati h gospodarstvu. Zato je EU v preteklosti uvedla zakonodajo za porodniški in očetovski dopust.
<P>
Delo od devetih do petih ni ugodno za vse. Zato je mnogo ljudi samozaposlenih - mnogo od njih je žensk, ki jih pogosto spregledamo. Boljše varstvo mater bi pomagalo zakoncem v kmetijstvu, trgovini in malih podjetjih ter vzpodbujalo ženske, da bi postale del teh pomembnih industrij, kjer so trenutno slabo zastopane.
<P>
Zanje je zdaj ali nikoli - žene ali življenjske partnerke, ki morajo dobiti jasen, opredeljen poklicni status in imeti vsaj isti status socialnega varstva kot samozaposlene osebe. Zanje ni možnosti "vrnitve pošiljatelju". Države članice morajo zagotoviti, da lahko zakonci, ki pomagajo samozaposlenim osebam, postanejo člani shem zdravstvenega in invalidskega zavarovanja ter pokojninskih shem.
<P>
Končati moramo to parodijo, kjer ženske izgubijo svoje pravice, ko nekoga negujejo ali mu podarijo življenje.
<SPEAKER ID="509" NAME="Inese Vaidere" AFFILIATION="UEN">
(LV) Gospod predsednik, na splošno podpiram uporabo sredstev iz Evropskega sklada za prilagoditev globalizaciji in dobro je, če lahko pomagamo tistim, ki so zašli v težave. Vendar ne vem, ali se tisti, ki so zašli v težave, vedno najdejo med najrazvitejšimi državami. Naj gre za nemške, francoske ali španske proizvajalce avtomobilov, se mi zdi, da se s podobnimi neuspehi in težavami prav tako srečujejo ljudje v manj razvitih, majhnih državah članicah. Če nekaj desetin ljudi izgubi delo, je to v državi z 2,3 milijona prebivalcev tako pomembno, kot če v velikih državah članicah delo izgubi desetkrat toliko ljudi. Zato bi zelo rada videla, da bi ta sklad bil bolj usmerjen k majhnim državam članicam, državam članicam z nižjim življenjskim standardom in kjer so grožnje brezposelnosti večje. Hvala.
<SPEAKER ID="511" NAME="Richard Corbett" AFFILIATION="PSE">
Gospod predsednik, glede tega, kar ste prej povedali, da ura kaže čez polnoč in glede cene tega za Parlament, mislim, da bom odnehal. Toda zanima me, ali nam lahko podate številko, koliko so nas nocoj stali ti trije gospodje z njihovimi recitacijami prigod gospoda Homerja Simpsona in ostalih stvari, ki so popolnoma nepomembne za naše razprave.
<SPEAKER ID="512" NAME="Predsednik">
Če se prav spomnim pravila, ko morajo naši prijatelji tolmači delati čez polnoč, so upravičeni do posebnega odmora. Zato moramo poklicati nove ekipe, da jim omogočimo zaslužen počitek.
<P>
Ob 23.59 pravilo še ne velja, ob 00.01 pa že, vendar natančnega stroška ne poznam.
<P>
* * *
<SPEAKER ID="514" NAME="Ewa Tomaszewska" AFFILIATION="UEN">
(PL) Gospod predsednik, odobravam osnutek poročila gospe Stauner, kot sem že povedala med razpravo. Podpiram lažjo uporabo Sklada za prilagoditev globalizaciji. Zelo me skrbi, da so do zdaj bili porabljeni le 3 % sklada. Moj namen je bil voliti za poročilo in želim, da se to dejstvo zabeleži. Na srečo moja napaka ni spremenila končnega izida glasovanja. Prav tako bi rada izrazila zadovoljstvo, da smo sprejeli poročili gospoda Penede in gospe Lambert.
<SPEAKER ID="516" NAME="Neena Gill" AFFILIATION="PSE">
Gospod predsednik, to poročilo smo podprli, ker gre za pravo pot k reševanju gospodarskih težav. Ta položaj moramo uporabiti in se ne zapreti vase ter klicati na pomoč, temveč razviti nove prakse in tehnologije, ki nam bodo omogočile, da bomo postali močnejši kot včeraj.
<P>
Gospod predsednik, ker dobro poznam vas in sebe, vem, da osrednji cilj naše skupine, naložbe v energetsko učinkovitost in podpora poskusom ustvarjanja pametnih mest, predstavlja fantastično priložnost za vse nas ter predstavlja vizijo za prihodnost. Skupaj z določbami o energetski varnosti, zmanjšanju emisij in ustvarjanju delovnih mest to poročilo predstavlja celostni pristop, ki bo pomenil najboljši način za uspešno gospodarstvo v prihodnosti.
<P>
Nekateri poslanci in nekatere politične stranke zavračajo idejo velikih naložb v tem času. Njihova kratkovidnost vizij mi jemlje sapo in bo dolgoročno prinesla le škodo. Jasno lahko vidimo, kaj je treba storiti, zato pozivam vlado Združenega kraljestva, da stori kar največ, da bo preko tega svežnja dala denar na razpolago.
<SPEAKER ID="517" NAME="Inese Vaidere" AFFILIATION="UEN">
(LV) Gospe in gospodje, želela bi podati zelo pozitivno oceno tako temu poročilu kot načrtu za uporabo finančne pomoči Skupnosti za projekte na energetskem področju za pomoč gospodarski oživitvi. Jasno je, da so projekti, povezani z energijo, naša prihodnost, in da bodo tiste države, ki imajo gospodarstvo z nizkimi emisijami in ki so bolj sposobne načrtovati in uvesti obnovljive vire energije, prevladale nad konkurenco. V povezavi s tem je kratek rok za predložitev in oceno projektov vzrok za skrb, ker bi lahko ponovno ustvaril dodatne težave za nove države članice. Podobno bi si res želela videti predloge Komisije in podroben program, kako povečati količine denarja, namenjene projektom energetske učinkovitosti. Prav tako bi morali nameniti pozornost izolaciji stavb, kar bi bil pomemben prispevek ne le na nacionalni, pač pa tudi na regionalni ravni. Želela bi, da bi podprli lokalno in regionalno delovanje ter delovanje posameznikov. Hvala.
<SPEAKER ID="518" NAME="Daniel Hannan" AFFILIATION="NI">
Gospod predsednik, pri vsem tem govoru o svežnjih spodbud in programov za oživitev gospodarstva smo spregledali pomemben del celote. Da bi v gospodarstvo usmerili denar, je prej ta denar potrebno potegniti iz gospodarstva. Enostranski način, na katerega smo o tem razpravljali, je dosegel vrhunec na vrhu G20, ko so se svetovni voditelji hvalili, kako so vcepili tisoč milijard dolarjev v svetovno gospodarstvo.
<P>
"V svetovno gospodarstvo": od kod je prišel, če ne - v najširšem smislu - iz svetovnega gospodarstva? Saturnovi obroči? Rdeča zemlja jeznega Marsa? Torej v resnici govorimo o tem, da vzamemo denar iz žepov davkoplačevalcev in ga damo birokracijam, nacionalnim ali mednarodnim, da ga porabijo v našem imenu.
<P>
Če bi to res bil boljši način ravnanja, če bi nam bilo bolje, da se državni uslužbenci namesto nas odločajo, kako zapraviti naše bogastvo, bi izgubili hladno vojno in bi ta razprava zdaj potekala v ruščini.
<SPEAKER ID="520" NAME="Syed Kamall" AFFILIATION="PPE-DE">
Gospod predsednik, ali se lahko na koncu zahvalim vsem tolmačem in vsem vam.
<P>
Mislim, da je pomembno upoštevati tudi kontekst, v katerem je poročilo zastavljeno. To bo eno od številnih poročil, ki jim bomo priča glede finančnega položaja, vendar, kot je rekel moj kolega Dan Hannah, se zdi, da smo nekaj spregledali.
<P>
Kako se je kriza začela? Začela se je v Združenih državah Amerike s problemom hipotek. Kako se je začel hipotekarni problem? Ker so banke bile spodbujane ali prisiljene v posojo denarja kreditno nesposobnim strankam. Tako smo - po svetu, ne samo v Združenih državah Amerike - zgradili goro dolga.
<P>
Ko gre za reševanje problema gore dolga, imam bolj kot spodbude in dodatne finančne predpise raje pristop Jimija Hendrixa. Ko je videl goro dolga, je rekel: "Stopim h gori in jo posekam z robom dlani. Torej, stopim h gori in jo posekam z robom dlani." Mislim, da se lahko vsi učimo iz tega.
<SPEAKER ID="522" NAME="Siiri Oviir" AFFILIATION="ALDE">
(ET) Podprla sem sprejem poročila gospoda Wojciechowskija, ker verjamem, da smo s tem odpravili obstoječi primer hinavščine. Namreč, zavzemamo se za življenje različnih živali, ki živijo zunaj Evropske unije, kar je seveda pohvalno, ne vidimo pa, kaj se dogaja na našem dvorišču. Cilj tega poročila je bil odpraviti to protislovje in zdaj lahko uskladimo zakonodajo držav članic, ki se nanaša na standarde dobrobiti živali in zakola ali usmrtitve. To poročilo govori o dobri vesti.
<SPEAKER ID="523" NAME="Daniel Hannan" AFFILIATION="NI">
Gospod predsednik, ne prvič in gotovo ne zadnjič se sprašujem, kaj ima vse to opraviti z Evropsko unijo.
<P>
Načini zakola živali izražajo različne kulturne, nacionalne in verske tradicije in izjemno smo predrzni, ker se vmešavamo na to občutljivo področje.
<P>
Preostanek časa želim porabiti - ker, kot pravite, je to zadnji zakonodajni dan pred volitvami - da se najprej zahvalim vam, gospod Onesta, za vašo potrpežljivost in dobro voljo na tem zasedanju, zahvalil pa bi se tudi rad osebju, parlamentarnemu osebju in tolmačem. Če je podaljšanje te seje čez polnoč zares vodilo v ta izreden dodatni strošek, upam, da ga je nekaj šlo za njihove nadure. Izkazujejo profesionalnost, od katere bi se mnogi poslanci Parlamenta lahko kaj naučili. Drugič, predsedstvo bi prosil, da spet pogledajo pravilnik. Razlog, zakaj smo tukaj, je, ker glasovanju ni sledila, kot je posebej predpisano v členu 163, obrazložitev glasovanja. To pravi, da ko je razprava zaključena, ima vsak član pravico, da svoje glasovanje obrazloži v ne več kot 60 sekundah. Resnično me vznemirja, da smo samovoljno postavili na stran, kar pravilnik jasno določa.
<P>
Če želimo to pravilo spremeniti, je v redu. Za to obstaja mehanizem. Dokler pa je pravilo takšno, kot je, ga moramo ubogati s črko in duhom.
<SPEAKER ID="524" NAME="Predsednik">
Oprostite mi, da vam nasprotujem, gospod Hannan, vendar je Odbor za ustavne zadeve že zelo dolgo nazaj razpravljal o tem vprašanju: "po zaključeni razpravi" ne pomeni "takoj po zaključku razprave".
<P>
Trenutno smo v fazi "po zaključeni razpravi", vendar sem prepričan, da se boste vrnili k meni, da bi to spremenili - imam zaupanje v vas.
<SPEAKER ID="525" NAME="Ewa Tomaszewska" AFFILIATION="UEN">
(PL) Gospod predsednik, obredni zakol živali, ki jim povzroča izjemno trpljenje, je v nesorazmerju z našo civilizacijo. Ne verjamem, da bi katera koli vera, katere cilj je delati dobro, lahko od svojih vernikov zahtevala kaj takšnega. Takšen zakol je prej običaj divjih in primitivnih plemen in s tem se ne smemo strinjati. Če se kot argument uporablja verska toleranca, potem moramo dodati, da na svetu obstajajo vere, ki prakticirajo obred usmrtitve ljudi. Se bomo strinjali tudi s tem? Je to naša skupnost vrednot?
<P>
Zavrnitev Predloga spremembe 28 bi vsaj dala možnost ohranitve ali uvedbe prepovedi takšnih praks v določenih državah članicah. Sprejem Predloga spremembe 28 odkriva pravi, krvoločni obraz Parlamenta. Glasovala sem za poročilo kot celoto, vendar samo zato, ker druge določbe izboljšujejo položaj živali, namenjenih za zakol.
<SPEAKER ID="526" NAME="Neena Gill" AFFILIATION="PSE">
Gospod predsednik, čas usmrtitve je eno najpomembnejših, toda potencialno eno najobčutljivejših vprašanj, ki jih lahko zakonsko uredimo v Parlamentu. Tega ne moremo spregledati, ker je mnogo mojih volivcev v West Midlansu zaskrbljenih, da bo zakonodaja vplivala na njihove verske pravice.
<P>
Odločitve, ali je treba žival pred zakolom omamiti, ne bi smeli sprejemati tukaj, ampak na ravni držav članic preko odprtega dialoga in posvetovanj z verskimi skupnostmi.
<P>
Moramo se pogovarjati in ne bežati. To se mi zdi najboljši pristop k temu vprašanju. Vloga Parlamenta ni vsiljevati norm in vrednot, ampak zastopati in odsevati stališča volivcev in vzpostaviti ravnotežje. Skupaj to zmoremo. Medtem ko bi večina poslancev raje videla, da bi bile vse živali pred zakolom omamljene, moramo upoštevati pravico verskih skupnosti, da jedo meso, zaklano v skladu z njihovimi verskimi prepričanji.
<P>
Gospod predsednik, nazadnje se bi rada zahvalila vsem, ki ste danes prisotni, ker mislim, da so tukaj samo osamljeni in mi smo vam brezupno predani, ker smo iz tega razloga danes z vami.
<SPEAKER ID="528" NAME="Siiri Oviir" AFFILIATION="ALDE">
(ET) Evropski socialni modeli se trenutno soočajo s številnimi problemi, na primer z demografskimi spremembami in globalizacijo, ki prav tako vplivajo na modele, o katerih razpravljamo. Zato je treba evropske socialne modele posodobiti glede na dolgoročni razvoj dogodkov, hkrati pa je treba ohraniti njihove prvotne vrednote.
<P>
V kontekstu sedanje gospodarske krize je izjemno pomembno, da gre socialna politika z roko v roki z gospodarsko politiko. Da bi te metode bile učinkovite, morajo biti demografsko strukturirane, to pomeni po načelu od temeljev navzgor, in treba jih je izvajati na lokalni ravni, to je bliže državljanom. Prelog je bil v duhu teh načel in zato podpiram poročilo, ki je bilo pripravljeno pod vodstvom gospoda Silve Penede.
<SPEAKER ID="530" NAME="Predsednik">
Gospa Oviir, niti najmanj me ne motite, pač pa vam z veseljem povem, da ste zadnja govornica za zadnje poročilo.
<SPEAKER ID="531" NAME="Siiri Oviir" AFFILIATION="ALDE">
(ET) Včasih je dobro biti prvi in včasih je dobro biti zadnji. Omeniti bi želela naslednje: v sedanji hudi gospodarski krizi delovni trg Evropske unije nadzoruje realnost, da je vse več ljudi odpuščenih, kar bo v Evropi posledično povečalo skupno število posameznikov, ki trpijo zaradi revščine ali odtujenosti. Danes je zelo pomembno, da se skušajo socialna vključenost in s tem povezane politike trga dela doseči s celostnim in enotnim pristopom v okviru načrta za oživitev evropskega gospodarstva.
<P>
Obširno smo razpravljali o prožnosti politike trga dela. Skrajni čas je, da prav tako razpravljamo o prožnosti socialne politike. S tem želim povedati, da je treba povezati politiko dela in politiko dodeljevanja socialne pomoči. Sedanje razmere to zahtevajo. Poročilo je podprlo aktivno vključenost brezposelnih ljudi in menim, da je glasovanje za sprejem tega poročila zelo pozitivno.
<SPEAKER ID="532" NAME="Predsednik">
Gospa Oviir, vaši privrženci so ostali do konca.
<P>
Naslednje zasedanje se bo kmalu začelo, ker je že četrtek, 7. maj 2009, zadnji dan šestega zakonodajnega obdobja Evropskega parlamenta.

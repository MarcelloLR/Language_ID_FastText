<CHAPTER ID="007-15">
15. Skupaj za zdravje: strateški pristop EU za obdobje 2008-2013 (
<P>
Pred glasovanjem:
<SPEAKER ID="123" NAME="Alojz Peterle">
poročevalec. - Gospod predsednik, želel bi vas samo obvestiti, zakaj sem kot poročevalec navedel sedem minusov proti spremembam Skupine socialdemokratov. Šlo je za vprašanje moje kredibilnosti, saj je bilo šest od teh sedmih sprememb pred tremi tedni zavrnjenih v odboru ENVI. Ni bilo glasov proti in nimam razloga, da bi spremenil svoje mnenje o tem.
<P>
Drugi razlog je, da smo januarja sprejeli resolucijo o varnosti pri delu in menim, da je ta tema tam dobro pokrita. Nimam problema z vsebino, vendar pa menim, da ni potrebe, da bi nekatere elemente ponavljali v različnih resolucijah. Da bi bila zgradba besedila ustrezna, bi želel v dogovoru s poročevalci v senci predložiti naslednjo ustno spremembo. Da se spremembe 1, 3 in 4 premakne za odstavek 32, spremembo 5 za uvodno izjavo M in spremembo 6 za uvodno izjavo Q. To je samo zamenjava.
<SPEAKER ID="124" NAME="Predsednik">
Če povzamem, naš poročevalec ne predlaga spremembe besedila. Rad bi zgolj zagotovil, da službe po glasovanju preoblikujejo končno besedilo tako, kot je pravkar predlagal.

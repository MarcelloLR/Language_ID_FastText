<CHAPTER ID="008-05">
5. Vpliv varnostnih ukrepov v letalstvu ter naprav za skeniranje telesa na človekove pravice, zasebnost, varstvo podatkov in osebno dostojanstvo (
<P>
Pred glasovanjem
<SPEAKER ID="070" NAME="Manfred Weber" LANGUAGE="DE">
Gospod predsednik, v imenu skupine PPE-DE bi rad predstavil predlog. V Parlamentu se precej jasno strinjamo glede dveh stvari. Na eni strani želimo biti vključeni v postopek teh novih tehničnih različic in o tem se ne sme odločati brez Parlamenta. Rad bi se zahvalil komisarju Tajaniju, ki je poskrbel, da je tako.
<P>
Drugič, vsem nam je jasno, da je treba ta tehnični ukrep obravnavati z veliko mero rahločutnosti. Glede tega imamo številne skrbi. Merila za morebitno uporabo je treba pozorno nadzirati in o tem se strinjamo vsi v Parlamentu. V imenu skupine PPE-DE bi rad predlagal, da si damo še dodatne štiri tedne časa in preložimo glasovanje na november, ker je komisar Tajani izjavil, da bo novembra pomembna obravnava v zvezi s to temo. Skupina PPE-DE meni, da bi morali pred sprejetjem odločitve poslušati vsa dejstva. Upam, da bomo imeli za to večinsko podporo. Zato predlagamo, da se glasovanje prekine do novembra.
<SPEAKER ID="071" NAME="Martin Schulz">
v imenu skupine PSE. - (DE) Gospod predsednik, gospe in gospodje, temu predlogu bi rad nasprotoval zaradi naslednjega razloga. Res je, da nam bo obravnava gospoda Tajanija dala priložnost za pridobitev dodatnih informacij in opredelitev našega stališča. Vendar pa s to odločitvijo Svetu, ki je že sprejel resolucijo na zadnjem zasedanju Sveta ministrov za pravosodje in notranje zadeve, sporočamo, da so po našem mnenju, in to velja vsaj za mojo skupino, varnost in varnostni ukrepi bistvenega pomena. Vendar pa je uporaba naprav za skeniraje ali prikazovalnikov, ki ljudi kažejo popolnoma gole, popolnoma nesprejemljiva. To je kršenje človeškega dostojanstva in zaradi tega ni nikakor povečana varnost.
<P>
(Aplavz z leve in sredine)
<P>
To je popoln primer varnostne manije, ki se tu dogaja. Z našo odločitvijo želimo poslati jasen signal, da nasprotujemo tovrstnim ukrepom, ki so tudi iz zdravstvenih razlogov izredno sporni. Zato vas prosimo, da zavrnete predlog gospoda Webra.
<P>
(Aplavz)
<SPEAKER ID="072" NAME="Predsednik">
Hvala lepa. Skupina ALDE je pri tem predlogu zahtevala poimensko glasovanje.
<P>
(Parlament je zavrnil predlog za preložitev glasovanja)

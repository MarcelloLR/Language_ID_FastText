<CHAPTER ID="001">
Otvoritev seje
<SPEAKER ID="005" NAME="Paul van Buitenen">
v imenu skupine Verts/ALE. - (NL) Gospod predsednik, glede vprašanja o pravilnosti postopka bi rad podal zahtevo v imenu Skupine Zelenih/Evropske svobodne zveze v zvezi z jutrišnjo razpravo in glasovanjem o Uredbi (ES) št. 1073/1999 o preiskavah, ki jih izvaja Evropski urad za boj proti goljufijam (OLAF), ali z drugimi besedami o poročilu gospe Gräßle. Zdi se, da Komisija razmišlja o končanju sedanjega postopka glede nadaljnjega pregleda uredbe v zvezi z nedavnimi razkritji o nepravilnostih v OLAF in bi zato želela umakniti sedanje predloge v postopku soodločanja s Parlamentom.
<P>
V imenu skupine Zelenih bi vas želel prositi, da pri Komisiji preverite, če je res tako, in če bi dala izjavo pred jutrišnjo razpravo, tako da bo Evropski parlament vedel, ali imata razprava in glasovanje še vedno kakšno vrednost.
<SPEAKER ID="006" NAME="Predsednik">
Vprašanje je bilo naslovljeno na Komisijo. Gospa Ferrero-Waldner bo imela možnost, da nanj odgovori. Pozdravljam gospoda Jouyeta. Vsi smo prisotni, zato lahko začnemo z naslednjo točko poslovnika.

<CHAPTER ID="007-08">
8. Bela knjiga Komisije z naslovom: "Prilagajanje podnebnim spremembam: evropskemu okviru za ukrepanje naproti" (
<SPEAKER ID="093" NAME="Vittorio Prodi" LANGUAGE="IT">
Gospod predsednik, gospe in gospodje, podnebne spremembe predstavljajo resnično grožnjo, s katero se moramo soočiti, kljub različnim obsegom njihovih vplivov na naše države. Degradacija ekosistemov bo hudo prizadela zdravje naših gospodarstev in evropskih državljanov. V preteklosti smo že pozvali k podnebni diplomaciji in pravičnosti: sedaj ju moramo vzpostaviti in biti pri tem enotnega mnenja.
<P>
Prepričan sem, da mora Evropska unija še naprej ostati vodilna sila v boju proti podnebnim spremembam in da bo vsakršno odlašanje z izvedbo ukrepov, izjemno povečalo okoljske, socialne in gospodarske stroške. Najprej se moramo zavedati osrednje vloge lokalnih in regionalnih oblasti ter potrebe po sodelovanju z njimi, da bi tako bilo mogoče usklajevati okoljske in gospodarske inovacije, ki jih je spodbudil tehnološki napredek.
<P>
S spremembo bele knjige pozivamo Komisijo in države članice, naj spodbujajo javno-zasebna partnerstva, saj bi s tem pomagale financirati vse pobude, povezane s politikami prilagajanja. Skrbeti moramo za vsak kvadratni meter našega ozemlja, da bi ohranili zemljo in zadržali vodo, ter tako preprečili erozijo in napolnili vodotoke tudi s pomočjo neposrednega dovajanja površinskih voda. Da bi lahko izvedli prilagoditev, je potreben sistematični pristop, ki vključuje obnovljive vire energije.
<P>
Vsem svojim kolegom, ki so pripomogli k uspehu tega poročila, se želim toplo zahvaliti.
<P>
(Aplavz)

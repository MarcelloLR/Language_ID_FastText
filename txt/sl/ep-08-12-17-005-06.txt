<CHAPTER ID="005-06">
6. Standardi emisijskih vrednosti za nove osebne avtomobile (
<P>
- Po glasovanju:
<SPEAKER ID="084" NAME="Avril Doyle">
poročevalka. - Gospod predsednik, kot poročevalka sem želela spregovoriti pred mojim poročilom, vendar se vam zahvaljujem, da ste mi besedo predali zdaj, saj je za vse nas pomembno, da se nekaj stvari vključi v zapisnik.
<P>
Verjetno bi se danes zjutraj v Parlamentu vsi strinjali glede ene stvari in ta je, da so sporazumi na prvi obravnavi krivični tako do spoštovanja parlamentarnega postopka, kot tudi do vsebine zakonodaje, še posebej kadar je vprašanje zelo zahtevno in tehnično.
<P>
(Aplavz)
<P>
Zaradi tega morajo biti sporazumi na prvi obravnavi le izjeme in zelo redki in le izjemne okoliščine zahtevajo tako izjemen odziv.
<P>
Moja druga pripomba glede postopka je, da ne obstaja predpis, v skladu s katerim bi voditelji držav posegali v postopek soodločanja.
<P>
(Aplavz)
<P>
Medtem, ko so bili vidiki podnebnega svežnja na dnevnem redu vrha, ki je bil prejšnji teden in zahteva vrha, da mora biti vsaka revizija sprememb vidikov EU ETS obravnavana na prihodnjih vrhih, sem na naknadnem trialogu v soboto zjutraj v Bruslju dodala, ob polni podpori vseh poročevalcev v senci, novo uvodno izjavo k mojemu poročilu - naknadno k vrhu - ki jo je nato v soboto popoldan sprejel COREPER. Ta uvodna izjava poudarja edinstveno in preoblikovalno naravo zakonodaje EU ETS, vendar pa ob tem navaja, da to posvetovanje z voditelji držav in vlad v nobeni drugi zakonodaji ne sme služiti pot precedens.
<P>
Šlo je za epsko zakonodajno potovanje. Rada bi se zahvalila komisarju Dimasu in njegovi skupini, ministru Borlooju in njegovi skupini, ter še posebej veleposlaniku Léglise-Costi za obsežno delo. Rada bi se zahvalila osebju Odbora za okolje, javno zdravje in varnost hrane - hkrati pa mi dopustite, da izpostavim Virpi Köykkä za njeno naporno delo - celotnemu osebju naše skupine, moji osebni pomočnici Kavi za neumorno delo, predvsem pa mojim poročevalcem v senci in njihovemu osebju za zelo dobro kooperativno delo.
<P>
(Aplavz)
<SPEAKER ID="085" NAME="Miroslav Ouzký" LANGUAGE="CS">
Ob koncu skoraj enoletnega dela bi rad izkoristil priložnost in se tudi sam zahvalil vsem udeleženim. Predvsem se želim zahvaliti poročevalcem in poročevalcem v senci. Ne bom ponavljal, kar je že povedala poročevalka Avril Doyle. V res izrednih okoliščinah potrebujemo izredne ukrepe in francosko predsedstvo je vložilo res izjemne napore v doseganje kompromisa. Trdno sem prepričan, da je bil kompromis resnično dosežen zaradi dejstva, da podnebnega svežnja ne marajo niti bolj niti manj ambiciozni.
<SPEAKER ID="086" NAME="Predsednik">
Hvala lepa. Gospe in gospodje, upam, da govorim v imenu vseh, ko trdim, da je Evropski parlament izjemno dobro sodeloval s Svetom, pa tudi ko uradno trdim, da mora biti način, na katerega smo sprejeli odločitev o tem, prej izjema kot pravilo in da moramo v prihodnje načelno vztrajati pri prvi obravnavi, da bi tako jasno izrazili stališče Parlamenta.
<P>
(Aplavz)

<CHAPTER ID="004">
Dobrodošlica
<SPEAKER ID="052" NAME="Predsednica">
V častni galeriji pozdravljam delegacijo švicarske zvezne skupščine. Švicarsko delegacijo vodi gospa Brigitta Gadient.
<P>
(Ploskanje.)
<P>
Z veseljem vas pozdravljam v Evropskem parlamentu v Strasbourgu, v katerem ste včeraj in danes sodelovali na 27. medparlamentarnem srečanju EU-Švica.
<P>
Vem, da je nastalo nekaj zanimivih razprav o razvoju in sedanjem stanju, o prihodnjih izzivih za odnose med Švico in EU s posebnim poudarkom na dialogu EU-Švica glede vprašanj davkov, o prostem gibanju oseb in izkušnjah z zadnjo širitvijo EU, čezmejnem zagotavljanju storitev in sporazumih Schengen-Dublin, švicarskih finančnih prispevkih za širitev EU in prosti trgovini s kmetijskimi proizvodi.
<P>
Naša parlamenta že dolgo sodelujeta, že skoraj tri desetletja, zaradi česar se EU in Švica temeljito poznata. Prepričana sem, da bo izmenjava mnenj, ki je potekala ta teden, izboljšala naše parlamentarno sodelovanje.
<P>
(Ploskanje.)

<CHAPTER ID="005-06">
6. Medobratovalnost digitalnih interaktivnih televizijskih storitev (glasovanje)
<P>
- Poročilo: Weber
<P>
Pred glasovanjem:
<SPEAKER ID="090" NAME="Henri Weber  " LANGUAGE="FR">
Gospod predsednik, gospe in gospodje, z zbliževanjem televizije, telekomunikacij in interneta je televizija postala interaktivni posrednik, medtem ko so televizijski gledalci postali "igralci".
<P>
Gledalec lahko zdaj raziskuje vsebino, izbira programe in se odziva na prenose; vendar to zahteva vse več naprav. Da bi olajšali uporabo te opreme in da bi se izognili dodatnim stroškom za potrošnika, morajo biti te naprave sposobne medsebojnega komuniciranja in sodelovanja. To je znano kot "medobratovalnost".
<P>
Poročilo, ki se predstavlja danes, si prizadeva za spodbujanje medobratovalnosti v Evropski uniji. Hoče tudi zagotoviti spoštovanje pluralizma informacij in raznolikosti vsebine v novi tehnološki dobi, ki zahteva dejavno, odločno in previdno politiko javnih organov na nacionalni in evropski ravni.

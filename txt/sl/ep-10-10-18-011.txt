<CHAPTER ID="011">
Razpored dela
<SPEAKER ID="016" NAME="Predsednik">
Razdeljena je bila zadnja različica osnutka dnevnega reda, kot je bil pripravljen na konferenci predsednikov na njihovem zasedanju 14. oktobra 2010, v skladu s členoma 130 in 131 Poslovnika. Predlagane so naslednje spremembe:
<P>
Ponedeljek
<P>
ni sprememb.
<P>
Torek
<P>
ni sprememb.
<P>
Sreda:
<P>
Od Skupine Zelenih/Evropske svobodne zveze sem prejel zahtevo po odložitvi glasovanja o časovnem razporedu delnih zasedanj v letu 2012 na eno od naslednjih delnih zasedanj Parlamenta. Pripravljeni so glasovati o tem, vendar kasneje. Predlog bo obrazložil predstavnik Skupine Zelenih. Je predstavnik pripravljen?
<SPEAKER ID="017" NAME="Daniel Cohn-Bendit">
v imenu skupine Verts/ALE. - (FR) Gospod predsednik, opravičujem se, ravno sem poslušal poročilo o razmerah v Belgiji, zato vas nisem dobro razumel.
<P>
Če prav razumem, gre za glasovanju o časovnem razporedu za leto 2012. Gospod predsednik, v naši skupini, pa tudi v drugih, še razpravljamo o tem časovnem razporedu, naj ponovim, za leto 2012.
<P>
Ker ne gre za zakonodajno gradivo, o njem ni razprave in ni mogoče predlagati njegovih sprememb. O časovnem razporedu samo glasujemo. Prosimo za odlog glasovanja za eno delno zasedanje, torej na zasedanje v Strasbourgu naslednji mesec, da se bomo lahko posvetovali z drugimi skupinami glede možnosti poskusa preoblikovanja časovnega razporeda.
<SPEAKER ID="018" NAME="Francesco Enrico Speroni">
v imenu skupine EFD. - (IT) Gospod predsednik, to je prvič, da Parlament glasuje o časovnem razporedu tako zgodaj. Ne gre pa za nič izjemnega, saj je časovni razpored takšen, kot je bil vedno, in ne vsebuje nobenih posebnih sprememb.
<P>
V nasprotju z mnenjem gospoda Cohn-Bendita je spremembe mogoče predlagati in - kot kažejo elektronska sporočila - jih nekateri poslanci tudi nameravajo predložiti. Ne vidim razloga za odlaganje glasovanja, saj bomo glede na to, da časovni razpored velja za leto 2012, imeli vse možnosti za njegovo spreminjanje, če bomo menili, da je potrebno.

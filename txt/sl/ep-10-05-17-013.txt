<CHAPTER ID="013">
Razpored dela
<SPEAKER ID="026" NAME="Predsednik">
Zdaj bomo prešli na razpored dela. Končni osnutek razporeda dela, kot je bil sprejet na konferenci predsednikov 12. maja 2010 v skladu s členom 140, je razdeljen.
<P>
Ponedeljek - ni sprememb.
<P>
Torek - ni sprememb.
<P>
Sreda:
<P>
Prejel sem pismo gospoda Casinija, predsednika Odbora za ustavne zadeve, v katerem Odbor zahteva, da se Evropski parlament posvetuje z Evropskim ekonomsko-socialnim odborom in Odborom regij glede predloga za uredbo o državljanski pobudi v skladu s členoma 304 in 307 Pogodbe o delovanju Evropske unije. Pričakujem, da bo glasovanje o teh predlogih za posvetovanje potekalo v sredo ob 12.00.
<P>
(Parlament je odobril zahtevo)
<P>
Zdaj bomo prešli na dokončno določitev razporeda dela. Glede ponedeljka in torka ni bilo zahtev ali vlog glede sprememb razporeda dela. Vendar pa obstaja en predlog za sredo. Skupina Evropske ljudske stranke (Krščanskih demokratov) je zahtevala glasovanje glede poročila gospoda Czarneckija o razrešnici za izvrševanje splošnega proračuna Evropske unije za proračunsko leto 2008, Oddelek II - Svet. Gospa Gräßle bo predstavila zahtevo v imenu skupine PPE.
<SPEAKER ID="027" NAME="Ingeborg Gräßle" LANGUAGE="DE">
Gospodpredsednik, to jutro je Svet odgovoril na nerešena vprašanja preko španskega predsedstva. Eden od glavnih pogojev za glasovanje o poročilu je tako izpolnjen. Še več, preko španskega predsedstva je povečal možnosti za skupno razpravo in oblikovanje primernega postopka razrešnice ter tako izpolnil drugi glavni pogoj.
<P>
Pri tem se Svet predaja nadzoru Parlamenta - in to je mejnik, ki ga moramo priznati. Zato priporočam vsem skupinam, da volijo za vključitev sklepa o razrešnici na dnevni red. Resolucija sama pa bo obravnavana na junijskem delnem zasedanju.
<SPEAKER ID="028" NAME="Hannes Swoboda">
v imenu skupine S&D. - (DE) Gospod predsednik, zelo kratek bom. Ta predlog lahko podpremo iz navedenih razlogov. Uradno pismo je na poti v Parlament. Tudi jaz razumem to kot dober znak, da je Svet - vsaj tako upam - pripravljen pokazati preglednost in voljo za soglasje, ki ga je pokazal tukaj, tudi glede Službe za zunanjepolitično delovanje. Glede tega se strinjam z gospo Gräßle.
<SPEAKER ID="029" NAME="Bart Staes" LANGUAGE="NL">
Gospe in gospodje, reči moram, da sem presenečen, da obe veliki skupini zdaj obljubljata, da bosta glasovali glede tega poročila. V Odboru za proračunski nadzor je potekal sestanek koordinatorjev, ki sem mu sam predsedoval. Danes zjutraj so prispeli dokumenti s Sveta in temeljito sem jih pregledal. Vključujejo prilogo, ki je enaka prilogi k dokumentu, ki smo ga prejeli 10. marca.
<P>
Dejansko se potem ni nič spremenilo in zato bi rad predlagal, da volimo proti uvrstitvi poročila gospoda Czarneckija na dnevni red tega delnega zasedanja. Menim - in glede tega sem zelo odločen -, da nas Svet želi le izigrati.
<P>
(Parlament je odobril zahtevo)
<SPEAKER ID="030" NAME="Predsednik">
Glasovanje o poročilu gospoda Czarneckija bo potekalo v sredo. Rok za vložitev predlogov sprememb je torek, 18. maj do 12. ure.
<P>
Skupina Evropske ljudske stranke (Krščanskih demokratov) je zaprosila za preložitev razprave glede poročila gospe Bauer o delovnem času oseb, ki opravljajo spremljevalne dejavnosti v cestnem prometu, na naslednje delno zasedanje. Zahtevo bo predstavila poročevalka, gospa Bauer.
<SPEAKER ID="031" NAME="Edit Bauer">
poročevalka. - (HU) Gospod predsednik, 22. marca sem prejela odgovor Odbora za zaposlovanje in socialne zadeve na svojo zahtevo, da se to poročilo uvrsti na majsko plenarno zasedanje. Odbor je v svojem odgovoru navedel, da ker je do takrat manj kot mesec, kar je običajno obdobje mirovanja med 28. aprilom, ko je Odbor glasoval glede tega poročila, in tem plenarnim zasedanjem, to poročilo tako ne more biti uvrščeno na majsko plenarno zasedanje. Brez vprašanja pa se je Svet ministrov - predvidoma na priporočilo socialistične politične skupine - odločil, da ga je treba kljub temu uvrstiti na to plenarno zasedanje, ne glede na to, ali je preteklo mesec dni ali ne. Posledično politične skupine preprosto niso imele časa za oblikovanje svojih stališč glede tega poročila ali za razpravo o njem. Zato zahtevam, da to prestavimo na junijsko plenarno zasedanje.
<SPEAKER ID="032" NAME="Hannes Swoboda">
v imenu skupine S&D. - (DE) Gospod predsednik, nenavadno se mi zdi, da gospa Bauer - ki jo sicer zelo cenim - ni omenila, da je poročilo bilo zavrnjeno. Prav tako nenavadno se mi zdi, da je gospa Bauer pozabila omeniti, da je v stiku s Svetom glede poročila, ki je bilo zavrnjeno. Ne gre za običajen parlamentarni postopek. Zato je popolnoma pravilno, da se to uvrsti na dnevni red.
<P>
(Aplavz)
<SPEAKER ID="033" NAME="Corien Wortmann-Kool">
v imenu skupine PPE. - (NL) Res je, da je bil v Odboru za zaposlovanje in socialne zadeve zakonodajni predlog Komisije zavrnjen.
<P>
Vendar pa ima ta parlament dobro navado naknadnega enomesečnega obdobja mirovanja, da bi se zagotovilo, da smo dobro pripravljeni na plenarno zasedanje. V nasprotju z željami poročevalke je bilo to običajno pravo v tem primeru kršeno. Gre za zelo zapleten predlog in tudi skupine potrebujejo čas, da se pripravijo, kar je v dveh dneh nemogoče.
<P>
Zaradi tega vas prosim, da podprete poročevalkin predlog, da se glasovanje o tem predlogu preloži na junijsko plenarno zasedanje.
<P>
(Parlament je odobril zahtevo)
<SPEAKER ID="034" NAME="Predsednik">
Razprava o poročilu gospe Bauer se preloži na naslednje delno zasedanje.
<P>
Četrtek
<P>
Za četrtek obstaja naslednji predlog: Skupina Evropske ljudske stranke (Krščanskih demokratov) je zaprosila za zamenjavo razprave o aretaciji novinarja Ernesta Vardanyana v Pridnjestrski moldavski republiki, ki je predvidena za torek popoldne, z razpravo o položaju na Tajskem. Tako bo namesto razprave o aretaciji novinarja Ernesta Vardanyana v Pridnjestrski moldavski republiki, razprava o položaju na Tajskem. Zahtevo bo podrobneje razložil gospod Preda.
<SPEAKER ID="035" NAME="Cristian Dan Preda" AFFILIATION="PPE">
(RO) Prosili smo, da se razprava o položaju novinarja, ki je bil nezakonito aretiran v Pridnjestrski moldavski republiki na podlagi zaskrbljujočih obtožb, zamenja z razpravo o Tajski, v času, ko se je položaj na Tajskem v zadnjih dneh dramatično poslabšal. Pozivamo poslance iz vseh političnih skupin, da zagotovijo, da se osredotočimo na ta položaj na Tajskem.
<SPEAKER ID="036" NAME="Predsednik">
Slišali smo razlago zahteve. Kdo bi rad spregovoril v prid zahtevi?
<SPEAKER ID="037" NAME="Ioannis Kasoulides">
v imenu skupine PPE. - Gospod predsednik, položaj na Tajskem se slabša iz ure v uro, na kocki so človeška življenja; zdi se, da gre za mnogo resnejšo točko za nujno razpravo, ki jo naj Parlament obravnava v četrtek. Istočasno bi pobudniki želeli preučiti določen razvoj dogodkov glede primera gospoda Ernesta Vardanyana v tako imenovani odcepljeni državi Pridnjestrska moldavska republika. Zato se strinjam, da se to nadomesti z razpravo o Tajski.
<SPEAKER ID="038" NAME="Francesco Enrico Speroni" AFFILIATION="EFD">
(IT) Gospod predsednik, gospe in gospodje, zdi se mi, da o čemer koli že razpravljamo ali odločamo, nič se ne bo spremenilo, pa naj bo to na Tajskem ali v Pridnjestrski moldavski republiki, zato je brez pomena spreminjati stvari.
<SPEAKER ID="039" NAME="Predsednik">
Razpravo o aretaciji novinarja Ernesta Vardanyana v Pridnjestrski moldavski republiki bo zamenjala razprava o položaju na Tajskem. To so nujne zadeve, o katerih se bo razpravljalo v četrtek popoldne.
<P>
Razpored dela za naše plenarno zasedanje je bil določen.
<P>
(Parlament je odobril zahtevo)
<P>
(S tem je bil določen razpored dela)

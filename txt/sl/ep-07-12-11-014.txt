<CHAPTER ID="014">
Predlog splošnega proračuna 2008, kakor je bil spremenjen s strani Sveta (vsi oddelki) (razprava)
<SPEAKER ID="208" NAME="Predsednik">
Naslednja točka je poročilo Kyöstija Virrankoskega in Villeja Itäläja v imenu odbora za proračun o predlogu splošnega proračuna za proračunsko leto 2008, kakor ga je spremenil Svet (vsi oddelki), in o pisni predlogi sprememb št. 1/2008 (13659/2007 - C6-0341/2007) in št. 2/2008 (15716/2007 - C6-0435/2007) k predlogu splošnega proračuna Evropske unije za proračunsko leto 2008.
<SPEAKER ID="209" NAME="Ville Itälä">
poročevalec. - Gospod predsednik, kot poročevalec se zahvaljujem predsedniku odbora za proračun gospodu Bögeju. Po njegovi zaslugi je izid po spravnem postopku dobro uravnotežen. Prav tako se zahvaljujem mojemu kolegu poročevalcu gospodu Virrankoskemu za sodelovanje pri proračunskem postopku. Zelo vesel sem, da je gospod Virrankoski omogočil pilotne projekte za podporo trajnosti Baltskega morja.
<P>
Ker sem poročevalec za proračune Parlamenta in drugih institucij, je bil moj glavni cilj zagotoviti, da vsako povišanje stroškov ostane čim nižje. Zato sem ta proračun poimenoval "davkoplačevalski proračun". Ta cilj je bil dosežen, zvišanje pa ni preseglo 4 %.
<P>
poročevalec. - (FI) Opominjam vas, da se odstavek 48 v predlogu resolucije navezuje na člen 29 statuta poslancev EP. Uprava je glede tega zahtevala, da pošljemo pismo vsem vladam držav članic in jih v njem vprašamo, pod katerimi pogoji želijo, da s svojim delom nadaljujejo poslanci, ki so ponovno izvoljeni, ob upoštevanju statuta za nove poslance. Upam, da bo moj predlog spremembe v zvezi s tem sprejet in da se bo ta zadeva reševala prek kvestorjev, saj je to pravilen način za obravnavanje te zadeve.
<P>
Ker je o tem vprašanju potekala tudi javna razprava, člen 29, o katerem je odločil Svet, pomeni, da se vlade držav članic odločijo, ali bodo uporabljale stara ali nova pravila za ponovno izvoljene poslance. Poslanci sami se o tem ne morejo odločiti. Ker je to vprašanje za kvestorje, je prav, da se oni odločijo tudi o tem, ali naj pošljemo pismo.
<SPEAKER ID="211" NAME="Predsednik">
Besedo za približno dve in pol minuti predajam gospodu Virrankoskemu, ki bo tudi govoril kot poročevalec.
<SPEAKER ID="212" NAME="Kyösti Virrankoski">
poročevalec. - Gospod predsednik, oprostite, ali imam na voljo dve in pol ali pet minut?
<SPEAKER ID="213" NAME="Predsednik">
Obvestilo, ki mi ga je dal sekretariat, pravi, da imamo dva poročevalca ter da ima vsak na voljo dve minuti in pol.
<P>
Gospe in gospodje, to ni skupna razprava z dvema poročiloma, kjer en poročevalec govori o vsakem poročilu, kot se včasih dogaja. Imamo eno poročilo z dvema poročevalcema, pri čemer si oba razdelita pet minut.
<P>
Gospod Virrankoski, prosim prevzemite besedo in skušajte podati povzetek. Kot vedo vsi poslanci, sem precej prilagodljiv glede časa za govore, zato vas naprošam, da začnete z razpravo, saj smo že izgubili minuto in pol s to prekinitvijo.
<SPEAKER ID="214" NAME="Kyösti Virrankoski">
poročevalec. - (FI) Gospod predsednik, skupni proračun Evropske unije za naslednje leto je 129 149 700 000 EUR za obveznosti in 120 346 800 000 za odobritve plačil. Čeprav gre pri tem za povečanje za 5,71 %, predstavljajo plačila le 0,96 % BND, torej 9,3 milijarde EUR pod večletnim finančnim okvirom.
<P>
Brezpogojna prednostna naloga Parlamenta je postavka 1: trajnostna rast in konkurenčnost. Parlament je veliko naredil za spodbujanje financiranja dvoletnega načrta za sistem za določanje položaja Galileo in Evropski inštitut za inovacije in tehnologijo. Pri tem nam je uspelo. Svet se je strinjal s pregledom večletnega finančnega okvira, tako da bi lahko projekt Galileo lahko v celoti financirali iz proračuna EU. Prišlo je do primanjkljaja pri financiranju v višini 2,4 milijarde EUR, ko se je umaknil zasebni sektor. Parlament je vztrajal pri tem, da se primanjkljaj pokrije z denarjem iz proračuna EU. Ni bilo več vprašanja, ali bomo nadaljevali tako nejasno in razčlenjeno. Pri tem proračunskem postopku smo se morali odločiti, ali bomo nadaljevali z vsemi potrebnimi sredstvi ali bomo nemudoma prenehali.
<P>
Svet se je odločil nadaljevati, kar je dobro za Evropo. Za to se zahvaljujemo strokovnemu delu portugalskega predsedstva Svetu. Za nadomestitev potrebnih sredstev smo vzeli 1,6 milijard EUR iz letošnjih neporabljenih kmetijskih izdatkov in 200 milijonov EUR iz instrumenta za prilagodljivost, ostalo pa smo pridobili z dajanjem prednosti in prerazporeditvijo izdatkov in postavke 1a. Rešitev za projekt Galileo je bila velika zmaga za Parlament pri tem proračunskem postopku.
<P>
Drug pomemben dosežek je spodbujanje zunanjih ukrepov EU. Za to smo pridobili 70 milijonov EUR iz instrumenta za prilagodljivost. Vsa ta sredstva so potrebna za dejavnosti, kot so priprave za policijsko službo na Kosovem in spopadanje s težavnimi izzivi v zvezi s Palestino, ter za pripravo na njihovo izvedbo.
<P>
Odbor za proračun je ustvaril posebno rezervo za spodbujanje upravljanja na podlagi dejavnosti. K temu se bomo v resoluciji vrnili.
<P>
Zlasti težavno je upravljanje strukturnih skladov. Več kot polovica operativnih programov še vedno ni odobrenih. Pomembno je, da se pravilno odobrijo.
<P>
Na koncu se zahvaljujem zlasti predstavnikom portugalskega predsedstva Svetu za njihovo dobro delo. Prav tako se zahvaljujem gospe komisarki Grybauskaitza njen konstruktiven pristop in pobudo. Prav tako se zahvaljujem predsedniku odbora za proračun gospodu Bögeju, vsem koordinatorjem in poslancem. Zahvaljujem se tudi nosilcem funkcij v odboru za proračun in tistim v mojim skupini, ki jim je uspelo doseči dobre rezultate pri oblikovanju proračuna pod vsem pritiskom kratkih rokov.
<P>
S temi besedami proračun prepuščam Parlamentu v obravnavo na njegovem plenarnem zasedanju.
<P>
(Ploskanje.)
<SPEAKER ID="215" NAME="Predsednik">
Najlepša hvala, gospod Virrankoski. Opravičujem se vam za nesporazum, zaradi katerega ste najbrž zaradi pomanjkanja časa pohiteli z govorom.
<SPEAKER ID="216" NAME="Emanuel Santos">
predsedujoči Svetu. - (PT) Gospod predsednik, gospe in gospodje, veseli me, da sodelujem pri vaši razpravi o drugi obravnavi proračuna za leto 2008. Pozorno sem poslušal prva dva govora in zahvaljujem se vam za pohvalo za naše skupno delo.
<P>
Kot ponavadi je bil postopek za proračun za leto 2008 zalo zapleten in vesel sem zaradi vaše namere, da boste pri proračunu za leto 2008 v celoti spoštovali sporazum, ki sta ga dosegli naši dve instituciji na usklajevalnem sestanku o proračunu 23. novembra 2007. Ta sporazum je imel dva različna, vendar enako pomembna cilja: prvi cilj je opredeliti okvir za določanje proračuna za leto 2008, ki bi Evropski uniji omogočil ustrezno delovanje ter pravilno izvajanje njenih politik; drugi cilj je zagotoviti financiranje projekta Galileo, enega najpomembnejših projektov, ki ga je Evropska unija začela v zadnjih letih na politični, industrijski in finančni ravni. V zvezi s tem sem ponosen na vodstveno vlogo, ki sta jo skupaj odigrala Evropski parlament in Svet kot proračunski organ oblasti s podporo Komisije pri splošnem sporazumu o projektu Galileo.
<P>
23. novembra 2007 nam je uspelo doseči sporazum o proračunu Skupnosti, ki je v skladu s tako pomembnim projektom, in tako pospešiti odobritev vseh njegovih drugih zakonodajnih in tehničnih vidikov. Ta finančna odločitev nedvomno predstavlja odločilen korak pri izstrelitvi projekta Galileo v njegovo končno orbito.
<P>
Poleg tega izražam zadovoljstvo Sveta nad sporazumom, ki smo ga dosegli o proračunu za skupno zunanjo in varnostno politiko za leto 2008. To je zelo pomembna politična prednostna naloga za Evropsko unijo. Prav tako menim, da proračun za leto 2008 kot celota predstavlja uravnotežen kompromis med potrebo po zagotavljanju nujne proračunske discipline ter trdnega finančnega upravljanja na eni strani in našo dolžnostjo po izpolnjevanju pričakovanj evropskih državljanov na drugi strani.
<P>
Dodajam, da smo ta zadovoljiv rezultat lahko dosegli le zaradi sinergije med prizadevanji vseh vpletenih in dobrega ter konstruktivnega vzdušja, ki je po našem mnenju zaznamovalo celoten proces od začetka.
<P>
Zato svojega govora ne morem končati, brez da bi izkoristil to priložnost, da se osebno zahvalim predsedniku odbora za proračun gospodu Reimerju Bögeju za njegovo odkritost in željo po dialogu, ki ju je pokazal med pogajanji, ter tudi poročevalcema gospodu Virrankoskemu in gospodu Itäläju za njuno konstruktivno medinstitucionalno sodelovanje. Prav tako se iskreno zahvaljujem svojim kolegom iz "proračunskega" Sveta ter vsem, ki so z njimi sodelovali, za trdno podporo, ki so jo nudili predsedstvu Sveta. Posebna zahvala gre gospe komisarki Daliji Grybauskaitė, ki je v celoti odigrala svojo vlogo nevtralne posrednice, na koncu pa se zahvaljujem osebju treh institucij, ki so sodelovali pri teh pogajanjih, za njihov dragocen in strokoven prispevek. Najlepša hvala vsem.
<SPEAKER ID="217" NAME="Dalia Grybauskaitė">
komisarka. - (LT) Čestitke vsem. Naj vas spomnim, da je Evropska komisija med predstavitvijo osnutka splošnega proračuna za leto 2008 največji delež izdatkov dodelila vlaganjem v razvoj gospodarske rasti. Takega primera v evropski finančni zgodovini še ni bilo, ko sredstva, dodeljena razvoju gospodarske konkurenčnosti, predstavljajo največji delež proračuna.
<P>
To je nova, zgodovinska kakovost proračuna EU in odraža politične prednostne naloge EU, ki so konkurenčnost, gospodarska rast, kohezija in socialna usklajenost.
<P>
Pomemben element pri pogajanjih o proračunu za leto 2008 je bila potreba po odločitvi o dveh inovativnih čezevropskih projektih, projektu GALILEO in razvoju Evropskega tehnološkega inštituta.
<P>
Pogajanja o proračunu so bila res zapletena. Vendar je konstruktiven položaj, ki sta ga zavzela Evropski parlament in Komisija, omogočil dosego pozitivnih rezultatov.
<P>
Zahvaljujem se Evropskemu parlamentu in zlasti poročevalcu o proračunu gospodu Virrankoskemu za upoštevanje pojasnil Komisije v zvezi z nekaterimi rezervami. Na prvi obravnavi so bile sproščene te rezerve za sredstva. Vendar izpostavljam, da še vedno obstaja nekaj nerešenih težav, na katere je Komisija opozorila Parlament.
<P>
komisarka. Vendar obstajajo nekatere rezerve, zaradi katerih bo izvajanje proračuna težje in bolj zapleteno, zato upam, da se bodo čim prej sprostile.
<P>
Zaradi dveh vrst rezerv smo posebej zaskrbljeni, zato bi bilo smiselno, da jih obravnavamo na tem plenarnem zasedanju. Prva rezerva za 17 milijonov EUR znižuje sredstva za plače osebja na sedežih oddelkov, ki so odgovorni za področje politike zunanjih ukrepov, zaradi česar bodo nekatera delovna mesta Komisije ostala nezasedena in bo Komisija v začetku januarja prenehala z zaposlovanjem. To dejansko pomeni, da bo v skupni rezervi za plače osebja 22 milijonov EUR, zato upam, da bo Parlament na plenarnem zasedanju ponovno premislil o svojem stališču glede tega vprašanja.
<P>
V zvezi s splošno rezervo, ki naj bi za plače osebja znašala 5 milijonov EUR, si Komisija odločno prizadeva za izvedbo študije o izvajanju upravljanja po dejavnostih in pripravo poročil o nadaljnjem spremljanju ali pregledu ter izvajanju člena 44 medinstitucionalnega sporazuma, ki jih zahteva Parlament.
<P>
Vendar bom v imenu Komisije zelo jasna v zvezi z zahtevanim akcijskim načrtom za reorganizacijo usklajevalnih in podpornih dejavnosti. Evropski parlament bo v celoti obveščen o vseh različnih ukrepih nadaljnjega spremljanja pregleda. Komisija zagotavlja, da je to njena obveznost. Vendar prav tako poudarjam, da Komisija v zadnjem letu svojega mandata ne more izvesti večje reorganizacije, zato v zvezi s tem ne bo pripravila akcijskega načrta. Za večjo reorganizacijo se lahko odloči naslednja Komisija.
<P>
Komisija se zavezuje, da bo postopno izvajala sklepe, ki temeljijo na rezultatih stalnega ocenjevanja številnih dejavnosti, ugotovljenih v pregledu. Delujemo postopno. Začeli smo se ukvarjati z dejavnostmi obveščanja, mrežo delegacij, ravnovesjem in strukturo kategorij kadrovskega načrta Komisije. To smo obljubili in to bomo tudi zagotovili.
<P>
Upamo, da bo Parlament upošteval naše obljube in zmožnosti v zvezi s temi obveznostmi ter da bo ob glasovanju v četrtek ponovno premislil o svojih predlogih.
<P>
komisarka. - (LT) Za konec se zahvaljujem Evropskemu parlamentu, zlasti predsedniku odbora za proračun gospodu Bögeju in poročevalcu o proračunu gospodu Virrankoskemu ter tudi Svetu, zlasti gospodu Santosu, za njihovo zelo učinkovito sodelovanje in konstruktivno vlogo. Upam, da bodo današnje razprave koristne in uspešne ter da bodo prispevale k izidom glasovanja o proračunu Evropske unije za leto 2008.
<SPEAKER ID="220" NAME="Richard James Ashworth">
v imenu skupine PPE-DE. - Gospod predsednik, proračun za leto 2008 je dober rezultat, zato čestitam kolegom iz odbora za proračun ter zlasti našemu predsedniku gospodu Bögeju in našima dvema poročevalcema gospodu Virrankoskemu in gospodu Itäläju za zelo dobro delo. Kot komisar tudi sam menim, da ta proračun bolj ustrezno izraža spreminjajoče se prednostne naloge Unije in bolj ustreza izzivom, s katerimi se soočamo.
<P>
Strinjam se z dejstvom, da proračun predstavlja 0,96 % BND, in sem prav tako vesel, da je financiranje Frontexa bolj primerno za izziv, s katerim se ta organizacija sooča.
<P>
Vendar obstajata dve področji, zaradi katerih smo zaskrbljeni. Prvo področje je projekt Galileo: čeprav nisem pristojen za pripombe o tehničnih vprašanjih tega projekta, lahko in moram izraziti pripombe v zvezi s finančno disciplino, ki se mi zdi vsiljena. Zaskrbljen sem, ker je v zasebnem sektorju zelo malo zanimanja za naložbe v ta projekt. Zdi se, da projekt dopušča le malo ali nič prekoračitev v zvezi s stroški in časom, čeprav so skoraj neizogibne, zato sem zaskrbljen, da vizija poslovnega modela, ki bo nastopil po razvojni fazi, še ni zadostno razvita.
<P>
Zaskrbljeni smo tudi zaradi dejstva, da je ta proračun odvisen od poročila Računskega sodišča. Po 13 neuspešnih poskusih moramo to vzeti zelo resno. Dejstvo je, da lahko to zelo škoduje javnemu razumevanju Evropske unije.
<P>
Popolnoma jasni sta dve točki. Svoje stališče predstavljam predsedstvu Sveta, državam članicam in Komisiji. Bolj zavzeto morajo dosegati pozitivne izjave o zanesljivosti, ker to zelo škoduje razumevanju Evropske unije, kot sem že dejal. Poleg tega menim, da mora biti Parlament zdaj bolj odločen pri izpolnjevanju pogojev iz Mednarodnega sporazuma.
<SPEAKER ID="221" NAME="Catherine Guy-Quint">
v imenu skupine PSE. - (FR) Gospod predsednik, gospa komisarka, predsedujoči, gospe in gospodje, splošni proračun EU odraža resne težnje gospodarstev, ki so jih zaznamovale sedanj finančne možnosti. Imeli bomo 120 milijard EUR v odobritev plačil, pri čemer bo to predstavljalo 0,96 % skupnega BND držav članic. Vse to je precej skromno in oddaljeno od dejanskih potreb političnih projektov, ki so jih tisti, ki v Evropi odločajo, razglasili v Svetu, Komisiji in tudi tukaj v Parlamentu.
<P>
Večkrat smo v parlamentu navedli razloge za to: nacionalni egoizem, ki ogroža skupne interese, pretirana previdnost Komisije pri izvajanju naših proračunskih smernic ali splošna nesposobnost EU, da izdela inovativne, realne projekte. Letos smo pod vodstvom naših odličnih poročevalcev, skupaj z gospodom Virrankovskim, spet morali poiskati rešitve za razvoj politik, za katere menimo, da so nujne, ter pilotske projekte, ki jih naši sodržavljani pričakujejo. Letos smo bili še enkrat priče neustreznemu finančnemu okviru za mednarodno dejavnost EU, kar nam ne olajšuje prevzemanja obveznosti v zvezi s Palestino in Kosovim.
<P>
Vendar je letos enemu projektu uspelo premagati takšno strogost: projektu Galileo. Zlasti se zahvaljujem gospe komisarki Grybauskaitė, gospodu Romeru, predsedniku Bögeju in gospodu Virrankoskemu ter vsem članom odbora za proračun, poslancem in administratorjem, ki so bili za trdno odločenost in pogajalsko strategijo nagrajeni s finančnim sporazumom s Svetom. Želim reči: "Na srečo sta bila prisotna Komisija in Parlament", vendar ne morem zanemariti vloge, ki jo je pri tem imelo portugalsko predsedstvo Svetu in gospod Santos, ki je s svojim znanjem in izkušnjami ter s svojo sposobnostjo poslušanja sprožil vse to. Zapomniti si moramo, da je po pogajanjih celotna Evropa zagotovila financiranje projekta Galileo v celoti prek sredstev Skupnosti. Z Evropskim tehnološkim institutom je v paketu skupno 2,7 milijarde EUR, pri čemer ni ogrožena nobena politika EU.
<P>
Ta primer skupne politične zahteve je redkost v proračunski zgodovini EP. Socialisti si to razlagajo kot upanje za avtonomnost satelitske navigacije EU od leta 2013 ter kot znak sposobnosti Parlamenta, da izkoristi svoja pooblastila in izpolni svoje odgovornosti v zvezi s pripravo proračunske prihodnosti EU.
<SPEAKER ID="222" NAME="Anne E. Jensen">
v imenu skupine ALDE. - (DA) Gospod predsednik, gospa komisarka, predsedujoči Svetu, v imenu skupine zavezništva liberalcev in demokratov za Evropo prav tako poudarjam dobre rezultate pogajanja, ki jih lahko proslavimo v zvezi s četrtkovim sprejetjem proračuna za leto 2008. Čestitam svojemu kolegu gospodu Virrakoskemu kot poročevalcu o proračunu Komisije. Uspelo mu je, kar se je številnim zdelo nemogoče, in sicer doseči kompromis o pregledu večletnega proračunskega okvira in finančnih vidikov, brez da bi morali vpletati voditelje držav ali vlad ali doživljati velike pogajalske drame konec decembra.
<P>
Rezultati pogajanj, ki so pred nami, nam zagotavljajo milijarde, potrebne za financiranje satelitskega navigacijskega sistema Galileo, brez da bi morali zmanjšati financiranje drugih pomembnih programov. To je razpoložljivi denar iz kmetijstva, denar iz instrumenta za prilagodljivost in denar, ki ga sicer ne bi porabili in ki bo zdaj porabljen za zagotavljanje, da lahko EU nadaljuje s pomembnimi vlaganji v projekt Galileo. EU bodo zato na voljo osnovna infrastruktura in pomembno strokovno znanje. Prek uporabe instrumenta za prilagodljivost se je našlo tudi več denarja za Palestino in Kosovo
<P>
Na splošno smo pri tem prišli do zgodovinsko dobre rešitve. Potrebujemo bolj prilagodljiv proračun EU, pri čemer lahko vsako leto zagotovimo financiranje osnovnih potreb. To ne pomeni nujno dražjega proračuna, ampak strožje izvajanje pravil s poudarkom na ustreznih težavah. Veliko ljudi je prispevalo k odlični rešitvi. Gospa Grybauskaitnas je vodila razsodno in strokovno. Parlament je bil enoten in je zagotovil podporo željam Komisije. Zahvaljujem se predsedniku odbora za proračun gospodu Bögeju za odločno in sposobno vodenje ter tudi koordinatorjem drugih skupin za njihovo dobro sodelovanje. Zahvaljujem se tudi gospodu Itäläju za njegova prizadevanja in portugalskemu predsedstvu Sveta za delo, ki so ga opravili pri doseganju dobrih rezultatov. To je zmaga EU in zdravega razuma.
<SPEAKER ID="223" NAME="Wiesław Stefan Kuc">
v imenu skupine UEN. - (PL) Gospod predsednik, danes zadnjič razpravljamo o osnutku proračuna Evropske unije za leto 2008. Zdi se, da ustreza našim pričakovanjem, čeprav se je najbolj razgreta razprava osredotočila okrog njegove višine, kot se ponavadi zgodi. Vseeno moramo delovati znotraj dogovorjenega okvira in mu prilagoditi posamezna stališča.
<P>
Prizadevali smo si, da bi upoštevali vse predloge sprememb, vendar včasih to ni bilo mogoče, saj so se medsebojno izključevali. Zlasti sem zadovoljen, da smo pri razpuščanju odgovornosti Evrope kot globalne partnerice skušali čim bolj povečati sredstva za takšne dejavnosti. Če sklepamo iz današnjega govora dobitnika nagrade Saharova gospoda Saliha Mahmuda Osmana, svet zagotovo računa na Evropsko unijo.
<P>
V zvezi s tem naj povem, da bo Skupina združenje za Evropo narodov, v imenu katere govorim, glasovala za sprejetje vloženega predloga proračuna. Vsem kolegom se zahvaljujem za naš dosežek. Vsi so ga pohvalili. Še enkrat se vam zahvaljujem.
<SPEAKER ID="224" NAME="Helga Trüpel">
v imenu skupine Verts/ALE. - (DE) Gospod predsednik, gospa komisarka, gospe in gospodje, tudi za skupino Verts/ALE je ključno vprašanje, ali je evropski proračun res pripravljen na prihodnje potrebe in ali se bo odzval na velike izzive prihajajočih let, zlasti glede naše odgovornosti na področju zunanje politike in tudi v zvezi z raziskavami in razvojem, izobraževanjem in boju proti podnebnim spremembam.
<P>
Menimo, da proračun kot celota še ni dovolj dober, da se spopade s temi velikimi izzivi. Kljub temu se nam zdi pohvalno, da se je sprejela odločitev za projekt Galileo. To predstavlja nekakšno izhodišče, iz katerega lahko nadaljujemo s spremembami proračuna in ga oblikujemo bolj primerno prihodnosti, gre pa tudi za zgodovinski korak za Evropsko unijo, da začne s tako ambicioznim projektom na področju industrijske politike.
<P>
Menim, da je zelo pomembno, zlasti v okviru lizbonskih načrtov, da Evropa teh novih tehnoloških razvojev, tega navigacijskega sistema ne prepusti Združenim državam ali Kitajski, ampak da bi naš cilj moral biti igranje lastne samozavestne vloge v svetu in na globalnem trgu.
<P>
Zato menim, da moramo v prihodnjih letih storiti še več za obvladovanje teh sprememb in za iskanje najprimernejših odgovorov na globalna vprašanja. Prav tako sem vesel, da nam je uspelo prerazporediti sredstva iz programa Euratom za financiranje projekta Galileo. Po mojem mnenju je namenjanje denarja za boljše in okolju manj nevarne tehnologije dodaten korak naprej.
<P>
Zahvaljujem se svojim kolegom iz odbora, gospodu Bögeju in poročevalcema za njihovo trdo delo pri tem proračunu. Prepričan se, da je to korak v pravo smer.
<SPEAKER ID="225" NAME="Esko Seppänen">
v imenu skupine GUE/NGL. - (FI) Gospod predsednik, jutri bomo sprejeli proračun EU za naslednje leto, v katerem so plačila pod zgornjo mejo enega odstotka, če dejstva, da bo to predstavljalo 1,24 odstotka BND, sploh ne omenjam. V zvezi s tem je izid zadovoljiv za tiste v naši skupini, ki želijo prihraniti davkoplačevalski denar njihovih držav. Po drugi strani pa je v naši skupini veliko takih, ki bi si želeli, da bi proračun Komisije sledil politiki, ki jo Parlament sprejema z uporabo svojih sredstev, pri čemer bi dobili vtis slabše proračunske discipline. Vedno skuša najti nova področja za izdatke, čeprav morda niso primerna za dobro porabo denarja.
<P>
V naši skupini obstajata dve stališči do projekta Galileo. Nekateri si želijo, da bi bil financiran iz proračuna EU, drugi pa ga v celoti zavračajo zaradi njegovih visokih stroškov. Obstaja strah pred tem, da projekt ne bi bil vreden javnega denarja. Ker so se zasebna podjetja umaknila, je prihodnost projekta Galileo odvisna od financiranja EU. Naša skupina ne odobrava uporabe projekta Galileo, ki je bil prvotno namenjen samo za civilno uporabo, za vojaške namene.
<P>
Prav tako ne odobravamo dodatnega financiranja iz proračuna EU za zunanjo, varnostno in obrambno politiko Unije. Strinjamo se z dejstvom, da je EU mirovna organizacija in da se ne bi smela militarizirati ter postati agentka velesile. Prav to pa bo postala, če Svet želi vložiti več denarja v skupno zunanjo in varnostno politiko. Ne želimo biti vpleteni v porabo proračunskih sredstev EU za krepitev politične dediščine starih tranzicijskih držav v Afriki ali nezakonitih dejanj Združenih držav Amerike, ki so delovale kot mučitelji v Iraku in Afganistanu.
<P>
Z upoštevanjem vsega tega bo naša skupina v prijateljskem duhu glasovala proti sprejetju poročila o proračunu gospoda Virrankoskega.
<SPEAKER ID="226" NAME="Nils Lundgren">
v imenu skupine IND/DEM. - (SV) Gospod predsednik, zahvaljujem se in čestitam poročevalcema gospodu Virrankoskemu in gospodu Itäläju. Opravila sta ustrezno in odgovorno delo ter tako proračun uspela ohraniti na nižji ravni, kot se mi je na začetku zdelo mogoče. Vendar sta bila prisiljena delovati znotraj vsiljenih meja, pri čemer poudarjam, da so te meje nerazumne.
<P>
Prvič, prihodki so dejansko vnaprej določena vsota. Približno 1 % bruto nacionalnega prihodka gre v EU. Vendar v racionalnem sistemu ne bi smelo biti tako. Pravi pristop bi bil, da se odločimo, kaj mora storiti EU, potem pogledamo, koliko bo to stalo, in nazadnje zberemo denar. Ne bi smeli najprej zbrati denarja in šele potem razmišljati o tem, kako ga bomo porabili. To je napačen način in tega se vsi zavedajo. Zato ga spremenimo.
<P>
Drugič, vemo, da je vsaj 75 % denarja, ki ga porabi EU, namenjenega popolnoma neuporabnim in škodljivim stvarem. Torej imamo ogromno količino denarja, ki ga lahko porabimo za koristne projekte. Približno polovica se še vedno nameni kmetijski politiki in še dodatna četrtina do tretjine nečemu, čemur pravimo strukturni skladi na strukturni strani. Dejansko EU ne bi smela početi tega.
<P>
EU bi morala razvijati in redno spremljati sisteme za notranji trg in okoljsko sodelovanje. To presenetljivo malo stane. Če v prihodnosti preidemo k temu, bomo uspeli zmanjšati prispevek EU in še nam bo ostal denar za druge stvari, s katerimi bi se morala EU ukvarjati. Po mojem mnenju to vključuje projekt Galileo, ki bo zdaj financiran. To je uspeh. Veliko bi morali vlagati v osnovne raziskave, saj bi nam to omogočilo razvoj fuzijske energije. To je prava naloga EU, ne pa dejavniki za boj proti gozdnim požarom, strukturna prilagoditev globalizaciji in druge sheme, ki so zapravljanje denarja za propagando.
<SPEAKER ID="227" NAME="Sergej Kozlík" AFFILIATION="NI">
(SV) Gospod predsednik, Parlament, gospe in gospodje, številne skupne politike, ki prejmejo finančno podporo iz proračuna EU, niso dobre. Ne spodbujajo učinkovitega razvoja proizvodne strukture Evropske unije in ne povečujejo njene konkurenčnosti.
<P>
Kmetijski sektor, ki prejme skoraj 40 % proračuna EU je v tem smislu značilen primer. V okviru splošnega razvoja se zdi skupna kmetijska politika EU neprožna in toga. V preteklosti so jo popačili različni kompromisi, ki so temeljili na postopnih popuščanjih, predvsem velikim državam članicam.
<P>
Do zdaj smo z vsemi reformami do neke mere ohranjali neučinkovito ponovno razdelitev sredstev. Še vedno imamo razmere, v katerih 80 % evropskih sredstev uporablja 20 % podjetij iz starih držav članic. To povzroča nepravične pogoje za nove države članice in jih diskriminira.
<P>
Jasno nasprotuje temeljnim pravilom trga, po katerih se nacionalni programi oblikujejo na podlagi tako imenovanega zgodovinskega načela, kot se preučuje v zvezi z reformo vinskega sektorja. Skupna kmetijska politika EU mora zagotoviti, da so njena orodja enako učinkovita in omogočiti, da imajo države članice enak dostop do proračuna EU ter tudi do nacionalnih proračunov.
<P>
Kot pravijo, proračuni odražajo predvidene gospodarske politike. Bojim se, da evropski proračun glede obravnavanja kmetijstva žal nudi popačeno sliko, vendar ne po svoji krivdi.
<SPEAKER ID="228" NAME="Salvador Garriga Polledo" AFFILIATION="PPE-DE">
(ES) Gospod predsednik, gospa komisarka, predsedujoči Svetu, gospoda poročevalca, gospe in gospodje, to je dober osnutek proračuna in zanj si moramo čestitati. Vendar smo o vsebini osnutka tega dokumenta povedali dovolj.
<P>
Želim izraziti svoje zadovoljstvo glede dveh vidikov: izvrševanja proračuna in uspešnega spravnega postopka.
<P>
Naj začnem pri izvrševanju proračuna, menim, da smo letos uspeli dodati vrednost porabljenim sredstvom iz proračuna, učinkoviteje smo izpolnili naše zaveze in dobro smo sodelovali in izmenjavali informacije z Evropsko komisijo. Menim, da lahko za večino področij proračuna brez skrbi povemo, da je bilo v letu 2007 izvrševanje zadovoljivo, pri čemer med drugim to pomeni tudi, da imamo lahko v primerjavi s prejšnjimi leti nižje rezerve glede Komisije. Tako to pomeni veliko bolj nemoten postopek, čeprav se zavedamo, da smo šele na začetku glede finančnega načrtovanja in novega obdobja finančne perspektive: zato bo izvajanje strukturnega sklada nekoliko počasnejše, vendar menim, da bo kmalu ujelo pravo hitrost.
<P>
V zvezi s spravo, ki je osnova tega dobrega sporazuma želim ponovno čestitati Evropski komisiji za vso pomoč gospe komisarke, delegaciji EP in seveda portugalskemu predsedstvu, ki je delovalo zelo usklajeno. Delovali so kot resnična skupina, pri čemer imajo danes njeni člani vsi enake kravate, kar pomeni, da dejansko delujejo kot skupina: zaradi njih smo lahko financirali tehnološki razvoj in varovali davkoplačevalce prek zmerne uporabe odobritve plačil.
<P>
Tega načina delovanja še dolgo ne smemo spremeniti, pri čemer moramo pri prihodnjih poravnavah proračuna vedno upoštevati, da Parlament predstavlja državljane, njihovo voljo pa izražajo politične skupine. Tudi ne smemo pozabiti, da je proračun sam po sebi politično dejanje.
<SPEAKER ID="229" NAME="Jutta Haug" AFFILIATION="PSE">
(DE) Gospod predsednik, gospa komisarka, predsedujoči Svetu, gospe in gospodje, proračunski postopek za leto 2008 je pokazal, kako pomembno lahko napreduje Evropski parlament v pogajanjih s Svetom, če smo odločeni izvesti naše zamisli za evropsko politiko.
<P>
Že na začetku smo povedali, da bi bilo treba na podlagi metode Skupnosti financirati projekt Galileo po propadu zamisli o javno-zasebnih partnerstvih z evropskimi sredstvi. Vsaka druga rešitev bi bila za Parlament nesprejemljiva. Parlament je vztrajal pri tem stališču in v zvezi s tem pritiskal na Svet, če smo pošteni, ga je prisilil, da naredi nekaj novega pri glasovanju z večino, vendar ne soglasno, in odobri kompromis s Parlamentom, kar vključuje tudi manjšo revizijo. To izjavljam kot Nemka, ki je hvaležna portugalskemu predsedstvu.
<P>
Zaradi tega bomo lahko do leta 2013 primerno financirali projekt Galileo in Evropski tehnološki inštitut. Medtem ko sem zaradi tega ponosna na naš parlament, seveda ne zanemarjam zelo koristne vloge, ki jo je imela Komisija v tem proračunskem postopku. Gospa komisarka, iskreno se zahvaljujem vam in vašemu osebju. Nedvomno ste pomagali zagotoviti, da se je Svet usmeril v pravo smer, ne le v zvezi s konkurenčno in inovacijsko politiko, ampak tudi v zvezi z ureditvami zunanjih politik. Prav tako bo naš kompromis zaenkrat zagotovil zadostna sredstva za evropske odbore na Kosovu in v Palestini.
<P>
Ni treba poudarjati, da je moral plačati Parlament za ta napredek določeno ceno. Skupni zunanji in varnosti politiki se bo dodelilo iz proračuna za leto 2008 285 milijonov proračunskih sredstev. Medtem ko je ta znesek za 125 milijonov višji od dodelitve v letu 2007, se dobro zavedamo, da bo razdelek 4 do konca obdobja, ki ga določa finančna perspektiva, ostal kronično prenizek. Čeprav nas v Parlamentu veseli sprememba stališča Sveta, moramo močno poudariti, da je Svet še vedno osredotočen na svoj glavni cilj, da plača čim manj, pri čemer je ta cilj dejansko dosegel. Načrtovani skupni izdatki znašajo 120,3 milijarde EUR, kar predstavlja le 0,96 % skupnega bruto nacionalnega dohodka držav članic, medtem ko finančna perspektiva predstavlja 1,04 %.
<P>
Zato bomo leta 2008 imeli tesno prilegajoč se proračun, čeprav bi imeli raje bolj udobnega. Zato si moramo skupno prizadevati za zagotovitev, da bo izvajala Komisija večletne programe hitro in pravilno, da se bo odzivala na naše pripombe glede posebnih proračunskih postavk na načine, ki bodo v skladu z našimi nameni ter da se bo na naše predloge o poskusnih projektih in pripravljalnih ukrepih odzvala z iskanjem načina za njihovo izvajanje ter ne bo le naštevala ovir, ki preprečujejo njihovo uresničitev. Vse poslance, vključno s tistimi, ki delujejo v okviru posebnih odborov pozivam, da nadzorujejo izvrševanje proračuna za leto 2008 sistematično in kritično.
<P>
Končno se iskreno zahvaljujem poročevalcema, vsem kolegom poslancem in sekretariatu za njihovo predano konstruktivno sodelovanje v letu 2007. Upam na enako parlamentarno solidarnost v letu 2008, kadar koli bom imela nalogo pripraviti osnutek poročila.
<SPEAKER ID="230" NAME="Gérard Deprez" AFFILIATION="ALDE">
(FR) Gospod predsednik, gospe in gospodje, najprej želim čestitati našim poročevalcem in splošnemu poročevalcu, našemu prijatelju gospodu Kyöstiju Virrankoskemu ter celotni delegaciji EP, ki ji strokovno predseduje gospod Böge. Prav tako čestitam Komisiji in, kar je bolj nenavadno, predsedstvu Sveta, ki je končno prevzelo svoje odgovornosti. Gospod minister, če bi imeli evropsko légion d'honneur (legijo časti), menim, da bi si zaslužili ta naziv.
<P>
V zvezi s proračunom za leto 2008 sem skupaj s številnimi kolegi v glavnem zaskrbljen glede zagotavljanja polnega financiranja Skupnosti za začetek izvajanja projekta Galileo, brez da bi s tem ogrozili financiranje programov, katerih cilj je izvajanje lizbonske strategije. Rezultat smo dosegli: to je dobra novica za Evropo v celoti in je tudi novica, ki jo lahko na enostaven način sporočimo našim sodržavljanom, ki razumejo njen pomen.
<P>
Če si lahko za trenutek nadenem moje pokrivalo predsednika odbora LIBE, želim izraziti svoje zadovoljstvo glede dejstva, da je glede ukinitve rezerv v zvezi s SIS II in Frontexom odbor za proračun podprl mnenje odbora za državljanske svoboščine, pravosodje in notranje zadeve. To sta ključna instrumenta za nadzor zunanjih meja EU, zato moramo povečati njuno delovno zmogljivost. Po drugi strani pozivam, da v rezervi pustimo vsa proračunska sredstva, ki se nanašajo na Evropski sklad za vračanje, dokler Parlament in Svet ne sprejmeta predloga direktive o skupnih standardih in postopkih v državah članicah za vračanje državljanov tretjih držav, ki nezakonito prebivajo v EU.
<SPEAKER ID="231" NAME="Zbigniew Krzysztof Kuźmiuk" AFFILIATION="UEN">
(PL) Gospod predsednik, težko je biti optimističen glede proračuna za leto 2008, ker je v zvezi z bruto nacionalnim dohodkom držav članic najnižji v primerjavi s prejšnjimi leti, tako v smislu odobritev za prevzem obveznosti in tudi odobritve plačil.
<P>
Parlament opozarjam, da je v finančni perspektivi za obdobje 2007-2013 zgornja meja odobritev za prevzem obveznosti za proračunsko leto 2008 določena za 1,08 % bruto nacionalnega dohodka. Določena je bila za 1,06 % bruto nacionalnega dohodka za odobritve plačil. Zato obstaja znatna razlika med tem, kaj je bila pripravljena financirati Evropska unija pred dvema letoma in kaj je pripravljena financirati zdaj. Na katerem koli področju, za katerega Evropska unija dodeli finančna sredstva s tako omejenim financiranjem ne moremo doseči več Evrope.
<P>
Podpiram dejstvo, da je postopek sprave omogočil sporazum o financiranju programa Galileo in Evropskega tehnološkega inštituta. Prav tako upam, da se bo Evropski parlament strinjal s tem, da proračunske rezerve uporabimo za financiranje agencije Frontex. To je zlasti pomembno za države, kot je Poljska. Že v decembru bodo meje teh držav postale zunanje meje Evropske unije v celotnem pomenu te besede.
<SPEAKER ID="232" NAME="Hans-Peter Martin" AFFILIATION="NI">
(DE) Gospod predsednik, v središču politike brez kakršnih koli "izmov" je verodostojnost. Verodostojnost je povezana z načini uporabe razpoložljivih davčnih prihodkov, pri čemer lahko to ljudje spremljajo najjasneje pri količinah sredstev, ki jih porabijo upravni organi. Žal ta proračun ponovno ne navaja natančnih sredstev, ki bodo porabljena za upravo. To je točka s 6,6 milijarde EUR, vendar so upravni izdatki skriti tudi v številnih drugih proračunskih sredstvih.
<P>
Poleg tega razlike ali podobnosti med življenjskim slogom političnega sloja in velike večine prebivalstva razkrivajo ključne točke demokratične narave neke družbe. V Evropski uniji je na tem področju očiten velik prepad v obliki pokojninskega sistema za uradnike in tudi tiste v tem parlamentu, ki spadajo v okvir razkošnega sistema dodatnih pokojnin. Za uradnike je zdaj skupna količina letnih plačil 963 milijone EUR, pri čemer uradniki sami k temu prispevajo ne več kot tretjino. Poleg tega račun stalno narašča. Tudi samo število prejemnikov pokojnin se bo zvišalo za 5,5 %. Pri tem se samodejno upošteva raven inflacije. Tako se Bruselj vedno bolj oddaljuje od tistih, ki naj bi jih predstavljal, kar je slabo za demokracijo.
<P>
To mora biti začetna točka za razumno proračunsko reformo in je hkrati tudi poziv gospe komisarki za ukrepanje.
<SPEAKER ID="233" NAME="Reimer Böge" AFFILIATION="PPE-DE">
(DE) Gospod predsednik, najprej se zahvaljujem poročevalcema gospodoma Itäli in Virrankonskemu, ki sta v zadnjih mesecih opravila dobro delo ter pripravila zelo jasna poročila. Prav tako se zahvaljujem koordinatorjem in osebju političnih skupin ter sekretariatu odbora. Naj izpostavim gospo Anne Vitrey, gospoda Iana Vollbrachta in gospo Marie-Cécile Bernard in se prek njih zahvalim celotni skupini, ki si je znatno prizadevala za vse nas. Prav tako moram povedati, da brez velike solidarnosti Evropskega parlamenta ne bi bilo mogoče doseči tega skupnega rezultata, o katerem bomo glasovali v četrtek.
<P>
Gospa komisarka, s svojim čutom za delovanje v pravem trenutku, kot ste ponovno storili pri teh pogajanjih, ste ključno prispevali k uspešnemu izidu pogajanj in za to se vam zahvaljujem. Kot nekdo, ki je spremljal že številne postopke usklajevanja proračuna, se želim zahvaliti portugalskemu predsedstvu za izvajanje pogajanj Sveta v teh težkih razmerah. Z zagotovitvijo končnega glasovanja in privolitve Sveta, kar je dosežek, ki ga zelo cenimo, je napisalo novo poglavje v zgodovini institucij EU.
<P>
Tako imamo za drugo leto obdobja finančne perspektive proračun 120,3 milijard EUR, kar predstavlja 0,96 % skupnega bruto nacionalnega dohodka držav članic, pri čemer je to proračun, ki je pomembno vezan na davčno disciplino.
<P>
Imamo proračun, ki varuje programe, ki omogočajo dodano evropsko vrednost, kot so tisti, ki smo jih ravnokar sprejeli. Imamo proračun, ki do leta 2013 varuje temelje strateškega projekta Galileo, katerega značilnost je mešanica revizije, prožnosti in prerazporeditve. Imamo proračun, ki zagotavlja dodatna sredstva za Frontex in tako omogoča ključne odzive na nujne izzive, imamo proračun, ki financira skupno zunanjo in varnostno politiko, čeprav le v letu 2008, ter zagotavlja uporabo instrumenta prilagodljivosti za namene SZVP.
<P>
Pri tem želim poudariti, da bi morali oblikovati dolgoročen, večleten pristop, ki bi podprl stalno prenizko financiran razdelek 4, tj. "EU kot globalni partner". K razpravljanju o tej temi nas bodo zagotovo še pozvale SZVP, Palestina in Kosovo, in sicer v zvezi s prihajajočim poročilom gospe Haug o prednostnih nalogah prihodnjega proračuna. Parlamentu priporočam sedanji proračun v njegovi dogovorjeni obliki.
<SPEAKER ID="234" NAME="Vladimír Maňka" AFFILIATION="PSE">
(SK) Gospod predsednik, gospe in gospodje, na kratko bom opisal področje "drugih oddelkov".
<P>
Evropski parlament je pri obravnavi proračuna dosegel pomembne dosežke, pri čemer bom omenil le nekatere. Prvič, dosegli smo kompromis o splošnem obsegu proračuna.
<P>
Drugič, v zvezi z zagotavljanjem informacij državljanom EU o delu Evropskega parlamenta in rezultatih tega dela imamo zdaj orodja za boljše sodelovanje in obveščanje državljanov. Vendar je treba poudariti, da napredek v izboljšanju strategije informiranja in komuniciranja Parlamenta ne bo dovolj. Za učinkovitost zahteva ta strategija vključitev Komisije in evropskih uradov v posameznih državah. Strategija mora biti usklajena, pri čemer se njeni rezultati redno ocenjujejo. Tako lahko dosežemo ne le boljši dostop do informacij, ampak tudi večjo preglednost in boljšo uporabo sredstev.
<P>
Tretjič, gospe in gospodje, zahvaljujem se vam za podporo naših prizadevanj pri oblikovanju sistema za upravljanje znanja. Ta sistem vam bo pomagal pri prihodnjem zakonodajnem delu.
<P>
Četrtič, za skupine obiskovalcev smo dosegli večjo prilagodljivost.
<P>
Petič, menim, da bodo ukrepi za spodbujanje jezikovnih služb zagotovili tako višjo kakovost storitev in tudi boljšo uporabo sredstev.
<P>
Končno, dosegli smo sporazum o številnih točkah glede okolja in dostopa invalidov do zaposlitve.
<P>
Pomembno je, da proračun za "druge oddelke" oceni vsako institucijo posamezno. Računsko sodišče želim izpostaviti kot primer dobre prakse v smislu oblikovanja proračuna. Pri nekaterih proračunskih postavkah so se z oblikovanjem proračuna na podlagi realnih izdatkov in ne izračunov, vezanih na indeks, prihranila sredstva.
<P>
Gospe in gospodje, zahvaljujem se poročevalcema ter tudi vsem skupinam iz Komisije, Sveta in Evropskega parlamenta. Zadovoljen sem v zvezi z našimi srečanji, razpravami in spravnimi postopki. Kadar se zavedate, da si vsi sodelujoči prizadevajo za sporazum, se zaradi pozitivnega ozračja dosegajo dobri rezultati.
<SPEAKER ID="235" NAME="Nathalie Griesbeck" AFFILIATION="ALDE">
(FR) Gospod predsednik, gospe in gospodje, kot veste smo leta 2006 številni le s težavo glasovali za večletni proračun za finančno perspektivo. Dejansko smo se v celoti zavedali, da prispevki držav članic ne bodo zadostovali za reševanje velikih vprašanj, s katerimi se sooča EU, ki jo sestavlja 27 narodov in pol milijarde državljanov. Ta nezadosten proračun, ki ga dodatno ogroža umik zasebnih partnerjev, tj. zainteresiranih strani v projektu Galileo, nas izpostavlja resnim težavam in je vir velike zaskrbljenosti.
<P>
Zato me veseli, da je bil tokrat uslišan Parlament po dolgem boju z državami članicami v Svetu. Proračun za leto 2008 je dejansko zmaga za Evropejce in ta parlament, poleg tega se iskreno zahvaljujem našemu splošnemu poročevalcu in njegovi skupini za težka pogajanja, seveda se zahvaljujem tudi predsedniku Bögeju ter članom odbora Evropskega parlamenta za proračun.
<P>
Veseli me, da smo po urah intenzivnih pogajanj zagotovili skupna posojila v znesku skoraj 120 milijard EUR, kar predstavlja 0,96 % BNP EU. Delno je tako zlasti zaradi uporabe instrumenta prilagodljivosti, ki nam omogoča znatno zvišanje odobritev plačil SZVP (razdelek 4), pri čemer sta zlasti poudarjena Kosovo in Palestina.
<P>
Končno kot članica odbora za promet in turizem kot tudi moji kolegi podpiram sredstva, zagotovljena za projekt Galileo, ki bo kot ključni projekt Evropi omogočil ohranjanje in izboljšanje njenega položaja svetovne sile in nam zagotovil neodvisnost od ostalih držav. To je velik uspeh, ne le v političnem, ampak tudi v smislu zaposlovanja, privlačnosti in predvsem vidnosti evropskega vključevanja za naše državljane: to je velik uspeh za našo prihodnost.
<SPEAKER ID="236" NAME="László Surján" AFFILIATION="PPE-DE">
(HU) Gospod predsednik, "in vendar se premika", je domnevno rekel Galileo Galilei. Zdaj, po številnih letih iskanja napak, se program Galileo premika. Čestitam poročevalcu, Komisiji, gospe komisarki in Parlamentu za zahtevanje sporazuma. Zakaj potrebujemo prisilo? Zakaj Svet ni ukrepal prej? Zakaj je zgrožen in presenečen nad tem, da mora Unija ponovno plačati? Zakaj nismo zadovoljni, da je Unija pripravljena in zmožna izvesti pomembne programe, kot je Galileo? Zakaj moramo potrebna sredstva zbrati iz ostankov, namesto da bi vsak prispeval stroške za naložbo in nato imel od tega tudi koristi? Zakaj poskuša zmanjšati Svet vsako leto sredstva za kohezijsko politiko - letos jih je zmanjšal za več kot 100 milijonov EUR? Zakaj smo za deset let zadržali kmetijsko pomoč za nove države članice in postavili evropske državljane, ki prejemajo pomoč v položaj, v katerem morajo med seboj na različne načine tekmovati na skupnem trgu?
<P>
Ko je avstrijski cesar in kralj Madžarske iskal pomoč za vojne z Marijo Terezijo, so mu madžarski plemiči odgovorili, "naše življenje in naša kri". Vendar so temu dodali "brez ovsa", kar pomeni, da niso želeli prispevati k stroškom. Pri takem odnosu je težko biti uspešen. Proračuna Unije ne smemo obravnavati kot zapravljenega denarja. To je instrument, prek katerega prejmejo evropski državljani za svoj denar tudi neko vrednost. Parlament, Komisija in končno tudi Svet so si za to prizadevali. Če bi se le misli in namere začele izvajati prej. Hvala za vašo pozornost.
<SPEAKER ID="237" NAME="Jan Mulder" AFFILIATION="ALDE">
(NL) Gospod predsednik, ponovno si lahko čestitamo, da smo po številnih poskusih dosegli sporazum. To je bil dolgotrajen in mučen proces, pri čemer se lahko zdaj vsak, ki je v njem sodeloval, nanj ozre s čisto vestjo. Pri tem je pomembno vprašanje, ali je to pravi postopek za sprejemanje proračuna. Menim, da bi bilo po ratifikaciji Pogodbe smiselno, da ponovno razmislimo o mogoči uvedbi hitrejšega in učinkovitejšega postopka.
<P>
Lahko na primer tudi obravnavamo vprašanje, ali je odločanje za poskusne projekte in pripravljalne ukrepe na tej stopnji primerno oziroma bi se morali v zvezi s tem odločati na zgodnejši stopnji. Menim, da bi bilo slednje bolj primerno. Če pogledamo pogajanja, sta največja uspeha tega proračuna projekt Galileo in Evropski tehnološki inštitut.
<P>
Kadar berem časopisne članke o vseh pogajanjih se mi vedno zdi, da se izpostavlja le eno institucijo, tj. Svet ministrov. Po sklenitvi sporazuma v časopisnih člankih vedno navajajo, da je bil "sporazum sklenjen v Svetu ministrov". Ali ni mogoče javnosti enkrat za vselej sporočiti, da dejansko ni ravno tako? Svet je bilo težko prepričati, da spremeni večletni proračun.
<P>
To je že samo po sebi hvalevredno: Pogodba je še vedno nova, vendar smo jo nujno potrebovali. Menim, da je treba upoštevati Pogodbo in večletni proračun, vendar to zadeva tudi Svet, zlasti v zvezi s točko v členu 44 o predstavitvi izjav držav glede dobrega finančnega poslovodenja. Svet mora obravnavati tudi to.
<SPEAKER ID="238" NAME="Janusz Lewandowski" AFFILIATION="PPE-DE">
(PL) Gospod predsednik, v smislu tako strukture in tudi obsega proračun za leto 2008 kaže, da smo na začetni stopnji uvedbe večletnih programov nove generacije, ki so povezani s finančno perspektivo 2007-2013. Pomemben primer za to je rekordno nizka raven plačil v zvezi z bruto nacionalnim dohodkom.
<P>
Previdno optimističen sem, da bodo v letu 2008 upravičenci do tega proračuna prijetno presenetili Evropski parlament in hkrati neprijetno presenetili finančne ministre, ko bodo pozvali k tako imenovani spremembi proračuna, in sicer zaradi stopnje izvajanja, ki bo višja, kot se jo zdaj ocenjuje, predvsem v zvezi s strukturnimi skladi.
<P>
Sprava je bila zelo uspešna in je dejansko skupen uspeh treh udeleženih institucij. Čestitam gospodu Bögeju za njegovo vlogo voditelja delegacije Parlamenta. Čestitam tudi poročevalcema, sekretariatu in vsem ostalim udeleženim stranem. Kot je bilo v današnji razpravi že izpostavljeno, je postopek sprave podal neprijeten vtis. Zdelo se je, da se delegacija Parlamenta kot podpisnica sporazuma ni dejavno vključevala v njegovo doseganje, ampak se je vedla kot neke vrste opazovalka pri sklepanju sporazuma med določenimi nacionalnimi delegacijami. Nacionalne delegacije so zlasti zanimali načini financiranja in še bolj javna naročila v zvezi s programom Galileo.
<P>
Ta neprijeten vtis je bil povzet tudi v komentarjih medijev o dogodku. Zavedati se je treba, da je bil glavni namen usklajevanje proračuna. To ni bilo le srečanje med finančnimi ministri zainteresiranih držav. V imenu Evropskega parlamenta se zavezujem, da bomo zaključke, pridobljene s to izkušnjo uporabili na prihodnjih srečanjih take vrste v letu 2008.
<SPEAKER ID="240" NAME="Ingeborg Gräßle" AFFILIATION="PPE-DE">
(DE) Gospod predsednik, gospa komisarka, gospod predsedujoči, najprej se želim zahvaliti predsedniku Sveta. Menim, da je portugalsko predsedstvo polepšalo ta parlament, ustvarili ste občutek solidarnosti v Svetu, za katerega nismo menili, da je mogoč.
<P>
Z vidika nadzora proračuna želim danes v zvezi s prihajajočim finančnim letom poudariti dve točki. Prva točka, ki jo je gospa komisarka že omenila, je nadaljevanje analize delovnih mest, ki se osredotoča na delovna mesta na področju usklajevanja in upravne podpore. Zavedamo se, da Komisija dvomi o tem, ali dejansko potrebuje 1 700 zaposlenih, ki skrbijo za komunikacije ali 3 500 zaposlenih za upravljanje dokumentov ali 1 700 zaposlenih v direktoratu za kadre. Vsi ti zaposleni skupaj predstavljajo tretjino osebja v storitvah za podporo in usklajevanje. Zagotoviti želimo, da se uprava ne bo ukvarjala sama s sabo, ampak da bo v njej delovalo osebje, ki bo lahko izvajalo politične prednostne naloge Komisije in tudi Parlamenta.
<P>
Zato bomo še naprej pozivali Komisijo, da dodatno preuči ta področja dejavnosti v akcijskem načrtu. To vprašanje mora ostati na dnevnem redu in bo tudi ostalo na dnevnem redu, z ali brez rezerve, z ali brez odstavka 11 naše resolucije ter celo z ali brez izpolnitve predhodnih pogojev. Pozivam vas, da s tem nadaljujete. Podali ste že pripombe v zvezi s tem; te pripombe sem slišala in vas bom glede na njih tudi sodila. Menim, da lahko oblikuje ta Komisije akcijski načrt, ker je v položaju, v katerem to lahko stori. Vendar njeni nasledniki tega ne bodo mogli. Zato menim, da je pomembno, da izpolnite ta predhodni pogoj in opravite primerno predhodno delo. Osebno me ta zadeva zelo zanima in sem vedno pripravljena z vami razpravljati o njej.
<P>
Druga točka, ki se nam zdi pomembna zadeva izjave o nacionalnem upravljanju za sklade, ki spadajo v okvir deljenega upravljanja. Gospod predsedujoči, med našim postopkom sprave ste navedli določene izjave, v katerih ste pokazali, da želite to zadevo obravnavati. Do zdaj niste pojasnili, na kakšen način nameravate obravnavati to nalogo. Naš poziv k ukrepanju v zvezi s tem vprašanjem se nanaša tudi na slovensko predsedstvo. Komisijo pozivamo, da uporabi primerne smernice in oblikuje pogoje, v katerih lahko začnemo pogovore z državami članicami. Brez sklicevanja na te smernice in brez ustreznih dejavnosti držav članic bo težko ukrepati.
<SPEAKER ID="241" NAME="Monica Maria Iacob-Ridzi" AFFILIATION="PPE-DE">
(RO) Gospod predsednik, proračun Evropske unije za leto 2008 je pragmatičen in zagotavlja rezultate, pri čemer ga usmerjajo sedanje razvojne prednostne naloge Evropske unije. Med celotnim proračunskim postopkom je uporabljal Evropski parlament svojo pravico do nadzora nad ostalimi institucijami za spodbujanje glavnih ciljev lizbonske strategije, gospodarske konkurenčnosti in zaposlovanja.
<P>
Parlament je sredstva, namenjena Svetu, prenesel v rezerve, in sicer zaradi pomanjkljivosti v sistemu za odobritev operativnih programov, ker preseganje rokov pomeni denar, ki ga izgubi evropski državljan. Enako se zgodi v primeru zamud pri zaposlovanju osebja iz novih držav članic, ker to pomeni pomembne stroške in vpliva na dejavnost evropskih institucij.
<P>
Zato menim, je po začetku veljavnosti lizbonske pogodbe zelo pomembno, da se pristojnosti Parlamenta znatno povečajo, da soodločanje postane splošno pravilo in da veto Parlamenta pri sprejemanju proračuna velja tudi za kmetijstvo.
<P>
Rešitve za velika tehnološka projekta Evropske unije program Galileo in Evropski tehnološki inštitut pomenijo znatno pomoč za raziskave in razvoj. Vendar moramo zagotoviti, da se podeli evropska pomoč enotno in med državami članicami ne poglobi dodatno obstoječih tehnoloških in informacijskih razvojnih vrzeli. Čeprav je ta rešitev za financiranje teh programov tehnična, ne sme postati uporaba meje na področju kmetijstva pravilo. Kmetijstvo ne sme postati področje, katerega usoda se določa že vnaprej in katerega sredstva se sistematično odvajajo. Veseli me podpora, ki ste jo namenili povečanju sredstev, namenjenih evropskemu programu za financiranje programa mleko za šole in dejstvo, da ste jo razširili tudi na ostale proizvode.
<P>
Nenazadnje menim, da je zelo pomembna vedno večja vključenost Evropske unije na področju izobraževanja na splošno in zlasti širitev programov za štipendije ter stalno usposabljanje. Zato se vam zahvaljujem za podporo predloga spremembe, ki obravnava znatno povečanje proračuna na tem področju za naslednje leto.
<SPEAKER ID="242" NAME="Margaritis Schinas" AFFILIATION="PPE-DE">
(EL) Gospod predsednik, letošnji proračun je jasen dokaz, da metoda Skupnosti deluje. Letos smo pokazali dodano vrednost, ki jo lahko zagotovi Evropska unija pri reševanju zapletenih vprašanj, kadar so prvotni načrti neuspešni.
<P>
Ta ni le posledica čudovitega uspeha programa Galileo, ampak tudi načina, na katerega smo zagotovili Frontexu novo in nujno financiranje za soočanje z novimi izzivi; ter pilotnih projektov in Evropskega inštituta za tehnologijo. To pomeni, da dokazuje Evropska unija, da lahko zagotovi Skupnosti rešitve velikih in zapletenih vprašanj, pri katerih so bili ostali neuspešni.
<P>
To je prvo pozitivno sporočilo. Vendar je s širšim trendom zneskov, navedenih pri proračunu, povezano dodatno, negativno sporočilo: dejstvo, da naši letošnji izdatki za naslednje leto znašajo 0,95 % BNP Skupnosti se mi ne zdi dobra novica. Slišal sem, da nekateri poslanci menijo, da je to uspeh. Sam nisem enakega mnenja. To dokazuje, da so naši izdatki zdaj, ko imamo 27 držav članic, enaki izdatkom, ki smo jih imeli, ko je bilo držav članic 15. Proračuni na tej ravni ne predstavljajo obsega ambicij evropske podjetnosti. Na podlagi letošnjega uspeha moramo začeti s pripravami prihodnjih finančnih dodelitev, zato sem vesel, da smo o tem že začeli razpravljati.
<P>
Naj končam z osebnim komentarjem: ko bomo v četrtek glasovali o proračunu, bo minevalo eno leto, od kar je umrla gospa Loyola de Palacio, arhitektka tega velikega evropskega projekta. Bila je velika Evropejka, ženska, ki je spodbudila ta proces, tj. uspešen sklep, o katerem bomo glasovali v četrtek. Menim, da je to najlepši spomin na političarko, ki je svoje besede izražala z dejanji.
<SPEAKER ID="243" NAME="Simon Busuttil" AFFILIATION="PPE-DE">
(MT) Hvala vam, gospod predsednik. Ena od točk, glede katere sta se Parlament in Svet sporazumela, je postopno povečanje proračuna za agencijo Frontex - dejansko smo proračun podvojili. Povedati želim, da je med prvo in drugo obravnavo proračuna, pri čemer ga bomo ta teden odobrili, odbor za državljanske svoboščine, pravosodje in notranje zadeve Parlamenta sodeloval na intenzivnem srečanju z vodjo agencije Frontex, na katerem smo razpravljali in nam je bil predstavljena tudi natančna predstavitev delovnega programa agencije za prihodnje leto. Gospod predsednik, ta predstavitev nas je prepričala, da pravilno povečujemo proračun te agencije, ter da bo z več sredstvi v prihodnjem letu agencija učinkovitejša, kot je bila do zdaj. Prav tako nam je vodja agencije predstavil podrobnosti številnih novih misij, ki se bodo izvedle prihodnje leto na zunanjih mejah Unije - to bodo misije na zemlji, v zraku in na morju. Kar zadeva misije na morju smo zelo zadovoljni, da se bodo dejavnosti Frontexa znatno povečale na morskih mejah, zlasti v osrednjem Sredozemlju, vendar tudi v vzhodnem Sredozemlju, na področju katerega smo v zadnjem času ugotovili znatno povečanje težav. Medtem se bodo nadaljevale misije tudi v bližini Kanarskih otokov. Gospod predsednik, državljani prizadetih držav bodo zagotovo sprejeli učinkovitejšo prisotnost Frontexa, ki jim bo pomagal nadzirati pritok priseljencev, zaradi katerega so državljani teh držav najbolj zaskrbljeni. Zato bodo podprli odločitve, ki smo jih sprejeli v zvezi s proračunom. Poleg tega sem prepričan, da bomo s tem proračunom poslali jasno sporočilo omrežju organiziranega kriminala, ki se okorišča s tihotapljenjem priseljencev, da njihovih dejanj ne bomo dopuščali. Hvala.
<SPEAKER ID="244" NAME="Emanuel Santos" LANGUAGE="PT">
Gospod predsednik, pozorno sem prisluhnil govorom poslancev in moram povedati, da medtem ko sem ob začetku te razprave izrazil svoje zadovoljstvo nad doseženim uspehom, zdaj lahko v svojem imenu in v imenu Sveta povem, da sem še bolj zadovoljen, in sicer zaradi rezultatov, ki smo jih dosegli skupaj.
<P>
Naj dodam še to, da smo v zvezi s temi rezultati lahko ponosni tudi, ker zagotavljajo ugled naših institucij: Parlamenta, Sveta in Evropske komisije. V očeh evropskih državljanov smo pokazali skupno voljo in ambicijo za nadaljevanje gradnje Evropske unije, ki ima zdaj 27 držav članic, kot območja miru, demokracije, svobode, pravičnosti in blaginje. To priložnost moram izkoristiti, da poudarim moje veliko upanje, ne le za pravilno izvrševanje proračuna, ki ga bomo sprejeli, ampak tudi za pravilno izvajanje projektov, o katerih smo se pogajali. Hvala vsem za velikodušne besede, ki ste jih namenili Svetu. Najlepša hvala, gospod predsednik.
<SPEAKER ID="245" NAME="Predsednik">
Ta razprava je končana.
<P>
Glasovanje bo potekalo v četrtek.
<P>
Pisne izjave (člen 142)
<SPEAKER ID="246" NAME="Alexander Stubb  " LANGUAGE="FI">
Poročevalcem Parlamenta je treba čestitati za uspešen proračun: gospodu Virrankonskemu za proračun Komisije in gospodu Itäli za proračun Parlamenta in ostalih institucij.
<P>
Rezultat je zgodovinski. Strukturni skladi in kohezijski sklad zdaj prvič prejemajo največji del proračuna. To odraža spremembe v prednostnih nalogah Komisije. Obseg proračuna je znan že dolgo časa: malo manj kot 1 % BND, kar za leto 2008 pomeni okrog 120,3 milijarde EUR.
<P>
Proračun obravnava tudi prihodnost, in sicer z rezultatom, da se 3,4 milijarde EUR nameni satelitskemu radio-navigacijskemu sistemu Galileo ter 309 milijonov EUR Evropskemu tehnološkemu inštitutu. Poleg tega se bo dodatno vlagalo v skupno zunanjo in varnostno politiko. Ta je zelo pomembna za krepitev naše verodostojne mednarodne vloge.
<P>
Kar zadeva Parlament, je gospod Itälä poudaril pomembnost proračunske discipline in odgovorne uporabe javnih sredstev.
<P>
Zato menim, da je novi proračun odličen.

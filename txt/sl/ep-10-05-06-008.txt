<CHAPTER ID="008">
Obrazložitve glasovanja
<SPEAKER ID="103" NAME="Predsednik">
- Nadaljujmo z obrazložitvami glasovanja.
<SPEAKER ID="105" NAME="Siiri Oviir" AFFILIATION="ALDE">
- (ET) Komisija je po večkratnih zahtevah Parlamenta predložila uredbo o financiranju zavarovalnih provizij. Podprla sem sprejetje tega pravnega akta, saj je za vse potnike pomembno, da se pri določevanju zavarovalnih provizijah upoštevajo odločna, pregledna načela. Potrošniki morajo biti prepričani, da se prihodek, pridobljen iz naslova zavarovalnih provizij, uporablja izključno za kritje stroškov.
<SPEAKER ID="106" NAME="Jaroslav Paška" AFFILIATION="EFD">
- (SK) Po mojem mnenju je dobro, da sta Komisija in Evropski parlament vključena v urejanje stroškov za varnost in zaščito potnikov v zračnem prometu.
<P>
Vendar pa menim, da je trenuten pristop ustanavljanja organov, ki bodo opravljali takšen nadzor, nebistven in napačen. V času, ko Evropa potrebuje denar, da bi pomagala Grčiji in v času, ko Evropa potrebuje denar za gospodarski razvoj, je ustanavljanje novih organov, ki praktično ne bi počeli nič drugega, kot izvajali neke vrste nadzor, neodgovorno in nepremišljeno ravnaje z denarjem davkoplačevalcev in menim, da to ne bo prineslo dobrih rezultatov.
<SPEAKER ID="107" NAME="Bogusław Liberadzki" AFFILIATION="S&amp;D">
(PL) Gospod predsednik, izraziti želim zadovoljstvo, da sem lahko glasoval za razširitev pristojnosti uredbe, saj se nanaša na nadomestne avtomobilske dele z vidika dostopnosti uporabnikov avtomobilov tako do delov s certifikatom in tistih brez njega. To smo storili v zadnjem trenutku, vendar smo se odzvali na potrebe naših državljanov. Zagotavljamo kakovostne nadomestne dele po razumni ceni.
<SPEAKER ID="109" NAME="Antonio Cancian" AFFILIATION="PPE">
(IT) Gospod predsednik, dobro je, da smo včeraj zaključili s prvo obravnavo prenovljene dokumentacije, ki se nanaša na omrežja TEN-T. Vendar pa obstaja zelo pomemben vidik te prenove, tega kodificiranega besedila, ki se nanaša na celotno preoblikovanje omrežij TEN-T v naslednjem desetletju.
<P>
O tem preoblikovanju moramo ponovno premisliti, ga poenostaviti in racionalizirati znotraj Evrope na takšen način, da bo povezljivost resnično zagotovljena. Glede na trenutne neugodne gospodarske razmere, v katerih živimo, moramo razmisliti o razvoju tega omrežja, ali delu tega omrežja in to ne le v okviru proračunskih sredstev, ki so nam na voljo. Pripraviti moramo novo pot in delo, s katerim bomo lahko prek teh omrežij, gospodarstvo ponovno postavili na noge.
<P>
Bolj kot kadar koli prej je nujno, da si poleg korakov, ki smo jih izvedli včeraj, prizadevamo delati v to smer.
<SPEAKER ID="111" NAME="Siiri Oviir" AFFILIATION="ALDE">
(ET) Glasovala sem za spremembo tega pravnega akta, saj sam bo pomagala uresničiti cilje, dogovorjene v sklopu Evropskega načrta za oživitev gospodarstva, sprejetega leta 2008. Menim, da bo poenostavitev financiranja pospešila naložbe v sofinanciranje v državah članicah in regijah, prav tako pa bo povečala vpliv, ki ga imajo ukrepi na gospodarstvo kot celoto, predvsem prek srednje velikih podjetij in delodajalcev. Poenostavitev in obrazložitev pravil kohezijske politike, ki izhaja iz praktičnih potreb, bosta vsekakor pozitivno vplivali na hitro izvajanja načrta in naše obravnavanje novih problemov.
<SPEAKER ID="112" NAME="RadvilMorkūnaitė-Mikulėnien" AFFILIATION="PPE">
(LT) Ta gospodarska recesija je močno prizadela številne države, upad gospodarstev številnih držav članic Evropske unije pa je presegel 10 %. Zaradi tega pozornost Evropske unije ni zelo pomembna le za stare države članice Evropske unije, ampak tudi za tiste, ki so se Evropski uniji pridružile nedavno in ki so deležne ugodnosti iz strukturnih skladov in Evropskega socialnega sklada. Strukturni skladi so pomemben instrument, ki lahko pomaga državam članicam, soočenim z resno gospodarsko upočasnitvijo, da si opomorejo. Zaradi tega verjamem, da bodo to lahko počele učinkoviteje, ko bodo zahteve za pridobitev strukturnih skladov poenostavljene.
<SPEAKER ID="113" NAME="Alfredo Antoniozzi" AFFILIATION="PPE">
(IT) Gospod predsednik, gospe in gospodje, Evropski sklad za regionalni razvoj, Evropski socialni sklad in Kohezijski sklad so dokazali, da so ustrezni instrumenti, ki so v veliko pomoč ozemeljskemu razvoju in tudi pri odzivanju na posledice gospodarske krize, ki v Evropi in svetu divja že nekaj časa.
<P>
V zvezi s tem pozdravljam predlog za poenostavitev postopkov za sprostitev financiranja in za lažja izplačila upravičencem različnih programov, vključenih v omenjene sklade. Prav tako sem naklonjen zagotavljanju dodatnih obrokov predfinanciranja v 2010 za tiste države članice, ki jih je gospodarska kriza najhuje prizadela.
<SPEAKER ID="115" NAME="Alfredo Antoniozzi" AFFILIATION="PPE">
(IT) Gospod predsednik, glasoval sem za poročilo gospoda Szájerja in rad bi se mu zahvalil za odlično analitično delo, ki ga je opravil ob upoštevanju novosti, ki jih je prinesla Lizbonska pogodba.
<P>
Ob upoštevanju obsežnih in številnih posledic, ki jih bodo imeli delegirani akti v zakonodajnem postopku, se še posebej strinjam z željo Parlamenta, da bi za te delegirane akte veljali dobro opredeljeni in jasni pogoji in bi tako bilo mogoče zagotoviti učinkovit demokratičen nadzor v Parlamentu. Da bi bilo mogoče izvesti kakršne koli potrebne prilagoditve, bo treba predvsem v praksi preveriti, kako bo ta nov sistem deloval.
<SPEAKER ID="117" NAME="Mairead McGuinness" AFFILIATION="PPE">
- Gospod predsednik, povedati želim, da sem v celoti podprla to poročilo, ki govori o dobrem počutju živali. Vendar pa imam nekaj zadržkov glede tega, kakšno zakonodajo Parlament in EU sprejemata na tem področju.
<P>
Želim, da bi naš pristop k dobremu počutju živali temeljil na znanosti in ne na čustvih. Uvedli smo zakonodajo, ki v številnih primerih ne temelji na znanosti, evropske proizvajalce, evropske kmete pa postavljamo v zelo neugoden položaj.
<P>
Naj izrazim zaskrbljenost in nejevoljo nad dejstvom, da je se je Komisija v tem tednu odločila, da bo obnovila pogovore z državami Mercosur. S to odločitvijo ogrožamo prihodnost evropskih kmetov, predvsem prašičerejcev, govedorejcev in rejcev perutnine. Komisijo sprašujem, ali bo uporabila enake standarde za dobro počutje živali in proizvodne standarde za izdelke, uvožene iz tretjih držav, kot jih uveljavlja v Evropski uniji. Če ne, je to sramota za vse.
<SPEAKER ID="118" NAME="Peter Jahr" AFFILIATION="PPE">
(DE) Gospod predsednik, dobro počutje živali je nedeljivo. Biti mora standardizirano in potrebujemo njegovo globalno opredelitev.
<P>
Glede standardizacije bi morali prenehati z uvajanjem novih predpisov in standardov ter bi morali najprej poskrbeti, da bi znotraj Evropske unije obstoječe predpise izvajali na enoten način.
<P>
V zvezi z globalizacijo se moramo bolj potruditi pri zagotavljanju, da bodo za uvoz v Evropsko unijo iz tretjih držav veljali enaki standardi in smernice, kot veljajo v Evropski uniji sami.
<P>
Potrošniki imajo pravico, da kupujejo zdravo hrano, ki je bila pridelana na zdrav način.
<SPEAKER ID="120" NAME="Mairead McGuinness" AFFILIATION="PPE">
Gospod predsednik, da ne pozabim, v galeriji imam skupino obiskovalcev iz irskega vzhodnega volilnega okrožja in rada bi jih pozdravila. Zdi se mi zelo pomembno, da naši obiskovalci in državljani vidijo, kako Parlament deluje in kot lahko vidite, so danes zjutraj budni in zainteresirani!
<P>
Glede tega določenega poročila, poročila gospoda Le Folla, je Parlament pred kratkim gostil enega izmed članov skupine the Beatles, ki pravi, naj jemo manj mesa. Menim, da moramo v zvezi s kmetijstvom in podnebnimi spremembami uporabiti najboljše razpoložljive tehnologije za zmanjšanje emisij, ki nastanejo v kmetijstvu, saj vsi vemo, da moramo globalno proizvesti več hrane in ne manj. To bomo morali storiti z manjšimi viri, manj zemlje, manj vode in pod pritiskom podnebnih sprememb, zato potrebujemo najboljše možne raziskave; menim, da moramo zagotoviti javno financiranje z zasebnim partnerstvom, da bodo naši kmetje in prehrambna industrija proizvajali hrano na podnebju prijazen način.
<SPEAKER ID="121" NAME="Predsednik">
Hvala, gospa McGuinness in pozdrav vaši skupini obiskovalcev.
<SPEAKER ID="122" NAME="Peter Jahr" AFFILIATION="PPE">
(DE) Gospod predsednik, rad bi podal tri kratke pripombe na poročilo.
<P>
Prvič, kmetijstvo v primeru podnebnih sprememb ni problem, ampak rešitev.
<P>
Drugič, smo v začetni fazi raziskav podnebnih sprememb, kljub dejstvu, da mediji včasih dajejo nasprotni vtis. V naših raziskavah podnebnih sprememb moramo upoštevati in spremljati teorije in rezultate, ki niso del prevladujočega razmišljanja.
<P>
Tretjič, izvesti moramo vse potrebne in ustrezne ukrepe, ki ne vključujejo dodatne birokracije, hkrati pa moramo zagotoviti, bodo ti ukrepi z gospodarskega vidika učinkoviti. Na osnovi tega je na primer evropska okvirna direktiva o varstvu tal kontraproduktivna in ne bo prinesla želenih rezultatov.
<SPEAKER ID="124" NAME="Mairead McGuinness" AFFILIATION="PPE">
- Gospod predsednik, upam, da so vsi v galeriji za obiskovalce navdušeni! Običajno za govor nimamo toliko časa na voljo, vendar me ta poročila na področju kmetijstva in proizvodnje živil še posebej zanimajo.
<P>
To poročilo govori o tem, kako nam uspeva ohraniti kmete na področjih, kjer so pogoji in zemlja zelo težavni, saj vemo, da kmetje najbolje skrbijo za krajino, vendar pa za preživetje na teh področjih potrebujejo denar. Izpostavila bi le osem biofizičnih meril, ki jih predlaga Komisija in za katere menim, da bodo preveč restriktivna, ko bodo sprejeta. Upoštevati moramo različne pogoje tal v Evropski uniji. V moji državi članici, na Irskem, obstaja zaskrbljenost, da bi lahko ta merila, če jih bomo uvedli v atlantski regiji, povzročila težave za tamkajšnje kmete.
<P>
Komisijo želim pozvati, naj pri pripravi zakonodajnega besedila upošteva te pomisleke. Komisija je povedala, da kmetje upravljajo krajino bolje in ceneje, kot bi bilo to mogoče s katero koli drugo možnostjo, ki nam je na voljo, poskrbimo torej, da bodo lahko preživeli v teh regijah.
<SPEAKER ID="126" NAME="Sonia Alfano" AFFILIATION="ALDE">
(IT) Gospod predsednik, glasovala sem za resolucijo Parlamenta o novi digitalni agendi za Evropo, saj verjamem, da zagotavljanje dostopnega in enostavnega dostopa do širokopasovnega interneta za celotno prebivalstvo, strateška prednostna naloga za Evropsko unijo.
<P>
Razširitev uporabe interneta pomeni širitev in razvoj svobode izražanja državljanov, s tem ko daje prednost njihovemu sodelovanju v demokratičnem življenju in omogoča širitev znanja in inovacij. Izpostaviti želim, da bi razširitev širokopasovnega interneta v Evropi zagotovila večjo svobodo informiranja. Kot je izpostavil Eurostat, ne smemo pozabiti, da imamo v Evropi dve ali mogoče celo tri hitrosti dostopa do interneta. Italija, predvsem v nekaterih regijah, kot tudi Grčija, Romunija, Bolgarija in Portugalska so najmanj razvite države v tem pogledu.
<P>
Ni naključje, da je bila Italija na lestvici medijske svobode za leto 2009, ki ga pripravlja Freedom House, med delno svobodnimi državami, na zadnjem mestu v zahodni Evropi, skupaj s Turčijo in 72 v svetu, skupaj z Republiko Benin in Indijo, tik za Kraljevino Tonga. Upam, da se bo italijanska vlada, zahvaljujoč tem resolucijam in načelom, ki so bila omenjana, odločila za čim prejšnjo sprostitev naložbe v višini 800 milijonov EUR, ki je bila namenjena odpravi digitalne razdvojenosti v Italiji in kar po navedbah Giannija Lette, namestnika sekretarja v italijanskem ministrskem svetu, trenutno ni prednostna naloga.
<P>
Poudariti želim, da kakovost storitve v Italiji ne ustreza trenutnim potrebam in da se potrošniške organizacije že več let pritožujejo, da stroški dostopa spadajo med najmanj konkurenčne v Evropi.
<SPEAKER ID="127" NAME="Predsednik">
Le kot informacija za naslednjič, za obrazložitev glasovanja bomo imeli le eno minuto.
<P>
Besedo predajam najboljši govornici danes in to je gospa McGuinness.
<SPEAKER ID="129" NAME="Mairead McGuinness" AFFILIATION="PPE">
Gospod predsednik, hvala vam za potrditev. Našim obiskovalcem bi morala povedati, da običajno zahtevamo tišino, vendar smo danes uvidevni, hkrati pa se zahvaljujem gospodu Higginsu, da mi je dal besedo.
<P>
O tem sem že govorila in občutek imam, da se Parlament včeraj ni zavedal, da poročila gospoda Salafranca Sánchez-Neyra nisem podprla. Najbolj me skrbi odločitev o obnovitvi dvostranskih pogovorov z državami Mercosur na dveh različnih ravneh.
<P>
Najprej, do tega je prišlo pred morebitno obnovitvijo pogovorov s svetovno trgovino in dvostranski dogovor bi lahko bil slabši, kot dogovor na ravni STO. Drugič - in to je povezano - obstajajo resnični pomisleki o razprodaji kmetijstva v Evropski uniji. Ne gre le za moje pomisleke, ki bi temeljili na čustveni podlagi: Komisija sama je povedala, da bo prišlo do resnih posledic za evropsko kmetijstvo, če na teh pogovorih sklenemo dogovor z državami Mercosur. Ponavljam, najbolj bodo prizadeti sektorji govedoreje, prašičereje in vzreje perutnine. Zaradi tega poročila nisem mogla podpreti, kolege pa opozarjam na njegove posledice.
<SPEAKER ID="131" NAME="Giommaria Uggias" AFFILIATION="ALDE">
(IT) Komisar, voda je dobrina za vse in ne more biti dobrina le za nekaj izbrancev. Ravno to smo hoteli, delegacija italijanske IDV (Italija vrednot) v Skupini zavezništva liberalcev in demokratov za Evropo, potrditi v zvezi s spremembo 10, ki je nasprotovala vsakemu poskusu privatizacije vodovodov, saj je to del celotnega gospodarskega in trgovinskega sporazuma, prav tako pa smo izrazili podporo Kanadskim skupnostim, ki so odločene, da bodo zaustavile privatizacijo vode.
<P>
Delegacija Italijanske IDV se je odločila, da bo glasovala za besedilo, saj predstavlja naše vrednote, vrednote, ki potrjujejo potrebo po trajni javni uporabi vode. Prav zaradi tega želim ponoviti, da smo v preteklih dneh predlagali podpisano peticijo za razpis javnega referenduma proti privatizaciji vode in v naši državi smo deležni velike podpore.

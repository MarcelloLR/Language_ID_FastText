<CHAPTER ID="009-02">
2. Pravo, ki se uporablja za razvezo in prenehanje življenjske skupnosti (
<SPEAKER ID="185" NAME="Tadeusz Zwiefka" LANGUAGE="PL">
Gospod predsednik, pred nekaj meseci je Evropski parlament prvič dal Svetu soglasje za začetek postopka okrepljenega sodelovanja. Prvič v zgodovini Evropske unije. To je izjemno pomemben korak, ki uvaja popolnoma novo podlago za sodelovanje skupine držav članic Evropske unije v primerih, v katerih ni mogoče doseči soglasja vseh 27 držav članic. To je zelo pomembna odločitev. Danes smo potrdili, da ta postopek dobro deluje.
<P>
Zelo iskreno bi se rad zahvalil zlasti Svetu za stališče, ki ga je sprejel v okviru svojega sodelovanja z Evropskim parlamentom. To je primer popolnega medinstitucionalnega sodelovanja. Med pripravo te resolucije je Parlament sodeloval le kot posvetovalni organ, medtem ko sta pogostost srečanj in dejstvo, da je Svet vključil vse predloge, ki jih je predložil Evropski parlament in o katerih je glasoval Odbor za pravne zadeve - ti predlogi so bili vključeni v končni dokument -, odličen zgled, ki je dobra napoved za postopek okrepljenega sodelovanja v prihodnosti. Svetu se zahvaljujem tudi za to, da je odločno podprl naš predlog o hitrem pregledu uredbe Bruselj IIa, ki je nujno potreben za to, da se najdejo podrobne rešitve, na primer za vprašanja v zvezi s potrebo po pravilu forum necessitatis, zadevo, ki omogoča, da države članice ohranijo pravno varnost delovanja svojih notranjih pravnih sistemov, obenem pa našim državljanom dajo upanje, da bodo v prihodnosti lahko svobodno izbirali ne le pravo, ki se uporablja, temveč tudi sodišče. Prav tako bi se rad zahvalil svojim poročevalcem v senci iz Odbora za pravne zadeve in poročevalcem iz odborov, ki so bili zaprošeni za mnenje.

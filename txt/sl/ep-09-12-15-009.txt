<CHAPTER ID="009">
Obrazložitve glasovanja
<P>
Ustne obrazložitve glasovanja
<SPEAKER ID="082" NAME="Aldo Patriciello" AFFILIATION="PPE">
(IT) Gospod predsednik, gospe in gospodje, pozdravljam odlično delo, ki ga je opravil poročevalec in vsi poslanci, ki so sodelovali pri pripravi tega novega instrumenta, ki bo omogočil odobritev mikrokreditov za mala in srednje velika podjetja in za ljudi, ki so v zadnjih letih izgubili delovna mesta.
<P>
Glede na to, da je bilo samo v EU izgubljenih 3 milijone delovnih mest in glede na težave bank pri odobravanju kreditov, bo ta instrument zagotovil enostavnejši dostop do potrebnih virov za tiste, ki želijo ustanoviti podjetje.
<P>
Prepričan sem, da bo ta nova pobuda pomagala pri ustvarjanju novih delovnih mest, predvsem če bomo uvedli nove spremljevalne ukrepe, kot je financiranje usposabljanja, ki bo mladim ljudem v pomoč pri pripravi naložbenih projektov.
<P>
Gospod predsednik, ta instrument mora biti čim prej sprejet za ponovno oživljanje malih in srednje velikih podjetij, ki predstavljajo hrbtenico evropskega gospodarstva.
<SPEAKER ID="083" NAME="Dimitar Stoyanov" AFFILIATION="NI">
(BG) Hvala, gospod predsednik, glasoval sem za poročilo o finančnih ukrepih. Menim, da je ta instrument zelo primeren glede na trenutne razmere in da bo imel zelo pozitiven vpliv, če bo pravilno uporabljen, kot je bil v moji državi Bolgariji. Trenutna klima je zelo neugodna za male podjetnike, ki nimajo možnosti, da bi pri bankah dobili kredit za tistih nekaj priložnosti, ki so jih imeli na voljo.
<P>
Vse banke izvajajo politiko, ki je v osnovi nezdružljiva s konceptom, v skladu s katerim poslujejo bančne institucije. Občutek imam, da si banke namerno izmišljajo vse večje število dodatnih pogojev, samo zaradi tega, da jim ne bi bilo treba odobriti kredita. Vendar pa brez kreditov podjetne ne more delovati.
<P>
Če pa je krediti že odobren, morajo ta podjetja zagotoviti garancije v višini 100-150 %, kar jih lahko pahne tudi v stečaj. Zato verjamem, da sta Evropska unija in Parlament, v tem primeru, izjemno dobro ukrepala s pripravo tega poročila, kar bo resnično prispevalo k razvoju evropskega in bolgarskega gospodarstva.
<SPEAKER ID="084" NAME="Diane Dodds" AFFILIATION="NI">
Gospod predsednik, jasno želim povedati, da čeprav je zagotavljanje pomoči malim podjetjem zelo dobra ideja, ki jo je treba izvesti, bi jo bilo treba izvajati na ravni nacionalne vlade. Velike pomisleke imam glede tega predloga, glede odgovornosti za denar, ki bo posojen, in njegovim odplačilom.
<P>
Nacionalne vlade pozivam, da storijo vse, kar je v njihovi moči, da pomagajo malim podjetjem, ki predstavljajo hrbtenico našega gospodarstva. EU lahko pomaga z manjšo regulacijo in zagotavljanjem sredstev na nacionalni ravni.
<SPEAKER ID="085" NAME="Syed Kamall" AFFILIATION="ECR">
Gospod predsednik, glasovali smo za ta predlog. Zelo pomembno je zagotoviti pomoč podjetjem po celotni EU in v vseh državah članicah, da bi tako bilo mogoče zagotoviti blaginjo in delovna mesta ter izvleči ljudi iz revščine. Prav tako sem hvaležen, da smo preučili možnost zagotavljanja denarja iz obstoječega proračuna in nismo razmišljali o novi porabi, da bi tako še bolj povečali porabo javnega sektorja.
<P>
Vendar pa opozarjam, da moramo biti zelo previdni pri uporabi državnih sredstev in denarja davkoplačevalcev. V mojem volilnem okrožju poznam nekaj mikrofinančnih instrumentov, kot je odlični Croydon Caribbean Credit Union, ki zapostavljenim skupnostim pomaga, da se izkopljejo iz revščine. Te instrumente so izrinili mikrofinančni instrumentih lokalnih vlad in drugi mikrofinančni instrumenti. Za zagotavljanje večje dostopnosti do mikrofinanciranja je pomembno, da ne uničimo številnih odličnih zasebnih ponudnikov, ki že obstajajo.
<SPEAKER ID="086" NAME="Alfredo Pallone" AFFILIATION="PPE">
(IT) Gospod predsednik, gospe in gospodje, verjetno se vsi strinjamo glede vprašanja o mikrokreditih, vendar pa moramo obravnavati tudi finančne vire. Povečanje tega finančnega sredstva bi moralo biti naša dolžnost.
<P>
Prav tako moramo biti previdni pri tem, da mikrokreditov ne bomo razširili na druge deležnike v malih in srednje velikih podjetjih, saj so mikrokrediti namenjeni zagotavljanju pomoči socialnim partnerjem z manj sreče. Ob tem moramo prav tako obravnavati ključno vprašanje: v številnih državah, predvsem pa v državah, kjer obstaja največja potreba, manjka pravi kulturni pristop, ki je potreben za pridobivanje teh zneskov. Trdno verjamem, da bi morale te instrumente najprej sprejeti zadevne vlage.
<P>
Obstaja Evropa dveh hitrosti: hitrost držav, ki so že izvedle ta pristop, kot sta Francija in Nemčija, so pa tu še druge države, ki morajo k temu vprašanju pristopiti s kulturnega vidika. Na kratko, resnična težava, ki se pojavlja v Evropi, je v tem, da vprašanje zagotavljanja sredstev ne sme biti končni cilj; prizadevati si moramo za vzpostavitev pogojev, v katerih bi lahko delavci, ki nimajo toliko sreče, sami ustvarili zaposlitev zase.
<P>
Pisne obrazložitve glasovanja
<SPEAKER ID="089" NAME="Luís Paulo Alves  " LANGUAGE="PT">
Glasoval sem za vzpostavitev tega mikrofinančnega instrumenta za zaposlovanje, saj zagotavljanja možnosti za brezposelne in spodbuja podjetništvo. Ta instrument, ki je namenjen ljudem, ki želijo začeti ali razviti mikropodjetje (manj ko 10 zaposlenih in promet, manjši od 2 milijonov EUR), bo številnim brezposelnim ljudem odprl nove možnosti. Glede na trenutno stanje gospodarstva bi bilo zelo dobro, če bi se ta pomemben program začel izvajati že prej, saj imajo ljudje že dlje časa težave s pridobivanjem kreditov.
<P>
Ker je ta instrument namenjen javnim in zasebnim organizacijam, ki fizičnim osebam in mikropodjetjem zagotavljajo mikrokredite na nacionalni, regionalni in lokalni ravni v državah članicah EU, ga morajo ustrezni organi pozorno spremljati, da bi bilo mogoče zagotoviti, da krediti dejansko pridejo do mest, kjer so najbolj potrebni in da se ne bodo spet ponovile razmere, ki so se pojavile v zadnji finančni krizi.
<SPEAKER ID="090" NAME="Andrew Henry William Brons  " AFFILIATION="NI">
v pisni obliki. - Naklonjen sem temu, da država zagotavlja mikrofinanciranje posameznikom, ter ji tako pomaga ustanoviti mala podjetja. Nasprotujem pa, da bi to funkcijo izvajala Evropska unija. Kljub temu sem glasoval za nekatere spremembe, saj je bilo zelo verjetno, da bo uredba sprejeta in sem jo želel čim bolj izboljšati. Zaradi "blokiranja" glasov v zvezi z nekaterimi spremembami nisem mogel glasovati ločeno o nekaterih spremembah.
<SPEAKER ID="091" NAME="David Casa  " AFFILIATION="PPE">
v pisni obliki. - Ena izmed najhujših posledic globalne gospodarske krize je pomanjkanje kreditov s strani bank, kar posameznikom, kot tudi velikim podjetjem, preprečuje, da bi izvajali svoje gospodarske dejavnosti. Predlog Evropske komisije zagotavlja vzpostavitev mikrokreditnega instrumenta, ki je namenjen zmanjševanju trenutnega oklevanja bank in drugih finančnih institucij pri financiranju. Zaradi tega sem se odločil, da bom podprl poročevalko pri tem vprašanju in sem glasoval za poročilo.
<SPEAKER ID="092" NAME="Nikolaos Chountis  " LANGUAGE="EL">
Glasoval sem proti poročilu, saj se proti brezposelnosti, ki se v Evropski uniji nenehno povečuje, ni mogoče bojevati s programom mikrofinanciranja. Potrebni so celoviti programi z ustreznim financiranjem pod ločeno proračunsko postavko, programi, ki so osredotočeni na boj proti brezposelnosti mladih, ki je v Grčiji še posebej visoka, saj je brez dela eden izmed štirih ljudi, mlajših od 25 let.
<P>
Na splošno potrebujemo politike, ki zahtevajo povečanje proračuna Skupnosti in ki odpravljajo neoliberalni okvir pakta stabilnosti in nizkih primanjkljajev. Prav tako verjamem, da bi moralo biti financiranje znotraj okvira tega mehanizma izključno prostovoljno in nobenega ne bi smeli prisiliti z grožnjami o zmanjšanju ali odvzemu prejemkov socialne varnosti k temu, da uporablja mehanizem. Žal so bile spremembe, ki to zagotavljajo in ki sem jih predložil, skupaj s kolegi poslanci Konfederalne skupine Evropske združene levice - Zelene nordijske levice, zavrnjene.
<SPEAKER ID="093" NAME="Diogo Feio  " LANGUAGE="PT">
Ko Evropa doživlja globoko gospodarsko in finančno krizo, ki ima za posledico resne socialne probleme in ko se brezposelnost povečuje v vseh državah članicah, je ključnega pomena, da Evropska unija vzpostavi učinkovite mehanizme za boj proti krizi in zagotavljanju pomoči tistim, ki jih je najhuje prizadela, vključno z brezposelnimi in podjetji, ki so se znašla v težavah.
<P>
Zaradi tega pozdravljam vzpostavitev mikrofinančnega instrumenta za zaposlovanje, ki je osredotočen na podjetništvo in vsem zagotavlja možnost, da ustanovijo svoje podjetje. Evropsko mikrofinanciranje bo na voljo v primerih, kjer bo dostop do bančnega kredita zavrnjen ali otežen in sicer preko podpore rasti mikropodjetij, skupaj z nadzorom, inštruiranjem in podporo obrestne mere s strani Evropskega socialnega sklada.
<P>
Prav tako je treba izpostaviti, da mora biti ta instrument namenjen izključno zagotavljanju pomoči podjetništvu, kot način za ustvarjanje novih delovnih mest, s tem ko pomaga pri uresničevanju izvedljivih poslovnih idej, ne sme pa se uporabljati za socialno podporo ali spodbujanje potrošnje.
<SPEAKER ID="094" NAME="José Manuel Fernandes  " LANGUAGE="PT">
Glede na trenutno gospodarsko krizo in vse večjo brezposelnost, je pomembno spodbujati rast samozaposlitev, kot tudi ustvarjanje in razvoj mikropodjetij. Mikrokrediti bodo pomagali pri uresničevanju tega cilja. Zato pozdravljam predlog Komisije in delo Parlamenta v na to temo. Gre za način spodbujanja podjetništva in povečevanja stopnje zaposlenosti in socialne vključenosti. Ta mikrofinančni instrument dopolnjuje druge programe, ki so namenjeni zagotavljanju pomoči pri zaposlovanju in vključevanju. Zato je pomembno, da financiranje tega instrument ne gre na račun obstoječih programov ali da bi bili zaradi tega celo ogroženi.
<P>
V Odboru za proračun sem že glasoval za ta instrument v kontekstu proračunskega postopka za 2010, s pomočjo katerega sta bili uvedeni dve novi proračunski postavki, ena za operativne stroške v znesku 37,5 milijonov EUR in druga za upravne stroške v znesku 0,25 milijonov EUR. Upam, da se bo ta program kmalu začel izvajati in da bo postopek odobritve vlog hiter in brez odvečne birokracije.
<SPEAKER ID="095" NAME="Ilda Figueiredo  " AFFILIATION="GUE/NGL">
v pisni obliki. - (PT) Obžalujemo, da je velika večina v Parlamentu ponovno prelomila besedo in odobrila predlog, ki jemlje denar iz programa Progress, kateremu je že tako ali tako bilo zagotovljenih premalo sredstev za pokrivanje dejavnost na socialnem področju. Ne glede na vse pomisleke v zvezi z cilji novega evropskega mikrofinančnega instrumenta, je nesprejemljivo, da bi se financiral z zmanjševanjem sredstev, ki so na voljo obstoječim programom, v tem primeru programu Progress, programu skupnosti na področju zaposlovanja, socialne vključenosti in enakih pravic.
<P>
Besedilo, ki ga je odobril Odbor za zaposlovanje in socialne zadeve, jasno zavrača idejo o financiranju tega instrumenta iz programa Progress in vsebuje predlog o vzpostaviti nove proračunske postavke z lastnimi viri: z drugimi besedami, "nov" denar. Spremembe, ki jih je predlagala moja politična skupina, so bile skladne s tem, vendar so bile danes zavrnjene.
<P>
Ker se socialne razmere v različnih državah članicah slabšajo, je nedopustno, da se sredstva preusmerjajo iz področij zaposlovanja in socialne vključenosti v druge prednostne naloge, ki so bile v tem času opredeljene, čeprav gre za področje mikrofinanciranja.
<SPEAKER ID="096" NAME="Bruno Gollnisch  " LANGUAGE="FR">
Zahvaljujoč poročilu gospe Göncz o mikrokreditih in kontroverznosti glede financiranja tega projekta, sem preveril čemu ta sloviti program Progress - v zvezi s katerim levica tako močno vztraja, da mu ne sme biti odvzet niti en cent za financiranje mikropodjetij in zasebnikov - sploh namenjen. Čemu je program Progress, opredeljen kot "program Skupnosti za zaposlovanje in socialno solidarnost", trenutno sploh namenjen? Papirologiji ter financiranju študij in poročil. Saj trenutno "ciljna" publika projekta Progress niso ne brezposelni, ne izključeni, ampak ustvarjalci politike in oblikovalci mnenj.
<P>
Nekateri ljudje zavračajo, da bi se od pičle vsote 700 milijonov EUR odvzelo 100 milijonov EUR. Nekoliko manj denarja za tiste, ki kujejo dobiček na račun sistema, nekoliko več denarja za Evropejce, z nespremenjenih proračunom: temu ne gre oporekati! Čas je, da nehamo opazovati revščino in težave naših sodržavljanov in namesto tega izvedemo konkretne ukrepe. Imam pa en zadržek: mikrokrediti so potrebni le zaradi "banksterjev", ki tako hitro spravijo v žep državno pomoč, ne počnejo pa tistega, kar bi morali početi: dovajati denar v gospodarstvo.
<SPEAKER ID="097" NAME="Françoise Grossetête  " AFFILIATION="PPE">
v pisni obliki. - (FR) Glasovala sem za poročilo gospe Göncz o Evropskem mikrofinančnem instrumentu. Mikrofinanciranje se nanaša na mikrokredite (posojila manjša od 25 000 EUR) in mikropodjetja (podjetja, ki zaposlujejo manj kot 10 ljudi).
<P>
V tem obdobju gospodarske krize in zaradi znatnega upada števila odobrenih kreditov, je za Evropsko unijo ključnega pomena, da zagotovi instrument, ki je namenjen najranljivejšim, kot so brezposelni, mladi ljudje in majhna podjetja.
<P>
Kadar je ogroženo gospodarstvo ali delovna mesta, je spodbujanje rasti z znatnimi naložbami ključnega pomena. Sredstva za instrument bodo povečana na 100 milijonov EUR, pri čemer bo denar vzet iz proračuna za program Progress (program Skupnosti za zaposlovanje in socialno solidarnost), instrument pa bo na voljo 1. januarja 2010 (za obdobje štirih let). Svet mora prisluhniti temu sporočilu, da bo v naslednjih nekaj dnevih mogoče doseči sporazum.
<SPEAKER ID="098" NAME="Sylvie Guillaume  " LANGUAGE="FR">
Glasovala sem za poročilo moje kolegice gospe Göncz, saj je predvsem zaradi krize zaposlovanja in socialne krize ključnega pomena, da z zagotovitvijo posebne proračunske postavke podpremo mikrofinanciranje. Gre za poseben instrument v boju proti bančnemu izključevanju in revščini. V nasprotju s tem, kar zahteva Evropska komisija, nasprotujemo ideji o prerazporeditvi odobrenih sredstev iz programa Progress v Evropski mikrofinančni instrument, saj bi to bilo negativno sporočilo za nosilce gospodarske dejavnosti. Ohraniti moramo program Progress, ki je namenjen najranljivejšim skupinam, skupna odgovornost držav članic in Evropske unije pa je, da ga v trenutnih razmerah učinkovito izvajajo.
<SPEAKER ID="099" NAME="Lívia Járóka  " AFFILIATION="PPE">
v pisni obliki. - (HU) Zelo me veseli, da je velika večina Evropskega parlamenta danes potrdila poročilo o Evropskem mikrofinančnem instrumentu za zaposlovanje in socialno vključenost. Načrtovan sistem mikrokreditov lahko znatno prispeva k vzpostavitvi socialne kohezije in novih delovnih mest, hkrati pa lahko v veliki meri pomaga pri blaženju negativnih vplivov finančne in gospodarske krize. V času globalne recesije je še posebej pomembno, da zagotovimo nove priložnosti za državljane, ki se soočajo s težavami na trgu dela in tradicionalnem kreditnem trgu ter zagotovimo stabilno, dolgoročno samozaposlitev. Prav tako je ključnega pomena, da je enostaven finančni instrument na voljo tistim, ki živijo v manj razvitih regijah in ki želijo ustanoviti svoje podjetje in najbolj ranljivim skupinam, ki kljub visokem tveganju, nizkih maržah in možnosti za neizpolnjevanje obveznosti, pomaga podjetjem, da začnejo poslovati in uspevati. Velika večina zaposlenih v Evropi je zaposlenih v mikro-, majhnih in srednje velikih podjetjih.
<P>
Prav zaradi tega je treba tem podjetjem, da ne bodo izgubila, ampak celo povečala svoj potencial zaposlovanja, zagotoviti ustrezno pomoč, ki je v nekaterih primerih tako nizka, da tradicionalni bančni sektor ne more zagotoviti takšnih sredstev. Na današnjem glasovanju je Evropski parlament jasno sporočil, da je treba postopek soodločanja čim prej zaključiti, da bo lahko mikrofinančni instrument na voljo že v letu 2010.
<SPEAKER ID="998" NAME="Eija-Riitta Korhola  " AFFILIATION="PPE">
v pisni obliki. - (FI) Gospod predsednik, glasovala sem za poročilo o mikrofinančnem instrumentu.
<P>
Še veliko lahko storimo, da bi mlade ljudi v Evropi spodbudili k podjetništvu. Finančna in gospodarska kriza je prinesla krizo zaposlovanja in socialno krizo, po napovedih pa naj bi v naslednjem letu izgubilo delovno mesto še dodatnih 10 milijonov ljudi v Evropi. Če je bil kdaj čas za takojšnje ukrepanje, potem je to zdaj.
<P>
Zaradi trenutnega kreditnega krča, ki še poslabšuje trenutne razmere, sem zelo naklonjena pobudi, ki izhaja iz poročila o zagotavljanju mikrokreditov brezposelnim ali tistim, ki jim grozi brezposelnost in imajo težave pri pridobivanju komercialnih kreditov za svoje poslovne ideje. Prav tako pa moramo vlagati na primer v delavnice in podjetniške inkubatorje za mlade ljudi, kot tudi v podjetniško usposabljanje.
<P>
Celovit pristop k naložbam v izboljšanje številk na področju zaposlitve in podjetništva je predpogoj za uspešno Evropo.
<SPEAKER ID="997" NAME="Patrick Le Hyaric  " LANGUAGE="FR">
Podpiram financiranje socialne podpore z namenom zagotavljanja pomoči delavcem, ki so izgubili delovno mesto. Vendar pa to ne pomeni, da podjetjem ni treba izpolnjevati družbenih in ozemeljskih obveznosti. Javni organi niso dolžni poravnati škode zaradi nesprejemljivega neizpolnjevanja obveznosti drugih. Zato sem se vzdržal glasovanja.
<SPEAKER ID="100" NAME="Jörg Leichtfried  " LANGUAGE="DE">
Glasujem za poročilo o vzpostavitvi novega mikrofinančnega instrumenta, ki bo pomagal ljudem, katerih delovna mesta so ogrožena, pri ustanavljanju ali razvoju mikropodjetja. Opredeljena so kot podjetja z manj kot desetimi zaposlenimi in prometom, manjšim od 2 milijonov EUR. Ta finančna priložnost bo najprej na voljo za obdobje štirih let in sicer od 1. januarja 2010 dalje.
<P>
To bo ljudem, ki so izgubili službo zaradi krize, ali ki imajo težave s pridobivanjem kredita za njihovo podjetje, omogočilo, da opravijo usposabljanje, ohranijo obstoječa delovna mesta in v nekaterih primerih celo ustvarijo nova. To bo spodbudilo gospodarstvo in prispevalo k izhodu iz krize.
<SPEAKER ID="101" NAME="Jean-Luc Mélenchon  " LANGUAGE="FR">
Glasovali bomo proti predlogu sklepa o Evropskem mikrofinančnem instrumentu za zaposlovanje in socialno vključenost. V obdobju, ko toliko Evropskih državljanov ostaja brez delovnih mest zaradi krize kapitalizma in popolnega pomanjkanja solidarnosti s strani tisti, ki še naprej kujejo dobičke na njihov račun, je čas, da Evropska unija spremeni svoj liberalni pristop reševanja nastalih problemov.
<P>
Zaradi nenasitnih komercialnih apetitov, ki jih je povzročil liberalen dogmatizem Evropske unije, potrebujemo politiko za zaščito evropskih delavcev, ki ustvarjajo bogastvo, katerega v imenu dobička niso nikoli deležni. Gre za primer Evrope velikih dobičkov in majhne, samovoljne miloščine. To dokazujejo tudi dodeljeni pičli zneski, neustrezna preglednost razporejanja teh zneskov in individualistična logika za spodbujanim instrumentom. To se z ničemer ne nanaša na Evropo splošnega interesa in družbene enakosti, ki jo naši ljudje potrebujejo.
<SPEAKER ID="102" NAME="Nuno Melo  " LANGUAGE="PT">
V času krize, ob pomanjkanju in oteženim pridobivanjem kreditov, je tovrsten instrument ključnega pomena za zagotavljanje mikrokreditov za mala podjetja in ljudi, ki so ostali brez dela in želijo ustanoviti lastno podjetje. Brez tovrstnega podpornega instrumenta je zelo težko doseči takšne cilje. Poleg tega banke v trenutnih razmerah krize niso dovzetne za kreditne potrebe pri ustanavljanju podjetij, kar v večini primerov onemogoča njihovo ustanavljaje. Ker lahko v EU izgubimo še nekaj milijonov delovnih mest, je pomembno, da so na voljo pobude, do katerih lahko ljudje, ki so izgubili delo, dostopajo in si poskušajo na novo urediti življenje, s tem pa se lahko izognemo socialni krizi in zmanjšamo porabo držav članic za ukrepe socialne pomoči.
<SPEAKER ID="103" NAME="Andreas Mölzer  " LANGUAGE="DE">
Finančna in gospodarska kriza, ki so jo zakrivili predvsem britanski in ameriški špekulanti, ima sedaj za posledico vse večjo brezposelnost v Evropi zaradi gospodarske recesije. Spreminjajoče razmere so prizadele predvsem mlade ljudi, ki jim je že tako grozila resna nevarnost, da ne bodo našli dela. Zato je še posebej pomembno, da jim zagotovimo možnost za zagon ali ponoven zagon njihovih karier in nekaterim omogočimo, da ustanovijo lastna podjetja. Upam, da jim bo novi Evropski mikrofinančni instrument za zaposlovanje in socialno vključenost - Progress - pri tem v veliko pomoč.
<P>
Ta novi instrument nam prav tako omogoča, da se odzovemo na kreditni krč, ki še vedno traja. Ljudje, ki bodo ustanovili mikropodjetja, bodo poleg pomoči pri obrestni meri, prav tako prejeli podporo v obliki mentorstva, usposabljanja, inštruiranja in povečevanja zmogljivosti. Podpiram pobudo odbora za povečanje sredstev, namenjenih mikrofinančnemu instrumentu za 50 % v primerjavi s predlogom Komisije, na 150 milijonov EUR. Glede na ogromne zneske, ki so bili porabljeni za reševanje bank, je zelo pomembno, da smo radodarni do teh ljudi, ki so jih razmere najbolj prizadele. Zaradi vseh teh razlogov sem glasoval za poročilo.
<SPEAKER ID="996" NAME="Wojciech Michał Olejniczak  " LANGUAGE="PL">
10. novembra 2009 je Evropska komisija objavila predlog sklepa Evropskega parlamenta in Sveta o Evropskem mikrofinančnem instrumentu. Povezan je z dokumentom Komisije "Uresničevanje evropskega načrta za oživitev gospodarstva" in prednostnimi nalogami Sveta, ki so: ohranjanje zaposlenosti, ustvarjaje delovnih mest in spodbujanje mobilnosti, izboljšanje usposobljenosti in prilagajanje potrebam trga dela ter povečevanje dostopa do delovnih mest.
<P>
Mikrofinančni instrument naj bi zagotavljal enostavnejši dostop do finančnih storitev za brezposelne in skupine poslovnežev, ki so se znašli v težavah. Nanaša se na ljudi iz določenih družbenih skupin, ki ne izpolnjujejo zahtev komercialnih bank glede kreditne sposobnosti, kljub temu pa bi radi ustanovili podjetje. Uvedba tovrstnega podpornega instrumenta, ki temelji na sredstvih EU, je še posebej pomemben v razmerah, ko je obseg posojil zmanjšan, vrednost odobrenih kreditov pa je padla.
<P>
Razmere v segmentu posojil kažejo, da se finančna in gospodarska kriza spreminjata v družbeno krizo in krizo zaposlovanja. Poročilo Odbora za zaposlovanje in socialne zadeve vsebuje pomembne spremembe glede predloga Komisije, vključno z nasprotovanjem prenosu potrebnih sredstev iz programa Progress v Evropski mikrofinančni instrument. Poročevalka predlaga prenos instrumenta v ločeno proračunsko postavko, prav tako pa predlaga povečanje proračuna instrumenta za 50 milijonov EUR v obdobju naslednjih štiri let. Glede na to sem podprl poročilo.
<SPEAKER ID="104" NAME="Evelyn Regner  " LANGUAGE="DE">
Glasovala sem za resolucijo o uvedbi mikrofinančnega instrumenta, saj zame predstavlja njeno hitro sprejetje prednostno nalogo. S tem bo prikrajšanemu delu prebivalstva dana možnost, da pridobijo kredit in da si lahko pomagajo. Vendar pa pozivam Svet, da sredstev ne jemlje iz programa Progress. Pomembno je, da ostanejo sredstva za ta program nespremenjena. V tej krizi denar EU ne sme biti prerazporejen na račun najšibkejših članov v družbi.
<SPEAKER ID="995" NAME="Daciana Octavia Sârbu  " AFFILIATION="S&amp;D">
v pisni obliki. - Veseli me, da je Evropski parlament danes potrdil načrt zagotavljanja dodatnih kreditov, ki bodo na voljo malim podjetjem. S tem sklepom bo mogoče na regionalni in nacionalni ravni v naslednjih štirih letih zagotoviti 100 milijonov EUR. Gre za dragocen in pravočasen potek, s katerim bodo številni ljudje, ki trpijo zaradi posledic globalne recesije, deležni novih priložnosti. Danes najavljeni ukrepi bodo v pomoč tistim, ki želijo ustanoviti novo podjetje, prav tako pa bodo omogočali strokovno usposabljanje - s tem pa se bo povečal obseg sposobnosti, na katerih lahko državljani ustanovijo podjetja, ki so ključnega pomena za evropsko gospodarstvo. Malim in srednje velikim podjetjem se v politiki in zakonodaji Evropske unije namenja vse večja pozornost. Pozdravljam ta nov potek, predvsem pa prispevek Evropskega parlamenta k spodbujanji razvoja malih podjetij v težkih gospodarskih časih.
<SPEAKER ID="994" NAME="Czesław Adam Siekierski  " AFFILIATION="PPE">
v pisni obliki. - (PL) Program Progress se je začel izvajati z namenom uresničevanja ciljev Evropske unije na področjih zaposlovanja, socialnih zadev in enakih možnosti, ki so določeni v socialnem programu. Proračunska sredstva, ki so na voljo v tem programu, naj bi bila namenjena spodbujanju procesa preoblikovanja in posodabljanja na petih področjih zaposlovanja, vključevanja v družbo in socialne zaščite, pogojev dela, boja proti diskriminaciji in enakih možnostih za ženske in moške.
<P>
Trenutno se finančna in gospodarska kriza spreminja v socialno krizo in krizo zaposlovanja. Nezaposleni in ljudje iz družbenih skupin, ki so v težkih pogojih, potrebujejo pri osamosvajanju aktivno podporo in nasvet. Program Progress je namenjen najbolj izpostavljenim skupinam in v zvezi s tem menim, da so države članice in Evropska unija odgovorne za učinkovito izvajanje programa. Unija si mora prav tako po vseh močeh prizadevati, da bi povečala obseg namenske finančne podpore za nove samostojne podjetnike in ustanovitelje mikropodjetih v obliki spremljanja, usposabljanja - vključno s praktičnim usposabljanjem - in razvijanjem spodobnosti.
<P>
Program Progress naj bi bil namenjen razvoju mikropodjetij in socialnega podjetništva. V trenutnih gospodarskih in finančnih razmerah, za katere je značilen zmanjšan obseg kreditov, program Progress razširja obseg namenske finančne pomoči novim poslovnežem. Glavno odgovornost za politiko zaposlovanja in socialno politiko nosijo države članice, vendar pa bi morala biti Evropska unija pobudnica teh sprememb. Treba je vzpostaviti resnične možnosti za zaposlovanje vseh ljudi ter dvigniti kakovost in produktivnost dela.
<SPEAKER ID="105" NAME="Bart Staes  " AFFILIATION="Verts/ALE">
v pisni obliki. - (NL) Mikrofinanciranje je zanimiv instrument za zagotavljanje finančne pomoči ljudem, ki so brezposelni ali ki jim grozi izguba delovnega mesta, pa tudi podjetjem v socialnem podjetništvu v času krize. Glasoval sem proti temu poročilu, saj ni gotovo, da bo ta instrument financiran s svežim denarjem. Možno je, da bodo uporabljena sredstva iz obstoječega programa Progress, programa, ki se je začel izvajati v letu 2007 in ki vključuje ukrepe, namenjene zmanjševanju revščine, nediskriminaciji, socialni vključenosti, spolu in zaposlovanju. Jemanje denarja iz programov, namenjenih boju proti revščini za namene boja proti revščini ni dobra strategija.
<P>
Posebej Svet zavrača ločen proračun. Očitno je, da države članice nimajo dovolj političnega poguma. Da bi se ta program lahko začel izvajati v začetku 2010, je v proračunu EU 2010 sproščenih 25 milijonov EUR. Trenutno se Parlament in Svet še nista dogovorila o financiranju v naslednjih treh letih (2011-2013). Evropa potrebuje trajnostno strategijo, ne pa enkratno injekcijo, kot je ta pobuda. Mikrofinančni instrument nima s tem nobene zveze in je brez dolgoročne vizije. Poleg tega je mogoče mikrokredite že odobriti iz naslova Evropskega socialnega sklada, pa tudi iz Evropskega sklada za prilagoditev globalizaciji. To poročilo torej odločno zavračam.
<SPEAKER ID="993" NAME="Derek Vaughan  " AFFILIATION="S&amp;D">
v pisni obliki. - To je odlična pobuda, s katero bodo lahko ljudje, ki so izgubili ali obstaja tveganje, da bodo izgubili delovno mesto, pridobili kredit za zagon svojega podjetja. S tem Evropskim mikrofinančnim instrumentom Progress bodo ljudje, ki želijo posojila za zagon novih ali zelo malih podjetij in ki takšnega kredita niso mogli pridobiti na običajnem trgu, pridobili do 25.000 EUR.
<P>
Vesel sem, da je Evropski parlament lahko zagotovil, da ta denar ni iz programa "Progress", ki je namenjen zagotavljanju pomoči ranljivim ljudem, ampak je bil za prvo leto pridobljen iz proračuna 2010. Sredstva v višini 100 milijonov EUR, ki bodo na voljo v začetku 2010, predstavljajo ravno takšno vrsto pomoči, ki jo majhna podjetja rabijo sedaj v času gospodarske krize, ko banke še vedno niso pripravljene sprostiti kreditiranja. To bo pomagalo podjetjem v Walesu in razočaran sem, da kolegi iz UKIP niso mogli podpreti te progresivne pobude.

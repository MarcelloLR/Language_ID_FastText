<CHAPTER ID="005">
Podpora okrepitvi prepovedi Evropske unije glede odstranjevanja plavuti morskim psom - Večja podpora Evropske unije športu na ljubiteljski ravni - Strategija EU glede brezdomstva (pisne izjave) 
<SPEAKER ID="997" NAME="Predsednica">
Pisne izjave 0071/2010, 0062/2010 in 0061/2010 je podpisala večina poslancev Parlamenta in bodo zato v skladu s členom 123(3) in (4) poslovnika posredovane naslovnikom in objavljene v Sprejetih besedilih te seje, imena podpisnikov pa navedena v zapisniku.
<SPEAKER ID="110" NAME="Seán Kelly" AFFILIATION="PPE">
Gospa predsednica, v imenu sopodpisnikov Iva Beleta, Hannuja Takkule, Mary Honeyball in Joanne Senyszyn se zahvaljujem vsem poslancem za podpis te izjave. Opaziti je bilo, da je skoraj 50 % podpisnikov žensk, zato bi se jim najlepše zahvalil za njihovo sodelovanje, Joanni Senyszyn pa bi izrekel posebno priznanje. Opravila je odločilno delo in bi morda rada povedala nekaj besed.
<P>
Zahvaljujem se vsem in vam za božič želim veliko veselja, iger in športa.
<SPEAKER ID="111" NAME="Predsednica">
Naslednja točka je pisna izjava št. 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Gospa predsednica, gospe in gospodje, nekoliko čustveno in v imenu kolegov poslancev gospe Thomsen, gospe Lynne, gospe Figueiredo in gospoda Protasiewicza bi se rada iskreno zahvalila za vašo podporo pisni izjavi 61/2010 o strategiji EU glede brezdomstva.
<P>
Medtem ko Evropska komisija danes predstavlja svojo vodilno pobudo - evropsko platformo proti revščini in izključenosti -, ta izjava pošilja močno sporočilo Parlamenta Evropski komisiji in državam članicam.
<P>
Čas za govorjenje je potekel. Zdaj je čas za ukrepanje. Zdaj se lahko izvaja posamezne predloge. Poskrbimo, da bomo do leta 2015 odpravili spanje na prostem.
<P>
Vsem želim vesele praznike in prepričana sem, da bomo naslednje leto dobro začeli.
<P>
(Aplavz)
<SPEAKER ID="113" NAME="Predsednica">
Gospod Besset je prosil za besedo. Izvolite.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Gospa predsednica, v imenu treh kolegov poslancev gospe Pietikäinen, gospe Sârbu in gospoda Daviesa bi se iskreno zahvalil 410 poslancem Evropskega parlamenta, ki so podpisali pisno izjavo 71/2010 o podpori okrepitvi prepovedi Evropske unije glede odstranjevanja plavuti morskim psom, ki smo jo predložili.
<P>
Ta občutljiva živalska vrsta je kot mnoge druge žrtev pravih pokolov na morju zaradi odstranjevanja plavuti, pri čemer se po tem pohabljanju trup odvrže v morje.
<P>
Hvala, da ste v tako velikem številu podpisali to pisno izjavo. Pošilja močan znak Komisiji, naj okrepi predpise za zaščito te živalske vrste.
<P>
(Aplavz)

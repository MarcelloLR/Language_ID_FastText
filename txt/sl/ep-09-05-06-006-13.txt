<CHAPTER ID="006-13">
13. Dejavno vključevanje oseb, izključenih s trga dela (
<SPEAKER ID="205" NAME="Predsednica">
Kolegi in vsi tisti, ki čakate, da bi podali obrazložitve glasovanja, boste izjemoma zadovoljni, ker je že zelo pozno. Vsi smo tu že precej dolgo, predvsem pa so dolgo tu že naši tolmači. Število obrazložitev glasovanja je zelo veliko in dvomim, da bomo vse obravnavali do 15.00. Zaradi tega sem se odločila, kot smo to počeli že prej, da jih bomo obravnavali na koncu zasedanja danes zvečer.
<SPEAKER ID="206" NAME="Daniel Hannan" AFFILIATION="NI">
Gospa predsednica, pravila so zelo jasna, da ima po glasovanju vsak poslanec pravico v 60 sekundah podati obrazložitev glasovanja. Zavedam se, da so naši tolmači že dolgo tu. Zavedam se, da zaradi nas ne more oditi na kosilo veliko ljudi. Ali lahko predlagam kompromis, ki ga je v takšnih okoliščinah zadnjih uporabil vaš kolega podpredsednik, Alejo Vidal-Quadras in sicer, da je ljudem dovolil, da podajo obrazložitev glasovanja eden za drugim, kar je znatno pospešilo postopek.
<SPEAKER ID="207" NAME="Predsednica">
Hvala vam, gospod Hannan. Pomislili smo na to rešitev. Število obrazložitev glasovanja je tako veliko, da ne bi delovala. Obrazložitev glasovanja boste lahko na nek način podali po glasovanju danes zvečer. Žal mi je, vendar je res že zelo pozno - čeprav veste, kako se veselim vaših prispevkov!
<P>
Pisne obrazložitve glasovanja
<SPEAKER ID="210" NAME="José Ribeiro e Castro  " AFFILIATION="PPE-DE">
v pisni obliki. - (PT) Sporočilo Evropske komisije COM(2007) 281 za vse evropske institucije predstavlja izziv: "Čas je, da začnemo na Brazilijo gledati, kot na strateško partnerico, kot tudi na pomembno akterko v Latinski Ameriki in regionalno vodilno silo". To partnerstvo je bilo vzpostavljeno 4. julija 2007 v Lizboni, v času portugalskega predsedovanja Evropski uniji. 12. marca 2009 je Evropski parlament sprejel priporočilo Sveta, ki navaja, da je treba s "strateškim partnerstvom doseči reden in strukturiran dialog med kongresniki v Brazilskem nacionalnem kongresu in poslanci v Evropskem parlamentu".
<P>
Kljub tej izjavi o načelih in mojim pozivom predsedniku tega Parlamenta z žalostjo opažam, da Parlament še vedno vztraja pri anahronističnem mnenju, po katerem naj bi Brazilija postala edino gospodarstvo BRIC brez neodvisne parlamentarne delegacije. To je v nasprotju s samo odločitvijo Parlamenta in dokazuje obžalovanja vredno vztrajnost in kratkovidno stališče glede na dejanski pomen Brazilije v svetu. Upam, da bodo naslednji poslanci v Parlamentu, predvsem portugalski poslanci, pomagali spremeniti to obžalovanja vredno stanje in vzpostaviti neposredno in produktivno komunikacijo z Brazilskim nacionalnim kongresom.
<P>
Glasoval sem proti.
<SPEAKER ID="211" NAME="Francis Wurtz  " AFFILIATION="GUE/NGL">
v pisni obliki. - Skupina GUE/NGL se je vzdržala glasovanja o številu medparlamentarnih delegacij zaradi sklica na "Kosovo" v obliki "Delegacija za stike z Albanijo, Bosno in Hercegovino, Srbijo, Črno goro in Kosovom".
<P>
Oblikovanje delegacije za stike s samooklicano državo, ki je rezultat nasilja mednarodnega prava samo po sebi predstavlja kršitev tega prava.
<P>
Ta vzdržan glas se ne nanaša na druge delegacije, navedene v istem sklepu, ki jih podpiramo.
<SPEAKER ID="213" NAME="Glyn Ford  " AFFILIATION="PSE">
v pisni obliki. - Vesel sem, da danes glasujemo o tem poročilu za razveljavitev direktive in 11 zastarelih sklepov, prav tako pa opozarjam, da bo naslednje poročilo gospoda Morillona razveljavilo še dodatnih 14 zastarelih uredb.
<P>
Čestitam kolegu za potezo in dobro bi bilo, če bi jo uporabili v vseh naših odborih in na vseh drugih področjih pristojnosti. Vsekakor podpiram osvežitev nekaterih uredb in direktiv, s čimer bi se prekinilo nenehno sprejemanje zakonov in uredb, kar bi pomenilo odpravo bremen, ki posledično padejo na nas.
<SPEAKER ID="215" NAME="Katerina Batzeli  " AFFILIATION="PSE">
v pisni obliki. - (EL) Parlamentarna skupina PASOK je glasovala za poročilo gospe Stavreve, saj državam članicam omogoča, da izberejo ukrepe pomoči za razvoj podeželja v tem za podeželje in kmete še posebej pomemben trenutku. Tudi izvirno besedilo predloga Komisije je bilo odobreno na podlagi sprememb, ki sem jih predložila Odboru za kmetijstvo in razvoj podeželja.
<P>
Vendar pa pod nobenim pogojem ne moremo sprejeti zahrbtnih zmanjševanj finančnih omejitev skupne kmetijske politike, pod pretvezo, da ima neporabljena sredstva. Proračuna Skupnosti ni mogoče reciklirati s pomočjo mehanizmov prilagodljivosti. Namesto tega bi bilo politično in materialno koristno, če bi razpravljali o povečanju proračuna skupnosti, da s tem ne bi vplivali na obstoječe politike Skupnosti, vključno s SKP, ki bo uporabljena pri reševanju krize in izboljševanju konkurenčnosti EU.
<SPEAKER ID="216" NAME="Călin Cătălin Chiriţă  " AFFILIATION="PPE-DE">
v pisni obliki. - (RO) Glasoval sem za poročilo o predlogu Uredbe Sveta o spremembi Uredbe (ES) št. 1698/2005 o podpori za razvoj podeželja iz Evropskega kmetijskega sklada za razvoj podeželja (EKSRP).
<P>
Ta dokument podpiram, ker namenja dodatnih 250 milijonov EUR nadomestila za sklade, dodeljene za leto 2009, prav tako pa ponuja večjo prožnost z vidika dodeljevanja in uporabe finančnih sredstev za razvoj širokopasovnega interneta na podeželju ter za soočanje z novimi izzivi v kmetijskem sektorju.
<P>
To povečanje EKSRP je potrebno, predvsem v času krize. Romunija mora do tega sklada dostopati z izvajanjem vitalnih projektov, ki so namenjeni razvoju naših vasi in dvigovanju življenjskega standarda za tiste, ki živijo na podeželju.
<SPEAKER ID="217" NAME="Zita Pleštinská  " AFFILIATION="PPE-DE">
v pisni obliki. - (SK) Poročilo o predlogu Uredbe Sveta o spremembi Uredbe (ES) št. 1698/2005 o podpori za razvoj podeželja iz Evropskega kmetijskega sklada za razvoj podeželja (EKSRP).
<SPEAKER ID="218" NAME="Zdzisław Zbigniew Podkański  " LANGUAGE="PL">
Evropski kmetijski sklad za razvoj podeželja predstavlja veliko priložnost za zgodovinsko nerazvite regije. Sklad predstavlja tudi priložnost za zmanjšanje nesorazmernosti med starimi in novimi državami članicami Evropske unije.
<P>
Pri upravljanju sklada ne smemo pozabiti, da skupna kmetijska politika vključuje številne nepravičnosti in neenakosti. Razlike v subvencijah, s tem pa tudi v dohodkih kmetov, vodijo do ohranjanja in celo do povečevanja teh nesorazmernosti. Te nesorazmernosti se ne nanašajo le na ekonomski položaj prebivalcev podeželja, ampak tudi na celotno infrastrukturo, vključno z dostopom do interneta. Zato ne smemo pozabiti, da na primer nemški kmetovalci prejmejo subvencije, ki so dvakrat višje od subvencij, ki jih prejmejo poljski kmetovalci in trikrat višje od tistih, ki jih prejmejo romunski kmetovalci.
<P>
Prav tako ne smemo pozabiti, da regije, ki najbolj potrebujejo pomoč, ležijo v Romuniji, Bolgariji in vzhodnem zidu Poljske.
<SPEAKER ID="997" NAME="Guy Bono  " AFFILIATION="PSE">
v pisni obliki. - (FR) Glasoval sem za to poročilo, ki ga je predstavil moj britanski kolega poslanec skupine socialdemokratov v Evropskem parlamentu gospod Corbett o splošni reviziji Pravilnika Parlamenta.
<P>
Podpiram pobudo predsednika socialdemokratske skupine gospoda Schulza, ki namerava s to revizijo preprečiti francoskemu voditelju skrajno desničarske stranke, da bi predsedoval uvodnemu zasedanju novega parlamenta.
<P>
V skladu z novimi določbami bo uvodnemu zasedanju, ki bo potekalo 14. julija predsedoval trenutni predsednik, če bo ponovno izvoljen ali eden izmed 14 podpredsednikov po prednostnem vrstnem redu, če bodo ponovno izvoljeni.
<P>
Evropska demokracija dejansko ohranja načela spoštovanja in strpnosti med narodi, ki jih gospod Le Pen zavestno ignorira zaradi svoje odločenosti, da bi izrekel revizionistične pripombe.
<SPEAKER ID="221" NAME="Glyn Ford  " AFFILIATION="PSE">
v pisni obliki. - Glasoval sem za to poročilo, predvsem za spremembi 51 in 52, ki zamenjujeta pravilo, da najstarejši član kot "začasna izbira" vodi nov parlament ob prvem zasedanju. Ne razumem, zakaj smo sploh imeli to čudno pravilo. Mogoče je logiko mogoče najti v "očetu ali materi" Parlamenta. Poslanec, ki najdlje opravlja to službo, ima vsaj izkušnje, da se ozre nazaj, ne le na osnovi starosti.
<P>
Ta sistem so že zlorabili gospod Le Pen in njegova Nacionalna fronta, ko je leta 1989 Claude Autant-Lara vpadel v ta Parlament in spremenil v farso otvoritev institucije z dolgotrajnimi in zelo žaljivimi izjavami. Čez nekaj mesecev je odstopil, po tem ko je opravil svojo funkcijo in osmešil Evropski parlament. 20 let kasneje ne moremo dopustiti gospodu Le Penu, da bi drugič spravil Evropo na slab glas.
<SPEAKER ID="222" NAME="Bruno Gollnisch  " AFFILIATION="NI">
v pisni obliki. - (FR) Poročilo gospoda Corbetta je namenjeno usklajevanju Poslovnika Parlamenta s trenutno prakso splošnega soglasja in predhodnega pogajanja majhnih skupin, zaradi česar se plenarno zasedanje spremeni v srečanje, kjer so zabeležena besedila, ki jih je predhodno pripravila peščica strokovnjakov. Posledično je institucionalizacija končnega javnega glasovanja o vsakem besedilu le najnižji nivo preglednosti, ki jo državljani lahko pričakujejo od dela tega Parlamenta.
<P>
Vendar pa je to poročilo predvsem nepričakovana priložnost za nujno sprejetje osupljive spremembe, kljub temu, da jo je odbor zavrnil, in ki je bila pripravljena izključno z namenom, da bi preprečila enemu posamezniku opraviti dolžnost, ki je priznana v vseh parlamentih po svetu: da najstarejši poslanec predseduje volitvam predsednika na otvoritvenem zasedanju. Resnično izjemno dejanje, zločin resničnega političnega podleža! Temu v demokraciji še nismo bili priča!
<P>
Pod to sta podpisana gospod Daul in gospod Schulz, ki bi si vsekakor moral prizadevati, da bi postal znan in priznan v Nemčiji, ne pa v Franciji. To je še dodaten dokaz, če bi bil potreben, o nenehni zaroti med zmerno desnico in sektaško levico, ki glasujeta skupaj o skoraj vseh besedilih, sprejetih v tem Parlamentu.
<SPEAKER ID="223" NAME="Jean-Marie Le Pen  " AFFILIATION="NI">
v pisni obliki. - (FR) Po tem, ko je spremembo v zvezi z najstarejšim poslancem Odbor za ustavne zadeve zavrnil, sta gospod Schulz in gospod Daul, dva liberalno socialna demokrata, stara tovariša to spremembo ponovno predstavila na plenarnem zasedanju.
<P>
Klasicisti so učili, da se je motiti človeško; vztrajno ponavljati napako pa je zlobno.
<P>
Iz te lekcije se očitno nismo ničesar naučili. Da je delo Evropskega parlamenta osredotočeno na mojo malenkost pa meji že na patetiko. Zaničevanje našega Poslovnika v takšnem obsegu pomeni, da sadimo seme latentnega totalitarizma.
<P>
Kdaj bodo odpravljene manjšinske skupine? Kdaj bodo odpravljeni nepokorni poslanci?
<P>
Od Clauda Autanta-Lara do Jeana-Marie Le Pena smo prehodili cel krog. Leta 1989 je bil po osupljivem govoru odličnega režiserja odpravljen govor najstarejšega poslanca. Dvajset let kasneje bo odpravljen najstarejši poslanec, da bi s tem preprečili vragu Le Penu, da bi predsedoval volitvam predsednika v Evropski parlament.
<P>
Kakšen napredek demokracije, gospe in gospodje!
<P>
Gospod Schulz in gospod Daul mi naivno zagotavljata osupljivo brezplačno publiciteto, ki jo bom vsekakor izkoristil. Sam proti svetu bom sprejel vrženo rokavico, za priče pa bom vzel prave demokrate in prave Evropejce: ta maškarada in to zavračanje demokracije ne koristi Evropi, ampak skritim, partizanskim interesom majhne klike politikov.
<SPEAKER ID="224" NAME="Patrick Louis  " LANGUAGE="FR">
Kot francoski poslanec v Evropskem parlamentu in kot član skupine neodvisnosti/ demokracije, sem se odločil, da ne bom podprl sprememb 51 in 52 k poročilu gospoda Corbetta.
<P>
Nerazumljivo je, da bi spreminjali splošna pravila, da bi ustrezala posebnemu primeru.
<P>
Še več, te poteze bodo nedvomno negativno vplivale na to, kar se skuša doseči, povedano drugače, izpostavile bodo nespoštovanje številnih poslancev, ki ga gojijo do nekaterih kolegov poslancev in kandidatov.
<P>
Politični stranki, ki ni zadovoljna s trenutnim najstarejšim poslancem, nič ne preprečuje, da bi predstavila še starejšega kandidata.
<SPEAKER ID="225" NAME="Astrid Lulling  " AFFILIATION="PPE-DE">
v pisni obliki. - (FR) Za splošno revizijo Pravilnika Parlamenta nisem glasovala zaradi tega, ker je bila pri tem, ko se skuša preprečiti, da bi predsedoval najstarejši poslanec s priimkom Le Pen, najdena res kontraproduktivna rešitev, kljub temu, da obstaja rešitev, ki bi bila sprejemljiva za vse tiste, ki podpirajo politiko vključevanja načela enakosti med spoloma.
<P>
Zaradi tega bi lahko člen 1 nadomestili z naslednjim besedilom: "Najstarejši poslanec ali najstarejša poslanka med vsemi prisotnimi bosta izmenično prevzela vlogo predsednika vse do razglasitve izbire Parlamenta. To izmenjujoče zaporedje se bo začelo z najstarejšo poslanko."
<P>
Na ta način bi se lahko izognili temu, da bi predsedoval Le Pen kot najstarejši poslanec, ne da bi Parlament zadušil Poslovnik in sprejel postopek, ki se ne uporablja v nobenem drugem parlamentu demokratične države.
<P>
To je sramota. Osebno bolj zaupam francoskim volivcem. Upam, da bodo preprečili izvolitev gospoda Le Pena, s tem pa se bo tudi to početje izkazalo za nesmiselno.
<SPEAKER ID="226" NAME="Andreas Mölzer  " AFFILIATION="NI">
v pisni obliki. - (DE) Videti bi bilo, kot da se Evropska unija, ki se zavzema za demokracijo, strpnost in svobodo mišljenja, sama ne drži dosledno tega. V zvezi s pravico ljudi do samoodločanja, merili za pristop ali rešitvami za trenutne probleme se glede na to kaj je primernejše, uporabljata dva različna standarda EU.
<P>
Vsi, ki ne izpolnjujejo zahtev glede politične korektnosti, ki povzročajo nevšečnosti ustanovam EU, ki prikazujejo neudobno stvarnost v ustanovah EU, so izključeni, kar naenkrat pa zanje veljajo tudi druga pravila. Pravilo idem ius omnibus - enake pravice za vse - se mora za vse dosledno izvajati, če ne želimo, da EU zdrsne v politično pravilno hinavščino. Osebna sovraštva ne smejo biti krinka za navidezno "refleksno zakonodajo".
<SPEAKER ID="996" NAME="Andrzej Jan Szejna  " LANGUAGE="PL">
Zaradi sprememb, ki jih je predlagal poročevalec, so pravila glede registra dokumentov Evropskega parlamenta prožnejša, hkrati pa poenostavljajo Pravilnik. Poleg tega so nekatere namenjene prilagoditvi Pravilnika novim pravilom in trenutni praksi.
<P>
Ena izmed najpomembnejših sprememb je pristojnost predsednika Evropskega parlamenta, v skladu s katero lahko pozove nacionalne parlamente (držav, ki so podpisale Pogodbo o pristopu države k Evropski uniji), da med svojimi poslanci imenujejo določeno število opazovalcev, ki je enako številu sedežev te države v Evropskem parlamentu. Ti opazovalci sodelujejo v parlamentarnih postopkih pred uveljavitvijo pristopne pogodbe in imajo pravico do besede v odborih in političnih skupinah. Nimajo pa pravice do glasovanja ali potegovanja za izvolitev na položaje znotraj Parlamenta.
<P>
Druga sprememba Poslovnika ureja postopek zasedanj skupnega odbora in skupna glasovanja. Ustrezni poročevalci pripravijo en sam osnutek poročila, ki ga preučijo in o njem glasujejo odbori, ki sodelujejo pri skupnih zasedanjih pod skupnim predsedstvom ustreznih predsednikov odborov.
<P>
Pomembne spremembe s stališča napredka parlamentarnih postopkov se nanašajo na dodeljevanje časa za govor in pripravo seznama govornikov, pa tudi na spremembe v zvezi z izvedbo končnega glasovanja o delu zakonodaje. Poimensko glasovanje povečuje odgovornost poslancev EP do državljanov.
<SPEAKER ID="228" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Na prvi obravnavi Evropskega parlamenta o telekomunikacijskem paketu je večina poslancev glasovala za spremembi 138 in 166, o katerih je tekla razprava. S tem je Evropski parlament jasno izrazil, da je za prepoved dostopa neke osebe do interneta potrebna sodna odločba in da imajo uporabniki pravico do svobodnega izražanja in zasebnosti. Vendar pa se je Svet odločil, da ne bo upošteval želje Evropskega parlamenta in je zbrisal spremembi 138 in 166. Evropski parlament in Svet sta se sedaj dogovorila o kompromisu. Ta kompromis ne bo vseboval sprememb 138 in 166 v izvirni obliki. Zaradi tega smo na današnjem glasovanju glasovali proti kompromisu.
<P>
Junijska lista in Dansko junijsko gibanje si zelo prizadevata, da bi bili spremembi 138 in 166 vključeni v telekomunikacijski paket in sta zaradi tega predložili številne spremembe, ki so jih aktivisti na internetu označili kot "spremembe za pravice državljanov" in ki so jih podprle tudi nekatere druge politične skupine v Evropskem parlamentu. Če bi naše predloge poslanci v EP podprli, bi obstajala velika možnost, da bi se Evropski parlament in Svet končno dogovorila o telekomunikacijskem paketu, ki resnično varuje pravice in zasebnost uporabnikov interneta.
<SPEAKER ID="229" NAME="Andreas Mölzer  " AFFILIATION="NI">
v pisni obliki. - (DE) Danes poskušamo gospodarske interese podpreti z lepa ali z grda. Kar nenadoma naj bi bila zmeda zakonov o avtorskih pravicah vključena v pravni okvir zagotavljanja telekomunikacij. Zadostuje že, če EU uvede dolžnost glede opozarjanja strank o nevarnostih kršenja "intelektualnih avtorskih pravic"; sankcije bi se lahko potem urejale na nacionalni ravni. Tako lahko kasneje vsakdo zvali krivdo na drugo osebo. V tem poročilu so večji razvijalci programske opreme poskušali vključiti tudi velike ovire za manjše razvijalce.
<P>
Obstajajo kršitve pravic na internetu, kot je otroška pornografija, ki jim moramo nasprotovati, vendar to ne sme uiti iz rok v takšnem obsegu, da bi varstvo podatkov žrtvovali za gospodarske interese nekaj velikih podjetij in multinacionalnih korporacij. Izvirna ideja, na kateri je temeljil telekomunikacijski paket, je bila povsem smiselna, vendar pa bi lahko bilo zaradi velikega števila sprememb sprejetih več takih sprememb, ki so kritične do paketa.
<SPEAKER ID="995" NAME="Guy Bono  " AFFILIATION="PSE">
v pisni obliki. - (FR) Glasoval sem za spremembo 138, ki sem jo predložil septembra prejšnje leto in ki jo je sprejelo 88 % poslancev v EP.
<P>
Vesel sem, da jo je spet podprla velika večina poslancev, ki so s tem ponovno potrdili svojo zavezanost k zagovarjanju pravic uporabnikov interneta.
<P>
To je močno sporočilo en mesec pred evropskimi volitvami. V nasprotju s tem, kar misli UMP in njegov minister za kulturo, je mnenje Evropskega parlamenta pomembno.
<P>
To je še en udarec Sarkozyju in francoski vladi: Parlament je Sarkozyju rekel "ne" glede oblike in vsebine. Poslanci v EP so rekli "ne" prožnemu odgovoru in "ne" nedopustnemu pritisku, ki ga Francija vrši na osnovni demokratični organ evropske celine!
<SPEAKER ID="231" NAME="Ilda Figueiredo  " AFFILIATION="GUE/NGL">
v pisni obliki. - (PT) Milijoni Evropejcev se posredno ali neposredno zanašajo na internet v vsakodnevnem življenju. Omejevanje, zmanjševanje in pogojevanje dostopa do interneta bi imelo neposreden in negativen vpliv na vsakodnevno življenje javnosti in številnih mikro podjetij ter MSP, ki so pri svojem poslovanju neposredno odvisni od tega vira.
<P>
Zaradi tega je bilo pomembno, da je predlog naše skupine sprejet z našim glasovanjem za, saj bo s tem ohranjena svoboda izmenjave med uporabniki, ne da bi to nadzirali ali sponzorirali posredniki.
<P>
Vendar pa se zdi, da Svet ni pripravljen sprejeti te spremembe, ki jo podpira večina v Parlamentu in ki nasprotuje omejevalnemu sporazumu, doseženemu v pogajanjih s Svetom. Vseeno pa gre za majhno zmago, glede na to, da je bilo preprečeno sprejetje slabega predloga.
<P>
Vsem tistim, ki zagovarjajo prosto gibanje na internetu in brezplačno programsko opremo, je treba čestitati. Gre za boj s katerim bomo nadaljevali, da bi tako zagotovili varstvo pravic državljanov in neomejen dostop končnih uporabnikov do storitev.
<SPEAKER ID="232" NAME="Bruno Gollnisch  " AFFILIATION="NI">
v pisni obliki. - (FR) Prvič, ta Parlament ni sprejel sprememb, Navedenih v poročilu gospoda Harbourja, ki najbolje varujejo pravice in svoboščine državljanov in ki dopolnjuje to poročilo.
<P>
Drugič, vprašanje glede vrstnega reda glasovanja, ki je bilo na srečo razrešeno, je vrglo senco dvoma na način, kako je mogoče rešiti pomemben politični problem: s pretkanim, malenkostnim političnim spletkarjenjem, potem pa kriviti administracijo, da v zvezi s tem ne more storiti ničesar.
<P>
In zadnje, ker se je nezadovoljstvo gospoda Toubona, vidnega gorečega zagovornika zakona Hadopi, ko je bila sprejeta sprememba 1, uporabnikom interneta poznana pod imenom "Bonova" sprememba, spreobrnilo v veselje in odobravanje, ko je gospa Trautmann sporočila, da bo to besedilo šlo v tretjo obravnavo, pri tem pa je bil spremenjen celoten kompromis, obstaja tveganje, da bo jasno izražena volja večine v tem Parlamentu poteptana, kot so bili izidi referendumov v Franciji, na Nizozemskem, na Irskem ...
<P>
Gospod Sarkozy in njegovi prijatelji med "velikimi" so pridobili nekaj odloga. Državljani bodo še naprej morali biti pozorni. O tretji obravnavi se bo pogajal Parlament, ki bo izvoljen 7. junija. Potem ko bodo njihovi sedeži zagotovljeni, ni jasno, ali bodo socialdemokrati še naprej zagovarjali svobodo.
<SPEAKER ID="233" NAME="Dimitrios Papadimoulis  " AFFILIATION="GUE/NGL">
v pisni obliki. - (EL) "Telekomunikacijski paket", ki sta ga zahtevala Komisija in Svet, predstavlja morebitno grožnjo državljanskim pravicam. Spremembe, ki smo jih predložili, so pozivale k varstvu državljanskih pravic, enakost dostopa, preglednosti in svobode na internetu, kot medija, kjer prihaja do izmenjave idej in ne kot vira, ki ga nadzirajo politiki in poslovneži. Uporabniki interneta so stranke, vendar so tudi državljani. Še naprej se bomo borili za zaščito posameznih svoboščin za vse evropske državljane.
<SPEAKER ID="234" NAME="Vladimir Urutchev  " AFFILIATION="PPE-DE">
v pisni obliki. - (BG) Danes je med glasovanjem o paketu o elektronskih komunikacijah ta Parlament dokazal, da je varovanje pravic potrošnikov res njegova najpomembnejša prednostna naloga.
<P>
Ne glede na dejstvo, da je bil na drugi obravnavi dosežen relativno sprejemljivo kompromis glede stališč, večina v Parlamentu ni imela pomislekov, ko je bila proti ureditvam in dosledno vztrajala na svojem prvotnem stališču, ki je proti morebitni uvedbi omejitev glede dostopa do interneta, razen bodo naložene s sodbo sodišča ali pa bo ogrožena javna varnost.
<P>
Dejansko je bil celoten paket skrčen na usklajevalni postopek, njegov začetek izvajanja pa je bil odložen. Vendar pa po današnjem parlamentarnem glasovanju ne moremo prezreti močnega sporočila, ki je bil poslan Svetu in Komisiji.
<P>
Priznajmo pa, da je to, kar se je zgodilo danes, osredotočeno na aktivno sodelovanje ljudi, ki predstavljajo internet, ki so uporabili vsa razpoložljiva sredstva, da bi izrazili svoje stališče poslancem v EP in zahtevali, da zaščitijo njihove pravice.
<P>
Takšno vrsto obnašanja velja spodbujati.
<P>
Prav zaradi tega moramo tudi priti do zaključka, da moramo vedno pozorno prisluhniti temu, kar nam sporočajo ljudje, tako da bo zakonodaja EU osredotočena tudi na njihove potrebe, hkrati pa zagotavljala največjo možno varstvo interesov evropskih državljanov.
<SPEAKER ID="236" NAME="Carl Schlyter  " AFFILIATION="Verts/ALE">
v pisni obliki. - (SV) Glasujem proti temu poročilu, saj bi morala biti podana zagotovila, da bodo deli razpoložljivih spektrov uporabljeni za neprofitne namene in da se ne bodo stekli v velika telekomunikacijska podjetja.
<SPEAKER ID="238" NAME="Robert Atkins  " AFFILIATION="PPE-DE">
v pisni obliki. - Britanski konzervativci podpirajo odpravo razlike v plačah in druge oblike diskriminacije med moškimi in ženskami. Enaka obravnava pri vseh oblikah zaposlovanja je ključnega pomena za pošteno in enakopravno družbo. Vendar pa konzervativci verjamemo, da so nacionalne vlade in parlamenti na splošno najprimernejši, da ukrepajo na načine, ki najbolj ustrezajo njihovim družbam in gospodarstvom.
<P>
Konzervativci podpiramo miselnost, da morajo imeti zakonci samozaposlenih delavcev dostop do bolniškega nadomestila, pokojnin in starševskih pravic. Vendar menimo, da je najbolje, če te odločitve sprejmejo države članice.
<P>
Ker se na zahtevo za nov zakonodajni predlog o enakem plačilu na podlagi člena 141(3) Pogodbe ES nanaša prošnja konzervativne stranke o izključitvi iz socialnega poglavja, ki ga ne podpiramo, smo se odločili, da se bomo vzdržali glasovanja.
<SPEAKER ID="994" NAME="Avril Doyle  " AFFILIATION="PPE-DE">
v pisni obliki. - To poročilo izboljšuje način, na katerega načelo enake obravnave velja za samozaposlene in pomagajočim zakoncem v EU. Vendar pa Irska že omogoča, da lahko zakonci samozaposlenih oseb postanejo samozaposleni plačniki prispevkov ustreznega zavarovanja, če je dokazano komercialno partnerstvo med zakoncema. Oseba se lahko na primer odloči, da bo plačevala prostovoljne prispevke, kar omogoča, da ostane še naprej zavarovana, ko izstopi iz obveznega sistema zavarovanja. Socialno zavarovanje je v nacionalni pristojnosti in zaradi tega sem glasovala proti spremembi14. Ker je bila sprejeta ta sprememba člena 6, sem se skupaj s preostalimi irskimi kolegi v EPP-ED odločila, da se bomo vzdržali končnega glasovanja.
<SPEAKER ID="239" NAME="Edite Estrela  " AFFILIATION="PSE">
v pisni obliki. - (PT) Glasovala sem za poročilo gospe Astrid Lulling o enakem obravnavanju moških in žensk, ki opravljajo samostojno dejavnost, čeprav menim, da bi moralo še več narediti za krepitev pravic žensk in zaščito materinstva. Samozaposlenost še naprej ostaja manjšinska oblika zaposlitve v Evropi in predstavlja 16 % delovnega prebivalstva. Ženske predstavljajo le eno tretjino samozaposlenih delavcev.
<P>
Ta predlog bi moral odpraviti ovire za dostop žensk do samozaposlovanja, s tem ko zagotavlja ukrepe ali posebne prednosti, katerih namen je olajšati začetek izvajanja dejavnosti samozaposlenih.
<P>
Menim, da bi moral v zvezi s pomagajočim zakoncem biti jasno opredeljen poklicni položaj in zaščita socialne varnosti, ki je enakovredna tisti, ki velja za samozaposlene.
<SPEAKER ID="240" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Sistemi socialnega varstva se razlikujejo glede na to, kje v Evropi živite. S tem ni nič narobe, kot mislijo mnogi. Ampak gre za naravno posledico dejstva, da se države razlikujejo in da so javne demokratične volitve pripeljale do različnih političnih sistemov, ki so bili izglasovani. Normalno je, da kot zagovorniki medvladnega sodelovanja EU zavračamo besedila tako v predlogu Komisije glede direktive in poročilu Evropskega parlamenta, ki skuša podeliti EU več pristojnosti nad nacionalnimi sistemi socialnega varstva.
<P>
Vendar je vredno izpostaviti, da je namen najstrožjih predlogov predvsem zagotavljanje minimalnih ravni. Zaradi tega besedila državam članicam ne preprečujejo, da bi storile še več, če to želijo. To je pozitivno, nenazadnje tudi s švedske perspektive. Zaradi te prožnosti in dejstva, da je enako obravnavanje žensk in moških tako jasno poudarjeno, kot temeljno načelo dobro delujoče demokratične družbe, smo glasovali za poročilo kot celoto.
<SPEAKER ID="993" NAME="Andrzej Jan Szejna  " LANGUAGE="PL">
Samozaposleni trenutno predstavljajo le 16 % delovnega prebivalstva. Žensk je komaj ena tretjina od 32,5 milijona samozaposlenih.
<P>
Podpreti moramo predlog za odpravo ovir za dostop žensk do samozaposlovanja, med drugim tudi s sprejetjem ukrepov ali posebnih prednosti, katerih namen je olajšati začetek premalo zastopanega spola pri izvajanju dejavnosti samozaposlenih.
<P>
Direktiva 86/613/EGS je prinesla le malo napredka za pomagajoče zakonce samozaposlenih z vidika priznavanja njihovega dela in ustreznega socialnega varstva.
<P>
Nova direktiva bi morala predvsem zagotoviti obvezno registracijo pomagajočim zakoncem, da ne bodo več nevidni delavci, ter naložiti dolžnost državam članicam, da izvedejo potrebne ukrepe, s katerimi bodo zagotovile pomagajočim zakoncem, da pridejo do zavarovalnega kritja za zdravstveno varstvo in pokojnine.
<P>
Kljub dejstvu, da države članice še zdaleč niso enotne glede potrebe po izboljšanju pravnega okvira na tem področju, upam, da bo mogoče hitro doseči razumen sporazum, tako da bo ta direktiva lahko sprejeta na prvi obravnavi pred evropskimi volitvami junija 2009.
<P>
Podprimo pobude za enakost. S tem ko postavimo ljudi na prvo mesto, lahko zgradimo pravičnejšo družbo.
<SPEAKER ID="242" NAME="Călin Cătălin Chiriţă  " AFFILIATION="PPE-DE">
v pisni obliki. - (RO) Glasoval sem za poročilo gospe Gabriele Stauner, saj menim, da je treba razširiti obseg Evropskega sklada za prilagoditev globalizaciji, da bo vključeval tudi presežke, ki so posledica gospodarske in finančne krize.
<P>
Namen Evropskega sklada za prilagoditev globalizaciji je zagotoviti učinkovito pomoč delavcem, ki so bili odpuščeni zaradi globalizacije. Po sprejetju tega kosa zakonodaje bo mogoče denar iz tega sklada nameniti tudi za presežne delavce zaradi gospodarske in finančne krize.
<P>
Stopnja sofinanciranja za ta sklad znaša 50 %, to vrednost pa je do leta 2011 mogoče povečati na 65 %.
<P>
Minimalni letni finančni paket, ki je na voljo Evropskemu skladu za prilagoditev globalizaciji znaša 500 milijonov EUR, kar naj bi bilo namenjeno zagotavljanju pomoči ljudem, ki iščejo zaposlitev, sofinanciranje strokovnih tečajev usposabljanja ali za dodatke za mobilnost.
<P>
Upam, da bo tudi Romunija imela dostop do denarja iz tega sklada, ter pomagala ljudem, ki so izgubili delo.
<SPEAKER ID="243" NAME="Ilda Figueiredo  " AFFILIATION="GUE/NGL">
v pisni obliki. - (PT) To delno izboljšanje Evropskega sklada za prilagoditev globalizaciji je premalo, glede na to, kar je potrebno v tej resni krizi, ki smo ji priča. Ne upošteva naših predlogov za povečanje prispevka Skupnosti na 85 % zneska, ki bo namenjen za brezposelnost, ali celo podvojitev zneska omenjenega sklada, da bi tako vključili več ljudi, ki bi lahko postali žrtve zapiranja podjetij. Zato smo se odločili, da se bomo vzdržali glasovanja.
<P>
Spremenjena pravila Evropskega sklada za prilagoditev globalizaciji, ki so bila danes sprejeta, naj bi temu skladu omogočila, da se učinkoviteje uporablja z vidika sofinanciranja izobraževanja in delovnih mest delavcev, ki so izgubili službo zaradi gospodarske krize. Nova pravila razširjajo področje uporabe sklada in zagotavljajo začasno povečanje stopnje sofinanciranja s 50 % na 65 %, da bi tako lahko zagotovili dodatno pomoč iz sklada v času finančne in gospodarske krize. Vendar pa bodo države, ki se soočajo s finančnimi težavami, imele le malo koristi od sklada, glede na to, da bodo še vedno morale podpirati visoko stopnjo sofinanciranja.
<SPEAKER ID="992" NAME="Andrzej Jan Szejna  " AFFILIATION="PSE">
v pisni obliki. (PL) Trenutno se soočamo s krizo, ki ji še nismo bili priča. Prizadela ni le finančnega področja, ampak tudi gospodarsko in socialno področje, hkrati pa ni prizadela le nekaterih držav članic, ampak celotno Evropsko unijo in svet.
<P>
Voditelji stranke evropskih socialdemokratov so sprejeli skupno deklaracijo, v kateri pozivajo države k "ambicioznemu načrtu oživitve za ohranjanje delovnih mest in preprečevanje množične brezposelnosti". Edini način, kako resnično vplivati na gospodarstvo, je zagotavljanje proračunskih spodbud, ki so ustrezne glede na problem, s katerim se soočamo in ki so usklajene po vsej Evropi. Naša prednostna naloga, ki vpliva na vse kar povemo in naredimo, je zagotoviti varna delovna mesta in boj proti brezposelnosti, ob istočasnem spodbujanju razumnega okoljskega razvoja.
<P>
Če ne bomo iskali novih načinov, kako se boriti s krizo v Evropi, bo brezposelnost narasla na 25 milijonov v začetku leta 2010, stanje javnih financ pa se bo znatno poslabšalo.
<P>
Evropski sklad za prilagoditev globalizaciji je bil ustanovljen leta 2006 in bo deloval do leta 2013. Namen tega sklada je zagotoviti pomoč delavcem, ki so bili odpuščeni zaradi globalizacije. Največji letni proračun sklada znaša 500 milijonov EUR in se uporablja za zagotavljanje aktivnih ukrepov na trgu dela, kot je zagotavljanje pomoči ljudem, ki iščejo zaposlitev, v obliki sredstev za usposabljanje in dodatkov za mobilnost.
<P>
Podpiram idejo o zmanjšanju števila odvečnih delavcev (na 500), ki je potrebno za začetek posredovanja.
<SPEAKER ID="245" NAME="Laima Liucija Andrikien " AFFILIATION="PPE-DE">
v pisni obliki. - (LT) Glasovala sem za poročilo gospoda Eugenijusa Maldeikisa o uredbi Evropskega parlamenta in Sveta o finančni podpori EU za energetske projekte.
<P>
Vesela sem, da je velika večina v Parlamentu (526 glasov) glasovala za; podprli so ta dokument.
<P>
Še enkrat želim izpostaviti pomen naše odločitve.
<P>
Tako kot Latvija, Estonija in Poljska, je tudi moja država, Litva že pet let del Evropske unije v političnem in gospodarskem smislu. V zvezi z energijo pa je še vedno kot otok brez mostov, ki bi jo povezovali z energetskim trgom Skupnosti.
<P>
Z današnjo odločitvijo je Evropski parlament dodelil 175 milijonov EUR za izgradnjo energetskega mostu, ki bo povezoval Litvo in Švedsko.
<P>
Ko bo ta projekt uresničen, bodo države v naši regiji, ki so postale države članice EU leta 2004, končno povezale svoje energetske sklade s skandinavskimi državami, s tem pa tudi s trgom EU.
<P>
Gre za čudovit projekt, dober začetek in rada bi se zahvalila vsem mojim kolegom, ki so zanj glasovali.
<SPEAKER ID="246" NAME="Călin Cătălin Chiriţă  " AFFILIATION="PPE-DE">
v pisni obliki. - (RO) Glasoval sem za poročilo o predlogu uredbe Evropskega parlamenta in Sveta o ustanovitvi programa za zagotavljanje pomoči pri oživitvi gospodarstva z odobritvijo finančne pomoči Skupnosti za projekte na področju energije.
<P>
Evropski načrt za okrevanje gospodarstva zagotavlja naložbe v višini 5 milijard EUR za energetske projekte, širokopasovni internet in ukrepe za razvoj podeželja. 3,98 milijarde EUR bo vloženih v infrastrukturo za električno, vetrno energijo in energijo zemeljskega plina, ter za zajem in shranjevanje ogljikovega dioksida. Evropski parlament podpira dodelitev 1,02 milijarde EUR za projekte, namenjene razvoju podeželja.
<P>
Iz načrta za okrevanje gospodarstva je dodeljenih 200 milijonov EUR za postavitev plinovoda Nabucco, preko katerega bo potekala oskrba z zemeljskim plinom iz regije Kaspijskega morja v EU. Romunija podpira ta projekt. Ključne interesne točke za Romunijo vključujejo financiranje tega načrta okrevanja za projekte povezovalnih plinovodov med Romunijo in Madžarsko (30 milijonov EUR) in Romunijo in Bolgarijo (10 milijonov EUR), kot tudi za razvoj infrastrukturne opreme, ki omogoča obrnitev pretok plina v primeru kratkoročnih motenj v oskrbi (80 milijonov EUR).
<SPEAKER ID="247" NAME="Edite Estrela  " AFFILIATION="PSE">
v pisni obliki. - (PT) Glasovala sem za program, ki dodeljuje finančno pomoč projektom na področju energije. Predlog Evropskega parlamenta za naložbe, ki temelji na sporazumu, sklenjenim s Svetom, je zgrajen na treh stebrih: medsebojna povezava plinskih in električnih omrežij; zajem in skladiščenje ogljika; projekti za pridobivanje energije vetra na morju. Kot takšen predlog določa postopke in metode zagotavljanja finančne pomoči, namenjene spodbujanju naložb v vzpostavitev evropskega povezanega energetskega omrežja, hkrati pa izboljševanju politike Evropske unije za zmanjševanje emisij toplogrednih plinov.
<P>
Evropsko gospodarstvo je treba nujno spodbuditi in zaradi tega je ključnega pomena, da so nam na voljo ukrepi, s katerimi je mogoče zagotoviti ustrezno geografsko uravnoteženost in hitro izvedbo. Na Portugalskem so projekti medsebojnega povezovanja omrežij (infrastrukture in opreme) upravičeni, prav tako kot so projekti za izboljšanje med seboj povezanega električnega omrežja s Španijo.
<SPEAKER ID="248" NAME="Hélène Goudin in Nils Lundgren  " LANGUAGE="SV">
Prizadevanje Komisije glede povečanja naložb v energetsko infrastrukturo je zadnji v dolgi vrsti primerov domišljavosti, s katero so okuženi uradniki v Berlaymontu. Predlagane naložbe so obsežne in drage, hkrati pa še vedno ni bilo z ničemer podkrepljeno, da bi te naložbe morale biti obravnavane na ravni EU. Skupaj so v letih 2009 in 2010 predlagane naložbe v višini 3,5 milijarde EUR - denar, ki naj bi bil zagotovljen iz proračunov držav članic. To za Švedsko pomeni znatno povečanje članarine za dodatne 1,4 milijarde SEK: dejstvo, da Komisija ne verjame, da ima na voljo dovolj časa za izvedbo temeljite ocene vpliva tako obsežnega predloga, je skrajno grozljivo.
<P>
Poročevalca za poročilo Evropskega parlamenta ti ugovori očitno nič kaj preveč ne skrbijo. Namesto tega se predlaga povečanje s 3,5 milijarde EUR na skoraj 4 milijarde EUR!
<P>
Zaradi našega mandata, da si prizadevamo za cenejšo sodelovanje EU, bomo zavrnili to lahkomiselno ravnanje z denarjem davkoplačevalcev. Vendar pa je treba izpostaviti, da obstajajo zelo dobri razlogi, da si še naprej prizadevamo izboljšati in razviti tehnike za ločevanje in skladiščenje ogljikovega dioksida. Glasovali smo proti poročilu kot celoti.
<SPEAKER ID="249" NAME="Anders Wijkman  " AFFILIATION="PPE-DE">
v pisni obliki. - (SV) Predlog o rezervaciji približno 4 milijard EUR za projekte na področju energetike znotraj evropskega energetskega programa za okrevanje je dober. Vendar pa je vsebina postala vse preveč osredotočena na fosilna goriva. Poleg tega ni nobene podpore za projekte, namenjene izboljšanju učinkovitosti uporabe energije. V začetni fazi je Komisija predlagala, da se rezervira 500 milijonov EUR za "trajnostna mesta" - predlog, ki ga je bil umaknjen.
<P>
Zagotavljanje pomoči za "trajnostna mesta" bi omogočil široko razvejane projekte za razvoj daljinskega ogrevanja ter skupne proizvodnje toplote in elektrike, kot tudi za izboljšave v stanovanjih. Takšni projekti bi bili stroškovno učinkoviti, bi zmanjšali emisije ter ustvarili nova delovna mesta. Obžalovanja vredno je, da te priložnosti ne bomo izkoristili, v povezavi z gospodarsko krizo, da bi vdihnili novo življenje v tovrstne ukrepe.
<SPEAKER ID="251" NAME="Udo Bullmann  " AFFILIATION="PSE">
v pisni obliki. - (DE) Člani stranke SPD v Evropskem parlamentu so poročilo zavrnili iz dveh razlogov:
<P>
Prvič, ohranitev zavarovanja posojil je pomemben in pravilen instrument za vključevanje finančnih institucij v poslovno tveganje pri zadevnih posojilih. Vendar pa je za to potrebno zelo veliko zadržanje. 5 % zadržanje, dogovorjeno v trialogu ne izpolnjuje te zahteve. Evropska komisija je prvotno pozvala k 15 % zadržanju v posvetovalnem postopku, nato pa se je uklonila pritisku s strani industrije in predlagala 5 %. Konzervativci in liberalci v Odboru za ekonomske in monetarne zadeve so celo to nizko stopnjo udeležbe pri poslovnem tveganju želeli razglasiti za nepotrebno s pomočjo zagotavljanja garancij s strani finančnih institucij. Poslanci stranke SPD v Evropskem parlamentu podpiramo veliko večje zadržanje in bomo to zahtevo tudi izpostavili v prihodnjih reformah direktive o kapitalskih zahtevah.
<P>
Drugič, opredelitev temeljnega kapitala, podana v poročilu gospoda Karasa, krši konkurenčno nevtralnost uredbe. Določa, da tihi kapitalski vložki v prihodnje ne bodo več v celoti šteli kot temeljni kapital, čeprav so lahko v celoti vključeni v primeru likvidnosti. To na široko odpira vrata nepošteni konkurenci proti javnim bankam v Nemčiji. Opozarjamo, da so tihi kapitalski vložki dokazan instrument za refinanciranje, ki je skladen z zakonodajo EU. Ker so v izidu trialoga upoštevane obrazložitvene spremembe, ki smo jih predlagali, poročilo zavračamo.
<SPEAKER ID="252" NAME="Astrid Lulling  " AFFILIATION="PPE-DE">
v pisni obliki. - (FR) Čestitam poročevalcu za skrbno opravljeno delo, tako glede vsebine besedila, kot tudi pri nadaljnjih pogajanjih. Izredne okoliščine od nas zahtevajo, da hitro in ustrezno ukrepamo.
<P>
Lahko sprejmem izid, ki nam je bil predlagan na področju zavarovanja. Sistematično uvajanje standardiziranih kolegijev nadzornikov je velik napredek.
<P>
Od jeseni je osnutek poročila odprl to možnost z idejo o decentraliziranem evropskem nadzornem sistemu. Poročilo skupine de Larosière in sporočilo Komisije z dne 4. marca sta uspešno pripomogla k razvoju te ideje. Vesela sem, da so te ideje v skladu s splošnim dovoljenjem.
<P>
V zvezi s področjem uporabe je treba omeniti eno stvar. Namesto upoštevanja nekoliko poenostavljenega merila za čezmejne banke, bi bilo pametneje, če bi se osredotočili na banke, ki so sistemsko pomembne.
<P>
To drugo bi bilo neposredno izpostavljeno novim bančnim pristojnim službam. Druge banke bi nadziral kolegi ali v primeru popolnoma nacionalnih bank, njihov nacionalni nadzornik. Za namene kriznega upravljanja bi tudi sistemske banke morale biti izpostavljene ureditvam za finančno stabilnost na evropski ravni.
<SPEAKER ID="253" NAME="Peter Skinner  " AFFILIATION="PSE">
v pisni obliki. - Čestitam gospodu Karasu. To glasovanje iz več razlogov predstavlja odličen izid.
<P>
Prvi med njimi je dejstvo, da gre za paket, o katerem se je Parlament pogajal in ga priporočil. Sodeloval sem pri takšnih pogajanjih in vem, kako zahtevna so lahko.
<P>
Drugič, gre za vsebino, kar pomeni, da ta zakonodaja zagotavlja boljše varstvo za britanske in druge državljane EU.
<P>
Prav z listinjenjem so se tako imenovana "toksična sredstva" razširila med bankami, kar je povzročilo velike dolgove v številnih zasebnih in javnih bankah.
<P>
Ključnega pomena je ideja o zadržanju izdajateljevih sredstev v višini do 5 %, kar pa je določeno s pregledom po oceni vplivov in mednarodnih sprememb.
<P>
Zmanjševanje "vzvodja" in zagotavljanje prave kapitalske ustreznosti bank je varovalo pred delovanjem, s katerim so nas banke pripeljale na rob finančne katastrofe.
<P>
Gospod Karas je lahko zadovoljen s svojim delom pri pogajanjih. Vem, kako težko je Parlamentu, če želi vključiti izboljšave v besedilo, vendar pa je ta sporazum za prvo obravnavo razumen.
<SPEAKER ID="255" NAME="Ilda Figueiredo  " AFFILIATION="GUE/NGL">
v pisni obliki. - (PT) Če ima kdorkoli pomisleke v zvezi s pravim ciljem tega predloga, bi moral navesti le besede v besedilu, ki je bilo danes sprejeto v zvezi z zagotavljanjem "odstranitve preostalih ovir za nemoteno delovanje notranjega trga". Člen 2 pojasnjuje, da je "splošni cilj ... izboljšati pogoje za delovanje notranjega trga".
<P>
Ponovno mora biti več kot očitno, da je po neuspehu tako imenovanega "evropskega načrta za okrevanje gospodarstva" in razglašene "evropske solidarnosti" prvi in do sedaj edini predlog za vzpostavitev podpornega programa Skupnosti namenjen finančnim storitvam! Zdi se, kot da se ne bi soočali z eno izmed največjih kriz v kapitalizmu, z vse večjo brezposelnostjo, uničevanjem produktivne zmogljivosti, vse večjimi neenakostmi in vse večjimi težavami za delavce in prebivalstvo.
<P>
Predlogi, ki smo jih predlagali - kot je povečanje proračuna Skupnosti, vzpostavitev podpornih programov Skupnosti za proizvodni sektor ter ohranjanje delovnih mest s pravicami in javnih storitev - so bili zavrnjeni. Pa vendar, ko je treba podpreti finančni trg in "nemoteno delovanje notranjega trga", ni nobenega pomanjkanja financiranja s strani Skupnosti. To je nesprejemljivo. Prav zaradi tega smo glasovali proti.
<SPEAKER ID="256" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) Evroskeptiki vedno iščemo načine, kako bi lahko bilo sodelovanje EU cenejše. Denar davkoplačevalcev je treba pametno uporabiti. Za nas je pomembno, predvsem v teh burnih časih, da previdno ravnamo z našimi skupnimi viri. Za nas kot izvoljene predstavnike, mora proračunsko omejevanje še naprej predstavljati glavno načelo.
<P>
Vendar pa nas predstavljeno poročilo vodi v popolnoma drugo smer. Izvirni predlog Komisije glede financiranja je štel za nezadostnega in takoj so v vseh velikih političnih skupinah znotraj Evropskega parlamenta predlagali, da je treba podvojiti dodeljena proračunska sredstva za finančne nadzorne organe. Vprašamo se lahko na podlagi česa. Soočamo se z obsežnim globalnim finančnim polomom, pri katerem so potrebna mednarodna prizadevanja na globalni ravni.
<P>
Nadzor finančnih institucij znotraj EU trenutno ni naloga, ki bi jo morala opraviti EU. Tega ne smemo pozabiti. Vendar trenutni predlog kaže na ambicije močne politične elite. Pri tem nejasnem sklicevanju na finančno krizo in njene verjetne posledice za nadzor in varnosti, ne gre za nič drugega, kot za nesramen poskus izboljšanja položaja EU. Seveda nam ne preostane ničesar drugega, kot da glasujemo proti poročilu in nadomestnemu predlogu resolucije.
<SPEAKER ID="991" NAME="Martin Callanan  " AFFILIATION="PPE-DE">
v pisni obliki. - Čeprav sem glasen zagovornik dobrega počutja živali, nisem popolnoma prepričan glede prepovedi praks, kot je uvoz proizvodov iz tjulenjev, če je mogoče dokazati, da je trpljenje živali ob usmrtitvi zmanjšano na najnižjo možno mero.
<P>
Kljub temu pa obstajajo nekatere prakse, ki vzbujajo veliko zaskrbljenost, med drugim tudi obredni zakoli na podeželju v določene verske namene. Glede na kulturno raznolikost Evrope so te prakse, ki so tuje pri spoštovanju dobrega počutja živali v EU, začele širiti. Posledično živali po nepotrebnem trpijo.
<P>
Zavedam se, da nekatere vere temeljno pozornost namenjajo načinom zakola živali za namene uživanja mesa. Vendar pa je bil razvoj kulture pravic živali in dobrega počutja živali v Evropi le s težavo izbojevan v zadnjih 30 letih in ne smemo ga žrtvovati na oltarju politične korektnosti. Živali, ki so ubite v obrednih zakolih, morajo biti najprej omamljene, da bi tako bilo zmanjšano njihovo trpljenje in da bi bilo mogoče spodbujati vrednote dobrega počutja živali, ki jih cenimo.
<SPEAKER ID="258" NAME="Edite Estrela  " AFFILIATION="PSE">
v pisni obliki. - (PT) Glasovala sem za poročilo o zaščiti živali pri usmrtitvi. Vsako leto je v Evropski uniji ubitih več milijonov živali. S številnimi živalmi se ravna tako, da so izpostavljene nepotrebnemu trpljenju, ne samo v času vzreje in prevoza, ampak tudi v času zakola ali usmrtitve in pri povezanih dejavnostih. Trpljenju živali v klavnicah se moramo izogniti, vključno z živalmi, ki so vzrejene za namene pridelave hrane in drugih proizvodov.
<P>
Po mojem mnenju je predlog uravnotežen in skladen s cilji Skupnosti v zvezi z zagotavljanjem zaščite in dobrega počutja živali. Strinjam se, da je treba obsežne zakole živali izvajati ob upoštevanju humanitarnih standardov, ter omejiti trpljenje, ki so mu izpostavljene živali.
<P>
Zaradi tega nisem glasovala za spremembo, ki odpravlja prepoved na uporabo sistemov za omejevanje goveda z obračanjem ali kakršnim koli nenaravnim položajem, saj po mojem mnenju ta praksa ogroža dobro počutje živali.
<SPEAKER ID="990" NAME="Filip Kaczmarek  " AFFILIATION="PPE-DE">
v pisni obliki. - (PT) Gospe in gospodje, glasoval sem za poročilo gospoda Wojciechowskega o zaščiti živali pri usmrtitvi. Številni ljudje se sprašujejo, kako je mogoče zaščititi živali pri usmrtitvi. To se sliši paradoksalno, vendar je mogoče. Vsakdo, ki je bil priča usmrtitvi živali ali opazoval takšno dejanje, se zaveda, kako boleča je lahko smrt za živali. Uvedba nove zakonodaje na tem področju bo omejila nepotrebno trpljenje živali in prav zaradi tega je potrebna zakonodaja.
<SPEAKER ID="259" NAME="Carl Lang  " AFFILIATION="NI">
v pisni obliki. - (FR) S potrditvijo, da je treba živali usmrtiti brez nepotrebnega trpljenja, razen v primeru verskih obredov, je večina v našem Parlamentu pokazala tako svojo hinavščino, kot tudi strahopetnost. "Verski obredi" se predvsem nanašajo na obredne zakole, ki se predvsem izvajajo v času muslimanskega praznovanja Eid-al-Adha, ko več sto tisoč kozam prerežejo vratove.
<P>
Pravno priznanje takšne prakse je del veliko širšega pojava, pojava islamizacije naših družb. Naši zakoni in običaji se postopoma spreminjajo, da bi se prilagodili islamskemu zakonu šarija. V Franciji vse več in več lokalnih oblasti posredno financira izgradnjo mošej. Pripravljajo se šolski jedilni listi, ki ustrezajo islamskim prehranskim zahtevam. V nekaterih mestih, kot je Lille, imajo plavalni bazeni samo oddelke za ženske. Z ustanovitvijo Conseil français du culte musulman leta 2003, je gospod Sarkozy, ki je bil takrat minister za notranje zadeve, uvedel islam v francoske ustanove.
<P>
Da bi prekinili to dogajanje, moramo zavrniti, kar je prav za Islam, spremeniti tok neevropske migracije in ustvariti novo Evropo, Evropo suverenih narodov, brez Turčije, ki krepi krščanske in humanistične vrednote naše civilizacije.
<SPEAKER ID="260" NAME="Cristiana Muscardini  " AFFILIATION="UEN">
v pisni obliki. - (IT) Gospod predsednik, gospe in gospodje, zelo žalostno je, da bi se moral Evropski parlament na koncu svojega mandata odločiti za shizofreničen pristop glede tako občutljive zadeve, saj je res shizofrenično, da se na eni strani postavljamo v prihodnost, četudi ta uvaja tehnologije, namenjene učenju nasilja in posiljevanja, ter se na drugi strani pahniti nazaj v preteklost, da bi ponovno uvedli plemenske obrede in pomirili tiste, ki morajo gledati prelivanje krvi in še več nesmiselnega trpljenja v očeh žrtve.
<P>
Močno nasprotujemo klanju brez upoštevanja soglasja ter proste izbire posameznih držav članic.
<SPEAKER ID="261" NAME="Lydia Schenardi  " AFFILIATION="NI">
v pisni obliki. - (FR) Odobravamo željo po nadomestitvi direktive iz leta 1993 na način, ki izboljšuje in standardizira pogoje zakola po Evropski uniji.
<P>
Prav tako odobravamo načelo, v skladu s katerim je zakol živali dovoljen le z uporabo metod, ki zagotavljajo takojšnjo smrt ali smrt po omamljanju, v celoti pa nasprotujemo ideji, v skladu s katero bi bile dovoljene izjeme v okviru verskih obredov.
<P>
Javno mnenje je zelo občutljivo in v celoti nasprotuje nepotrebnim, bolečim praksam. Zakaj bi jih torej tolerirali v imenu vere, ne glede na to ali so živali imobilizirane pred usmrtitvijo ali ne?
<P>
Uvedena mora biti stroga zakonodaja, ki določa preverjanje postopkov, s katero bi zagotovili, da so živali omamljene in se ne morejo zavesti preden umrejo, še bolje pa bi bilo, če bi takšne prakse popolnoma prepovedali. So iz drugega obdobja in jih lahko z vso upravičenostjo poimenujemo barbarske.
<SPEAKER ID="262" NAME="Kathy Sinnott  " AFFILIATION="IND/DEM">
v pisni obliki. - Zaščita živali pred krutostjo je zelo pomembna odgovornost. Vendar pa se bojim, da bodo nekateri predlogi, namenjeni preprečevanju, povzročili le še več krutosti.
<P>
Predvsem se sklicujem na predlog, da bi bili vsi zakoli izvedeni v klavnicah. Kmetje bi bili prisiljeni naložiti in prepeljati živali, tudi če so bolne ali stare, to pa bi povzročilo bolečine in strah.
<P>
S tem predlogom je prav tako povezano tveganje z vidika nalezljivih bolezni in okužb. Včasih je za zajezitev bolezni bolje zaklati žival na njeni kmetiji, če je to izvedeno na human način. Nisem podala svoje ustne obrazložitve.
<SPEAKER ID="989" NAME="Jan Andersson, Göran Färm, Anna Hedh, Inger Segelström in Åsa Westlund  " AFFILIATION="PSE">
v pisni obliki. - (SV) Švedski socialdemokrati smo se odločili, da bomo glasovali za poročilo o prenovljeni socialni agendi. Gre za dobro poročilo, ki med drugim predvideva tudi gospodarske svoboščine, konkurenčna pravila pa ne smejo nikoli prevladati nad temeljnimi socialnimi pravicami.
<P>
Vendar pa poročilo vsebuje tudi zahteve glede sistemov minimalnih plač. Socialdemokrati verjamemo, da je zagotovilo o spodobni plači, s katero je mogoče živeti, zelo pomembno za vsakogar in menimo, da bi morala EU to spodbujati. To je še posebej pomembno, če želimo rešiti problem "zaposlenih revežev". O tem, kako se bodo države članice odločile svojim državljanom zagotoviti dostojno plačo in ali bodo to naredile s pomočjo zakonodaje ali pa bodo to prepustile socialnim partnerjem, da urejajo preko kolektivnih pogodb, morajo še naprej odločati države članice same.
<SPEAKER ID="264" NAME="Robert Atkins  " AFFILIATION="PPE-DE">
v pisni obliki. - Konzervativci podpiramo načelo minimalne plače v Združenem kraljestvu. Vendar pa smo prepričani, da bi se odločitve o sistemih socialne varnosti in minimalni plačil morale sprejemati na nacionalni ravni.
<P>
Zato smo se konzervativci vzdržali glasovanja o tem poročilu.
<SPEAKER ID="265" NAME="Edite Estrela  " AFFILIATION="PSE">
v pisni obliki. - (PT) Glasovala sem za poročilo gospoda Silve Penede o prenovljeni socialni agendi. V okviru trenutne gospodarske krize je ključnega pomena, da je socialna politika usklajena z gospodarsko politiko, katere cilj je okrevanje evropskega gospodarstva. Evropski socialni modeli se soočajo s številnimi izzivi in sicer demografsko spremembo in globalizacijo, na kateri ne morejo ostati imuni. Zaradi tega jih je treba posodobiti z dolgoročno perspektivo, istočasno pa ohraniti njihove prvotne vrednote.
<P>
Evropa mora biti ambiciozna v zvezi s socialno politiko, še posebej sedaj, ko se soočamo z resno krizo. Vendar menim, da je prenovljena socialna agenda Komisije zelo neambiciozna, je prepozna in ni kos izzivom, ki jih prinaša finančna in gospodarska kriza. Socialna politika in politika zaposlovanja morata biti okrepljeni, da bi lahko zmanjšali ali se izognili izgubam delovnih mest in zaščitili Evropejce pred socialno izključenostjo in tveganjem revščine.
<SPEAKER ID="266" NAME="Ilda Figueiredo  " AFFILIATION="GUE/NGL">
v pisni obliki. - (PT) To poročilo vsebuje številna nasprotja. Vendar pa v bistvu vztraja na obstoječih smernicah neoliberalnega kapitalizma, čeprav je tu in tam ublaženo, vseeno pa ne spreminja temeljnih politik, ki predstavljajo samo bistvo trenutne gospodarske in socialne krize. Vodilno načelo pa ostaja nespremenjeno. "Kriza" se ponovno zlorablja za "prodajanje" recepta "še več istega": prožnost, notranji trg, zasebno-javno partnerstvo in tako dalje, pri tem pa se pozablja na dejstvo, da tudi politike EU predstavljajo bistvo krize in so jo še poslabšale.
<P>
Trenutne "skrbi", ki so vključene v poročilo, se ne nanašajo na ali odzivajo na glavne vzroke prepoznanih problemov, predvsem v zvezi z gospodarskimi politikami, ranljivosti v zvezi z zaposlitvijo, liberalizacijo in privatizacijo javnih služb in tako dalje.
<P>
Ni nobenih alternativnih odgovorov, predvsem v vezi s krepitvijo vloge države v gospodarstvu, v strateških sektorjih in v širitvi visoko kakovostnih javnih služb, ali celo v zvezi z zagovarjanjem višjih plač in pokojnin. Poročilo sicer obravnava potrebo po pravičnejši porazdelitvi bogastva, vendar pri tem ne vključuje načinov za doseganje tega, prav tako pa ne poziva k prenehanju uporabe tistih politik, ki so poslabšale socialne neenakosti.
<SPEAKER ID="267" NAME="Bruno Gollnisch  " AFFILIATION="NI">
v pisni obliki. - (FR) Socialna evidenca vaše Evrope kaže na neuspeh. V Franciji so bile pravkar objavljene grozne številke: revščina se je v dveh letih povečala za 15 %, število revnih delavcev se je dramatično povečalo in zaradi tega se je eksponentno povečalo število zelo zadolženih gospodinjstev, katerih sredstva že dolgo časa ne zadostujejo za kritje vsakodnevnih življenjskih stroškov. Poleg tega smo ravno na začetku globoke krize.
<P>
Pozivamo državljane, da so "pripravljeni na spremembe", ko za delavce sprememba predstavlja izgubo delovnega mesta in gotovost, da ne bodo mogli najti nove zaposlitve, zahvaljujoč vašim politikam. Govorite o "sociali", medtem kot Sodišče Evropskih skupnosti tepta pravice delavcev v imenu konkurenčnosti in svobode opravljanja dejavnosti. Dodajate prožnost, čeprav to v evrogovoru pomeni le "negotovost". Pretvarjamo se celo, da posebno pozornost namenjamo ženskam in materam, medtem ko vaša nespametna politika "spola" prinaša izgubo njihovih posebnih socialnih pravic, kot so bile pravice, ki so jih imel v Franciji na področju upokojitve in nočnega dela.
<P>
Ne potrebujemo prenove socialne agende, ampak temeljito spremembo vašega perverznega sistema.
<SPEAKER ID="268" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) To poročilo vztraja, da morajo države članice posodobiti in reformirati svoje nacionalne sisteme socialnega varstva, uvesti minimalne plače in posodobiti učne programe v šolah. Poleg tega naj bi prišlo do višje finančne udeležbe zaposlenih v prihodkih podjetja, prav tako pa naj bi bilo uvedeno evropsko leto prostovoljstva. To so nenavadno skrajni primeri, kako EU namerava prevzeti nacionalno samoodločanje.
<P>
Poleg tega poročilo vsebuje dva sklica na Lizbonsko pogodbo, ki še vedno ni stopila v veljavo. Gre za jasno izražanje arogance prevlade! Zaradi tega se na demokratično razpravo o pogodbi gleda le kot na dejanje za večjo priljubljenost in se je ne obravnava, kot da kakor koli vpliva na njen izid.
<P>
Zaradi tega smo na končnem glasovanju glasovali proti poročilu.
<SPEAKER ID="269" NAME="Carl Schlyter  " LANGUAGE="SV">
Na splošno je to zelo dobro poročilo s številnimi dobrimi vidiki, vendar pa se bom vzdržal glasovanja zaradi ponavljajočih zahtev glede rasti in glede uvajanja minimalnih plač s strani držav članic, skupaj s pravno zavezujočimi socialnimi pogoji, ki bi vključevali velik prenos pristojnosti na EU.
<SPEAKER ID="988" NAME="Anja Weisgerber  " AFFILIATION="PPE-DE">
v pisni obliki. - (DE) Evropski socialni modeli se soočajo z velikimi izzivi v tej finančni krizi.
<P>
Nemška konzervativna skupina (CDU/CSU) si torej prizadeva za socialno Evropo.
<P>
Zaradi tega sprejemamo poročilo gospoda Silve Penede o prenovljeni socialni agendi.
<P>
Prav tako pozdravljamo dejstvo, da ustvarjanje in spodbujanje delovnih mest predstavlja prednostno nalogo v času krize in našo pripravljenost, da nadaljujemo z ukrepi, ki se nanašajo na izobraževanje in usposabljanje
<P>
Evropa mora ustvariti socialni okvir in vzpostaviti standarde na evropski ravni.
<P>
V zvezi s tem moramo vsekakor upoštevati pristojnosti držav članic.
<P>
Zato nasprotujemo skupinskemu pozivu po uvedbi minimalne plače v vseh državah članicah, kot je bilo prvotno navedeno v odstavku 14 poročila.
<P>
Uvedba minimalne plače je odločitev, ki mora ostati v izključni pristojnosti držav članic.
<P>
Zaradi tega smo zadovoljni, da je bil sprejet ustni predlog spremembe tega odstavka.
<P>
Zagotoviti je treba dovolj ugodnosti, s katerimi bo mogoče zagotoviti vsaki osebi dostojno življenje, vendar pa so v zvezi s temi državami članicami na voljo različne možnosti.
<P>
V ustnem predlogu spremembe smo jasno navedli, da je treba poleg minimalne plače pozornost nameniti tudi kolektivnim pogodbam in splošno zavezujočim predpisom ali minimalnim dohodkom, za katere jamči država.
<P>
S tem ustrezno upoštevamo načelo subsidiarnosti.
<SPEAKER ID="987" NAME="Jan Andersson, Göran Färm, Anna Hedh, Inger Segelström in Åsa Westlund  " AFFILIATION="PSE">
v pisni obliki. - (SV) Švedski socialdemokrati smo se odločili, da bomo glasovali za poročilo o aktivnem vključevanju ljudi, izključenih s trga dela. Gre za dobro poročilo, ki je še posebej pomembno v trenutni gospodarski krizi, kjer je treba z aktivnimi ukrepi na trgu dela zagotoviti, da najšibkejši v družbi ne bodo trajno ostali izven trga dela.
<P>
Vendar pa poročilo vsebuje tudi zahteve glede sistemov minimalnih plač. Socialdemokrati verjamemo, da je zagotovilo o spodobni plači, s katero je mogoče živeti, zelo pomembno za vsakogar in menimo, da bi morala EU to spodbujati. To je še posebej pomembno, če želimo rešiti problem "zaposlenih revežev". O tem, kako se bodo države članice odločile svojim državljanom zagotoviti dostojno plačo in ali bodo to naredile s pomočjo zakonodaje ali pa bodo to prepustile socialnim partnerjem, da urejajo preko kolektivnih pogodb, morajo še naprej odločati države članice same.
<SPEAKER ID="271" NAME="Robert Atkins  " AFFILIATION="PPE-DE">
v pisni obliki. - Britanski konzervativci podpiramo večji del poročila in določb, ki so bile pripravljene za podporo zadostnemu prihodku, vključujoče trge dela in dostop do kakovostnih storitev. Prav tako spodbujamo pozitiven in vključevalen pristop k duševnemu zdravju, invalidnosti in pravicah starejših ljudi, da delajo, kot tudi trdnemu stališču glede boja proti trgovanju z ljudmi.
<P>
Vendar pa konzervativci ne podpiramo koncepta direktive EU o diskriminaciji. Poleg tega konzervativci ne moremo podpreti poziva k vzpostavitvi pravnega okvira za enako obravnavo pri zaposlovanju za namene boja proti diskriminaciji pri zaposlovanju in poklicih ter za cilj EU glede načrtov o minimalnih dohodkih ter glede načrtov prispevnih nadomestil dohodka vsaj v višini 60 % nacionalnega povprečnega dohodka. Zaradi tega smo se vzdržali glasovanja. Te zadeve morajo biti v nacionalni pristojnosti.
<SPEAKER ID="272" NAME="Philip Bushill-Matthews  " AFFILIATION="PPE-DE">
v pisni obliki. - Skupina EPP-ED na splošno podpira namero izvirnega poročila gospe Jean Lambert. Vendar pa je v odboru druga politična skupina v poročilo vnesla nepomembna stališča, ki ne le, da ne spadajo v predvideno področje uporabe poročila, ampak za katere se je vedelo, da so za našo skupino nesprejemljiva. To so naredili namerno, zaradi nizkotnih strankarsko političnih razlogov, da mi poročila, kot je bilo predstavljeno na plenarnem zasedanju, ne bi mogli podpreti. Zaradi tega samo predložili alternativno uredbo, ki vsebuje vse elemente njenega poročila, ki jih podpiramo.
<SPEAKER ID="986" NAME="Martin Callanan  " AFFILIATION="PPE-DE">
v pisni obliki. - Pri tem poročilu se zastavlja vprašanje: kako vključiti ljudi na trge dela, ki so trenutno iz njih izključeni? Odgovor je očiten. Ustvariti moramo več delovnih mest in več kapacitet na naših trgih dela.
<P>
Že samo dejstvo, da si mora EU postavljati takšno vprašanje, kaže na enega izmed temeljnih problemov v Bruslju. Preveč pozornosti se posveča zaščiti delovnih mest in premalo ustvarjanju delovnih mest. Evropski socialni model je predvsem odgovoren za dejstvo, da so številni Evropejci brezposelni. Evropski socialni model daje ravno nasprotne rezultate, kot bi jih moral: vzpostavlja dvotirno ekonomijo trga dela, ki zagotavlja ugodnosti tistim, ki delajo in omejuje možnosti tistih, ki so brez dela, da bi ga pridobili. Prav tako je ogromen socialni strošek neskončnega urejanja EU, kar odvrača delodajalce, da bi zaposlovali nove delavce. Toliko o bahavem načrtu EU, da bo postala do leta 2010 najkonkurenčnejše gospodarstvo na svetu.
<P>
Da bi prišlo do ustvarjanja delovnih mest za brezposelne, mora evropsko gospodarstvo, mora EU, korenito spremeniti svojo usmeritev. Britanski konzervativci so zavezani k pospeševanju spreminjanja te usmeritve.
<SPEAKER ID="273" NAME="Hélène Goudin in Nils Lundgren  " AFFILIATION="IND/DEM">
v pisni obliki. - (SV) To poročilo obravnava številna pomembna vprašanja, ki jih moramo načeloma obravnavati države članice, ne pa EU. Na primer, Evropski parlament vztraja, da je treba uvesti cilje EU glede zagotovil o minimalnem dohodku in minimalnih plačah. To poročilo se prav tako sklicuje na Lizbonsko pogodbo (ki še vedno ni stopila v veljavo). Zato smo glasovali proti poročilu.

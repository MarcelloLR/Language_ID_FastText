<CHAPTER ID="008-13">
13. Napredek EU na področjih enakih možnosti in nediskriminacije (
<P>
- Pred glasovanjem:
<SPEAKER ID="148" NAME="Philip Bushill-Matthews">
v imenu skupine PPE-DE. - Gospod predsednik, moja skupina je želela zahtevati tri dodatna poimenska glasovanja, vendar se je naša zahteva iz neznanih razlogov izgubila.
<P>
Prek vas gospod predsednik, bi rad ta tri poimenska glasovanja spet umestil na dnevni red, pri čemer se sekretariat strinja s takim postopkom. To so: odstavek 2, predlog spremembe 4D; odstavek 6 izvirnega besedila; in končno po odstavku 36, naš predlog spremembe 12. Upam, da se zavedate občutljivosti tega dokumenta, uradno želimo tudi izjaviti, katere točke podpiramo in katerim nasprotujemo.
<P>
(Predsednik je ugotovil, da zahtevi nihče ne nasprotuje.)
<P>
- Pred glasovanjem o predlogu spremembe 5:
<SPEAKER ID="150" NAME="Sophia in 't Veld Veld" AFFILIATION="ALDE">
Gospod predsednik, razpravljali smo o državah, ki nimajo zadostno uvedene ali prenesene protidiskriminacijske direktive, vendar je ena država sploh ni uvedla, zato predlagam ustni predlog spremembe: "poziva češko vlado, da uspešno prenese direktivo o zaposlovanju in češki parlament, da zavrne veto češkega predsednika".
<P>
(Ustni predlog spremembe ni bil sprejet.)
<P>
- Pred glasovanjem o predlogih sprememb 1, 16 in 17:
<SPEAKER ID="152" NAME="Richard Howitt" AFFILIATION="PSE">
Gospod predsednik, zelo na kratko, seveda zaupam vaši presoji glede razlage Poslovnika, vendar se mi zdi čudno, da želi skupina PPE-DE v zadnjem trenutku, ko se je rok že iztekel, uvesti poimenska glasovanja, ker želijo pozitivno razložiti svoj primer, pri čemer so njihovi predlogi sprememb usmerjeni k črtanju odstavkov iz tega poročila. Menim, da želijo prikriti sledi v svoji skupini in ne želijo dejansko pozitivno razpravljati o boju proti diskriminaciji.
<SPEAKER ID="153" NAME="Predsednik">
Gospod Howitt, verjetno se je zgodilo to, da je bila vloga oddana prepozno, vendar sem vas opozoril, in v tem smislu ste prepozno zaprosili za možnost govora. Če bi zaprosili takoj, bi morda glasovali drugače.

<CHAPTER ID="016">
Odprava diskriminacije pri prevozninah in pogojih za prevoz (razprava) 
<SPEAKER ID="119" NAME="Predsednik">
Naslednja točka je poročilo (A6-0513) gospoda Coste v imenu odbora za promet in turizem o predlogu uredbe Evropskega Parlamenta in Sveta o spremembi Uredbe št. 11 o odpravi diskriminacije pri prevozninah in pogojih za prevoz po členu 79(3) Pogodbe o ustanovitvi Evropske gospodarske skupnosti in Uredbe št. 852/2004 Evropskega parlamenta in Sveta o higieni živil - prevoz - C6-0086/2007 -.
<SPEAKER ID="120" NAME="Günter Verheugen">
podpredsednik Komisije. - (NL) Gospod predsednik, gospe in gospodje, najprej se želim zahvaliti gospodu Costi za pripravo poročila. Zmanjšanje upravne obremenitve, ki izhaja iz uredb EU je eden od najbolj učinkovitih načinov za izboljšanje regulativnega okolja za 24 milijonov evropskih podjetij. Ta pobuda zato pomembno prispeva k doseganju naših ambicioznih ciljev v okviru partnerstva za rast in delovna mesta.
<P>
Komisija zato pozdravlja podporo Parlamenta za hitro sprejetje tega nujnega postopka. To bo pomagalo odpraviti tiste nepotrebne elemente dokumentacije, ki so potrebni pri prevozu blaga prek nacionalnih meja znotraj EU. Zadevni ukrep bo odpravil tiste uredbe, ki so zdaj postale zastarele in ki dejansko segajo nazaj do leta 1960.
<P>
V skladu z veljavnimi uredbami morajo prevozniki zagotoviti različne informacije o tarifah, sporazumih o cenah in prometnih ureditvah, takoj ko blago, ki ga prevažajo, prečka nacionalne meje znotraj Skupnosti. Poenostavljen sistem, ki ga predlaga Komisija, bo znatno zmanjšal upravno breme za približno 300 000 evropskih prevoznih podjetij, po ocenah pa bi ti izvajalci s tem prihranili skupno 160 milijonov EUR na leto: kar sploh ni slabo.
<P>
V zvezi s tem postopkom Komisija priznava, da je Parlament tako imenovani predlog omnibus razdelil v dva ločena dela za uredbo Evropskega parlamenta in Sveta, ki spreminja Uredbo št. 11 o opravi diskriminacije pri prevozninah in pogojih za prevoz in Uredbo (ES) št. 852/2004 o higieni živil.
<P>
Rad bi povedal, da bo Komisija v prihodnosti dala prednost tako imenovanemu pristopu omnibus, z drugimi besedami, uporabi enotnega predloga za zajetje več ukrepov, oblikovanih za zmanjšanje nepotrebnega upravnega bremena. Za to obstajata dva razloga: prvič, jasno je, da cilj ni spremeniti vsebine zadevnega zakonodajnega besedila, ampak le - poudarjam besedo le - odpraviti nepotrebno birokratsko breme, ter drugič, tak pristop bo pospešil hitrost izvajanja tovrstnih ukrepov.
<P>
Komisija zato upa, da bosta lahko oba zakonodajna organa hitro napredovala pri drugem delu predloga, in sicer tistem, ki obravnava higieno živil.
<P>
Zahvaljujem se vam za pozornost.
<SPEAKER ID="121" NAME="Paolo Costa">
poročevalec. - (IT) Gospod predsednik, komisar, gospe in gospodje, lahko bi ponovil veliko tega, kar je že povedal komisar Verheugen, vendar tega ne bom storil. To je priporočljiva pobuda: majhni ukrepi pogosto skrivajo velike rezultate, to je eden od teh primerov.
<P>
Očitno je, da se tu srečujemo s pravili, ki so bila uzakonjena v drugačni Evropi. Osnovna uredba je iz leta 1960, ko so bile naše države ločene in ko so pravila o higieni in živilih lahko zakrila diskriminacijo in ovire pri konkurenci. Zato je bilo treba nakazati, po kateri cesti je treba peljati in kje prečkati meje. Povedati je bilo treba veliko stvari in navesti številne podrobnosti, ker pa veliko tega ne služi več svojemu namenu, je dobro, da opustimo ta pravila in jih prilagodimo.
<P>
Zavedamo se, da je vsa zakonodaja o higieni živil občutljiva tema in zato zahteva veliko časa. To je razlog za rešitev, za katero menim, da je precej smiselna, in sicer ločiti pravila za prevoz, ki jih je lažje sprejeti in upam tudi izvajati.
<P>
Odbor, ki mu imam čast predsedovati, je soglasno sprejel moje poročilo. Menim, da je to spodbudno znamenje, da bo Parlament jutri storil enako, s čimer bo omogočil sprejetje ustreznih korakov v bližnji prihodnosti.
<P>
To je primer uspešne poenostavitve. To je poenostavitev, ki se skupaj s poenostavljanjem prilagaja trenutnim okoliščinam in novim načinom posredovanja informacij, zaradi česar so števili birokratski postopki nepotrebni, kar nam omogoči, da lahko več pozornosti namenimo zagotavljanju, da se živila znotraj Unije prevažajo na higienski način.
<SPEAKER ID="122" NAME="Silvia-Adriana Ţicău">
v imenu skupine PSE. - (RO) Predlog uredbe Evropskega parlamenta in Sveta o spremembi Uredbe št. 11 o odpravi diskriminacije pri prevozninah in pogojih za prevoz zahteva, da prevozniki tovora po cesti, železnici ali vodi znotraj Skupnosti zagotovijo informacije o njihovih prevozninah, veljavnih sporazumih, pogojih prevoza ter vso potrebno dokumentacijo.
<P>
Zato izvajalci dejavnosti ne smejo izvajati diskriminacije z uporabo različnih prevoznin (za isti proizvod, ki se prevaža v istem prevoznem sistemi po isti poti), vendar pa se diskriminacija pojavlja glede na namembno državo in državo izvora.
<P>
To je zelo pomembna uredba, ampak jo je treba posodobiti, ker je bila sprejeta leta 1960. Osnutek predloga spremembe poenostavlja obstoječo zakonodajo in zagotavlja več stabilnosti pri pogojih, ki se uporabljajo za prevoz blaga.
<P>
Na podlagi statistike, ki jo je predložila Komisija, je res, kot je povedal komisar, da bo uredba vplivala na dejavnosti približno 300 000 prevoznikov, ta predlog spremembe pa bo zmanjšal vseevropske upravne stroške za približno 160 milijonov EUR na leto.
<P>
Evropski parlament načrtuje, da bo do leta 2012 za 25 % zmanjšal upravno breme za podjetja. Predlog za spremembo dveh uredb, kot ga je predlagala Komisija, je med ukrepi oblikovanimi za dosego tega cilja.
<P>
Vendar je res, da je bil odbor za promet obveščen v postopku soodločanja, kar je v nasprotju s členom 73(3) Pogodbe. Zaradi tega je bil predlog gospoda Coste, kot poročevalca, sprejet soglasno.
<SPEAKER ID="123" NAME="Reinhard Rack" AFFILIATION="PPE-DE">
(DE) Gospod predsednik, z moje strani bi bilo nepazljivo, če v imenu svoje skupine ne ponovim, kar je povedal komisar v svojem nagovoru, in sicer da je naš predsednik odbora za promet in turizem resnično izpolnil svojo nalogo predsednika odbora pri obravnavi tega dokaj nezanimivega, vendar vseeno dokaj pomembnega regulativnega vprašanja o storitvah zračnega prometa, zlasti ker mu je uspelo pridobiti soglasno podporo v odboru.
<P>
Upamo, da je soglasna odobritev njegovega dela z naše strani olajšala njegovo življenje in delo, samo to sem želel ponovno poudariti.
<SPEAKER ID="125" NAME="Derek Roland Clark" AFFILIATION="IND/DEM">
Gospod predsednik, čestitam Komisiji - to pogosto slišite tule, kajne? Vendar je to redek primer poročila, ki je na pravi poti - v Damask?
<P>
Vztrajamo pri razpravi o tem predlogu, ker si prizadeva za skrajšanje uredbe. Priznava, da mala podjetja obremenjuje nepotrebna zakonodaja, nekatera sega nazaj vse do šestdesetih let 20. stoletja. Obrazložitev navaja, da ta nepotrebna upravna bremena ovirajo gospodarsko dejavnost in imajo negativen vpliv na konkurenčnost podjetij. S tem se povsem strinjam, zakaj bi se ustavili tu? Zakaj bi omejili nepotrebno administrativno delo le 10 zaposlenih ali manj? Zakaj ne gremo do konca in to pravilo uporabimo za vso živilsko industrijo. Napravimo kres še iz drugih 100 000 zakonodajnih dokumentov. In ko smo že pri tem, pretresite še Komisijo, Parlament in Svet. Resno mislim. Z zmanjševanjem regulativnih bremen, omogočite evropskim narodom, da odvržejo spone, ki nas bodo sicer neizogibno spremenile v gospodarske poražence enaindvajsetega stoletja.
<SPEAKER ID="126" NAME="Paolo Costa">
poročevalec. - (IT) Gospod predsednik, gospe in gospodje, rad bi le povedal, da tu govorimo več, kot je potrebno.
<P>
Zdi se mi, da se v celoti strinjamo s tem: spremembe so bile potrebne in potekajo v pravi smeri; prav je, da ločimo dva sklopa zakonodaje, da odpravimo diskriminatorne pogoje prevoza. Moje edino priporočilo je, da jutri ponovim, kar sem povedal v odboru, v upanju, da bom dosegel enak rezultat: soglasno ali skoraj soglasno izglasovan predlog.
<SPEAKER ID="127" NAME="Predsednik">
Ta razprava je zaključena.
<P>
Glasovanje bo potekalo v torek.

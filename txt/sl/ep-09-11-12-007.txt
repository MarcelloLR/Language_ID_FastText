<CHAPTER ID="007">
Sprejetje zapisnika predhodne seje: gl. zapisnik
<SPEAKER ID="070" NAME="Isabelle Durant" AFFILIATION="Verts/ALE">
(FR) Gospod predsednik, gospe in gospodje, rada bi vas opozorila na to, da boste na svojih mizah našli mapo v zvezi z nagrado Lux, filmsko nagrado, ki jo boste podelili.
<P>
Naj vas opomnim, da imate možnost glasovati. Vaša dolžnost je, da glasujete, da izberete enega od treh tekmovalnih filmov. V svojih mapah imate program filmov, ki se prikazujejo. Imate tudi DVD s filmom, ki je bil nagrajen leta 2007 in je bil preveden v 23 jezikov in še sedem drugih jezikov. Zamišljeno je, da naj bi vsi v Evropski uniji lahko gledali te filme.
<P>
Prosim vas, da naredite dvoje: prvič, pojdite in si oglejte filme; in drugič, glasujte. Glasovanje je zelo preprosto: postopek je v vaši mapi; glasujete lahko na spletnem mestu, filme pa lahko gledate tudi na televiziji na kanalu 77.
<P>
Prosim vas, da si ogledate te filme. To so imenitna dela, ki izražajo evropske vrednote. Izbrati morate enega, dva ali tri. Sami presodite; pomembno je, da ta parlament glasuje jasno in v velikem številu. Zato vas prosim, da se udeležite tega glasovanja. To je imenitna pobuda. To je državljanska pobuda, ki naj bi spodbudila evropske vrednote in evropske filmske ustvarjalce.
<P>
Vi ste na vrsti; še vedno imate en teden, naslednji teden, za glasovanje. Računam na vas.
<P>
Zahvaljujem se predsednici Odbora za kulturo in izobraževanje gospe Pack, ki je veliko prispevala k tej zadevi. Obe vas prosiva, da se odzovete v velikem številu in glasujete.
<SPEAKER ID="071" NAME="Predsednik">
Zahvaljujem se gospe Durant, ki nam je dala naloge za konec tedna, ki jih bomo gotovo zelo pozorno in zelo skrbno opravili.

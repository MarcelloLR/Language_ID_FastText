<CHAPTER ID="010">
Kirgizija (razprava) 
<SPEAKER ID="231" NAME="Predsednik">
Naslednja točka je izjava podpredsednice Komisije/visoke predstavnice Unije za zunanje zadeve in varnostno politiko o Kirgiziji.
<SPEAKER ID="232" NAME="Catherine Ashton">
visoka predstavnica Unije za zunanje zadeve in varnostno politiko in podpredsednica Komisije. - Gospod predsednik, vesela sem, da imam to možnost podati izjavo o Kirgiziji. Kakor ta parlament zelo dobro ve, ostajajo razmere na tem območju nekoliko spremenljive in napete. Kirgizija je pritegnila kar precej medijske in politične pozornosti in od začetka sem pozorno spremljala razvoj ter podala dve izjavi, eno 7. aprila in drugo 8. aprila.
<P>
Skoraj takoj sem tja poslala delegacijo, ki jo je vodil posebni predstavnik EU Pierre Morel, in celoten njegov obisk sva ostala v tesnem stiku.
<P>
Usklajena prizadevanja EU-ZN-OVSE, ki so se začala prejšnji teden v Biškeku, se sedaj nadaljujejo in se bodo nadaljevala, dokler ne bodo premagane kriza in njene posledice. Včeraj sem govorila s kazahstanskim zunanjim ministrom Saudabajevim, ki je danes kot predsedujoči organizacije OVSE na obisku v Biškeku in ki mi je dobesedno ravnokar poslal sporočilo, naj povem, da je dokončal svoje naloge.
<P>
Odpoved predsednika na podlagi člena 50 sedanje kirgiške Ustave in njegov odhod iz države naj bi zmanjšala politično napetost. Vendar pa to ni konec krize in opraviti moramo pomembno delo.
<P>
Najpomembneje, zagotoviti moramo stabilnost in javni red in medtem ko so se razmere na splošno umirile, pa se nasilje nadaljuje. Iz poročil smo včeraj izvedeli, da je bilo v nemirih v predmestju Biškeka ubitih pet ljudi. Vse strani morajo biti previdne in se izogibati izzivanju. Povrnitev javnega reda in miru mora biti prenostna naloga. Državljani in podjetja v Kirgiziji morajo imeti možnost opravljanja svojega vsakdanjega življenja, ne da bi se bali za svoje življenje ali za svojo telesno integriteto.
<P>
Drugo vprašanje se nanaša na zakonitost začasne vlade. Čeprav je predsednik Bakijev uradno odstopil, se mora začasna vlada zavezati k jasnemu načrtu glede tega, kako se vrniti k ustavnemu in demokratičnemu redu in pravni državi.
<P>
Elementi takšnega "strateškega načrta" so bili naznanjeni - pripravlja se nova ustava, ki bo predložena na referendumu, in izvedle naj bi se predsedniške in parlamentarne volitve.
<P>
Z veseljem si bomo pogledali takšen načrt. Za nas je v tem kontekstu pomembno, da je ustavni proces vključujujoč in participativen. Predstavniki vseh strank in etničnih skupin bi morali imeti možnost prispevati k novemu osnutku ustave, preden se ta predloži na referendum.
<P>
Zgodnji znaki - to lahko povem spoštovanim poslancem - so spodbudni. Upam, da bodo potrjeni v naslednjih dneh in o tem bom v ponedeljek razpravljala z ministri v Luksemburgu.
<P>
Če smo zadovoljni, da je začasna vlada zavezana k hitri vrnitvi v legitimnost in se resnično želi pridružiti demokratični družini, bomo pripravljeni zagotoviti potrebno politično, finančno in tehnično pomoč.
<P>
Z beneško komisijo Sveta Evrope bi lahko prispevali k delu v zvezi z ustavno reformo in posodobitvijo volilne zakonodaje. Iz predsedniških volitev, ki so potekale lansko leto, vemo, da je precej prostora za napredek.
<P>
Z organizacijo OVSE smo pripravljeni delati pri pripravah in načinih za spremljanje volitev in s prebivalci Kirgizije smo pripravljeni storiti, kar lahko, da bi pomagali uresničiti njihova prizadevanja za demokratično in odprto družbo.
<P>
Tretjič, jasno je, da Kirgizija potrebuje materialno pomoč. V tem zelo kratkem obdobju smo pripravljeni reševati vse humanitarne potrebe, ki so morda nastale zaradi nedavnih dogodkov.
<P>
Na podlagi indormacij, ki smo jih pridobili od naših partnerjev na tem področju - Rdečega križa in razvojnega programa ZN - kaže, da na tej stopnji ni pomembnejših neizpolnjenih humanitarnih potreb. Vendar pa morda obstajajo posebne zdravstvene potrebe. Komisija bo preko generalnega direktorata za humanitarno pomoč (ECHO) seveda še naprej spremljala humanitarne razmere v državi in se po potrebi prilagodila.
<P>
Nadaljevali bomo s pomočjo, ki že poteka, zlasti na področjih človekovih pravic, izobraževanja in odprave revščine.
<P>
Četrtič, po dramatičnih dogodkih preteklih dveh tednov sta potrebni odgovornost in pravica. Več kot 80 ljudi je umrlo in več sto je bilo ranjenih v streljanju proti demonstrantom v Biškeku. Teh dogodkov ne moremo preprosto dati na stran. Poskrbeti moramo za jasnost glede tega, kar se je zgodilo, kdo je odgovoren in kaj je treba storiti, da bi se izognili, da se v prihodnosti kaj takega še kdaj ponovi.
<P>
Nazadnje, kakor je pokazala nedavna kriza, so potrebne resnične gospodarske in socialne reforme. Žal nam primer Kirgizije kaže, kako lahko slaba vlada in pomanjkanje resničnih reform prineseta politično nestabilnost in na koncu nasilje.
<P>
Prevrat in razširjeno plenjenje, ki je sledilo, in sedaj rast organiziranega kriminala v velikem obsegu, še poostrujejo razmere.
<P>
V ponedeljek bom z ministri razpravljala o političnem okviru, v katerem bo Evropska unija pripravljena reševati najnujnejše potrebe, a bi zelo rada slišala stališča spoštovanih poslancev v zvezi s tem.
<SPEAKER ID="233" NAME="Elmar Brok" LANGUAGE="DE">
Gospod predsednik, baronica Ashton, gospe in gospodje, rad bi se vam najlepše zahvalil za vašo oceno razmer. Verjamem, da je pravilna vaša ocena, da bi morali najprej poskušati povrniti pravni red in mir in varovati človeška življenja in nato graditi na teh temeljih.
<P>
Po drugi strani, in to ste objasnili v svoji zadnji pripombi, pa je obseg, do katerega je potreben gospodarski razvoj, jasen, ker je to tudi pomembno merilo za politično stabilnost. Seveda sem sodi tudi enakost, ki pogosto trpi zaradi korupcije in drugih podobnih dejavnikov. Ne glede na to, ali je upravičeno ali ne, je to eden od razlogov za nesoglasja.
<P>
Zavedati se moramo, da so te države zadosti nestabilne, da so zelo pomembna naša prizadevanja za dosego stabilnosti s prispevanjem k izboljšani izgradnji države, demokraciji in pravni državi. Celotna regija ima za nas veliko strateško pomembnost, ne le posamezne države. To ni povezano le z razpoložljivimi energetskimi viri, ampak s tem območjem kot celoto, zlasti, če imamo v mislih versko usmerjenost večine nekdanjih republik Sovjetske zveze. Če bi to dobilo nekakšno obliko fundamentalizma, bi bili lahko rezultati za nas katastrofalni.
<P>
Zaradi tega je zagotavljanje pomoči tem državam izredno pomembno, ne le s stališča same pomoči, ampak tudi v povezavi z drugimi interesi.
<P>
Zapomniti bi si morali, da so sosednje države v regiji, od katerih so nekatere zelo velike, odgovorne za zagotavljanje, da se te slabosti ne izkoriščajo s ciljem ponovne izgradnje starih razmerij moči, ki ne bi dopuščala sodobnega razvoja.
<SPEAKER ID="234" NAME="Hannes Swoboda">
v imenu skupine S&D. - (DE) Gospod predsednik, baronica Ashton, tudi jaz bi se vam rad zahvalil za vašo izjavo. Diktator ali predsednik, ki se vede kot diktator, je odstranjen iz oblasti. Njegov naslednik slavi in je zadovoljen, da lahko uvede demokracijo za svoje državljane. Čez nekaj mesecev je na enakem položaju in kaže, da je bila demokracija ponovno vzpostavljena le za namen, da bi njegovemu sinu ali drugim članom družine ustvarili razpoložljivost udobnih in dobro plačanih položajev.
<P>
Upamo, da se ta krog ne začenja znova in da ima gospa Otunbajeva drugačen pristop. Njena preteklost in njen odnos, ki ga je pogosto pokazala, to kažeta. Vendar pa ti kazalniki ne zadostujejo. Potrebujemo resnične dokaze. Če ne želi doživeti enake usode kot njen predhodnik, mora sprejeti drugačen pristop in zagotoviti, da bo pomagala ljudem v svoji državi. Upam, da bo predsednik, ki je bil vržen iz svoje pisarne, dovolj razumen, da ne bo širil novih razprtij in bo resnično poskušal živeti mirno življenje v izgnanstvu, kar bo dalo prebivalstvu Kirgizije možnost izgradnje demokratične države.
<P>
Žal razmere, ki sem jih opisal, ne veljajo le v Kirgiziji. Podobne pogoje je mogoče najti v drugih državah. Prestavniku Kazahstana želimo uspeh pri njegovi nalogi v imenu Organizacije za varnost in sodelovanje v Evropi (OVSE). Vendar pa je položaj v Kazahstanu prav tako daleč od idealnega. Enako velja tudi za Uzbekistan in druge države. Vprašanje, kako lahko tam spodbudimo razvoj demokracije - ker to ni izdelek, ki bi ga lahko preprosto dostavili, v teh državah mora nastati -, je vprašanje, ki ga moramo nadalje obravnavati. To je zelo občutljiva regija, kakor je že povedal gospod Brok. Gospod Morel kot posebni predstavnik opravlja dobro delo, a to ni dovolj.
<P>
Rad bi vas vse spomnil, da je bila med nemškim predsedstvom z doktorjem Steinmeierjem začrtana strategija za Srednjo Azijo, o kateri smo zadnje čase zelo veliko slišali. Zato bi vas rad prosil, da se ponovno lotite te strategije in jo spremenite v strategijo za stabilnost regije. Tu ne gre le za oskrbo z energijo za Turkmenistan preko Kazahstana. Prav tako gre za vprašanje stabilnosti in zlasti politične stabilnosti regije, ki je zelo blizu Afganistanu. Vemo, da so razmere v nekaterih državah, kot je Uzbekistan, preveč krhke in problematične. Seveda je to na koncu vprašanje človeštva, ker žrtev sploh ne bi smelo biti.
<P>
Ob tem ozadju moramo ponovno poskusiti izdelati strategijo za Srednjo Azijo, ki zajema gospodarstvo, demokracijo in človeštvo. Prosil bi vas, da primer Kirgizije izkoristite za obnovo te strategije za Srednjo Azijo ter ji date novo spodbudo.
<SPEAKER ID="235" NAME="Niccolò Rinaldi" LANGUAGE="IT">
Gospod predsednik, baronica Ashton, gospe in gospodje, v kirgiškem epu Manas - ki ni le običajno literarno delo in je 20-krat daljše od Odiseje in Iliade skupaj in je tudi pomoč pri razumevanju zgodovine te države - je čudovit odlomek, kjer žena junaka, ki predstavlja celotno prebivalstvo, sklene, da bo zavarovala njegov spomin pred tujimi napadi in zaščitila njegovo grobnico. Na koncu se odloči, da bi moralo biti ime na njegovi grobnici ime njegove žene namesto junaka Manasa, ravno zato, da bi zagotovila, da bo ostala nedotaknjena pred napadi sovražnikov.
<P>
Takšna vdanost za skupno dobro, za ljudi, bi morala biti tisto, kar pričakujemo od novega kirgiškega vladajočega razreda, ki dejansko ni tako nov. Seveda svetujem visoki predstavnici, naj sprejme konstruktiven in rekel bi pozitiven, a previden odnos do začasne vlade, a naj prav tako pozove k vrsti reform, nizu ukrepov, ki morajo biti jasni.
<P>
Ne le mednarodni preiskovalni odbor za vse, kar se je zgodilo, ne le jasen razpored za povrnitev demokratičnih pravil - ker ta začasna vlada po svoji definiciji ni sankcionirana kot legitimna vlada z odločitvijo državljanov -, ampak tudi reforme za odločno in učinkovito nasprotovanje korupciji in nazadnje, da bi postala Kirgizija neodvisna od sodstva, ki je zelo odmaknjeno od sedanjih razmer.
<P>
Prav tako tudi - in to je povezano z vprašanjem sodstva in korupcije - za racionalizacijo izredno zatiralne birokratske nomenklature in javne uprave. Dejansko je to prvi pravi test nove strategije Evropske unije za Srednjo Azijo v kritičnih in nujnih takšnih razmerah, ki sedaj obstajajo v Kirgiziji.
<P>
Ne smemo dovoliti, da bi ta država, kjer je sedaj vpliv Združenih držav sedaj zelo omejen, na koncu pristala v precej zadušljivem prijemu sedanje Rusije in tako menim, da je to priložnost, da se vsi mi zavežemo.
<SPEAKER ID="236" NAME="Ulrike Lunacek" LANGUAGE="DE">
Gospod predsednik, gospa Ashton, koliko ljudi je leta 2005 v času revolucije tulipanov upalo, da se bo vse spremenilo, ko bo začel predsedovati novi predsednik, ki je resnično resno jemal potrebe in interese ljudi glede demokracije in soodločanja. Žal ni bilo tako in sedaj je doživel isto usodo kot njegov predhodnik.
<P>
Evropska unija mora v tem primeru uveljavljati vpliv pomembnosti. Baronica Ashton, pozdravil sem dejstvo, da ste dejali, da ste v regijo poslali posebnega predstavnika, gospoda Morela. Mislim, da je bilo to pametno in koristno. Vendar pa je enako nujno, da EU sedaj pregleda svojo strategijo za Srednjo Azijo in poskrbi, da bo resnično učinkovita. Upam, da bo Svet naslednji ponedeljek začel delati na tem.
<P>
Moje vprašanje se glasi: kako se nameravate tega lotiti? Kako nameravate zagotoviti, da bo za razvoj ustave, v kateri bodo, kot ste predlagali, vključeni vsi, izdelan resnično vsestranski postopek? Tej regiji in Kirgiziji moramo pomagati, da se pomakne proti sodelovanju in stran od soočanja. Mislim, da je to pomembno za prihodnost celotne regije in širše.
<SPEAKER ID="237" NAME="Marie-Christine Vergiat" LANGUAGE="FR">
Gospod predsednik, gospa podpredsednica, gospe in gospodje, razmere v Kirgiziji so dejansko še posebej nestabilne. Kljub temu je bila ta država in morda še vedno je ena tistih, ki so se zdele najbolj odprte za ustanovitev demokratičnih ustanov.
<P>
Revolucija tulipanov leta 2005 je ponovno ustvarila brezmejno upanje. Gospod Bakijev ni uspel, ni se bil sposoben odzvati na potrebe in zahteve prebivalstva; dopustil je, da se je razvila korupcija in pri njej igral svojo lastno vlogo z določeno pristranskostjo; če je verjeti nekaterim izjavam, je izpraznil kovčke; in nameščal je vse bolj avtoritarni režim, za katerega so politični nasprotniki, zagovorniki človekovih pravic in novinarji plačali zelo visoko ceno.
<P>
Po nemirih, ki so potekali 7. aprila, je bila sprejeta začasna vlada, a kljub vsemu temu se zdi, da se gospod Bakijev ni vdal, čeprav je zapustil svojo državo, in včeraj je dejansko prišlo do novih nemirov, kakor ste dejali, na jugu države in okoli glavnega mesta.
<P>
Gospa komisarka, ta država je dejansko strateško zelo pomembna in ne le v vojaškem smislu. Ne sme biti igrišče določenih pomembnih sil. Kljub nekaterim razpravam Evropska unija še vedno ni dovolj prisotna v tem delu sveta. Njena podpora in njena diplomatska prisotnost ostajata bolj mlačni. Dovolj je, da preberemo zgodbe, ki sedaj prihajajo na dan o razmerah v tej državi, da se o tem prepričamo. Tu ne gre le za Združene države, Rusijo in Kazahstan, državo, ki sedaj predseduje OECD. Vendar pa je podpora EU bistvenega pomena za zagotavljanje neodvisnosti te države. Baronica Ashton, prav imate; prednost je treba polagati na ponovno vzpostavitev pravne države, a hitro moramo iti še dlje od tega in, kakor so že povedali nekateri kolegi poslanci, izvajati ustrezno strategijo za ta del sveta.
<P>
Da, tej državi moramo pomagati v boju proti revščini; 40 % prebivalcev živi pod mejo revščine. Da, pospešiti moramo gospodarski razvoj in, kot ste dejali, zlasti na področju izobraževanja, zdravja pa tudi vode, kar je temeljna prednostna naloga tega dela sveta. Da, seveda moramo podpirati demokracijo in zaščito človekovih pravic. Sedaj je to najbolj nujna zadeva.
<P>
Naša obveza, gospa komisarka, je lahko in mora biti preprečevanje, da bi se ta država zavihtela v fundamentalizem in nov avtoritarni režim. Tu ne gre za naše vmešavanje v notranje zadeve te države, ampak, ravno nasprotno, za pomaganje ljudem Kirgizije, da bodo ponovno zaupali v demokracijo. To je ključ za zagotavljanje, da bo ta država igrala pomembno vlogo v tem delu sveta.
<SPEAKER ID="238" NAME="Fiorello Provera" LANGUAGE="IT">
Gospod predsednik, gospe in gospodje, razmere v Kirgiziji so zelo pomembne za stabilnost Srednje Azije, regije, kjer ima Evropa posebne interese glede preskrbe s surovinami in energijo.
<P>
Po nemirih 7. aprila je nujno ponovno vzpostaviti pogoje, ki bodo pripeljali do svobodnih, zakonitih in hitrih volitev demokratičnega režima, če je ta združljiv z lokalnimi razmerami. Zaskrbljujoče je, da so kriminalne tolpe ukradle znaten tovor orožja z vsem tveganji vse večjega brezzakonja, oboroženih spopadov in terorizma na tem območju, ki jih to sproža.
<P>
Evropa in drugi, vključno z OVSE, bi lahko prispevali pri pomoči tej državi, da razvije stabilne, delujoče in manj koruptivne ter bolj demokratične ustanove. Takšen prikaz podpore bi lahko bila opazovalna misija za prihodnje volitve.
<P>
Vendar pa se ne moremo pretvarjati, da bo nova ustava ali parlamentarni režim dovolj, da se ustvari resnična demokracija; to je neizogibno odvisno od politične rasti državljanov in široko razširjene ozaveščenosti o pravu in pravicah posameznikov. Na tem področju moramo zagotoviti dolgoročno pomoč.
<SPEAKER ID="239" NAME="Inese Vaidere" AFFILIATION="PPE">
Gospod predsednik, prejšnji teden so nemiri v Kirgiziji vodili do politične, pravosodne in gospodarske krize. Njeno ustavno sodišče je bilo praktično razpuščeno in ukrepi začasne vlade se zdijo neusklajeni. Medtem pa je brat Kurmanbeka Bakijeva oznanil, da je ročno napisana odstopna izjava ponarejena in da Bakijev ni odstopil.
<P>
Priče trdijo, da so se pojavile nove lokalne skupine, ki poskušajo prevzeti regionalne vlade. Podobno se pojavljajo nove etnične skupine, ki ustvarjajo strah zaradi večje količine etničnega nasilja. V državi svobodno delujejo kriminalne skupine. V obtoku so velike količine orožja in prihaja do ropov. Varnost, zaščita in interesi državljanov EU v tej državi so še vedno ogroženi.
<P>
Sedanja začasna vlada ne more kljubovati tem grožnjam. Razmere so za domačine popolnoma nejasne. Visoka predstavnica Ashton je izdala dve izjavi, v katerih izraža svojo skrb, a namesto tega so nujno potrebni aktivnejši in bolj praktični ukrepi. Pomembno je, da EU zavzame odločno stališče glede razmer v Kirgiziji v tej strateško pomembni državi. Tam moramo biti bolj prisotni in v sodelovanju z ZN, ZDA in OVSE braniti interese državljanov Kirgizije in EU, ki sedaj ne morejo zaščititi svojih življenj in braniti svoje lastnine. Jasno je, da bi morala EU izvajati neodvisno preiskavo vzrokov in posledic teh nemirov.
<P>
Glede materialnih virov kirgiške banke in agencije za investicije in razvoj: preden se jim dodeli kakršna koli nadaljna finančna pomoč, jih je treba ovrednotiti. Nedejavnost in neodločnost na strani EU in pomanjkanje realne strategije in taktike lahko vodi do zelo nevarnega razvoja dogodkov in lahko oslabi lastne gospodarske in politične interese EU ter njeno verodostojnost v regiji in drugod po svetu.
<SPEAKER ID="240" NAME="Eleni Theocharous" AFFILIATION="PPE">
(EL) Gospod predsednik, gospa Ashton, v dvajsetih letih od kar je neodvisna, je Kirgizijo upravljal pokvarjen režim in narejenega je bilo malo napredka pri izboljševanju njenih demokratičnih ustanov. Kar zadeva zadnjih petnajst let, vam lahko zagotovim, ker sem bila osebno udeležena kot članica OVSE in drugače.
<P>
Ljudje, ki so vladali do včeraj in ljudje, ki so jih strmoglavili, so vsi sleparji v istem pokvarjenem sistemu. Vojska je v prestolnici in sedaj izvaja preiskave in aretacije. Kljub temu moramo dati sedanjemu režimu možnost, ker smo na zadnji stopnji pred državljansko vojno in razpadu države.
<P>
Prebivalci Kirgizije so miroljubni ljudje in mislim si, da ste jih mnogi med vami spoznali preko knjige slavnega avtorja Čingiza Ajtmatova, ki je bil do pred štirimi leti ambasador v Bruslju. Vendar pa so finančna stiska in družbene neenakosti pa tudi posredovanja tujih držav povzročili eksplozije, ki lahko občasno dosežejo meje državljanske vojne in tu se deloma ne strinjam glede tega, ali se lahko prebivalci Kirgizije ubranijo pred terorizmom.
<P>
Kakor sem povedala, je nevarnost, da se Kirgizija razdeli na sever in jug resnična in jo gojijo tuji agenti, medtem ko kaže, da njeno članstvo v organizaciji OVSE in stalna prisotnost organizacije OVSE v Kirgiziji ne nosita sadov v smislu demokratizacije. Seveda imamo trajno humanitarno krizo, ki morda ni akutna, a v vseh teh letih ni prišlo do modernozacije in izboljšanja na področju demokratičnih ustanov. Ljudje živijo precej pod mejo revščine.
<P>
Zato mora posredovati Evropski parlament v sodelovanju z drugimi institucijami Evropske unije, s Komisijo in Svetom, in pregledati strategijo, ki se je uporabljala na tem območju do sedaj.
<P>
Močna delegacija Evropskega parlamenta mora spremljati napredek pri demokratizaciji in nadzorovano zagotavljati denar z namenom razvoja ustanov in izobraževanja, ker je destabilizacija Kirgizije glavna nevarnost za destabilizacijo celotne Srednje in Zahodne Azije in Evrope. Če želi Evropska unija igrati učinkovito vlogo ohranjanja miru, mora ukrepati sedaj.
<SPEAKER ID="241" NAME="Elena Băsescu" AFFILIATION="PPE">
(RO) Razmere v Kirgiziji so posebej zaskrbljujoče. Ta država ima v Srednji Aziji strateški položaj. Na svojem ozemlju gosti vojaško bazo ZDA in tako močno prispeva k operacijam v Afganistanu, pa tudi ruske čete.
<P>
Obžalovanja vredno je, da so se prostesti zadnjih nekaj tednov izrodili v nasilje in da so njihova posledica izgubljena življenja. Oblasti morajo sprejemati ukrepe, ki so ciljno usmerjeni v zaščito življenj državljanov. Ravno včeraj je med etničnimi Kirgizijci, Rusi in Turki ponovno prišlo do spopadov. Glede na to, da v tej državi živijo velike ruske in uzbeške skupnosti, bo, če se bodo nadaljevali medetnični spopadi, prizadeta stabilnost celotne regije.
<P>
Gospa Ashton, Evropska unija mora posebno pozornost posvetiti konfliktom v Kirgiziji, zagotoviti humanitarno pomoč in se vključiti v stabilizacijo razmer.
<SPEAKER ID="242" NAME="Ivo Vajgl" AFFILIATION="ALDE">
(SL) Spoštovana gospa Ashton, mi smo tukaj, da govorimo o zaskrbljujočih dogodkih v Kirgizistanu in da prispevamo, kolikor lahko, h konsolidaciji razmer v tej državi. Aktiven odnos Evropske unije do Kirgizistana je nadvse pomemben, enako pomembno pa je, da ohranimo svoj načelni angažma na visoki ravni tudi, ko gre za problem, ki smo ga umaknili z dnevnega reda tega zasedanja, vendar zaradi njegove aktualnosti in ker gre za človeška življenja, čutim obvezo, da na njega opozorim. Gre za stisko Sahrawi aktivistov, mirovnikov iz Zahodne Sahare v maroških zaporih, kjer gladovno stavkajo in tvegajo svoja življenja - na to nas opozarja tudi Amnesty International. Prosim vas, gospa Ashton, da s svojimi sodelavci takoj posvetite pozornost temu problemu, če ne, bo prepozno.
<SPEAKER ID="243" NAME="Charles Tannock" AFFILIATION="ECR">
Gospod predsednik, nedavni dogodki v Biškeku so zaskrbljujoči in žalosten konec revolucije tulipanov ali barvne revolucije, ko je predsednik Bakijev obljubil demokracijo in človekove pravice in namesto tega prinesel korupcijo, nepotizem in vse večjo avtokracijo.
<P>
Kirgizija ostaja najmanjša in najrevnejša država v Srednji Aziji in je zadnja leta doživela zaskrbljujoč vdor skrajnih islamistov v dolini Fergana, tako da mora biti stabilnost prednostna naloga EU za to regijo.
<P>
Prav in primerno je, da sedaj priznamo novo vlado gospe Otunbajeve, kot običajen primer, ko imamo skupni insteres z Rusijo, ki je dejansko podprla revolucijo in strmoglavljenje Bakijevega režima. Predsednica Roza Otunbajeva je kratek čas službovala kot ambasadorka v Združenem kraljestvu, torej dobro pozna način dela Evropske unije.
<P>
Nazadnje, Srednja Azija je strateška regija zaradi energetskih razlogov in globalne varnosti, operativne zmogljivosti letalske baze ZDA v Kirgiziji pa so bistvenega pomena tudi za podporo ISAF v Afganistanu.
<SPEAKER ID="244" NAME="Piotr Borys" AFFILIATION="PPE">
(PL) Gospod predsednik, pet let po revoluciji tulipanov, ko je odstopil predsednik Akajev, je prišlo do krvave revolucije. Seveda je mogoče podati dva razloga. Najprej je to problem nepotizma in korupcije in zato odsotnosti temeljev demokratične države in drugič so to finančne in gospodarske težave države.
<P>
Pobuda gospe Ashton, ki je pomenila, da nam lahko danes gospod Morel v celoti poroča o tem, kaj se resnično dogaja v Kirgiziji, se zdi dokaj pomembna. Rad bi podal goreč poziv v zvezi z razmerami v Kirgiziji. Vemo, da je država območje ruskega vpliva in da ima tudi ameriško vojaško bazo. Aktivna udeležba Evropske unije bi morala temeljiti predvsem na gradnji tememljev demokratične države in zagotavljanju notranje varnosti. Več kot 80 smrtnih žrtev je slab znak za gradnjo Kirgizije. Zato ponavljam svoj goreč poziv in držim pesti za misijo gospe Ashton.
<SPEAKER ID="245" NAME="Cristian Dan Preda" AFFILIATION="PPE">
(RO) Kurmanbek Bakijev ni niti prvi niti zagotovo ne bo zadnji politični vodja, ki je povzročil razočaranje in streznitev in se z njim ravna kot z diktatorjem, po žarku upanja, ki se je pojavil na samem začetku in ko je bilo njegovo ime na začetku povezano z demokratičnim optimizmom.
<P>
Za te razmere obstaja enostavno pojasnilo. Zaradi pomanjkanja stabilnih ustanov je velika verjetnost, da bodo politiki povzročili razočaranje in se vključili v ta krog sporov, korupcije in izsiljevanja. Nihče od nas ne bi smel pozabiti, da je predsednik Bakijev izkoristil dejstvo, da sta na ozemlju Kirgizije ruska in ameriška vojaška baza, da je neprestano izsiljeval Zahod.
<P>
Zato je rešitev v ustanovitvi ustanov, ustvarjenih s privolitvijo, ki temelji na obširnem posvetovalnem postopku in širokem soglasju ter stopnji kompromisa med političnimi silami. Vendar pa je glavna prednostna naloga, kakor je omenila visok predstavnica, da se nujno prekine nasilje. Nasilje je resno in čim prej je treba najti rešitev, da se ga prekine, ker bo drugače preprečilo začetek postopka političe izgradnje.
<SPEAKER ID="246" NAME="Sergio Paolo Francesco Silvestris" AFFILIATION="PPE">
(IT) Gospod predsednik, baronica Ashton, gospe in gospodje, razmere v Kirgiziji so, milo rečeno, zaskrbljujoče, zlasti če imamo v mislih izjave, ki jih je podal nekdanji minister za zunanje zadeve, ki meni, da se usoda Kirgizije vedno bolj nagiba k ruskemu gospodarskemu in širšemu prostoru.
<P>
Teden dni po padcu vlade nekdanjega predsednika Bakijeva, ki je 15. aprila z letalom pobegnil iz države, se nikomur ne sanja o končnem političnem cilju države ali o prihodnjih političnih namenih. Vendar pa je jasna vloga ruskega obrambnega ministrstva pri poenostavitvi bega nekdanjega predsednika Bakijeva potem, ko so ljudje odšli na ulice in pozivali k njegovemu odstopu.
<P>
V Kirgiziji kroži mnogo orožja, v državi, ki ima le 5,3 milijone prebivalcev in je edina država na svetu, ki gosti ameriško in rusko vojaško bazo hkrati. Napetost se sedaj širi na sosednje države in Evropska unija mora upoštevati prednost in priložnost, ki se sedaj ponuja, in sicer je to predvsem, da prepreči morebitno državljansko vojno in pomaga državi, da gre v naslednjih šestih mesecih v smeri demokratične parlamentarne republike s stabilnim predsedstvom.
<P>
Vse to se lahko zgodi, kot ste dejala vi, baronica Ashton, če bomo zmožni na dva načina proaktivno prispevati: najprej z demokratičnim prispevkom, pa tudi - kot ste izjavili vi, visoka predstavnica - s snovnim in materialnim prispevkom. Naše pravočasno zagotavljanje pomoči za zmanjšanje in oslabitev vseh družbenih napetosti bo imelo odločilen pomen.
<P>
Baronica Ashton, ukrepajmo hitro in najbolje, ker bo to še en pomemben preskus za Evropo. Nismo na Haitiju, ampak v Kirgiziji. Vsaj poskusimo ob tej priložnosti priti tja pravočasno.
<SPEAKER ID="247" NAME="Franz Obermayr" AFFILIATION="NI">
(DE) Gospod predsednik, ko je v začetku devetdesetih let prejšnjega stoletja razpadla Sovjetska zveza, je mnogo ljudi menilo, da se bodo mlade demokracije razvile skoraj same od sebe. Sedaj vemo, da so te nove države od Sovjetske zveze podedovale ogromne probleme. V času Sovjetske zveze so bile razlike med etničnimi skupinami v veliki meri zadušene in zato danes v teh državah obstaja toliko verskih in kulturnih sporov. Demokracija se ne razvije čez noč in se sploh ne bo pojavila, dokler pokvarjeni klani vse bolj bogatijo na račun države in njenih državljanov.
<P>
Govori se, da bili ostrostrelci, ki so streljali v množico ljudi v Biškeku, uzbekistanski in tadžikistanski plačanci. Zdi se, da je bil to poskus izzivanja mednarodnega spora, ki bi lahko v nevarnost spravil celotno Srednjo Azijo. Evropska zunanja politika bi morala umiriti položaj. Vendar pa je vojaško posredovanje napačen pristop, kar je jasno pokazala nemška prisotnost v Afganistanu. Nujno je zagotoviti inteligentno in ciljno usmerjeno gospodarsko in razvojno pomoč. Prednost moramo dati boju proti korupciji in odvzemu moči lokalnim klanom. Le takrat bo imela demokracija v Srednji Aziji resnične možnosti.
<SPEAKER ID="248" NAME="Malika Benarab-Attou" AFFILIATION="Verts/ALE">
(FR) Gospod predsednik, gospe in gospodje, projekt Europeana dobiva novo in velikopotezno dimenzijo. Z digitalno knjižnico EU bo mogoče dostopati do raznolikosti bogastva naše kulture. Nujno je, da bodo naše različne države v veliki meri vključene v ta projekt. Odločilen vidik te pobude zadeva temeljno vrednoto: spoštovanje kulturne in jezikovne raznolikosti.
<P>
Eno od obzorij naše celine je Afrika, a to obzorje smo očrnili s suženjstvom in kolonializmom. Naša dolžnost je prepoznati in odškodovati njena ljudstva. Končna kompenzacija sama ne bi mogla izpolniti te potrebe, a zaradi projekta Europeana lahko pomagamo, da se afriškim ljudstvom vrne del njihove kulture v smislu ustnega slovstva.
<P>
Amadou Hampâté Bâ, malijski intelektualec, je dejal: "Ko v Afriki umre stara oseba, to pomeni knjižnico, ki izgori". Delo, ki se opravlja za digitalizacijo del ustnega izročila, ki jih pogosto zbirajo skupine etnologov in antropologov, in spodbujanje prostega dostopa do njih preko projekta Europeana, s čimer postanejo splošne, bi bila način za zaščito in oživljanje kulturne raznolikosti človeštva, s katero smo vsi povezani.
<SPEAKER ID="249" NAME="Catherine Ashton">
podpredsednica Komisije in visoka predstavnica Unije za zunanje zadeve in varnostno politiko. - Gospod predsednik, danes zavzemam tudi mesto Komisije. Spoštovani poslanci so podali številne pomembne točke in v kratkem času, ki mi je na voljo, bom poskusila zajeti in odgovoriti na čim več teh točk.
<P>
Gospod Brok, pa tudi gospod Tannockom in drugi, so govorili o pomembnosti tega, da je to ena najrevnejših držav v Srednji Aziji in seveda, ena najpomembnejših prejemnic pomoči EU na prebivalca. Ne bi se mogla bolj strinjati, da je socialni in gospodarski razvoj bistven kot del strategije, ki jo moramo uveljaviti. Gospod Swoboda je tudi govoril o pomembnosti tega, da poskrbimo, da bo to, kar imamo pred seboj, resnična politična reforma. Zelo tesno sodelujemo z ZN in z OVSE. Ljudje, ki so bili zadnje dni v tej tegiji, so skupaj stalno poudarjali, da moramo videti pomembnost reform kot središče za to, kar se bo zgodilo naslednje, in popolnoma se strinjam glede politične stabilnosti v regiji. Zelo je pomembna.
<P>
Še enkrat moramo zelo pozorno pogledati. Za ta del Srednje Azije obstaja strategija, ki bo pregledana, a nanjo gledam v okviru službe za zunanjepolitično delovanje in tega, kar bi morali početi v tej regiji, da bi povezali različne elemente podpore Komisije in Sveta. Mislim,da so gospod Rinaldi in tudi drugi upravičeno opisali, da moramo biti previdni, pozitivni in konstruktivni pri svojem odnosu in strinjala bi se tudi s številnimi spoštovanimi poslanci, ki so govorili o vrednosti in pomembnosti pravne države. Je jedro vsega, kar bomo delali v državi, da bi poskrbeli, da bo tam vsekakor delovala pravna država in to seveda velja za pravni sistem, pa tudi za politično in ustavno reformo, ki je tako bistvena.
<P>
Gospod Lunacek je govoril o tem, da je volitvam - mislim, da so bile dejanske besede uporabljene na informativnem sestanku, ki sem ga imela - močno primanjkovalo standardov, ki bi si jih želeli imeti v mednarodnem merilu. In mislim, da bi elementi, ki bi jih lahko vključila med razno, seveda vsebovali finančno podporo in omenila sem pravno državo, politično in ustavno reformo ter volitve in povezavo, ki jo želimo vzpostaviti tudi v gospodarskem smislu. Majhen primer tega je seveda, da je to ena od držav, zelo bogatih z vodo na tem območju, in da zagotavlja vodo drugim regijam, kot spoštovani poslanci vedo. Več kot pet let jim že pomagamo pri upravljanju vodnih virov in upam, da se bomo lahko vrnili k temu delu, ki je tako pomembno, takoj, ko bo kriza premagana in bomo imeli trdno vzpostavljeno zakonito vlado.
<P>
To so le nekateri elementi, ki bi jih vključila. Mislim, da je naša raven prisotnosti v regiji verjetno prava. Pierre Morel je bil tam več dni. Ravno se je vrnil. Z gospodom Borysom iz Odbora AFET se bo sestal 27. aprila in ga seznanil z vsemi zadnjimi dogodki. Na pisni zvezi sva vsakih nekaj ur in večkrat sva govorila in seveda je na zvezi tudi s kolegi. On je pomenil našo močno prisotnost, izkazujem mu spoštovanje in tudi njegovi ekipi za delo, ki so ga opravili.
<P>
Pomembnosti demokracije, kakor je dejal gospod Provera, se po mojem mnenju ne sme nikoli podcenjevati; preseči moramo nekatera vprašanja, o katerih je govorila gospa Vaidere: nestabilnost, govorice, negotovost, vprašanja, ki so očitno zelo pomembna, in kot sem namignila, določili smo, kaj želimo narediti v teh prvih bistvenih nekaj dneh, kar upam, da bodo naši spoštovani poslanci menili, da je bilo ustrezno.
<P>
Mislim, da je zadnje, kar bi želela povedati, to, da so nekateri sedanji poslaci vlade v nastajanju nekdanji zagovorniki človekovih pravic v opoziciji, ki jih je nekdanji predsednik zatiral in jih je podpirala Evropska unija in seveda tudi poslanci tega parlamenta. Torej, čeprav se ne slepim glede narave polike v tej državi in seveda regiji, mislim, da moramo poskusiti tej vladi dati možnost, da se ustrezno oblikuje, da se strinja z izvedbo političnih in ustavnih reform, ki bodo tako bistvene, da izvede volitve, ki pravi da jih bo izvedla, in da jo, če je to pripravljena storiti, sedaj podpremo za prihodnost. In na tej osnovi sem zelo hvaležna za pripombe, ki so bile podane, in, kot sem orisala, bomo sledili tej strategiji.
<SPEAKER ID="250" NAME="Predsednik">
Razprava je zaključena.
<P>
Glasovanje bo potekalo na prvem delnem zasedanju maja.
<P>
Pisne izjave (Člen 149)
<SPEAKER ID="251" NAME="Paolo Bartolozzi  " LANGUAGE="IT">
Gospod predsednik, gospe in gospodje, ljudski nemiri, ki so nastali v zadnjih dneh v glavnem mestu Kirgizije, so ustavili napredek "revolucije tulipanov", ki je prižgala upanje v demokratične spremembe v nekdanji sovjetski republiki.
<P>
Evropski parlament z veliko zaskrbljenostjo spremlja razvoj politične krize v državi. To ni le zaradi odločilnega geostrateškega položaja države za Rusijo in Združene države, ampak tudi zato, ker je stabilnost Srednje Azije, njen politični in gospodarski razvoj in medregijsko sodelovanje v interesu EU, nenazadnje zaradi pomembnosti Srednje Azije za našo oskrbo z energijo in za naše gospodarsko in trgovinsko partnerstvo.
<P>
Preprečiti je treba nevarnost, da izbruhne državljanska vojna in da pride do "drugega Afganistana". Zaupamo diplomatski mediaciji, ki jo pri svojih pogajanjih z začasno kirgiško vlado uporabljajo predsedniki Združenih držav, Rusije in Kazahstana - zadnji kot sedanji predsednik OVSE - za ustanovitev javnega reda in ustavne zakonitosti, da bi bilo mogoče izvesti svobodne volitve in rešiti probleme te države.
<P>
Kot predsednik delegacije EU-Srednja Azija, upam, da bomo celo kljub nedavnim etničnim spopadom storili vse, kar je v naši moči, da zagotovimo nacionalni mir in trajno vrnitev demokratičnega življenja v Kirgizijo.
<SPEAKER ID="252" NAME="Krzysztof Lisek  " LANGUAGE="PL">
Stabilizacija razmer v Srednji Aziji bo zagotovila dobro sodelovanje z EU. Nihče ne dvomi, da Kirgizija tu igra posebno vlogo. Kirgizija je za Evropsko unijo pomembna zaradi strateških razlogov - kot država, ki ima energetske in naravne vire in ker je gostiteljica ameriške vojaške baze, ki podpira Natove sile v Afganistanu. Hkrati pa je neuspeh pri izvajanju ustreznih reform potem, ko je Kirgizija postala neodvisna, vodil do dramatičnih razmer, ki smo jim priča danes. Sedaj se moramo osredotočiti na zagotavljanje varnosti državljanom in nudenje humanitarne pomoči. Poleg tega bi morali sprejeti vse mogoče ukrepe za preprečevanje radikalizacije države. Ne smemo dovoliti, da izbruhne državljanska vojna. Z dolgoročne perspektive je nujno za celotno regijo razviti novo strategijo. Potrebujemo hiter razvoj posebnega stališča EU, ki zajema ključne vidike, kot so preprečevanje verskega fundamentalizma, boj proti revščini in korupciji, gradnja civilne družbe, zaščita človekovih pravic in demokratizacija. Zlasti bi morali na naslednje volitve poslati skupino opazovalcev. Iti moramo v korak s tem, kar se dogaja, medtem ko se izogibamo vmešavanju v notranje zadeve, pa bi morali storiti vse, da pomagamo Kirgiziji, da se spremeni v demokracijo, in izvede učinkovite reforme, ko se bodo razmere stabilizirale. Mislim, da mora biti pošiljanje nadaljnje pomoči EU v Kirgizijo pogojeno z uvedbo reform, ki bodo zagotovile red in mir in spoštovanje človekovih pravic.
<SPEAKER ID="993" NAME="Kristiina Ojuland  " AFFILIATION="ALDE">
v pisni obliki. - (ET) Gospod predsednik, baronica Ashton, pozdravljam dejstvo, da je bil v Kirgizijo poslan posebni predstavnik Evropske unije. Poznati moramo načrte tamkajšnje začasne vlade. Zagotoviti je treba konec nasilja v Kirgiziji in poskrbeti za razvoj pravne države in demokracije. Med revolucijo v Kirgiziji so sile, ki so prišle na oblast, predsednika Bakijeva krivile za omejevanje svobodnega tiska, nasilje nad novinarji, aretacije opozicijskih voditeljev, korupcijo, odmikanje od demokratičnih vrednot in slabo gospodarsko stanje države. Tako bi morali mi sedaj pričakovati, da bomo priča temu, da se bo Kirgizija v kratkem spremenila v demokratično pravno državo. Hkrati pa bo naše upanje upravičeno, če bomo sami pripravljeni usmerjati sredstva v izvajanje tega načrta, ker si kirgiško gospodarstvo, ki se s težavo prebija, ne more privoščiti potrebne podpore za izvajanje dolgo pričakovanih socialnih, gospodarskih in političnih reform. S ciljem, da ustvarimo trajnostni razvoj v tej regiji Srednje Azije, moramo poleg nudenja gospodarske pomoči nuditi začasni vladi tudi naše znanje glede izvajanja reform, tako kot smo storili na Kosovem, v Makedoniji in drugod. Na tem področju velja upoštevati, da je Estonija takšno pomoč nudila Ukrajini in tudi Gruziji, kar je znak, da naših izkušenj pri komunikaciji z ljudmi, ki živijo na območju nekdanje Sovjetske zveze, ne gre podcenjevati. S spremembami režima, ki potekajo, ne smemo zamuditi nobene priložnosti za pospešitev pomikanja proti demokratičnim vrednotam v Kirgiziji. Zato bi bili neodgovorni, če Kirgiziji ne bi nudili pomoči in bi poskrbeli, da bi postala odvisna od nekaterih njenih velikih sosed.

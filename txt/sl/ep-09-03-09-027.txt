<CHAPTER ID="027">
Poročila Komisije o konkurenčni politiki za leti 2006 in 2007 (kratka predstavitev) 
<SPEAKER ID="229" NAME="Predsednik">
Naslednja točka je kratka predstavitev poročila gospoda Jonathana Evansa v imenu Odbora za ekonomske in monetarne zadeve o poročilih Komisije o konkurenčni politiki za leti 2006 in 2007.
<SPEAKER ID="230" NAME="Jonathan Evans">
poročevalec. - Gospod predsednik, Evropska komisija izdela svoje letno poročilo o konkurenci in običajno Evropski parlament poročilo pregleda in izdela odziv nanj na lastno pobudo.
<P>
V tem primeru sta bili zaradi časovnih dejavnikov združeni poročili za leti 2006 in 2007, ampak - ob povzetju ene izmed točk, ki jih je malo prej omenil komisar Barrot - gre za primer, da se je okvir našega obravnavanja teh poročil precej občutno spremenil, saj smo dejansko poročilo začeli obravnavati že pred časom. Takrat smo se osredotočili na posodobitev konkurenčne politike, na pomembno količino dela nekdanjega komisarja Maria Montija in sedanje komisarke Neelie Kroes in na pregled vpliva tega v smislu sposobnosti Komisije za reševanje zlorabe tržne moči in učinkovitejšega obravnavanja združitev in državne pomoči. Na splošno je bila to zelo dobra zgodba v teh poročilih, kar je zelo jasno iz odziva, ki ga imamo od poročila Parlamenta na lastno pobudo. Bili smo priča rekordni dejavnosti s strani Komisije v smislu obravnavanja nedopustnih kartelnih dogovorov, bili smo priča razvoju sistema prizanesljivosti, bili smo priča temu, da je Komisija začela izvajati rekordne zneske denarnih kazni, in bili smo priča rekordni dejavnosti v smislu združitev in tudi v smislu obvestil o državni pomoči.
<P>
To je postopek, ki pospešuje na področju posodabljanja, ker Komisija trenutno v Beli knjigi prinaša predloge o zasebnih odškodninskih tožbah. Podobno je to nekaj, kar naš odbor in Parlament podpirata.
<P>
Naš odbor je pozornost pritegnil k dvema posebnima zadevama - kar smatramo kot neenak odnos med proizvajalci in trgovci, predvsem v zvezi s prodajo hrane na drobno. Parlament je dejansko v zvezi s tem zapisal pisno izjavo, ki jo je podpisalo več kot pol poslancev. Naš odbor je prav tako izrazil zaskrbljenost glede prakse zlorabe na področju storitev.
<P>
Vendar pa seveda omenjam spremembo konteksta, ker vsi priznavamo, da je delo Komisije, odkar je Komisija objavila poročila, - predvsem v smislu državne pomoči - dobilo precej drugačno razsežnost. Komisija sedaj skoraj vsakodnevno gleda učinek pomoči, ki se izvajajo v okviru trenutne finančne krize. Zelo pomembno je - in naše poročilo to navaja -, da pri obravnavanju teh zadev prepoznamo nekatere izzive, ki obstajajo za učinkovit odprt trg.
<P>
Zelo pomembno je, da Komisija, ko da svojo odobritev, to odobritev da na načine, ki so skladni s Pogodbo in ne ustvarjajo takšne pomembne tržne moči v prihodnosti, ki bi postala sama po sebi scenarij za zlorabe.
<P>
Bančni sektor v Združenem kraljestvu je trenutno zelo jasno področje, kjer bo potreben, ko bodo gospodarske okoliščine nekoliko mirnejše, splošni pregled nove arhitekture, ki jo imamo, in tega, ali je ta arhitekrura res v skladu z delovanjem prostega, poštenega in odprtega trga. V zvezi s tem smo prejeli zagotovila komisarke Kroes, ampak kljub temu je naš odbor v poročilu to navedel. Na splošno je naše stališče, da je treba Komisiji čestitati za njeno delo in verjamem, da je to namen poročila, za katerega pričakujem, da bo jutri sprejeto z veliko večino.
<SPEAKER ID="231" NAME="Jacques Barrot">
podpredsednik Komisije. - (FR) Gospod predsednik, gospod Evans, najprej bi se vam rad zahvalil v imenu Neelie Kroes in celotne Komisije.
<P>
Resnično pozdravljamo enotno podporo Evropskega parlamenta v njegovem poročilu za trdno in trajnostno uporabo konkurenčne politike na vseh teh področjih delovanja: boju proti koncernom in kartelom, nadzoru postopkov združitev s pripojitvijo in na področju državne pomoči.
<P>
Komisija pozdravlja predvsem pomen, ki ga Evropski parlament pripisuje potrebam po osebju generalnega direktorata za konkurenco, ker se sooča z vse večjo količino dela v trenutni gospodarski krizi.
<P>
V kontekstu recesije Komisija ostaja odločena, da bo sprejela odločilne ukrepe proti pozivom k protekcionizmu. Komisija pozdravlja opozorilo Evropskega parlamenta pred izločitvijo pravil o konkurenčnosti, ki v tem prizadevanju nudijo pomembno podporo. Gospod Evans, nikoli ne smemo pozabiti, da ta pravila o konkurenčnosti obstajajo tudi za spodbujanje produktivnosti in da nam omogočijo, da bomo imeli po krizi celo boljše pogoje.
<P>
Leto 2009 mora biti leto sodelovanja. Zanašamo se na podporo vseh evropskih institucij in naših mednarodnih partnerjev za ponovni zagon gospodarstva in zagotavljanje korektnega delovanja trgov.
<P>
Gospod Evans, hvala. Lahko ste prepričani, da je gospa Kroes, ki vam je to najbrž že povedala, vaše poročilo obravnavala z veliko mero zanimanja.
<SPEAKER ID="232" NAME="Predsednik">
Točka se je zaključila.
<P>
Glasovanje bo potekalo jutri.
<P>
Naslednja točka bi morala biti kratka predstavitev poročila gospe Claire Gibault v imenu Odbora za pravice žensk in enakost spolov o enakem obravnavanju ter dostopu moških in žensk na področju uprizoritvenih umetnosti.
<P>
Mislim, da je to zelo zanimivo poročilo. Žal pa nas je gospa Gibault obvestila, da bo nocoj odsotna in ne more predstaviti svojega poročila. Skladno s poslovnikom besede ne morem prepustiti nikomur drugemu, ker ni nikogar določila. Zato kratke predstavitve njenega poročila ne bo.
<P>
Vendar pa bo glasovanje o tem poročilu potekalo jutri, kakor je določeno v agendi.
<SPEAKER ID="991" NAME="Louis Grech  " AFFILIATION="PSE">
v pisni obliki. - Pozdravljam prizadevanje Komisije na področju konkurenčne politike, njeno učinkovito delovanje na področju kartelov in rekordne zneske denarnih kazni, ki so bile v letih 2006 in 2007 naložene kršiteljem. V celoti podpiram sklep Komisije, da evropski energetski trgi ne delujejo ustrezno. V tem pogledu je zelo žalostno, da Evropski svet ni uspel rešiti vprašanj, ki jih je Komisija prepoznala v svoji sektorski analizi. Energetski stroški predstavljajo delež gospodinjskih proračunov, ki grozljivo hitro rastejo, in z učinki finančne krize bomo najverjetneje priča znatnemu povečanju revščine po EU. Nesprejemljivo je, da neučinkovitosti energetskega trga izkrivljajo trg v škodo podjetij in potrošnikov. Za obravnavanje nerazumnih cen energije bi morali verjetno razmisliti o izdelavi neodvisnih energetskih regulatorjev v vseh državah članicah, ki bi imeli pristojnost za zagotavljanje, da bi bilo treba upravičiti vsako zvišanje cen na področju gospodarskih javnih služb kot so cene energije in vode, odvodnjavanja, letaliških pristojbine, itd.
<SPEAKER ID="990" NAME="Eoin Ryan  " AFFILIATION="UEN">
v pisni obliki. - Močno podpiram pozive tega poročila s strani poslanca EP, gospoda Evansa, usmerjene v zaščito potrošnika, predvsem poziv Komisiji, da izvede sektorsko raziskavo spletnega oglaševanja. Potrošnike pogosto zavajajo namerno zavajajoče spletne ponudbe in oglaševanje, kljub evropski zakonodaji, katere namen je to preprečiti. Komisija mora ukrepati, da bi zagotovila, da se zakonodaja na tem področju izvaja in ni samo prazno govoričenje o pravicah potrošnikov.
<P>
Pozdravljam pozive, da mora Komisija opraviti analizo učinkov na konkurenco v primeru neenakega razmerja med dobavitelji in trgovci na drobno. Ta problem je posebno pomemben za Irsko. Ne bi smelo biti dovoljeno nadaljevati te neskladnosti v konkurenčni politiki, potrošniki pa so še bolj kaznovani v že tako zahtevnih gospodarskih časih.
<P>
Prav tako pozdravljam Uredbo o splošnih skupinskih izjemah, ki državam članicam omogoča, da odobrijo pomoč v korist MSP, regionalnega razvoja, usposabljanja, zaposlovanja in tveganega kapitala. Ukrepe, ki podpirajo podjetništvo in inovacije in podpirajo MSP v teh težkih časih, bi bilo treba pripraviti hitro. MSP so temelj gospodarstva in naša dolžnost je zagotoviti, da so po naših skupnih močeh najbolje podprta.

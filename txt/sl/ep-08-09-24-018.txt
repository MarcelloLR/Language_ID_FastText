<CHAPTER ID="018">
DDV v zvezi z obravnavo zavarovalnih in finančnih storitev (razprava) 
<SPEAKER ID="429" NAME="Predsednik">
Naslednja točka je poročilo gospoda J. Muscata v imenu Odbora za ekonomske in monetarne zadeve o predlogu Direktive Sveta o spremembi Direktive 2006/112/ES o skupnem sistemu davka na dodano vrednost v zvezi z obravnavo zavarovalnih in finančnih storitev - C6-0473/2007 -.
<P>
Rad bi izkoristil to priložnost, da pozdravim mojega prijatelja, gospoda Muscata, in mu čestitam za nedavni in zelo pomembni uspeh v njegovem političnem življenju. Zaradi tega bo morda nekoč zapustil Parlament, toda trenutno je to razlog za praznovanje tako zanj kot vsekakor za mnoge izmed nas.
<SPEAKER ID="430" NAME="Joseph Muscat" LANGUAGE="MT">
Razpravljamo o novih in bolj preglednih pravilih na področju finančnih storitev v času, ko doživljamo eno izmed največjih kriz na tem področju. Trenutna situacija kaže, da ne moremo pustiti, da se stvari odvijajo po svoje in da je potrebna ureditev. "Ureditev" ne pomeni birokracije - vsekakor ne pretirane birokracije -, temveč zagotovilo, da se dela na najboljši možen način in ne s formulami in papirji, ki ne vodijo nikamor. Ko sem skupaj s kolegi poslanci pripravljal to poročilo, smo imeli dve prednostni nalogi. Prvič, da kakršne koli spremembe nimajo negativnih posledic za potrošnike.
<P>
Povedano drugače, ne bi smelo biti dodatnih bremen za potrošnika, in zato trdimo, da bi se morala možnost uvedbe DDV za finančne storitve uporabljati samo za poslovanje med dvema dejavnostma in bi torej moral biti vračljiv. Naše besedilo nikakor ne predlaga, da se DDV za finančno storitev, ki ni obdavčljiva, prenese na posameznika - to je potrošnika. To je jasno in neposredno navedeno v predlaganem besedilu, kljub morebitnim pridržkom s strani drugih institucij. Nekateri kritizirajo dejstvo, da bo industrija prihranila izdatke in da bi se lahko znižal prihodek držav članic - zanimiv argument, za katerega pa čisto odkrito menim, da večinoma prihaja od tistih, ki imajo omejen pogled na gospodarstvo in fiskalno politiko. Prvič, v konkurenčnem sektorju, kot je sektor finančnih storitev, in v sistemu, kjer obstajajo varovalni ukrepi za sporazume med družbami, je treba vse izdatke, ki niso nastali pri družbah, bodisi prenesti v korist potrošnika bodisi uporabiti za nadomestitev drugih obstoječih izdatkov. Drugič, kot Evropa bi morali enkrat za vselej razumeti, da na trgu ne konkuriramo sami; zagotoviti moramo, da so sistemi, ki jih uporabljajo druge države članice - in Evropska unija kot celota -, privlačni za resne družbe, ki želijo priti na trg in se dokazati kot pravi evropski subjekti. Poenostavitev sistema je način za nudenje spodbude na tem področju, ustvarjanje tržnega potenciala in ustvarjanje dela, produktivnega dela.
<P>
S tem poročilom pomagamo ustvarjati evropski trg z odstranjevanjem ovir. Delamo tisto, o čemer se je govorilo mnogo let; izpolnjujemo enega od ciljev akcijskega načrta na tem področju. Dokazujemo, da smo lahko proaktivni, rešimo probleme in sledimo novim zamislim. Morda se ne strinjamo glede podrobnosti, morda bodo nekateri rekli, da lahko uporabimo en sistem in ne drugega, toda menim, da mora ta Parlament pokazati, da je to naš končni cilj. Seveda obstajajo določene točke, o katerih se ne strinjamo vsi, vključno z mnao: na primer širjenje opredelitev. Menim, da bi bilo bolje, če bi se odbor držal mojih priporočil glede tega, ki so bila vedno bodisi obdržati besedilo Komisije ali nadaljnja omejitev definicij. Kljub temu moramo upoštevati, da je odbor izbral nadaljevati strateško, in tako je bilo to poročilo odobreno s samo enim glasom proti. Pričakujem reakcije mojih prijateljev in Komisije.
<SPEAKER ID="432" NAME="László Kovács">
član Komisije. - Gospa predsednica, želel bi začeti z zahvalo gospodu Muscatu za njegovo delo in podporo, ki jo je dal predlogu Komisije, in želim mu veliko uspeha v njegovi prihodnji vlogi na Malti.
<P>
Predlog Komisije zadeva tri velika vprašanja.
<P>
Prvič, obstoječe določbe so vse večkrat predmet pravne preveritve na Sodišču Evropskih skupnosti. Glede tega je treba nekaj storiti.
<P>
Drugič, potrebujemo doslednejšo uporabo pravil o DDV za finančne storitve in bolj enotne pogoje na notranjem trgu.
<P>
Tretjič, sprejeti moramo ukrepe za izboljšanje konkurenčnosti v sektorju.
<P>
Obstajajo skrbi, da so finančne storitve in zavarovalništvo v Evropski uniji manj učinkoviti, kot bi morali biti, zato je industrija EU posledično soočena z višjimi stroški za finančne storitve in zavarovanje kot njeni konkurenti v tretjih državah. To ni samo rezultat pravil o DDV EU, toda igrajo vlogo pri prispevanju k tej situaciji. Dodati moram, da se izjeme glede DDV v različnih državah članicah ne uporabljajo enotno, in to povzroča izkrivljanje konkurence v Evropski uniji. Na primer možnost povračila davka, plačanega strokovnim neodvisnim izvajalcem storitev (zunanji izvajalci), se razlikuje glede na nacionalno razlago pravil o DDV.
<P>
Zato je bilo izboljšanje konkurenčnosti naših evropskih finančnih in zavarovalniških družb za Komisijo dejavnik pri predložitvi tega predloga, toda resničnost je, da je treba to uravnati s potrebo držav članic, da zagotovijo stabilne davčne prihodke.
<P>
Predlog ima tri elemente.
<P>
Prvič, za povečanje pravne gotovosti za vse, ki jih to zadeva, predlagamo posodobljeno definicijo oproščenih storitev.
<P>
Drugič, da bi se izognili, da njihove poslovne stranke zaračunajo neodvedljiv "skrit" DDV, je predlog namenjen temu, da se vsem bančnim in zavarovalnim družbam dovoli izbira, da obdavčijo svoje storitve.
<P>
Tretjič, predlog vsebuje oprostitev plačila DDV za sporazume o delitvi stroškov, vključno s tistimi, ki delujejo na tujih trgih.
<P>
Ti predlogi bi lahko imeli za države članice za posledico omejeno začetno zmanjšanje prihodkov od DDV, vendar je to mogoče upravičiti, če bodo, kot pričakujemo, predlagane spremembe vodile k povečani konkurenčnosti.
<P>
Zaradi tega pozdravljam pripombo v poročilu glede problemov zaradi nevračljivega DDV in njegove pomembnosti za poslovno storilnost in lizbonsko strategijo. Prav tako pozdravljam dejstvo, da poročevalec priznava, da ima sprememba lahko za posledico zmanjšanje prejemkov od DDV.
<P>
Glede potrošnikov se strinjam, da posledice niso vedno jasno začrtane, toda menim, da bodo navsezadnje imeli korist zaradi prihranka stroškov znotraj industrije.
<P>
Prav tako pozdravljam pozitivne pripombe o področju uporabe predloga in ustvarjanju pravne gotovosti. Nove opredelitve, ki jih je predlagala Komisija, so potrebne za uskladitev zakonodaje z gospodarsko resničnostjo.
<P>
Strinjam se s pripombami glede potrebe po preudarnosti in glede odsotnosti verodostojnih številk, na podlagi katerih bi lahko popolnoma ocenili vpliv spremembe. Te slednje vrzeli se vsekakor ne sme očitati Komisiji, saj niti zadevne industrije niti nacionalne administracije niso mogle zagotoviti potrebnih podatkov.
<P>
Kot gospod Muscat se tudi jaz zavedam, da čezmejno združevanje v finančni industriji vse bolj povzroča povečanje prihodkov iz DDV za države članice, kjer se storitev ustvari, ne pa tam, kjer se nahaja uporabnik storitve. Premik od oprostitve k obdavčitvi, ki bi bil posledica večjega dostopa do izbire obdavčitve, kot smo priporočili v tem predlogu, bi popravil to težnjo. Menim, da je to najboljši način za obravnavanje izraženih skrbi.
<P>
Nazadnje bi vas rad obvestil, da so se podrobne razprave o tem predlogu v Svetu že začele pod nedavnim slovenskim predsedstvom. Tudi sedanje francosko predsedstvo je zavezano k napredku te posebne zadeve in zato pozdravljam pozitivno zavzetost Parlamenta, ki lahko nadalje spodbuja Svet k napredku.
<SPEAKER ID="433" NAME="David Casa" LANGUAGE="MT">
poročilo, ki ga imamo pred seboj, je posebej pomembno, zlasti, če upoštevate, da je gospodarstvo v zadnjih nekaj letih v primerjavi s preteklimi leti rahlo spremenilo smer. Brez dvoma je cilj tega poročila boljše odražanje trenutne situacije. Zato je pomembno zagotoviti pravno podlago, da bodo lahko zadevne družbe poslovale z manj birokracije, kot je pravilno poudaril poročevalec. To bi lahko dosegli z odpravo anomalij v trenutni zakonodaji, ki ureja DDV za finančne storitve: zakonodajo, ki velja že zadnjih 30 let in ni dovolj jasna. To je poročilo, ki nam bo čim bolj pomagalo zagotoviti več stabilnosti in čim bolj moramo zagotoviti, da so vse države usklajene, kar zadeva uporabljene stopnje za zmanjšanje neskladnosti. Že dolgo se čuti, da v tej situaciji obstaja potreba po spremembi in menim, da je imel poročevalec prav, ko je, medtem ko je mislil na potrebo po poenostavitvi dela za finančne družbe, poskrbel tudi za to - in mislim, da je to najpomembnejša stvar -, da se zagotovi, da bodo imeli potrošniki koristi od te predlagane spremembe.
<P>
Danes je zadnji dan, ko se bo moj kolega poslanec z Malte udeležil tega plenarnega zasedanja, in mislim, da bi mu tudi sam rad zaželel uspeh pri njegovem delu v prihodnjih letih. Pridobil je štiri leta izkušenj v tem Parlamentu in menim, da so te izkušnje spremenile njegov značaj iz značaja politika, ki ni zares verjel v Evropsko unijo in koristi, ki jih lahko ponudi Malti, v značaj nekoga, ki nam je s svojim poročilom pokazal, da resnično verjame, da lahko od tod spreminjamo politiko ne samo v naši lastni državi, temveč tudi v Evropski uniji. Danes imamo preobrazbo, za katero bi želel, da jo odnese nazaj v mojo državo, ker menim, da lahko izkušnje, ki jih je pridobil v tem Parlamentu, odnese nazaj v mojo državo in način oblikovanja politike tam je lahko podoben načinu dela v tem Parlamentu: to je, nacionalni interesi ostanejo pomembni, prav tako pa interesi Evropske unije, saj danes predstavljamo del nje. Želim mu vse dobro pri njegovem delu, želim mu uspeh v njegovi vlogi vodje opozicije; ne bom rekel, da mu želim dolgo kariero kot vodja opozicije, ker mislim, da to ni način, na katerega bi smel govoriti o svojem kolegu poslancu, toda upam, da bo pozitivne izkušnje, ki jih je pridobil v tem Parlamentu, najprej prenesel svoji stranki in na koncu naši državi.
<SPEAKER ID="434" NAME="Antolín Sánchez Presedo">
v imenu skupine PSE. - (ES) Od leta 1977 je bila večina finančnih storitev, vključno z upravljanjem zavarovalnih in investicijskih skladov, oproščena DDV. V tem obdobju sta nastala predvsem dva problema: opredelitev obsega oprostitve in nezmožnost povračila DDV, da bi zagotovili oproščeno storitev, s čimer je začel naraščati pojav skritega DDV. Globalizacija, evropsko finančno povezovanje in konsolidacija trga, ki so vplivali na organizacijo in zunanje izvajanje dejavnosti za zagotovitev teh storitev, so še povečali zapletenost.
<P>
To poročilo je prvi poskus posodobitve direktive, ki je, poleg tega, da je nejasna - kar vodi k posredovanju Sodišča Evropskih skupnosti -, tudi zastarela.
<P>
Čestitati želim poročevalcu, gospodu Muscatu, za njegovo izredno delo pri sestavljanju tega poročila o vprašanju, ki je tako gospodarsko občutljivo in tehnično zapleteno.
<P>
Njegovi predlogi za posodobitev opredelitve zavarovalnih in finančnih storitev, ki so skladni z akcijskim načrtom finančnih storitev in strogi pri obravnavi izjem, so si zaslužili splošno sprejetje. Njegova zavezanost preprečevanju zvišanja cen za potrošnike kot posledica tega, da lahko davčni zavezanci izbirajo obdavčitev, je prav tako požela splošno odobravanje.
<P>
Končni rezultat, ki obsega posebno oprostitev plačila DDV za družbe, vključene v sporazume o delitvi stroškov, bo povečal zanesljivost za industrijo in proračunsko varnost za države članice, preprečil izkrivljanje konkurence in izboljšal konkurenčnost bank in zavarovalcev, ne da bi se zvišali stroški za potrošnika.
<P>
Rad bi izrazil svoje zadovoljstvo zaradi vključitve dveh vidikov v teh spremembah: sozavarovanja in izboljšane opredelitve koncepta posredniške dejavnosti, ki je omejena na profesionalno izvajanje storitev kot ločenega, neposrednega ali posrednega dejanja posredovanja in ki določa, da posredniki niso stranke v teh zavarovalnih ali finančnih transakcijah.
<P>
Za konec želim gospodu Muscatu zaželeti veliko uspeha. Prepričan sem, da bo kmalu užival ta uspeh z udeležbo v evropskem povezovanju iz Sveta.
<SPEAKER ID="435" NAME="Zbigniew Krzysztof Kuźmiuk">
v imenu skupine UEN. - (PL) Gospa predsednica, ko začenjam govor v tej razpravi v imenu skupine UEN, bi rad opozoril na tri vprašanja.
<P>
Prvič, predlogi Evropske komisije o spremembi DDV za finančne in zavarovalne storitve izboljšujejo pravno gotovost ne samo za gospodarske subjekte, ampak tudi za davčne subjekte v posameznih državah članicah.
<P>
Drugič, rešitev, s katero se države članice zavežejo, da bodo davkoplačevalcem pustile izbiro glede DDV za finančne in zavarovalne storitve, medtem ko ostanejo mnoge podrobne ureditve v uporabi na tem področju znotraj obsega dejavnosti držav članic, je dobra. To ustreza decentralizaciji davčnih pristojnosti in s tem izvajanju načela subsidiarnosti.
<P>
Tretjič, nujna je tekoča analiza finančnih posledic predlaganih sprememb. Ta mora zadevati predvsem zmanjšanje prihodkov od DDV v posameznih državah članicah kot rezultat povečanih stopenj odbitkov s strani podjetnikov. Prav tako je treba preučiti vpliv teh sprememb na stroške finančnih in zavarovalnih storitev za potrošnike.
<SPEAKER ID="436" NAME="Louis Grech" AFFILIATION="PSE">
(MT) Poročevalec je podprl okvir predloga Komisije, tako da smo soočeni s problemom, ki smo ga odlagali več kot 30 let. Ta sektor je zelo pomemben za vedno več držav, med njimi Malto. V poročilu najdemo ureditve, ki olajšujejo delo pomembnih družb in spodbujajo pravi prosti trg brez meja, kar vodi k bogastvu, delovnim mestom in večji izbiri. Ena od prednostnih nalog je vzpostavitev določb, tako da so potrošniki zaščiteni in jim nikakor ni treba plačevati dodatnih davkov. Dejansko bi morali potrošniki imeti koristi od vsakega zmanjšanja stroškov in od vsakega povečanja učinkovitosti sistema. Če bo potrebno, je treba v prihodnosti opraviti nadaljnje analize, da bi vključili druge zaščitne ukrepe.
<P>
Poročilo gospoda Muscata vodi k večji jasnosti in pravni gotovosti glede obdavčenja na področju finančnih storitev, zlasti v tem času, ko doživljamo velike spremembe finančnih trgov.
<P>
Za konec bi se želel zahvaliti gospodu Muscatu, katerega doprinos je bil v zadnjih štirih letih in pol pomemben.
<SPEAKER ID="437" NAME="László Kovács">
član Komisije. - Gospa predsednica, rad bi se vam zahvalil za vaše pripombe in dragocena mnenja, ki ste jih izrazili v tej razpravi. Kot sem dejal v uvodnih pripombah, je zelo pomembno dobiti pozitivno mnenje Parlamenta o predlogu Komisije o DDV za zavarovalne in finančne storitve. Upoštevali smo zaskrbljenost, izraženo v poročilu, zlasti pomanjkanje nevtralnosti v obrestnih merah, težave s statistiko in tveganje preusmeritve davčnih prihodkov iz nevračljivega DDV za vložke.
<P>
Medtem ko bi Komisija lahko bila načeloma naklonjena nekaterim spremembam, kot so tiste o izvedenih finančnih instrumentih, formalno ne bomo spremenili našega predloga. Vendar pa se bomo trudili kolikor mogoče pretehtati spremembe, ki jih je predlagal Parlament, med posvetovanji v Svetu.
<P>
Želel bi izraziti svojo hvaležnost za pozitivno potrditev našega predloga. Pozitivno mnenje Parlamenta bo dober znak, ki bo služil ozaveščanju s strani držav članic glede potrebe po ukrepanju.
<SPEAKER ID="438" NAME="Joseph Muscat" LANGUAGE="MT">
Najprej bi se želel zahvaliti službam Parlamenta in Komisiji za vso njihovo pomoč pri tem občutljivem dokumentu, čeprav delo še ni končano. Toda kar zadeva Parlament in komisarja tudi jaz upam, da je naše sporočilo zelo jasno. Menim, da je tisto, o čemer se moramo dogovoriti - in v Parlamentu je soglasje -, da, sprejemajmo predpise, uvajajmo spremembe, kjer so spremembe potrebne, zagotavljajmo, da je sistem bolj enostaven, toda bodimo previdni, da ne bo treba potrošniku poravnati celotnega računa. Menim, da je to glavno sporočilo Komisiji in celo Svetu od nas v Parlamentu. Vsem želim uspeh pri delu, dokler ne bo ta dokument končan. Mojim prijateljem se zahvaljujem za njihove dobre želje, predvsem gospodu Casi, ki nam je dal dobro priznanje novega političnega obdobja laburistične stranke in naroda.
<SPEAKER ID="439" NAME="Predsednica">
Najlepša hvala, gospod Muscat. Tudi jaz upam, da bo vaše delo uspešno in bo Evropo naredilo močnejšo.
<P>
Razprava se je zaključila.
<P>
Glasovanje bo potekalo v torek, 25. septembra 2008.
<P>
Pisne izjave (člen 142)
<SPEAKER ID="440" NAME="Gábor Harangozó" AFFILIATION="PSE">
v pisni obliki. - Najprej bi želel čestitati poročevalcu, Josephu Muscatu, za zelo celovito poročilo glede vprašanja skupnega sistema davka na dodano vrednost za zavarovalne in finančne storitve s stališča podjetij, davčnih služb in potrošnikov. Menim, da bi morali, čeprav je težko - na podlagi tega predloga -, jasno oceniti, kakšen bo obseg koristi za potrošnike v smislu učinkovitosti in zmanjšanja stroškov, zagotoviti pravno gotovost in doslednost glede vprašanj zavarovalnih in finančnih storitev, povezanih z DDV. Dejansko je nujno zagotoviti, da se olajševalnih ukrepov glede DDV za poslovni svet ne bo izvajalo na stroške potrošnikov. Vendar je pomembno opozoriti, skupaj s poročevalcem, da imajo države članice veliko prožnosti, ki bi lahko vodila k neenakim rezultatom izvajanja med državami članicami. Končno bi želel poudariti dejstvo, da bi morali glede na negotovost vpliva izvajanja teh ukrepov ostati previdni in zaradi tega podpreti obveznost Komisije, da o tem vprašanju poroča tako Svetu kot Parlamentu.

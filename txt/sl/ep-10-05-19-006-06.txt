<CHAPTER ID="006-06">
6. Razrešnica 2008: splošni proračun EU, Svet (
<P>
- Po glasovanju:
<SPEAKER ID="118" NAME="Ryszard Czarnecki">
poročevalec. - (PL) Lahko bi rekli, da smo v bistveno boljšem položaju kot lani, ker takrat razrešnice nismo podelili do novembra. Tokrat imamo priložnost, da to storimo šest mesecev prej, čeprav bi bilo treba zelo jasno povedati, da mora Parlament končno prepričati Svet, najprej, da prej predloži dokumente, in drugič, da predloži vso dokumentacijo, ki resnično zajema zadevno obdobje poročanja. Dobili smo, na primer, dokumente iz predhodnega leta.
<P>
Mislim, da ta položaj - položaj določene krize v odnosih med Parlamentom in Svetom - kaže na potrebo Evropskega parlamenta, da bolj pritiska na Svet v zvezi z večjo preglednostjo nad proračunsko potrošnjo. Zlasti ob upoštevanju Lizbonske pogodbe, ki povečuje vlogo Evropskega parlamenta, je to preprosto nujno.

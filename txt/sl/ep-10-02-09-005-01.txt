<CHAPTER ID="005-01">
1. Okvirni sporazum o odnosih med Evropskim parlamentom in Komisijo (
<P>
- Pred glasovanjem:
<SPEAKER ID="086" NAME="José Manuel Barroso">
predsednik Komisije. - Gospod predsednik, pred nekaj meseci sem v svojih političnih smernicah, pa tudi na plenarnem zasedanju vaše zbornice predlagal dvig posebnega partnerstva med Parlamentom in Komisijo na novo raven. Predlagal sem nadaljnjo uveljavitev in okrepitev odnosov v smeri, ki bo odražala našo novo pogodbo in našo skupno odločenost za sodelovanje pri oblikovanju Evrope.
<P>
V zadnjih tednih smo z vašo pogajalsko skupino pod vodstvom gospoda Lehneja podrobno razpravljali o reviziji Okvirnega sporazuma. Naj se ob tej priložnosti zahvalim vsem članom skupine za zelo intenzivno razpravo, pa tudi za njihov konstruktivni pristop.
<P>
Zelo sem zadovoljen, da smo dosegli soglasje glede vodilnih načel naših odnosov v naslednjih letih. Ta načela naj okrepijo naše sodelovanje ob polnem spoštovanju institucionalnega ravnotežja, ki ga določajo pogodbe.
<P>
Kot predsednik Evropske komisije soglašam z načeli v resoluciji, ki ste jo pravkar sprejeli. Usmerjala me bodo pri oblikovanju stališča novega kolegija o reviziji okvirnega sporazuma.
<P>
Ob tako prepričljivi podpori resoluciji v vaši zbornici sem prepričan, da imamo odlično podlago za okrepitev naših odnosov. Iskreno upam, da se nam bo pri vprašanjih, ki zadevajo ne le naši dve instituciji, pač pa tudi Svet, le-ta pridružil v skupnih naporih za izboljšanje delovanja vseh institucij v prid Evropi.
<P>
Če boste danes novi kolegij potrdili, bom za vodenje pogajalske skupine Komisije pri reviziji okvirnega sporazuma zaprosil kandidata za podpredsednika Šefčoviča. Rad bi vam zagotovil, da si bo prav tako kot jaz osebno - in po mojem prepričanju tudi vsi drugi člani novega kolegija - prizadeval, da bi bila pogajanja kar najbolj učinkovita in uspešna.
<SPEAKER ID="087" NAME="Predsednik">
Najlepša hvala, predsednik Barroso, za vaš zelo pozitiven pristop k našim pogajanjem. V imenu nas vseh bi se rad zahvalil naši pogajalski skupini pod vodstvom gospoda Lehneja, in vsem kolegom, ki so tako prizadevno sodelovali v pogajanjih.
<P>
(Aplavz)
<P>
Zaenkrat še nimamo zakonodajne pobude na osnovi Lizbonske pogodbe, Komisija pa nam je že obljubila odziv na naša pričakovanja. Imamo ne le čas za vprašanja predsedniku Evropske komisije, pač pa tudi čas za vprašanje komisarjem, vabilo predsednika Evropske komisije predsedniku Evropskega parlamenta in kolegiju komisarjev, pa tudi sodelovanje z našimi nacionalnimi parlamenti, ki je zelo pomembno.
<P>
Razmišljamo o pravilih subsidiarnosti, potrebna bi bila ocena učinkov, da bi jih lahko kolikor mogoče izboljšali, in upam, da bo naš sporazum s tega vidika mnogo trdnejši od dosedanjega, še vedno pa lahko trdno upamo, da bomo v prihodnje naredili vse potrebno za naše državljane.
<P>
(Seja je bila prekinjena ob 12.10 in se je nadaljevala ob 13.30)

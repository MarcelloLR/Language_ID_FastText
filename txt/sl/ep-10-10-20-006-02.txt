<CHAPTER ID="006-02">
2. Predlog splošnega proračuna Evropske unije - proračunsko leto 2011 (glasovanje) 
<SPEAKER ID="129" NAME="Sidonia Elżbieta Jędrzejewska">
poročevalka. - Gospod predsednik, v Odboru za proračun smo glasovali o več kot 1.600 spremembah predloga proračuna za leto 2011. Zaradi tega so seveda nekatere tehnične prilagoditve, o katerih bi morali glasovati na plenarnem zasedanju. V zvezi z vključitvijo pisnega predloga spremembe št. 1 za leto 2011 na obravnavi Parlamenta je treba opraviti nekatere tehnične prilagoditve tako v oddelku o novi Evropski službi za zunanje delovanje kot v oddelku Komisije, in sicer na podlagi predlaganih prenosov proračunskih sredstev med oddelki.
<P>
V oddelku Evropske službe za zunanje delovanje gre za računovodsko predračunavanje 1,85-odstotne prilagoditve plač za novo Službo, kot velja za ostale institucije. Tudi zneski, ki jih pisni predlog spremembe navaja za oddelek Komisije, bodo morali biti ustrezno spremenjeni. To velja tudi za nekatere spremembe Parlamenta glede upravnih vrstic, ki jih je treba uskladiti s končnimi zneski, predstavljenimi v proračunskih vrsticah Oddelka III.
<P>
Za agencije bodo pripombe, ki sledijo proračunskim vrsticam za določene agencije, tehnično prilagojene, da postanejo skladne s sprejetimi končnimi številkami. V vrstici 02 01 04 04 bi morale biti pripombe, ki so bile sprejete v spremembi 996, dodane spremembi 1010 o izvedbeni vrstici 02 02 01 (kot del svežnja o pilotnih projektih in pripravljalnih akcijah). V vrstici 19 05 01 bi morale biti besede "razen Združenih držav" izbrisane iz postavke in pripomb na podlagi odločitve Odbora za proračun. V vrstici 19 09 01 bi bilo treba v pripombe dodati ustno spremembo, ki jo je sprejel Odbor za proračun. Dodati bi bilo treba naslednje besede: "Del teh sredstev se med drugim nameni za podporo pobudam, kot sta fundacija EU-LAK (potrjena na vrhunskem srečanju vodij držav in vlad EU-LAK) in forum v Biarritzu".
<P>
Nujno je preštevilčiti nekatere proračunske vrstice, da se izognemo protislovnemu številčenju nekaterih novih vrstic in upoštevamo pravila o nomenklaturi. To ne bo vplivalo niti na postavke večletnega finančnega načrta niti na proračunsko poglavje o spremembah, ki jih je sprejel Odbor za proračun. To zadeva spremembe 386, 389, 521, 833, 997, 998, 999, 1016, 1018, 1021, 1022, 1023 in 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Gospod predsednik, žal mi je, vendar je glasovanju nemogoče slediti pri hitrosti, s katero berete te spremembe.
<SPEAKER ID="132" NAME="Predsednik">
Z veseljem bom bral počasneje ... Potrebo po hitenju bomo skušali uskladiti s pravicami vseh poslancev, da opravijo svojo dolžnost in glasujejo.
<P>
- Pred glasovanjem o sklopu 3:
<SPEAKER ID="133" NAME="József Szájer" AFFILIATION="PPE">
Gospod predsednik, opravičujem se Parlamentu, ampak na glasovalnem seznamu skupine PPE je napaka pri spremembi 967. Pravilen glas je "da".
<SPEAKER ID="134" NAME="Predsednik">
To velja za naslednji glas. V redu. To je notranja informacija za skupino.
<P>
Pred glasovanjem o spremembi 987:
<SPEAKER ID="135" NAME="Göran Färm" AFFILIATION="S&amp;D">
Gospod predsednik, kot prej kolega iz skupine PPE bi tudi sam izpostavil napako na našem glasovalnem seznamu. Glasovalni seznam S&D bi se moral glasiti: minus, plus, plus. Nič drugega.
<SPEAKER ID="136" NAME="Predsednik">
To je tudi notranja informacija za skupino.
<P>
- Po glasovanju o proračunu:
<SPEAKER ID="137" NAME="Olivier Chastel" LANGUAGE="FR">
Gospod predsednik, gospe in gospodje, to zadovoljstvo izvira iz dejstva, da ste pravkar sprejeli spremembe stališča Sveta o predlogu spremembe proračuna št. 3/2010 in o predlogu proračuna za finančno leto 2011.
<P>
Zaradi tega sem pozorno upošteval razlike med obema našima institucijama in zato v skladu s členom 314(4)(c) Pogodbe o delovanju Evropske unije seveda soglašam s tem, da predsednik Evropskega parlamenta skliče spravni odbor.
<SPEAKER ID="138" NAME="Predsednik">
Ne gre za to, da nam Svet dela uslugo, ampak da upošteva določila Pogodbe. Mi, kot Parlament, bomo svojo vlogo seveda odigrali v celoti.

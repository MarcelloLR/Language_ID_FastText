<CHAPTER ID="007">
Celostna pomorska politika za Evropsko unijo (razprava)
<SPEAKER ID="093" NAME="Predsednica">
Naslednja točka je poročilo gospoda Piecyka v imenu odbora za promet in turizem o celostni pomorski politiki za Evropsko unijo.
<SPEAKER ID="094" NAME="Willi Piecyk">
poročevalec. - (DE) Gospa predsednica, veseli me, da že drugič predsedujete razpravi o morski politiki. Tu ste bili tudi pred letom dni.
<P>
Gospod komisar, začel bom z dobro novico. Nocoj bodo v cerkvi sv. Jamesa v Lübecku praznovali prvi Evropski dan pomorstva. V tej cerkvi je mednarodna spominska razstava o civilni morski plovbi. Lani jo je odprl gospod komisar Barrot. Kapitani bodo ob tej priložnosti nocoj razpravljali o njihovih življenjskih in delovnih razmerah. Župniki se zanašajo na predsedstva Parlamenta, Sveta in Komisije, da bodo nocoj 20. maj dejansko razglasila za dan pomorstva. To je razlog za veselje, hkrati pa tudi spodbuja Evropo, da bo več pozornosti namenjala svojim morjem.
<P>
Tisti, ki menijo, da je tak dan dejansko del morske politike, se motijo; takega dne pomorstva ne bi smeli označiti kot le simboličnega. To pomeni, da mora biti del političnega okvira. Politika je nujna za socialne zadeve, pomorsko varnost in varstvo podnebja. Vzemimo za primer življenjske in delovne razmere na ladjah: nesrečen anahronizem je, da se v zvezi s pomorščaki ne upošteva cele vrste socialnih varnostnih predpisov in predpisov o varnosti zaposlitve. To se mora spremeniti in tudi Komisija je tega mnenja. Pri tem čakamo na njihove pobude.
<P>
Mednarodna organizacija dela je Konvencijo o pomorskih delovnih standardih sprejela leta 2006. Do zdaj so jo ratificirale tri države: Bahami, Liberija in Marshallovi otoki. Kakšno je dejansko stališče Evropejcev v zvezi s tem? Če želi Svet izboljšati varnost plovbe in pomorsko varnost, mora narediti eno stvar: končno mora sprejeti paket Erika III. Neprimerno je, da Svet tako počasi obravnava vprašanje pomorske varnosti. Medtem je od prve obravnave v Parlamentu minilo že 12 mesecev, pri čemer še vedno nismo sprejeli niti enega skupnega stališča. Nesreči v povezavi s tankerjema Erika in Prestige bi morali biti zadostno opozorilo in opomin, da je treba končno ukrepati.
<P>
Paket o varstvu podnebja, ki ga je januarja predložil predsednik Komisije gospod Barroso obravnava mogočo vključitev pomorskega prevoza v trgovanje z emisijami. To je preveč popustljivo; to ni dovolj. Menim, da mora pomorska politika v zvezi z varstvom podnebja doseči vsaj štiri zadeve: vključitev pomorskega prevoza v trgovanje z emisijami - zdaj in ne kadar koli; bistveno zmanjšanje emisij onesnaževal - CO2, SO2 in NOX; ter uporabo obnovljivih virov energije, kot sta veter in sončna energija. V pristaniščih ladijski motorji ne smejo proizvajati lastne energije v škodo ljudem in naravi. Nasprotno je treba energijo priskrbeti iz kopnega, zato se morajo ladje v pristanišču povezati na vir energije.
<P>
V Severnem morju in Baltskem morju je veliko stare vojne opreme iz preteklih vojn. Ta predstavlja pomembno nevarnost. Zato potrebujemo načrt ukrepanja za opredelitev in odstranitev teh starih in nevarnih odpadkov. V zadnjih mesecih smo ugotovili, da so pirati napadali Evropejce in evropske ladje ob afriških obalah. Zato potrebujemo jasne mednarodne predpise in sistem podpore na odprtem morju, zaščititi moramo ne le obale pred morjem, ampak tudi morje pred obalami. Največjo nevarnost za morja še vedno predstavlja kopno: 80 % vseh emisij onesnaževal povzročata kmetijstvo in industrija. Za iskanje rešitve tega vprašanja je treba na tem področju takoj uporabiti in začeti z izvajanjem evropske zakonodaje.
<P>
Ko bomo po današnjem glasovanju popoldan 20. maj razglasili za Evropski dan pomorstva upam, da bomo 20. maja prihodnje leto lahko rekli: v tem času smo dosegli veliko.
<P>
To je bil zares natančen pristanek.
<P>
(Ploskanje.)
<SPEAKER ID="095" NAME="Joe Borg">
komisar. - Gospa predsednica, menim, da je neprimerno, da o tej temi razpravljamo ob prvem praznovanju Evropskega dne pomorstva. Končno je poslanka gospa Kratsa-Tsagaropoulou prva predložila to zamisel predsedniku gospodu Barrosi v okviru priprav za zeleno knjigo o prihodnji pomorski politiki Evropske unije. Pri tem je sodeloval tudi Parlament in zlasti predsednik gospod Pöttering, ki bo pozneje danes vodil podpisovanje skupne tristranske deklaracije za ustanovitev Evropskega dne pomorstva. To praznovanje dokazuje naš velik napredek v zvezi z razvojem ne le celostne pomorske politike, ampak tudi nove vizije za evropske oceane in morja. Prav tako dokazuje popolno vpletenost vseh evropskih institucij na vsaki stopnji. Dejansko je imel Parlament ključno vlogo pri razvoju nove celostne pomorske politike, saj je priredil številne konference z uspešnimi in ostrimi razpravami ter oblikoval poročila, ki nas usmerjajo in zagotavljajo usmeritev pri izvajanju pomorske politike.
<P>
Zahvaljujem se poročevalcu gospodu Williju Piecyku za usklajevanje velikega interesa različnih odborov in oblikovanje tega prepričljivega poročila. Prav tako se zahvaljujem različnim poročevalcem iz odborov in številnim ostalim spoštovanim poslancem, ki so si v zadnjih dveh letih zlasti prizadevali za oblikovanje prispevka Parlamenta k tej novi evropski politiki. Tem se opravičujem, ker jih nisem naštel poimensko, kot sem sicer želel.
<P>
Zdaj bomo govoril o poročilu. Medtem ko poročilo ne vključuje nobenih novih predlogov, se osredotoča na določene zahteve, ki so bile julija 2007 izražene v Parlamentu in so nam pomagale opredeliti način za napredovanje ter nas bodo zdaj spodbudile k nadaljnjemu izvajanju pomorske politike.
<P>
Glede nekaterih vprašanj v zvezi s sektorji se Komisija strinja, da Parlament še naprej poudarja okoljsko razsežnost pomorske politike in zlasti izzive podnebnih sprememb ter se veseli sprejetja strategije za prilagajanje podnebnim spremembam v letu 2008, ki bo obravnavala ta vprašanja.
<P>
Prav tako se Komisija strinja, da Evropski parlament priznava pomembnost pomorskega prevoza za evropsko gospodarstvo in podpira skupno območje za pomorski prevoz, razvoj pomorskih avtocest in plovbo na kratkih razdaljah: vse projekte, ki jih spodbuja Komisija.
<P>
V smislu raziskav se komisija strinja, da Parlament podpira razvoj celovite pomorske raziskovalne strategije, ki bo predstavljala temelj pomorske politike in bo za sprejetje pripravljena do sredine leta 2008.
<P>
Komisija se strinja s pozitivnim pristopom poročila do potrebe za zagotovitev trajnosti na področju ribištev. V zvezi s tem smo od sprejetja modre knjige sprejeli številne ukrepe, kot so sprejetje sporočila o ekosistemskem pristopu v aprilu 2008 in dva predloga o zavržkih, ki bosta pripravljena do konca tega leta.
<P>
Poleg podrobnega obravnavanja vprašanj o okolju, pomorskem prevozu, raziskavah in inovacijah, socialnih vidikih, ribištvih ter energiji Komisija pozdravlja posebno pomembnost regionalnega vidika pomorske politike zaradi izredne razsežnosti pomorstva v EU, ki vključuje obsežne obale, otoke in najbolj oddaljene regije ter se v celoti strinja z mnenjem, da mora pomorska politika upoštevati različne posebne značilnosti držav članic in pomorskih regij, vključno z obalnimi regijami, otoki in najbolj oddaljenimi regijami.
<P>
Spoštovani poslanci, še vedno smo na začetku izvajanja pomorske politike, vendar si bomo s stalno pomočjo Parlamenta prizadevali za povečane ukrepe v zvezi s tem izvajanjem. Končno ponovno čestitam Evropskemu parlamentu in zadevnim poročevalcem za njihovo odlično delo. Veselimo se nadaljevanja tesnega dialoga z vami v prihodnjih mesecih, ki bo v interesu izvajanja celostne pomorske politike v Uniji, prav tako se na vas zanašamo glede vključitve zlasti evropskih pomorskih regij med dnevom pomorstva 2009.
<SPEAKER ID="096" NAME="Sérgio Marques" LANGUAGE="PT">
Gospa predsednica, gospod komisar, gospe in gospodje, Evropski komisiji čestitamo za njeno sporočilo o celostni pomorski politiki za Evropsko unijo in predlog za akcijski načrt, ki bo oblikoval prve korake za izvajanje te politike.
<P>
Med zeleno knjigo in sedanjo modro knjigo smo nekoliko nazadovali, zlasti na področjih rabe morij, varstva obale, evropske flote in evropskega predstavnika v Mednarodni pomorski organizaciji, vendar smo na splošno napredovali, zlasti na področjih sociale, vlaganj, inovacij, pomorskih grozdov ter pomorskega prevoza. Celostno ravnovesje se nagiba v pozitivno smer.
<P>
Medtem ko spoštujemo načelo subsidiarnosti moramo zdaj začeti z izvajanjem učinkovite celostne pomorske politike, ki bo zagotovila usklajenost med različnimi politikami sektorjev in uvedla pričakovane sinergije ter resnično dodano vrednost. Le tako je lahko politika pomemben instrument za soočanje z izzivi trajnostnega razvoja, konkurenčnosti ter gospodarske in socialne kohezije v Evropi.
<P>
Predvsem odbor za regionalni razvoj upa, da bo celostna pomorska politika pomembno vplivala na razvoj in varstvo obalnih regij, otokov in najbolj oddaljenih regij v EU.
<SPEAKER ID="097" NAME="Pedro Guerreiro">
pripravljavec mnenja odbora za ribištvo. - (PT) Zelo kratek bom, vendar poudarjam pomembnost vključitve predlogov odbora za ribištvo, ki poudarjajo, da mora biti ključni cilj celostne pomorske politike za Evropsko unijo na področju ribištev spodbujanje modernizacije in trajnostnega razvoja industrije, pri čemer je treba varovati njeno socialno-ekonomsko upravičenost in trajnost virov ter zagotoviti neodvisnost in varnost oskrbe s hrano, oskrbo javnosti z ribami, ohranjanje zaposlitev in izboljšane življenjskih razmer ribičev. Poleg tega je v predlogih poudarjeno, da je ustvarjanje več in boljših pomorskih služb, zlasti v ribiški industriji, odvisno tudi od zagotavljanja pravičnih in primernih prihodkov za ljudi, zaposlenih v tej industriji. Mehanizmi za nadomestila ribičem, ki jih ogrožajo načrti za obnovitev staležev so nujni, prav tako je nujno povečanje podpore znanstvenim raziskovanjem ribolova v različnih državah članicah, zlasti v okviru sedmega okvirnega programa, ter podpora Skupnosti za primerna sredstva pomoči in reševanje posadk.
<SPEAKER ID="098" NAME="Georg Jarzembowski">
v imenu skupine PPE-DE. - (DE) Gospa predsednica, gospod komisar, gospe in gospodje, moja skupina se najprej zahvaljuje poročevalcu, gospodu Piecyku. Že leto dni uspešno spodbuja razprave in je opredelil izzive v zvezi s to temo. Hvala vam, gospod Piecyk.
<P>
Tudi mi soglasno podpiramo poročilo. Vendar obžalujemo, da akcijski načrt vključuje premalo praktičnih ukrepov. Gospod Piecyk je že izpostavil, da cela vrsta okoljskih vprašanj ostaja nerešenih. Pri tem nimamo nobenih praktičnih ukrepov in tudi ni jasno, kako udeleženci, na primer lastniki ladij, prispevajo k boju proti podnebnim spremembam in kako se lahko obdržijo med konkurenco, s katero se soočajo na svetovni ravni. Tu gre za ukrepe, kot je zmanjševanje žvepla in dušikovega oksida na morju in ukrepe v pristaniščih, kot je uporaba energije s kopnega.
<P>
Odkrito moram priznati, da sem razočaran. Ko Komisija izjavi, da bo to jesen predložila predloge v zvezi s tem, jih v tem parlamentarnem obdobju še ne bo mogoče izvajati. Mogoče boste lahko še izboljšali svoje predloge in tako dobili dodaten zagon.
<P>
Druga točka zadeva vprašanje nadzora morja. Menim, da ne potrebujemo le izboljšanega sodelovanja med nacionalnimi obalnimi stražami. Okrepiti moramo FRONTEX, ki obravnava nezakonito priseljevanje, hkrati potrebujemo tudi evropsko obalno stražo. V zvezi s tem smo zaskrbljeni že nekaj časa, in sicer da se vse dejavnosti, ribiške, carinske ali policijske v državah članicah centralizirajo, zato se tudi uvaja močna evropska obalna straža. Gospod komisar, ali bo Komisija predložila predlog o obalni straži še v tem parlamentarnem obdobju?
<P>
Končno bom spregovoril še o novi točki, tj. o spremembah v zvezi s pirati. Zagotoviti moramo boljšo varnost za naše ribiške in trgovske ladijske flote v mednarodnih vodah, zato potrebujemo ukrepe na evropski in tudi na svetovni ravni. Svoboda morij ne sme postati svoboda za pirate.
<SPEAKER ID="099" NAME="Silvia-Adriana Ţicău">
v imenu skupine PSE. - (RO) Čestitam našemu kolegu gospodu Piecyku, ki ga zelo spoštujem in vesela sem, da razpravljamo o njegovem poročilu danes, ko se bo podpisala tristranska deklaracija o ustanovitvi Evropskega dne pomorstva, ki se ga bo praznovalo vsako leto 20. maja.
<P>
Celostna pomorska politika Unije mora zagotoviti sinergijo med sektorji, ki so gospodarsko zelo pomembni, kot so: ladjedelniška industrija, pomorski in rečni prevoz, pristaniške dejavnosti, ribiške dejavnosti, energija, turizem, varstvo okolja in varstvo pomorske dediščine. Od 1. januarja 2007 Unija meji na Črno morje, zato mora spodbujati svojo skupno pomorsko politiko tudi v tej regiji. Imamo koordinatorje za projekte TEN-T za prevoz po celinskih plovnih poteh in prevoz po morskih koridorjih. Širitev omrežij TEN-T spada v okvir morskih koridorjev. Žal zahteve za projekte, ki jih je začela izvajati Komisija za evropske morske koridorje, ne vključujejo črnomorske regije. Komisijo pozivam, da oblikuje študije in projekte za črnomorsko regijo, ki mora postati strateška regija omrežja TEN. Prav tako Komisijo pozivam, da oblikuje načrt dejanskih ukrepov za varstvo območij delt in morskih rokavov, tu govorim zlasti o delti Donave.
<SPEAKER ID="100" NAME="Paweł Bartłomiej Piskorski" LANGUAGE="PL">
Gospod predsednik, čestitam gospodu Piecyku za odlično poročilo. Pomembno je, da razpravljamo v tem simboličnem trenutku, vendar želim pozornost usmeriti k praktičnim vidikom tega poročila. Zares je velik anahronizem, da so bile med ostalimi evropskimi politikami, ki jih izvajamo v Skupnosti pomorske zadeve potisnjene ob stran in niso bile vključene v vseevropske politike.
<P>
Poudariti želim, da to ni neko samostojno področje; to je zelo obsežno področje, kot navaja tudi poročilo. Ima gospodarsko razsežnost, veliko število ljudi se preživlja z dejavnostmi, povezanimi z morjem. Ima zelo močno socialno razsežnost, ki jo moramo upoštevati, kadar govorimo o prestrukturiranju te industrije in o tem, kaj storiti z ljudmi, ki se preživljajo na morju in živijo od morja. Naša razprava ima zelo pomembno okoljsko razsežnost, ki jo to poročilo zlasti poudarja, zato se zahvaljujem poročevalcu. Poleg tega je tu tudi zelo pomembna regionalna razsežnost; ne smemo pozabiti, da regije, ki se preživljajo z morjem in ležijo ob morju predstavljajo znaten del naše Skupnosti.
<P>
Prav tako izpostavljam točko, ki se je pojavila v tej razpravi, in sicer, da naše delo in razprave vedno obravnavamo kot nekakšno kazalo vsebine in spodbudo za Komisijo. Začrtujemo določene odgovore, postavljamo vprašanja in skiciramo naše dvome, medtem ko so naša pričakovanja v zvezi s Komisijo dejansko zelo velika in odgovore pričakujemo čim prej, prav tako rešitve.
<P>
Poleg tega poudarjam, da je za številne države ta zadeva prednostna naloga, ki je enako pomembna kot ostale evropske politike, kot je na primer kmetijska politika.
<SPEAKER ID="101" NAME="Margrete Auken">
v imenu skupine Verts/ALE. - (DA) Gospa predsednica prizadevanja, da bi pomorsko industrijo odvrnili od staromodnega prepričanja, da morje zakrije vse sledi, so bila do zdaj neuspešna. Morje si zapomni prav tako dobro kot zemlja in zrak, ter tudi rastline, živali in človeško telo, prispevek pomorske industrije k onesnaževanju tako ostaja ogromen. Predstavljajte si, da bi lahko velike pomorske države prepričali, naj Mednarodno pomorsko organizacijo vključijo v boj za reševanje svetovnega okolja, namesto da jo uporabljajo za oviranje dobrih pobud, kot se dogaja zdaj. Poročilo gospoda Piecyka je odličen dodatek k našim dosedanjim dosežkom v Parlamentu, vendar upam, da ga lahko še bolj okrepimo s pridobivanjem podpore za naš predlog spremembe, tako bo pomorstvo nedvomno vključeno v sistem trgovanja s kvotami CO2. V ta sistem trgovanje smo že vključili letalstvo. Edini logični in opravičljiv pristop je, da se vključi tudi pomorstvo. Zato gospe in gospodje, podprite predlog spremembe 1, da se shema o trgovanju z emisijami v pomorstvu vključi v poročilo.
<SPEAKER ID="102" NAME="Seán Ó Neachtain">
v imenu skupine UEN. - Gospa predsednica, najprej čestitam Williju Piecyku za njegovo poročilo. Prihajam z otoka in zelo dobro razumem pomembnost pomorskih raziskav in napredka.
<P>
Menim, da bo današnje poročilo pomembno pripomoglo k temu. Glede skupne pomorske politike na Irskem nismo zelo zadovoljni, vendar so tu prisotne še druge zadeve. Nedavno sem skupaj z odborom za ribištvo obiskal moje domače območje in videli smo čudovito delo pomorskega inštituta v Oranmoru v okrožju Galway. Skupaj z ostalimi institucijami, kot je pomorski inštitut, bomo lahko spodbujali potrebne raziskave v celotni Evropi, da bo modra revolucija, o kateri zelo veliko govorimo, uspela in podprla naše načrte.
<SPEAKER ID="103" NAME="Pedro Guerreiro">
v imenu skupine GUE/NGL. - (PT) Zelo na kratko bom poudaril, da mora vsaka pobuda v zvezi s pomorsko politiko spoštovati suverenost držav članic v smislu njihovih teritorialnih voda in izključnih gospodarskih con.
<P>
Rad bi izpostavil, da člen 5 ustave Republike Portugalske navaja, da država ne sme odtujiti nobenega dela portugalskega ozemlja ali suverenih pravic, ki jih izvršuje na tem ozemlju, kar vključuje tudi pravico do sosednjega morskega dna. Nadaljnje je bistveno izboljšati delovne razmere za pomorščake, zagotoviti delovna mesta, spoštovanje načela enakega plačila za enako delo, skrajšanje delovnega časa in neuporabo zahteve po raznolikosti znanj ter zavračanje vsakega ponovnega poskusa liberalizacije pristaniških storitev, zlasti v zvezi s pomorstvom v Skupnosti; dobra finančna podlaga za pomorsko politiko se ne sme oblikovati v škodo evropskemu skladu za ribištvo in skupni ribiški politiki, ampak mora temeljiti na načelu, da nove prednostne naloge zahtevajo nove finančne vire.
<SPEAKER ID="104" NAME="Fernand Le Rachinel" AFFILIATION="NI">
(FR) Gospa predsednica, gospe in gospodje, gospodu Piecyku je treba čestitati za njegovo odlično poročilo o celostni pomorski politiki, čestitati je treba tudi mojemu kolegu gospodu Jarzembowskemu za njegove primerne pripombe.
<P>
Gospa predsednica, to poročilo zelo uspešno vključuje različne vidike te politike: okoljske, gospodarske, socialne in varnostne vidike. Zlasti govorim o težavah, povezanih z nezakonitim priseljevanjem, terorizmom in tihotapljenjem, ki se dogajajo na 320 000 km evropske obale. Države članice z obalo morajo poostriti nadzor in upravljanje svojih morij. Čim prej je treba uvesti sodelovanje med njimi in državami, iz katerih te nezakonite dejavnosti prihajajo.
<P>
Prav tako je res, da znanstvena dognanja, znaten napredek tehnologije, globalizacija, podnebne spremembe in onesnaževanje morij spreminjajo odnos Evrope do morij in oceanov, z vsemi težavami in izzivi, ki so pri tem prisotni.
<P>
Vendar sem razočaran, da predloženo besedilo ne obravnava bolj natančno pristaniške in ribiške politike. To sta dva zelo občutljiva dokumenta, kot vemo. V Franciji poklicni ribiči v odziv na nenadna zvišanja cen dizla in politiko kvot, ki jo je uvedel Bruselj, blokirajo Atlantski ocean, Rokavski preliv in pristanišča v Sredozemlju.
<P>
Sektor je zajela kriza, tako strukturno in gospodarsko. Lastniki v ribištvu nočejo več vlagati v svoje ladje, zato se njihove flote starajo. Povprečna starost francoskega ribiškega plovila je 25 let. Vedno manj ljudi se odloča za kariero v ribištvu zaradi omejitev tega poklica.
<P>
Gospa predsednica, celostna pomorska politika mora upoštevati načrte sektorja in njegove težave ter hitro preusmeriti sedanje razmere, ki vodijo v počasno in bolečo smrt ribiškega sektorja.
<SPEAKER ID="105" NAME="Luís Queiró" AFFILIATION="PPE-DE">
(PT) Gospa predsednica, gospe in gospodje, gospod Piecyk, vsak, ki se zdaj sprehodi mimo zgradbe Berlaymont, lahko opazi velik pano z besedami "za cel ocean priložnosti", ki se navezuje na Evropski dan pomorstva (to je danes) in na evropsko pomorsko politiko.
<P>
Evropska komisija ima prav in tudi sam menim, da lahko naložba v morje, h kateri smo se zavezali, pomeni odlično priložnost za uporabo tega velikega vira na odgovoren in konkurenčen način.
<P>
Žal je svet preplavljen z izgubljenimi priložnostmi in nasedlimi dobrimi idejami. To ne sme postati usoda evropske pomorske politike. Ne smemo izgubiti volje ali zmožnosti za izpeljavo te politike, kot je pravilno poudaril gospod Jarzembowski.
<P>
Energije našega optimizma glede potenciala te pobude ne smemo izrabiti za polovične ukrepe ali spodbujanje dobro zvenečih zamisli, ki so dejansko manj ambiciozne, kot bi si želeli.
<P>
Naša pot do uspeha bo vključevala: odločilno vlaganje v modre tehnologije; spodbujanje omrežja pomorskih grozdov za razvoj najboljših praks in najnaprednejših tehnologij; čem večjo vključitev morja v boj proti podnebnim spremembam ter uporabo morja kot obnovljivega vira energije; spodbujanje pomorskega prevoza in obalnega turizma; priznavanje pomorskih regij, zlasti najbolj oddaljenih regij in njihove pomembnosti za varnost in zaščito pred nezakonitim priseljevanjem, nezakonito trgovino, tihotapljenjem in terorističnimi grožnjami. Poleg tega moramo seveda zagotoviti strateško in celostno vizijo ter trajnostno financiranje za te politike.
<P>
Zato se zdaj obračam neposredno na Komisijo in kolege poslance, prikazana ambicija ne more biti manjša od ambicije za oblikovanje še enega evropskega središča interesa, ki bo temeljil na celostni pomorski politiki.
<P>
Ta voda, gospod komisar, ne bo spet stekla pod mostom. Zanima me, ali se bosta Evropska komisija in Parlament soočila s svojimi izzivi.
<SPEAKER ID="106" NAME="Robert Navarro" AFFILIATION="PSE">
Gospa predsednica, eden od ciljev prvega Evropskega dne pomorstva, ki ga praznujemo danes, je polepšati podobo pomorskih zaposlitev z obnovitvijo njihovih prihodnjih možnosti. Poleg izboljšanja delovnih in zaposlitvenih razmer za ta delovna mesta ter ponovne opredelitve načrtov za kariere se moramo prilagoditi tudi številnim strukturnim pogojem.
<P>
Danes v Franciji obupani ribiči blokirajo pristanišča, ker ne verjamejo več v prihodnost svojega poklica. Poleg omejitve na ulov za zaščito staležev rib, načelo katere razumem in se sprašujem le o njeni pravičnosti, jih zdaj ogrožajo tudi vedno višje cene goriv, ki jih potiskajo k stečajem.
<P>
V Franciji je to že problem, vendar se bo v bližnji prihodnosti verjetno razširil tudi na ostale dele Evrope. Evropska unija lahko in mora ukrepati na tem področju s podpiranjem prestrukturiranja in spodbujanjem uvedbe plovil z bolj čistim izpuhom, ki so tudi varčnejša. Nujno mora tudi pomagati podjetjem, ki jih je ta gospodarska kriza ogrozila. Zadnjo točko poudarjam, ker ne smemo dopustiti, da se prvi Evropski dan pomorstva ljudem vtisne v spomin kot dan smrti celotne obrti.
<SPEAKER ID="107" NAME="Anne E. Jensen" AFFILIATION="ALDE">
(DA) Gospod predsednik, poročilo gospoda Piecyka poudarja, da je treba v zvezi s pomorsko politiko predložiti bolj konkretne ukrepe, s čimer se strinjam. Nikjer drugje ni taka dejavna pomorska politika tako nujna, kot v Baltiku. Baltsko morje je najbolj onesnaženo pomorsko območje v EU, ker onesnaženje prihaja z obale in tudi iz ladij. Poleg tega je na tem območju tudi precej odvržene vojne opreme iz preteklih vojn. V Baltiku potrebujemo čistejše okolje, poleg tega bi na tem območju radi videli močan gospodarski razvoj skupaj z vzpostavitvijo obalnega pomorskega prometa, ki bi razbremenil cestni promet. Poiskati je treba rešitev, s katero bomo omejili emisije iz ladij in ki ne bo ovirala razvoja obalne plovbe. Menim, da pot naprej leži v metodološki svobodi doseganja političnih ciljev za emisije, ki vključujejo tudi finančne instrumente. Upam, da si bo v svoji baltski strategiji Komisija bolj prizadevala za izboljšanje okolja in se učila iz poskusnih projektov, ki jih je Parlament vključil v letošnji proračun.
<SPEAKER ID="108" NAME="Ian Hudghton" AFFILIATION="Verts/ALE">
Gospa predsednica, predstavljam Škotsko, eno od glavnih pomorskih držav Evrope. EU ima okrog 68 000 km obale; Škotska jih ima od tega 11 000. Zato je v smislu pomorskih interesov Škotska v središču Evrope. Veliko lahko pridobimo in prispevamo k pomorski strategiji in politiki.
<P>
Imamo vode bogate z minerali, energijo in biološkimi viri, smo pomorsko središče za Evropo in širši svet. Pomorske države bodo v okviru strategije in politike imele lastne prednostne naloge glede vira, ki je njihovo morje. Vsaka politika EU mora pomagati pomorskim državam pri doseganju njihovih ciljev, tj. s financiranjem raziskav, omogočanjem razvoja novih poti za prevoz tovora in potnikov, podpiranjem povezovalnih vodov za energijo, izboljšanjem varnosti na plovilih in energetsko učinkovitostjo.
<P>
Ali lahko citiram člen 34 poročila gospoda Piecyka, v katerem je navedeno "celostna pomorska politika Unije, ki bo onemogočala, da bi v skupni ribiški politiki prihajalo do pomanjkljivosti, kot je pretirana centralizacija"? To pomeni: dodaj vrednost in ne prevzemi zaradi pristojnosti.
<SPEAKER ID="109" NAME="Athanasios Pafilis" AFFILIATION="GUE/NGL">
(EL) Gospa predsednica, cilj sporočila Komisije o pomorski politiki za Evropsko unijo je zagotoviti donosnost za lastnike ladij in monopolne skupine, ki so prisotne v tem sektorju.
<P>
Kaj lahko rečemo glede predlogov za celostno pomorsko politiko?
<P>
Prvič, spodbujajo nove privilegije in spremembe v Skupnosti ter mednarodnih okvirih trgovinske zakonodaje. Poleg vsega ostalega povzročajo socialne težave za delavce v pomorski industriji in prebivalce otočnih regij.
<P>
Drugič, pomorsko politiko povezujejo s prevozom in podobnimi sektorji.
<P>
Tretjič, uvajajo temeljite spremembe pri odnosih v zvezi z usposabljanjem in delovnih odnosih, da bi delovno silo nadomestili s cenejšo delovno silo. Povečujejo delovno obremenitev in tveganja za človeško življenje in okolje.
<P>
Četrtič, pristanišča se prodajajo monopolnim poslovnim skupinam.
<P>
Petič, mehanizmi represije se krepijo pod pretvezo boja proti terorizmu.
<P>
Šestič, zastave ugodnosti so simboli za konkurenčnost in protidelavsko pomorsko politiko EU. Ni zaman, da 68 % grške flote in 85 % nemškega ladijskega prometa pluje pod tujimi zastavami, čeprav so dejansko nastanjene v državah EU.
<SPEAKER ID="110" NAME="Ashley Mote" AFFILIATION="NI">
Gospa predsednica, moje volilno okrožje v Jugovzhodni Angliji vključuje več kot polovico obale Rokavskega preliva, kakor se ta del vode imenuje že stoletja.
<P>
Vendar je na najnovejših zemljevidih regije Arc Manche naziv Rokavski preliv spremenjen v "Veliko severno morje", Bristolski kanal pa v "Keltsko morje". Kdo se je odločil, da se navtične milje na teh zemljevidih nenadoma spremenijo v kilometre?
<P>
Morda menite, da so to nepomembna vprašanja, vendar so v moji regiji zelo pomembna. Komisija ne razume vpliva takih neupravičenih in nesmiselnih ukrepov na otoško državo ter priganja dan, ko bo Združeno kraljestvo izstopilo iz EU in s seboj odneslo 1,5 milijona GBP na uro vredno članarino.
<SPEAKER ID="111" NAME="Struan Stevenson" AFFILIATION="PPE-DE">
Gospa predsednica, zdaj imamo dan pomorstva, celostno pomorsko politiko in generalni direktorat za pomorske zadeve in ribištvo (GD MARE). Na tem področju smo naredili veliko in menim, da se moramo zahvaliti gospodu komisarju in tudi gospodu Piecyku za trdo delo in prizadevanje, ki sta ga namenila doseganju tega cilja.
<P>
Evropski pomorski interesi vplivajo na življenja in zaposlitve več milijonov naših državljanov. 90 % naše zunanje trgovine in 40 % naše notranje trgovine poteka skozi evropska pristanišča. Globalizacija pomeni, da se bo ta odstotek še povišal. Ob upoštevanju vseh naših obalnih in najbolj oddaljenih regij imamo več kot 320 000 km obale, ob kateri živi tretjina celotnega prebivalstva EU. Sektorji in storitve, povezane z morjem ter ostale dejavnosti teh obalnih regij predstavljajo 40 % našega BDP. Vendar naše pomorske vire izkoriščamo tudi za ostale stvari, ne le za trgovino: naša morja so vir hrane, energije, mineralov in rekreacije.
<P>
Prav tako je morje pomembno za uravnavanje podnebja, videli smo že vpliv podnebnih sprememb na staleže rib. V času vedno večjega povpraševanja po zdravih morskih proteinih se staleži rib še vedno zmanjšujejo. Zdaj smo odvisni od uvoza izven EU za več kot 50 % rib, ki jih porabimo. Kritiki vedno skušajo kriviti ribiče za prekomerno izkoriščanje naših pomorskih virov, vendar so globalno segrevanje, onesnaževanje okolja in številni drugi dejavniki prav tako pomembni.
<P>
Če želimo izkoristiti celoten potencial evropskih pomorskih interesov in uresničiti vizijo čistih, zdravih, varnih, produktivnih in biotsko raznovrstnih oceanov in morij, potem je treba uvesti načrt za upravljanje, katerega cilj je trajnost na vseh področjih, to pa lahko dosežemo z dodelitvijo večje odgovornosti upravljanja našim regionalnim svetovalnim svetom.
<SPEAKER ID="112" NAME="Emanuel Jardim Fernandes" AFFILIATION="PSE">
(PT) Najprej čestitam gospodu komisarju in Komisiji za predložen predlog ter sprejeto metodologijo, čestitam tudi gospodu Piecyku za njegovo odlično delo in odprtost pri pripravljanju tega odličnega poročila.
<P>
Kot prebivalec stare pomorske države Portugalske in otoške ter najbolj oddaljene regije Madeire močno podpiram to poročilo, ker med ostalimi temeljnimi vidiki pri učinkovitem izvajanju pomorske politike zagotavlja tudi primerno priznavanje najbolj oddaljenih regij, in sicer zaradi njihove lege in obsežnih izkušenj, vključno tistih iz področij inovacij, raziskav, okolja itd.
<P>
V interesu izboljšanega upravljanja in trajnostnega izkoriščanja pomorskih virov ter primernega boja proti podnebnim spremembam so krepitev obalnih regij, podpora okolju prijaznim oblikam pomorskega prevoza, učinkovita pristaniška politika, podpora pomorskim raziskavam in spodbujanje socialnih pravic v skladu s prej dogovorjenimi mednarodnimi zahtevami, vseživljenjskim učenjem in podporo turizmu, ki je eden od temeljnih dejavnosti te pomorske politike.
<SPEAKER ID="113" NAME="Bogusław Liberadzki" AFFILIATION="PSE">
(PL) Gospa predsednica, izražam priznanje delu gospoda Piecyka. Gospod Piecyk, od vas vedno pričakujemo zelo dobra poročila in današnje pri tem ni izjema. Najlepša hvala.
<P>
Moje volilno okrožje je Szczecin v Zahodni Pomorjanski. Imamo pristanišče, ladjedelnico, lastnike ladij in pomorsko upravo. Prvič strinjam se z deklaracijo o ustanovitvi Evropskega dne pomorstva. Drugič, kot posledica tega poročila bodo delavci v ladjedelnicah v Szczecinu, Gdyniji in tudi na Malti ter v ostalih državah novi pomorski politiki pripisali veliko upanja. Ladjedelništvo je svetovna industrija. Naše ladjedelnice morajo delovati pod pogoji, ki so primerljivi pogojem v celotnem svetu, tj. pogojem, pod katerimi delajo naši tekmeci.
<P>
Zato potrebujemo - in tu se obračam na vas, gospod komisar - razumno politiko in pametno varovanje za evropske ladjedelnice.
<SPEAKER ID="114" NAME="Rosa Miguélez Ramos" AFFILIATION="PSE">
(ES) Gospa predsednica, gospe in gospodje, kot evropska državljanka iz Galicije, najboljše pomorske regije, sem zelo ponosna na odlično delo poročevalca in mojega prijatelja gospoda Willija Piecyka, skupaj z ostalimi političnimi skupinami se mu zahvaljujem za podpiranje mojih predlogov sprememb o stopnjevanju pojava pomorskega piratstva, o katerem žal po dveh nedavnih ropih ponovno poročajo mediji.
<P>
Prav je, da se zaskrbljenost v zvezi s tem navede v resoluciji, ker se soočamo z resnim mednarodnim vprašanjem varnosti, ki ga moramo rešiti.
<P>
V zadnjih desetih letih je bilo pri tej vrsti napada ugrabljenih 3 200 mornarjev, 500 jih je bilo poškodovanih in 160 ubitih.
<P>
Pozivamo k zelo enostavni rešitvi: mehanizmu, ki bo vojnim ladjam iz katere koli države Skupnosti v mednarodnih vodah omogočil zagotavljanje pomoči ribiškim ali trgovskim plovilom Skupnosti. Prav tako Evropo pozivamo, da podpre pobudo v Združenih narodih za širitev pomorske zakonodaje.
<P>
Gospe in gospodje, srečen Evropski dan pomorstva vam želim.
<SPEAKER ID="115" NAME="Jamila Madeira" AFFILIATION="PSE">
(PT) Gospa predsednica, gospe in gospodje, po zeleni knjigi leta 2006 je bila akcijskemu načrtu, ki ga zdaj obravnava odlično poročilo gospoda Piecyka dodana vrsta ukrepov, ki se bodo izvajali v okviru evropske celostne pomorske politike.
<P>
Zato si moramo prizadevati za splošno vizijo ne le glede morij kot takih, ampak tudi glede trdnega odnosa z obalnimi regijami in vseh zadev, povezanih s tem: zaposlovanjem, vprašanjem zaposlovanja, regionalnim razvojem, gospodarskim razvojem, vlaganjem v pomorske raziskave in odličnost, tj. celo vrsto politik sektorjev, ki bodo omogočile, če jih obravnavamo skupaj, večjo kohezijo in uspešnost politik v praksi in zato večjo socialno, gospodarsko in okoljsko trajnost, kar je bistveno.
<P>
Zato to poročilo poudarja potrebo po raziskavah in inovacijah, ki bodo imele osrednjo vlogo pri spodbujanju razvojnega potenciala regij za podporo vsem tistim dejavnostim, na katere neposredno ali posredno vpliva pomorska politika.
<P>
Nadomestne možnosti za mobilnost na morjih in izziv energije valov so nekatere od obljub, ki se jih že razvija in bodo zagotovo spodbudile velika pričakovanja v zvezi s prihodnjimi gospodarskimi rešitvami, so trajnostne in si zaslužijo podporo.
<SPEAKER ID="116" NAME="Paulo Casaca" AFFILIATION="PSE">
(PT) Gospa predsednica, pridružujem se čestitkam kolegov poslancev poročevalcu gospodu Piecyku in Evropski komisiji.
<P>
Že štiri leta so minila od mogoče ene od ključnih političnih obljub te Komisije; primerno je poudariti, da se bodo izvedli pomembni koraki, zato je treba Komisiji čestitati.
<P>
Vendar poudarjam vprašanje ekosistemskega pristopa k pomorski politiki. Tak pristop se mi zdi ključen, ker sem ugotovil, da je bilo zadnje sporočilo Komisije precej zadržano glede popolne uvedbe zaradi težav, ki jih to predstavlja različnim evropskim morjem, pri tem bi rad izpostavil, da moramo najbolj oddaljene regije obravnavati v smislu njihovih posebnih lastnosti. Tam ni težav glede popolnoma celostnega pristopa in Komisijo pozivam, da to čim prej izvede.
<SPEAKER ID="117" NAME="Czesław Adam Siekierski" AFFILIATION="PPE-DE">
(PL) Pomorski prevoz in pristanišča ter ladjedelnice so precej zapostavljeni sektorji, čeprav imajo znaten potencial za razvoj. Za razvoj konkurenčnega in varnega pomorskega prevoza, pristanišč in s tem povezanih sektorjev potrebujemo ustrezno osnovo, ki bo zagotovila visoko raven pomorske varnosti.
<P>
Morski prevoz je energetsko učinkovitejši kot cestni prevoz. Zato moramo ladjedelnicam zagotoviti možnost za razvoj, vključno tistim v Gdyniji, Gdańsku in Szczecinu. Spomnimo se, da 90 % zunanje trgovine EU in skoraj 40 % njene notranje trgovine poteka skozi pristanišča.
<P>
Evropa je že od začetka svojega obstoja povezana z morjem. Moralo je biti tako, ker ima naša obala 70 000 km, kar je trikrat več od afriške obale. Vsa ta leta je morje skrbelo za naše prednike in je pomenilo vir znatnih dohodkov. Razmere so zdaj enake. Le celosten in usklajen pristop ter ustrezni ukrepi nam bodo zagotovili koristi iz potenciala, ki ga ponujajo naša morja.
<SPEAKER ID="118" NAME="Ioan Mircea Paşcu" AFFILIATION="PSE">
Gospa predsednica, poudarjam dva vidika, za katera menim, da sta zelo pomembna. Prvi je reka Donava, ki povezuje Severno morje s Črnim morjem. Njen potencial se ne izkorišča v celoti, deloma tudi zaradi razmer v nekdanji Jugoslaviji, ki leži v osrednjem delu reke in onemogoča kakršno koli pobudo. Vendar bo zaradi bližine končne rešitve težko upravičiti odsotnost celovite pobude za spremembo Donave v plovno pot celine, ki bo spodbudila nadaljnji gospodarski razvoj ob obalah svojega celotnega toka.
<P>
Drugi vidik je večinoma političen. Pomorski pristopi k Uniji so značilni za države, ki niso države članice. Zato mora EU poskrbeti, da so njena sosedska politika in instrumenti oblikovani za podporo ciljem ambicioznega načrta celostne pomorske strategije.
<SPEAKER ID="119" NAME="Marusya Ivanova Lyubcheva" AFFILIATION="PSE">
(BG) Morski prostor je zagotovo področje, na katerem se celostne politike praktično izvajajo. Morja zagotavljajo okolje za večstransko sodelovanje med državami, ljudmi, dejavnostmi in politikami. V Bolgariji pravimo, "morje združuje najbolj oddaljene stvari". Poudarjam, da je treba Črno morje kot vzhodno mejo in črnomorsko regijo pri vseh ostalih pomorskih politikah obravnavati enako.
<P>
Sodoben razvoj pomeni resne izzive za pomorske države, in le ne za njih. Po eni strani obstaja potreba po varstvu okolja, vode, obalnih regij, biotske raznovrstnosti, možnosti za zaposlitev za ljudi, po drugi strani pa obstaja izziv za izkoriščanje pomorskih virov v interesu razvoja družbe in ljudi. V tej politiki so številni ključni elementi. Opozarjam vas na potrebo po strogem nadzoru prevoza po morju in vseh energetskih projektov, ki vključujejo potovanje po morju, prav tako je treba zagotoviti trajnost in obnovljive pomorske vire.
<SPEAKER ID="120" NAME="Catherine Stihler" AFFILIATION="PSE">
Gospa predsednica, veseli me, da upoštevamo pomembnost skupnega pristopa k pomorski politiki. Povezave med pomorsko plovbo, podnebnimi spremembami in reševanjem vprašanja onesnaževanja so ključne, če želimo ohraniti skupne vire naših morij in oceanov.
<P>
Vendar upam, da bomo naslednje leto bolj izkoristili 20. maj in menim, da lahko ob evropskih volitvah leta 2009 vsak kandidat v teh volitvah 20. maj izkoristi za poudarjanje pomembnosti naših morij in oceanov ter obalnih skupnosti.
<SPEAKER ID="121" NAME="Joe Borg">
komisar. - - Gospa predsednica, spoštovani poslanci, privlačna razprava in obseg zanimivih točk, ki ste jih izpostavili jasno kažejo, da si Parlament prizadeva za napredek celostne pomorske politike za Unijo.
<P>
Zagotavljam vam, da Komisija v celoti podpira to obvezo. Številni govorniki so izpostavili točko, da v naših predlogih nismo naredili dovolj in da bi lahko in morali biti bolj ambiciozni. Te pripombe upoštevam kot znak, da ste prepričani o uspešnosti te politike in da menite, da bo pomembno vplivala na več milijonov državljanov Evropske unije ter na zainteresirane strani, na katere naši oceani vplivajo.
<P>
Naj poudarim, da je to le začetek celotnega procesa in da na tej stopnji predvsem želimo zagotoviti, da imamo kratkoročno gledano vse instrumente pripravljene za razvoj in usmeritev procesa v pravo smer. To je glavni namen akcijskega načrta, ki ga je Komisija sprejela oktobra lani.
<P>
Glede vprašanja financiranja se strinjam z gospodom Queiró, da je financiranje ključno vprašanje in bo vplivalo na uspešnost te politike. Do zdaj smo uporabili finančna sredstva iz prihrankov področij politik, kot je ribištvo. Tega nismo storili v škodo programov na področju ribištva, ampak s pomočjo prihrankov in neporabljenega denarja. Vprašanje prihodnjega financiranja celostne pomorske politike bo ključno v razpravah in prihodnjih finančnih perspektivah.
<P>
Zdaj bom govoril o nekaterih določenih točkah, ki so bile izpostavljene in jih želim razložiti. Vendar bi vam rad zagotovil, da bomo v celoti upoštevali vse točke, ki so bile omenjene v tej razpravi.
<P>
V zvezi z emisijami ladij želim spomniti na zelo pomemben sporazum, ki ga je sprejela Mednarodna pomorska organizacija glede SOX in NOX. Želim se osredotočiti na CO2, to bi morali storiti v okviru Mednarodne pomorske organizacije, če nam to spodleti, imamo odgovornost, da ukrepamo sami.
<P>
Glede točke, ki jo je izpostavil gospod Jarzembowski o evropski obalni straži in ki sem ji namenil posebno pozornost, poudarjam, da je to zelo občutljiva zadeva. Vendar napovedujem razvoj usklajenega mehanizma nacionalnih obalnih straž ali nadzornih sistemov.
<P>
V zvezi s povišanjem cen goriva želim poudariti, da Bruselj ni odgovoren za to, to je mednarodni problem, ki postaja realnost. Prizadevamo si za ustrezne rešitve za pomoč industrijski strukturi, s to realnostjo se je treba soočiti. Dejansko smo ravnokar dosegli sporazum s Francijo v zvezi s tem in prepričan sem, da bodo podrobnosti tega sporazuma v prihodnjih dneh objavljene.
<P>
Glede vprašanja piratstva je Komisija seveda zelo zaskrbljena, ker je teh incidentov vedno več. Vidimo potrebo in možnost za skupno pomoč in podporo med članstvom v EU pri soočanju s to grožnjo in čakamo na nadaljnje usmeritve iz Sveta in samih držav članic.
<P>
Prav tako se strinjam s tistimi, ki ste pozvali k bolj regionalnim pristopom, za to si bomo prizadevali. Naš projekt o nadzoru v zahodnem Sredozemlju temelji na takem regionalnem pristopu in upamo, da bo služil kot primer, ki se ga bo razširilo na ostale regije. Dejansko bomo obravnavali pomorsko politiko za Baltsko in Črno morje, ki so jo danes izpostavili številni govorniki, kot smo ravnokar začeli v zvezi s Sredozemljem.
<P>
Nimam časa, da bi opisal ukrepe, ki jih že izvajamo ali smo si jih zamislili v kratkoročnem smislu za ribištva, kot so IEU, strukturalne ribolovne prakse, ekosistemski pristop, zavržki, strategija pristanišč, pomorski prevoz, pomorske raziskave, pomorsko okolje, energija, upravljanje, nadzor ali socialna izključenost pomorščakov, vse to obravnavamo. Vendar zagotavljam, da je zavezanost Komisije za izvajanje te nove politike skupaj s Parlamentom in državami članicami ter zainteresiranimi stranmi zagotovljena.
<SPEAKER ID="122" NAME="Willi Piecyk">
poročevalec. - (DE) Gospa predsednica, žal je to končna težava. Upam, da me vsaj gospod komisar lahko razume.
<P>
Najprej se zahvaljujem vsem, ki ste bili prisotni pri tej razpravi. Prepričan sem, da je lahko celostna pomorska politika, kot je že izpostavila Komisija, od ladjedelnic do ladij, pristanišč in raziskav ribištva ter turizma, velika priložnost za Evropejce, če jo bodo tudi oni izkoristili. Gospod komisar, slišali ste: Komisija ima popolno podporo Parlamenta za bolj pogumno in živahno nadaljevanje. Zavedam se težav, ki jih imate s Svetom, vendar vam te ne smejo preprečiti pogumnega pretvarjanja vaših zamisli v prakso in njihovega spodbujanja.
<P>
Obrnili ste se na Mednarodno pomorsko organizacijo. Seveda je dobro, če se je Mednarodna pomorska organizacija odločila za ukrepe v smislu varstva podnebja in zmanjševanja, vendar se zavedate, kako naporno je podpisovanje resolucij Mednarodne pomorske organizacije tudi za države članice.
<P>
Gospod Jarzembowski je omenil obalno stražo. Če oba svoje vlade prepričava, da naj najprej oblikujejo svoje obalne straže, upam, da bomo to dosegli. Mimogrede mora Komisija pri tem storiti še nekaj, tj. izvesti skromno raziskavo o tej zadevi.
<P>
Končno imamo veliko premalo znanja o morjih. Evropejci bodo morali prispevati veliko raziskav in finančnih sredstev za učenje o morju, če to uresničimo v povezavi z Evropskim dnem pomorstva, smo storili nekaj dobrega. Kot je rekla gospa Stihler: upamo, da bomo naslednje leto zabeležili napredek.
<P>
(Ploskanje.)
<SPEAKER ID="123" NAME="Predsednica">
Ta razprava je končana.
<P>
Zdaj bomo nadaljevali z glasovanjem.
<P>
Pisne izjave (člen 142)
<SPEAKER ID="997" NAME="John Attard-Montalto  " LANGUAGE="MT">
V celoti se strinjam z dejstvom, da bi morala biti evropska morja "najčistejša na svetu, z... največjo donosnostjo, najboljšimi raziskavami in tehnologijami, najsodobnejšim in najčistejšim ladijskim prometom... in najbolj inovativnimi idejami". Vendar moramo priznati, da bi moral biti za doseganje teh ciljev akcijski načrt Komisije za celostno pomorsko politiko veliko bolj ambiciozen.
<P>
Po drugi strani je jasno, da akcijski načrt vsebuje "premalo konkretnih ukrepov" in da moramo priznati, da evropska pomorska politika ni pripravljena na posledice podnebnih sprememb, zlasti na dvig morske gladine in povečane nevarnosti poplav v pristaniščih in obalnih regijah.
<P>
Države članice si morajo kar najbolj prizadevati za zagotovitev, da bo evropska pomorska politika pomembno prispevala k zmanjšanju emisij toplogrednih plinov. Poleg tega onesnaževanje morij s kopnega povzroča velik del skupnega onesnaženja morij. Na koncu bi morala Komisija za pripravo predložiti akcijski načrt za zmanjšanje onesnaževanja morij s kopnega. Države članice so pozvane, da takoj ukrepajo in prenesejo zakonodajo tega področja v svoje nacionalne zakonodaje.
<SPEAKER ID="124" NAME="Rumiana Jeleva  " AFFILIATION="PPE-DE">
v pisni obliki. - V Evropi moramo narediti vse, da zagotovimo učinkovito pomorsko politiko, ki bo varovala in posvečala pozornost pomorskim vprašanjem.
<P>
Poročilo poudarja področja uspeha, vendar izpostavlja tudi pomanjkljivosti.
<P>
Menim, da so ključna vprašanja, ki jih je treba obravnavati za zagotovitev tega izboljšanja bolj usklajeno sodelovanje in krepitev regionalnih organov ter obalnih skupnosti. Te lokalne akterje je treba vključiti v vse nove strategije, ker so oni odgovorni za dejansko izvajanje takih strategij.
<P>
Za izboljšanje varstva okolja lokalnih ekosistemov si je treba bolj prizadevati s povečanim sodelovanjem med različnimi obalnimi subjekti.
<P>
Poleg tega zahtevam, da se izognemo okoljski škodi, ki jo povzročajo nesreče ladij, kot je bil trk naftnih tankerjev v Črnem morju pred nekaj meseci, prav tako bi rada videla jasnejše smernice za pomorski prevoz v Evropi in bližnjih morskih vodah. To pomeni, da je nujno boljše sodelovanje s pomorskimi tretjimi državami. Evropska unija mora biti pripravljena, če je to potrebno, pomagati tem državam, da bodo lahko spoštovale kmalu oblikovane strožje smernice. Tak pristop bi koristil vsem.
<SPEAKER ID="125" NAME="Janusz Lewandowski  " AFFILIATION="PPE-DE">
v pisni obliki. - (PL) Vse države članice nimajo dostopa do morja, vendar je upoštevanje pomembnosti izkoriščanja morja splošno. Pomorski sektor, pomorske storitve in dejavnosti na obalnih regijah domnevno prispevajo 40 % celotnega BDP Skupnosti 27 držav. Zato pričakujemo dodatne praktične ukrepe v zvezi s celostno pomorsko politiko, ki bodo usklajeni z zeleno knjigo Evropske komisije.
<P>
Vidimo lahko prizadevanja za boljšo uporabo zmožnosti obalne plovbe, ki razbremenjuje celinske poti; žal moja država k temu ne prispeva veliko. Vendar se zdi, da gospodarske probleme okoljske in podnebne prednostne naloge potiskajo v ozadje.
<P>
To je trend, ki je značilen za vse politike EU. Vendar jih je težko med seboj uskladiti. Vedno večji spor glede zaščitenih območij v Baltiku je le en primer napetosti med gospodarskimi interesi ribiške industrije in vidiki varstva naravnih virov. Gledano iz poljskega stališča, tj. če si država prizadeva za napredovanje, je ključno poiskati ravnovesje med gospodarstvom in okoljem.
<P>
Vez med poročilom in praznovanjem prvega Evropskega dne pomorstva je razveseljujoča. Vendar bi bilo bolj pomembno skupni pomorski politiki priskrbeti finančna in zakonodajna orodja ter s tem zagotoviti, da nam na koncu ne ostanejo le uradna praznovanja.

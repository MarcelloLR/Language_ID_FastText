<CHAPTER ID="012-03">
3. Eritrejski begunci, ujeti kot talci na Sinaju (
<SPEAKER ID="332" NAME="Carlo Casini" AFFILIATION="PPE">
(IT) Gospod predsednik, gospe in gospodje, sprememba je namenjena temu, da bi bilo naše obsojanje ukrepov Egipta ostrejše. Ne gre samo za priznanje, da je Egipt končno nekaj storil, ampak za zahtevo, naj hitro in nemudoma posreduje, da bi osvobodil talce, obenem pa državo poziva, naj nikoli ne uporabi smrtonosne sile za odvračanje ljudi, ki prečkajo Sinaj. Tudi Urad visokega komisarja Združenih narodov za begunce se poziva, naj nemudoma naveže stike z osebami, ki so trenutno talci.
<P>
"poziva egiptovske oblasti, naj storijo vse potrebno, da bi zagotovile izpustitev eritrejskih talcev, naj ne uporabljajo smrtonosne sile proti ilegalnim migrantom, ki prečkajo meje države, naj zaščitijo njihovo dostojanstvo ter njihovo telesno in duševno celovitost ter naj zagotovijo, da lahko pridržani priseljenci pridejo v stik z UNHCR, ter naj omogočijo dostop UNHCR do vseh prosilcev za azil in beguncev, ki so v državnem priporu".
<SPEAKER ID="334" NAME="David-Maria Sassoli" LANGUAGE="IT">
Gospod predsednik, gospe in gospodje, resoluciji bi rad dodal odstavek, za katerega menimo, da je pomemben in ne bo preveč vplival na njeno strukturo. Gre za odstavek 9 skupne resolucije.
<P>
Naj ga preberem: "poziva države članice, naj se na humanitarno krizo odzovejo s prostovoljno namestitvijo vseh prosilcev za azil, ki so vpleteni v to krizo, v EU; poziva Evropsko komisijo, naj usklajuje te operacije in uporabi sredstva, ki so na voljo v evropskem skladu za begunce".
<SPEAKER ID="335" NAME="Carlo Casini" AFFILIATION="PPE">
(IT) Gospod predsednik, vlagatelja spremembe bi prosil, naj pojasni zadevo.
<P>
Glede na prebrano besedilo zahtevano posredovanje zadeva vse tiste, ki zaprosijo za pravico do azila. Raje bi rekel "tisti, ki imajo pravico do azila", saj je besedilo "tisti, ki zaprosi" prenevarno, saj obstaja tveganje, da lahko vsak zaprosi za pravico do azila.
<P>
Obratno bo z uskladitvijo te spremembe s posredovanjem urada visokega komisarja Združenih narodov za begunce slednji tisti, ki bo to ocenil.
<P>
V vsakem primeru bi vlagatelja prosil, naj spremembo spremeni z besedami "tisti, ki imajo pravico do azila".
<SPEAKER ID="336" NAME="Predsednik">
Zavedam se, da na splošno zadostuje deset odstotkov. Vendar v tem primeru ne bi bilo dovolj. Vsekakor sem vprašal vnaprej in ste imeli dovolj časa. Zdaj bomo glasovali o tej spremembi.
<P>
(Ustna sprememba je bila sprejeta)

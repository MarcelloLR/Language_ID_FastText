<CHAPTER ID="007-03">
3. Prednostne naloge Parlamenta za svet OZN za človekove pravice (Ženeva, 1. do 26. marec 2010) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Gospod predsednik, včeraj smo na razpravi o predlogu resolucije, o kateri bomo glasovali, izražili svoje obžalovanje zaradi smrti Orlanda Zapata Tamaya, dvainštiridesetletnega gradbenika in kubanskega političnega zapornika, ki je umrl po gladovni stavki in številnih letih samovoljne, nepravične, nečloveške in krute zaporne kazni.
<P>
Gospa komisarka Georgieva je včeraj v tem parlamentu ostro obsodila ta dogodek. Gospod predsednik, pozivam vas, da v imenu Parlamenta, izrečete sožalje družini gospoda Zapata, ki jo nadlegujejo na njegovem pogrebu.
<P>
Želim, da kubanskim organom sporočite svojo najostrejšo obsodbo te popolnoma nepotrebne smrti, ki jo je vodja kubanske Komisije za človekove pravice in narodno spravo Elizardo Sánchez opisal kot umor, maskiran v pravico. Upam, gospod predsednik, da bo ta smrt sprožila premislek pri tistih, ki želijo iz dobre volje ali naivnosti sprememniti skupno stališče Sveta, cenjeno stališče, s katerim se želijo samo povezati vsa izboljšanja v odnosih z otokom ter človekove pravice in temeljne svoboščine, ki se, kot vidimo, še naprej kršijo.
<P>
(Aplavz)
<SPEAKER ID="116" NAME="Elmar Brok" AFFILIATION="PPE">
(DE) Gospod predsednik, gospe in gospodje, predlagam ustno spremembo za glasovanje po delih o odstavku 10, in sicer v zvezi z naslednjim delom: "meni, da vključitev tega koncepta v protokol o dodatnih standardih glede rasizma, rasne diskriminacije, ksenofobije in vseh oblik diskriminacije, ni primerna". V zvezi s te, osrednjim delom je potrebno glasovanje po delih, ker ne razumem, zakaj združujemo vse te stvari in ne povemo jasno, da se je treba proti diskriminaciji verskih manjšin boriti prav tako silovito kot proti drugim oblika diskriminacije. Ni sprejemljivo, da so ukrepi za boj proti diskriminaciji verskih manjšin, manj stroge. Zato bi morali imeti priložnost za glasovanje po delih.
<SPEAKER ID="118" NAME="Elmar Brok" AFFILIATION="PPE">
(DE) Gospod predsednik, tudi jaz bi želel zaprositi za glasovanje po delih v zvezi s črtanjem besed "stališča EU" iz zadnjega stavka. Besedilo bi se v tem primeru glasilo: "poziva, naj se priporočila in povezane ugotovitve vključijo v dialoge EU z obema stranema, pa tudi v mednarodnih forumih". Besedi "stališča EU" bi se črtali. V zvezi s tem bi prosil za glasovanje po delih.

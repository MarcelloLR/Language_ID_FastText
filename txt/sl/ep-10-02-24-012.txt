<CHAPTER ID="012">
Razpored dela
<SPEAKER ID="022" NAME="Predsednik">
Končni osnutek dnevnega reda, ki ga je v četrtek, 10. februarja 2010, pripravila konferenca predsednikov v skladu s členom 137 Poslovnika, je bil razdeljen.
<P>
V soglasju s političnimi skupinami bi rad predlagal naslednje spremembe:
<P>
Četrtek:
<P>
Glede zasedanja, ki bo v četrtek, je Skupina socialistov in demokratov v Evropskem parlamentu predložila zahtevo za ponovno glasovanje o poročilu gospoda Lehneja o letnih računovodskih izkazih posameznih vrst družb glede mikro podjetij.
<SPEAKER ID="023" NAME="Martin Schulz">
v imenu skupine S&D. - (DE) Gospod predsednik, v naši skupini je danes zjutraj potekala zelo intenzivna razprava o poročilu gospoda Lehneja. Razprava o tem se v skupini ni končala. V skupinah se to včasih zgodi. Želeli bi, da nam gospod Lehne kot poročevalec da čas do delnega zasedanja, ki bo v marcu, da lahko še enkrat premislimo o tem, v katero smer lahko gremo s tem poročilom in kakšno držo lahko kot socialni demokrati zavzamemo v zvezi s tem vprašanjem. V naši skupini imamo različne pristope - to priznavam brez zadržkov.
<P>
Hvaležen bi bil, če bil lahko imeli razpravo, a če nam boste vi, gospod Lehne, dovolili, da glasovanje odložimo do prvega delnega zasedanja v marcu. To bo moji skupini - čeprav mislim, da tudi drugim - omogočilo vsaj malo več časa za temeljito razpravo in da si oblikujemo mnenje.
<SPEAKER ID="024" NAME="Klaus-Heiner Lehne">
poročevalec. - (DE) Gospod predsednik, gospe in gospodje, mislim, da Skupina naprednega zavezništva socialistov in demokratov v Evropskem parlamentu to podrobno obravnava. Vendar pa bi rad povedal, da je Parlament v decembru 2008 skoraj soglasno sprejel resolucijo, v kateri smo pozvali Evropsko komisijo, naj predloži natanko takšen predlog, o katerem sedaj razpravljamo. Parlament se mora tudi držati tistega, kar je sam odločil in kar je že več let izražena namera tega Parlamenta.
<P>
Ker je seveda to nekaj običajnega, da obstajajo skrbi glede ene ali druge zadeve v zvezi z vsakim zakonodajnim predlogom, smo odprta vprašanja rešili s kompromisom v Odboru za pravne zadeve. Jasno moram povedati, da je ta kompromis pripravljen na odobritev. Vseeno pa razumem, da bi bilo morda smiselno še malo povečati skupino, ki podpira to poročilo. Če so prizadevanja gospoda Schulza usmerjena v povečanje števila podpornikov, potem nimam nič proti preložitvi do naslednjega plenarnega zasedanja v marcu. To je moje osebno mnenje o zadevi. To ni mnenje skupine, ki se je danes zjutraj jasno odločila drugače. Vendar pa mislim, da bi morali dati socialistom možnost, da pridejo do zaključka, da bodo tudi sami lahko pripomogli k zmanjšanju birokracije in bremena za mala in srednje velika podjetja.
<SPEAKER ID="025" NAME="Dirk Sterckx" AFFILIATION="ALDE">
(NL)Gospod predsednik, rad bi se zahvalil kolegu poslancu, gospodu Lehneju, za pravkar povedano, a vseeno bi prosil, da dobimo možnost, da v teh okoliščinah predložimo spremembe in o njih razpravljamo. Sedaj imamo načrtovano le glasovanje brez možnosti, da predložimo morebitne spremembe k poročilu gospoda Lehneja.
<SPEAKER ID="026" NAME="Martin Schulz" AFFILIATION="S&amp;D">
(DE) Gospod predsednik, rad bi ponovil svojo zahtevo. Nedvomno smo za razpravo. Prosimo le, da se glasovanje preloži. Vendar pa moram zaradi poštenosti dodati, da naši skupini vlada demokracija, čeprav razumem pobožne želje gospoda Lehneja. Gospod Lehne, ne morem vam dati nikakršnih zagotovil glede rezultata.
<SPEAKER ID="028" NAME="Hannes Swoboda" AFFILIATION="S&amp;D">
(DE) Gospod predsednik, zelo kratek bom. V zadnjih nekaj dneh sta bili predloženi dve pomembni imenovanji: prvo je imenovanje predstavnika Evropske komisije za Združene države Amerike v Washingtonu in drugo posebnega predstavnika za Afganistan. Obe imenovanji sta sporni in o obeh potekajo različne razprave. Sedaj se ne bi želel poglabljati v vprašanje odlik. Rad bi le pozval, gospod predsednik, da preden začneta opravljati svoje delo, oba prideta pred Odbor za zunanje zadeve in nam tam omogočita intenzivno razpravo, in upam, da bosta predsednik Komisije in predsednik Sveta to z vašo pomočjo, gospod predsednik, v celoti podprla.
<P>
(Aplavz)

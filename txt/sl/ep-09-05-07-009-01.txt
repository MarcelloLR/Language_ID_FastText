<CHAPTER ID="009-01">
1. Vključevanje načela enakosti med spoloma v zunanje odnose EU (
<P>
- Pred glasovanjem
<SPEAKER ID="088" NAME="Libor Rouček">
poročevalec. - Gospod predsednik, EU in njene države članice so se zavezale, da bosta enakost spolov in opolnomočenje žensk med glavnimi prednostnimi nalogami mednarodne agende.
<P>
Toda podrobnejši pregled pokaže, da je praktično izvajanje načela enakosti med spoloma v zunanjih politikah EU še vedno šibko. Na primer, samo 8 od 27 držav članic je sprejelo nacionalne akcijske načrte za izvajanje resolucije Varstvenega sveta ZN 1325.
<P>
Poleg tega je še vedno veliko premalo žensk na visokih položajih v Komisiji in Svetu. Pravzaprav ni trenutno niti ene ženske, ki bi bila posebna predstavnica EU. Zato to poročilo poudarja, da mora EU v celoti izvesti svoje zaveze na tem področju. Komisija bi na primer morala pospešiti svoje delo na akcijskem načrtu EU o enakosti med spoloma. Prepričan sem, da je to ključ za okrepitev dimenzije spolov v zunanji politiki EU.
<P>
Naj zaključim s tem, da so pravice žensk del širšega koncepta človekovih in državljanskih pravic. Brez obravnave enakosti med spoloma in spodbujanja pravic žensk v zunanji politiki EU ta politika ne more biti učinkovita.
<P>
(Aplavz)

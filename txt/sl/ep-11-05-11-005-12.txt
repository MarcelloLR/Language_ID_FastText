<CHAPTER ID="005-12">
12. Izjemni trgovinski ukrepi za države in ozemlja, ki sodelujejo ali so povezana s stabilizacijsko-pridružitvenim procesom Evropske unije (
<SPEAKER ID="127" NAME="Vital Moreira">
poročevalec. - Gospod predsednik, rad bi podal ustno spremembo svoje lastne pisne spremembe. Predlagam, da se pri spremembi 14 izraz "države" nadomesti z izrazom "države in ozemlja".
<P>
Namen te spremembe je precej preprost. Njen namen je uskladiti besedilo člena z naslovom uredbe. Naslov se glasi: "izjemni trgovinski ukrepi za države in ozemlja, ki sodelujejo ali so povezana s stabilizacijsko-pridružitvenim procesom Evropske unije". Brez popravka bi bilo besedilo uredbe neusklajeno z naslovom. Zato vas prosim za podporo in sprejetje te spremembe.
<SPEAKER ID="130" NAME="Vital Moreira">
v imenu Odbora za mednarodno trgovino. - Gospod predsednik, imam pooblastilo, da prosim za odložitev glasovanja o zakonodajni resoluciji.
<SPEAKER ID="131" NAME="Predsednik">
Ali ima Komisija kakšno pripombo k temu?
<SPEAKER ID="132" NAME="Máire Geoghegan-Quinn">
članica Komisije. - Gospod predsednik, Komisija pozdravlja predlog poslanca. Tako bomo imeli čas za pregled sprejetih sprememb, pa tudi Parlament in Svet bosta imela več časa pred glasovanjem v prvi obravnavi.
<SPEAKER ID="133" NAME="Predsednik">
Poročilo je vrnjeno Odboru za mednarodno trgovino.

<CHAPTER ID="002">
Izjave predsedujočega
<SPEAKER ID="006" NAME="Predsednik">
Gospe in gospodje, dosegla nas je žalostna novica, da je pred kratkim ETA ustrelila francoskega policista Jean-Serga Nérina. To nam daje vedeti, da problem terorizma v Evropi še ni rešen. V imenu Parlamenta in svojem imenu bi rad izrazil sožalje družini ubitega policista. Upam, da bosta španska in francoska policija privedli pred sodišče ne le morilce, pač pa tudi tiste, ki so umor naročili.
<P>
Obstaja še ena vznemirljiva novica: aretacija 30 oseb, ki so sodelovale v demonstracijah skupine Dam v belem, na Kubi. Dame v belem so matere in žene zaprtih opozicijskih aktivistov. Leta 2005 je Evropski parlament podelil Damam v belem nagrado Saharova. Danes se pridružujemo tem pogumnim ženskam in mislimo na njih in njihov težki položaj.

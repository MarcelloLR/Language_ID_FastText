<CHAPTER ID="004-13">
13. Splošna revizija Poslovnika Evropskega parlamenta (
<P>
- Pred glasovanjem o spremembi 9:
<SPEAKER ID="124" NAME="Monica Frassoni">
v imenu skupine Verts/ALE. - Gospa predsednica, podajam zahtevo za vrnitev zadeve v odbor in rada bi pojasnila, zakaj. Ko smo razpravljali o tej zakonodaji, smo veliko govorili o oceni vplivov. To pomeni: vsakič, ko uvedete nov predpis, morate znati povedati, kakšen bo njegov vpliv. Kar zadeva nove predpise v poročilu gospoda Corbetta, o katerih bomo glasovali danes, se ne zavedamo, kakšne bodo posledice dramatične spremembe oblikovanja zakonodaje s tem, ko bomo odborom in številnim poročevalcem omogočili, da predstavijo povsem nasprotujoče si postopke in spremembe za glasovanje na zasedanju.
<P>
Zato skupina Verts/ALE zahteva, da se zadeva vrne v odbor, ne ker bi mislili, da ne moremo izboljšati situacije, temveč zato, ker bi za to morali sprejeti reformo, ki bo naredila naše zakonodajno življenje v prihodnosti zelo težko.
<P>
(Aplavz)
<SPEAKER ID="125" NAME="Jo Leinen  " AFFILIATION="PSE">
predsednik Odbora za ustavne zadeve. - (DE) Gospa predsednica, reforma Evropske unije je že sama po sebi težka, reforma Evropskega parlamenta pa se zdi še težja. Vendar moram gospe Frassoni povedati, da ta postopek reforme zdaj traja dve leti in pol. Imeli smo skupino za reformo, katere članice je bila gospa Frassoni. Naš odbor je upošteval zaključke skupine za reformo, drugega za drugim. Z drugimi besedami, danes na plenarnem zasedanju predstavljamo nekaj, o čemer smo razpravljali, debatirali in odločali dve leti in pol. Zato ni razloga, da bi to točko vračali odboru. Danes bi morali zaključiti ta končni akt in se pripraviti na novo parlamentarno obdobje s številnimi izboljšavami našega dela. Zato glasujem proti predlogu, ki ga je vložila gospa Frassoni.
<SPEAKER ID="126" NAME="Richard Corbett">
poročevalec. - Gospa predsednica, pravzaprav mislim, da mi ni treba ničesar dodati, le to, da je utemeljitev določenih sprememb s strani Monice Frassoni morda razlog, da je glasovala proti tem spremembam. Vsekakor pa to ni razlog, da bi celotno zadevo vrnili odboru, s čimer bi preprečili sprejetje vseh danes vloženih sprememb, kar bi bila res škoda.
<SPEAKER ID="128" NAME="Richard Corbett">
poročevalec. - Gospa predsednica, vas lahko prosim, da preden nadaljujemo z glasovanjem o spremembah 49 in 67, spremenite zaporedje glasovanja, tako da se glasuje najprej o spremembi 67, ki predstavlja kasnejši kompromis, sklenjen po glasovanju v odboru? Mislim, da bi bilo za nas koristneje, da se zaporedje obrne.

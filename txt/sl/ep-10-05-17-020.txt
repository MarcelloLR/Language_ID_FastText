<CHAPTER ID="020">
Kazni, določene za resne kršitve socialnih predpisov v cestnem prometu (kratka predstavitev) 
<SPEAKER ID="193" NAME="Predsednik">
Naslednja točka je poročilo Helle Ranner v imenu Odbora za promet in turizem o kaznih, določenih za resne kršitve socialnih predpisov v cestnem prometu.
<SPEAKER ID="194" NAME="Hella Ranner" LANGUAGE="DE">
Gospod predsednik, komisar, gospe in gospodje, najprej bi se rada zahvalila vsem članom odbora za konstruktivno sodelovanje. To poročilo obravnava pomembno temo. Zadeva vse, ki potujejo po evropskih cestah. Nanaša se na upoštevanje ur vožnje in časa počitka v tovornem prometu, ki se mora precej izboljšati.
<P>
Naše razprave v odboru - skupaj s številnimi razpravami s širokim krogom zainteresiranih strani od vsepovsod ter razpravami s predstavniki držav članic - kažejo, da je nujno potrebno izboljšati izvajanje pravil o urah vožnje in času počitka.
<P>
Prav tako je treba izboljšati pravila o tahografih. Maja 2009 je Komisija predložila poročilo, ki analizira izvajanje socialnih pravil, ki se nanašajo na cestni promet v državah članicah. Treba je povedati, da so nas rezultati streznili. Kazen za isti prekršek v različnih državah članicah je segala od 500 EUR do 5 000 EUR. Posledično in kolikor je mogoče - predvsem na obmejnih območjih - vozniki seveda bežijo v države, kjer so kazni nižje. To stanje se ne sme nadaljevati. Razlike v pogostosti preverjanj prav tako vodijo v veliko negotovost med vozniki in podjetji.
<P>
Ne le, da obstajajo razlike v višini kazni, ampak so razlike velike tudi med vrstami sankcij, ki so na voljo, in kako so posamezni prekrški kategorizirani. Ta položaj se ne more nadaljevati, ker cilj takšnih pravil ni le cestna varnost in zaščita zaposlenih, temveč tudi - česar ne gre pozabiti - poštena konkurenca. V času krize so podjetja pod večjim pritiskom. Cene so pod pritiskom. Varnost vseh tistih na cestah in nenazadnje seveda voznikov, ki so neposredno vpleteni, mora zaradi tega biti absolutno zagotovljena.
<P>
Kot se vsi zavedamo, lahko to dosežemo le, če imamo učinkovit sistem kaznovanja. Kazni morajo biti jasne, pregledne in predvsem primerljive. Če želimo, da je ureditev glede ur vožnje in časov počitka uspešna, potem morajo uredbe prav tako biti razumno prenesene v državah članicah - in to je najpomembnejša točka v tem poročilu. Kakorkoli že, potrebujemo pogostejše in boljše nadzore ter podatke o pravilih, ne le za voznike iz naših držav članic, temveč tudi za voznike iz tretjih držav. Seveda niso vedno seznanjeni z našimi sistemi.
<P>
Zato je bistveno, da sprožimo zamenjavo informacij, kar naj ima osnovo pri Komisiji. Agencija s splošno pristojnostjo za cestni promet bi lahko bila pristojna za to. V zvezi s tem se mi zdi nepomembno, kateri urad se ukvarja z združevanjem preverjanj in rezultatov. Vendar pa je ena stvar jasna: takšen urad mora obstajati. Člen 83(2) Lizbonske pogodbe nam omogoča poseči v pravila posameznih držav članic in preveriti, ali se pravne določbe ustrezno usklajujejo. V odboru ni bilo dvoma - bilo je popolnoma nesporno - da je v interesu vseh nas in v interesu naše varnosti, da uporabimo to možnost.
<P>
Preden zaključim, naj omenim še en pomemben dejavnik. Če želimo, da vozniki upoštevajo čas počitka, jim moramo zagotoviti potrebno infrastrukturo. V mnogih državah članicah ni dovolj varnih parkirišč. Naloga držav članic je, da jih zagotovijo, ker lahko imajo le takrat pravila resnično želen učinek.
<P>
Resnično upam, da bo Komisija še naprej ta problem jemala resno in prepričana sem, da Parlament bo in mora pri tem vztrajati. To poročilo ne sme biti konec tega dela. Morda je šele začetek. Gre za to, da resnično združimo moči, da bi dosegli boljši nadzor in usklajenost, in pričakujem, da bo Komisija v prihajajočem letu predložila poročilo glede morebitnih usklajevalnih ukrepov, vključno s tistimi pod novo ureditvijo Lizbonske pogodbe.
<SPEAKER ID="195" NAME="Georgios Papanikolaou" AFFILIATION="PPE">
(EL) Gospod predsednik, resnično moram čestitati poročevalki za odlično poročilo. Dejstvo je, da se kazni, vrste kazni, globe in način njihove klasificikacije - in to želim poudariti - od ene države članice do druge zelo razlikujejo. Prav zaradi tega poročilo zelo poudarja in poročevalka upravičeno na koncu poročila pravi, da potrebujemo posebne usklajevalne ukrepe Komisije.
<P>
V Grčiji je nesreč veliko in so pogoste, veliko je kršitev, in če ne bomo uspeli uskladiti zakonodaje na evropski ravni, če ne bomo uspeli uskladiti praks in na koncu zagotoviti, da se nadzor izvaja na bolj določen in usklajen način na evropski ravni, potem je očitno, da ne bomo mogli omejiti tega ogromnega problema.
<P>
Za Grčijo je to zelo občutljivo vprašanje, zato menimo, da bo to poročilo predstavljalo odlično izhodišče za prihodnje ukrepanje.
<SPEAKER ID="196" NAME="Antonio Tajani" LANGUAGE="FR">
Gospod predsednik, gospe in gospodje, najprej bi se rad zahvalil - osebno in v imenu kolega, gospoda Kallasa, ki ga nadomeščam - gospe Ranner za njeno poročilo glede posebej pomembnega vidika socialnih pravil v cestnem prometu.
<P>
Prvotno poročilo Komisije je poudarilo velike razlike med kaznimi, ki se uporabljajo v državah članicah za resne kršitve socialnih pravil v cestnem prometu. Kazni se razlikujejo glede na njihovo vrsto in kategorijo resnosti ter glede na višino glob. Na primer voznik, ki preseže najdaljši dnevni čas vožnje, tvega globo, ki je lahko v Španiji 10-krat višja kot v Grčiji.
<P>
Komisija pozdravlja odločitev Parlamenta, da bo spremljal poročilo, ki ga je pripravil. Parlament poudarja, kako nezadovoljiv je trenutni položaj, saj vozniki in špediterji napačno menijo, da je povzročanje kršitev manj resno v mekaterih državah članicah kot v drugih. Jasno je, da to potencialno škodi varnosti v cestnem prometu in konkurenčnosti. Poročilo Parlamenta tako pomembno prispeva k prizadevanjem Komisije po uskladitvi skladnega izvajanja veljavnih pravil.
<P>
Poročilo Parlamenta med drugim predlaga določitev najnižjih in najvišjih kazni za vsako kršitev socialnih pravil in poudarja, da člen 83 Lizbonske pogodbe predvideva možnost določitve minimalnih pravil glede kazni, kot je povedala poročevalka. Komisija bo kmalu preučila obseg in način, kako se te nove določbe pogodbe lahko uporabijo za izvajanje socialnih pravil v cestnem prometu.
<P>
Hvaležen sem vam za to posebej konstruktivno poročilo in zagotavljam vam, da so vprašanja, ki jih je zastavil Evropski parlament, ter predloge, ki jih je podal, Komisija skrbno preučila.
<SPEAKER ID="197" NAME="Predsednik">
Razprava je zaključena.
<P>
Glasovanje bo potekalo jutri (v torek, 18. maja 2010).
<P>
Pisne izjave (člen 149)
<SPEAKER ID="993" NAME="Artur Zasada  " LANGUAGE="PL">
Današnja razprava nas je opozorila na velike razlike med kaznimi za resne kršitve socialnih pravil v cestnem prometu, kot jih določajo zakonodaje 27 držav članic EU. Zato menim, da je zelo dobra ideja, da se pripravi večjezična brošura, ki bi dala voznikom in podjetjem jasne informacije o socialnih pravilih v različnih državah članicah. Brošura bi vsebovala tudi seznam približkov kazni, ki se lahko predpišejo vozniku zaradi kršitve določenega pravila. Zanimiva točka je tudi uporaba tehnologije RDS-TMC namesto GPS, ki bi voznike v realnem času obveščala o veljavnih kaznih v državi članici, v kateri se voznik trenutno nahaja.

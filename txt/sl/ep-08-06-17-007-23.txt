<CHAPTER ID="007-23">
23. Določitev vrednosti ostankov farmakološko aktivnih snovi v živilih živalskega izvora (
<P>
Pred glasovanjem:
<SPEAKER ID="147" NAME="Avril Doyle">
poročevalka. - Gospod predsednik, ta zakonodaja je zelo potrebna, ker je veljavna zakonodaja o nadzoru ostankov povzročila zaskrbljujoče zmanjšanje v dostopnosti dovoljenih zdravil za uporabo v veterinarski medicini, kar je povzročilo škodljive vplive na javno zdravje ter zdravje in blaginjo živali.
<P>
Pozivam predsedstvo, zlasti prihajajočega francoskega ministra, da ta dokument določi kot prednostno nalogo, da se reši kriza glede dostopnosti, zlasti za tako imenovane uporabe v manjši meri ali manj pomembne vrste, ki vključujejo ovce, konje, čebele, ribe in mnoge druge živali, ki v mnogih naših državah niso tako nepomembne.
<P>
Vendar je nujno treba pregledati direktivo o veterinarskih zdravilih glede na rezultat projektne skupine za dostopnost zdravil za uporabo v veterinarski medicini.
<P>
Ta zakonodaja je le začasna rešitev glede na nujnost na tem področju. Medtem ko jo podpiram, pozivam prihajajoče francosko predsedstvo, da ji da prednost, ki jo potrebuje.

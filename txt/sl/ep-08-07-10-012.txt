<CHAPTER ID="012">
Sklepčnost (nadaljevanje)
<SPEAKER ID="296" NAME="Predsednik">
Na začetku seje to popoldne sem torej prosil za mnenje vsaj enega predstavnika na skupino, ker sem v skladu s členom 149 našega Poslovnika prejel zahtevo za ugotavljanje sklepčnosti. Ta zahteva je temeljila na pisni zahtevi štiridesetih poslancev. V bistvu, če smo čisto pošteni, jih je bilo 39 + 1, ker je enajsto ime na seznamu popolnoma neberljivo. Ne morem vam povedati, ne moremo vam povedati, kdo je štirideseti podpisnik na tem seznamu.
<P>
Po razpravi in po prejemu mnenja predsednika odbora za ustavne zadeve sem prevzel pristojnost in tudi razložil člen 149(4) našega Poslovnika, ki določa, da se poslanci, ki so zahtevali ugotavljanje sklepčnosti, v smislu odstavka 2 štejejo za navzoče, tudi če niso več v sejni dvorani.
<P>
Opozoril bi vas na besedi "niso več". Ne piše "niso v sejni dvorani", temveč "niso več". To pomeni, da so pred tem bili tam. Izraz "pred tem" seveda ne pomeni, da so bili prisotni v prejšnjih mesecih, ampak pomeni čas, ko se je podala zahteva za ugotavljanje sklepčnosti. Zato sem jasno povedal, da bom pred glasovanjem preveril, ali je prisotnih teh štirideset podpisnikov, čeprav vam nisem mogel povedati, kdo je bil štirideseti.
<P>
Glede na podatke jih je prisotnih pet. Če zdaj štirideset poslancev vstane in poda zahtevo za ugotavljanje sklepčnosti, bom to naredil. Ali je tukaj štirideset poslancev, ki bodo vstali in podali zahtevo za ugotavljanje sklepčnosti?
<SPEAKER ID="297" NAME="Neena Gill" AFFILIATION="PSE">
Gospod predsednik, ali lahko potrdite, če je tukaj 40 poslancev, ker je to zelo težko ugotoviti?
<SPEAKER ID="298" NAME="Predsednik">
Gospa Gill, mislim, da zlasti od tega popoldneva naprej začenjam znati člen 149 na pamet. Sklicujete se na odstavek 5. Le predsednik seje sam lahko kadar koli odloči, da sklepčnosti ni. Vendar se glede na pomembnost glasovanja, ki ga bomo izvedli, zlasti o primeru osebe, ki je obsojena na smrt, te igrice ne bom igral. Če štirideset kolegov ne prevzame odgovornosti in vstane, ne bom ugotavljal sklepčnosti.
<P>
Ali je tukaj štirideset kolegov, ki bodo vstali? Ne vidim jih. Zato bomo nadaljevali z glasovanjem.

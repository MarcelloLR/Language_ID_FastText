<CHAPTER ID="014">
Obrazložitev glasovanja
<P>
Pisne obrazložitve glasovanja:
<SPEAKER ID="046" NAME="William " AFFILIATION="The Earl of) Dartmouth  (EFD">
v pisni obliki. - Guverner banke Bank of England (Mervyn King) je dejal, in mislim, da upravičeno, "banke so mednarodne v življenju in nacionalne v smrti...". Nacionalne vlade in nacionalni davkoplačevalci so tisti, ki plačajo, ko je treba pomagati bankam. Iz tega sledi, da je treba bančni nadzor izvajati na nacionalni podlagi in ne preko EU. Zato sem glasoval proti ustanovitvi posebnega odbora za finančno in gospodarsko krizo.
<SPEAKER ID="998" NAME="Maria Da Graça Carvalho  " LANGUAGE="PT">
Ustanovitev posebnega odbora za finančno in gospodarsko krizo kot organa za preučitev in oceno usklajevanja ukrepov, ki jih sprejmejo države članice za podporo trajnostne kakovostne rasti, je ključnega pomena. Pomembno je preučiti in oceniti obseg socialne, gospodarske in finančne krize, vendar tudi predlagati ustrezne ukrepe za dolgoročno obnovo zdravih in stabilnih finančnih trgov, ki bodo omogočali trajno gospodarsko rast, ki se lahko bori proti brezposelnosti in se odzove na demokrafske in podnebne izzive.
<P>
Ključnega pomena je spodbujati vključevanje univerz, predstavnikov znanstvene skupnosti in raziskovalcev kot strateških partnerjev. To partnerstvo je treba spodbujati, saj bo odločilnega pomena za nas, da se kratkoročno spopademo z gospodarsko krizo in problemom brezposelnosti ter dolgoročno najdemo rešitve za obravnavanje problema podnebnih sprememb z razvojem in uporabo čistih oblik energije.
<SPEAKER ID="047" NAME="Diogo Feio  " LANGUAGE="PT">
Ustanovitev posebnega odbora za finančno in gospodarsko krizo se lahko izkaže za ključno pri pripravi na prihodnost EU. Te prihodnosti ne moremo doseči samo z razpravljanjem in predlaganjem ukrepov, ampak tudi z oblikovanjem mehanizmov, ki jih je mogoče izvajati, da bi se izognili podobni situaciji v ne preveč daljni prihodnosti. Zato je ključnega pomena, da se naučimo naukov te krize s preučitvijo njenih vzrokov in posledic. Prav tako je pomembno popraviti napake finančnega sistema, ki so vodile v današnjo situacijo, s sprejetjem boljše zakonodaje, ki je ustrezno utemeljena.
<P>
Ne smemo tvegati, da oblikujemo regulativno okolje, ki je tako strogo, da bi lahko imelo za posledico nadaljnji odlog oživitve gospodarstva ali da se EU v ozračju močne konkurence spremeni v neprivlačen finančni trg.
<P>
Ta odbor bi lahko deloval tudi dlje kot načrtovanih 12 mesecev, da bi lahko nadzoroval in ocenjeval ukrepe, ki bodo sprejeti v trenutni krizi.
<SPEAKER ID="048" NAME="Petru Constantin Luhan  " AFFILIATION="PPE">
v pisni obliki. - (RO) Podpiram ta ukrep in sem popolnoma prepričan, da bo ta odbor ustrezno preučil obseg finančne krize, ki je prizadela vsako državo članico, in da bo predložil strokovna priporočila, ki bodo prispevala k oživitvi gospodarstva Evropske unije. Toda nisem mogel glasovati o tem predlogu, ker sem imel težave z volilnim lističem.
<SPEAKER ID="049" NAME="Franz Obermayr  " LANGUAGE="DE">
Premagovanje trenutne finančne krize in njenih učinkov na gospodarstva držav članic EU in nenazadnje socialna področja zahteva intenzivna skupna prizadevanja. Sklep konference predsednikov z dne 17. septembra 2009 o uporabi posebnega odbora za izvedbo strukturirane preučitve in sestavo predlogov za ustrezne ukrepe za ohranjanje trajnostnih finančnih trgov, odpornih na krizo, je vredno podpreti. Vendar pa je treba kritično gledano povedati, da je zdaj preteklo več kot 12 mesecev od pojava prvih znakov krize lansko leto in začetka same krize v začetku tega leta. Ukrepe, ki so bili odtlej uvedeni, je treba videti predvsem kot nadzor znakov in nujne ukrepe za zaščito delovnih mest. V podporo temu predlogu je treba povedati, da je treba posebno pozornost posvetiti usklajenim in usmerjenim ukrepom, saj bodo posamezne rešitve ob upoštevanju načela subsidiarnosti nazadnje ponovno vodile k izkrivljanju konkurence.

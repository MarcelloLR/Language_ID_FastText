<CHAPTER ID="018">
Čas za vprašanja (vprašanja Komisiji)
<SPEAKER ID="298" NAME="Predsednica">
Naslednja točka je čas za vprašanja (B6-0382/2007).
<P>
Že tako zamujamo, zato bi prosila kolege, da se držijo razporeda ter bi vas povabila, da se tako kot zadnjič, presedete v ospredje polkroga. Prosim, pridite naprej. Nihče vas ne bo nadrl, če sedite na sedežih drugih. Če boste prišli v ospredje, bomo ustvarili bolj prijateljsko in interaktivno vzdušje.
<P>
Na Komisijo so naslovljena naslednja vprašanja.
<P>
Prvi del
<P>
Zadeva: Posledice tečaja evra za konkurenčnost turističnega sektorja
<P>
Ker je povišan tečaj evra zmanjšal konkurenčnost evropske turistične industrije, kakšne ukrepe načrtuje Evropa za okrepitev industrije in ohranitev položaja Evrope kot turistične destinacije?
<SPEAKER ID="300" NAME="Günter Verheugen">
podpredsednik Komisije. - (DE) Gospa predsednica, gospe in gospodje, trendi menjalnega tečaja seveda vplivajo na sorazmerno ceno evropskih turističnih produktov za potrošnike iz tretjih držav. Čeprav menjalni tečaj evra ni politični instrument, ampak se določa prosto na zunanjem borznem trgu, je treba posledice nedavnih povišanj menjalnega tečaja med evrom in dolarjem na turizem obravnavati z drugačnega vidika.
<P>
Prvič, nihanja menjalnega tečaja evra so zelo malo vplivala na turizem v Evropski uniji Po podatkih, ki so na voljo, 70 % prihodkov v Evropsko unijo izvira iz čezmejnega turizma oziroma prihaja od turistov iz drugih držav članic EU.
<P>
Drugič, ne smemo se osredotočati zgolj na menjalni tečaj med evrom in dolarjem. Izračuni učinkovitega menjalnega tečaja evra kažejo, da je splošni trend precej manj pretresljiv. Porast evra v primerjavi s kitajskim juanom, na primer, je bil letos precej manj odmeven, a so se prihodki od turistov iz držav, ki niso v EU, komaj podvojili v obdobju med letom 1995 in 2005, medtem ko so se v istem obdobju prihodki od turistov s Kitajske povečali za dvanajstkrat.
<P>
Komisija se zaveda, da je cena ključni konkurenčni dejavnik. Vendar vizija Komisije v zvezi z evropskim turizmom v prihodnosti, kot jo je predstavila v nedavno sprejetem sporočilu, temelji na visoki kakovosti, ne nizkih stroških.
<P>
Prepričani smo, da je lahko Evropa tudi s stabilnim evrom še vedno glavna svetovna destinacija, če bo Evropa v celoti izkoristila svoje prednosti: svojo dediščino, čudovito naravno okolje, geografsko koncentracijo privlačnih krajev in sloves po storitvah na visoki ravni.
<SPEAKER ID="301" NAME="Manuel Medina Ortega" AFFILIATION="PSE">
(ES) Gospa predsednica, zadnje izjave komisarja so v nasprotju z realnostjo. Kar se zdaj dogaja, je, da se velik del notranjega evropskega turizma obrača k državam zunaj evropskega območja, ki so karibske države, države v razvoju, Daljni vzhod in Afrika, kar je predvsem zaradi povečanja vrednosti naše evropske valute.
<P>
Poleg tega se načrtuje uvedba novih ukrepov, ki prav tako ne bodo naklonjeni evropskemu turizmu, kot so nadomestila podjetjem zaradi emisij CO2. Povedano drugače, veliko dejavnikov bo začelo ogrožati evropski turizem, pri čemer za zdaj ni nobenega znamenja o evropski politiki v zvezi s turizmom. To je za nacionalne vlade očitno še vedno aktualno vprašanje, pri čemer želim komisarja vprašati, ali se mu zdi, da lahko Komisija spodbudi nekakšno evropsko politiko, ki bi se zoperstavila temu očitnemu trendu zmanjšanja konkurenčnosti evropskega turizma.
<SPEAKER ID="302" NAME="Günter Verheugen">
podpredsednik Komisije. - (DE) Bojim se, da se bova morala s poslancem strinjati, da se ne strinjava. Kot veste je pred le nekaj dnevi na Portugalskem potekala velika evropska turistična konferenca, na kateri se je o vseh teh vprašanjih podrobno razpravljalo. Te konference se je udeležilo 500 vodilnih strokovnjakov iz vse Evrope in nisem imel vtisa, da bi bile evropska turistična industrija ali dejansko države članice na tej konferenci zaskrbljene, da bo Evropa izgubila svoj ugled kot turistična destinacija.
<P>
Številke, ki so na voljo, ne potrjujejo, kar je dejal poslanec, in sicer, da se soočamo z zlasti resnimi razmerami. Naj povem še enkrat: nihanja menjalnega tečaja seveda vplivajo na ceno, vendar to, kar Evropa ponuja obiskovalcem iz drugih držav, ni v prvi vrsti določeno s ceno. Odločitev o potovanju v Evropo ni odvisna predvsem od cene, ampak o kakovosti ponudbe, ki jo ima Evropa.
<P>
Vendar se strinjam s poslancem, da moramo zelo veliko pozornost nameniti bremenom, ki so padla na evropsko turistično industrijo, ter zagotoviti, da se izpolnijo okvirni pogoji, ki bodo omogočili tej industriji dejansko izkoriščanje množične rasti in zaposlitvene zmogljivosti, ki jo ponuja.
<SPEAKER ID="303" NAME="Predsednica">
Ker avtorja nista prisotna, bomo vprašanja 37, 38 in 39 preskočili.
<P>
Drugi del
<P>
Zadeva: Evropski dnevi razvoja - Maumoon Abdul Gayoom
<P>
Na otvoritvi evropskih dnevov razvoja med 7. in 9. novembrom bo prisoten gospod Maumoon Abdul Gayoom, predsednik Maldivov. To je bilo omogočeno, ker so Maldivi resno ogroženi zaradi podnebnih sprememb in ker so "Podnebne spremembe in razvoj" glavna tema evropskih dnevov razvoja. Po eni strani to pomeni, da EU legitimizira tega predsednika in njegov režim. Mednarodne organizacije za človekove pravice resno kritizirajo predsednika Gayooma zaradi avtokratske narave njegovega režima in zaradi številnih resnih kršitev človekovih pravic, ki jih izvajajo policija in varnostne službe v njegovi državi.
<P>
Zakaj je Komisija povabila gospoda Maumoona Abdula Gayooma (konec koncev obstajajo tudi druge države, ki jih ogrožajo podnebne spremembe, vendar imajo na oblasti demokratične vlade) in kakšen je odnos Komisije do njegovega režima na Maldivih?
<SPEAKER ID="305" NAME="Louis Michel" LANGUAGE="FR">
Najlepša hvala za vprašanje, ki mi omogoča opozoriti na razmere na Maldivih.
<P>
Kot je predsednik Maumoon Abdul Gayoom poudaril na nedavnem vrhu Združenih narodov, Maldive, ki so le 1,5 metra nad morsko gladino, ogroža stalno dviganje gladine oceanov zaradi segrevanja ozračja. To je več kot 300 000 beguncev prisililo, da so zapustili te otoke. Zato, kot je poslanec pravilno poudaril, nam povabilo predsednika Maldivov omogoča priložnost, da opozorimo na nevarnost, ki zdaj grozi prebivalcem teh otokov.
<P>
Poleg tega so Maldivi vedno imeli dejavno vlogo v mednarodnih konferencah o manj razvitih državah in majhnih otoških državah v razvoju. Ta prizadevnost se je potrdila, ko so se Maldivi udeležili tretje konference Združenih narodov o najmanj razvitih državah, ki jo je leta 2001 gostil Evropski parlament, in ponovno, ko so Maldivi prevzeli pomembno vlogo vodenja skupine strokovnjakov na okvirni konvenciji Združenih narodov o podnebnih spremembah.
<P>
V zvezi s političnimi razmerami na Maldivih in v skladu z izjavo predsedstva Sveta Evropske unije Komisija podpira zadnji politični razvoj dogodkov na Maldivih in je zadovoljna z reformami, ki so se uvedle do zdaj. Izdaja časovnega načrta za reformni program leta 2006 je bila resnično dobra novica. Volitve, ki bodo potekale naslednje leto, leta 2008, bodo pomemben korak k večji demokraciji. Komisija je pripravljena podpreti reformni proces, vključno z zagotavljanjem poseben pomoči za volitve 2008.
<P>
V zvezi z vprašanjem človekovih pravic seveda ostajamo previdni. Komisija je zadovoljna z najnovejšimi napredki, vključno z lansko izpustitvijo dveh pomembnih aktivistov: Jennifer Latheef in Mohammeda Nasheeda.
<SPEAKER ID="306" NAME="Bart Staes" AFFILIATION="Verts/ALE">
(NL) Gospa predsednica, komisar, zahvaljujem se vam za odgovor.
<P>
Od nevladnih organizacij, ki so se udeležile evropskih dnevov razvoja, sem izvedel, da so bile zelo zadovoljne s pobudo in resolucijami, ki so ji sledile, zato čestitke glede tega. Vendar osebno nisem v celoti zadovoljen.
<P>
Pravite, da se politične razmere na Maldivih izboljšujejo in da imajo tam časovni načrt, vendar ali ni po drugi strani nekoliko prezgodaj, da predsedniku, ki ga konec koncev lahko označimo vsaj za delnega diktatorja, ponudimo mesto na takšnem forumu, takšnem pomembnem srečanju? Menim, da moramo biti zelo previdni pri tem in ne mu smemo ponuditi platforme, če ni to nujno potrebno.
<P>
V zvezi z drugimi točkami seveda ne podcenjujem težav, s katerimi se srečujejo Maldivi. Menim, da je temu treba nameniti veliko pozornost, vendar ponovno poudarjam, da moramo biti v političnem smislu previdni.
<SPEAKER ID="307" NAME="Louis Michel" LANGUAGE="FR">
Razumem vprašanje in pripombe poslanca, vendar ni nobenega dvoma, da bodo podnebne spremembe vplivale predvsem na najbolj ranljive države.
<P>
Ključno je, da pogajanja na Baliju zagotoviti začetek procesa v zvezi s tem in da se tudi najbolj ranljive države same začnejo zavedati tega dejstva. Tri najpomembnejše vpletene skupine, ki spadajo pod Združene narode, G-77 in Evropsko unijo so skupina najmanj razvitih držav, skupina majhnih otoških držav v razvoju ter skupina čezmorskih držav in ozemelj. Vse tri smo povabili na naše Evropske dneve razvoja. Maldivi vodijo delovno skupino najmanj razvitih držav o podnebnih spremembah v Združenih narodih, kar je bil edini razlog za to vabilo.
<P>
Zadnji dan v okviru dnevov razvoja, ki je bil posvečen sklepom, je tudi namestnik ministra Kube imel govor na platformi. Po njegovem posredovanju sem moral objasniti nekaj zadev, ker je bilo nekaj njegovih izjav zelo neustreznih in vsaj neprimernih. Ob tej priložnosti sem poudaril, da je demokracija tudi koristna, ker ljudem omogoča, da prosto izražajo, kar mislijo, vključno s stvarmi, ki so bile nekoč nezaslišane.
<P>
Zato še predobro razumem vaše pripombe, vendar je v tem primeru nekoliko težko zanemariti Maldive, ker ta država tipično ponazarja resnično ranljive razmere.
<P>
Zadeva: Revna mestna stanovanjska naselja in razvoj
<P>
Presenetljivih 900 milijonov ljudi, eden od šestih zemljanov, živijo v revnih mestnih stanovanjskih naseljih. Ti ljudje imajo malo ali nič pravnih pravic do doma, imajo slab dostop do elektrike, vode ali komunalnih storitev ali ga sploh nimajo, tudi dostop do drugih socialnih storitev je zelo slab. Katere posebne ukrepe je sprejela Komisija na tem področju ter ali obstaja posebna strategija za obravnavo tega pomembnega razvojnega vprašanja?
<SPEAKER ID="308" NAME="Predsednica">
Gospod Mitchell žal ni prisoten za zasedanju ...
<SPEAKER ID="309" NAME="Mairead McGuinness" AFFILIATION="PPE-DE">
Gospa predsednica, pogosto sprejemam vprašanja za gospoda Mitchella, mojega kolega. Če se strinjate gospa predsednica, bi sprejeli to vprašanje.
<SPEAKER ID="311" NAME="Louis Michel">
komisar. - (FR) Hitra rast mestnih območij je stalni trend v državah v razvoju.
<P>
V zadnjih letih se je število ljudi, ki živijo v mestih, znatno povečalo. Med državami v razvoju je Afrika tudi regija z največjo rastjo mestnih območij na svetu. Njeno mestno prebivalstvo se je v zadnjih 25 letih potrojilo in naj bi se do leta 2030 še podvojilo.
<P>
Ta ogromni demografski preskok je povzročil hitro širitev barakarskih naselij in nezdravih revnih mestnih stanovanjskih naselij, pogosto na težavnem terenu na obrobjih mest.
<P>
Negotovost delovnih mest, črni trg nepremičnin in pomanjkanje strokovnih služb so težave, ki zlasti prizadenejo najrevnejše mestne prebivalce, in pokazatelji sposobnosti teh mestnih območij, da zagotovijo varno okolje za lokalne prebivalce in rast.
<P>
Boj proti revščini v okviru razvojnih ciljev novega tisočletja je ključni cilj razvojne politike Komisije in Komisijo usmerja pri vseh njenih pobudah na tem področju.
<P>
Komisija spodbuja trajnostni razvoj mestnega okolja s pomočjo dobrega vodenja in dobrega upravljanja mestnih območij. Zagotavljanje pomoči mestnim območjem je eden od načinov boja proti revščini in zato se izboljšanje kakovosti življenja prebivalcev bavarskih naselij zagotavlja v okviru globalnega pristopa, ki temelji na boljšem upravljanju mestnih območij.
<P>
Mestna strategija Komisije si prizadeva pomagati prebivalcem barakarskih naselij z vrsto programov, ki se izvajajo na različnih geografskih območjih, zajetih v naših razvojnih programih. To vključuje Latinsko Ameriko, ki je prejela pomoč programa URB-AL, in Azijo, ki ima lasten program Asia Urbs.
<P>
(Predsednica je prosila govornika, naj govori počasneje.)
<P>
Odgovor je dolg in bojim se, da poslanci ne bodo dovolj potrpežljivi, da bi poslušali moj govor do konca, vendar bom govoril počasneje.
<P>
komisar. - (FR) Komisija zagotavlja finančno pomoč za različne skupine iz afriških, karibskih in pacifiških držav. Namenjena je globalnim pobudam in programom za izboljšanje barakarskih naselij, in sicer zveza "Cities Alliance" in program ZN za naselbine "UN-Habitat". Cilj zveze Cities Alliance je pospešiti vpliv in učinkovitost sodelovanja v zvezi z razvojem mestnega okolja z izboljšanjem življenjskih pogojev v revnih mestnih predelih in razvijanjem programov za izboljšanje barakarskih naselij, da bodo dosegala mestne in nacionalne standarde.
<P>
Komisija se je v zvezo Cities Alliance vključila leta 2007. Ta pobuda se osredotoča na revna mesta in revne ljudi, ki živijo v njih. Končni cilj je spodbuditi trajnostni razvoj mestnega okolja. Komisija z zvezo Alliance spodbuja vključujoč in sodelovalen pristop k razvoju mestnega okolja ter svoje cilje za izboljšanje barakarskih naselij.
<P>
Leta 2007 je Komisija odobrila, da se namenijo 4 milijoni EUR iz devetega evropskega razvojnega sklada za podporo regionalnega programa za modernizacijo barakarskih naselij. Ta program je namenjen izboljšanju dialoga, spodbujanju regionalnih, nacionalnih in lokalnih izmenjav in izmenjavanju izkušenj o političnih ukrepih za izboljšanje barakarskih naselij. Ta program zagotavlja finančno podporo za regionalne načrte za izboljšanje barakarskih naselij, študije izvedljivosti in krepitev obstoječih zmogljivosti in sredstev.
<P>
Komisija si zlasti dejavno prizadeva za izboljšanje pogojev za prebivalce barakarskih naselij, predvsem glede zagotavljanja vode in sanitarij. Sestavni del naše sektorske politike je izboljšanje dostopa do vode in sanitarij v mestnih in polmestnih območjih. V primeru revnih mestnih predelov je posebni poudarek na izboljšanju uspešnosti tistih, ki delujejo, in zagotavljanju decentraliziranih in občinskih služb.
<P>
V Afriki, kjer večina javnih in občinskih služb deluje slabo, je treba splošno organizacijo in finančno upravljanje v tem sektorju prenoviti, da se izboljša raven oskrbe, zlasti če naj to področje privlači vlagatelje. Te javne službe se morajo okrepiti, zlasti v zvezi z določanjem tarif, zbiranjem plačil in vidiki delovanja, povezanimi z vzdrževanjem sistema.
<P>
Kot veste, smo tudi ustanovili vodne zmogljivosti, ki se financirajo iz devetega evropskega razvojnega sklada in ki revnim ter najbolj ranljivim državljanom iz mestnih in polmestnih območij zagotavlja dostop do vode in sanitarij. Dvakrat se je pozvalo k predlogom za zagotavljanje dostopa do vode in sanitarij za najrevnejše in najbolj ranljive. Okrog 175 projektov se je izvedlo na podlagi dodelitve sredstev Komisije v višini 416 milijonov EUR za vse zadevne regije držav AKP. Med temi je bilo 38 projektov za ukrepe v mestnih območjih in 29 za ukrepe v polmestnih območjih.
<P>
Voda je najpomembnejša v večini teh projektov, pri čemer vodno zmogljivost podpirajo službe za odvajanje vode in sanitarije. Skupaj se je v vodno zmogljivost za mestna in polmestna območja vložilo že 191,7 milijonov EUR. Zaradi obubožanosti velikega števila upravičencev, ki živijo v barakarskih naseljih in najrevnejših predelih zadevnih območij, večina projektov, če ne kar vsi, zagotavlja neko obliko koristi za revne, tako da so tarifne prilagoditve vključene kot del paketa.
<P>
Ko se bližam koncu tega dolgega govora, ki se mi je omogočil, naj dodam, da sem se srečal z izvršno direktorico programa UN-Habitat, s katero sva se dolgo pogovarjala. To srečanje sem izkoristil predvsem za zagotovitev njene podpore v pripravah dnevov razvoja, ki bodo potekali proti koncu naslednjega leta. Osrednja tema bodo lokalne sile in decentralizacija, kar je ena od glavnih tem, medtem ko je druga mediji in razvoj, zato sem jo povabil, da se nam pridruži pri pripravi te teme, ker predstavlja vprašanje izjemnega zgoščevanja v mestnih središčih in glavnih mestih resnično težavo za razvoj.
<P>
V zvezi s tem, in o tem sem zlasti želel govoriti, obstaja tudi resna težava z načrtovanjem uporabe zemljišča v državah v razvoju, kar mora biti nova osrednja tema za našo razvojno politiko. Za to si močno prizadevamo in verjetno bom o tej temi, in sicer načrtovanju uporabe zemljišča v državah v razvoju, kmalu podal izjavo, ker gre za resnično pomembno vprašanje. Poglejmo primer mesta Kinšasa, v katerem živi več kot šest milijonov ljudi. Zdaj je popolnoma jasno, da se v Kinšasi ne da več nadzorovati varnosti, zagotavljanja storitev, sanitarnih projektov in tako naprej.
<P>
Torej se dobro zavedamo pomena vprašanja, ki ga je postavil poslanec.
<SPEAKER ID="314" NAME="Predsednica">
Najprej se zahvaljujem komisarju in naj pripomnim, da njegov odgovor, čeprav je bil dolg, ni najdaljši, kar sem jih prejela v času za vprašanja, vendar je spodbudil več zahtev za dodatna vprašanja. Skupaj bom združila po tri vprašanja kolegov, ki so prvi zaprosili za besedo, to so gospa McGuinness, gospod Mitchell, ki je postavil prvotno vprašanje, in gospa Budreikaitė.
<SPEAKER ID="315" NAME="Gay Mitchell" AFFILIATION="PPE-DE">
Gospa predsednica, z vsem spoštovanjem do gospe McGuinness, menim, da je nenavadno, da nekdo postavi vprašanje in mora čakati na nekoga drugega.
<SPEAKER ID="316" NAME="Predsednica">
Žal mi je. Začeli smo pozno, zato bi lahko pričakovali, da boste tu bolj zgodaj.
<SPEAKER ID="317" NAME="Gay Mitchell" AFFILIATION="PPE-DE">
Gospa predsednica, začeli ste pozno in nato ste preskočili vprašanja. Nato ste dopustili sedemminutni odgovor, zdaj pa ste dali besedo nekomu drugemu, preden lahko spregovori oseba, ki je prvotno zastavila vprašanje. To je absurden postopek, ki mu nasprotujem.
<SPEAKER ID="318" NAME="Predsednica">
Zelo mi je žal, če poslanci niso prisotni v sejni dvorani, moramo preskočiti njihova vprašanja. Nadaljevali bomo po vrstnem redu, ki sem ga predlagala.
<SPEAKER ID="319" NAME="Mairead McGuinness" AFFILIATION="PPE-DE">
Gospa predsednica, opravičujem se vam za težave. Postavila sem vprašanje za gospoda Mitchella, ker sem vedela, da je na poti sem.
<P>
Komisar, ne vem, če sem v vašem dolgem odgovoru slišala, da bi uporabili besede "podeželski", "kmetijstvo" ali "potreba po naložbah", ker je težava revnih mestnih stanovanjskih naselij v tem, da se 900 milijonov ljudi seli vanje, da bi našli boljše življenje, ker nimajo na podeželju na voljo nič boljšega. Mislim, da morate obravnavati vprašanje naložb v kmetijstvo in razvoj podeželja v svetu v razvoju, da ne bomo ustvarili še večjih revnih mestnih stanovanjskih naselij.
<SPEAKER ID="320" NAME="Louis Michel" LANGUAGE="FR">
Verjetno imate prav, vendar sem priložnost za obravnavo vprašanja kmetijskega razvoja dobil šele pred kratkim.
<P>
Zavedate se dejstva, da deseti evropski razvojni sklad namenja večji poudarek podeželskemu razvoju in naložbam v kmetijstvo kot deveti evropski razvojni sklad, na primer, v katerem je proračun, namenjen projektom za podeželski razvoj in kmetijstvo znašal 9 % vseh dodeljenih sredstev, če se prav spomnim.
<P>
V desetem evropskem razvojnem skladu ta delež znaša nekaj več kot 12 %. Delež v višini 666 milijonov EUR iz devetega evropskega razvojnega sklada se je tako povečal na 1,1 milijardo EUR v desetem skladu. Ni treba poudarjati, da spodbujamo takšen napredek in strinjam se z vašo izjavo, da je to eden od najboljših odzivov na zadevno težavo, enako velja tudi za načrtovanje uporabe zemljišča.
<P>
Jasno je, da je razvijanje kmetijstva učinkovit način za zmanjšanje preobremenjenosti v mestnih središčih, omogočanje možnosti boljšega življenja za revne, ki zdaj prebivajo v mestnih središčih, poleg tega se jih bo spodbudilo k vrnitvi na podeželje. Potrebujemo tudi infrastrukture, ki zagotavljajo boljši dostop do socialnih in sanitarnih storitev ter njihovo medsebojno povezanost in izboljšanje.
<P>
Zato si prizadevamo v zvezi z vsemi temi vprašanji in strinjam se z vašim mnenjem, čeprav se nisem dotaknil točno tistega vprašanja. Lahko bi se predlagale druge rešitve, vendar imate popolnoma prav in zagotavljam vam, da bomo to zadevo uvrstili visoko na našem seznamu prednostnih nalog.
<P>
V okviru evropskih dnevov razvoja je to vprašanje nekoliko podrobneje obravnaval Kofi Annan, ki je ustanovil fundacijo za pomoč kmetijskim regijam in razvoj kmetijstva.
<SPEAKER ID="321" NAME="Gay Mitchell" AFFILIATION="PPE-DE">
Gospa predsednica, lahko vprašam komisarja, ali ve, da je 11. cilj razvojnih ciljev novega tisočletja, da se do leta 2020 znatno izboljšajo življenja 100 milijonov ljudi, ki živijo v revnih mestnih stanovanjskih naseljih? Dejansko obstaja približno 900 milijonov ljudi, ki živijo v revnih mestnih stanovanjskih naseljih; tako je bilo vsaj navedeno v vprašanju, pri čemer menim, da komisar o tem ne dvomi.
<P>
Komisar bo sodeloval na skupščini EU-AKP v Ruandi pozneje ta mesec. Ali bo lahko tamkajšnji skupščini navedel osnovne kazalce o natančni statistiki, kako doseči ta cilj, oziroma kdaj bo lahko to storil? Povedali ste, da se boste vrnili z načrtom ter da se boste vrnili s poročilom, ampak ali nam bo poročilo dalo natančna navodila, kako doseči cilj izselitve 100 milijonov ljudi iz revnih mestnih stanovanjskih naselij?
<SPEAKER ID="322" NAME="Louis Michel">
komisar. - (FR) Statistika bo na voljo, vendar so to nacionalne številke, ko jo dobimo in ko bodo sistemi zbiranja podatkov zanesljivi. Sicer pa trenutno ne morem zagotoviti, da bomo imeli celoten sklop statističnih podatkov o tej zadevi, zlasti ker so med opredelitvami v posameznih državah velikanske razlike. Zato to vprašanje obravnavamo.
<P>
Običajno, ko ocenjujemo in ko predložim našo oceno, že imamo, vsaj upam, določeno število elementov, ki nam omogočijo, da vam posredujemo nekaj podatkov, ki ste jih zahtevali. Vendar vam danes morem obljubiti, da bomo v tem primeru imeli zanesljive in natančne številke. To je eden od dejavnikov, ki jih trenutno obravnavamo.
<P>
S težavo smo se že prebili skozi podatke drugih mednarodnih organizacij. Pridobljeni podatki so običajno daleč od popolnih in so pogosto vprašljivi, ker že naše zasnove in metode, ki jih uporabljamo za opredeljevanje teh statističnih podatkov, niso vedno zanesljive.
<SPEAKER ID="323" NAME="DanutBudreikait" AFFILIATION="ALDE">
(LT) Ljudje so zapustili vasi in odšli v mesta, da bi našli zaposlitev. Kakšni ukrepi se bodo sprejeli, kateri projekti se bodo izvedli v teh državah, da se zagotoviti podpora, ki ne bo namenjena le za kmetijska območja, le za podeželje, pri čemer se bodo ustvarila nova delovna mesta tudi v drugih regijah? Izvedel sem na primer, da se v Mozambiku le 5 % pomoči namenja za razvoj infrastrukture in delovnih mest. Ali menite, da je to dovolj?
<SPEAKER ID="324" NAME="Louis Michel">
komisar. - (FR) Prvič, akcijski programi se praviloma financirajo iz razvojnih programov, ne s humanitarno pomočjo. Torej niso programi humanitarne pomoči. V nekaterih regijah financiramo zaposlitveno intenzivne delovne programe, zlasti v pokonfliktnih državah, kot so Ruanda, Burundi in Demokratična republika Kongo. Finančna sredstva zagotavljamo za celo vrsto delovno intenzivnih programov, vključno z gradnjo cest in njihovim posodabljanjem, manjšimi projekti za vzdrževanje in tako naprej, ki bodo ljudem zagotovili zaposlitev. To je začetek.
<P>
Drugič, izkoristil bom vaše vprašanje, da ponovno poudarim, kar vam bo morda všeč ali pa ne, morda boste imeli o tem mnenje ali ne, vendar ker je to odprta razprava, bom vseeno povedal, in sicer Komisija si s sklepanjem sporazumov o gospodarskem partnerstvu, ki jih trenutno poskušamo doseči z različnimi regijami v državah v razvoju, prizadeva predvsem sprožiti določen dinamični proces in razviti zasebni sektor, ki bo lahko podpiral zaposlovanje, ustvarjal bogastvo in blaginjo, ter zlasti zagotoviti, da bodo države v razvoju sčasoma sposobne odpreti svoje trge, da bodo lahko izkoristile najbolj pozitivne učinke globalizacije, pri čemer se še predobro zavedam, da vsi učinki globalizacije niso pozitivni.
<P>
Poleg tega vedno s presenečenjem ugotavljam, da je tudi v tem parlamentu veliko tistih, ki nasprotujejo podpisu sporazumov o gospodarskem partnerstvu. Ko se boste zavedli, da je 1-odstotno povečanje trgovine v Afriki enako dvainpolkratnemu celotnemu znesku javne pomoči, namenjene razvoju na tej celini, takrat boste tudi razumeli, da v najrevnejših državah ne bo trajnostnega razvoja, dokler njihovo gospodarstvo ne bo uspešnejše. V odgovoru na vaše vprašanje vem lahko zagotovim, da smo sprejeli ukrepe za hitro odzivanje, vključno z ukrepi za pokonfliktna obdobja, ter da jih poskušamo izvesti. Dejansko financiramo programe zaposlovanja in delovno intenzivne projekte. To so takojšnji odzivi. To so izredne razmere.
<P>
Razen tega so politike pomoči za trgovino edine, ki lahko postopno ustvarijo zaposlitve, ki bodo tudi trajne. Nobene druge čudežne rešitve ni. Nerealno je predlagati, naj na primer financiramo programe za ustvarjanje delovnih mest, kar se je dejansko že predlagalo. V nekaterih državah je 60 % ali 70 % prebivalcev starih manj kot 25 let. Nemogoče je ustvariti delovna mesta na področju javnih del za tako veliko množico ljudi. Na to težavo se je treba odzvati le z ukrepi na področju gospodarstva.
<P>
To vprašanje ima dva vidika. Prvi vidik je kmetijstvo, ki je pomemben element, ker omogoča trajno zaposlovanje in zagotavlja hrano za celotno družino. Morda je res, da smo v zadnjih letih premalo vlagali v kmetijski sektor.
<P>
Drugi element je seveda gospodarstvo. Bistveno je, da se ustanovijo in uskladijo celostni regionalni trgi, kar bo lokalnim prebivalcem omogočilo, da bodo lahko izkoristili prednosti globalizacije in gospodarske rasti.
<SPEAKER ID="325" NAME="Claude Moraes" AFFILIATION="PSE">
Gospa predsednica, razumem nezadovoljstvo gospoda Mitchella, ki je enako nezadovoljstvu številnih poslancev - da se čas za vprašanja Komisije vsak mesec skrajša in začne pozno. Imel sem vprašanje o Darfurju in zanima me, glede na to da se je čas za vprašanja začel pozno, ob 18.15, ali je bilo pet vprašanj zastavljenih v 10 minutah, ker sem prišel v sejno sobo malo po 18.20.
<P>
Če je to res, ali je pravično, da poslanci ustvarijo razmere, v katerih poslanci tekajo naokoli, pripravljajo zasedanja in poskušajo predvideti, kdaj bodo njihova vprašanja zastavljena? Ali je mogoče kaj storiti v zvezi s tem, zlasti s poznim začetkom časa za vprašanja Komisije, ki se v Strasbourgu skoraj vsak mesec začne pozno?
<SPEAKER ID="326" NAME="Predsednica">
Hvala vam za komentarje, gospod Moraes. S kolegoma podpredsednikoma, ki sta odgovorna za čas za vprašanja, smo vedno odprti za iskanje načinov, kako lahko to izboljšamo in bolje izvajamo, zato sem tudi pozvala poslance, naj se presedejo v ospredje.
<P>
Glede današnjega časovnega razporeda lahko v zvezi z vašim stališčem in stališčem gospoda Mitchella žal povem le to, gospod Staes je bil prisoten v dvorani in je predstavil svoje vprašanje, čeprav je bilo njegovo vprašanje na vrsti za vašim. Žal mi je, vendar lahko rečem le, da spremljajte zaslone. Tu ne moremo posedati in početi nič, zato moramo nadaljevati z naslednjim vprašanjem in zadevo obravnavati, kot najbolje znamo.
<P>
Zadeva: Izboljšanje varnosti v cestnem prometu v državah v razvoju
<P>
Ali lahko Komisija opiše ukrepe, ki jih trenutno izvaja za zagotovitev, da se v državah v razvoju varnost v cestnem prometu povečuje in izboljšuje, ter poda svoje mnenje o uspešnosti ukrepov, ki so bili vpeljani do danes?
<SPEAKER ID="328" NAME="Louis Michel">
komisar. - (FR) Ena od prednostnih nalog Komisije na področju sodelovanja pri razvoju transportnega sektorja je pomoč vladam držav v razvoju in izboljšanje varnosti prevoza, kar vključuje varnost v cestnem prometu. To se izraža v politiki Komisije. Potreba po politikah, namenjenih spodbujanju varnosti prevoza, je ključni vidik našega sedanjega sektorskega dialoga s partnerskimi vladami, pri čemer notranje direktive zdaj priporočajo, da se nekateri varnostni ukrepi vključijo v pripravo cestnih projektov, ki jih financira Komisija.
<P>
Ocena intervencij Komisije v transportnem sektorju držav v razvoju, ki je bila končana leta 2004, ugotavlja, da večina cestnih projektov ni upoštevala vidikov varnosti. Naj navedem nekaj konkretnih primerov; večina cestnih projektov je vključevala cestne znake in oznake ter določene hitrostne omejitve, veliko projektov pa je predlagalo razširitev bankin, da se omogoči varen prehod nemotoriziranih vozil in pešcev.
<P>
V nekaterih državah je Komisija financirala tudi ukrepe, namenjene zlasti varnosti v cestnem prometu, kot sta priprava osnutka cestnoprometnega zakonika in opremljanje centrov za preskušanje vozil, zlasti v Albaniji, ter uvedba predpisov za preskušanje varnosti vozil v Maliju. Projekt, ki se zdaj izvaja v Kamerunu, prispeva k financiranju različnih gradbenih načrtov, vključno z namestitvijo odbojnih ograj za povečanje varnosti na glavni cesti Douala-Yaoundé, in kampanje ozaveščanja o varnosti v cestnem prometu.
<P>
Zagotovo lahko storimo več. Napredek je odvisen zlasti od zavezanosti, ki jo izraža partnerska vlada pri poudarjanju vprašanj v zvezi z varnostjo v cestnem prometu, zbiranju in analiziranju podatkov o nesrečah, uvedbi pravil in uredb, določanju standardov ter ustanavljanjem in krepitvijo organizacij, pristojnih za splošno izvajanje politike varnosti v cestnem prometu.
<SPEAKER ID="329" NAME="Jim Higgins" AFFILIATION="PPE-DE">
Gospa predsednica, kot komisar že ve, evropski svet za varnost v prometu redno objavlja zelo koristna poročila v zvezi s statističnimi podatki o standardih v cestnem prometu in splošno uspešnostjo v različnih državah. Jasno kaže, da države vzhodne Evrope in žal tudi moja država, Irska, močno zaostajajo in so na dnu seznama. Ali se komisar strinja, da je velika težava, da nesreče, ki so opisane kot nesreče, sploh niso nesreče? Dejansko so posledica prevelike hitrosti, slabih standardov za ceste in v več primerih opitosti z alkoholom. Vemo, da bo v letu 2013 uvedeno skupno evropsko vozniško dovoljenje, zato sprašujem komisarja, ali obstaja kakšna možnost, da se to skupno evropsko vozniško dovoljenje postavi v ospredje in sprejme hitreje. Drugič, ali se komisar strinja s predlogom, da voznik, ki gre iz ene države članice v drugo državo članico in ima veljavno vozniško dovoljenje, opravi teoretični preskus poznavanja cestnih pravil, prometnih znakov in različnih drugih elementov, ki veljajo v državi, v kateri prebiva?
<SPEAKER ID="330" NAME="Louis Michel">
komisar. - (FR) Nisem prepričan, ali je bilo vprašanje namenjeno meni. Ali se sklicujete na razvoj ali je to splošnejše vprašanje, saj mislim, da ni bilo zastavljeno meni kot komisarju za razvoj?
<P>
Mislil sem, da sem na vprašanje gospoda Higginsa že odgovoril, vendar je jasno, zlasti v okviru projektov cestne infrastrukture, ki jih financiramo, da so ponavadi vključeni pogoji vzdrževanja in drugi pogoji. Financirali smo na primer cestnoprometni zakonik in ni treba reči, da je lahko to, kar delamo v Evropi, vir navdiha za nekatere države, o katerih razpravljamo.
<P>
V zvezi z vprašanjem, ki je bilo bolj neposredno zastavljeno meni, menim, da lahko odgovorim nanj, vendar to, če želite, z veseljem prepustim svojemu kolegu gospodu Barrotu.
<P>
To bom tudi naredil: to vprašanje bom prepustil svojemu kolegu.
<SPEAKER ID="331" NAME="Robert Evans" AFFILIATION="PSE">
Tako kot komisar, sem tudi jaz razumel to vprašanje kot vprašanje, ki zadeva varnost v cestnem prometu v državah v razvoju, ne v državah članicah EU.
<P>
Ali je komisar kdaj potoval po cestah v Južni Aziji, kjer bi lahko njegovo sklicevanje na cestnoprometni zakonik v številnih primerih, z vsem spoštovanjem, obravnavali kot smešno, ker promet poteka zelo hitro na obeh straneh cestišča in v obe smeri hkrati, kar seveda vodi v prometne nesreče, kar je povsem normalno, če se hkrati na istem pasu vozijo tovornjaki in ljudje v rikšah? Ali je Komisar v pogovorih z državami Južne Azije predlagal, da jim lahko Evropska unija - z nasveti, ki jih lahko da gospod Higgins iz Republike Irske in drugih držav - pomaga pri izboljšanju varnosti v cestnem prometu, morda z izboljšanjem upoštevanja cestnoprometnega zakonika, ki ne obstaja, ter s tem prispeva k zmanjšanju smrtnosti na cestah?
<SPEAKER ID="332" NAME="Louis Michel">
komisar. - (FR) Ne nasprotujem temu, da Evropska unija prispeva in zagotavlja pomoč. Kot primer sem navedel zadevo, ki ste jo omenili, in sicer cestnoprometni zakonik. Jasno je, da je to lahko del projekta, ki ga lahko financira Komisija, na primer v okviru dobrega upravljanja, krepitve pravne države in združevanja zmogljivosti državnih oblasti. To je del naših dejavnosti. V zvezi s cestami je res, da na nekaterih lokacijah, zlasti če vemo, da je tam veliko pešcev, poskušamo posodobiti bankine in vključiti preprečevanje nesreč v svoje projekte na področju varnosti v cestnem prometu.
<P>
Z globalnega vidika in kot del političnega dialoga vključujemo vsa ta vprašanja, vendar mora sporočilo, ki ga včasih posredujemo svojim partnerjem, navesti, da morajo tudi oni obravnavati ta politična vprašanja. Ko slišim tovrstno vprašanje, se vedno sprašujem: "Ali nas bodo prosili, da vse naredimo namesto njih?". Ne smejo zahtevati, da storimo vse. Lahko spodbujamo in predlagamo, lahko zagotovimo financiranje in pomoč, vendar ne moremo izvajati upravljanja namesto tistih, katerih naloga je upravljanje. To je podobno pobiranju daril z božičnega drevesa. Ljudje pričakujejo, da bo lahko razvojno sodelovanje storilo vse.
<P>
Razumeti morate, da se moram v okviru razpoložljivih proračunskih sredstev osredotočiti na glavne prednostne naloge. Gospod Mitchell je upravičeno poudaril razvojne cilje tisočletja. Ti so glavna prednostna naloga. Pripravljeni smo pomagati in zagotoviti sredstva, vendar morajo države članice prositi za to. To je eden od pogojev. Med procesom dialoga včasih pozabimo to omeniti.
<P>
Gospod Bowis ni prisoten, vendar vam lahko povem, da poskušam pri izvajanju naših razvojnih politik povečati ozaveščenost naših partnerjev v zvezi s položajem invalidov. Težav, s katerimi se srečujejo invalidi, partnerske države ali partnerske vlade na splošno ne upoštevajo. Zato imamo več vzporednih pobud in politik, ki jih želimo predložiti in izvesti, vendar ne pozabimo, da lahko te projekte financiramo le, če se za to zavzema partnerska država ali ta vloži zahtevek.
<P>
Glede na to, da Evropska unija financira veliko število projektov gradnje cest in cestne infrastrukture, sta ta poseben vidik in zlasti vprašanje varnosti v cestnem prometu pogosto na dnevnem redu takih debat in razprav.
<SPEAKER ID="333" NAME="Justas Vincas Paleckis" AFFILIATION="PSE">
(LT) Statistični podatki kažejo, da izgube, do katerih je prišlo zaradi nesreč in njihovih posledic v državah EU, predstavljajo približno 2 % BDP v Evropski uniji, kar pomeni, da so izgube ogromne. Ali veljajo enaki podatki za tretji svet in države v razvoju? Ali je odstotek višji ali nižji? Očitno imajo v teh državah manj avtomobilov, zato je odstotek morda nižji. Medtem ko se popolnoma zavedam, da Komisija ne more storiti vsega za zadevne države, me zanima, ali se te države učijo iz izkušenj Evropske unije, v kateri se je v zadnjih petih letih zmanjšalo število nesreč za 50 odstotkov.
<SPEAKER ID="334" NAME="Louis Michel" LANGUAGE="FR">
Strinjam se z vami. Vendar enostavno nimam dovolj sredstev, da bi seštel število cestnih nesreč v državah v razvoju.
<P>
Zato moram upoštevati podatke, ki mi jih predložijo vlade. Jasno je, da se nesreče dogajajo, vendar manjša gostota prometa in manjše število vozil pomenita, da se na primer veliko več nesreč zgodi na delovnem mestu, na poljih itd. Jasno je, da se zelo veliko število nesreč zgodi na delovnem mestu.
<P>
V zvezi s cestnimi nesrečami lahko le upoštevam podatke, ki jih dobim od naših partnerskih držav, če jih sploh dobim. Če me prosite, da financiram statistične projekte, bom zelo nasprotoval, saj menim, da nimamo dovolj sredstev za izvajanje mikroupravljanja v imenu naših partnerjev.
<P>
Menim, da se moramo osredotočiti na širše upravljanje, če želimo biti učinkoviti, saj druga rešitev ne obstaja. Če začnemo z "mikroupravljanjem" vseh majhnih podrobnosti, bomo izgubili svojo politično usmeritev, saj se bomo ukvarjali z vsemi področji in ne bomo imeli dejanske strategije ali sistema, po katerem bi se ravnali, poleg tega pa ne bi obstajali skladnost in drugi pomembni elementi.
<P>
Vprašanja, ki ste mi jih zastavili, so očitno dobra in prav je, da se ta vprašanja zastavijo v okviru našega dialoga s partnerji. Vendar vas moram opozoriti, da stvari niso več tako jasne, ko usmerjamo interese in pozornost naših partnerjev k tem področjem. Zato sem pred vsaj dvema letoma obljubil gospodu Bowisu, ki slučajno ni prisoten, da bomo vključili kategorijo "invalidnih oseb" v naše politike o enakosti spolov in otrokovih pravicah, to obljubo pa bom držal, da bom sistematičen. Vendar vam lahko zagotovim, da to ni tako enostavno v praksi. Zadeve niso tako jasne, zato moramo vsakokrat poskušati ponovno. Popolnoma se strinjam z vsem, kar ste dejali, vendar ne moremo opravljati nalog za naše partnerske države, ki jih še niso pripravljene same izvajati.
<P>
Komisija si zato prizadeva za rešitev vseh teh pomembnih vprašanj, vendar ne moremo začeti izvajati mikroupravljanja na vseh področjih.
<P>
Zadeva: Dialog za spravo na Cipru
<P>
Kakšno je mnenje Komisije o seji, ki je potekala 5. septembra 2007 med predsednikom Republike Ciper, Tassosom Papadopoulosom, in voditeljem turške skupnosti na Cipru, Mehmetom Ali Talatom?
<P>
Ali ne meni, da bi bilo treba prizadevanje za dogovorjeno rešitev na skupni podlagi kvalitetno premakniti naprej, tako da se Nikozijo zaprosi, naj nadaljuje dialog na najvišji politični ravni (vsaj na ministrski ravni) na podlagi jasno opredeljenega časovnega razporeda, namesto da to vprašanje preda strokovnim odborom?
<P>
Kaj se je zgodilo s preostalim delom finančnih sredstev, ki naj bi bila namenjena za severni del otoka glede na to, da je bilo do zdaj razdeljenih le 10 % teh sredstev?
<SPEAKER ID="336" NAME="Olli Rehn">
komisar. - Komisija pozdravlja srečanje obeh voditeljev 5. septembra letos ter sporazum o potrebi po čim prejšnjem začetku postopka, ki bo omogočil celostno rešitev ciprskega problema. Naš cilj je začeti resna pogajanja o celostni rešitvi pod okriljem Združenih narodov brez nepotrebnega odlašanja. Sporazum z 8. julija 2006 med voditeljema obeh skupnosti na otoku bi moral pripraviti podlago za takšne pogovore kot sredstvo za olajšanje ponovnega začetka teh pogovorov za celostno rešitev.
<P>
Glede vprašanja finančne pomoči, ki se je porabila do konca septembra tega leta, je skupni znesek, namenjen v okviru programa pomoči za turško ciprsko skupnost znašal 24 milijonov EUR - to je 9 % skupnega zneska - razpisan pa je bil znesek 44 milijonov EUR. Velik del programa je namenjen naložbam v infrastrukturo, ki zahtevajo daljši čas za pripravo in za katere bo večina plačil poravnanih v zadnjem delu programskega obdobja, ki bo trajalo do decembra 2012.
<P>
Ne glede na izzive, ki jih predstavlja edinstven politični, diplomatski in pravni položaj, Komisija meni, da je izvajanje programa pomoči trenutno na pravi poti.
<SPEAKER ID="337" NAME="Marco Cappato" AFFILIATION="ALDE">
(IT) Gospa predsednica, gospe in gospodje, rad bi se zahvalil komisarju in poudaril, da mora Komisija pozvati strani, naj na ministrski ravni, tj. na najvišji ravni, sprožijo pogajanja, da se prepreči zastoj. Jasno je, da lahko volitve, načrtovane februarja v Nikoziji na grški strani, zdaj ovirajo pospešitev zadev, vendar je dobra ideja, da od zdaj naprej začnemo vlagati v povolilno obdobje.
<SPEAKER ID="338" NAME="Olli Rehn">
komisar. - Zahvaljujem se poslancu za ta predlog. Dejansko smo to poskušali doseči konec leta 2006 med finskim predsedovanjem Evropski uniji. Takrat je potekalo resno diplomatsko prizadevanje za odpravo blokade gospodarskih in trgovinskih odnosov na Cipru in okrog njega, ki je doseglo vrh na srečanjih v Helsinkih, ki pa niso dala končnih rezultatov.
<P>
Zato menim, da smo se iz tega naučili, da mora biti naš cilj celostna rešitev, pri tem pa potrebujemo Združene narode, da zagotovijo svoje storitve. Z našega vidika bi bilo dobro, da se to stori čim prej, najpozneje po zadnjih predsedniških volitvah, tako da bo leto 2008 leto resnih pogajanj in rezultatov glede celostne rešitve za ponovno združitev Cipra.
<SPEAKER ID="339" NAME="Reinhard Rack" AFFILIATION="PPE-DE">
(DE) Gospa predsednica, komisar, izvedeli smo, da je le majhen odstotek financiranja Unije na voljo za severni del Cipra. Katere obveznostmi mora izpolniti severni del Cipra? Ali se tu ne pojavljajo zamude? Za kolega poslanca imam še dodatno vprašanje. Terminologija, ki jo je uporabil, ni terminologija dveh skupnosti, ampak dveh ločenih držav, glede na to, da se sklicuje na ministrsko raven, predsednike in kolege. Ali to koristi razpravi?
<SPEAKER ID="340" NAME="Olli Rehn">
komisar. - Mislim, da je bilo to vprašanje delno namenjeno gospodu Cappatu. Jasno je, da se Evropska komisija ne sklicuje na nobeno obliko vlade, kar zadeva severni del Cipra, vendar na otoku, kot vemo, živita dve skupnosti. Imamo grško skupnost na Cipru in turško skupnost na Cipru. Voditelje obeh skupnosti spodbujamo, da nadaljujejo svoja prizadevanja za obnovo pogajanj za celostno rešitev pod okriljem Združenih narodov, ter pričakujemo, da bodo to storili.
<SPEAKER ID="341" NAME="Predsednica">
Preden preidemo k naslednjemu vprašanju, bi ponovno povabila in spodbudila poslance, da se presedete naprej, če sodelujete pri vprašanjih. Tako bo razprava bolj dinamična.
<P>
Zadeva: Uprava EU na Kosovu
<P>
Kako Komisija ocenjuje napredek pri vzpostavljanju uprave EU na Kosovu v naslednjem letu in kaj meni o verjetnosti, da bo vprašanje statusa pojasnjeno do 10. decembra 2007?
<SPEAKER ID="343" NAME="Olli Rehn">
komisar. - Evropska unija se pripravlja na prevzetje večje vloge na Kosovu po določitvi statusa. Ne glede na tekoča pogajanja o statusu potekajo pomembne priprave za prihodnji mednarodni civilni urad in misijo EVOP za pravno državo na Kosovu.
<P>
Komisija financira skupne ukrepe SZVP za ustanovitev skupin za načrtovanje na Kosovu. Te skupine so razvile načrte za prihodnje misije na podlagi Ahtisaarijevega načrta. Vendar bo končna oblika prihodnjih mednarodnih misij odvisna točnega rezultata pogajanj o statusu. Komisija je tesno sodelovala z dvema ekipama, da bi zagotovila skladno splošno prisotnost EU na Kosovu po določitvi statusa.
<P>
Prav tako želim izkoristiti to priložnost, da bi se zahvalil Evropskemu parlamentu za njegovo odlično sodelovanje pri olajševanju financiranja teh zelo pomembnih misij. Komisija v celoti podpira delo mednarodne trojke, ki trenutno vodi pogajanja; za dejavnosti trojke je tudi postavljen rok 10. december, ki ga je septembra v New Yorku potrdila tudi kontaktna ministrska skupina. Na tej točki je še prezgodaj za ugibanja, kdaj točno bo rešeno vprašanje statusa Kosova, vendar je jasno da podaljševanje agonije ne bo koristilo nikomur. Pripravljeni smo pregledati in preskusiti vsako možnost in še več, da bi na pogajanjih dosegli rešitev, ki bo koristila obema stranema. Obe vpleteni strani in seveda naše partnerje v mednarodni skupnosti prosimo, da storijo isto, seveda pa se tudi sami pripravljamo na dobre ali slabe scenarije v zvezi s statusom Kosova.
<SPEAKER ID="344" NAME="Bernd Posselt" AFFILIATION="PPE-DE">
(DE) Komisar, najlepša hvala za vaš dober odgovor. Želel bi poudariti dve točki. Prvič, kot veste, je ta parlament s 75-odstotno večino glasoval za mednarodno nadzorovano neodvisnost Kosova na podlagi Ahtisaarijevega načrta. Glasovali smo proti načrtom za razdelitev Kosova in proti ponovni vladi Beograda. Zanima me, ali Komisija podpira to stališče.
<P>
Drugič, tako kot vi sem bil tudi jaz prejšnji teden v Beogradu in kot ste rekli, dlje kot traja postopek odločanja, bolj destabilizirane bodo razmere v Srbiji. Tudi Srbija potrebuje hitro odločitev, da lahko nadaljuje svoj pot k prihodnosti v Evropi.
<SPEAKER ID="345" NAME="Olli Rehn">
komisar. - Resnično je, kot je povedal gospod Posselt, Srbija ključna država, kar je razlog, da smo prejšnji teden sklenili stabilizacijski in pridružitveni sporazum z namestnikom predsednika vlade Đelićem, v prisotnosti predsednika Tadića. To je prvi konkreten korak Srbije k Evropski uniji. Če bo Srbija v celoti sodelovala z mednarodnim kazenskim sodiščem za nekdanjo Jugoslavijo, lahko mi in države članice podpišemo sporazum, ki bo nato pomenil prehod za Srbijo za pridobitev statusa države kandidatke.
<P>
Zato smo pripravljeni, da naredimo, ko bo Srbija pripravljena, korak naprej, ker bo to resnično pomagalo Srbiji, da pusti nacionalistično preteklost za sabo in sprejme svojo evropsko prihodnost.
<SPEAKER ID="346" NAME="Hubert Pirker" AFFILIATION="PPE-DE">
(DE) Komisar, vsi upamo, da bo vprašanje o statusu dejansko rešeno 10. decembra. Vendar se zastavlja naslednje vprašanje: kaj če vprašanja ne bomo rešili? Kakšno je po vašem mnenju tveganje za celotno območje? Ali obstaja način za rešitev razmer ali nadomestne strategije, če 10. decembra dejansko ne bomo sklenili dogovora?
<SPEAKER ID="347" NAME="Olli Rehn">
komisar. - Resnično si zelo resno in zelo težko prizadevamo, da bi olajšali poravnavo, doseženo s pogajanji. Podpiramo ambasadorja Wolfganga Ischingerja, ki je kot predstavnik Evropske unije zadolžen za usmerjanje dela trojke. Menim, da je pomembno, da se v naših mislih in izjavah za javnost osredotočimo na pomoč pri delu trojke ter spodbujamo obe strani, da izkoristita priložnost za uporabo te zadnje priložnosti, tega dodatnega časa, da dosežemo konkretne rezultate pri pogajanjih.
<P>
Kot vsaka odgovorna inštitucija, morajo biti Evropska unija in njene države članice, Komisija in Parlament pripravljeni na različne poteke dogodkov, vendar zdaj ne želim ugibati o neuspehu. Zdaj se osredotočimo na pogajanja, hkrati, kot sem povedal med pripravo na misiji, na misijo Komisije in misijo EVOP Sveta, da bomo od sprejetju odločitve glede statusa Kosova pripravljeni, da sprejmemo svojo vlogo in opravimo svoje obveznosti.
<P>
Zadeva: Pristopna pogajanja s Hrvaško
<P>
Junija 2004 je Hrvaška končno prejela status uradne kandidatke za članstvo s strani EU. Oktobra 2005 so se začela uradna pristopna pogajanja, v okviru katerih se je do zdaj razpravljalo o prvih 12 poglavjih. Hrvaška si želi zaključiti pogajanja do leta 2008/2009. Zaradi tega pozitivnega razvoja dogodkov na Hrvaškem na področju tržnega gospodarstva, pravne države, demokracije in človekovih pravic se to zdi povsem izvedljiv rok. Vendar ostaja negotovo, ali se bo lahko EU držala tega roka zaradi ugovorov, da nadaljnja širitev EU ni mogoča brez ustavne reforme EU.
<P>
Kakšen je po ocenah Komisije status pogajanj o pristopu? Kakšno podporo daje Komisija (ali jo načrtuje) za zagotovitev, da se lahko Hrvaška čim prej pridruži EU?
<SPEAKER ID="349" NAME="Olli Rehn">
komisar. - Pristopna pogajanja s Hrvaško trenutno potekajo počasi. Kot lahko veste, so se pogovori začeli 3. oktobra 2005 ali, če sem natančen, 4. oktobra, ker je bilo pozno ponoči ali zgodaj zjutraj, odvisno od opredelitve v Luksemburgu. Postopek preverjanja je bil zaključen eno leto pozneje, oktobra 2006, vseh 33 poročil o preverjanju je bilo predloženih Svetu.
<P>
Zdaj potekajo pogajanja o 14 poglavjih od 35, pogajanja o dveh poglavjih pa so zaključena. Postopno se pomikamo naprej. Poleg tega bi rad dodal, da smo se pri 10 poglavjih dogovorili o začetnih merilih uspešnosti - če smo bolj natančni, se je o njih dogovoril Svet - o katerih je bila Hrvaška obveščena. Zdaj razmišljamo le o začetnih merilih uspešnosti za pravosodje, svoboščine in varnost. Vendar upamo, da nam bo delo, ki ga Hrvaška izvaja za izpolnitev začetnih meril uspešnosti, omogočilo, da priporočimo začetek pogajanj o dodatnem enem ali dveh poglavjih v bližnji prihodnosti.
<P>
Za zaključek, v smislu naslednjih korakov je najpomembneje, da se doseže več napredka pri najtežjih poglavjih. To večinoma zadeva tista poglavja, za katera so bila določena začetna merila uspešnosti. Končno, hitrost napredovanja Hrvaške proti Evropski uniji bo določena z njeno sposobnostjo, da izpolni vse potrebne pogoje na podlagi njenih lastnih zaslug.
<SPEAKER ID="350" NAME="Michl Ebner" AFFILIATION="PPE-DE">
(IT) Gospa predsednica, gospe in gospodje, hvaležen sem Komisarju za predloženo pojasnitev. Po mojem mnenju je dosežen napredek zagotovo zadovoljiv, vendar je mogoče storiti še več. Po mojem mnenju kot članu skupnega parlamentarnega odbora EU-Hrvaška so Hrvati tisti, ki si prizadevajo, vendar od Evropske komisije ne dobijo pozitivnega odziva. Zato pozivam Komisijo, naj podvoji svoja prizadevanja v korist Hrvaški, da bo lahko leta 2009 vstopila v EU.
<SPEAKER ID="351" NAME="Olli Rehn">
komisar. - Strinjam se, da mora Hrvaška najprej sprejeti nove ukrepe.
<P>
Da prikažem izzive: tehnična pogajanja tvorijo nadstrukturo pogajanj o pravnem redu Skupnosti, medtem ko reforme na terenu tvorijo podstrukturo - temelj - pogajanj. Na številnih področjih, za Hrvaško ali za Turčijo ali za katero koli prihodnjo državo članico, je jasno, da moramo za izpolnitev nekaterih začetnih meril uspešnosti za tehnična pogajanja najprej napredovati pri reformah na terenu.
<P>
Konkreten primer, ki ga imam v mislih, sta ladjedelništvo in jeklarstvo. Začetek pogajanj o konkurenčni politiki in državni pomoči, ki je eno od osrednjih poglavij zakonodaje EU, lahko priporočimo, ko bomo ugotovili, da je Hrvaška začela prepričljivo izvajati strukturne reforme v sektorjih ladjedelništva in jeklarstva ter je dosegla dobre rezultate.
<P>
Zato je predvsem v rokah hrvaške vlade in Parlamenta, da napredujeta pri teh reformah in s tem olajšata napredovanje tehničnih pogajanj.
<SPEAKER ID="352" NAME="Reinhard Rack" AFFILIATION="PPE-DE">
(DE) Zelo verjetno je, da se bo 21. decembra schengenska meja Italije in Avstrije razširila na še eno državo, Slovenijo. Ali je to povezano z odprtjem poglavja o skupnem območju svobode, varnosti in pravice pri pristopnih pogajanjih? Ali je res razumno, da se vzpostavljajo velike nove zunanje meje, ki jih bo treba le nekaj let pozneje razpustiti?
<SPEAKER ID="353" NAME="Olli Rehn">
komisar. - Menim, da je vaše vprašanje, če uporabimo razum, kar kot komisar lahko počnem, zelo smiselno. Hkrati je Slovenija po precejšnjih prizadevanjih dosegla položaj, v katerem bo del schengenskega prostora za prosto gibanje ljudi, dejstvo je tudi, da je Slovenija članica Evropske unije. Hrvaška bo v nekaj letih postala članica Evropske unije, v času, dokler se Hrvaška ne bo pridružila schengenskemu prostoru kot članica Evropske unije, pa bomo uveljavljali ureditev, ki jo je omenil poslanec.
<P>
Vendar bomo v srednje- ali dolgoročnem obdobju dosegli položaj, ko bodo vse države zahodnega Balkana članice Evropske unije in nekega dne tudi del schengenskega prostora za prosto gibanje ljudi. To je v dolgoročnem smislu zelo pomembno za evropeizacijo civilne družbe na zahodnem Balkanu.
<SPEAKER ID="354" NAME="Bernd Posselt" AFFILIATION="PPE-DE">
(DE) Komisar, menim, da vlada Sanaderja in glavni pogajalec gospod Drobnjak opravljata prvovrstno delo, vendar po mojem mnenju obstajata dve težavi. Prvič, s slovaške strani slišim, da ima Hrvaška zagotovljene posebne pogoje, ki jih Slovaška nima.
<P>
Naslednje vprašanje je: kakšne so razmere v zvezi z lastnimi zmogljivostmi Komisije za obravnavanje tega dosjeja? Slišal sem, da veliko zadev ostaja nerešenih, ker zmogljivosti ne zadostujejo za obravnavanje dosjeja Hrvaške. Ali je to res?
<SPEAKER ID="355" NAME="Olli Rehn">
komisar. - Gospa predsednica, menim, da je prišlo do nerazumevanja pri razlagi, ker ne verjamem, da bi poslanec izjavil, da ima Komisija težave pri ustrezni obravnavi tega dosjeja.
<P>
Obravnavamo ga z vso pravilnostjo in odločnostjo, ki sta potrebni. Kot sem povedal prej, s Hrvaško dejansko dosegamo dober napredek in sicer zaradi zaslug Hrvaške.
<P>
Če sta bili omenjeni vprašanji meje ter ekološke in ribiške cone, ki se nanašata na dvostranske odnose med Hrvaško in Slovenijo, gre tu predvsem za dvostransko vprašanje. Hrvaško in Slovenijo spodbujamo, da rešita te dolgotrajne težave.
<P>
Upam, da bosta najpozneje takoj po parlamentarnih volitvah na Hrvaškem obe državi pospešili svoja prizadevanja in okrepili delo, da bosta izkoristili to priložnost ter poskušali rešiti odprta vprašanja, kot je vprašanje meje.
<P>
Zadeva: Življenjski pogoji in izobraževanje nezakonito priseljenih otrok
<P>
Med nezakonitimi priseljenci v Evropi so tudi številni mladoletniki, katerih stalno prebivališče in izobraževanje na evropskem ozemlju v prihodnosti sta vprašljiva ter ne temeljita na skupnih standardih.
<P>
Ali je v okviru prihodnje strategije za pravice otrok mogoče začrtati skupno evropsko politiko za zagotovitev dostojnih življenjskih pogojev in izobraževanja za mladoletnike, ki so nezakonito prišli v EU, in sicer na podlagi združljivosti z mednarodnimi obveznostmi držav članic?
<SPEAKER ID="357" NAME="Franco Frattini">
podpredsednik Komisije. - Dejstvo je, da otroci, ker je njihovo bivanje nezakonito, pogosto nimajo možnosti obiskovanja šole ter so zaradi tega že na začetku oropani možnosti za boljše življenje.
<P>
Kot je navedeno v našem sporočilu o evropski strategiji za pravice otrok, je podlaga v pogodbah potrebna za ukrepanje na določenem področju politike za varstvo pravic otrok, na področju priseljevanja pa take posebne podlage ni.
<P>
Vendar, kar zadeva vsebino, že obstaja skupen standard - vsaj minimalen standard - ker vse države članice zavezuje mednarodna konvencija o človekovih pravicah. Zlasti v skladu z Evropsko konvencijo o človekovih pravicah morajo države članice odobriti nekatere pravice ne glede na priseljenski status osebe, kot so nujna zdravniška oskrba ali osnovna sredstva za bivanje.
<P>
Kar zadeva konvencijo o pravicah otrok, je treba opozoriti, da poleg posebnih določb predvideva obveznost za države članice, da vedno upoštevajo najboljše interese otroka.
<P>
Na ravni Skupnosti predlog Komisije za direktivo o vračanju predvideva, da se v primerih, ko za države članice veljajo obveznosti iz mednarodnih temeljnih pravic, kot sta na primer pravica do izobraževanja ali pravica do družine, odločitev o vrnitvi ne sprejme.
<SPEAKER ID="358" NAME="Marie Panayotopoulos-Cassiotou" AFFILIATION="PPE-DE">
(EL) Gospa predsednica, komisar, hvala za vaš kratek odgovor. Moje dodatno vprašanje je: ali se obveznosti držav članic spremljajo in ali upoštevate, da nimamo le nezakonitih priseljenih otrok, ampak tudi nezakonite otroške trgovce z ljudmi? Na mojem otoku Chiosu, ki leži nasproti obale Male Azije, je bil prijet 14-letni trgovec z ljudmi.
<SPEAKER ID="359" NAME="Franco Frattini">
podpredsednik Komisije. - (IT) Gospa predsednica, gospe in gospodje, vprašanje, ki ste ga zastavili, je zagotovo eno od najobčutljivejših vprašanj. Seveda si zasluži ukrepanje na evropski ravni. Zato sem pred nekaj meseci s sklicevanjem na neprijavljeno delo priseljencev na eni strani in ljudi, ki vstopijo v EU in nato presežejo obdobje bivanja na drugi strani, predlagal direktivo za kaznovanje delodajalcev.
<P>
V primerih, v katerih neprijavljeno delo prizadene najobčutljivejše skupine, tj. primer, ki ste ga omenili, kot so otroci, ki jih nezakonito zaposlijo in nato izkoristijo, sem predlagal zaporno kazen. Izkoriščanje zlasti občutljivih skupin na črnem trgu, npr. otrok, je po mojem mnenju najresnejši primer. Vse države članice EU zdaj nimajo zelo strogih kazni za delodajalce, ki nezakonito izkoriščajo delo otrok in žensk, zato menim, da potrebujemo tako zakonodajo na evropski ravni.
<SPEAKER ID="360" NAME="Hubert Pirker" AFFILIATION="PPE-DE">
(DE) Komisar, vprašanje izobraževanja ali usposabljanja nezakonitih otrok priseljencev je zelo občutljivo. Prav tako vemo. da ne obstaja metoda, ki je ne bi mogle uporabljati organizacije za trgovanje z ljudmi. Ali ne vidite nevarnosti, da bi bili otroci poslani vnaprej, da se jim lahko nato starši pridružijo v procesu združitve družin, s čimer bi se še povečalo nezakonito priseljevanje?
<P>
Podpiram prizadevanja za ublažitev vplivov na otroke, vendar mislim, da obstaja tveganje, da bi to dodatno spodbudilo nezakonito priseljevanje.
<SPEAKER ID="361" NAME="Franco Frattini" LANGUAGE="FR">
Menim, da imate prav. Biti moramo zelo pazljivi, saj sem tako ko vi prepričan, da je izredno pomembno spremljati dejavnosti zasebnih organizacij, ki ščitijo te otroke ali vlagajo navidezno privlačne predloge za zagotovitev izobraževanja itd, ki so včasih krinka za nezakonite dejavnosti.
<P>
Zato smo temu vprašanju namenili posebno pozornost pri izvajanju evropske strategije za preprečevanje trgovine z ljudmi na splošno in najbolj ranljivimi, zlasti otroki, ter boj proti tovrstni trgovini. V svoj predlog za evropsko strategijo o otrokovih pravicah sem vključil posebno klavzulo o dejavnostih zasebnih organizacij, ki jih je treba spremljati, če jim je zaupano varstvo otrok.
<P>
Zadeva: Sistem vstopa/izstopa
<P>
V nedavni korespondenci je komisar Frattini povedal, da bodo predlogi za sistem vstopa/izstopa podani šele v začetku leta 2008, ko bodo na voljo rezultati študij, ki se zdaj izvajajo. Vendar je tisk pozneje objavil, da je komisar Frattini na neuradnem srečanju ministrov EU za pravosodje in notranje zadeve na začetku oktobra pozval k pripravi registra biometričnih identifikatorjev za vse neevropske državljane, ki vstopajo v EU in ki zapuščajo EU.
<P>
Kako je lahko komisar Frattini že objavil EU sistem vstopa/izstopa, če Komisija še ni objavila sporočila, prav tako še niso bile opravljene ocene študij izvedljivosti?
<SPEAKER ID="363" NAME="Franco Frattini">
podpredsednik Komisije. - Kot je poslanka gotovo seznanjena, je portugalsko predsedstvo vključilo temo novih tehnologij ter celostnega upravljanja meja v razpravo na neuradnem Svetu notranjih ministrov 1. oktobra.
<P>
Predsedstvo je predstavilo zamisli v zvezi s povečevanjem varnosti kot tudi v zvezi z olajševanjem potovanja. Seveda sem sodeloval na razpravi Sveta.
<P>
Evropa bo morala učinkovito izrabiti številne priložnosti, ki jih zagotavljajo nove tehnologije na področju kontrole meja. Napredek, dosežen na področju biometričnih tehnologij, bo omogočal hitrejšo in bolj zanesljivo prepoznavanje potnikov. Kot konkreten primer ukrepov, ki jih je do zdaj sprejela Unija, bosta uvedba biometričnih potnih listov in razvoj vizumskega informacijskega sistema (VIS) ter schengenskega informacijskega sistema II (SIS II) utrli pot za boljšo uporabo biometrije na mejah. Seveda pri obeh vprašanjih zelo tesno sodelujemo s Parlamentom.
<P>
Preoblikovanje postopkov na meji se ne more izvesti čez noč. Zato je potreben pristop korak za korakom. Pomembno je, da najprej izvedemo, kar je že načrtovano, preden začnemo z izvajanjem še bolj ambicioznih projektov. Vendar je treba razvijati in vzdrževati dolgoročno strategijo in vizijo, ki se ji doda natančna analiza stroškov in koristi.
<P>
Na začetku prihodnjega leta bom predstavil sporočilo, ne zakonodajni predlog, v katerem bom začrtal sistem vstopa in izstopa ter program registriranih potnikov. Sporočilo bo ovrednotilo različne možnosti in njihov vpliv, vključno v zvezi z varstvom podatkov in drugimi temeljnimi pravicami. Sistem vstopa in izstopa ter program registriranih potnikov je treba obravnavati skupaj kot del istega paketa ukrepov. Poenostavljanje pregledov za zaupanja vredne potnike nam omogoča, da sredstva usmerimo na potnike, ki predstavljajo visoka tveganja. Hitrejša preverjanja na mejah za zaupanja vredne potnike lahko poravnajo vpliv na čas prečkanja meje, ki izhaja iz sistema vstopa in izstopa.
<P>
Pri izvajanju takih samodejnih sistemskih sinergij s poslovnimi procesi in opremo za SIS II in VIS moramo pazljivo preveriti, ali našo obstoječo infrastrukturo čim bolj učinkovito uporabljamo. To sporočilo o sistemu vstopa in izstopa, ki ga bom predstavil februarja, bo del paketa meja, ki bo prav tako vključevalo poročilo o oceni Frontex, kot je zahteval haaški program, ter sporočilo o evropskem sistemu za nadzor meje (EUROSUR).
<P>
Na podlagi tega se veselim resnično strateške razprave z državami članicami in Parlamentom o prihodnjih usmeritvah evropske politike v zvezi z mejami, v kateri bodo imele odločilno vlogo nove tehnologije. Z drugimi besedami bo to, po mojem mnenju, začetna podlaga za celosten strateški pristop in razpravo.
<SPEAKER ID="364" NAME="Sarah Ludford" AFFILIATION="ALDE">
Tudi sama se veselim takšne strateške razprave in ne vidim nobenih težav v prvem delu vašega odgovora, gospod komisar. Vendar me skrbijo poročila, da ste na neuradnem svetu za pravosodne in notranje zadeve oktobra pozvali k uvedbi tega registra vstopa in izstopa, za katerega ste rekli, da je izjemnega pomena, vendar niste opravili študije izvedljivosti. Sporočilo iz leta 2005 navaja, da bi bil to velik organizacijski korak, zato je lahko njegova izvedba tvegana in draga. Ali mu ne dajete prednostne pravice?
<P>
Drugi del vašega odgovora je bilo nagovarjanje k sistemu vstopa in izstopa. Ne vemo, kakšne bodo posledice - tako za varovanje podatkov kot za organizacijo - ali bodo sorazmerne? Kljub temu že pravite, da je ta sistem izjemno pomemben. Zdi se mi, da prehitevate dogodke.
<SPEAKER ID="365" NAME="Franco Frattini">
podpredsednik Komisije. - (IT) Gospa predsednica, gospe in gospodje, kot veste, se pozdravlja udeležba Evropskega parlamenta, ki ga zastopa predsednik odbora za državljanske svoboščine, na neuradnih zasedanjih Sveta, ki se jih dejansko udeležuje. Po mojem mnenju je to, kar sem dajal ob tisti priložnosti, enako temu, kar vam govorim danes. Zlasti sem poudaril, da bo ocena učinka predložena in objavljena na spletni strani Komisije, skupaj s predlogom sporočila. Vsi bodo lahko videli oceno učinka, njene različne posledice in naš predlog. Nato se bo sprožila razprava iz razlogov, ki sem jih navedel: govorimo o sporočilu, ki določa možne načine delovanja, in ne o zakonodajnem predlogu.
<SPEAKER ID="366" NAME="Mairead McGuinness" AFFILIATION="PPE-DE">
Zanima me komisarjevo mnenje o vprašanju vstopa v EU in izstopa iz nje: možnost Irske, s sporazumom morda tudi Severne Irske, da se pridruži schengenskemu prostoru, glede na to, kaj se dogaja v Združenem kraljestvu z njegovo pobudo e-meja. Lahko odgovorite le na to posebno vprašanje, saj se o tem veliko govori.
<SPEAKER ID="367" NAME="Franco Frattini">
podpredsednik Komisije. - (IT) Gospa predsednica, gospe in gospodje, za to je malo prezgodaj, ker bi se baronica Ludford takoj vrnila in dejala, da prehitevam. Tega ne želim. Rečem lahko, da bi zagotovo podpiral prepričevanje ali spodbujanje države, kot je Irska, da se še bolj vključi v skupno območje svobode in varnosti. Povem vam lahko le, da ko bodo objavljene vse različne tehnične možnosti za sprejetje predloga, kar bo zelo kmalu, bo Irska, med drugim, verjetno našla ustrezno rešitev v smislu, da bo posamezna možnost koristna ali nekoristna za njene državljane. Takrat bomo zagotovo ponovno prišli sem in sprožili temeljito razpravo.
<P>
Zadeva: Določbe nove pogodbe o zagotavljanju osebnih podatkov državljanov EU tretjim državam
<P>
Elmar Brok, poslanec Evropskega parlamenta, član delegacije Evropskega parlamenta na medvladni konferenci, se je pritožil, da so se člani Sveta dogovorili o vključitvi določbe v novo pogodbo, ki dovoljuje, da se osebni podatki državljanov EU posredujejo tretjim državam.
<P>
Ta dogovor je bil sprejet, ne da bi se o tem predhodno obvestilo državljane in brez njihovega sodelovanja. Razen tega ne upošteva nasprotovanja Evropskega parlamenta tej potezi, kot je navedeno v resoluciji P6_TA(2007)0347 o sporazumu o uporabi evidence imen letalskih potnikov z Združenimi državami Amerike. Ali se Komisija strinja z vključitvijo te določbe v novo pogodbo? Če se ne, kako bo izrazila svoje nasprotovanje?
<SPEAKER ID="369" NAME="Franco Frattini">
podpredsednik Komisije. - Nova pogodba, ki je že dogovorjena, vendar še ni podpisana, ne vključuje nobenih splošnih določil, ki dovoljujejo prenos osebnih podatkov evropskih državljanov v tretje države. Dejansko člen 15a nove pogodbe zagotavlja pravico, splošno pravico, do varovanja osebnih podatkov. Člen 24 se sklicuje na uporabo te splošne pravice in obdelavo podatkov na področju skupne zunanje in varnostne politike.
<P>
To pomeni, da prenos osebnih podatkov v tretje države temelji na splošnih načelih ali zadevnih določbah Direktive 95/46/ES o osebnih podatkih, zlasti iz členov 25 in 26. Ta direktiva o osebnih podatki ostaja v veljavi. V skladu s členom 25 te direktive je prenos osebnih podatkov dovoljen le, če tretja država zagotovi ustrezno raven varstva. Člen 26 iste direktive določa stroge in izrecne pogoje, po katerih je v drugih primerih mogoče prenesti osebne podatke v tretje države. Okvirna odločitev o varovanju podatkov na področju sodstva in policijskega sodelovanja bo prav tako še en zelo uporaben instrument.
<P>
To smo obljubili. Po dogovoru s Parlamentom smo obljubili, da bomo do decembra sprejeli okvirno odločitev o varovanju osebnih podatkov. Verjamem, da bomo lahko uresničili ta zelo pomemben političen rezultat. Zakaj? Ker se zdi, da je portugalsko predsedstvo odločeno, da bo doseglo ta cilj, poleg tega so države članice glede tega med seboj soglasne. Morda veste, da smo na zadnjem uradnem svetu za pravosodje in notranje zadeve razpravljali o okvirni odločitvi o varovanju podatkov. V zvezi s tem želim v prihodnjih tednih tesno sodelovati s Parlamentom, morda še tesneje kot v preteklosti. Menim, da je naš skupen cilj sprejeti to odločitev pred koncem decembra.
<SPEAKER ID="370" NAME="Dimitrios Papadimoulis" AFFILIATION="GUE/NGL">
- (EL) Gospa predsednica, komisar, z dovršeno pravno sposobnostjo ste se izogibali členom pogodb.
<P>
Prosim vas za jasnejši odgovor na moje vprašanje. Ali se Komisija strinja, da zadevni sklepi Sveta zanemarjajo jasno stališče Evropskega parlamenta in ustreznih resolucij? Ali to ne slabi varstva osebnih podatkov državljanov in ali to ni poskus preprečevanja nadzora Sodišča Evropskih skupnosti?
<P>
Moje vprašanje je preprosto. Ali ima Sodišče Evropskih skupnosti na podlagi sklepov Sveta možnost, da razveljavi ta sklep Sveta, sprejet v skladu s členom 24?
<SPEAKER ID="371" NAME="Franco Frattini">
podpredsednik Komisije. - (IT) Gospa predsednica, gospe in gospodje, kot dobro veste, je splošen namen zagotoviti pravico do varstva osebnih podatkov. Člen 24 je odstopanje, kar pomeni, da določa. da posebno pravilo velja za določeno področje in za nekatere vrste informacij in podatkov. Po mojem mnenju to zagotovo ne pomeni, da v primeru, da je splošno načelo kršeno, ne veljajo več nobeni zaščitni ukrepi, ker splošno načelo očitno ni bilo opuščeno; odstopanje od običajnega ukrepanja utemeljuje dejstvo, da gre za področje skupne zunanje in varnostne politike. Vendar ponavljam, seveda le na podlagi lastne razlage, saj Pogodba še ni bila podpisana ali ratificirana, da če obstajajo enkratna odstopanja od splošnega pravila, ta odstopanja ne morejo razveljaviti pravice; urejajo lahko načine uveljavljanja te pravice, kar je očitno nekaj povsem drugega.
<SPEAKER ID="372" NAME="Sarah Ludford" AFFILIATION="ALDE">
Komisar Frattini, gotovo veste, da so poslanci tega parlamenta in zlasti člani odbora za državljanske svoboščine, pravosodje in notranje zadeve vse bolj nezadovoljni z razvojem dogodkov pri prenosu podatkov brez ustrezne zaščite podatkov in brez kakršnega koli soodločanja ali resničnega parlamentarnega nadzora, vključno s strani nacionalnih parlamentov. Prav tako se bojim, da so ljudje izgubili zaupanje, ker menimo, da imata Komisija in države članice koristi od ohlapnih in popustljivih sporazumov, ki so bili sklenjeni pri čezatlantski razsežnosti.
<P>
Kaj lahko storite, da nas prepričate, da nismo na spolzkem terenu, kjer se bodo podatki, posredovani iz varnostnih razlogov uporabili za profiliranje in ne bodo nikoli resnično izkoristili ugodnosti zagotovil o zasebnosti?
<SPEAKER ID="373" NAME="Franco Frattini">
podpredsednik Komisije. - Kot veste, sem v preteklosti poskušal izpeljati osebne pobude s političnega vidika, čeprav me v nekaterih primerih Svet ni pooblastil za to. Govorim o tem, da so vam bili na voljo nekateri dokumenti, elementi ali informacije brez predhodnega posvetovanja s Svetom.
<P>
Povsem razumem vaše skrbi. Vendar ne morem ukrepati sam. V nekaterih primerih sem moral pridobiti dovoljenje, v drugih pa soglasje. Lahko vam ponovim, kar sem povedal odboru za državljanske svoboščine, pravosodje in notranje zadeve. Pripravljen sem sodelovati s Parlamentom v političnem postopku tesnega posvetovanja, čeprav pogodba še ni podpisana ali ratificirana. Pri tem govorim o političnem posvetovanju v smislu, da lahko razmislimo o premiku naprej, kot če bi bila pogodba še v veljavi. Odkrito povedano je to moje politično in osebno stališče, ker nisem prepričan in ne vem, ali bi Svet soglašal s takšnim stališčem.
<P>
To načelo lahko na primer velja pri sprejetju okvirnega sklepa o varstvu podatkov, ki ga je po mojem mnenju treba sprejeti pred decembrom, po tesnem posvetovanju, ne le zato, da se pridobi mnenje Parlamenta, ampak da se v celoti upoštevajo predlogi sprememb, predlogi ter uradna in vsebinska integracija.
<P>
Ali ste prepričani, da bo Svet soglašal s takšnim stališčem? Sam o tem nisem tako prepričan, vendar bom poskušal prepričati Svet, da se premakne naprej v tej smeri.
<SPEAKER ID="374" NAME="Predsednik">
Zdaj smo presegli že več časa, kot je trajala zamuda, ko smo začeli.
<P>
Na vprašanja, na katera se zaradi pomanjkanja časa ni odgovorilo, se bo odgovorilo pisno (glej prilogo).
<P>
S tem se zaključuje čas za vprašanja.

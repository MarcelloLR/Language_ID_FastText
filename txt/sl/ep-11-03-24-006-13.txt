<CHAPTER ID="006-13">
13. Pravice potrošnikov (
<SPEAKER ID="114" NAME="Andreas Schwab" LANGUAGE="DE">
Gospod predsednik, prvič, rad bi izrekel iskreno zahvalo vsem kolegom poslancem, ki ste glasovali za poročilo. Glede na to široko večinsko podporo se mi zdi pomembno, da tudi Komisija na kratko pove svoje misli o tej zadevi.
<SPEAKER ID="115" NAME="Janusz Lewandowski">
član Komisije. - Gospod predsednik, današnje glasovanje jemljemo na znanje. Veselimo se konstruktivnega sodelovanja pri oblikovanju končnega sporazuma. Odprtih pa ostaja še nekaj pomembnih vprašanj. Predlog o zakonodajnem aktu o enotnem dovoljenju je zelo pomemben, zato upamo, da bomo sporazum dosegli čim prej. Rad bi se zahvalil poročevalki gospe Mathieu in zaželel vse najboljše njej in madžarskemu predsedstvu.
<SPEAKER ID="116" NAME="Andreas Schwab" AFFILIATION="PPE">
(DE) Gospod predsednik, pravzaprav sem pričakoval komentar drugačne vrste. Pričakoval sem, da bo Komisija povedala, da se ne more strinjati z vsemi točkami.
<SPEAKER ID="117" NAME="Janusz Lewandowski">
član Komisije. - Gospod predsednik, od mene ste pričakovali komentar tudi na prejšnje glasovanje in v skladu s tem sem ravnal. Zdaj pa bi rad komentiral zadnje glasovanje o poročilu gospoda Schwaba.
<P>
Dejstvo, da smo že globoko v tretjem letu pogajanj, precej jasno kaže, da je o tem pomembnem vprašanju težko doseči sporazum. Prepričan sem, da je bilo stališče Sveta v resnici dobro izhodišče. Parlament je temu dodal svoje stališče. Komisija ni pripravljena sprejeti vseh predlogov, smo pa pripravljeni čim prizadevneje sodelovati pri oblikovanju končnega rezultata.
<P>
Mimogrede, zaprosili ste me, naj komentiram izid prejšnjega glasovanja, zato sem podal dve pripombi, ki pa vam nista vzeli preveč časa.
<SPEAKER ID="118" NAME="Andreas Schwab" LANGUAGE="DE">
Gospod predsednik, kar zadeva zadnjo komisarjevo točko, bi rad prosil, da zadevo ponovno predložimo odboru v skladu s členom 57(2). Prosim za vašo podporo pri tem.

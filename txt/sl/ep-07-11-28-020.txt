<CHAPTER ID="020">
Enominutni govori o zadevah političnega pomena
<SPEAKER ID="179" NAME="Predsednik">
Naslednja točka so enominutni govori o zadevah političnega pomena.
<SPEAKER ID="180" NAME="Vytautas Landsbergis" AFFILIATION="PPE-DE">
Gospod predsednik, Evropski parlament je nedavno z eno od sosednjih držav sprejel zelo modro resolucijo o odnosih. Navedel bom nekaj vrstic iz te resolucije. Prosim, da brez strahu pozorno poslušate: "Ob upoštevanju, da" ruska "javnost ni zadostno obveščena o obsegu zločinov, zagrešenih med" drugo svetovno vojno, "predvsem tistih na" Finskem, v baltskih državah, Katinu in regiji Königsberg; Parlament "meni, da si" ruski "državljani zaslužijo izvedeti resnico o ... politikah vojne in genocida, ki je bil zagrešen v njihovem imenu ter storilcih vojnih zločinov"; Parlament "meni, da se mora" Rusija "odkrito soočiti s svojo" sovjetsko "preteklostjo in da je sprejemanje preteklosti sestavni del procesa proti spravi z" ruskimi "sosedami".
<P>
V tej resoluciji je Parlament dejansko obravnaval Srbijo, ki je naš predlog cenila, vendar se bo v dokumentih v zvezi z Rusijo uporabil isti vzorec, ker ta parlament ne uporablja dvojnih standardov.
<SPEAKER ID="181" NAME="Lívia Járóka" AFFILIATION="PPE-DE">
(HU) Najlepša hvala, gospod predsednik. Gospe in gospodje, gospod predsednik, govorila bom o položaju evropskih Romov v zvezi z vašim mnenjem, ki ste ga sprejeli na zadnji plenarni seji. Menim da je bistveno, da Evropska komisija in Parlament delujeta skupno in prevzameta odgovornost za to manjšino, bolj izrazito vlogo kot do zdaj ter pripravita, uvedeta in nadzirata programe, namenjene vključevanju družbenih skupin, ki so bile izključene in marginalizirane. Kot del tega bi bilo zelo pomembno, da bi poslanci Evropskega parlamenta delovali skupaj s komisarji, ki so neposredno ali posredno odgovorni za manjšine, njihovo integracijo in vključevanje ter kot posebna skupina skupaj oblikovali temeljito, čezmejno strategijo za Rome z učinkovitim nadzorom, ki bi zagotovila priložnosti za tiste, ki živijo v najbolj ogroženih območjih ter za skupine v najbolj neugodnih razmerah priskrbela dostop do programov za razvoj Unije. Za to je treba oblikovati skupen evropski zemljevid kriznih območij, s katerim bo lažje oceniti območja skrajne revščine. Pred dvema letoma je Evropska ljudska stranka prva v Parlamentu oblikovala strategijo za Rome. Ostale stranke se lahko pridružijo temu prizadevanju. Menim, da je zelo pomembno, da se na zaslišanju v zvezi s položajem Romov 14. februarja skupno zavzamemo za to manjšino. Zelo pomembno je, da se nekaj zgodi. Hvala.
<SPEAKER ID="182" NAME="Hans-Peter Martin" AFFILIATION="NI">
(DE) Gospod predsednik, očividci poročajo o prometni nesreči, ki je skoraj neverjetna in v katero je bil vpleten gospod Harald Rømer, generalni sekretar Evropskega parlamenta, ko se je okrog 14. novembra letos okrog 15.00 ure v vozilu, registriranem v Luxembourgu ter z oznako CD vozil iz Evropskega parlamenta proti centru Strasbourga. Pod gumami njegovega vozila so umirali vrabci, medtem ko je drvel po Allée de la Robertsau, pri hitrostih več kot 100 km/uro švigal mimo počasi premikajočih se vozil v prometnih kolonah, preplašeni pešci pa so pred njim bežali s prehodov za pešce.
<P>
Zato imam nekaj vprašanj za gospoda Rømerja: ali ste bili takrat v tem vozilu? Kdo je vozil? Kakšna navodila ste oziroma niste dali vozniku? Zakaj je se zadevno vozilo premikalo na tako nepremišljen način in zakaj ste tako zelo prekoračili dovoljeno hitrost vožnje? Ali menite, da vam ni treba upoštevati prometnih predpisov? Ali kot najvišji uradnik Evropskega parlamenta ne menite, da bi morali kazati posebno spoštovanje do drugih in upoštevati omejitve zakonodaje o cestnem prometu? Ali se nameravate tako obnašati tudi v prihodnosti in ali se vas vsi uporabniki cest morajo bati?
<SPEAKER ID="183" NAME="Monica Maria Iacob-Ridzi" AFFILIATION="PPE-DE">
(RO) Zadnjo nedeljo so Romuni prvič izvolili svoje predstavnike v Evropskem parlamentu. Romunija se pridružuje evropski tradiciji neposrednih volitev v Parlament, ki se je začela leta 1979.
<P>
Volitve v Romuniji so nam pokazale, da imamo veliko odgovornost do romunskih državljanov, več jim moramo govoriti o Evropski uniji ter jim razložiti koristi in strogosti družine, ki ji pripadamo. Čeprav je Romunija druga glede na podporo Evropski uniji, je bila prisotnost na teh volitvah relativno nizka - 29,4 %. Vendar so bile te volitve velik uspeh za težnje evropskih ljudi. Predstavniki skupine socialdemokratov v Romuniji so zdaj na tem forumu v skoraj trikrat večjem številu, po naši zmagi se je število skupine Evropske ljudske stranke (krščanskih demokratov) in Evropskih demokratov povečalo za skoraj 4 %.
<P>
Romunom se zahvaljujem za njihovo zaupanje, vam pa se zahvaljujem za vsa pozitivna sporočila, ki ste jih posredovali romunskim volivcem.
<SPEAKER ID="184" NAME="Pierre Pribetich" AFFILIATION="PSE">
(FR) Gospod predsednik, gospe in gospodje, pesek v peščeni uri Kosova se neusmiljeno usipa, kmalu bo tu 10. december. Žal se dialog gluhih nadaljuje, in sicer med zelo avtonomnim Kosovom znotraj meja Srbije in nadzorovano neodvisnostjo. Zakonodajne volitve z dne 18. novembra so z zmago zagovornikov neodvisnosti na volitvah, ki jih je zaznamovala rekordna vzdržanost, še povečale politična prizadevanja.
<P>
Zato mora EU oblikovati strategijo, katere cilj ne bo neodvisnost, in s tem potrditi evropsko zunanjo politiko. Že sama beseda neodvisnost je past, sinonim za kaos v naši Evropi. S sprejetjem tega procesa odpiramo Pandorino skrinjico z vsemi nacionalizmi, regionalizmi in lokalizmi za naše ozemlje.
<P>
V globaliziranem svetu je neodvisnost iluzija. Vse stranke je treba pozvati, da ustanovijo regionalno skupnost z mirno izmenjavo, ki spoštuje demokratična načela. Podpiranje delitve in neodvisnosti bo le okrepilo nacionalizme. Spomnimo se na besede predsednika Françoisa Mitterranda parlamentu: nacionalizem je vojna, vojna pa ni le preteklost, ampak je lahko tudi naša prihodnost.
<SPEAKER ID="185" NAME="Marian Harkin" AFFILIATION="ALDE">
Gospod predsednik, zelo verjetno je, da bo Irska edina evropska država, ki bo izvedla referendum o lizbonski pogodbi. Sama sem naklonjena EU in sem glasovala "za" v vseh referendumih o pogodbi. Vendar sem naletela na težavo in prosim Svet, da jo reši.
<P>
Da lahko svoje državljane zaprosimo za ozaveščeno izbiro, potrebujemo prečiščeno besedilo pogodbe. To dokazuje na primer naslov oddelka pogodbe na strani 51, tj. "nediskriminacija in državljanstvo", ki ga lahko prebere in oceni vsak državljan. V točki 32 je navedeno, da se "člen 17 nadomesti z besedilom člena 12". V točki 33 je navedeno, da se "vstavi člen 17a z besedilom člena 13; v odstavku 2 se besedilo 'Kadar Svet sprejme ...' nadomesti z 'Evropski parlament in Svet lahko po rednem zakonodajnem postopku sprejmeta temeljna načela za ...' na koncu odstavka pa se črta besedilo 'odloča v skladu s postopkom člena 251'."
<P>
Gospod predsednik, dodatni primeri niso potrebni. Menim, da sem dokazala svoj namen.
<SPEAKER ID="186" NAME="Roberta Alma Anastase" AFFILIATION="PPE-DE">
(RO) Gospod predsednik, vesela sem, da ste danes, tri dni po zelo pomembnem dogodku za Romunijo, tu prisotni.
<P>
V skladu s Pogodbo o pristopu k Evropski uniji je Romunija to nedeljo, šest mesecev po prvotno določenem roku, organizirala volitve v Evropski parlament. Tako so lahko romunski državljani, evropski državljani, neposredno izvolili tiste, ki jih zastopajo v najbolj demokratični instituciji Evropske unije. Tudi če je bila udeležba na volitvah v evropskem povprečju, tj. ne zelo visoka, menim, da se bodo zaradi vključitve naših novih kolegov v Romuniji romunski državljani še bolj zavedali vpliva dejavnosti Evropskega parlamenta na njihovo vsakdanje življenje. Dejstvo, da ekstremistične stranke niso dosegle zahtevanega števila glasov za vstop v Evropski parlament kaže, da so romunski državljani že dokazali evropsko zrelost in odgovornost.
<P>
Ob tej priložnosti čestitam vsem tistim, ki so jih izvolili romunski državljani, da jih bodo predstavljali v Evropskem parlamentu in upam, da bomo sodelovali v korist Romunom, ne glede na njihovo pripadnost različnim političnim družinam.
<SPEAKER ID="187" NAME="Bogusław Rogalski" AFFILIATION="UEN">
(PL) Gospod predsednik, včeraj so poljski ribiči protestirali pred sedežem Evropske komisije v Bruslju. Protestirali so proti nepravičnim in diskriminatornim ukrepom Komisije proti poljski ribiški industriji.
<P>
Problem zadeva prepoved lova polenovk v Baltskem morju. Polenovke so glavni vir dohodkov za poljske ribiče. Prepoved na ribolov je uvedla Komisija kot kazen za prekoračitev letne kvote za ulov polenovk. Poleg tega je Komisija opozorila, da Poljska mogoče ne bo pridobila ribiške kvote za leto 2008, ali da bo ta kvota nižja. To bi pomenilo bankrot za poljsko ribiško industrijo. Kvote, ki se dodelijo vsako leto, so zelo omejevalne in temeljijo na nepopolnih in popačenih podatkih glede zalog polenovk v Baltskem morju.
<P>
Zato se pojavlja vprašanje, zakaj se je nadzor izvajal le nad Poljsko, medtem ko je moja država pozvala k natančnemu nadzoru ribištva v vseh državah. Nemški, švedski in danski ribiči prav tako presegajo svoje kvote. Ali bodo poljski ribiči postali žrtveno jagnje gospoda komisarja Borga? Ali je to mogoče prizadevanje za preprečevanje konkurence s sklicevanjem na Evropsko komisijo? Uniji je očitno spodletelo pri upoštevanju enakopravnosti, zato podpiram protest.
<SPEAKER ID="188" NAME="Maciej Marian Giertych" AFFILIATION="NI">
(PL) Gospod predsednik, pozivam, da se zavzamemo za primer Egipčanke, gospe Shadie Nagui Ibrahim. Ženska je bila obsojena na tri leta v zaporu zaradi njene domnevno neresnične trditve ob poroki, da je kristjanka. Dejansko je navedla resnico, ker je kristjanka. Pripada koptski cerkvi in ni bila seznanjena z dejstvom, da je njen oče, prav tako koptski kristjan, za nekaj časa prestopil v islam, potem pa se spet vrnil h koptski veri.
<P>
Glede na egipčansko zakonodajo je Shadia Nagui Ibrahim muslimanka, ker je bil njen oče nekoč musliman. Verovanje neke osebe ne sme biti določeno s stališčem nacionalnih ali zakonodajnih organov. Gre za osebna prepričanja. Če Egipt želi, da se ga upošteva kot civilizirano državo, mora spremeniti svojo nestrpno protikrščansko zakonodajo.
<SPEAKER ID="189" NAME="Antonio Tajani" AFFILIATION="PPE-DE">
(IT) Gospod predsednik, gospa komisarka, gospe in gospodje, govoril bom o zgrešeni uporabi strukturnih skladov kar je žal vedno pogostejši pojav v Evropski uniji.
<P>
Dogodki v zvezi s programom LEADER na Madžarskem so zelo presenetljivi. Lokalne akcijske skupine LEADER, ki naj bi zbliževale lokalne organe in občine za uporabo in razvoj programa LEADER na madžarski zemlji so sestavljali le organi, ki pripadajo eni sami politični stranki, tj. nacionalni vladni stranki, medtem ko lokalni organi, ki jih vodijo nevladne organizacije, niso bili vključeni.
<P>
To je popoln škandal zato menim, da mora Evropska komisija ukrepati proti madžarski vladi, mogoče z odprtjem postopka za ugotavljanje kršitev, ker se strukturni skladi ne uporabljajo pravilno. Lokalno prebivalstvo izgublja sredstva izključno zaradi tega, ker se njihova oblast ne strinja z vlado.
<SPEAKER ID="191" NAME="Kyriacos Triantaphyllides" AFFILIATION="GUE/NGL">
(EL) Gospod predsednik, konferenca o Srednjem Vzhodu v Annapolisu se je končala z mešanimi rezultati za Evropsko unijo. V zadnjih mesecih sta nam gospa komisarka Waldner in visoki predstavnik gospod Solana na plenarnih zasedanjih zagotavljala, da ima Evropska unija aktivno vlogo pri oblikovanju politike Srednjega Vzhoda. Vendar danes pri prebiranju govora predsednika Busha tega v njem nisem zasledil. Nasprotno, prebral sem, da se strani strinjajo z oblikovanjem mehanizma za izvajanje načrta, ki ga bo nadzorovala ZDA. Prihajajoča mirovna pogodba bo prav tako uvedena na podlagi tega načrta, pri čemer je ZDA končni razsodnik. Kje je pri tem Evropska unija? Kakšno sporočilo o upanju lahko podamo za prihodnost, če smo le opazovalci dogodkov?
<SPEAKER ID="192" NAME="Laima Liucija Andrikien" AFFILIATION="PPE-DE">
(LT) Gospod predsednik, prejšnjo soboto so bili v Rusiji, in sicer v Moskvi in Sankt Petersburgu mirni in zakoniti protesti ruskih državljanov, ki so želeli pokazati svoje nestrinjanje s politiko sedanje ruske vlade, kruto zatrti. Vodja opozicijske skupine Druga Rusija Gary Kasparov, voditelja Zveze desnih sil Nikita Belych in Boris Nemtsov in ostali somišljeniki so doživeli nasilje, pridržala jih je tudi milicija. Garyja Kasparova so celo obsodili na pet dni zapora.
<P>
Ta incident je dodaten dokaz za dejstvo, da v Rusiji ljudje nimajo svobode govora in živijo v nenehni nevarnosti, pripadniki opozicije pa se stalno bojijo za varnost svojih družin.
<P>
Gospod predsednik, v celoti sem prepričana, da Evropski parlament ob teh dogodkih ne sme ostati tiho. V Burmi in Pakistanu ne smemo uporabljati enih standardov za moralo, demokracijo in človekove pravice, medtem ko za Rusijo uporabljamo druge, nižje standarde. Gospod predsednik, pozivam vas, da ukrepate v smislu zagovarjanja pravice do svobode govora in zbiranja. Ni pomembno, v kateri državi se ljudje bojujejo za svobodo - bojujejo se tudi za našo svobodo. Zato moramo vedno, ko se svobodna oseba znajde v okovih ...
<P>
(Predsednik je prekinil govornico.)
<SPEAKER ID="193" NAME="Predsednik">
Najlepša hvala, gospa Andrikienė. Na žalost tej točki ne moremo posvetiti več časa.
<SPEAKER ID="194" NAME="Marios Matsakis" AFFILIATION="ALDE">
Gospod predsednik, glede vprašanja o pravilnosti postopka nas nekaj poslancev čaka tukaj od 19.00 ure, zdaj pa je ura 21.40 in še vedno čakamo, da bi dobili priložnost govoriti v tako imenovanih enominutnih govorih. Zdaj pa ste jih skrajšali na manj kot 15 minut. To ni pravično za poslance, ki so čakali tukaj ves večer. Morda bi nas morali o tem prej obvestiti, da nam ne bi bilo treba čakati toliko ur.
<SPEAKER ID="195" NAME="Predsednik">
- Razumem vašo nejevoljo. Predsedovati sem začel pred dvema minutama. Vendar sem bil obveščen, da nam je žal preostalo le malo časa. Z razpravami moramo končati ob polnoči, še vedno pa je na dnevnem redu precej točk. Zelo mi je žal.

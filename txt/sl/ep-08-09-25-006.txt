<CHAPTER ID="006">
Izjava predsedujočega
<SPEAKER ID="076" NAME="Predsednik">
Gospe in gospodje, na konferenci predsednikov so me prosili, da podam kratko izjavo o jutrišnjem dnevu, o evropskem dnevu jezikov. To bom naredil rade volje, a potrpite, ker je ta izjava napisana v več jezikih, zaradi česar je to tudi zame strašljiva naloga. Prosim, da to izjavo vzamete na znanje.
<P>
26. septembra 2008 proslavljamo evropski dan jezikov. V tem okviru Evropska unija skupaj z Evropskim svetom podpira vrsto evropskih pobud, usmerjenih v spodbujanje ovrednotenja jezikov in kultur in v poudarjanje evropski javnosti, kako pomembno je učenje jezikov.
<P>
(DE) Jezikovna raznolikost Evrope je pomemben element naše intelektualne dediščine in je eden od naših kulturnih zakladov. Med evropskim združevanjem je jezikovna raznolikost postopoma postala manjša ovira in večja priložnost. Zato je v zadnjem sporočilu Komisije o večjezičnosti naša jezikovna raznovrstnost po pravici opisana kot adut.
<P>
(FR) Večjezičnost in spodbujanje jezikovne raznolikosti sta temelja naših vsakodnevnih dejavnosti v Evropskem parlamentu. Naše geslo je "brez prevajanja ni zakonodajnega dela".
<P>
(IT) Prevajanje in tolmačenje našega dela kot dela predstavnikov narodov Evrope igrata ključno vlogo pri zagotavljanju njegove legitimnosti in preglednosti in pri vse tesnejšemu približevanju Parlamenta evropskim državljanom.
<P>
(ES) V tem okviru bi bilo treba opomniti, da je Evropski parlament edina mednarodna organizacija, ki ima spletno stran in spletno televizijo v 23 različnih jezikih.
<P>
(PL) Evropski uniji, ki je združena v raznolikosti, ni potrebno skrbeti za njeno prihodnost.
<P>
(DE) Hvala za vašo pozornost, gospe in gospodje.
<P>
(Aplavz)
<P>

<SPEAKER ID="084" NAME="Elizabeth Lynne" AFFILIATION="ALDE">
Gospod predsednik, imam vprašanje o pravilnosti postopka. Če imate podatke, da se je varno vrniti v Strasbourg, zakaj ne morete podati izjave sedaj, preden odidemo s tega plenarnega zasedanja in tvegamo vrnitev v stavbo, za katero nekateri med nami menimo, da je še vedno nevarna?
<SPEAKER ID="085" NAME="Predsednik">
Gospa Lyanne, vsi podatki, ki sem jih dobil, kažejo, da je stavba v Strasbourgu ravno toliko varna kot ta tu v Bruslju.

<CHAPTER ID="006-05">
5. Enako obravnavanje moških in žensk, ki opravljajo samostojno dejavnost (
<SPEAKER ID="171" NAME="Astrid Lulling" LANGUAGE="FR">
Gospa predsednica, strinjam se z gospodom Cocilovom, ki je bil pripravljavec mnenja Odbora za zaposlovanje in socialne zadeve, glede vključitve naslednje določbe v ta pomemben člen 6: "če zakonodaja države članice za samozaposlene ne določa obveznega vključevanja v sistem socialnega varstva, je na zahtevo vključitev odobrena pomagajočemu zakoncu."
<P>
Pojasnila bom, kaj mislim s tem. Vztrajamo na tem, da so pomagajoči zakonci obvezno zavarovani, kot to velja v primeru samozaposlenega. Če pa v državi samozaposleni niso obvezno zavarovani, ne moremo zahtevati, da bi to veljalo za njihove zakonce, in le ti ne morejo biti vključeni v zavarovalno shemo, ki ne obstaja. Prav zaradi tega je bilo treba sprejeti ta dodaten odstavek. V tej zadevi delujem tudi v imenu gospoda Cocilova.

<CHAPTER ID="006">
Čas glasovanja
<SPEAKER ID="070" NAME="Predsednik">
Naslednja točka je glasovanje.
<P>
(Za izide in druge podrobnosti glasovanja: glej zapisnik)
<P>
- Pred glasovanjem:
<SPEAKER ID="071" NAME="Sajjad Karim" AFFILIATION="ECR">
Gospod predsednik, časopis Figaro je danes zjutraj poročal, da je prejšnji teden novinar ne samo vstopil v Evropski parlament s ponaredkom pištole, ampak se je lahko tudi zelo približal princu Charlesu, naslednjemu britanskemu voditelju države.
<P>
Ali nam lahko glede na nenehne dvome o varnosti v tem parlamentu danes zagotovite, da resno jemljete te zadeve in da tako imenovani pregled, ki ga skrivaj izvaja predsedstvo Parlamenta, ne bo zgolj poskus, ampak temeljita reforma varnosti?
<SPEAKER ID="072" NAME="Predsednik">
Gospod Karim, zagotovim vam lahko, da se to zadevo jemlje zelo resno. Glede na moje informacije se o njej razpravlja na konferenci predsednikov, zato ste lahko prepričani, da Parlament temu problemu posveča veliko pozornost. Gre za zelo resno zadevo.
<SPEAKER ID="073" NAME="Predsednik">
Glede na nedavne dogodke bo treba pregledati besedilo zakona o medijih na Madžarskem, o katerem naj bi glasovali danes. Zato predlagam, da se glasovanje odloži v skladu s členom 177(4) poslovnika. Odločitev o nadaljnjem ukrepanju v zvezi s tem vprašanjem in o potrebnih novih rokih bo sprejeta na seji konference predsednikov v torek, 3. marca 2011.
<P>
Kdo bi rad podprl predlog? Kdo mu želi nasprotovati?
<SPEAKER ID="074" NAME="Renate Weber">
v imenu skupine ALDE. - Gospod predsednik, glede na nedavne dogodke, o katerih se razpravlja v Komisiji, vendar ne v Parlamentu, menim, da moramo odložiti glasovanje o resoluciji, ker jo je treba prilagoditi temu novemu razvoju.
<SPEAKER ID="075" NAME="Predsednik">
Izražena je bila podpora predlogu. Kdo mu želi nasprotovati? Nihče? Potem bomo nadaljevali z glasovanjem. Kdo podpira odložitev glasovanja? Proti? Vzdržani glasovi? Predlog je sprejet. Glasovanje o tej točki je odloženo.

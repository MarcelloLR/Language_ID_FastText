<CHAPTER ID="003">
Dobrodošlica
<SPEAKER ID="008" NAME="Predsednik">
Pozdravljam njegovo eminenco škofa metropolita Stare Zagore iz Bolgarije, ki ga spremlja delegacija pravoslavnih duhovnikov in ki je zdaj v ugledni galeriji za obiskovalce.
<P>
(Ploskanje.)
<P>
Vaša eminenca, vesel sem, da se lahko danes pogovarjam z vami.
<P>
Prav tako sem vesel, da lahko danes v Evropskem parlamentu pozdravim prve zmagovalce mladinske nagrade Karel Veliki. To nagrado podeljujeta skupaj fundacija mednarodne nagrade Karel Veliki iz Aachna in Evropski parlament. Podelitev nagrad je potekala 29. aprila v Aachnu. Naši mladi prijatelji so od včeraj na obisku v Evropskem parlamentu in zdaj sedijo v ugledni galeriji za obiskovalce.
<P>
(Ploskanje.)
<P>
Pozdravljam dobitnike prve nagrade, ki predstavljajo projekt "Študenti brez meja", gospodično Emöke Korzenszky iz Madžarske, gospodično Ilono Mikoczy iz Slovaške, gospodično Agoto Demeter iz Romunije in gospoda Zoltana Csadija iz Slovaške. Gospod Lorenzo Marsili iz Združenega kraljestva v Londonu predstavlja projekt "Festival Evrope", za katerega je dobil drugo nagrado. Prav tako pozdravljam dobitnika tretje nagrade, ki je bila dodeljena državni gimnaziji v Vironu v predmestju Aten v Grčiji. Pozdravljeni gospod Paraskevi Christodoulopoulou.
<P>
V imenu Evropskega parlamenta se zahvaljujem za vaše prizadevanje v zvezi s spodbujanjem zamisli o evropski integraciji med mladimi ljudmi.
<P>
(Ploskanje.)
<P>
Pozdravljam tudi predstavnike delegacije parlamenta iz Navarre v Španiji, ki sedijo v ugledni galeriji za obiskovalce. Delegacijo vodi predsednica parlamenta, Elena Torres Miranda. Pozdravljeni.
<P>
(Ploskanje.)
<P>
Danes in jutri se bo 10 članov delegacije srečalo z različnimi predstavniki Evropskega parlamenta, pri čemer bom sodeloval tudi sam. Želim vam uspešen in pozitiven obisk v Bruslju in Evropskem parlamentu. Dobrodošli.

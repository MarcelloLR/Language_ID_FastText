<CHAPTER ID="011-01">
1. Konferenca o biološki raznovrstnosti - Nagoja 2010 (glasovanje) 
<P>
- Pred glasovanjem:
<SPEAKER ID="153" NAME="Bruno Gollnisch" AFFILIATION="NI">
(FR) Gospod predsednik, zelo kratek bom. S to kratko pripombo o pravilnosti postopka bi rad izrazil tako svoje občudovanje velikega glasbenika Beethovna kot nestrinjanje s tem, da moramo redno poslušati evropsko himno, ki je izginila ...
<P>
(Nasprotovanje)
<P>
(Predsednik je prekinil govornika)
<SPEAKER ID="154" NAME="Joseph Daul" AFFILIATION="PPE">
(FR) Gospod predsednik, ogorčen sem nad temi izjavami.
<P>
(Aplavz)
<P>
Iz spoštovanja do svobode, miru in tistega, za kar so se naši državljani borili, preprosto zahtevam - če ta gospod želi biti še naprej spoštovanja vreden -, da ne sprejema več plače poslanca Evropskega parlamenta, ki jo plačuje Evropa.
<P>
(Aplavz)
<SPEAKER ID="155" NAME="Predsednik">
Gospod Gollnisch, sem zelo vljuden in potrpežljiv človek. Nimate besede. To ni vprašanje pravilnosti postopka. Če boste še naprej kričali, vas bomo vljudno pospremili iz dvorane.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Gospod predsednik, gospe in gospodje, rada bi vas prosila, da razmislite o tem, da je točno in izvirno besedilo odstavka 35 resolucije, o katerem se glasuje in v katerem je poudarjeno, da mora družbena odgovornost podjetij vključevati biotsko raznovrstnost, francoska različica in da bi morali uporabljati to različico. Poleg tega bi morali besedo "družbena", ki je izginila iz angleške različice, ponovno vstaviti in različico popraviti.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Gospod predsednik, povabili ste nas, naj glasujemo o izvirnem besedilu odstavka 16. Toda pred tem je bilo ločeno glasovanje in odstavek 16 je bil spremenjen. Bili sta dve ločeni glasovanji. Tako smo glasovali za izvirno besedilo, ne pa za spremembo.
<SPEAKER ID="161" NAME="Esther de Lange" AFFILIATION="PPE">
Gospod predsednik, pred končnim glasovanjem - in čeprav sem zelo vesela, da smo sprejeli spremembo 1 - menim, da ima gospa Bélier iz skupine Zelenih prav. Dejansko ste povabili h glasovanju o izvirnem odstavku.
<P>
Na zaslonih smo nato videli, da smo glasovali o spremembi 1. Če želimo biti pošteni do Zelenih, moramo še enkrat glasovati o spremembi 1.
<P>
Če bo sprememba 1 sprejeta, izvirni odstavek pade.
<SPEAKER ID="162" NAME="Predsednik">
Morda je bila težava v tem, da govorim grško, ki ni zelo dobro znan jezik, in govorim hitro, da bi pomagal vsem prisotnim. Mislim - lahko, da se motim -, da sem najprej dal na poimensko glasovanje spremembo 1 in nato dal na glasovanje ...
<P>
(Ugovori)
<P>
Prav, zaupam parlamentu. Ugibam, če se prav spomnim, da bo sprememba 1 zavrnjena in da bo nato sprejeto izvirno besedilo, toda to bom storil.
<P>
Vrnil se bom k poimenskemu glasovanju o spremembi 1. Glasovanje se je začelo.
<P>
(Sprememba 1 je bila sprejeta s poimenskim glasovanjem)

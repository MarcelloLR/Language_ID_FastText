<CHAPTER ID="009-18">
18. Enoten postopek za pridobitev dovoljenja za bivanje in delo (
<SPEAKER ID="141" NAME="Francesco Enrico Speroni" AFFILIATION="EFD">
(IT) Gospod predsednik, ali se lahko seznam sprememb vrne na ekran?
<SPEAKER ID="142" NAME="Predsednik">
Da, gospod Speroni, pravkar preverjajo, kaj se dogaja.
<P>
Ali ga mogoče lahko vidite na vašem majhnem ekranu? Da? No, tudi to je nekaj.
<P>
Po glasovanju o spremembi predloga:
<SPEAKER ID="143" NAME="Neelie Kroes">
podpredsednica Komisije. - Gospod predsednik, kot veste, samo poslušam in gledam. Dobila sem sporočilo, da moram sedeti tukaj in odnesti sporočilo - ki je tudi jasno - na kolegij. Obljubim, da bom sporočilo prenesla in seveda bo tudi objektivno, saj se je tu kar veliko dogajalo. K temu pa se bo po razpravi na kolegiju vrnil moj kolega.
<SPEAKER ID="144" NAME="Predsednik">
Predlog bo torej poslan nazaj Komisiji.
<SPEAKER ID="145" NAME="Alejandro Cercas" AFFILIATION="S&amp;D">
(ES) Gospod predsednik, v skladu s členom 175(56) Poslovnika moramo vedeti, ali Komisija umika ta zakonodajni predlog. Zato se predloge ne more avtomatično poslati nazaj odgovornemu odboru. Komisija se mora zdaj odločiti, ali bo svoj predlog umaknila, ter predložiti Parlamentu nov predlog.
<SPEAKER ID="146" NAME="Predsednik">
Gospod Cercas, iz besed komisarke sem sklepal, da bo šel nazaj na Komisijo. Tako sem sklepal jaz. Vendar bomo prosili komisarko, da pojasni stališče Komisije.
<P>
Gospa komisarka, prosim vas, da pojasnite stališče Komisije.
<SPEAKER ID="147" NAME="Véronique Mathieu" LANGUAGE="FR">
Gospod predsednik, moram priznati, da sem presenečena.
<P>
(Hrup)
<P>
O tem besedilu se pogajamo že eno leto. Na začetku bi vam želela reči, da smo dosegli sporazum s Skupino zavezništva liberalcev in demokratov za Evropo. Nato sem v zadnjem hipu ugotovil, da so bili dani nasveti glede glasovanja, ki so bili popolnoma v nasprotju s sporazumom, ki smo ga dosegli. Odkrila sem, da se sporazumi, ki smo jih sklenili s skupino ALDE, niso upoštevali. Te sporazume, ki niso bili upoštevani, smo predstavili na plenarnem zasedanju.
<P>
Drugič, gospod Cercas predlaga, da spremenimo - prosim, da mi omogočite, da govorim, sicer tole nima smisla -; torej, skupina socialistov in predvsem gospod Cercas predlagajo, da naj Komisija spremeni predlog.
<P>
Toda, gospod Cercas, o tem zdaj govorimo že eno leto. Predlagate veliko stvari. V vsem letu nam ni uspelo doseči sporazuma. Zakaj bi torej začeli spet od začetka? O tem lahko razpravljamo 10 let, gospod Cercas, pa se vi še vedno ne boste strinjali. Poskusili smo vse mogoče in nikoli se niste strinjali z nikomer.
<P>
Zato mi ni jasno, kako lahko predložitev novih predlogov pomeni, da se premikamo naprej. To je prava sramota. Nasprotovali ste priseljencem, ki vstopajo v Evropsko unijo. Skupina socialistov tem priseljencem odreka enako obravnavo, ki velja za evropske delavce.
<P>
(Nasprotovanje)
<P>
To je vse, kar želim reči, in vse skupaj je res prava škoda, saj se je skupina strinjala o tem vprašanju enake obravnave, zato se mi zdi to stanje obžalovanja vredno.
<P>
(Aplavz)
<SPEAKER ID="148" NAME="Predsednik">
Gospe in gospodje, prosim, za hip nehajte vpiti in uporabili bomo Poslovnik.
<P>
Komisija nam mora povedati, ali bo ohranila predlog ali ne.
<P>
Zato, prosim, dovolite komisarki, da nam pove, brez objektivnih sporočil, ali bo ohranila predlog ali ne.
<SPEAKER ID="149" NAME="Neelie Kroes">
podpredsednica Komisije. - Gospod predsednik, ne boste mi zamerili, če bom po tej razpravi, ki ni bila popolnoma jasna, rezultate te razprave odnesla v Bruselj. Zagotovo jih bom predstavila kolegiju. Komisija vas bo pozneje obvestila o rezultatih svojih razprav.
<SPEAKER ID="150" NAME="Predsednik">
Komisarka nam je torej jasno povedala: predloga zaenkrat ne umika.
<P>
Tako je rekla; videli bomo, kaj se bo zgodilo zdaj.
<P>
Komisija predloga zaenkrat ne umika.

<CHAPTER ID="005-09">
9. Konferenca na Baliju o podnebnih spremembah (glasovanje)
<P>
Predlog resolucije:
<P>
- Pred glasovanjem:
<SPEAKER ID="100" NAME="Satu Hassi" AFFILIATION="Verts/ALE">
(FI) Gospod predsednik, rada bi povedala, da je bila ena pomembna točka v finski različici te resolucije napačno prevedena. V oddelku 1, ki zadeva pogajalski mandat na Baliju, je v finščini prišlo do nesporazuma, ki kaže, da se bo ta resolucija ukvarjala z notranjim pogajalskim mandatom EU pred konferenco na Baliju. Mandat z Balija dejansko pomeni, da bodo na konferenci na Baliju države, ki so ratificirale podnebno pogodbo, skušale pridobiti pogajalski mandat, da bi omogočile oblikovanje naslednje pogodbe o podnebju. Z drugimi besedami, finsko besedilo v oddelku 1, ki se glasi "da se doseže dogovor o pogajalskem mandatu za konferenco", bi se moralo glasiti "o pogajalskem mandatu za pogodbo na tej konferenci".
<P>
- Po glasovanju:
<SPEAKER ID="102" NAME="Gay Mitchell" AFFILIATION="PPE-DE">
Gospod predsednik, treba je zabeležiti, da sem glasoval proti predlogu spremembe 7. Ko sem pritisnil gumb, je žal zasvetila napačna lučka. Glasoval sem namreč proti. To sicer ne spremeni izida glasovanja, vendar je zame to občutljiva tema. Zato pozivam, da se zabeleži, da sem glasoval proti.
<SPEAKER ID="103" NAME="Predsednik">
To bo zabeleženo, kot ste predlagali.

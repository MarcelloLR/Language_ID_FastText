<CHAPTER ID="008-02">
2. Vidiki civilnega, gospodarskega, družinskega in mednarodnega zasebnega prava v Akcijskem načrtu za uresničevanje Stockholmskega programa (
<P>
- Pred glasovanjem:
<SPEAKER ID="125" NAME="Luigi Berlinguer" LANGUAGE="IT">
Gospod predsednik, gospe in gospodje, glede na spremembo dnevnega reda, ki jo je včeraj potrdila naša zbornica, bi rad najprej izrazil zadovoljstvo, da je Odbor za pravne zadeve soglasno podprl osnutek poročila, o katerem glasujemo danes.
<P>
Tako široka podpora vzpostavljanju evropskega pravosodnega prostora v Parlamentu je zelo pomembna. Stockholmski program predvideva osrednjo vlogo vsakodnevnega življenja pri gradnji Evrope državljanov, ne le Evrope političnih sil ali institucionalnih predstavništev. Namenjen je odpravljanju vsakodnevnih težav Evropejcev s konkretnim in enotnim vzpostavljanjem učinkovitega trga dela, blaga in storitev, odpravljanjem notranjih meja in birokracije za podjetništvo, krepitvijo skupnih osnov na področjih dednih pravic, pogodbenega prava, pravic potrošnikov, pravočasnih plačil, družine, otrok in drugih področjih.
<P>
Pravosodnim sistemom, organom nacionalnega sodstva, odvetnikom, računovodjem in delavcem v posameznih državah članicam nalaga tudi dolžnost in odgovornost za gradnjo Evrope, za razlago zakonodaje, ki združuje našo celino. Za našo preteklost so značilne razlike v pravosodnih in pravnih tradicijah - običajno pravo in civilno pravo - razlike med francoskim in nemškim sistemom, in zgodovine pravnih sistemov so ponekod zelo velike. Spoštujemo nacionalne pristojnosti in načelo subsidiarnosti, zavedamo pa se, da je pri gradnji Evrope - in k sreči je to naša pot še danes - potrebno postopno poenotenje na podlagi častitljive ustavne tradicije in temeljnih pravic, ki jih pooseblja Evropa.
<P>
Gospod predsednik, akcijski načrt, ki ga bomo potrdili, je namenjen gradnji, krepitvi, bogatitvi in širitvi trdne evropske pravosodne kulture, evropskega pravnega mišljenja. Zato bom glasoval za.

<CHAPTER ID="018">
Dobrodošlica
<SPEAKER ID="057" NAME="Predsednik">
Gospe in gospodje, z veseljem vam sporočam, da je v častno galerijo prispela delegacija iz japonskega parlamenta. Lepo jih pozdravljamo v Evropskem parlamentu. Sodelujejo na 29. medparlamentarnem srečanju Evropskega parlamenta in Japonske, ki med 2. in 6. junijem poteka v Bruslju in na Dunaju.
<P>
Japonsko delegacijo vodi pomemben prijatelj Evrope gospod Taro Nakajama, sestavlja pa jo sedem članov predstavniškega doma in dva predstavnika zgornjega doma japonskega parlamenta.
<P>
To medparlamentarno srečanje je namenjeno podnebnim spremembam z namenom spodbujanja skupnega pristopa na podlagi kjotskega protokola in dejavnosti v prihodnosti.
<P>
Zelo smo zadovoljni, da je sodelovanje z Japonsko, državo, s katero imamo enake temeljne vrednote demokracije, spoštovanja človekovih pravic in večstranskega sodelovanja, plodno, stabilno in trajno. Zato pozdravljam naše japonske prijatelje.
<P>
(Ploskanje.)

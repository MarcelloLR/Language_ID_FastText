<CHAPTER ID="005">
Sporočila predsednika
<SPEAKER ID="044" NAME="Predsednik">
Gospe in gospodje, pred dvajsetimi leti, leta 1988, je Evropski parlament ustanovil nagrado Saharov za svobodo misli, ki jo od takrat dodeljujemo vsako leto.
<P>
V zadnjih dvajsetih letih smo izkazali čast pomembnim organizacijam ali osebnostim, ki so svoja življenja posvetile varovanju človekovih pravic in temeljnih svoboščin in so se borile proti nestrpnosti, verski blaznosti in zatiranju v svojih državah in po svetu. Prva oseba, ki smo ji podelili nagrado, je bil Nelson Mandela, s katerim se bom naslednji teden sestal v Johannesburgu v okviru povabila, da spregovorim pred vseafriškem parlamentom.
<P>
Letos je bilo na konferenci predsednikov sklenjeno, da nagrado Saharova 2008 podelimo Hu Jiu "v imenu utišanih posameznikov s Kitajske in iz Tibeta", kakor je navedeno v predlogu Odbora za zunanje zadeve za sklep.
<P>
(Aplavz)
<P>
Hu Jia je bil rojen 25. julija 1973 v Pekingu in je eden najstrastnejših zagovornikov človekovih pravic v Ljudski republiki Kitajski. Ta predani aktivist je predmet obtožb, ker je zavezan okolju, njegov boj proti nevarnostim virusa HIV in aidsa ter njegova prizadevanja za zagotavljanje človekovih pravic pa se spoštujejo.
<P>
27. decembra 2007 je bil Hu Jia zaprt v hišni pripor zaradi obtožb hujskanja k prevratu. 3. aprila 2008 je bil obsojen na tri leta in pol zapora.
<P>
V svoji samici v zaporu se sedaj Hu Jia bojuje s svojo boleznijo. Trpi zaradi ciroze jeter, a kolikor vemo, mu ne dovolijo redne zdravstvene oskrbe.
<P>
Samovoljna aretacija in obsodba Hu Jie je povzročila ogorčenje povsod po svetu. S tem, ko Evropski parlament dodeljuje nagrado Saharova Hu Jiu, prepričljivo in odločno kaže svoje priznavanje vsakodnevnega boja za svobodo, ki ga nadaljujejo vsi zagovorniki človekovih pravic na Kitajskem.
<P>
(Aplavz)
<P>
Gospe in gospodje, podati moram še eno kratko izjavo. Jutri, 24. oktobra, bomo praznovali 63. obletnico Združenih narodov. Ob tej priložnosti bi rad izpostavil obseg, zavzetost in uspeh medsebojnega sodelovanja med Evropsko unijo, Evropskim parlamentom in različnimi program in institucijami Združenih narodov.
<P>
Pred kratkim je bil v publikaciji z naslovom "Improving Lives", katere izvod ste prejeli vsi, predstavljen povzetek sodelovanja skozi leta. V zadnjih tednih smo bili priča težkemu obdobju po svetu, predvsem v zvezi s finančno krizo in njenimi drastičnimi vplivi na svetovno gospodarstvo.
<P>
Predvsem v tem okviru so temeljne vrednote večstranskega sodelovanja in solidarnosti Evropske unije zelo pomembne. To velja za našo zavezanost do držav v razvoju in našo odgovornost zanje . Mednarodna konferenca o financiranju za razvoj, ki bo potekala novembra, bo v tem pogledu prav tako igrala odločilno vlogo. Kljub dejstvu, da se soočamo s pomembnimi izzivi, ne smemo pozabiti interesov držav v razvoju.

<CHAPTER ID="005-07">
7. Človekove pravice v svetu za leto 2007 in politika EU na tem področju (
<P>
- Pred glasovanjem o predlogu spremembe 3:
<SPEAKER ID="119" NAME="Hannes Swoboda">
v imenu skupine PSE. - (DE) Gospa predsednica, v imenu svoje skupine izjavljam naslednje: ta predlog spremembe 3 želimo zavrniti. Še vedno menimo, da z nenasiljem žal ne moremo vedno zagotoviti spoštovanja človekovih pravic, pri čemer bi omenil le Kosovo in Darfur, vendar to ne pomeni, da nasprotujemo načelu nenasilja. Zato želimo ta predlog spremembe zavrniti. Glasovali bomo za predlog spremembe, ki ga je vložila skupina PPE-DE, in nadaljevali v skladu s tem.
<P>
- Pred glasovanjem o predlogu spremembe 7:
<SPEAKER ID="121" NAME="Marco Cappato">
poročevalec. - (IT) Gospa predsednica, gospe in gospodje, zahvaljujem se gospodu Swobodi iz skupine socialdemokratov, ker je zavrnil ta predlog spremembe zaradi poenostavitve in pojasnil, da ta predlog ni edini instrument.
<P>
Predložil bi rad ustni predlog spremembe v zvezi s predlogom spremembe skupine PPE-DE, ki tudi zagovarja poenostavitev: začetek odstavka bi se glasil tako: "meni, da je nenasilje najbolj primerno sredstvo", nadaljevanje odstavka pa bi ostalo enako. Prav tako želim, da se "nenasilje" v vseh jezikih piše kot ena beseda, saj to ni le negativen pojem, ki označuje odsotnost nasilja, ampak tudi pozitiven način ukrepanja, kot so nas učili Dalai Lama, Gandi in druge zgodovinske osebnosti.
<P>
(Parlament se je strinjal s sprejetjem ustnega predloga spremembe.)
<P>
- Pred glasovanjem o odstavku 23:
<SPEAKER ID="123" NAME="Hélène Flautre" AFFILIATION="Verts/ALE">
(FR) Gospa predsednica, s soglasjem našega poročevalca želim vložiti ustni predlog spremembe k odstavku 23, ki bi se glasil tako:
<P>
"z zaskrbljenostjo ugotavlja, da v zadnjem letu dejavnosti ta novi organ ni dokazal svoje verodostojnosti, vendar ponovno poudarja bistveno vlogo Urada visokega komisarja ZN za begunce v okviru celotne arhitekture ZN;".
<P>
(Parlament se je strinjal, da sprejme ustni predlog spremembe.)

<CHAPTER ID="005-03">
3. Osnutki dopolnitev splošnega proračuna Evropske unije za proračunsko leto 2010 (glasovanje) 
<P>
Pred glasovanjem:
<SPEAKER ID="106" NAME="László Surján">
poročevalec. - Gospod predsednik, pravkar bomo imeli verjetno najkrajše glasovanje o proračunu v skladu s Pogodbo iz Nice in to bo zanesljivo zadnje glasovanje v skladu s Pogodbo iz Nice.
<P>
Kako je mogoče, da je seznam glasovanja tako kratek? Zaradi odličnega sodelovanja skupin. Kot poročevalec bi se rad zahvalil vsem skupinam, ki so sodelovale pri pripravi tega glasovanja. Poleg tega bi se rad zahvalil sekretariatu za njegovo delo. Brez njih prav tako ne bi bilo mogoče, da bi bili tukaj samo s tema dvema stranema. Vsem se najlepše zahvaljujem.
<P>
(Aplavz)
<P>
In mislim, da je ta kratkost upravičena, saj bi si v času krize morali prizadevati za to, da obvladamo krizo, ne pa zapravljati čas za dolgotrajna glasovanja.
<SPEAKER ID="107" NAME="Vladimír Maňka" LANGUAGE="SK">
Gospod predsednik, predlagam, da o sklopu Druge institucije glasujemo z enim glasovanjem, saj ne pričakujem nobenih težav. Hvala.
<SPEAKER ID="108" NAME="Predsednik">
Nastal je položaj, v katerem glasujemo o različnih institucijah, in v skladu s pravili moramo o vsaki instituciji glasovati ločeno. Ni mogoče, da bi vse združili v en sklop. To bi bilo v nasprotju s postopkom.
<SPEAKER ID="109" NAME="Hans Lindblad" LANGUAGE="SV">
Gospod predsednik, Svet z zadovoljstvom ugotavlja, da je Parlament potrdil dogovor, ki smo ga dosegli na usklajevalnem sestanku 18. novembra letos. V povezavi z rezultatom druge obravnave v Svetu smo veseli, da se lahko šteje, da druga obravnava Parlamenta predstavlja skupno besedilo obeh delov proračunskega organa v skladu z novim členom 314 Lizbonske pogodbe.
<P>
Svet sprejema to skupno besedilo in predsednik Evropskega parlamenta tako lahko razglasi, da je proračun dokončno potrjen. Vendar bi rad poudaril, da Svet meni, da morata, ko boste, gospod predsednik, razglasili, da je proračun dokončno potrjen, proračun podpisati obe strani, saj nova Pogodba določa, da sta zanj odgovorna tako Svet kot Parlament.
<P>
Svet obžaluje, da se ni upoštevalo tega stališča. Po drugi strani nimamo nobenih pomislekov glede tega, kar je bilo dogovorjeno. Upamo pa, da bo proračunski postopek drugo leto dopuščal dovolj časa za obravnavanje teh zadev.
<P>
To priložnost bi rad izkoristil tudi za to, da se ponovno zahvalim predsedniku Odbora za proračun gospodu Lamassouru in trem poročevalcem gospodu Surjánu, gospodu Maňki in gospe Haug za njihov konstruktivni odnos ves čas proračunskega postopka, kar dokazuje tudi, da smo pri tem delu zelo dobro sodelovali.
<P>
Končal bi rad z osebno mislijo. Funkcija predsedujočega Svetu je verjetno najuglednejša funkcija, kar jih bom kdaj imel. V veliko čast mi je bilo služiti Evropi na ta način in rad bi se zahvalil za to priložnost. Res najlepša hvala.
<P>
(Aplavz)
<SPEAKER ID="110" NAME="Predsednik">
Gospe in gospodje, ker smo s tem delom glasovanja končali, bi se tudi jaz rad iskreno zahvalil in čestital našima poročevalcema gospodu Surjánu in gospodu Maňki - in pred tem smo imeli poročilo gospoda Bögeja - ter vsem, ki so pripravljali proračun. To je bil izjemno težak proračun. Poleg tega bi rad čestital našim kolegom poslancem in tudi vsemu Parlamentu, ker smo to odločitev sprejeli skupaj. To je resnično velik rezultat. Čestitke vsem!
<P>
(Aplavz)
<P>
Zdaj moram prebrati nekaj zelo pomembnih točk, ki so povezane z neobičajnim načinom, na katerega smo sprejeli proračun. To je zelo pomembno, ker smo s Pogodbe iz Nice prešli na Lizbonsko pogodbo. To je bil zelo težak prehod. Začeli smo v skladu s Pogodbo iz Nice in končujemo v skladu z Lizbonsko pogodbo in zato je potrebna ta izjava. To izjavo morate poslušati.
<P>
"Proračunski postopek za leto 2010 je bil izjemen. Začel se je v skladu s členom 272 Pogodbe ES, vendar je njegova zadnja stopnja potekala, ko je že začela veljati Lizbonska pogodba. Zato so se 18. novembra 2009 Parlament, Svet in Komisija dogovorili, da proračunski postopek nadaljujejo v skladu s Pogodbo ES, dosegli pa so tudi dogovor, ki zajema rezultat proračunskega postopka, vključno z glasovanjem Parlamenta, ki je potekalo ob popolnem upoštevanju večletnega finančnega okvira. Predsedujoči Svetu je pravkar potrdil, da se Svet strinja s proračunom, o katerem smo pravkar glasovali. To pomeni, da sta Parlament in Svet zdaj dosegla dogovor o skupnem besedilu ob upoštevanju cilja in namena člena 314. Tako ugotavljam, da je bil proračunski postopek, ki se je začel v skladu s členom 272 Pogodbe o ustanovitvi Evropske skupnosti in nadaljeval v skladu s členom 314 Pogodbe o delovanju Evropske unije, končan v skladu s členom 314 Pogodbe o delovanju Evropske unije in večletnim finančnim okvirom. Tako se lahko šteje, da je proračunski postopek končan, in proračun je dokončno sprejet."
<P>
To je zelo pomembna izjava. Naslednjič ne bo takih zapletov, ker bo veljala Lizbonska pogodba. Zdaj bom uradno podpisal dokument.
<P>

<P>
Gospe in gospodje, prosim, dovolite mi, da dodam, da je predsednik Odbora za proračun gospod Lamassoure, ki je vložil zelo veliko dela v to. Rad bi ga omenil tudi z imenom kot nekoga, ki je bil zelo dejaven pri tej zadevi.

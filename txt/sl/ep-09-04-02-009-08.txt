<CHAPTER ID="009-08">
8. Uporaba Direktive 1004/38/ES o pravici državljanov Unije in njihovih družinskih članov do prostega gibanja in prebivanja na ozemlju držav članic (
<P>
- Pred glasovanjem:
<SPEAKER ID="079" NAME="Adina-Ioana Vălean">
poročevalka. - Gospod predsednik, da bi odpravili vsak nesporazum in izpolnili prošnje italijanskih kolegov iz nove stranke Partito della Libertŕ, ki pripada skupinama PPE-DE in UEN, predlagam ustno spremembo opombe 1 k prvi alinei uvodne določbe S, tako da se črtata zadnja dva stavka in se vstavi "IT" (Italija) na začetku odstavka. To imate na svojem seznamu glasovanja.
<SPEAKER ID="080" NAME="Stefano Zappalà" AFFILIATION="PPE-DE">
(IT) Gospod predsednik, cenim predlog poročevalca, vendar ta resolucija vsebuje preveč sklicevanj, ne le na to točko in na to opombo v predlagani ustni spremembi, temveč še v mnogih drugih delih resolucije. Iz različnih razlogov se nanaša na vse države članice in tudi prav na to temo, za katero ste prosili, da se črta iz opombe, ki se nanaša prav na teme, ki se pojavljajo v drugih delih resolucije. Zato sem prepričan, gospod predsednik, in to je moj predlog, da bi morala kolegica poslanka prositi, da se resolucija še bolj spremeni in nato vrne odboru nazaj v ponovno proučitev.
<SPEAKER ID="082" NAME="Roberta Angelilli" AFFILIATION="UEN">
(IT) Gospod predsednik, glede dopustnosti spremembe gospe Vălean: gospa Vălean je imela čisto prav, da je šla nazaj in popravila besedilo, odstranila nejasno in zavajajoče sklicevanje na tretjo in četrto ženo, ki je vodilo v dvome o legitimnosti poligamije.
<P>
Kljub temu bi to morali razjasniti, na žalost pa je vprašalnik, ki je bil poslan državam članicam, vseboval to nepravilno terminologijo. Z drugimi besedami, države članice so bile vprašane po njihovem mnenju glede pravice druge, tretje in četrte žene do svobodnega gibanja.
<P>
(Predsednik je prekinil govornico)
<SPEAKER ID="083" NAME="Predsednik">
Gospa Angelilli, razprava je končana. Vsak, ki ne želi podpreti predloga gospe Vălean, lahko nasprotuje. Predlogu mora nasprotovati štirideset poslancev in ni potrebna nobena obrazložitev.
<P>
(Parlament se je strinjal z ustno spremembo.)

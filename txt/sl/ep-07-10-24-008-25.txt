<CHAPTER ID="008-25">
25. Davčna in carinska politika ter lizbonska strategija (glasovanje)
<P>
- Poročilo: Wagenknecht
<P>
- Pred glasovanjem o odstavku 37:
<SPEAKER ID="157" NAME="Piia-Noora Kauppi" AFFILIATION="PPE-DE">
Gospod predsednik, predlagamo spremembo, v skladu s katero Parlament na tej stopnji "upošteva", da je Komisija posredovala sporočilo o davčnih olajšavah, in tega ne "pozdravlja", ker se zdaj v odboru za ekonomske in monetarne zadeve pripravlja poročilo o tej temi.
<P>
(Parlament se je strinjal, da sprejme ustni predlog spremembe.)
<P>
- Pred končnim glasovanjem:
<SPEAKER ID="159" NAME="Sahra Wagenknecht">
poročevalka. - (DE) Gospod predsednik, gospe in gospodje, resnično obžalujem, da Parlament ni bil dovolj pogumen, da bi odkrito in resno kritiziral gibanje v Evropski uniji na področju davčne politike, katerega cilj je povsem napačen, ki znatno koristi multinacionalnim korporacijam in bogatim, medtem ko je davčna obremenitev potrošnikov, delavcev in zlasti slabo plačanih delavcev vedno večja.
<P>
Menim, da je poročilo v takšni obliki nesprejemljivo. Umikam svoje ime s tega poročila in vse poslance v tem parlamentu, ki si v Evropski uniji želijo davčno politiko, ki ne izpolnjuje le interesov prvih deset tisoč ljudi, ampak je dejansko ugodna za večino državljanov Evrope, pozivam, naj glasujejo proti temu poročilu.
<SPEAKER ID="160" NAME="Predsednik">
Gospa Wagenknecht, upoštevali smo vašo izjavo.

<CHAPTER ID="005-04">
4. Raziskovanja o strukturi kmetij in raziskovanje o metodah kmetijske proizvodnje (
<P>
- Pred glasovanjem:
<SPEAKER ID="135" NAME="Gábor Harangozó">
poročevalec. - (HU) Hvala, gospod predsednik. Gospe in gospodje, raziskovanja o strukturi kmetij so ena od najstarejših statističnih raziskovanj na ravni Skupnosti, ki zagotavljajo bistvene in potrebne informacije o kmetijskih gospodarstvih v Evropski uniji.
<P>
Zlasti zdaj, ko se je Evropski uniji pridružilo dvanajst novih držav članic in si prizadevamo za reformo skupne kmetijske politike, je zelo pomembno, da čim prej izvedemo novo in celovito raziskavo. Potrebujemo primerljive in enotne podatke, da bomo lahko oblikovali pravično kmetijsko politiko, ki bo delovala pravilno. Zato sem poskušal zagotoviti, da bomo lahko dosegli sporazum na prvi obravnavi ter čim prej začeli izvajati ta raziskovanja.
<P>
Zahvaljujem se zlasti kolegom poslancem, ki so sodelovali v tristranskih pogajanjih, za izjemno konstruktiven pristop; zahvaljujem se tudi gospe Elisabeth Jeggle, gospodu Nicolasu Mevesu in gospodu Alexisu Kuhlu za opravljeno delo. Predlogi sprememb, ki so bili vloženi kot rezultat tristranskih pogajanj, so vključeni v prvi sklop. Pozivam vas, da podprete predloge sprememb prvega sklopa, da bomo lahko nato zaprli ta dokument. Najlepša hvala.

<CHAPTER ID="007">
Čas glasovanja
<SPEAKER ID="133" NAME="Predsednik">
Naslednja točka je glasovanje.
<P>
(Za izide in druge podrobnosti glasovanja: glej zapisnik)
<P>
Gospa Morkūnaitė-Mikulėnienje prosila za predložitev postopkovnega predloga.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Gospod predsednik, gospe in gospodje, letošnji 13. januar zaznamuje 20. obletnico dogodka, ki je zrušil zidove sovjetskega imperija. Leta 1991 se je neoborožena množica več tisoč ljudi uprla nasilju sovjetske vojske ter obranila svobodo in neodvisnost. Krvavi dogodki v noči 13. januarja so osupnili Evropo in ves svet. Države, mednarodne organizacije in posamezniki so se odzvali na nasilje okupatorskih sil in so v Vilno pošiljali sporočila s podporo. V imenu vseh ljudi v Litvi bi se rada Evropskemu parlamentu zahvalila za resolucijo, sprejeto 24. januarja 1991, ki je podprla baltske države in obsodila sovjetsko nasilje. Zahvaljujemo se državam, ki jih zastopate in ki nas niso zapustile. Kot simbol naše zahvale boste v svojih predalih našli spominsko publikacijo o teh dogodkih. Da se ta tragična zgodba ne bi nikoli več ponovila, moramo...
<SPEAKER ID="135" NAME="Predsednik">
Hvala, gospa Morkūnaitė-Mikulėnienė. Prosil bi vas, da prenehate govoriti, ker smo vam dali besedo, čeprav niste predložili postopkovnega predloga. Iz vljudnosti in zaradi nekaterih tehtnih točk, ki ste jih navedli, vas nisem hotel prekiniti. Hvala.

<CHAPTER ID="006-11">
11. Zaščita živali pri usmrtitvi (
<SPEAKER ID="197" NAME="Janusz Wojciechowski">
poročevalec. - Gospa predsednica, rad bi omenil dve ali tri kratki tehnični, a pomembni vprašanji.
<P>
Prvič, Odbor za kmetijstvo je predlagal sklop sprememb, med drugim tudi spremembo 64. O tej spremembi bi morali glasovati ločeno. Osredotočena je na vprašanje ustanovitve Nacionalnega referenčnega centra, ki predstavlja zelo pomemben del celotne uredbe. Odbor za kmetijstvo je predlagal odpravo obveznosti vzpostavitve referenčnega centra na nacionalni ravni. Moje mnenje kot poročevalec je, da je to v nasprotju s splošno logiko celotne uredbe. Predlagam, da o spremembi 64 glasujemo ločeno.
<P>
Drugič, bodite pozorni na spremembo 28, ki je osredotočena na sporno in čustveno vprašanje obrednega zakola. Z glasovanjem za to spremembo, bomo odpravili možnost uvedbe celotne prepovedi obrednega zakola na nacionalni ravni. Z glasovanjem proti spremembi 28 bomo ohranili možnost te prepovedi.
<P>
Tretje vprašanje se nanaša na spremembo 85. Komisija je predlagala skrajšanje časa prevoza živali s kmetij in čakanja na zakol na 24 ur. Glasovanje za spremembo 85 bo odpravilo to skrajšanje časa prevoza. Z glasovanjem proti spremembi 85 bo podprt predlog Komisije glede skrajšanja časa prevoza.

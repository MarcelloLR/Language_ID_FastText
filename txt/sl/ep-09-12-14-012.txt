<CHAPTER ID="012">
Razpored dela
<SPEAKER ID="021" NAME="Predsednik">
Končni osnutek dnevnega reda, ki je bil sestavljen na konferenci predsednikov 10. decembra, v skladu s členom 137 Poslovnika, je razdeljen. Predlagane so naslednje spremembe:
<P>
Ponedeljek - ni sprememb
<P>
Torek
<P>
Od Skupine Evropa svobode in demokracije sem prejel prošnjo za vključitev vprašanja za ustni odgovor Komisiji o načelu subsidiarnosti. Gre za pisno prošnjo, ki je bila predložena Uradu Evropskega parlamenta. Predstavnika skupine EFD bi prosil, da o tem pove nekaj besed.
<SPEAKER ID="022" NAME="Francesco Enrico Speroni" LANGUAGE="IT">
Gospod predsednik, gospe in gospodje, za vključitev tega vprašanja za ustni odgovor na dnevni red smo prosili zato, ker menimo, da bi Parlament moral dobiti ustrezen odgovor o tako pomembni točki, zaradi česar prosimo za to spremembo dnevnega reda.
<P>
(Parlament se je strinjal s prošnjo)
<SPEAKER ID="023" NAME="Predsednik">
Gospe in gospodje, naj vas opozorim, da bo ta točka vključena kot zadnja točka dnevnega reda za torek zvečer. Rok za vložitev predlogov resolucij je torek, 15. december ob 10.00, rok za vložitev skupnih predlogov resolucij in predlogov sprememb pa je sreda, 16. december ob 10.00. Glasovanje bo potekalo v četrtek. Torej je to zadnja točka jutri, predlogi resolucij so na vrsti v sredo, glasovanje pa v četrtek.
<SPEAKER ID="024" NAME="Hannes Swoboda">
v imenu skupine S&D. - (DE) Gospod predsednik, če smo prav razumeli, ste mislili na resolucijo, ki se nanaša na predlog, ki je bil vložen na začetku. Vendar pa se nismo izrecno dogovorili, ali naj bi imeli resolucijo ali ne.
<SPEAKER ID="025" NAME="Predsednik">
To dejansko drži. Prošnja je bila predložena skupaj z resolucijo.
<P>
Sreda - ni sprememb
<P>
Četrtek
<P>
So kakšne pripombe glede četrtka?
<SPEAKER ID="026" NAME="Fiorello Provera" LANGUAGE="IT">
Gospod predsednik, gospe in gospodje, na dnevnem redu za četrtek je več nujnih zadev. Tretja izmed teh nujnih zadev, o katerih bomo razpravljali, so razmere v Azerbajdžanu. Mediji, vključno z zahodnimi mediji, so poročali o prepiru dveh mladih blogerjev in še dveh drugih oseb na javnem mestu. Prišlo je do aretacije in izreka kazni in zagotovo je prav, da pridemo tej zadevi do dna in ugotovimo, ali je bilo vse skupaj opravljeno v skladu z zakonom.
<P>
Hkrati pa se je pred kratkim na Filipinih zgodil izredno resen dogodek: 57 ljudi, ki so se v koloni vozil odpravili dati podporo predsedniškemu kandidatu, je pobila oborožena skupina, ki je revolucionarne razmere izkoristila za to, da je dvignila orožje proti vladi, zaradi česar je bilo na Filipinih razglašeno vojaško pravo.
<P>
Zato vas prosim, gospe in gospodje, naj razmere na Filipinih kot tretja točka na dnevnem redu za četrtek nadomestijo problem Azerbajdžana. Gre namreč za očitno razliko v resnosti dogodkov, ki so se zgodili v Azerbajdžanu v primerjavi z...
<P>
(Predsednik je prekinil govornika)

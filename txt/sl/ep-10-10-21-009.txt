<CHAPTER ID="009">
Popravki in namere glasovanja: glej zapisnik
<P>
(Seja je bila prekinjena ob 13.05 in se je nadaljevala ob 15.00)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Rad bi vam sporočil informacije, ki sem jih pred nekaj trenutki prejel v Parlament.
<P>
Sedaj se že nekaj tednov okoli nekaterih velikih okupiranih mest v Zahodni Sahari pojavlja nov pojav brez primere, in sicer več kot 12 tisoč moških, žensk in otrok is Zahodne Sahare ravno ta trenutek zapušča svoja mesta in selijo se v šotore v bližini mest Laayoune, Smara in Boujdour.
<P>
Kaže, da so gibanja, ki se stalno povečujejo, nov način protestiranja proti neznosnim političnim in družbenoekonomskim razmeram avtohtonih prebivalcev teh ozemelj.
<P>
To pravim danes in sedaj, ker lahko težava, ki jo sproža mnogo nasilnih posredovanj maroškega režima, ta konec tedna postane zaskrbljujoče hujša. Zato pozivam Parlament, naj se bo pripravljen odzvati glede na to, kako se bodo razmere razvile.
<SPEAKER ID="283" NAME="Predsednik">
To bom upošteval. Seveda gre pri tej točki za pravilnost postopka in razmere v Zahodni Sahari in v Maroku niso zadeva, o kateri naj bi govorili to popoldne. Vendar pa bom upošteval, kar ste povedali.

<CHAPTER ID="014">
Razpored dela
<SPEAKER ID="019" NAME="Predsednik">
Končni osnutek dnevnega reda tega delnega zasedanja, kot ga je v skladu s členoma 130 in 131 Poslovnika določila konferenca predsednikov na seji v četrtek, 3. junija 2008, je bil razdeljen. K temu osnutku so bile predlagane naslednje spremembe:
<P>
Ponedeljek, torek, sreda: brez sprememb.
<P>
Četrtek: Skupina socialistov v Evropskem parlamentu je zaprosila, da se prva podtočka v popoldanski razpravi o človekovih pravicah, tj. "Domnevni obstoj množičnih grobišč v delu Kašmirja, ki ga upravlja Indija", črta z dnevnega reda.
<P>
Prosim predsednika skupine PSE gospoda Schulza, da pojasni predlog.
<SPEAKER ID="020" NAME="Martin Schulz" LANGUAGE="DE">
Gospod predsednik, že na konferenci predsednikov sem poskušal predsednike političnih skupin prepričati, da je ta točka dnevnega reda zdaj v celoti neprimerna. Temelji le na predpostavki organizacije Amnesty International. V skladu z izjavami same organizacije obstaja sum, vendar zaenkrat ni nobenih oprijemljivih dokazov o obstoju teh množičnih grobišč.
<P>
Predsednica pododbora za človekove pravice gospa Flautre se je odzvala zelo razumno. Predstavnike Amnesty International je pozvala, naj 16. julija pred odborom utemeljijo in razložijo obtožbe. Zato menimo, da je zelo smiselno počakati do tega obiska in se nato odločiti o tej točki dnevnega reda.
<P>
Poleg tega poudarjam, da zadeva to regijo, ki jo mora tudi Evropski parlament kot mednarodna politična entiteta obravnavati zelo previdno in se ne sme odločati na podlagi predpostavk, saj bi lahko tako dosegli nasprotno od tega, kar želimo doseči, tj. več stabilnosti v regiji.
<P>
Zato zahtevamo, da se ta točka črta z dnevnega reda.
<SPEAKER ID="021" NAME="Monica Frassoni">
v imenu skupine Verts/ALE. - Gospod predsednik, upam, da bomo o zadevni točki razpravljali zdaj, pri čemer bomo zahtevali neodvisno raziskavo v zvezi z množičnimi grobišči, zaščito teh lokacij in prenehanje nadlegovanja tistih ljudi, ki to raziskavo opravljajo. Po mojem mnenju ni nikakršnega navzkrižja med to zahtevo za nujno razpravo o tej temi in predstavitvijo, ki jo 16. julija organizira gospa Flautre.
<SPEAKER ID="022" NAME="Martin Schulz" AFFILIATION="PSE">
(DE) Gospod predsednik, kako se lahko zahteva poimensko glasovanje o predlogu, ki sem ga vložil šele nedavno?
<SPEAKER ID="023" NAME="Predsednik">
Gospod Schultz, ko nekaj načrtujete, se to hitro razve, zato predvidevam, da so z vložitvijo tega predloga seznanjeni vsi. Vendar menim, da moram dovoliti glasovanje o predlogu, ki ga imam tukaj.
<SPEAKER ID="024" NAME="Martin Schulz" AFFILIATION="PSE">
(DE) Gospod predsednik, v skladu s Poslovnikom je to nemogoče. Moja skupina se je pred 25 minutami odločila, da predlog vložim jaz. Zato je po mojem mnenju resnično nemogoče, da je bil v zvezi s predlogom, ki sem ga vložil šele nedavno, vložen predlog za poimensko glasovanje. Če je bil vložen, ni bil vložen pravočasno, zato imate diskrecijsko pravico, da ga zavrnete.
<SPEAKER ID="025" NAME="Predsednik">
Gospod Schultz, obveščen sem bil, da je bil ta predlog vložen pred eno uro, zato sklepam, da je bil to preventivni ukrep. Tako sumim, gospod Schultz. Zakaj je to tako velik problem? Vi imate svoje prepričanje, drugi pa svoje. Dovolite nam, da imamo svoja prepričanja. V skladu z informacijami, ki sem jih dobil, je bilo pred eno uro, tj. pravočasno, zahtevano poimensko glasovanje.
<P>
(Vpadanje govorniku v besedo.)
<P>
Vsak od vas se lahko odloči, ali bo vložil svoje dokumente ali ne; to je pravica vsakega posameznega poslanca.
<SPEAKER ID="026" NAME="Martin Schulz" AFFILIATION="PSE">
(DE) Gospod predsednik, predlagam, da se zasedanje prekine za dve minuti, da dobijo svoje glasovalne kartice vsi poslanci.
<SPEAKER ID="027" NAME="Predsednik">
Najavljam kratek premor, da vzamete kartico vsi.
<P>
(Zasedanje je bilo za nekaj minut prekinjeno.)
<P>
(Parlament je s poimenskim glasovanjem zavrnil predlog.)
<SPEAKER ID="029" NAME="Hannes Swoboda" AFFILIATION="PSE">
(DE) Gospod predsednik, na začetku ste dejali, da je lepo gostiti ministra Jean-Pierra Jouyeta, s čimer se strinjam. Ali boste pozvali tudi predsedstva v prihodnosti, naj se zgledujejo po gospodu Jouyetu in se udeležujejo zasedanj Parlamenta ob ponedeljkih?
<SPEAKER ID="030" NAME="Stavros Lambrinidis" AFFILIATION="PSE">
(EL) Gospod predsednik, imam le kratko pripombo o našem programu dela v četrtek: francoski predsednik gospod Sarkozy bo govoril o evropski prihodnosti glede na zelo resno krizo v Evropi.
<P>
Kolikor vem, ima skupina socialistov v Evropskem parlamentu za predstavitev svojih mnenj na voljo le 18 minut. Verjetno bo imel predsednik skupine za govor na voljo le nekaj minut, ostali govorniki pa še manj.
<P>
Evropski parlament je ustanova, v kateri bi morali imeti poslanci Evropskega parlamenta možnost izražanja svojih mnenj, državni voditelji pa bi jih morali poslušati. Glede na obstoječo omejitev časa za govor menim, da smo v tej razpravi izpustili zelo pomembno priložnost.
<SPEAKER ID="031" NAME="Predsednik">
Gospod Lambrinidis, obstoječi postopek za razdelitev zapisnikov je ustrezen. V skladu s tem postopkom se zapisniki delijo enako kot vse ostale dni, naloga vaše skupine pa je, da ustrezno razporedi čas za govor, kot se ji zdi najbolj ustrezno. Vse ostalo je določeno v skladu z d'Hondtovim sistemom, pri čemer ni za četrtek predvideno nič neobičajnega.

<CHAPTER ID="005-22">
22. EU kot globalni akter: njena vloga v mednarodnih organizacijah (
<P>
Pred glasovanjem:
<SPEAKER ID="178" NAME="Gerard Batten" AFFILIATION="EFD">
Gospod predsednik, v zvezi s pravilnostjo postopka se v zvezi z naslednjim poročilom, to je poročilom gospe Muñiz De Urquiza, prijavljam k besedi po členu 167 o poimenskem glasovanju. Če se spomnimo poročila gospoda Arsenisa, je ob spremembi 25 eden od kolegov z drugega konca dvorane zahteval poimensko glasovanje, ker se mu je to zdelo pomembno. Ugodili ste mu.
<P>
Poslovnik česa takega ne predvideva in niste prosili Parlamenta za odobritev. Vsi uživamo v nekonvencionalnih pooblastilih, ki ste si jih podelili danes, zato vas prosim, da ravnate enako pri moji prošnji. Ker osebno zadevi pripisujem velik pomen, vas prosim, da mi odobrite poimensko glasovanje o vsaki spremembi tega poročila, po istem členu, po katerem ste ga odobrili gospodu tamle čez.
<SPEAKER ID="179" NAME="Predsednik">
Kolegi, poslovnik in naša praksa dovoljujeta predsedniku, da v vsakem primeru posebej po svoji presoji odloči, ali bo odobril poimensko glasovanje ali ne. Predsednik lahko odobri poimensko glasovanje, če meni, da to ne bo motilo poteka zasedanja, ali pa, če je na primer takih zahtev veliko, lahko povpraša o tem zbornico. Odločitve ne predpisuje nobeno pravilo. Želel bi samo, da bi bilo vsem jasno, da ne uvajamo nove prakse, niti ni to naš namen.
<P>
Glede na okoliščine pa nimam nikakršnih zadržkov odobriti prošnjo v tem primeru, rad pa bi lepo prosil poslance, naj te možnosti ne zlorabljajo, saj bo v takem primeru predsednik spraševal zbornico za mnenje ob vsaki zahtevi, to pa bo brez potrebe povzročalo napetosti. Če vztrajate pri svoji zahtevi, bom dal vsako spremembo na poimensko glasovanje.
<P>
Konec časa glasovanja

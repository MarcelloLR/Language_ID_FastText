<CHAPTER ID="002">
Izjava predsednika
<SPEAKER ID="006" NAME="Predsednik">
Gospe in gospodje, zaradi številnih prošenj bom na kratko spregovoril o izpustitvi Ingrid Betancourt in drugih talcev.
<P>
Ingrid Betancourt, Keitha Stansella, Thomasa Howesa, Marca Gonsalvesa, Juana Carlosa Bermeo, Raimunda Malagóna, Joséja Ricarda Marulanda, Williama Péreza, Erasma Romera, Joséja Miguela Arteaga, Armanda Floreza, Julia Buitrago, Armanda Castellanosa, Vianeya Rodrígueza in Johna Jairo so pred več leti ugrabili člani kolumbijske teroristične organizacije FARC ter jih imeli za talce. Zaradi uspešne vojaške operacije kolumbijske vojske so jih v sredo, 2. julija 2008, končno izpustili.
<P>
Predstavniki Evropskega parlamenta so se razveselili, da so gospa Betancourt ter vsi ostali talci in njihove družine izpuščeni. Z izpustitvijo se je končalo mučno obdobje, ki mora biti opozorilo, da ne smemo nikoli obupati.
<P>
V četrtek sem govoril s predsednikom Uribejem in čestital njegovi vladi, vojski in prebivalcem Kolumbije za to uspešno operacijo. Ponovno poudarjam, da ne sme demokracija nikoli popuščati teroristom ter da je izvajanje zakonodaje politična in moralna obveznost.
<P>
Nadaljevati moramo s prizadevanji za izpustitev vseh talcev. Gospa Betancourt je bila ugrabljena 23. februarja 2002. Od takrat je Evropski parlament stalno sodeloval v pobudah v zvezi z njeno izpustitvijo. Leta 2006 je bila gospa Betancourt skupaj s fundacijo País Libre ena od treh finalistov za nagrado Saharov za svobodo mišljenja.
<P>
Gospe in gospodje, Evropski parlament meni, da je izpustitev Ingrid Betancourt bistvena za trajni mir v Kolumbiji. Zdaj moramo še naprej javno opozarjati na kritičen položaj preostalih talcev v Kolumbiji in si prizadevati za njihovo izpustitev.
<P>
Prejšnji teden sem gospo Betancourt povabil, da obišče Evropski parlament, ko ji bo ustrezalo in si bo opomogla. Zdaj FARC in druge teroristične organizacije pozivam, naj odložijo orožje ter prenehajo z nespametnim in nesmiselnim nasiljem. Nikoli se ne bomo popustili terorizmu. Pozivam k izpustitvi vseh talcev in pozivam vpletene, da sprejmejo ponudbo kolumbijske vlade za sodelovanje pri iskanju mirne rešitve.
<P>
(Ploskanje.)
<P>
Gospe in gospodje, v tem Parlamentu lepo pozdravljam francoskega ministra za evropske zadeve in predstavnika novega predsedstva Jean-Pierra Jouyeta. Prvič je, da je predstavnik kake vlade prisoten na samem začetku našega dela. Upam, da bomo lahko svoje delo, ki se je začelo zelo dobro, nadaljevali enako uspešno.
<P>
(Ploskanje.)

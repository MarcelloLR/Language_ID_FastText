<CHAPTER ID="013">
Potrditev zapisnika prejšnjega zasedanja
<SPEAKER ID="137" NAME="Predsednik">
(FR) Zapisnik o zasedanju v ponedeljek 14. januarja 2008 je razdeljen.
<P>
Ali ima kdo pripombe?
<SPEAKER ID="138" NAME="Cristiana Muscardini" AFFILIATION="UEN">
(IT) Gospod predsednik, gospe in gospodje, zahvaljujem se, da ste mi dali besedo, ki sem jo zahtevala pred 20 minutami, čeprav sedim naproti predsedstvu. Namen moje izjave je, da bo evidentirana in da opozorim na demokracijo v tem parlamentu.
<P>
Predsedstvo Parlamenta in predsedniki vseh skupin morajo dojeti, da rezultat dveh nepravilnosti ni pravilna ugotovitev. Kar je politično koristno, ni vedno politično pravilno, po današnjem govoru velikega muftija pa se moramo na jasen in za vse nedvoumen način odločiti, ali bomo v tem parlamentu upoštevali demokratične določbe poslovnika ali interes, ki ga morda ima vsak posameznik glede na okoliščine.
<P>
Danes zjutraj je bila storjena napaka glede poslovnika tega parlamenta, ki je ne bomo popravili z današnjim glasovanjem v prazni sejni dvorani. To je še ena napaka v škodo demokracije. Pri tem ne govorim v imenu skupine UEN o tem, ali je pomembno, da razpravljamo o odpadkih v Italiji ob 21.00 danes zvečer ali ob 17.00 jutri, oziroma ali je pomembno, da so obrazložitve glasovanja po glasovanju, kar je običajno v tem parlamentu, kadar je z glasovanjem sprejeta odločitev, kot bi moralo biti danes zjutraj. Gospod predsednik, sprašujem pa vas - in pri tem me lahko tudi prekinete, saj mi je vseeno - kaj določa poslovnik Parlamenta. Ali veste? V zvezi s tem vprašanjem želite tej zapuščeni sejni dvorani odgovoriti, da naj bi glasovali na podlagi tistih, ki so dobili besedo, in ne tistih, ki so želeli izraziti neodvisno mnenje. To je prava norost.
<SPEAKER ID="139" NAME="Predsednik">
(FR) Gospa predsednica, upam, da vam bom odgovoril tako umirjeno, kot ste bili vi razburjeni. Besedo sem vam dal, da bi izvedel, ali ste za potrditev zapisnika zasedanja v ponedeljek 14. januarja ali proti njej. Čeprav o tem vprašanju niste povedali nič, sem bil tako spoštljiv, da sem poslušal vaše mnenje, in upam, da bodo kolegi prav tako razumeli način, na katerega nagovarjate Parlament.
<P>
Zato sklepam, da ni več pripomb, ker gospa predsednica ne želi ponovno besede.
<P>
(Zapisnik prejšnjega zasedanja je bil potrjen.)

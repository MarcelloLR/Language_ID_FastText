<CHAPTER ID="006-05">
5. Dodatni protokol k Sporazumu o sodelovanju pri varstvu obal in voda severovzhodnega Atlantika pred onesnaževanjem (
<P>
- Pred glasovanjem:
<SPEAKER ID="101" NAME="Anna Rosbach">
poročevalka. - (DA) Gospa predsednica, prosila sem za besedo, ker časovni okvir za ta pomembni dodatni protokol ni omogočal razprave - niti v odboru niti na plenarnem zasedanju. Predmet tega dodatnega protokola bo državam članicam EU omogočil skupen boj proti onesnaževanju v Atlantiku. Sporazum tvori del mreže regionalnih morskih sporazumov, ki jih je EU sklenila s številnimi posameznimi državami članicami in sosednjimi tretjimi državami. Vsak izmed teh sporazumov zajema različne dele morja, ki obdaja države članice EU, njegov cilj pa je posamezno in/ali skupinsko posredovanje strani v sporazumu v primeru onesnaženja ali grožnja onesnaženja voda ali obale. Ne skrivam, da si zelo želim, da bo ta dodatni protokol omogočil boj proti številnim oblikam onesnaževanja Atlantika. Konec koncev je to protokol, ki je predolgo nastajal. Zaradi razhajanj med Marokom in Španijo glede Zahodne Sahare je bilo potrebnih dvajset let. To je dvajset izgubljenih let. Morsko okolje teh let ne more dobiti nazaj, to pa samo poudarja pomen tega, da postopka ne podaljšujemo še dodatno v tem parlamentu. Zato upam, da bo med poslanci tega parlamenta široka podpora, kot je bila, ko smo to zadevo obravnavali v odboru, za vašo podporo pa sem vam zelo hvaležna.

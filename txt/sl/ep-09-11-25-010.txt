<CHAPTER ID="010">
Telecom (podpis aktov) 
<SPEAKER ID="255" NAME="Predsednik">
Pred nami je pomemben dogodek, kajti čez nekaj trenutkov bova gospa Torstensson in jaz podpisala nekaj zelo pomembnih dokumentov, ki so povezani s svežnjem "Telecom". Gospa Torstensson, gospa komisarka, gospe in gospodje, kolegi poslanci, pravni akti, ki sestavljajo sveženj "Telecom", so bili sprejeti v postopku soodločanja. Elektronska komunikacija in internet sta postali glavni orodji naših sodobnih družb. Ta zakonodajni sveženj je dober primer, kako naše delo lahko pomaga ljudem in kako lahko vpliva na njihovo vsakodnevno življenje.
<P>
Predvsem imamo spremenjeno okvirno direktivo o elektronskih komunikacijskih omrežjih in storitvah. Njena poročevalka je bila naša kolegica poslanka, gospa Trautmann, ki je danes z nami. Direktiva je bila sprejeta na tretji obravnavi, kar kaže, koliko dela je bilo potrebnega, da smo lahko dosegli najboljši dogovor za naše državljane. Elementi te direktive, ki ostajajo, so učinkovitejše in bolj strateško upravljanje radijskih frekvenc, večja konkurenca in enostavnejše vlaganje v internet v prihodnosti.
<P>
Pomemben korak naprej proti nudenju boljših storitev predstavlja tudi direktiva o univerzalnih storitvah in pravicah uporabnikov, katere poročevalec je bil naš kolega poslanec, gospod Harbour. Želeli smo izboljšati pravice potrošnikov, zaščititi zasebnost in osebne podatke, pa tudi omogočiti vsakemu državljanu, da ohrani svojo številko mobilnega telefona pri zamenjavi operaterja, kar ne bi smelo trajati več kot en delovni dan.
<P>
Nazadnje, da bi ta načela uresničili na boljši in skladnejši način, sta se Parlament in Svet odločila, da ustanovita evropsko organizacijo, ki bo združila 27 nacionalnih operaterjev. Poročevalka Parlamenta o tej zadevi je bila gospa del Castillo Vera.
<P>
Zato bi seveda želel izraziti veliko spoštovanje poročevalcem, ki so vedno igrali ključno vlogo. Obenem bi se želel tudi zahvaliti vsem tistim, katerih trdo delo na teh direktivah je prispevalo k današnjemu uspehu. Veliko ljudi je združilo moči, da bi dosegli uspeh. Predvsem so bila to zaporedna predsedstva, zlasti pa češko in trenutno švedsko predsedstvo, saj sta bila zadolžena za drugo in tretjo obravnavo.
<P>
Še najbolj pa bi se v tem trenutku želel zahvaliti komisarki in Evropski komisiji za pripravo tega svežnja, ki ni bil edini dober rezultat, ki je bil dosežen v tem zadnjem petletnem mandatu. Želimo vam čestitati. Vaše sodelovanje nam je v veliko pomoč in vpliva tudi na to, kako državljani razumejo naše delo.
<P>
Seveda je treba največ zaslug priznati trem poročevalcem, kakor tudi predsedniku Odbora za industrijo, raziskave in energetiko, našemu kolegu poslancu, gospodu Reulu, ter podpredsedniku Parlamenta, gospodu Vidal-Quadrasu, ki je predsedoval delegaciji EU na spravnem odboru. Za današnji uspeh je torej zaslužna kar velika skupina ljudi.
<P>
S tega mesta, s katerega govorim v imenu vseh nas, kolegov poslancev Evropskega parlamenta, predvsem pa državljanov Evropske unije, bi želel izraziti veliko spoštovanje, saj je to najboljši primer, ki kaže, da zmoremo narediti nekaj, kar bodo državljani razumeli kot velik uspeh, nekaj, kar bo olajšalo njihovo življenje. Vsem skupaj čestitam.
<SPEAKER ID="256" NAME="Åsa Torstensson">
predsednica Sveta. - (SV) Gospod predsednik, na začetku bi želela poudariti, kako vesela sem, da lahko danes skupaj podpiševa telekomunikacijski sveženj. Ta sveženj krepi konkurenco in varstvo potrošnikov v Evropi. Na področju, ki se tako hitro razvija, bomo imeli sodobne in nove predpise.
<P>
Želela bi tudi izkoristiti priložnost, da se vsem, ki so sodelovali, zahvalim za njihovo neverjetno trdo in konstruktivno delo in zelo ustvarjalno sodelovanje. Posebej bi se zahvalila podpredsedniku Evropskega parlamenta, Aleju Vidal-Quadrasu, predsedniku odbora, Herbertu Reulu, in trem poročevalcem Parlamenta, Catherine Trautmann, Pilar del Castillo Vera in Malcolmu Harbourju, ki so tako kot moji kolegi v Svetu opravili izredno pomembno delo, da bi lahko sestavili telekomunikacijski sveženj.
<P>
To sodelovanje je pomenilo, da smo uspeli skleniti sporazum, ki jasno opredeljuje velik in ključen pomen interneta za svobodo izražanja in svobodo obveščanja, in da pri tem nismo ravnali v nasprotju s pogodbo.
<P>
Telekomunikacijski sveženj je velika zmaga za vse potrošnike v Evropi. Še enkrat bi se želela vsem zahvaliti za trud, ki so ga vložili, da bi dosegli ta sporazum.

<CHAPTER ID="006-35">
35. Zavarovanje in pozavarovanje (Solventnost II) (prenovitev) (
<P>
- Pred glasovanjem:
<SPEAKER ID="137" NAME="Charlie McCreevy">
član Komisije. - Gospod predsednik, rad bi izrazil svoje priznanje in občudovanje Evropskemu parlamentu za učinkovito obravnavo dosjeja Solventnost II in za pripravljenost iskati kompromise.
<P>
S Solventnostjo II bo EU dobila sodoben okvir za nadzor zavarovalništva, ki bo uradno veljal za panogo zavarovanja in za zavarovance.
<P>
Osebno obžalujem brisanje ureditve pomoči skupine, saj to pomeni zamujeno priložnost nadaljnjega napredka na področju nadzora skupin. Ne glede na to bo Komisija podprla sporazum med Parlamentom in Svetom, če ga boste pri glasovanju potrdili.
<P>
Seveda to ni konec zgodbe. Storiti je treba še veliko: pred oktobrom 2012 bo treba sprejeti izvedbene ukrepe, da bodo imele države članice in panoga dovolj časa za priprave na uvedbo Solventnosti II.
<P>
Zagotovim vam lahko, da bo Komisija odigrala svojo vlogo v tem procesu in pri čim prejšnji uveljavitvi teh že dolgo pričakovanih reform v praksi, v korist vseh udeležencev.

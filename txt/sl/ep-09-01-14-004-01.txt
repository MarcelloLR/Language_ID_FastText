<CHAPTER ID="004-01">
1. Varnostne značilnosti in biometrični podatki v potnih listih in potovalnih dokumentih (
<P>
Po glasovanju o poročilu, ki ga je predstavil Carlos Coelho
<SPEAKER ID="099" NAME="Francesco Enrico Speroni" AFFILIATION="UEN">
- (IT) Gospod predsednik, gospe in gospodje, rad bi postavil vprašanje o pravilnosti postopka. Obvestili ste nas, da boste na zahtevo novinarjev, spoštovanja vredne skupine, objavili vse glasove, vendar pa se mi zdi, da bi morali parlamentarna pravila postavljati parlamentarci in ne novinarji. Zanima me, ali je to skupina slepih novinarjev, saj lahko vendar vidijo rezultate glasovanja na zaslonih. Če boste rezultate objavljali, bi lahko imeli precejšnje probleme gluhi novinarji.
<P>
(Aplavz)
<SPEAKER ID="100" NAME="Predsednik">
Gospod Speroni, imam določene zadržke pri izražanju osebnega mnenja o težavnosti novinarskega dela. Ker je bila zahteva naslovljena na predsedstvo, menim - pri čemer se z vami najverjetneje osebno strinjam -, da mora odgovor dati predsedstvo; odločitev, da bo priprava odgovora na to zahtevo uvrščena na naslednji dnevni red seje predsedstva, je bila že sprejeta.
<SPEAKER ID="101" NAME="Edward McMillan-Scott" AFFILIATION="PPE-DE">
Gospod predsednik, strinjam se s stališčem gospoda Speronija. Zavedam se, da ste v težkem položaju, vendar menim, da ima prav. Vsak glas je zabeležen na zaslonih. Zelo veliko dragocenega časa bi porabili za branje vsakega posameznega rezultata glasovanja - posebno pri glasovanju, kakršno je na vrsti danes. Predlagam, da predsedstvo prosite, naj da zadevo v obravnavo ustreznemu odboru, mi pa jo bomo preučili do naslednjega glasovanja - če je to sprejemljivo za Parlament.
<P>
(Aplavz)
<SPEAKER ID="102" NAME="Predsednik">
Kot sem že omenil, bo zadevo preučilo predsedstvo, nato pa boste dobili dokončen odgovor.
<P>
Zdaj začenjamo z glasovanjem.

<CHAPTER ID="009-06">
6. Inovativno financiranje na svetovni in evropski ravni (
<SPEAKER ID="141" NAME="Jean-Paul Gauzès" AFFILIATION="PPE">
(FR) Gospa predsednica, obžalujem, da je v poročilu gospe Podimata, ki zastavlja številna pomembna vprašanja v zvezi z inovativnim financiranjem, nekaj zmede. Skupino naprednega zavezništva socialistov in demokratov v Evropskem parlamentu bi rad prosil, naj umakne alternativni predlog, ki ga je podala, da bi lahko končali skupno delo z zvezi s pripravo poročila.
<P>
Drugič, obžalujem, da je glede davka na finančne transakcije nastalo rahlo umetno nasprotovanje in imamo dva zelo pomembna predloga sprememb. Obžalujem, da Parlament zato ne more izraziti prepričljive podpore temu davku pri pogojih, ki so sprejemljivi glede konkurenčnosti Evrope.
<SPEAKER ID="142" NAME="Martin Schulz" AFFILIATION="S&amp;D">
(DE) Gospa predsednica, gospodu Gauzèsu lahko rečem tole: da, nameravamo umakniti ta osnutek alternativnega predloga. Svoji skupini sem to predlagal iz zelo preprostega razloga: Ta predlog spremembe, ki ga je podpisalo 120 poslancev iz vseh skupin, kaže, da predlogi v zvezi z davkom na finančne transakcije, niso v pristojnosti nobene skupine, pa naj bodo to socialisti, konservativci, Poslanska skupina Evropske ljudske stranke (Krščanskih demokratov) ali Skupina Zelenih/Evropske svobodne zveze. Bistvo je, da pripravljamo institucionalni predlog in pošiljamo institucionalni signal, da je ta parlament sposoben povedati nadstrankarsko: "Hočemo, da zasebni sektor plača svoj delež, ko se spopadamo z bremenom krize". To ni zahteva socialistov ali skupine PPE, to je skupna želja. Če nam danes to uspe izraziti na institucionalni podlagi, potem bo to velik uspeh za Evropski parlament. Zato umikamo ta predlog.
<P>
(Aplavz)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Gospa predsednica, Poslanska skupina Evropske ljudske stranke (Krščanskih demokratov) in Evropskih demokratov je včeraj na plenarnem zasedanju podala drug predlog, ki bi lahko predstavljal kompromis. Predlog je bil: bi lahko pojasnili, da se bodo sredstva usmerila v proračun EU in podporni mehanizem? Temo smo predložili v razpravo in čakamo na odgovor, da bomo lahko dosegli kompromis in institucijam EU poslali pozitivno sporočilo.

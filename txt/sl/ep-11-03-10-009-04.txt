<CHAPTER ID="009-04">
4. 16. zasedanje Sveta Združenih narodov za človekove pravice (Ženeva, od 28. februarja do 25. marca 2011) (
<SPEAKER ID="139" NAME="Heidi Hautala">
predsednica Pododbora za človekove pravice. - Gospod predsednik, imam zelo dobro novico o človekovih pravicah. Nominiranec za nagrado Saharova, Haitham al-Maleh, 80-letni sirijski odvetnik za človekove pravice, je bil pred dvema dnevoma oproščen in izpuščen. To je čudovit primer, kako lahko Evropski parlament okrepi človekove pravice.
<P>
Zdaj, ko je spet prost, si bo Haitham al-Maleh močno prizadeval za izpustitev več tisoč političnih zapornikov v Siriji.
<P>
(Bučen aplavz)
<SPEAKER ID="140" NAME="Predsednik">
Zahvaljujem se vam za to novico. Vsekakor bo to velika spodbuda za naše delo.
<P>
- Pred glasovanjem o odstavku 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Gospod predsednik, izpostaviti želim, da je pri glasovanju o odstavku 8 originalnega besedila v francoskem prevodu le-ta bil naveden kot odstavek 19. Prišlo je do nesporazuma glede navodil za glasovanje.
<SPEAKER ID="142" NAME="Predsednik">
Stvar bomo preučili. Hvala za vaše pripombe.
<SPEAKER ID="144" NAME="Fiona Hall" AFFILIATION="ALDE">
Gospa predsednica, to priložnost želim izkoristiti in se zahvaliti 400 kolegom v Parlamentu, ki so podpisali pisno izjavo 81; zahvalila bi se rada mojemu osebju za trdo delo in službam za pisne izjave, predvsem pa se želim zahvaliti zagovornikom, ki so s svojo predanostjo to omogočili.
<P>
Ponosna sem, da sem poslanka Parlamenta, kjer je navadnim državljanom omogočeno, da predstavijo svoj primer, in kjer poslanci EP prisluhnejo in jih je mogoče prepričati. To je najboljša oblika demokracije in kaže, da je Evropski parlament povezan s svojimi ljudmi.

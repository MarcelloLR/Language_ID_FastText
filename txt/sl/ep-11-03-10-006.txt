<CHAPTER ID="006">
Izjava predsedujočega
<SPEAKER ID="099" NAME="Predsednik">
Kolegi, gospe in gospodje, spoštovani gostje, jutri, 11. marca, bomo sedmič obeležili evropski dan žrtev terorizma. Ta dan je posvečen več kot 5000 žrtvam terorizma v Evropi. Teroristi so razglasili vojno proti civilistom. Udarili so na krajih, kjer bi se navadni ljudje morali počutiti varne v svojih državah. To je sramotno, potuhnjeno in strahopetno. Ravno zaradi tega ni nobenega opravičila za terorizem. Evropejci smo močni in enotni. Noben terorist ali kriminalna združba ne more oslabiti našega prepričanja v vrednote, na katerih temelji združena Evropa.
<P>
Gospe in gospodje, prosim, vstanite in z minuto molka počastite spomin na žrtve terorizma.
<P>
(Parlament je vstal in se poklonil z minuto molka)

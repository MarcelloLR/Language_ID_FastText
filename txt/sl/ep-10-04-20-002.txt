<CHAPTER ID="002">
Dnevni red
<SPEAKER ID="006" NAME="Predsednik">
Glede na nedavni razvoj razmer in v soglasju s političnimi skupinami bi rad predlagal naslednje spremembe razporeda dela v sredo. To so nove spremembe, ne tiste, ki smo jih sprejeli včeraj ob 17.30. To so dodatne spremembe.
<P>
Prvič, z razporeda dela umikamo čas za vprašanja Svetu. Svet me je obvestil, da bo moral gospod López Garrido glede na prometne težave v tem tednu zapustiti Strasbourg v sredo ob 18.00, zato zvečer ne bo časa za vprašanja. Drugič, z razporeda dela umikamo poročilo gospe Ţicãu o energetski učinkovitosti stavb, ker ni bilo sprejeto na seji odbora v ponedeljek. Tretjič, odpiramo vprašanje za ustni odgovor o prepovedi uporabe rudarskih tehnologij s cianidom, kot tretjo točko na popoldanskem dnevnem redu, takoj po razpravah o sistemu SWIFT in evidenci podatkov o potnikih (PNR). Tako se bo zasedanje v sredo končalo ob 19.00. Še enkrat bom zelo na hitro povedal. Umaknili smo točke, ki niso mogoče, in zato se zasedanje v sredo ne bo končalo ob 24.00, ampak ob 19.00. Ponavljam, da smo se o teh zadevah posvetovali s predsedniki političnih skupin.
<SPEAKER ID="007" NAME="Paul Rübig" AFFILIATION="PPE">
(DE) Gospod predsednik, rad bi samo vprašal, ali bodo v četrtek potekala zasedanja Parlamenta, ali se bodo sestali odbori, npr. odbor za presojo znanstvenih in tehnoloških možnosti in drugi, ali bodo na zasedanjih na voljo tolmači in ali bo obiskovalcem v četrtek dovoljen vstop v Parlament.
<SPEAKER ID="008" NAME="Predsednik">
Pravkar pripravljam elektronsko pismo vsem poslancem, ki ga bom osebno podpisal. Nekateri od nas še niti nismo prišli v Strasbourg in bi prav tako želeli imeti to informacijo. Elektronsko pismo bo poslano okrog 11.00 in bo vsebovalo odgovore na čim več vprašanj, na katera so odgovori že znani.
<P>
V četrtek lahko potekajo vse seje odborov, vendar ne bo nobenega glasovanja. Službe Evropskega parlamenta bodo tam. Plenarnega zasedanja ne bo. Vse, razen plenarnega zasedanja, bo delovalo kot normalno. Skupine, ki pridejo v Strasbourg na obisk Parlamenta, bodo sprejete (skupine, ki smo jih povabili), lahko bodo obiskale Parlament in vstopile v plenarno dvorano, vendar ne bo nobenega zasedanja.
<P>
Edina razlika od normalnega dneva bo v tem, da ne bo potekalo plenarno zasedanje in da ne bo glasovanja. Drugo bo v četrtek potekalo kot po navadi.
<P>
V četrtek in petek se boste lahko podpisali na seznam navzočih.
<P>
Druge informacije bodo podane v elektronskem pismu, ki ga boste dobili najpozneje do kosila.
<P>
Včeraj je bila seja konference predsednikov, pa tudi seja predsedstva. Določeno je bilo kar veliko stvari. Od zdaj naprej bo delovala delovna skupina, ki vključuje parlamentarne službe. Delovna skupina je ves čas v stiku z menoj in jaz sem v stiku s predsedniki političnih skupin, ker moramo ohranjati stalen stik v vseh zadevah, ki vplivajo na odločitve o tem tednu, pa tudi o prihodnjih tednih. Prosim, ne pozabite, da se bodo odbori Evropskega parlamenta sestali naslednji teden in da ne smemo ovirati normalnih postopkov odborov ter da moramo pripraviti zasedanje v Bruslju kot po navadi. Odločitve o tem še niso sprejete, vendar bodo v naslednjih nekaj dneh.
<P>
Prosim, pričakujte od mene kratko informacijo o vseh odločitvah in o vsem, kar načrtujemo v prihodnje.

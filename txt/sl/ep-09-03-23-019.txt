<CHAPTER ID="019">
Družbena odgovornost podizvajalskih podjetij v proizvodni verigi (kratka predstavitev) 
<SPEAKER ID="164" NAME="Predsednik">
Naslednja točka je poročilo gospoda Lehtinena v imenu Odbora za zaposlovanje in socialne zadeve o družbeni odgovornosti podizvajalskih podjetij v proizvodni verigi.
<SPEAKER ID="165" NAME="Lasse Lehtinen">
poročevalec. - (FI) Gospod predsednik, komisar, podizvajalske verige so v poslu vsakdanje. So v pomoč pri učinkoviti organizaciji dela in prožnosti. So bistvenega pomena, da notranji trg ustrezno deluje in predstavljajo nujno ekonomsko in logistično mrežo.
<P>
Zaradi preživetja trgov in zaščite potrošnikov pa je bistvenega pomena, da se za vzpostavitev ključnih odgovornosti izvajalcev in podizvajalcev uporablja zakonodaja. To poročilo Komisijo roti k vzpostavitvi izrazitega pravnega instrumenta, ki na evropski ravni uvaja odgovornost izvajalcev, hkrati pa spoštuje različne pravne sisteme, ki veljajo v državah članicah, in načeli subsidiarnosti in sorazmernosti.
<P>
Osem držav članic že ima takšno zakonodajo, a prav tako moramo biti sposobni urejati odnose med podizvajalskimi verigami na ravni Skupnosti. Skupne evropske probleme je treba reševati s skupnimi pravili. V nasprotnem primeru lahko države, ki tega področja poslovanja niso uredile, izkrivijo konkurenco na račun drugih.
<P>
To zato ni le stvar zaščite delavcev ampak zaščite konkurenčnosti podjetij, ki spoštujejo pravila. Z eno besedo, gre za preprečevanje sivega gospodarstva. Dokler so podizvajalske verige skriven način za ohranjanje nizkih plač in izogibanje plačevanju davkov in socialnih prispevkov, bo breme padlo na davkoplačevalca in konkurenčna podjetja, večina katerih so mala in srednje velika podjetja. Tudi podizvajalci, ki so pogosto mala podjetja, potrebujejo jasna pravila, ko delajo za zelo velike izvajalce.
<P>
Videli smo že kako sistemi, značilni za posamezne države, delujejo tudi kot preprečevalne sile. Prag za zanemarjanje obveznosti delodajalcev bo višji, če lahko ljudje pričakujejo, da bodo kaznovani za kazenske dejavnosti.
<P>
V interesu vseh Evropejcev je, da se držijo minimalnih pogojev zaposlovanja in jasni pravil. Nato se lahko delovna sila samozavestno premika iz ene države v drugo, podjetja lahko zaupajo pogodbam in potrošniki so lahko prepričani, da bodo stroški proizvoda ali storitve pravi in da so bili pregledno določeni. Ni naključje, da poročilo govori specifično o socialni odgovornosti podjetij.
<SPEAKER ID="166" NAME="Louis Michel" LANGUAGE="FR">
Gospod predsednik, gospe in gospodje, komisija to poročilo zelo pozdravlja.
<P>
Ne glede na to, kako pomembno je lahko podizvajanje za povečanje produktivnosti in konkurenčnosti, v celoti priznavamo potrebo po učinkovitih ukrepih za zagotavljanje, da niti ne spodbuja niti ne poenostavlja neupoštevanja pogojev zaposlovanja, predvsem tam, kjer so dolge podizvajalske verige. Zadostne, učinkovite, svarilne kazni so potrebne za zagotavljanje, da bodo podizvajalci v celoti izpolnjevali svoje pravne in pogodbene obveznosti, predvsem glede pravic delavcev. Večja preglednost v postopku podizvajanja bo vodila do večje splošne zaščite pravic delavcev, vprašanje, ki mu je Komisija, kot veste, vdana in bo takšna tudi ostala.
<P>
Medtem ko odobravam vaše splošno načelo, po katerem so za evropske probleme potrebne evropske rešitve, bi bil bolj preudaren glede sklepa, določenega v 14. odstavku poročila, ki pravi, da je problem mogoče rešiti le z uvedbo izrazitega pravnega instrumenta, ki uvaja skupno in solidarno odgovornost na evropski ravni.
<P>
Zdi se, da gre poročilo v to smer tudi v odstavku 15, kjer poziva k oceni vpliva dodane vrednosti in možnost takšnega instrumenta Skupnosti. Kar zadeva poziv, da Komisija zagotovi učinkovito upoštevanje direktive o napotitvi delavcev, iz odstavka 25, bi rad poudaril, da smo nedavno ustanovili delovno skupino na visoki ravni glede napotitve delavcev. Ta delovna skupina je sestavljena iz predstavnikov iz držav članic in socialnih partnerjev in je usmerjena v izboljšanje praktične uporabe direktive in predvsem upravnega sodelovanja med državami članicami. Prvi sestanek bo imela 25 marca.
<P>
V tem smislu bi rad omenil raziskavo z naslovom "Liability in subcontracting processes in the European construction sector" [Odgovornost v postopkih podizvajanja v evropskem gradbeništvu], ki jo je leta 2008 objavila Evropska fundacija za izboljšanje življenjskih in delovnih razmer, ki izpostavlja tako glavne razlike med nacionalnimi skupnimi sistemi odgovornosti kot tudi njihovo raven učinkovitosti. V tej raziskavi je prav tako izpostavljeno dejstvo, da kaže, da ne obstaja splošna rešitev in priporočene so nadaljnje razprave in raziskave, predvsem v zvezi s čezmejnimi vprašanji.
<P>
Problem, ki ga poskušamo rešiti, ima družbeni značaj, a predlagana rešitev ima vsekakor posledice, ki segajo mnogo dlje od družbenega področja. Zato moramo podrobno preučiti njegove gospodarske in pravne posledice.
<P>
Popolnoma se strinjam, da so za ta problem potrebne popolnejše raziskave in da moramo pred predstavitvijo osnutka previdno preučiti različne neregulativne metode za reševanje nekaterih vprašanj iz poročila, z drugimi besedami: izboljšano sodelovanje in usklajevanje med nacionalnimi organi, inšpekcijo in drugimi nacionalnimi organi pregona, zavest o dobri praksi v podjetjih, sedanje smernice in standardi, pobude glede družbene odgovornosti in pogodbe nadnacionalnih podjetij, v katere so že vključene inovativne določbe, ki se nanašajo na postopke ocenjevanja tveganja in nadzor podizvajalcev.
<SPEAKER ID="167" NAME="Predsednik">
Predstavitev je končana.
<P>
Glasovanje bo potekalo v četrtek, 26. marca 2009.
<P>
Pisne izjave (člen 142)
<SPEAKER ID="997" NAME="Proinsias De Rossa  " AFFILIATION="PSE">
v pisni obliki. - Vzpon podizvajanja v Evropi je imel do sedaj daljnosežne posledice za delovna razmerja. Niso podizvajalci le delavci. Povezane pravne in finančne obveznosti, kot so upoštevanje standardov glede plač in delovnih pogojev in plačilo davkov in prispevkov za socialno varnost s tem tudi postanejo zunanji in se prenesejo na podizvajalce in agencije za zaposlovanje. Zaskrbljujoče je, da je mogoče podizvajanje vse bolj uporabljati kot način za zmanjšanje neposredne družbene odgovornosti.
<P>
Tako je zamisel o "skupni in solidarni odgovornosti" ključnega pomena za zagotavljanje, da bodo podjetja odgovorna za ravnanja svojih podizvajalcev. Jasno, uveljavljanje zakonskih obveznosti postane težje v dolgih in zapletenih verigah medsebojno povezanih podjetij. To še posebej velja preko meja, kjer je mogoče ustanoviti različne ravni izvajalcev v različnih državah članicah in pod različnimi pravili. Trenutno ima le osem držav članic nacionalno zakonodajo, ki pokriva odgovornost podizvajalskih podjetij.
<P>
Močno podpiram to poročilo, ki ga je podprla Evropska zveza sindikatov (ETUC) in Komisijo poziva k izdelavi izrazitega pravnega instrumenta Skupnosti, ki uvaja skupno in solidarno odgovornost na evropski ravni in od Komisije prav tako zahteva, da začne z oceno glede izvedljivosti instrumenta o verižni odgovornosti kot načinu povečanja preglednosti v postopku podizvajanja.

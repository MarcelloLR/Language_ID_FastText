<CHAPTER ID="023">
Delo skupne parlamentarne skupščine AKP-EU v letu 2007 (razprava) (razprava) 
<SPEAKER ID="194" NAME="Predsednik">
Naslednja točka je poročilo Alaina Hutchinsona v imenu odbora za razvoj o delu skupne parlamentarne skupščine AKP-EU v letu 2007.
<SPEAKER ID="195" NAME="Alain Lipietz">
poročevalec. - (FR) Gospod predsednik, gospod komisar, gospe in gospodje, poročilo, ki sem ga pripravil za odbor za razvoj ocenjuje delo skupne parlamentarne skupščine AKP-EU v letu 2007. Vsi, ki ste aktivno vključeni v to delo ali vas to samo zanima, veste, da to ni le formalno ali simbolično telo, ampak ravno nasprotno, odkar skupščina vedno bolj deluje kot prava parlamentarna skupščina. Njeni člani imajo vedno več dela, vplivne številke kažejo na uspešnost in tako ima vedno večji politični pomen. To sem hotel najprej poudariti.
<P>
Vedno večji politični pomen te skupščine izvira iz dejstva, da se ukvarja z vprašanji v zvezi s sodelovanjem med državami AKP in EU ter razpravlja o vprašanjih, ki so pomembna za Evropejce in države AKP. Tako je na primer tudi s sporazumi o gospodarskem partnerstvu, ki so doseženi na podlagi pogajanj med državami Unije in AKP. V zvezi s tem vprašanjem je skupna parlamentarna skupščina potrdila s kigalijsko izjavo, da želijo zadevni predsedniki, da Evropska komisija da državam AKP dovolj časa za pogajanja v zvezi z sporazumi o regionalnem razvoju. Kigali je priložnost, kjer se lahko pokaže nestrinjanje s temi sporazumi in da odpor temelji na utemeljenih pomislekih, ki jih je treba res upoštevati.
<P>
Prav tako je veliko poslancev v državah AKP le s sodelovanjem pri delu skupne parlamentarne skupščine spoznalo obstoj strateških dokumentov države, ki opredeljujejo področja sodelovanja med EU in njihovimi državami. To služi kot opozorilo za mnoge poslance v državah AKP, da je skupščina včasih edino pristojno mesto za demokratično izražanje.
<P>
Poudaril bi, da smo leta 2007 lahko spremljali povečano delovanje civilne družbe v državah AKP, saj so organizirali dobra srečanja in pobude ob robu vsakega zasedanja skupne parlamentarne skupščine. Skupščina predstavlja zelo dobro priložnost za izmenjavo in srečanje v boju civilne družbe za razvoj v državah AKP V zvezi s tem mora Unija tehnično in finančno podpreti navzočnost teh združenj in nevladnih organizacij pri delu skupne parlamentarne skupščine.
<P>
Poudarjam, da v našem poročilu spodbujamo skupno parlamentarno skupščino, da okrepi vlogo svojega odbora za politične zadeve. S tem želimo, da bi ta odbor postal resničen forum za preprečevanje in reševanje konfliktov ter spodbuditi sodelovanje med delovanjem poslancev AKP in EU pri opazovanju prihodnjih volitev kot del misij Unije za spremljanje volitev.
<P>
Vedeti morate, da se je skupščina najprej srečala v Wiesbadnu in potem v Kigaliju. Sprejeli smo devet resolucij. Stalni odbori so se sestali štirikrat, in sicer dvakrat ob robu zasedanj in dvakrat med tema zasedanjema v Bruslju. Ti odbori, ki so pristojni za spremljanje resolucij, so od leta 2007 organizirali predstavitve pristojnih članov odbora na ustreznih področjih.
<P>
Poleg številnih poročil je bila na zasedanju sprejeta tudi resolucija o razmerah v Darfurju. Potekala je tudi zelo konstruktivna nujna razprava o razmerah v Zimbabveju. Delavnice o priseljevanju, spreminjanju podnebja in zdravilih za zapostavljene bolezni so pritegnile veliko udeležencev in vzbudile veliko zanimanja. Na zasedanju v Kigaliju so bile sprejete tri resolucije iz poročil stalnih odborov in odborov ter dve nujni resoluciji o naravnih katastrofah v državah AKP in o razmerah v Demokratični republiki Kongo
<P>
Gospod predsednik, gospod komisar, tukaj ga imata. Na kratko sem povzel uradno poročilo, ki sem mu želel dati politično vsebino, da bi pomagal pojasniti in učinkoviteje podpreti delo skupne parlamentarne skupščine AKP-EU.
<SPEAKER ID="196" NAME="Neelie Kroes">
komisarka. - Najlepše hvala, gospod predsednik, ampak zagotavljam vam, da tukaj res uživam in vem, da moj kolega obžaluje, da danes ne more sodelovati pri tej razpravi. Ta izmenjava mnenj mu je zelo blizu, toda zagotavljam vam, da ne zapravlja svojega časa, saj je na pomembnem sestanku izven Bruslja.
<P>
Skupna parlamentarna skupščina je edinstvena institucija. Gospod Michel je moj sosed na srečanju kolegija in danes zjutraj mi je pojasnil vse o delovanju skupščine, tako da zdaj vem nekaj o tem.
<P>
Omenil je, da lahko pri skupni parlamentarni skupščini neposredno vidimo bistvo sporazuma iz Cotonouja, ko 156 izvoljenih predstavnikov iz Evropske unije ter iz afriških, karibskih in pacifiških držav razpravlja o temeljnih vprašanjih njihovega sodelovanja. To je pravi dialog med severom in jugom na podlagi enakosti in vzajemnega spoštovanja, ki presega tradicionalen odnos med donatorjem in prejemnikom. To je parlamentarna uresničitev lastništva in nadzora.
<P>
Skupna parlamentarna skupščina je v preteklosti postajala v svoji obliki in postopkih vedno bolj parlamentarna, pri čemer je izražala zrelost sodelovanja med Evropsko unijo ter afriškimi, karibskimi in pacifiškimi državami. Te razprava so bolj odprte in regionalni konflikti manj pogosti. To je zares velik dosežek.
<P>
Skupščina je resnično postala okvir za odprt politični dialog, pri čemer lahko razpravlja o vprašanjih, ki so zelo občutljiva in imajo velik politični pomen, kot so dobro upravljanje, dostop do zdravstva in vpliv neposrednih tujih vlaganj, migracije kvalificiranih delavcev in sporazumi o gospodarskem partnerstvu.
<P>
Zelo dobro poročilo gospoda Hutchinsona in odbora za razvoj jasno prikazuje ta razvoj in v imenu gospoda Michela in v svojem imenu čestitam poročevalcu za njegovo delo. Prikazuje dosežke in izzive ter raziskuje možnosti za nadaljnji razvoj.
<P>
Pomemben dosežek je bila vodilna vloga skupne parlamentarne skupščine pri opazovanju pogajanj o sporazumih o gospodarskem partnerstvu, saj že celo leto zagotavlja izmenjavo informacij o tej temi med glavnimi pogajalci in mojim kolegom gospodom Michelom.
<P>
Drug pomemben korak je, da je Komisija skupščini posredovala strateške dokumente držav in regij. To prikazuje zaupanje v sposobnost skupščine, da lahko prevzame bolj politično vlogo, in ji daje možnost, da pokaže še več zrelosti.
<P>
Da bi pospešil parlamentarno preučitev, je komisar Michel prosil delegacije Komisije, naj posredujejo te strateške dokumente tudi govornikom iz nacionalnih parlamentov preko nacionalnega odredbodajalca ERS v državah upravičenkah. Kot veste, jih Komisija ne more neposredno posredovati, saj je v skladu s sporazumom iz Cotonouja nacionalni odredbodajalec naša uradni kontakt za vsa vprašanja v zvezi z načrtovanjem programov in izvajanjem evropskega razvojnega sklada (ERS).
<P>
Istočasno pa je sekretariat skupne parlamentarne skupščine posredoval te dokumente predstavnikom zadevnih držav v skupni parlamentarni skupščini. Tako upravičeno verjamemo, da so nacionalni parlamenti obveščeni in lahko sodelujejo pri opazovanju in nadziranju razvoja programov.
<P>
Res je, da je zmožnost nacionalnih parlamentov pri sodelovanju in izvajanju ERS pogosto omejena. Zato ERS v veliko državah AKP financira institucionalno podporo.
<P>
Najboljši način za zagotovitev parlamentarnega nadzora finančnih sredstev ERS je poleg preučitve strateških dokumentov držav določitev splošnih ali področnih programov proračunske podpore. Tako so zunanja finančna sredstva v celoti vključena v nacionalni proračunski postopek, pri čemer imajo nacionalni parlamenti ključno vlogo. To je eden izmed razlogov za odločitev Komisije, da prispeva 45 % 10. evropskega razvojnega sklada proračunski podpori, ki je načrtovana v 44 državah, v primerjavi z le 25 na začetku 9. evropskega razvojnega sklada, pri čemer je viden trend naraščanja.
<P>
Končno naj izkoristim to priložnost, da tudi jaz čestitam ruandski vladi in parlamentu ter nemškemu predsedstvu za zelo dobro organizacijo lanskega zasedanja skupščine.
<SPEAKER ID="198" NAME="Filip Kaczmarek">
v imenu skupine PPE-DE. - (PL) Gospod predsednik, zahvaljujem se gospodu Hutchinsonu in mu čestitam za zelo dobro poročilo. Strinjam se s poročevalčevim mnenjem, njegovimi pripombami in zadovoljstvom v zvezi z vprašanji, kot so večja vključenost članic skupščine v njeno delo, kakovost razprav in bolj pomemben značaj teh razprav. Strinjam se, da je večja vključenost nevladnih organizacij v delo skupščine zelo pozitivna.
<P>
Ampak ne morem molčati o slabših vidikih, ki sem jih opazil pri delu skupne parlamentarne skupščine. Menim, da je sramotno, da med pogovori, razpravami in pogajanji o skupnih projektih med predstavniki AKP in predstavniki Evropskega parlamenta, niso vse teme obravnavane z enako temeljitim dialogom in željo po skupnem stališču. Menim, da so predstavniki AKP bolj osredotočeni na gospodarske zadeve in posvečajo manj pozornosti političnim zadevam.
<P>
Leta 2007 smo videli nenavadno navdušenje in odločenost v razpravah, zlasti v pogajanjih o sporazumih o gospodarskem partnerstvu, s čimer ni seveda nič narobe. Težko je pa opaziti enako veliko motivacijo pri reševanju težkih, ampak pomembnih političnih vprašanj. Gospod Hutchinson se spominja, da sva se pogovarjala o razmerah v Zimbabveju, ampak še vedno ni nobene resolucije. Ta trend, pri katerem se resolucije ne sprejemajo, pa še kar traja. Letos smo imeli razpravo o Čadu, sprejeli smo kompromisno besedilo, ampak resolucijo so zavrnile naše partnerice AKP.
<P>
Menim, da bi naš cilj moral biti doseganje ravnovesja med gospodarskimi in političnimi cilji. Razumem, da se je včasih lažje osredotočiti na gospodarske zadeve, saj se zdijo pomembnejše in se lažje politično razvijejo. Naša evropska stran mora pokazati, da ne more biti nadaljnjega razvoja brez mira, stabilizacije, človekovih pravic, pravne države in boljšega upravljanja.
<SPEAKER ID="199" NAME="Marie-Arlette Carlotti">
v imenu skupine PSE. - (FR) Gospod predsednik, čestitam gospodu Hutchinsonu za zelo dobro poročilo.
<P>
Leta 2007 se je potrdilo intenzivnejše delovanje in pomen skupne parlamentarne skupščine v zvezi z glavnim izzivom v dialogu med severom in jugom. V zvezi z razmerami politične krize so na primer naše razprave omogočile temeljit in konstruktiven dialog brez prepovedanih tem v zvezi s Haitijem, Zimbabvejem in Etiopijo. Menim, da bodo regionalni sestanki skupne parlamentarne skupščine, prvi je bil v Namibiji, pripomogli k bolj poglobljenemu političnemu dialogu.
<P>
V zvezi z izvajanjem ERS so strateški dokumenti držav in regij posredovani vladam držav AKP od konca leta 2007. Skupna parlamentarna skupščina mora sprejeti strategije in delovne metode s katerimi bo zagotavljala najboljše spremljanje in nadzor uporabe teh sredstev.
<P>
Skupna parlamentarna skupščina je z razpravami, srečanji z gospodarskimi voditelji in člani civilne družbe, z odprtim političnim dialogom z našimi parlamentarnimi kolegi na jugu poskrbela, da so bili sporazumi o gospodarskem partnerstvu prednostna politična naloga v letu 2007. Kigalijska izjava, ki jo je omenil gospod Hutchinson, ponazarja to.
<P>
Žal je Evropski parlament zavrnil to izjavo kljub pogajanjem in čeprav so zanjo soglasno glasovali predstavniki različnih političnih skupin. Zdi se, da je nekaterim težko izvajati odločitve, sprejete v Afriki, ko se vrnejo v Evropo.
<P>
Žal Evropska komisija ne upošteva mnenj poslance AKP znotraj skupne parlamentarne skupščine in uporablja pristop, s katerim zavrača ponovna pogajanja ali preusmeritev sporazumov o gospodarskem partnerstvu. Predlog za sestavo novega parlamentarnega organa v okviru karibskega sporazuma zmedo le še poveča.
<P>
Končno ne morem spregledati dejstva, da je leta 2007 uradna razvojna pomoč iz celotne EU propadla prvič po letu 2000. Menim, da je zaradi mednarodne solidarnosti najpomembneje, da držimo svojo besedo, čeprav jo veliko držav članic, vključno z mojo, ne drži. Skupna parlamentarna skupščina mora leta 2008 pazljivo in odločno nadaljevati boj za sporazume o gospodarskem partnerstvu in lobirati za primerna ponovna pogajanja o začasnih sporazumih za tiste, ki jih želijo, v skladu z obljubo komisarja Barrosa, in za 10. evropski razvojni sklad, ki se ravno začenja izvajati in se sooča s tveganjem, da bodo njegova proračunska sredstva preusmerjena v financiranje sporazumov o gospodarskem partnerstvu.
<P>
Skupna parlamentarna skupščina je edinstven forum in edinstveni pripomoček za dialog med severom in jugom. To je priložnost za pošten, trajnosten in skupen razvoj. Čestitam kolegu Hutchinsonu, ki je sicer vse to že povedal.
<SPEAKER ID="200" NAME="Juan Fraile Cantón" AFFILIATION="PSE">
(ES) Gospod predsednik, čestitam gospodu Hutchinsonu, ker je v svojem poročilo jasno izpostavil delo skupne parlamentarne skupščine v letu 2007.
<P>
Skupščina postaja najmočnejši steber sodelovanja med Evropsko unijo in afriškimi, karibskimi in pacifiškimi državami. Poudaril bi, da je to edina mednarodna skupščina, v kateri se redno srečujejo izvoljeni predstavniki različnih držav, da bi spodbujali soodvisnost severa in juga.
<P>
Skupna parlamentarna skupščina ima vodilno vlogo pri sporazumih o gospodarskem partnerstvu, ki so pripomoček za regionalni razvoj in politiko vključevanja držav AKP ter način, kako jih postopno vključiti v globalno gospodarstvo na trajnostni način.
<P>
V zvezi s sporazumi o gospodarskem partnerstvu se ne moremo pogajati enako kot pri sporazumih o prosti trgovini Moja skupina vztraja, da se ponovno začnejo pogajanja v zvezi z določenimi vprašanji v teh sporazumih, kot so storitve, intelektualna lastnina in "singapurska vprašanja", ki zajemajo naložbe, pristojnosti in odprtje trgov ter zaposlovanje, socialne predpise in druga vprašanja v zvezi s trajnostnim razvojem.
<SPEAKER ID="201" NAME="Alessandro Battilocchio" AFFILIATION="PSE">
(IT) Gospod predsednik, gospe in gospodje, čestitam gospodu Hutchinsonu za njegovo delo in politično stališče poročila, ki ga lahko podprem. Strinjam se s takim dialogom in sodelovanjem.
<P>
Poudarjam še eno stvar. Pogajanja glede sporazumov o gospodarskem partnerstvu na nacionalni in regionalni ravni je treba vedno bolj izpostaviti demokratičnemu sodelovanju in nadzoru, da bi ugodili potrebam ljudi držav AKP in da bi dosegli ambiciozne razvojne cilje tisočletja. Zato potrjujem, da so obveznosti, ki smo jih sprejeli v Kigaliju na 14 zasedanju skupne parlamentarne skupščine, bistvene za naše dejavnosti.
<P>
Prav tako se strinjam s sklicevanjem, da je treba ustrezno upoštevati varnost in zaščito demokratičnih organov in človekovih pravic, ko se pogajamo in sprejemamo nove sporazume. Naša prizadevanja se ne smejo omejiti zgolj na gospodarsko pomoč.
<SPEAKER ID="202" NAME="Ewa Tomaszewska" AFFILIATION="UEN">
(PL) Gospod predsednik, čestitam gospodu Hutchinsonu za odlično poročilo.
<P>
Menim, da moramo upoštevati pomembnost teh vrst kontaktov med parlamenti, med skupinami parlamentov in med Evropskim parlamentom ter med državami AKP in EuroLat v smislu svetovnega dialoga. Zato menim, da je to oblika, ki bi jo morali naši kontakti v večini sprejeti. Kar je ustanovljeno med vladami se od tega precej razlikuje. Dialog, ki poteka med parlamenti je bolj obširen dialog, ki vsebuje obširne razprave, pri čemer menim, da bolje odraža interese in zadeve držav, ki sodelujejo v takem dialogu, zato je po mojem mnenju tak tip pogovora zlasti dragocen. Prav tako so pomembni politični vidiki, ki jih želimo ohraniti, tj. vprašanje ohranjevanja miru, upoštevanje človekovih pravic in delovanje civilne družbe.
<SPEAKER ID="203" NAME="Neelie Kroes">
komisarka. - Gospod predsednik, z velikim zanimanjem sem poslušala govore spoštovanih poslancev. Menim, da ni primerno, da se Komisija odzove ali vmeša v vaš dnevni red in prednostne naloge, zato še ne bom omenila o čem razmišlja naša stran. To je odvisno od vas.
<P>
V zvezi z vprašanjem o ponovnem odprtju pogajanj, mora biti povsem jasno, da le z začasnimi sporazumi ohranimo trgovinske pritoke po poteku roka 1. januarja 2008, zato se ne morejo ponovno odpreti. Vendar razprava, in zato pogajanje, za celovit sporazum o gospodarskem partnerstvu, regionalnem in s celotnim dostopom, še poteka.
<SPEAKER ID="204" NAME="Alain Hutchinson">
poročevalec. - (FR) Gospod predsednik, komisarka, zahvaljujem se za odgovore in pripombe. Izpostavljam, da je dejansko skupna parlamentarna skupščina zadeva poslancev, ampak, da ima Komisija pomembno vlogo pri razvojnih politikah na evropski ravni, zaradi katere želim, da Komisija ne sme smatrati, in menim, da v vsakem primeru v to skupino spada komisar Michael, delo te skupščine kot delo na ravni anekdot, in ne sme smatrati to skupščino kot varnostni ventil, kjer se razpravlja o napetostih med nami, ampak raje upošteva tukaj izražena mnenja, ker se veliko naših kolegov iz AKP lahko izrazi le tako.
<P>
V zvezi s tem želim izpostaviti, da ste do zdaj ugotovili, da ni bilo nobene razprave v parlamentih AKP o sporazumih o gospodarskih partnerstvih ali o strateških dokumentih države. Čeprav podpiramo izvoljene predstavnike ljudstva, financiramo volitve na vseh področjih, poskušamo izvoziti naš demokratični model, ne utegnemo se posvetovati s temi izvoljenimi parlamenti, pri čemer nekateri kolegi, kot je dejala gospa Carlotti, sprejemajo strategijo buldožerja in jo uporabljajo za vse. Zato upam, da bo Komisija dejansko upoštevala to delo in ugotovila, kako odlično je opravljeno.
<P>
Za poročilo sem prejel čestitke. Zahvaljujem se kolegom in prav tako čestitam gospe Kinnock, ki je ni tukaj, ker je kot sopredsednica skupščine dejansko nekje na Karibih. Čestitam ji za izjemno delo, ki ga opravlja kot sopredsednica te skupne skupščine.
<SPEAKER ID="205" NAME="Predsednik">
Razprava je končana.
<P>
Glasovanje bo potekalo jutri.
<P>
Pisne izjave (člen 142)
<SPEAKER ID="206" NAME="Richard Seeber  " AFFILIATION="PPE-DE">
v pisni obliki. - (DE) Cenim dober odnos med Evropsko unijo in državami AKP in sem zato vesel, da je skupna parlamentarna skupščina AKP/EU bolj politična in kakovostna.
<P>
Teme, kot na primer trajnostni razvoj, človekove pravice, demokracija in oblikovanje funkcionalnih ustavnih sistemov morajo biti vse nedvomno vključene na dnevnem redu pogajanj o sporazumih gospodarskega partnerstva in, na splošno, vseh vrst sodelovanja med EU in državami AKP.
<P>
Pod nobenim pogojem ne smemo pozabiti na varstvo okolja in zlasti boj proti podnebnim spremembam. Posledice podnebnih razmer so lahko katastrofalne celo za regije držav AKP.
<P>
EU mora biti dober zgled ter izpolniti svoje cilje in dolžnosti za leto 2007. Samo v tem primeru lahko pričakujemo, da države AKP storijo isto.
<P>
Druga tema, ki jo moramo nedvomno obravnavati je voda. Pomanjkanje vode in suša sta bistvena problema v državah AKP, zato moramo najti rešitve, da se preprečijo selitve zaradi okoljskih dejavnikov.

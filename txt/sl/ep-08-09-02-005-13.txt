<CHAPTER ID="005-13">
13. Uporaba načela vzajemnega priznavanja sodb v kazenskih zadevah (
<P>
- Pred glasovanjem:
<SPEAKER ID="144" NAME="Armando França">
poročevalec. - (PT) To poročilo je bil dober primer razumevanja in sodelovanja v Parlamentu ter sodelovanja med Parlamentom in Svetom. Zato se zahvaljujem mojim sočlanom, predstavnikom Sveta, tehničnemu osebju in vsem, ki so bili udeleženi pri sestavi tega zahtevnega in težkega poročila.
<P>
Okvirna odločitev bo zelo velikega pomena za kazensko pravosodje v EU. Spodbuja namreč načelo vzajemnega priznavanja, zagotavlja okrepitev pravice do obrambe in zagotovil obtoženih, omogoča hitrejše in učinkovitejše izvajanje sodnih odločb, izrečenih v odsotnosti in pomaga v boju proti kriminalu v Evropi. Prihodnja okvirna odločitev bo pomagala tudi okrepiti prvenstvo zakonodaje in načela pravne države ter spodbujati evropsko integracijo. Močan konsenz, dosežen v Odboru LIBE, je bil ključnega pomena in bi ga morali tukaj in zdaj ponoviti. Hvala vsem.

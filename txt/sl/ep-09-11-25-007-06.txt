<CHAPTER ID="007-06">
6. Večletni program 2010-2014 o območju svobode, varnosti in pravice (Stockholmski program) (glasovanje) 
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Gospod predsednik, to, o čemer se je gospod Ferber upravičeno pritožil, se spet dogaja. Slišali smo tri različne številke v zvezi z odstavki, o katerih bomo pravkar glasovali. Ne vem, ali je to zato, ker številke niso bile prav prebrane, ali zato, ker niso bile prav prevedene. Slišal sem namreč številko 33, nato 30 in na koncu še 43, kar povzroča veliko nejasnosti.
<SPEAKER ID="107" NAME="Marc Tarabella" AFFILIATION="S&amp;D">
(FR) Gospod predsednik, lahko vam zagotovim, da je hitrost glasovanja odlična. Ste zelo vljuden mož in vsi smo vam za to zelo hvaležni, vendar bi lahko hitreje napredovali, če ne bi rekli "hvala" po vsakem glasovanju, temveč samo na koncu glasovanja!
<P>
Hvala, gospod predsednik!
<SPEAKER ID="108" NAME="Predsednik">
Hvala za to pripombo!
<SPEAKER ID="110" NAME="Carlo Casini" AFFILIATION="PPE">
(IT) Gospod predsednik, predmet je ustna sprememba odstavka 131, v zvezi s katero se strinjam z drugima poročevalcema, gospodom Lópezom Aguilarjem in gospodom Berlinguerjem.
<P>
Besedilo trenutno navaja: "poziva Svet, Komisijo in države članice, naj ocenijo in pregledajo veljavne mednarodne, evropske in nacionalne zakone in ukrepe v zvezi z drogami, ter naj spodbujajo ukrepe za zmanjševanje škodljivih učinkov, predvsem ob upoštevanju konferenc na ravni ZN, ki obravnavajo ta vprašanja".
<P>
Ustna sprememba predlaga, da se vstavita besedi "preprečevanje" in "obnovo", kar pomeni, da bi poziv k oceni in pregledu zakonov zadeval "ukrepe za zmanjševanje škodljivih učinkov, preprečevanje in obnovo".

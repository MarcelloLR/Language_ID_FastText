<CHAPTER ID="005">
Gospodarski in trgovinski odnosi s Korejo (razprava)
<SPEAKER ID="038" NAME="Predsednik">
Naslednja točka je poročilo Davida Martina v imenu odbora za mednarodno trgovino o trgovinskih in gospodarskih odnosih s Korejo.
<SPEAKER ID="039" NAME="David Martin  " AFFILIATION="PSE">
poročevalec. - Gospod predsednik, to poročilo smo sestavili precej na hitro, ker smo pričakovali, upali, da se bo sporazum o prosti trgovini med Evropsko unijo in Korejo sklenil do konca tega leta. Očitno se to ne bo zgodilo, vendar smo kljub temu zadovoljni z današnjim poročanjem Parlamenta in upamo, da bomo s svojim poročilom vplivali na stališče Komisije.
<P>
Za doseženo so morali nekateri od mojih kolegov prizadevno delati, rad bi se zahvalil Christopherju Fordu iz trgovinskega odbora in Emmanuelle Le Texier iz skupine PSE, ki sta za pravočasno pripravo tega poročila presegla svoje delovne dolžnosti. Prav tako se zahvaljujem komisarju Mandelsonu in njegovi službi za dobro sodelovanje Komisije v zvezi s tem poročilom ter tudi korejskemu veleposlaniku, ki mi je pomagal podrobneje spoznati korejsko stališče glede teh pogajanj.
<P>
Sporazumi o prosti trgovini med Evropsko unijo in azijskimi državami so zgodovinsko gledano trgovinsko neznatni kljub svojemu nazivu. Menim, da bi to lahko bilo izjema v pravilu. Koreja je pripravljena in sposobna doseči daljnosežen in splošen dvostranski sporazum o trgovini.
<P>
Koreja je pomembna udeleženka v azijski regiji. Zdaj je to bogata država, to je enajsto največje gospodarstvo na svetu. Njen prihodek na prebivalca je primerljiv s španskim. To je hitro-rastoče gospodarstvo, trgovina med našima dvema regijama - med Korejo in Evropsko unijo - je lani dosegla 60 milijard EUR. Zato je ta sporazum res koristen, in če ga bomo pravilno izvedli, bo rezultat koristil obema stranema. Korejska predelovalna industrija ima na primer koristi od evropskih storitev, ki korejski predelovalni dejavnosti omogočajo boljšo širitev in konkurenčnost. Medtem ko nam koristi zaradi tega, ker lahko z nekaterimi svojimi ključnimi proizvodi in storitvami dostopamo na korejski trg.
<P>
Časovni razpored, kot sem omenil, je sprva predvideval sporazum do konca letošnjega leta. Sedaj je dejansko videti, da se bodo lahko pogajanja najprej končala prihodnjega maja, vendar menim, da je spodbudno, da se po petih krogih pogajanj pogovori zdaj osredotočajo na pomembne elemente in postajajo vedno resnejši. Še vedno obstajajo velike razlike med stališčem Evropske unije glede vprašanj, kot so označevanje države porekla, tehnični standardi za avtomobilsko industrijo in tarifne koncesije za blago. Vendar je ključno, da pogajanja zdaj potekajo na resni in podrobni ravni.
<P>
Zaskrbljen sem zlasti zaradi socialnih in okoljskih standardov. Tudi s to zamudo bo korejski sporazum verjetno prvi iz nove generacije sporazumov o prosti trgovini, ki jih bomo sklenili. Kot tak se lahko porabi kot vzorec za nadaljnje sporazume o prosti trgovini, rad bi videl, da se naše ambicije v zvezi z okoljskimi in socialnimi standardi zvišajo. Rad bi zagotovil, da sporazum vsebuje mehanizem za reševanje sporov. Menim, da se ne smemo pogoditi za manj, kot so se pogodile Združene države, pri čemer imajo one v svojem poročilu mehanizem za reševanje sporov. Menim, da vprašanja, kot sta ratifikacija ključnih konvencij MOD in izvajanje katerega koli novega sporazuma o podnebnih spremembah po letu 2012, ne moremo prepustiti neformalnim sporazumom ali preprosto vzpodbujati ljudi, da jih upoštevajo. Moramo vzpostaviti nekakšen mehanizem za reševanje sporov. Upam, da bo Komisija ponovno obravnavala to zadevo.
<P>
Prav tako menim, da se mora na industrijski kompleks Kaesong v zvezi s takim sporazumom gledati s solidarnostjo. Sprejemam pristop Komisije, da moramo najprej oblikovati sporazum o prosti trgovini, vendar če ga oblikujemo, moramo pred podpisom preveriti, kako lahko pomagamo Južni Koreji pri spodbujanju Severne Koreje za vstop v resnični svet. Industrijski kompleks Kaesong s sedežem v Severni Koreji, ki ga upravljajo južnokorejska podjetja, se lahko izkoristi za pritegnitev Severne Koreje v odnose z ostalim svetom, to je proces, ki ga moramo spodbujati. Menim, da lahko z našim sporazumom o prosti trgovini bistveno pomagamo Južni Koreji pri tem procesu. To ni le zadeva, ki je ključna za Južno Korejo, ampak je ključna za celoten svet. Sodelovanje Severne in Južne Koreje pomeni varnejši svet.
<P>
Menim, da je to zelo pomemben sporazum o prosti trgovini. Menim, da lahko imata od ustreznega dogovora koristi EU in tudi Koreja. Podpiram stališče Komisije, da ne smemo hiteti v dogovor in da je bolje skleniti boljši dogovor kasneje kot slabši dogovor prej. Upam, da bo novi predsednik Koreje, ki ga bodo izvolili v začetku prihodnjega leta, naročil svoji upravi, da si bo neutrudno prizadevala za sprejetje tega sporazuma še pred poletjem.
<SPEAKER ID="040" NAME="Peter Mandelson">
komisar. - Gospod predsednik, pozdravljam odlično in hitro delo poročevalca, gospoda Martina, in njegovih kolegov ter osebja. Skupaj so pripravili izčrpno in uravnoteženo poročilo, ki ga priporočam.
<P>
S potrditvijo tega predloga resolucije bo Parlament jasno izrazil podporo politiki Komisije glede ambicioznega in celovitega sporazuma o prosti trgovini z Južno Korejo kot dela strategije iz sporočila o globalni Evropi iz oktobra 2006. Izbira Južne Koreje za partnerico pri tej generaciji sporazumov o prosti trgovini izraža pomemben gospodarski in politični potencial države, prav tako je tudi priznanje, da pomembne ovire obstajajo ter vzpostavljajo močnejše gospodarske in trgovinske vezi med nami.
<P>
Predlog je pravočasen: pogajanja o prosti trgovini z Južno Korejo so se začela maja 2007 in so do zdaj hitro napredovala. Pripravljeni smo se potruditi za zgodnji sklep, če bosta vsebina in kakovost rezultata primerni. To je naša spodnja meja in tako bo ostalo.
<P>
Naš sporazum o prosti trgovini z Južno Korejo mora biti popolnoma usklajen s pogoji STO. Tega ni treba posebej izpostavljati. Prizadevamo si za daljnosežno liberalizacijo trgovine z blagom in storitvami, ter tudi vlaganj. Posebno pozornost namenjamo netarifnim oviram ter pravilom in predpisom na ključnih področjih, kot so pravice intelektualne lastnine, konkurenca in vladna naročila. Popolnoma se strinjam s pomembnostjo, ki jo poročilo pripisuje netarifnim oviram in učinkovitemu mehanizmu za reševanje sporov pri tem in drugih vidikih prihodnjega sporazuma.
<P>
Študije so pokazale, da so v nekaterih sektorjih v Koreji netarifne ovire pomembnejše kot same tarife. Bistvene izboljšave glede teh ovir za trgovanje v državi, ki omogočajo dejanski dostop do trga pri izvozu EU v Južno Korejo, bodo ključne za sklenitev sporazuma o prosti trgovini.
<P>
Vprašanje Kaesonga predstavlja med nekaj posameznimi zadevami, ki sprožajo zaskrbljenost, kompleksna tehnična in politična vprašanja. Pozdravljamo spremembe, ki so predlagane v zvezi s tem, ker izpostavljajo kompleksnost vprašanja, ki bo zahtevalo skrbno obravnavo. Priznanje in promocija socialnih in okoljskih vidikov trgovine - trajnostni razvoj - bosta sestavna dela sporazuma o prosti trgovini z Južno Korejo.
<P>
Strinjam se, da je učinkovito uveljavljanje standardov ključno za zagotovitev ambicioznega in učinkovitega rezultata glede trajnostnega razvoja v tem sporazumu. Vendar lahko s sodelovanjem na tem področju dosežemo veliko več kot s prisilo. Pričakujemo, da bomo zajeli veliko večstranskih okoljskih sporazumov in vključili vprašanja, kot sta dostojno delo ter močnejša predanost ključnim konvencijam MOD, pričakujemo, da bomo presegli prejšnje nedavne sporazume, kot so tisti, ki jih vključuje sporazum o prosti trgovini med ZDA in Korejo. Prav tako si bomo prizadevali za vključitev socialnih partnerjev in civilne družbe v to sodelovanje.
<P>
Ocena učinka trajnosti se je izvedla. O glavnih ugotovitvah osnutkov poročil na različnih stopnjah bomo razpravljali s civilno družbo. Oceno učinka trajnosti smo izvedli, da se zagotovijo stalne in hitre povratne informacije za proces pogajanja. To izboljšuje prve stike, ki smo jih imeli s civilno družbo ob začetku pogajanj.
<P>
Prav tako smo tesno sodelovali s Parlamentom. Sodelovanje s poročevalcem in odborom za mednarodno trgovino je bilo odlično. Jaz sam in tudi generalni direktor sva redno obveščala zadevni odbor. Ratifikacijski postopek bo odvisen od vsebine sporazuma, vendar je Komisija naklonjena vključitvi Parlamenta, kolikor je to mogoče na podlagi Pogodbe.
<P>
Končno, mogoč prihodnji sporazum o prosti trgovini, ki pokriva dvostranske trgovinske odnose z Južno Korejo, bo del splošnega in enotnega okvira odnosov EU z Južno Korejo. Sedanji dvostranski okvirni sporazum bo še naprej urejal dvostransko sodelovanje in politični dialog.
<P>
Za konec, cilj tega sporazuma o prosti trgovini je dopolniti ambiciozen rezultat iz Dohe s poglobitvijo dvostranskih odnosov z Južno Korejo. Pretekle izkušnje kažejo, da lahko taki sporazumi vodijo k poskusnim rešitvam liberalizacije in postanejo izhodišča za nadaljnji razvoj STO. Ambiciozen in celovit sporazum o prosti trgovini z Južno Korejo ni le komercialno pomemben, ampak predstavlja tudi pomembno izboljšanje dvostranskega odnosa med EU in Korejo. Prav tako priznava sodelovanje EU na korejskem polotoku in v regiji. V širšem smislu je to del naše širše zavezanosti k zagotavljanju, da trgovinska politika EU v Aziji sledi zelo hitremu razvoju tiste regije in zagotavlja koristi na področju služb, rasti in rastoče trgovine za obe strani.
<SPEAKER ID="041" NAME="Werner Langen  " AFFILIATION="PPE-DE">
pripravljavec mnenja odbora za industrijo, raziskave in energetiko. - (DE) Gospod predsednik, odbor za industrijo, raziskave in energetiko se zahvaljuje poročevalcu, da je sprejel naše predloge. Menimo, da je sporazum smiseln, vendar bi vseeno poudarili, da so bile v preteklosti s Korejo velike sektorske težave. Pri tem mislim na primer na razpravo o dampinških cenah v ladjedelniški industriji v zadnjih letih, v zvezi s katero se vložile tudi tožbe. Želimo ugotoviti, ali se za te sektorske težave iščejo rešitve z namenom zagotoviti, da se obe strani dejansko odpirata in Koreja ni enostranska upravičenka, ter da je zajamčena vzajemnost, tudi v naši farmacevtski industriji, avtomobilski industriji in veliko drugih industrijskih sektorjih.
<P>
Poseben primer je bil Kaesong. Komisar je ravnokar obravnaval vprašanje, kako vključiti te posebne severnokorejske cone. Kot sem slišal, se načrtuje osem drugih posebnih con. Po mnenju odbora za industrijo morajo pri tem veljati mednarodni standardi. Ne moremo na takšen način podcenjevati lastnih sporazumov o prosti trgovini. Zato pozivamo, naj se ta vidik zlasti natančno preuči. Sicer pa najlepša hvala, tudi Komisiji, za ta pogajanja.
<SPEAKER ID="042" NAME="Peter Šťastný">
v imenu skupine PPE-DE. Gospod predsednik, najprej čestitam svojemu kolegu, poročevalcu gospodu Martinu, za to visokokakovostno in celovito poročilo. Naši pogajalci bi si morali to zapomniti. Prav tako bi se morali iz nedavno sklenjenega sporazuma o prosti trgovini med ZDA in Korejo naučiti, da je hitro sklepanje sporazumov pomembno, vendar ne sme biti najpomembnejša prednostna naloga. Glavni cilj mora biti doseganje visoke kakovosti pri enakih konkurenčnih pogojih znotraj poteka trgovanja. Trenutno te tokove še vedno resno ogrožajo netrgovinske ovire.
<P>
Koreja ne upošteva mednarodnih norm ali zahtev za označevanje v zvezi z avtomobilskimi proizvodi ali ostalimi pomembnimi proizvodi, kot so farmacevtski proizvodi, kozmetika ali elektronika. Prav tako obstaja potreba po razjasnitvi na področju pravic intelektualne lastnine in ponarejanja. Ta vprašanja je treba rešiti, preden se podpiše ta sporazum o prosti trgovini, za zagotovitev proste in poštene trgovine. Če rešitev teh vprašanj ne bo zadovoljiva, Komisiji svetujem, da ne podpiše tega sporazuma.
<P>
Občudujem gospodarski čudež Južne Koreje, ki se izraža v dejstvu, da je četrta največja trgovinska partnerica Evropske unije. Trdna demokracija jim je močno koristila,vendar si ne morem pomagati, da mi ne bi bilo žal za njihove brate in sestre v Severni Koreji.
<P>
Pripravljeni moramo biti storiti vse, kar lahko, da bi se zgodila ganljiva združitev podobna tisti, ki smo jo videli v poznih osemdesetih letih 20. stoletja med Vzhodno in Zahodno Nemčijo. To mora seveda temeljiti na načelu demokracije, zaradi katerega je Južna Koreja tako uspešna.
<SPEAKER ID="043" NAME="Erika Mann">
v imenu skupine PSE. - (DE) Gospod predsednik, navedla bi tri vidike. Najprej se v imenu svoje skupine zahvaljujem poročevalcu, gospodu Martinu. Poročilo je napisano zelo skrbno in dejansko vključuje vse točke, ki so pomembne in o katerih se mora razpravljati. Prav tako svetuje ustrezno previdnost v zvezi z določenimi področji, na primer v avtomobilskem sektorju. Glede na to menim, da je poročilo odlično in dobra podlaga, ter ga morata Komisija in Svet preučiti v skladu s tem. Veseli me, da se je komisar nanj tako zavzeto odzval.
<P>
Drugič, komisarja sprašujem: kako bodo po vašem mnenju na splošno napredovala pogajanja s Korejo? Pogajanja dejansko potekajo in so na zelo težavni stopnji. Na začetku je kazalo veliko bolje, kot smo takrat mislili. Prav tako seveda potekajo vzporedna pogajanja z vsemi narodi držav ASEAN. Tudi ta pogajanja so na zelo težavni stopnji, vsaj tako sem razbrala iz zapisnika. Kako Komisija to ocenjuje? Kako bodo naša tekoča pogajanja z državami ASEAN vplivala na pogajanja s Korejo?
<P>
Moje zadnje vprašanje komisarju zadeva dejstvo, da so voditelji držav ali vlad tik pred tem, da danes, 13. decembra, podpišejo reformno pogodbo. V skladu s to reformno pogodbo bo Parlament v prihodnosti imel precej večji vpliv na maloprodajni sektor, za katerega smo se v tem parlamentu borili zelo dolgo. Zahvaljujem se Komisiji in zlasti komisarju Mandelsenu, ki sta nas pri tem vedno podpirala.
<P>
Vendar je moje vprašanje naslednje: ali menite, da nas bo Komisija podprla, ko bomo Svet prosili za pravico, ki se je že predstavila v skladu s prihodnjim sporazumom o prosti trgovini in da bo Parlament pri tem obdržal zadevno zavezanost k podpori? Ali lahko v zvezi s tem pričakujemo, da ste na naši strani, komisar?
<SPEAKER ID="044" NAME="Ignasi Guardans Cambó">
v imenu skupine ALDE. - (ES) Gospod predsednik, tudi jaz v imenu svoje skupine in zelo uradno čestitam poročevalcu Davidu Martinu za odlično kakovost poročila, ki ga predstavlja Parlamentu. V resnici vsa poročila niso enaka. Pomembno je, da kljub temu, da tukaj glasujemo o vseh vrstah dokumentov, izpostavimo nekatere med njimi, katerih vsebina in trdnost omogočata, da se natančno preučijo, ter katerih teme so vse primerne za razpravo. Zato čestitam poročevalcu in ekipi, ki ga je pri pripravi tega poročila podpirala.
<P>
Res je, da tukaj ne govorimo veliko o Koreji, o kateri tudi ne govorimo dovolj, čeprav je nedvomno ena od naših trgovinskih zaveznic ter dejansko naša četrta največja zaveznica zunaj Evrope, kot navaja poročilo Evropska unija je največji vlagatelj v Koreji, ki je prav tako nedvomno ena najmočnejših demokracij v tej celotni regiji.
<P>
Če torej na eni strani upoštevamo to, kar sem ravnokar dejal, in na drugi strani težave v večstranskem okolju ter dejstvo, da pri dostopanju na trg evropske izdelke in storitve ovirajo znatne netarifne ovire, je jasno, da bi bilo v zvezi s tem dobro skleniti dvostranski sporazum, ki ima popolno podporo Parlamenta. Vendar je treba ta sporazum sestaviti smiselno, na podlagi uspešnih pogajanj in ambiciozno.
<P>
Težave so na točno določenih področjih. Izpostavil bi storitve, ki so se že omenjale, in intelektualno piratstvo v eni od držav z največ internetnimi priključki na svetu, kjer se zaradi neupoštevanja avtorskih pravic in pravic za zaščito avdiovizualnega področja pojavljajo zelo specifične težave.
<P>
Končno, o vprašanju Kaesonga: moja skupina bo podprla besedilo obstoječega poročila ali povedano drugače, priznavamo in razumemo politično vsebino na tem področju med Južno Korejo in Severno Korejo, vendar menimo, da lahko enostavna uvedba proste trgovine z Evropsko unijo v tem kontekstu povzroči resne težave, zato takšne enostavne vključitve območja Kaesong v potencialni sporazum z Evropsko unijo ne bi podprli.
<SPEAKER ID="045" NAME="Zbigniew Krzysztof Kuźmiuk">
v imenu skupine UEN. - (PL) Gospod predsednik, v svojem govoru v imenu skupine združenje za Evropo narodov v razpravi o gospodarskih in trgovinskih odnosih med Evropsko unijo in Korejo opozarjam na naslednje zadeve. Glede na to, da je Koreja podpisala sporazum o prosti trgovini z zvezo EFTA, državami ASEAN ter tudi Združenimi državami, vendar takšnega sporazuma ne želi podpisati z Evropsko unijo, bo konkurenčnost evropskih podjetij, ki izkoriščajo brezcarinski dostop na korejski trg, upadla. To bo negativno vplivalo na stopnjo gospodarske rasti in stopnjo zaposlenosti v državah EU.
<P>
Drugič, v skladu z analizami neodvisnih raziskovalnih centrov, ki so se izvedle po sprejetju sporazuma o prosti trgovini, bo dve tretjini koristi takšnega sporazuma imela Koreji in le eno tretjino Evropska unija. Zato je za Korejo nujno, da se poleg tega sporazuma zaveže EU, da bo spoštovala evropske socialne standarde in zlasti osnovne elemente spodobnega dela, poleg tega pa tudi standarde varstva okolja in potrošnikov.
<P>
Tretjič, ta pristop daje možnost, da se doseže poštena konkurenca med korejskimi in evropskimi podjetji. Le takrat bodo korejska podjetja v svoje proizvodne stroške vključile skupne stroške dela, varstva okolja in varstva potrošnikov, s čimer bodo njihove cene izdelkov izražale celotne stroške proizvodnje.
<SPEAKER ID="046" NAME="Caroline Lucas">
v imenu skupine Verts/ALE. - Gospod predsednik, najprej se zahvaljujem gospodu Davidu Martinu za njegovo poročilo in poudarjanje ključnega pomena te dokumentacije. Pogodba med EU in Korejo bo prva uvedla novo trgovinsko doktrino EU o globalni Evropi, ki je izredno kontroverzna, in ne le zato, ker si prizadeva za globok dostop do trga z odstranitvijo vseh vrst ovir za vsesplošno uvozno prediranje ravno v času, ko se vse več ljudi začenja zavedati, da v popolnoma liberaliziranem svetovnem gospodarstvu obstaja zelo veliko poražencev in tudi nekaj zmagovalcev.
<P>
Gledano pozitivno, poročilo določa nekatere zelo dobre standarde za trgovanje ter za področja sociale in okolja, ki jih Zeleni podpiramo, v tem smislu menim, da poročilo predstavlja pomemben precedens za nadaljnje parlamentarne odzive na ostale sporazume o prosti trgovini, na primer z Indijo in ASEAN. Pozdravljamo dejstvo, da poročilo vztraja pri tem, da ne sme biti nobenih izjem glede pravila, ki določa, da je dostop na evropski trg pogojen z izpolnjevanjem okoljevarstvenih standardov.
<P>
Pozdravljamo njegovo zahtevo, da sporazum o trgovini s Korejo združuje zavezujoče socialne in okoljske klavzule, zaradi tega je po našem mnenju težko pričakovati, da bo severnokorejski industrijski kompleks Kaesong vključen v pravila sporazuma o prosti trgovini. Najpomembnejše je, da namerava dati več poudarka navedenim zavezujočim klavzulam in zahtevati, da so v skladu s standardi mehanizma za reševanje sporov.
<P>
Vendar smo glede tega poročila tudi zaskrbljeni. Prvič, obstaja zahteva po odpravi vseh netarifnih ovir za trgovanje brez poskusa razlikovanja zakonitih netarifnih ovir od nezakonitih. Ne smemo predpostavljati, da je vse, kar preprečuje neomejeno prosto trgovino, nezakonita ovira. Za uvedbo trgovine obstaja nekaj zelo dobrih razlogov, zlasti ko javna politika želi vzpostaviti nadzor iz socialnih, zdravstvenih ali okoljskih razlogov.
<P>
Prav tako nasprotujemo popolni uvedbi tako imenovanih "singapurskih vprašanj" v sporazum o prosti trgovini. Prav tako obstajajo dobri razlogi za izločitev popolne svobode naložb ali javnih naročil iz okvira sporazuma o trgovini. Koreja je v poznih devetdesetih imela uničujočo izkušnjo s prostim pretokom kapitala, zato so uporabili prikrita javna naročila, da so se spet postavili na noge. Zdaj ne smemo presojati, ali lahko te stvari ponudijo na svoji strani, odločimo se lahko za svojo stran in moja skupina ne podpira omogočanja neomejene svobode tujim investitorjem v Evropi ali uničenja možnosti sodelovanja pri javni porabi za socialne cilje z uporabo določenih domačih javnih naročil.
<SPEAKER ID="047" NAME="Philip Claeys" AFFILIATION="NI">
(NL) Gospod predsednik, Južna Koreja je ena od največjih trgovinskih partneric EU zunaj Evrope, kar je tudi jasno poudarjeno v tem uravnotežen poročilu. To je država, ki zbuja sočutje, ker meji na najbolj konzervativen in najbolj totalitarističen komunistični režim na svetu.
<P>
Trgovinski odnosi so se v zadnjih letih znatno povečali, kar je samo po sebi dobro, vendar še ne pomeni, da pri tem ni nobenih težav. Če z Južno Korejo sprejmemo sporazum, mora ta sporazum temeljiti na popolni vzajemnosti. Južna Koreja ima še vedno veliko preveč tarifnih in netarifnih ovir, da bi lahko dejansko govorili o vzajemnosti.
<P>
Evropa mora vztrajati pri odpravi vseh teh ovir in mora biti sposobna doseči sporazume, ki prinašajo vsaj toliko koristi, kot sporazum o prosti trgovini med Južno Korejo in Združenimi državami.
<SPEAKER ID="048" NAME="Hubert Pirker" AFFILIATION="PPE-DE">
(DE) Gospod predsednik, kot vodja delegacije Evropskega parlamenta za odnose s korejskim polotokom posebej čestitam poročevalcu in z velikim veseljem podpiram to poročilo.
<P>
Prav tako želim poudariti nekaj, kar veliko ljudi še vedno ne ve: republika Koreja je pomembna trgovinska partnerica. Ravno zato je pomembno, da dosežemo sporazum o prosti trgovini. Cilj tega sporazuma mora biti, da se dosežejo pošteni in pravični pogoji trgovanja, ki bodo prinašali prednosti in koristi za obe strani.
<P>
Povem lahko tudi, da sem zadovoljen s petim krogom pogajanj, ki poteka veliko bolje kot četrti krog. Korejo spodbujam, naj podpre predloge EU za hitrejšo in vzajemno odpravo uvoznih dajatev. Ta cilj naj bi EU dosegla leta 2015.
<P>
Kot vsi vemo, je v teh pogajanjih izziv sektor motornih vozil in to ostaja še naprej. V Evropski uniji pričakujemo, da bo Koreja sprejela naše varnostne standarde, kakor tudi mi sprejemamo standarde, ki v tem sektorju veljajo v Koreji.
<P>
Menim, da so zelo dobre možnosti, da se ovire v sektorju farmacevtskih izdelkov in sektorju storitev, zlasti pa v bančnem sektorju in sektorju pravnega svetovanja, odstranijo. V zvezi s Kaesongom naj povem, da bi bilo za pogajalske partnerje zelo pomembno, da bi na gospodarski in politični podlagi podprli projekt Kaesong ter druge projekte, zlasti za uvajanje Severne Koreje v mednarodno skupnost držav.
<P>
Na splošno smo na pravi poti in upam, da bomo zastavljeni cilj dosegli na začetku ali v prvi polovici leta 2008.
<SPEAKER ID="049" NAME="Kader Arif" AFFILIATION="PSE">
(FR) Gospod predsednik, najprej se zahvaljujem gospodu Martinu za kakovost njegovega poročila. Pri pogajanjih o prihodnjem trgovinskem sporazumu s Korejo bi si morali zapomniti, da mora naša prednostna naloga ostati večstranskost, ker vemo, da je pretirano širjenje dvostranskih sporazumov škodljivo za regulirano večstransko strukturo, ki ji pripadamo. Zaradi tega razloga morajo možni prihodnji dvostranski trgovinski sporazumi vključevati zagotovila in načela, pri čemer so nekatera omenjena v poročilu gospoda Martina.
<P>
Prihodnji sporazum o prosti trgovini s Korejo mora biti posodobljen ter vključevati omejevalne okoljske in socialne zahteve, kot so tiste v temeljnih konvencijah Mednarodne organizacije dela, katerih cilj je spodbujanje primernih delovnih razmer.
<P>
Še več, po zavezanosti Parlamenta, da se omogoči boljši dostop do generičnih zdravil, sem vesel, da so vključene tudi določbe o javnem zdravju in da se je spoštovala naša želja, da se ne bo vključilo zahtev, ki bi omejevale zmožnost naših partnerjev, da izkoristijo prilagodljivost, ki je določena v neobičajnem sporazumu o deklaraciji iz Dohe.
<P>
Na drugi strani je kljub njegovim pozitivnim točkam nesprejemljivo, da to besedilo ne omenja usode delavcev v območju proste trgovine Kaesong, za kar si je prizadeval naš poročevalec, pri čemer to obsojam.
<SPEAKER ID="050" NAME="Bogusław Rogalski" AFFILIATION="UEN">
(PL) Gospod predsednik, Koreja predstavlja eno od vodilnih gospodarstev v svetu, pri čemer ima največjo razliko v prihodku med državami Organizacije za gospodarsko sodelovanje. Koreja je četrta največja trgovinska partnerica EU izven Evrope, medtem ko je bila leta 2006 EU največja tuja vlagateljica v Koreji.
<P>
Glavna težava v naših dvostranskih trgovinskih odnosih je težaven dostop do trga prek netarifnih ovir, kar vključuje pomanjkanje sprejetih norm in mednarodnih standardov. Sporazum o prosti trgovini s Korejo bi moral vključevati zaščito za tuje naložbe, konkurenčno politiko, preglednost javnih naročil in olajševanje trgovine.
<P>
Zavedati se moramo tudi, da bi ta sporazum lahko negativno vplival na evropsko avtomobilsko industrijo, zato mora Komisija skrbno premisliti o strategiji za postopno odstranitev uvoznih dajatev EU. Prvič, netarifne ovire na korejski strani je treba umakniti, da se ne bi izkazalo, da je Koreja edina, ki ima korist pri tem sodelovanju.
<SPEAKER ID="051" NAME="Glyn Ford" AFFILIATION="PSE">
Gospod predsednik, pridružujem se ostalim govorcem pri čestitkah gospodu Martinu za njegovo poročilo o sporazumu o prosti trgovini z Južno Korejo, ki je četrta največja trgovinska partnerica EU zunaj Evrope in enajsta največja gospodarska svetovna sila.
<P>
Rad bi na kratko omenil dve vprašanji. Najprej nasprotovanje sindikatov in skupin kmetov sporazumu o prosti trgovini s Korejo ter nato primer industrijskega območja. V prvem primeru moramo na opozicijo pogledati od daleč. Tisoče ljudi je demonstriralo proti sporazumu ZDA s Korejo in številni ljudje so se protestno zažgali, pri čemer so izgubili življenje. Namesto več tisoč ljudi jih pri nas protestira le nekaj ducatov, verjetno zato, ker želimo v sporazum o prosti trgovini vključiti povezan sporazum o političnem sodelovanju - socialne, politične in delovne klavzule, ki bodo pomagale varovati standarde za delo na jugu in jih tudi izboljšale. Hkrati s Korejo ne bomo razpravljali o rižu, kot so to storile Združene države.
<P>
V zvezi s Kaesongom ne zagovarjamo dejstva, da mora biti vključen. Zagovarjamo dejstvo, da ga ne smemo samodejno izključiti. To je precej drugačno stališče, pri čemer upam, da bodo liberalci na podlagi tega drugače glasovali. Kot je nekoč izjavil nekdanji jamajški predsednik vlade, bolje je biti izkoriščan kot sploh ne. Nekateri od nas smo imeli prejšnji mesec priložnost obiskati Kaesong v okviru delavnice EU o gospodarski reformi, ki je potekala v Severni Koreji. Videl sem na tisoče srečnih Severnih Korejcev, ki so prihajali z območja, uradno oblečeni, saj je življenjski standard tam šestkrat višji kot na severu. To je politična in gospodarska priložnost za resnično spremembo tega režima in usmeritev razmer v pravo smer. Kaesong lahko spremeni sever, pri čemer bi ga morali ob upoštevanju mogočih težav spodbujati in ne uničiti.
<SPEAKER ID="052" NAME="Peter Mandelson">
komisar. - Gospod predsednik, rad bi izpostavil tri točke. Prvič, glede vprašanja Kaesonga menim, da je izjava gospoda Forda - da ne bi smeli samodejno izključiti Kaesonga - pravilen pristop k temu vprašanju. Pri Komisiji bomo glede tega vprašanja zelo preudarni, vendar menim, da je na tej podlagi predlog spremembe smiseln.
<P>
Drugič, vprašali so me glede splošnih možnosti pogajanja. V tej službi še nisem naletel na trgovinsko pogajanje, ki ne bi bilo delno težavno. Vendar moram povedati, da je to pogajanje manj težavno kot nekatera druga pogajanja, ki bi jih lahko omenil.
<P>
Končno, gospa Mann sprašuje, ali lahko Evropski parlament v zvezi s tem sporazumom pridobi pravice pred ratifikacijo pogodbe. Ko so me glede tega vprašali v drugačnem kontekstu, sem v svojem navdušenju presegel skupno odgovornost Komisije, zato sem danes previdnejši in poudarjam, da se bomo trudili za vključitev Parlamenta, kolikor je mogoče.
<P>
(Ploskanje.)
<SPEAKER ID="053" NAME="Predsednik">
Ta razprava je zaključena.
<P>
Glasovanje bo potekalo danes ob 11.30.

<CHAPTER ID="002">
Dobrodošlica
<SPEAKER ID="006" NAME="Predsednik">
Gospe in gospodje, včeraj in danes je tu v Strasbourgu potekal program EuroMedScola. Z velikim veseljem smo pozdravili več kot 250 mladih ljudi, starih od 16 do 18 let, iz vsega evrosredozemskega območja, z drugimi besedami, iz Unije za Sredozemlje, tudi iz 27 držav članic EU, skupaj torej iz 37 držav.
<P>
Udeleženci sedaj sedijo na galeriji. V zadnjih dveh dneh so razpravljali o široki paleti tem, vključno z okoljem, priseljevanjem, enakopravnostjo, vlogo državljanov, izobraževanjem in vrsto drugih vprašanj. To je eden od izrazov sodelovanja Evropske unije in državami na južni obali Sredozemskega morja.
<P>
Prisotni so tudi šolarji iz Izraela, Palestine in arabskih držav, pa tudi iz vseh držav Evropske unije, in z velikim veseljem izrekam dobrodošlico našim mladim prijateljem na galeriji. Dogodek je čudovit in vesel sem, da sem se lahko srečal z vami. Naj vas še enkrat toplo pozdravim v Evropskem parlamentu.

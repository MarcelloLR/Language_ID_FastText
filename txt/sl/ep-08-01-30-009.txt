<CHAPTER ID="009">
Sprejetje zapisnika
<P>
(Zapisnik prejšnje seje je sprejet.)
<P>

<SPEAKER ID="015" NAME="Nigel Farage" AFFILIATION="IND/DEM">
Gospod predsednik, zapisnik z zadnjega delnega zasedanja omenja vaš govor, v katerem ste govorili o incidentih, ki so se zgodili decembra v Strasbourgu. Od takrat ste na podlagi člena 147 Poslovnika poklicali k sebi 13 poslancev, da bi proti njim uvedli disciplinski postopek.
<P>
Zdi se mi, da ste to storili precej samovoljno. Dvomim, da je ena od oseb, ki ste jih poklicali, gospa Sinnott iz naše skupine, kadar koli v svojem življenju kričala na koga. Drugi poslanec, ki ste ga poklicali na zagovor, avstrijski poslanec, je bil na dan incidenta v Frankfurtu, zato bi moral imeti precej močan glas, kajne?
<P>
Zakaj le 13? Približno 80 nas je sodelovalo pri tako imenovanih nemirih. Dejansko ste me na konferenci predsednikov sami imenovali za enega od vzrokov za težave, zakaj torej ne kaznujete mene? Jaz sem Spartak!
<P>
(Vzkliki "Jaz sem Spartak" članov skupine IND/DEM.)
<SPEAKER ID="016" NAME="Predsednik">
Prosil sem za pripombe v zvezi z zapisnikom. Pričakoval bi, da predsednik skupine IND/DEM razume, o čem govori predsednik, in se osredotoči na pripombe v zvezi z zapisnikom. Očitno tega ni storil, zato lahko zdaj zasedanje nadaljujemo.

<CHAPTER ID="008-09">
9. Na poti k novi energetski strategiji za Evropo 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
Gospod predsednik, v torek ta teden smo glasovali o poročilu gospoda Rapkaya, s kompromisom o premogovnikih. Če vam je všeč ali ne, Parlament je sprejel odločitev. Če bi zdaj želeli glasovati za nekaj drugega, to ne bi bilo dobro sprejeto, zlasti s strani Komisije. Zato predlagam, da v spremembi 1, ki jo je predložila skupina PPE, vključimo besedo "nekonkurenčen" in jo s tem uskladimo s poročilom gospoda Rapkaya. Ne glede na to, kakšno je vaše osebno mnenje, bi moralo biti vsaj v tem tednu mnenje Parlamenta dosledno.
<SPEAKER ID="090" NAME="Konrad Szymański" AFFILIATION="ECR">
(PL) Gospod predsednik, Parlament bi želel obvestiti, da sprememba, ki jo je predložila poročevalka gospa Kolarska-Bobińska, naše besedilo in njegov smisel v zadostni meri usklajuje z včerajšnjim glasovanjem o poročilu gospoda Rapkaya. Naslednji del ustne spremembe samo oslabi izraz in ton resolucije v zvezi z uporabo premoga kot vira primarne energije v mešanici energetskih virov v Evropski uniji. Menim, da ni nobene potrebe, da s sprejetjem ustne spremembe izničimo soglasje, ki smo ga dosegli v Odboru za industrijo, raziskave in energetiko. Zato vas prosim, da glasujete proti tej spremembi.

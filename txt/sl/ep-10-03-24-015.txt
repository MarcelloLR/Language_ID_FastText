<CHAPTER ID="015">
Enominutni govori o zadevah političnega pomena
<SPEAKER ID="165" NAME="Predsednica">
Naslednja točka so enominutni govori v skladu s členom 150.
<P>
Člen 150 pravi, da lahko za to točko porabimo največ 30 minut. Za govor pod to točko je bilo podanih več kot 74 zahtev. To seveda ne bo mogoče. Trideset minut in 74 enominutnih govornikov enostavno ne bo šlo.
<P>
Zato smo prvič vnaprej izbrali poslance, katerim bo namenjen čas za govor, na podlagi jasnih meril, namreč tistim, ki so zahtevali čas za govor pri drugi razpravi z enominutnimi govori, vendar niso dobili priložnosti za govor, bo zdaj dodeljen čas za govor, kjer je to mogoče, tistim, ki pa so že govorili pri drugih razpravah, pa čas za govor ne bo dodeljen.
<P>
Vsi tisti, katerim čas za govor ni bil dodeljen, so bili o tem vnaprej obveščeni preko e-pošte. Zato jim ni treba biti tukaj, da bi zaman čakali na svoj čas za govor. Upam, da to razumete. To je bil edini možen način, da bi razprava lahko urejeno potekala.
<P>
Zato lahko tisti, ki jim je čas za govor bil dodeljen, takoj začnejo.
<SPEAKER ID="166" NAME="Alf Svensson" AFFILIATION="PPE">
(SV) Gospa predsednica, 11. aprila namerava Sudan izvoliti predsednika in parlament ter regionalne skupščine. To so prve volitve v Sudanu po 24 letih in z veliko zanimanja spremljamo dogodke v državi.
<P>
Mednarodno kazensko sodišče v Haagu je izdalo nalog za prijetje sudanskega predsednika Omarja Hassana Ahmada al-Bashirja, ki je oblast prevzel z državnim udarom, za zločine proti človeštvu. Vsi vemo, kako je Sudan trpel pod njegovo nasilno vladavino. Le v prvih mesecih tega leta je bilo v južnem Sudanu ubitih nič manj kot 400 ljudi. Težko je reči, kako svobodne bodo volitve. V ponedeljek je al-Bashir grozil, da bo izgnal mednarodne opazovalce volitev. Rekel je, da če se bodo vmešavali v zadeve Sudana, jim bo odsekal prste.
<P>
Vemo, da je Sudan država, ki potrebuje pomoč. Na mednarodni konferenci donatorjev v Kairu prejšnjo nedeljo je predstavnik Egipta povedal, da bodo svetovne države morale zbrati več kot 1,4 milijarde EUR za prenovo regije Darfur v Sudanu. Upam, da bodo volitve v Sudanu ustvarile pogoje za...
<P>
(Predsednica je prekinila govornika)
<SPEAKER ID="167" NAME="Zigmantas Balčytis" AFFILIATION="S&amp;D">
(LT) Zadnje čase se je veliko govorilo o oživitvi gospodarstva EU, vendar pa se mora večina držav članic šele rešiti iz krize. V javnosti je razprava o krizi omejena na stanje javnih financ, čeprav je hitro rastoča brezposelnost v nekaterih vzhodnoevropskih državah članicah že dosegla kritično raven. Nenavadno je slišati visoke uradnike EU in Evropskega parlamenta hvaliti nekatere vlade za njihovo odlično delo, čeprav se število brezposelnih v teh državah vsak mesec katastrofalno povečuje, zmanjšujejo se socialna jamstva in povečuje se število ljudi, ki živijo pod pragom revščine. Za ljudi v teh državah je vse težje razumeti, ali Evropska unija izvaja politiko za zmanjševanje revščine ali dejansko povečuje revščino na socialnem področju. Po mojem mnenju so zdaj vlade, ki niso bile zmožne rešiti niti problemov stabilizacije brezposelnosti, deležne nezaslužene hvale. Evropska komisija mora prevzeti večjo odgovornost in odgovorno nadzirati izvajanje načrte nacionalnih vlad za obvladovanje krize ter pri tem jasno oceniti učinke takšnih reform na ljudi.
<SPEAKER ID="168" NAME="Sonia Alfano" AFFILIATION="ALDE">
(IT) Gospa predsednica, gospe in gospodje, v italijanski parlament je bilo izvoljenih 16 ljudi, ki so bili obsojeni zaradi različnih vrst kaznivih dejanj, na zadnjih evropskih volitvah pa je Italija poslala tri evropske poslance, zoper katere je bila izrečena končna sodba.
<P>
V Evropi ni zakonodaje, ki bi ljudem, zoper katere je bila izrečena končna sodba ali ki čakajo na nadaljevanje kazenskega postopka, prepovedala kandidaturo na volitvah; vse je prepuščeno državam članicam. Italijanski državljani so pripravili program "čist parlament". Zato Odbor za ustavne zadeve pozivamo, da Akt o volitvah poslancev Evropskega parlamenta s splošnimi neposrednimi volitvami spremeni in dopolni, da bo za kandidaturo na volitvah v Evropski parlament pogoj, da oseba še ni bila obsojena za kaznivo dejanje, kar vključuje obsodbe, ki še niso postale pravnomočne.
<P>
Predsednik Odbora za ustavne zadeve prejšnjega parlamenta, gospod Leinen, se je za to zavzemal, vendar se je vse prepustilo nasledniku, gospodu Casiniju, ki pa je že izjavil, da si Odbor za ustavne zadeve za to ne bo prizadeval.
<P>
Poudarili bi radi, da to ni le odgovornost Odbora za ustavne zadeve, ampak člen 223 (bivši 190) Pogodbe o delovanju Evropske unije dejansko določa, naj Evropski parlament po vsej Evropski uniji izvaja enotni volilni postopek.
<SPEAKER ID="169" NAME="Catherine Greze" AFFILIATION="Verts/ALE">
(FR) Gospa predsednica, organ za civilno letalstvo je letališče Hondarribia uvrstil med najnevarnejša v državi. Pristajalne steze se nahajajo nad mestnima središčema Hendaye in Irún in krši se francosko španska pogodba, ki določa število odobrenih letov. Vendar pa se v nasprotju z nasvetom prebivalcev ob reki na obeh straneh meje, ki že zdaj nasprotujejo ohranjanju obstoječe ravni prometa, načrtuje širitev letališča.
<P>
Ali Evropska komisija odobrava uničevanje zaščitenih naravnih območij v zalivu Bay of Chingoudy, ki je območje, zaščiteno v okviru Ramsarske konvencije, in območje Natura 2000, katerega regeneracijo sama financira?
<P>
Poleg tega baskovsko evromesto Bayonne-San Sebastián že ima premalo uporabljeno mednarodno letališče, ki je daleč od vseh ranljivih naravnih območij. Ali ne bi bilo bolje storitve, ki se zagotavljajo v Biarritzu, izboljšati z uvedbo oblik prevoza, ki ne onesnažujejo? Rada bi vedela, katere ukrepe namerava predsednik sprejeti v zvezi s to širitvijo?
<SPEAKER ID="170" NAME="Marek Henryk Migalski" AFFILIATION="ECR">
(PL) Gospa predsednica, rad bi opozoril na vprašanje umora ruskega novinarja Maxima Zueva. Gospoda Zueva so pred približno tednom dni ubili v Kaliningradu. Bil je zelo znan novinar in pisec bloga. To ni prvi primer novinarja, ki je bil ubit v Rusiji. Od leta 2000 je bilo vsaj ducat takšnih primerov. To je zaskrbljujoč pojav, ker vemo, da če ni svobode govora, če novinarji ne morejo delati, potem ni niti svobode niti demokracije. V našem dialogu z Rusijo bi morali vedno opozarjati na to.
<P>
Upam, da bom lahko letos v Evropskem parlamentu organiziral seminar, če bom dobil soglasje delegacije za ruske zadeve in Odbora za zunanje zadeve. Mislim, da bi v pogovorih z ruskimi partnerji moral vsak od nas poudariti, da je svoboda medijev in svoboda novinarjev, da lahko opravljajo svoje delo, temelj za dialog in svobodo tako v Rusiji kot Evropski Uniji.
<SPEAKER ID="171" NAME="Nikolaos Chountis" AFFILIATION="GUE/NGL">
(EL) Gospa predsednica, rad bi vam predstavil dejstvo, da nedavni članki navajajo, da so ameriški javni tožilci vložili obtožnico proti nemškemu podjetju Daimler zaradi podkupovanja tujih uslužbencev z namenom, da bi dobili javna naročila in podpisali pogodbe. V obdolžilnem predlogu je navedeno, da je bilo podjetje vključeno v proces dolgoročnega podkupovanja. Isti problem se pojavlja okrog Siemensa, ki je uporabljal isto prakso in podkupoval vlade tridesetih držav z namenom pridobiti javna naročila javnih družb, kar je škandal, ki še vedno pretresa Grčijo.
<P>
Posledično imamo poleg finančne krize tudi moralno krizo. Nemška vlada še do nedavnega podkupovanja izven svojih meja ni sodno preganjala in se je pretvarjala, da o dogodkih ničesar ne ve. Namesto da bi ukrepala, namesto da bi aktivirala Odbor za preprečevanje goljufij, Evropska komisija ne brani zakonitosti in v številnih primerih ne varuje denarja evropskih državljanov.
<SPEAKER ID="172" NAME="Nikolaos Salavrakos" AFFILIATION="EFD">
(EL) Gospa predsednica, Evropski parlament moram obvestiti, da je danes zjutraj ob 02.15 turška korveta Bafra kršila grške teritorialne vode in prišla na 18 milj oddaljenosti od obale Aten ter celo zahtevala, da se vkrca in pregleda grško trgovsko plovilo, ki je plulo ob njenem boku.
<P>
To dokazuje, da vse, kar je bilo rečeno v razpravi o tako imenovanem grškem problemu Grčije, ni bilo povsem natančno. Problem Grčije je predvsem političen. Izhaja iz dejstva, da ta sosednja država ogroža Grčijo s casus belli in sistematično izziva grške vojaške sile ne le s kršitvijo njenih voda, ampak tudi zračnega prostora.
<P>
(Predsednik je ugotovil, da je šlo za težavo z mikrofonom)
<P>
... Povedati vam moram, da je Grčija sprejela stroga pravila, ki, kot je pokazala končna analiza, grška gospodinjstva dobesedno stiskajo za vrat in Grki zdaj ne vedo, kako naprej. To je strlo odpornost grške družbe in gospodarsko moč Grkov.
<P>
Kot sem dejal, je njen problem v glavnem političen. Ne prosimo denarja od evropskih državljanov. Prosimo za podporo Evropske unije kot entitete, da bomo lahko premagali nepravilnosti na trgih, ki napadajo evro.
<SPEAKER ID="173" NAME="Franz Obermayr" AFFILIATION="NI">
(DE) Gospa predsednica, pred približno desetimi leti je tedanjih 14 ostalih držav članic EU moji državi, Avstriji, vsililo tako imenovane "sankcije". "Ledena doba" je trajala sedem mesecev. Avstrijskim ministrom se niso več smeli udeleževati neformalnih zasedanj Sveta, Avstriji pa je bilo še vedno dovoljeno plačevati pristojbine kot neto plačnik. Poleg sankcij so bili tudi rezultati. Neodvisno poročilo Odbora modrecev je jasno ugotovilo, da vključitev Stranke za svobodo v vlado ni predstavljala nikakršne nevarnosti za demokracijo in človekove pravice. Zaključek je bil, da sankcije EU, ki so bile prikrite kot dvostranski ukrepi, niso več imele pravne podlage. Bile so neupravičena kršitev avstrijske suverenosti. Vendar pa sem prepričan, da se je EU s tem naučila spoštovanja političnih mnenj drugih in nacionalne suverenosti držav članic in njenih državljanov, in to je zagotovo dobro. Prav tako glede miru na vzhodu upam, da ima eden od glavnih preiskovalcev, sedanji evropski poslanec, Louis Michel, občutek, da lahko po desetih letih spet gre na počitnice v Avstrijo.
<SPEAKER ID="174" NAME="Véronique Mathieu" AFFILIATION="PPE">
(FR) Gospa predsednica, včeraj se je Francija poklonila enemu od svojih policistov, Jean-Sergu Nérinu, francoskemu vodju brigade, ki ga je ETA 16. marca na najstrahopetnejši način ubila med streljanjem v pariški regiji.
<P>
Čeprav so odgovorni za smrt skoraj 830 ljudi v 40 letih pa je teroristična organizacija tokrat prvič napadla francoskega policista. Smrt gospoda Nérina nas opozarja na našo dolžnost, da sodelujemo v boju proti terorizmu.
<P>
Na začetku se je francosko špansko sodelovanje izkazalo kot svojevrsten model v Evropski uniji. Francija in Španija sta bili prvi državi članici, ki sta uvedli skupne preiskovalne skupine v evropskem pravosodnem prostoru. Tudi izvajanje evropskega naloga za prijetje se je izkazalo kot zelo učinkovito.
<P>
Žal pa ta skupna prizadevanja med našimi policisti in našimi sodniki niso mogla preprečiti uboj gospoda Nérina. Če naj se s terorizmom borimo učinkoviteje, bomo morali sodelovanje izboljšati.
<SPEAKER ID="175" NAME="Joe Higgins" AFFILIATION="GUE/NGL">
Gospa predsednica, glavna pozornost ljudi v Val di Susi na severozahodu Italije je usmerjena v zaustavitev projekta izgradnje železniške proge za hitre vlake, ki je znan kot projekt TAV.
<P>
Prelepa dolina Val di Susa se razteza od francoske meje do Torina in je le kilometer do dva široka, vendar po njej že zdaj potekajo glavna avtocesta, še ena državna cesta in železniška proga.
<P>
Kampanja "NE TAV" je jasno pokazala, da za TAV ni nobene utemeljitve. Izkorišča se le 38 % sedanjih zmogljivosti železnice. Projekt bi povzročil obsežno škodo v okolju, uničil ali onesnažil vodonosnike in z izkopavanjem za predore sprostil nevarne koncentracije azbesta in urana.
<P>
Pri tem bodo pridobili le velika podjetja in gradbeni interesi. Deset tisoče ljudi se je zbralo v nasprotovanju, da pa bi kampanjo ustrahovali se sramotno uporablja nasilje policije.
<P>
EU pozivam, naj umakne vse financiranje za TAV in ga prekliče. Moto kampanje "NE TAV" je "Sarà dura". Ne bodo se ustrašili. Zmaga ljudi v Val di Susi bi bila zmaga zdravega razuma in okolja.
<SPEAKER ID="176" NAME="Paul Nuttall" AFFILIATION="EFD">
Gospa predsednica, vse bolj sem zaskrbljen zaradi načina, kako lokalni sveti v mojem volilnem okrožju na severozahodu Anglije izkoriščajo parkirnino za povečanje svojih prihodkov.
<P>
Vzemimo na primer majhno mesto Congleton, ki je napol podeželska skupnost. Uvedba parkirnin bo zelo škodovala lokalnemu gospodarstvu, upad trgovine pa se bo odražal v izgubi prihodkov, kar bo mala in srednje velika podjetja, ki so že tako stisnjena v kot, pahnilo v stečaj ali celo zaprtje.
<P>
Ljudje krivijo britansko vlado, nekateri krivijo enotni svet in drugi s prstom kažejo na mestni svet, vendar pa je tako kot vedno v ozadju temna roka Evropske unije, kajti vsi ti si prizadevajo delovati v skladu z okvirom, opredeljenim v Evropski prometni politiki do leta 2010.
<P>
Vidite, to je duh EU: ena oseba se vedno odstrani. Najsi bo zaprtje poštnega urada ali štirinajstdnevni odvoz smeti, s prstom se vedno pokaže nekam drugam, koruptivni vpliv Bruslja pa se na radarju ne zazna.
<SPEAKER ID="177" NAME="Nicole Sinclaire" AFFILIATION="NI">
Gospa predsednica, prihajam iz West Midlandsa in 20 % West Midlandsa je opredeljenega kot zeleni pas.
<P>
Zeleni pas je uspešno obvaroval lepoto podeželja in zaustavil samovoljno širjenje mestnega prostora. Vendar pa je vlada Združenega kraljestva, ki jo je opogumila Evropska unija, povečala obseg gradnje hiš in ogrozila zeleni pas, ki mi je še zlasti pri srcu, ker je blizu kraja, kjer živim na Meriden Gap.
<P>
To kaže na pomanjkanje spoštovanja do naše kulture in tradicij, ampak komu to mar? Odkar se je Združeno kraljestvo pridružilo Evropski uniji - ali pa skupnemu evropskemu trgu pred tem - očitno ne spoštujete naše kulture ali tradicij in manj res ne bi mogli pričakovati od vas.
<SPEAKER ID="178" NAME="Elena Oana Antonescu" AFFILIATION="PPE">
(RO) Stojim, da danes spregovorim pred vami in svojimi kolegi poslanci, da izrazim svoje mnenje, da Evropa potrebuje novo, mnogo bolje vključeno strategijo za razrešitev problema nasilja nad ženskami.
<P>
S tem vprašanjem se v vse več evropskih državah stranke, ki imajo zelo različne poglede na družbo na splošno, ukvarjajo na dvostrankarski podlagi. Razlog za ta predlog je, da problem nasilja v družini presega področje ideologije in je neposreden in najbližji del človeške in politične vizije pravičnejše in bolj uravnovešene družbe.
<P>
Poudariti želi potrebo po ukrepanju, da bi prav tako preprečili psihološko nasilje nad ženskami. Nedavne tovrstne študije so pokazale, da se takšno nasilje vedno pojavi pred dejanji fizičnega nasilja.
<P>
Pozdravljam dejstvo, da je špansko predsedstvo s pomočjo političnih prednostnih nalog Evropske unije začelo z bojem proti različnim vrstam nasilja nad ženskami. Vendar je treba s temi ukrepi nadaljevati. Ustanovitev evropskega centra za spremljanje spolnega nasilja in uvedba naloga za zaščito in telefonska številka za klic v sili so namenjene omejevanju tega pojava v Evropski uniji, hkrati pa se bo podpora v boju proti nasilju nudila tudi izven EU.
<SPEAKER ID="179" NAME="Vilija Blinkevičiūt" AFFILIATION="S&amp;D">
(LT) Vesela sem, da so se Evropska unija in države članice z razglasitvijo leta 2010 za evropsko leto boja proti revščini in socialni izključenosti zavezale boju proti revščini, saj skoraj 80 milijonov prebivalcev Evrope živi pod mejo revščine. Številni Evropejci, celo tisti, ki so zaposleni, se vsak dan spopadajo z revščino in nimajo priložnosti za dostojno življenje. 17 milijonov EUR je namenjenih za izvajanje načrtovanih ukrepov Evrope in ta proračun se bo namenil za organizacijo informacijskih seminarjev, delovnih skupin in javnih posvetov, da se presežejo stereotipi revščine. To je odlična pobuda, toda kako zagotovimo, da se bodo ta sredstva uporabila učinkovito in pregledno in bodo prišla neposredno do tistih državljanov, ki to pomoč najbolj potrebujejo. Rada bi poudarila, da je naraščajočo revščino nemogoče obrzdati v enem letu. Zato bi strukture EU in države članice rada pozvala, da sprejmejo konkretne ukrepe in dolgoročne zaveze na vseh ravneh pristojnosti, da se zagotovi pregledna in usmerjena delitev sredstev, namenjenih za neposredno pomoč ljudem, ki živijo v revščini.
<SPEAKER ID="180" NAME="Georgios Toussas" AFFILIATION="GUE/NGL">
(EL) Ob odločitvi izraelske vlade, da nadaljuje z načrtom izgradnje 1600 novih hiš v Vzhodnem Jeruzalemu, da bi razširil naselje na Zahodnem bregu in tako nadaljeval z izolacijo Gaze in na splošno okrepil napade izraelske vojske na zasedenih palestinskih ozemljih, se še najbolj vnetemu nejevernežu razkrijejo zločinski načrti Izraela in imperialistov na splošno proti palestinskemu ljudstvu in ljudem na tem območju v celoti.
<P>
Izrael sproža nov krog morilskih napadov proti palestinskemu ljudstvu in si je zagotovil podporo in nadgradil odnose z Evropsko unijo, ZDA in Natom ob vedno ostrejših medsebojnih napadih med imperialističnim kvartetom. Ta podpora je bila ponovno zagotovljena s posebnim poudarkom in gorečnostjo Združenih držav Amerike ob nedavnem obisku izraelskega predsednika vlade v Združenih državah, ki so poudarile, da je Izrael več kot le najvišja prednostna naloga geostrateških imperialističnih ciljev ZDA na tem območju kot celoti.
<P>
Z vsemi delavci se borimo, da bi ustvarili ...
<P>
(Predsednica je prekinila govornika)
<SPEAKER ID="181" NAME="Jaroslav Paška" AFFILIATION="EFD">
(SK) Po drugi svetovni vojni in ponovnem začrtanju meja je okrog 400 000 Slovakov ostalo na Madžarskem in podobno število Madžarov na Slovaškem.
<P>
Madžarska manjšina na Slovaškem danes še obstaja v istem številu, na Madžarskem pa je stanje drugačno. Slovaška manjšina se je od prvotnih 400 000 zmanjšala na manj kot 33 000, z drugimi besedami na niti desetino prvotnega števila. Slovaška vlada namreč madžarski manjšini zagotavlja izobraževanje v maternem jeziku na več kot 700 šolah, medtem ko madžarska vlada Slovakom na Madžarskem omogoča le eno samo osnovno šolo.
<P>
Zato je mogoče nedavno kritiko predsednika Sólyoma, moža, ki zadovoljno in pasivno opazuje, medtem ko njegova administracija duši etnične manjšine v njegovi držav, glede izobraževanja madžarskih manjšin v sosednjih državah opisati le kot gnusno, hinavsko in zlobno izzivanje Srbov, Romunov in Slovakov, ki v nasprotju z Madžari skrbijo za etične manjšine na svojih ozemljih. Navsezadnje tudi madžarski varuh narodnih manjšin svari, da si Madžarska še naprej prizadeva za popolno asimilacijo narodnih manjšin.
<SPEAKER ID="182" NAME="Rareş-Lucian Niculescu" AFFILIATION="PPE">
(RO) Evropska unija ima izredno stroge predpise glede varnosti hrane in proizvajalci morajo za to, da so skladni s temi predpisi, vložiti velike vsote denarja.
<P>
Kljub temu je glede na nedavno študijo, ki jo je izvedla Evropska agencija za varnost hrane, več kot 75 % vseh piščancev, zaklanih v Evropski uniji, okuženih z bakterijo.
<P>
Salmonella in Campylobacter, dve od najbolj strupenih bakterij, sta prisotni v trupih treh četrtin piščancev, vzrejenih na evropskih farmah.
<P>
Ko tovrstne študije pridejo v množične medije, te seveda med potrošniki vzbudijo zaskrbljenost. V teh okoliščinah si moramo zastaviti dve vprašanji. Prvič, kaj lahko še naprej počnemo, da bomo Evropejcem zagotovili dostop do varne, dobre in kakovostne hrane? Drugič, ali je mogoče, da pravila, ki trenutno veljajo in so stroga in mimogrede tudi izredno birokratska, niso najbolj primerna?
<SPEAKER ID="183" NAME="Csaba Sándor Tabajdi" AFFILIATION="S&amp;D">
(HU) Nove države članice zdaj izvajajo ureditev trga vina Evropske unije iz leta 2007. Evropska komisija je v procesu delovala v nasprotju z zakonodajo - škoda, ker ni nikogar tu -, ko je na zahtevo Slovaške oznako Tokaj nezakonito registrirala kot zaščiteno označbo porekla in zaščiteno geografsko označbo. To je v nasprotju s predpisi EU, ker lahko to vino sodi le v eno ali drugo kategorijo. Zdaj slovaška zahteva ni več med zaščitenimi označbami porekla v podatkovni bazi Skupnosti E-Bacchus. Komisija je to nezakonito stanje končala in za to se jim zahvaljujem. Vendar pa obstaja še ena neurejeno stanje, ker slovaški nacionalni zakon, na katerem temelji registracija, ne obstaja, ker ga je Slovaška razveljavila. Zato Komisijo prosim, da to neurejeno stanje uredi.
<SPEAKER ID="184" NAME="Zbigniew Ziobro" AFFILIATION="ECR">
(PL) Gospa predsednica, Evropska služba za zunanje delovanje bo diplomatski zbor, ki bo predstavljal Unijo in pomagal visoki predstavnici za zunanje zadeve. Pri delu te službe je treba pozornost nameniti kulturni in nacionalni diferenciaciji, ki obstaja znotraj Unije. Vsaka država mora imeti občutek, da so v tej službi ustrezno zastopani njeni interesi, kultura in izkušnje.
<P>
Za dosego tega cilja je potrebna izmenjava ali sodelovanje na enakopravni osnovi. Kako pa poteka oblikovanje zbora Evropske službe za zunanje delovanje? Sestavljalo naj bi jo osebje Sveta in Komisije iz ustreznih služb generalnega sekretariata Sveta in Komisije kot tudi osebja, ki ga dodelijo nacionalne diplomatske službe. Diplomati, ki jih bodo predlagale države članice, naj bi predstavljali le tretjino celotnega zbora. Vendar pa naj bi ne glede na ozadje osebja in njihove poti do te službe sprejeli sorazmerno zastopanost vseh državljanov držav članic. Navsezadnje se zaposlovanje v vseh institucijah Unije upravlja po tem načelu. Nobenega razloga ne vidim, da bi bilo v tem primeru drugače.
<SPEAKER ID="185" NAME="Nuno Teixeira" AFFILIATION="PPE">
(PT) Evropska unija je pod pokroviteljstvom Svetovne trgovinske organizacije nedavno sklenila sporazum z državami Latinske Amerike, v katerem se je zavezala, da bo znatno in progresivno zmanjševala uvozne tarife za banane iz teh držav. Vašo pozornost bi rad usmeril na dejstvo, da ima ta sporazum neposredno negativne učinke na evropske pridelovalce banan, še zlasti tiste na Madeiri, na Portugalskem. Še bolj škodljiv bo za pridelovalce banan na Kanarskih otokih v Španiji.
<P>
Spomnil bi vas, da so pridelovalci v teh regijah že zdaj resno ovirani zaradi fizičnih značilnosti terena na otokih in velikosti njihovih posestev, kar pomeni, da se spopadajo s stalnimi težavami, ki preprečujejo njihov razvoj.
<P>
Da bi pomagali pridelovalcem banan iz Madeire in Kanarskih otokov, je treba glede na resen in takojšen vpliv, ki ga bo Ženevski sporazum imel na evropski uvozni trg in posledično na proizvodnjo in komercializacijo banan, ki prihajajo iz teh najbolj oddaljenih regij, sprejeti nujne ukrepe.
<SPEAKER ID="186" NAME="Nessa Childers" AFFILIATION="S&amp;D">
Gospa predsednica, več kot leto je že, kar je podjetje za vzdrževanje letal SR Technics naznanilo, da zapirajo obrat na letališču v Dublinu z izgubo več kot tisoč delovnih mest. V prizadevanju, da se te izgube nadomestijo, je bila oktobra 2009 vloga v imenu delavcev SR Technics posredovana Evropskemu globalizacijskemu skladu (EGS). Vendar je Komisija ta obrazec zaradi "nepopolnosti" zavrnila in potrdim lahko, da irska vlada po skoraj petih mesecih še vedno ni posredovala popolne vloge.
<P>
Ker je irsko vlado vznemiril gospodarski zlom, ki ga je sama povzročila, in plaz odstopov ministrov v zadnjih nekaj mesecih, je obrazec, ki bi lahko spremenil na stotine življenj, obtičal na ministrovi mizi.
<P>
Ta parlament se zaveda, da so irske državne blagajne prazne. Ciniku bi oprostili razmišljanje, da je neukrepanje vlade posledica težav v zvezi z zaključkom pogajanj glede končne zagotovitve plačil EGS. Bi bila irska vlada pripravljena ukrepati glede tega?
<SPEAKER ID="187" NAME="Artur Zasada" AFFILIATION="PPE">
(PL) Gospa predsednica, gospe in gospodje, vse, še zlasti gospoda Potočnika, bi rad nagovoril o zadevi, ki teži ljudi, ki so vključeni v speedway, šport, ki je priljubljen v številnih državah članicah EU. Zadeva se nanaša na Direktivo 2002/49/ES v zvezi z oceno in upravljanjem hrupa v okolju.
<P>
Izvajanje te direktive pomeni, da so vozniki na svoje motorje prisiljeni nameščati nove dušilce zvoka. Ti dušilci zvoka po eni strani zmanjšujejo privlačnost same tekme, saj je hrup neločljiva značilnost tega športa. Po drugi strani pa dušilci zvoka pomenijo večjo nevarnost, nevarnost za same voznike, nevarnost za poslabšanje zdravja ali celo izgubo življenja. V zvezi s tem bi si zelo želel prositi gospoda Potočnika, da razmisli o predlogu za spremembo, da bi se speedway izvzel iz Direktive 2002/49/ES.
<SPEAKER ID="188" NAME="László Tőkés" AFFILIATION="PPE">
(HU) Gospa predsednica, v pokrajini Vojvodini v državi Slobodana Miloševića, Srbiji, se Madžare še naprej napada. Storilce bodisi izpustijo bodisi do tožbe proti njim sploh ne pride. Pred desetletji je v Vojvodini živelo okrog 400 000 Madžarov, kar je predstavljalo tretjino prebivalstva. Prisilno izseljevanje in množično naseljevanje članov večinskega naroda sta število z leti zmanjšali na 290 000, delež prebivalstva pa je padel na 13 %. Metoda, s katero se izvajajo množični napadi na manjšine, je uvedla slavna srbska tajna služba, UDBA, in je bila še zlasti usmerjena proti albanski etični skupnosti. Danes se spontana zapuščina te prakse nadaljuje proti Madžarom. Gospa predsednica, Evropski parlament bi moral odločno ukrepati, da bi zaustavil protimadžarski terorizem v Srbiji. Pogoj za pridružitev slednje k Evropski uniji naj bi bilo priznanje krivic deset tisočim žrtvam množičnih pobojev po drugi svetovni vojni kot tudi prepoved nasilja proti Madžarom, ki se nadaljuje vse do današnjega dne.
<SPEAKER ID="189" NAME="Joanna Senyszyn" AFFILIATION="S&amp;D">
(PL) Gospa predsednica, ženske so v znanosti in znanstvenih raziskavah premalo zastopane. V Evropi je le 30 % raziskovalk in le 18 % profesoric. Med tistimi, ki so vključeni v upravljanje znanosti, nas je 27 %. Poljska, kjer je delež žensk v upravah ustanov visokega šolstva in raziskovalnih institutih 7 %, je na predzadnjem mestu med 27 državami članicami Evropske unije.
<P>
Zato je raziskovalni projekt "Ženske v znanosti", ki ga je pripravil Sklad za akademsko podjetništvo, ki ima sedež na Poljskem, zelo pomemben. Projekt se nanaša na raziskavo vzrokov diskriminacije in iskanje učinkovitih protidiskriminacijskih ukrepov. Projekti državljanov, ki prihajajo od samih državljanov in so namenjeni državljanom, imajo največjo možnost, da uspejo. Evropsko komisijo pozivam k posebni podpori in praktični pomoči družbenim organizacijam, ki se s takšnimi zadevami ukvarjajo. Ko državljani Unije pišejo Komisiji, njihova pisma ne smejo ostati neodgovorjena.
<SPEAKER ID="190" NAME="Jim Higgins" AFFILIATION="PPE">
(GA) Gospa predsednica, kot sem dejal, sem bil zelo zadovoljen, ko sem bivšo komisarko Kunevo slišal reči, da je potreben pregled Direktive 90/314/EGS. In zakaj? Ker ima toliko pomanjkljivosti.
<P>
Ne upošteva ljudi, ki si sami, brez potovalne agencije, na internetu rezervirajo počitnice. Direktiva potrošnikom, ki so v eni državi in kupijo let ali nastanitev v državi izven Evropske unije, ne nudi nobene zaščite.
<P>
Ta direktiva prav tako ne omenja rednih letov. Veliko pomanjkljivosti ima in zelo sem vesel, da lahko povem, da je bivša komisarka Kuneva imela prav, ko je rekla, da obstaja potreba po novi direktivi.
<SPEAKER ID="191" NAME="Ioan Mircea Paşcu" AFFILIATION="S&amp;D">
Gospa predsednica, pred dvajsetimi leti so Romuni umirali za svobodo, vključno z izobraževanjem, ki je bilo do tedaj pod strogim nadzorom. Posledica njihovega žrtvovanja je bila, da so tudi univerze dobile svojo svobodo, ki jo uživajo vse od takrat.
<P>
Zato bi bilo žalostno ironično, če bi sedanji poskus romunskega Ministrstva za šolstvo, da hitro sprejme novo zakonodajo, ki praktično ukinja to svobodo in odpira vrata ponovni politizaciji sistema, uspel.
<P>
Na primer v osnutku bi moral izvoljene rektorje potrditi minister, ki je sam politično imenovan, univerze pa bi se spet bile prisiljene združiti glede na poljubna merila ali bi jih celo zaprli in jim odvzeli sredstva.
<P>
Kot profesor in kot evropski poslanec menim, da je moja dolžnost do kolegov profesorjev v tem parlamentu, da izpostavim takšne namerne nedemokratične prakse, ki odprto nasprotujejo lizbonski strategiji o izobraževanju in jih v državah članicah ni mogoče dopustiti.
<SPEAKER ID="192" NAME="Predsednica">
S tem je ta točka končana.
<P>
Hvala vsem za razumevanje in discipliniran postopek. Upam, da boste vsi, ki danes niste imeli priložnosti spregovoriti, to priložnost dobili naslednjič.

<CHAPTER ID="009-20">
20. Evropska zavest in totalitarizem (glasovanje) 
<SPEAKER ID="116" NAME="Predsednik">
Rad bi vas opozoril na dejstvo, da sta gospod Nassauer in gospod Szájer podpisala skupen predlog resolucije v imenu skupine Evropske ljudske stranke (Krščanskih demokratov) in Evropskih demokratov.
<P>
- Pred glasovanjem o odstavku 3:
<SPEAKER ID="117" NAME="Vytautas Landsbergis" AFFILIATION="PPE-DE">
Gospod predsednik, dovolite, da vas spomnim na našo pomembno resolucijo iz leta 2005 o koncu druge svetovne vojne v Evropi, v kateri je navedeno, da "ne more biti sprave brez resnice in spomina".
<P>
Ne bi rad zdaj zbrisal "resnice". Prosim, če soglašate, da se vstavi "resnica": sprava z resnico in spominom. Glasujte prosim za resnico.
<SPEAKER ID="119" NAME="Vytautas Landsbergis" AFFILIATION="PPE-DE">
Gospod predsednik, besedilo se nanaša na kazniva dejanja proti človečnosti, ki so se dogajala še "tako pozno kot julija 1995". Bolje bi bilo reči "so se še vedno dogajala julija 1995", kajti nihče ne more biti prepričan, da ni bilo nobenih takih kaznivih dejanj leta 1996.
<P>
(Prekinitev iz sejne dvorane)
<P>
Da, res je, to bi bilo mehkejše. Besedilo "so se dogajala še tako pozno kot" bi bilo treba nadomestiti z besedilom "so se še vedno dogajala".
<SPEAKER ID="121" NAME="Tunne Kelam" AFFILIATION="PPE-DE">
Gospod predsednik, gre za manjši popravek. Besedilo se zdaj glasi "ker imajo srednjeevropske države dodatno izkušnjo s komunizmom". Rad bi spremenil "srednjeevropske države" v "države srednje in vzhodne Evrope", ker se besedilo povsod drugod tako glasi in bi zamenjal "imajo dodatno izkušnjo s komunizmom" z besedilom "so izkusile komunizem in nacizem", kajti vzhodnoevropskim narodom ni komunizem ničesar "dodal". Večina jih je imela najprej komunizem, nato nacizem in potem spet komunizem.
<SPEAKER ID="123" NAME="Bogusław Sonik" AFFILIATION="PPE-DE">
(PL) Gospod predsednik, rad bi samo dodal, da sem tudi jaz podpisal resolucijo.
<P>
(FR) Gospod predsednik, tudi jaz sem podpisal to resolucijo in ne vidim svojega imena na predlogu za resolucijo. Zato bi prosil, da dodate moje ime.

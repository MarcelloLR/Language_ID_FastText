<CHAPTER ID="008">
Izjava predsedujočega
<SPEAKER ID="305" NAME="Predsednik">
Gospe in gospodje, najprej bi vas prosil za vaše razumevanje in se vam opravičil, da se zasedanje začenja tako pozno, vendar so mi šele pred dvema minutama povedali, da bom naprošen dati izjavo o zelo žalostnem dogodku. Z vašo privolitvijo bi zdaj želel podati to izjavo.
<P>
Z veliko žalostjo in ogorčenjem smo danes sprejeli novico o dogodkih v mestu Winnenden v Baden-Württembergu v Nemčiji, kjer je bilo na srednji šoli Albertville tragično ubitih petnajst ljudi. Storilec, sedemnajstletni nekdanji učenec na tej šoli, je kasneje storil samomor. Med streljanjem v supermarketu v mestu sta bila poškodovana dva policista, ki sta zasledovala storilca.
<P>
V imenu Evropskega parlamenta bi želel izraziti svoje najgloblje sožalje in solidarnost z družinami in vsemi sorodniki žrtev nedolžnih mladih učencev in treh učiteljev na šoli.
<P>
Do te tragedije je prišlo samo šest mesecev po podobnem strelskem obračunu na šoli v mestu Kauhajoki na Finskem. Naša naloga kot odgovornih politikov v Evropski uniji in vseh državah članicah je, da storimo vse, kar je v naši moči, da zagotovimo, da se takšna dejanja predvidi v zgodnji fazi in se jih prepreči, če je to nekaj, na kar lahko vplivamo.
<P>
Prav tako nas je prizadel tudi tragični dogodek v državi Alabama v Združenih državah, kjer je pobesneli strelec ustrelil vsaj deset ljudi, preden si je sodil sam.
<P>
Še enkrat bi želel v imenu vseh zbranih izraziti naše najgloblje sožalje in našo solidarnost z žrtvami in njihovimi družinami. Hvaležen bi vam bil, če bi si vzeli čas za spomin na ubite.
<P>
(Parlament je z minuto molka počastil spomin na žrtve)

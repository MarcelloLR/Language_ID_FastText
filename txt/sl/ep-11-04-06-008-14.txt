<CHAPTER ID="008-14">
14. Odobritev in zavrnitev odobritve nekaterih zdravstvenih trditev na živilih, ki se nanašajo na razvoj in zdravje otrok (
<P>
Pred glasovanjem
<SPEAKER ID="136" NAME="Glenis Willmott" AFFILIATION="S&amp;D">
Gospod predsednik, poslanci Evropskega parlamenta imajo pomembno vlogo pri preučevanju odločitev o zdravstvenih trditvah. Prejela sem mnogo pisem in e-poštnih sporočil od zaskrbljenih staršev, pomembnih zdravstvenih in potrošniških organizacij, babic, medicinskih sester in zdravniških organizacij kot tudi Unicefa in SZO. Dokler v znanstveni skupnosti ne bo doseženo pravo soglasje o veljavnosti te trditve, je ne smemo dovoliti. Dokazi, ki jih imamo, niso prepričljivi, in ne obstajajo dokazi, ki bi podpirali uporabo takšne trditve na nadaljevalnih formulah.
<P>
Če se v prihodnosti dokaže, da je sintetizirana DHA resnično koristna za dojenčke, jo moramo vključiti v vse formule kot ključno sestavino in ne smemo dopustiti, da se uporablja kot tržna zvijača pod določeno znamko. Pozivam vas, da podprete to resolucijo.
<SPEAKER ID="137" NAME="Esther de Lange" AFFILIATION="PPE">
Gospod predsednik, nikakor ne želim ponovno odpreti razprave, vendar moramo dobro premisliti, preden damo besedo ljudem, ki svoje osebno mnenje izrazijo pod pretvezo znanstvenih dokazov. Samo glasujmo. Odločili smo se.
<P>


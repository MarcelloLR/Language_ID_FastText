<CHAPTER ID="005-11">
11. Trgovinski in gospodarski odnosi z Ukrajino (glasovanje)
<P>
Poročilo gospoda Zaleskega
<P>
- Pred glasovanjem:
<SPEAKER ID="114" NAME="Zbigniew Zaleski  " LANGUAGE="DE">
Gospod predsednik, pred glasovanjem se vam skupaj s kolegi iz odbora za mednarodno trgovino zahvaljujem za uspešno opravljeno delo, ki nam omogoča prihranek časa, ker ni nobenih predlogov sprememb.
<P>
To poročilo bi moralo poslati jasen signal novi vladi in parlamentu v Ukrajini, da smo mi storili vse potrebno, da bi zagotovili, da lahko pride do pogajanj za območje proste trgovine. V tem dialogu smo partner, ki zaupa. Če je danes tu prisoten predstavnik Ukrajine, njega ali njo naprošam, da nacionalnemu parlamentu sporoči, da Evropski parlament priporoča takojšnje glasovanje o prijavi Ukrajine za pristop k Svetovni trgovinski organizaciji in ratifikacijo tega pristopa takoj, ko se bo sprejela odločitev v Ženevi.
<P>
Zaradi skupne koristi EU in Ukrajine vas zdaj prosim, da vsi podprete to poročilo. Najlepša hvala.
<P>
(Ploskanje.)
<SPEAKER ID="115" NAME="Predsednik">
Gospod Zaleski, če bi vam smel čestitati, ker se tako dobro izražate v mojem jeziku, bi vam.

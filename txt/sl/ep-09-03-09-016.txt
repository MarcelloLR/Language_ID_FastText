<CHAPTER ID="016">
Enominutni govori o zadevah političnega pomena
<SPEAKER ID="043" NAME="Predsednik">
Naslednja točka so enominutni govori o zadevah političnega pomena.
<SPEAKER ID="044" NAME="Georgios Papastamkos" AFFILIATION="PPE-DE">
(EL) Gospod predsednik, neugoden vpliv globalne finančne krize se sedaj lahko vidi v mednarodni trgovini. Samo opaziti je treba, da je stopnja rasti v svetovni trgovini padla z 8,5% leta 2006 na 5,5% leta 2007 in da je leta 2008 znašala le 4%. V okviru Svetovne trgovinske organizacije je bil predstavljen posebni mehanizem za nadzorovanje ukrepov, ki so jih sprejele in jih sprejemajo države članice ogranizacije, da bi podprle sektorje gospodarstva, ki jih je prizadela kriza.
<P>
Komisija je posebno pomembnost zunanje trgovine dala gospodarstvu, rasti in zaposlovanju v Evropski uniji in v okviru obravnave načrta za oživitev gospodarstva nemudoma pozvala k prevzame vodilne vloge v večstranski pobudi za podporo trgovine. Prav tako je pozvala, da se katera koli takšna pobuda uskladi z delom skupine Svetovne banke in ostalimi večstranskimi razvojnimi organizacijami.
<SPEAKER ID="045" NAME="Ioan Mircea Paşcu" AFFILIATION="PSE">
Gospod predsednik, mednarodna, politična, vojaška, gospodarska in finančna arhitektura je zaradi trenutne krize pod pritiskom. EU predstavlja osrednji del v tej arhitekturi. Pokazala se je kot edina formula za Evropo, da ohrani svojo vlogo v bipolarnem svetu. Uspešno se je povečala, da ponovno združi celino ob koncu hladne vojne, in sedaj je pozvana, da ohrani prejšnje dosežke in nadaljuje z integracijo, ko bodo prišli spet boljši časi.
<P>
To ni enostavna naloga, še zlasti za trenutno predsedstvo, pa tudi za vsa prihodnja, ki se bodo morala ukvarjati z nadaljnjim brezizhodnim položajem institucij v Lizbonski pogodbi in s prehodom k novemu Parlamentu in Komisiji, medtem ko se bodo spopadala s protekcionističnimi težnjami, z grožnjami, da se ponovno podržavijo skupne politike, in z morebitnimi mednarodnimi krizami v našem sosedsvtu.
<P>
EU je zato v odločilnem trenutku. Lahko ji uspe ali pa se ji zalomi. Naš uspeh bo odvisen od popolnega razumevanja, da je solidarnost edini način, da se zoperstavimo vsem tem velikim izzivom in nadaljujemo našo odisejo v svetovnih zadevah.
<SPEAKER ID="046" NAME="Magor Imre Csibi" AFFILIATION="ALDE">
(RO) Če sledimo parlamentarnim volitvam v Romuniji, so politične stranke, ki zastopajo opozicijo, trenutno v težki situaciji. V bistvu jih stranke na oblasti skušajo izolirati in celo izključiti iz lokalnega političnega in upravnega življenja.
<P>
Zamenjave snovalcev lokalne upravne politike iz političnih razlogov spričo trenutne gospodarske krize kaže na pomanjkanje odgovornosti na strani vlade. To posledično povečuje tveganje, da se bo potek dokončanja projektov, zlasti tistih, ki jih izvajajo lokalne skupnosti, upočasnil.
<P>
Na demokratično kredibilnost trenutne vlade lahko pade senca zaradi primera dveh svetovalcev lokalnega občinskega sveta v Braovu, Vasileja Brana in Iuliana Mare, ki so ju izvolili lokalni občani in katerih položaj ni bil formaliziran osem mesecev po lokalnih volitvah. Volitve Vasileja Brana so bile neupravičeno razveljavljene z odločitvijo lokalnega sveta, medtem ko Iulian Mara ni mogel priseči, saj so odločitev, ki je potrdila njegov položaj, institucije prefekta za okrožje Braşov spodbijale z upravnimi sodnimi postopki.
<P>
Kot rezultat ukvarjanja predstavnikov oblasti s prilaščanjem lokalnih upravnih funkcij brez upoštevanja želja občanov, je bil kršen zakon in dva svetovalca so zamenjali z dvema drugima človekoma po presoji večine.
<P>
Menim, da se mora trenutna vlada zavedati, da pridobitev večine še ne dopušča zaničevanja zakona. Preprečiti je treba tovrstne zlorabe in uveljaviti zakon. V bistvu se volitev občanov ne sme razveljaviti z diktaturo večine.
<SPEAKER ID="047" NAME="Jan Tadeusz Masiel" AFFILIATION="UEN">
(PL) Gospod predsednik, prejšnji teden je neuradna delegacija poslancev Evropskega parlamenta obiskala Palestino in Izrael.. Prav tako smo obiskali območje Gaze. Kar smo videli tam, je v meni zbudilo velikanski občutek ogorčenja ter močno sočutje do okupiranega palestinskega naroda. Ogorčenje, ki ga čutim, delijo tudi agencije Združenih narodov, ki delujejo v tej regiji.
<P>
Gospod predsednik, vidim zgolj eno pot, ki vodi iz tega položaja: palestinska država bi morala bito ustanovljena zelo hitro in brezpogojno. Leta 1948, ko je bila ustanovljena njihova država, judovski narod ni prosil Palestincev za njihovo privolitev. Danes Izrael ne sme ovirati volje palestinskega ljudstva. Ponavljam: zatiranemu narodu je treba brezpogojno in takoj nuditi pomoč in tako narediti konec temu staremu sporu.
<P>
Verjamem, da bi takšni ukrepi okrepili mir po vsem svetu, toda to bi morali storiti preprosto zato, ker si Palestinci zaslužijo svojo lastno državo.
<SPEAKER ID="048" NAME="Kyriacos Triantaphyllides" AFFILIATION="GUE/NGL">
(EL) Gospod predsednik, kaže, da so predlogi, ki jih je ameriška državna sekretarka med svojim obiskom podala Izraelcem, vključevali tudi prekinitev gradnje in širitve naselij na Zahodnem bregu, odprtje cestnih zapor in prenehanje gradnje zidu in preganjanja Palestincev iz Vzhodnega Jeruzalema, in za Gazo, da dovolijo uvažanje cementa in gradbenih materialov, ki so potrebni za ponovno izgradnjo tega območja.
<P>
To so dobri predlogi, vendar se zdi, da so naleteli na gluha ušesa, kajti medtem ko Izraelci ne dovolijo, da bi ti materiali prišli v Gazo, pa niso imeli pomislekov v zvezi z nezakonitim izkopavanjem treh četrtin materiala, s katerim se oskrbuje izraelsko gradbeno industrijo z Zahodnega brega in s čimer se neusmiljeno uničuje naravno okolje, medtem ko uradni lastniki zemljišča sploh niso imeli nobenih finančnih koristi.
<P>
V tem času so Združene države in Evropska unija povzdignile izraelsko nekaznovanost in prekosile besede in predloge.
<P>
(Aplavz)
<SPEAKER ID="049" NAME="Hans-Peter Martin" AFFILIATION="NI">
(DE) Gospod predsednik, pozornost bi rad posvetil nečemu, kar še posebno kali ugled tega Parlameta: pokojninski sklad.
<P>
Glede na nedavna poročila v reviji Stern je najmanj 76 nemških poslancev Evropskega parlamenta članov tega sklada. To se vsekakor nanaša samo na seznam združenja, ne na sklad. S tem vas, gospod Pöttering, pozivam, da kot predsednik Parlamenta pošljete celotni seznam članov sklada upravi spodnjega doma nemškega zveznega parlamenta, saj bi se v skladu z ustreznimi pravili v vaši domači državi takoj pojavil sum na resno goljufijo, če bi se izkazalo, da so bila izvedena podvojena plačila. Temu morajo slediti ustrezne preiskave in nemške oblasti imajo pravico, da to izvedo od vas.
<P>
Enako imamo vsi pravico vedeti, kolikšen je primanjkljaj v skladu. Tukaj je bilo nekaj zamolčano in obstoja tveganje, da bodo špekulanti ob koncu parlamentarnega mandata ponovno rešeni na račun milijonov davkoplačevalcev. Tega ne smemo dopustiti!
<SPEAKER ID="050" NAME="Predsednik">
Predsedstvo parlamenta bo to zadevo obravnavalo na zakonit in politično pošten način - na to se lahko zanesete.
<SPEAKER ID="051" NAME="Tunne Kelam" AFFILIATION="PPE-DE">
Gospod predsednik, v zadnjem poročilu Mednarodne agencije za jedrsko energijo je zaključeno, da je Iran proizvedel dovolj nizko obogatenega urana za izdelavo atomske bombe.
<P>
Najbolj zaskrbljujoča je hitrost, s katero Iran napreduje. Glede na ocene Agencije je Teheran v manj kot treh letih povečal število centrifug za bogatenje urana za kar 34-krat. V naslednjih treh letih pa Iran načrtuje, da bo obstoječim 5 600 dodal še 45 000 centrifug. To bo pomenilo zmožnost izdelave jedrskega orožja v industrijskem merilu. To pomeni tudi vodene atomske bombe, če upoštevamo razvoj raketnih sposobnosti in izstrelitev prvega iranskega satelita.
<P>
To pomeni, da je politika, ki je Iran obvladovala z mlačnimi sankcijami in diplomacijo, spodletela. To je Teheranu prineslo samo potreben čas, da dokonča svoj nuklearni program.
<P>
Zato je skrajni čas, da opustimo spravljivo de facto politiko in se osredotočimo na združeni odziv EU na možno nuklerano izsiljevanje ali ultimat s strani Irana. Če bodo tudi takrat pogajanja "kot običajno" naša edina možnost, bo to pomenilo politično predajo.
<SPEAKER ID="053" NAME="Hannes Swoboda" AFFILIATION="PSE">
(DE) Gospa predsednica, obravnavali bomo - četudi na žalost ne razpravljali o njem - poročilo gospe Kósáné Kovács, ki zadeva vprašanje Romov. Rad bi izkoristil to priložnost in izpostavil vprašanje, ki se zastavlja v trenutno zelo težki situaciji. Na Madžarskem se je zvrstilo kar nekaj incidentov, vendar problem ni omejen na to državo, kjer morda gospodarska kriza in socialni problemi pojasnjujejo ponovni porast napadov na Rome. To je nekaj, kar je še posebno nesprejemljivo. Mnogi Romi - vključno z avstrijskimi Romi - so pristopili k meni in me prosili, da opozorim na to, saj je strah ponovno popadel romsko skupnost v Evropi. Tudi Komisijo bi rad pozval, da zelo pozorno nadzoruje položaj in da stori vse, kar lahko, da bo Romom - in tudi ostalim manjšinam, vendar je tukaj govora posebej o Romih - zagotovila, da jim v Evropi ne bo treba več živeti v strahu: tako namreč ne bi smeli živeti danes in v tej dobi.
<SPEAKER ID="054" NAME="Marco Cappato" AFFILIATION="ALDE">
(IT) Gospa predsednica, gospe in gospodje, v Italiji je regulatorni organ za komunikacije, neodvisno telo, izdal svojo 43. resolucijo proti organu državne televizije zaradi kršenja pravic italijanskih državljanov glede obveščenosti o pobudah radikalcev - svojo 43. resolucijo.
<P>
V Italiji vse od volitev - danes je tega že deset mesecev - niso prenašali nobenih volilnih razprav; le-te so nezakonito opustili. Nadzorni odbor italijanskega parlamenta za radio in televizijo se ne sestaja, kar je prav tako protizakonito. Ta težava ni povezana le z Berlusconijem: povezana je s sistemom desnice, sredine in levice, ki krši civilne in politične pravice italijanskih državljanov.
<P>
Z gospodom Panello morava jutri pustiti svoje delo in odhiteti v Italijo, da bi poskušala ustvariti oblike nenasilnega odpora proti tej novi obliki zanikanja demokracije. Vsem našim kolegom poslancem bova prenesla sporočilo, naj podrobno pojasnijo naravo teh kršitev in naj prosijo za vašo podporo in pomoč.
<SPEAKER ID="055" NAME="Bogusław Rogalski" AFFILIATION="UEN">
(PL) Gospa predsednica, ponovno sem v tej sejni dvorani prisiljena spregovoriti o pravicah nacionalnih manjšin v Litvi, ki jih litvanske oblasti in pravni sistem neusmiljeno kršijo in ogrožajo.
<P>
V regiji okoli Vilne je več kot 70 % prebivalstva Poljakov. Do sedaj so bila imena ulic in mest dvojezična, kot je to primer v mnogih državah Evropske unije z nacionalnimi manjšinami. Ne dolgo tega je Vrhovno upravno sodišče v Litvi razsodilo, da je namestitev tabel, ki označujejo imena ulic v poljščini, poleg tabel z litvanskimi imeni, nezakonita in je naročilo odstranitev le-teh. Lokalna uprava v Vilni je to odločitev izvedla - poljska imena ulic v regiji, kjer je večina prebivalcev pripadnikov poljske manjšine, so bila odstranjena.
<P>
To ni sprejemljivo v državi, ki je že pet let članica Evropske unije. Je izraz ekstremnega nacionalizma, kaže pomanjkanje spoštovanja pravic nacionalnih manjšin in je kršitev osnovnih načel, na katerih je zgrajena Evropska unija.
<P>
Litvanske oblasti pozivam, da obnovijo poljska imena ulic in mest v regijah, kjer je večina prebivalcev pripadnikov poljske manjšine.
<SPEAKER ID="056" NAME="Georgios Toussas" AFFILIATION="GUE/NGL">
(EL) Gospa predsednica, terorizem proti delavcem s podporo represivnih državnih mehanizmov je sedaj standardni pristop na suženjskih delovnih mestih. Tisoče delavcev je bilo odpuščenih in temeljne delavske in socialne pravice delavcev so bile okrnjene tako, da se prilegajo Prokrustovi postelji.
<P>
Tipičen primer se je zgodil v Veliki Britaniji, kjer so odkrili, da zasebno podjetje zbira podatke o sindikatu delavcev, socialnih in političnih dejavnostih in jih prodaja podjetjem. V Grčiji so bili spori med delavci in delodajalci, da bi bili odpuščeni delavci ponovno postavljeni na delovna mesta, označeni kot nezakoniti in neprimerni.
<P>
Delavci so se očitno odločili, da bodo branili svoje pravice in so kot standard sprejeli besede 22-letnega delavca Nikosa Nikopoulosa v njegovem odprtem pismu javnemu tožilcu na vrhovnem prizivnem sodišču v Grčiji, v katerem med drugim navaja:
<P>
"V tem življenju so zame določene stvari, ki se jih ne da kupiti ali prodati. Raje vidim, da je moja plača moja neodtujljiva pravica, s katero lahko zahtevam bogastva, ki jih ustvarjam in ki mi pripadajo. Moje brezkompromisno zavračanje, da bi me podkupili ali ustrahovali, me je stalo tega, da so me že drugič odpustili. Neposredno so grozili meni in moji družini."
<P>
Ta izjava resnično kaže voljo in pot, ki so jo ubrali delavci.
<P>
(Predsednica je prekinila govornika)
<SPEAKER ID="057" NAME="Zsolt László Becsey" AFFILIATION="PPE-DE">
(HU) Zadnje čase, morda delno zaradi krize, se je mnenje ljudi v državah članicah, ki so pristopile v zadnjih petih letih, odzvalo s povečanim občutkom za vsak korak, ki bi lahko postavil pod vprašaj ali diskreditiral enak položaj in enake standarde njihovega članstva znotraj Unije. Glede mojega lastnega volilnega okrožja sem na švedski televiziji in potem na internetu slišal, da v vasi Harkakötöny način, kako skubijo gosi, predstavlja krutost do živali, pa čeprav tam dejansko gosi že leta ne vzrejajo, niti jih nihče ni omenjal. Vesel sem, da je bila glede te zadeve vložena tožba zaradi obrekovanja. Podobne izjave obrekovanja, ki zadevajo pitanje gosi, so bile nedavno tega izrečene proti rejcem v moji državi. Te izjave so izzvale bojkot predelovalcev, kar je povzročilo gospodarsko škodo. Zanimivo, da tovrstne obtožbe niso bile uperjene proti starim državam članicam. Ta dejanja so bila storjena zaradi gospodarskega interesa, vendar še ena izključno politična oblika obrekovanja sestoji iz izjav, ki etnične napade na romsko prebivalstvo na Madžarskem navajajo, kot da bi bila to dejstva, čeprav je bilo do danes v glavnem nemogoče predložiti dokaze, da so se takšni napadi resnično tudi zgodili. Komisijo prosim, da natančno nadzoruje takšne polemike in da jih zlasti ne širi, saj bi takšne izjave lahko v pripravah na volitve resno diskreditirale ugled Evropske unije v moji državi.
<SPEAKER ID="058" NAME="Thierry Cornillet" AFFILIATION="ALDE">
(FR) Gospa predsednica, kot stalni poročevalec Parlamenta za humanitarno pomoč sem se pred kratkim vrnil iz Kivuja v Demokratični republiki Kongo in upal, da vam bom lahko prenesel vzpodbudno sporočilo o rešitvi tega položaja in vrnitvi razseljenih oseb na njihove domove.
<P>
Na žalost je moj optimizem pobila odločitev predsednika al Bashirja, ki zadeva največjo humanitarno krizo, takšno v razsežnostih Darfurja. Res je, predsednik al Bashir, pravilno jo je odložiti, saj je pravzaprav boj proti nekaznovanju, in prav je, da zagotovimo spoštovanje mednarodnega humanitarnega prava.
<P>
Vendar je predsednik al Bashir pravkar okrepil dokaze zoper sebe s tem, ko je sprejel odločitev, ki je nepremišljena v dveh ozirih: prvič, ker povečuje pritožbe, ki so že bile vložene zoper njega, in drugič, ker bi se lahko že samo to privedlo pred Mednarodno kazensko sodišče, saj so posledice Darfurja na humanitarni ravni izredno resne.
<P>
Gospa predsednica, Svet potem ne bo pozabil, a zgolj besede bodo imele malo učinka. Zavedam se, da smo spremenili vprašanje, vendar moramo preseči zgolj besede in jih spremeniti v dejanja.
<SPEAKER ID="059" NAME="Ewa Tomaszewska" AFFILIATION="UEN">
(PL) Gospa predsednica, dejstvo, da se morajo državljani EU preseljevati, da bi našli delo, dejstvo, da morajo biti mobilni, ker tam, kjer živijo, ni mogoče najti dela, in revščina, povezana z izgubo delovnega mesta, pogosto pomenijo, da se za otroke slabše skrbi in da se jih včasih celo zanemarja.
<P>
Razvoj gospodarske krize grozi, da bo povzročil resen dvig stopenj brezposelnosti. To lahko vodi do povečevanja problema otrok z ulice. Takšni otroci trpijo zaradi pomanjkanja ustrezne prehranske in zdravstvene oskrbe, prekinjeno je njihovo izobraževanje in včasih pridejo v stik z elementi kaznivih dejanj. V času demografskega upada to ne pomeni le tratenja razvojnih priložnosti posameznik otrok, temveč sproža socialno ogroženost naslednje generacije. Nujno je, da ta problem obravnavamo.
<SPEAKER ID="060" NAME="Ilda Figueiredo" AFFILIATION="GUE/NGL">
(PT) Včeraj je bil mednarodni dan žena. Obeležen je bil v času, ko se položaj žensk, zlasti zaposlenih žensk, slabša, saj še vedno trpijo zaradi neenakosti in diskriminacije.
<P>
Več milijonov žensk in mladih deklet se mora trenutno spopadati z resnim slabšanjem njihovih življenjskih in delovnih pogojev, s pičlimi pokojninami, z odpuščanji, brezposelnostjo, negotovim in slabo plačanim delom ter s splošno revščino in socialno izključenostjo. Ti problemi posebno resno vplivajo na delavke in upokojenke in na invalidne ženske, ki se jim odreka pravica do pravic v zvezi s tako odločilnimi vprašanji za dostojno življenje.
<P>
Zato bi poleg tega, da izkažem čast vsem ženskam v Evropski uniji in po svetu, tukaj pozvala k nujnim ukrepom in novim politikam, ki bi ženskam kot polnopravnim državljankam zagotovili uživanje njihovih pravic na delovnem mestu, v družini, družbi in politiki.
<P>
Ustvariti moramo takšne pogoje, da bodo imele zaposlene ženske pravice, da bodo lahko matere in delavke brez kazni in da bodo lahko zaslužile poštene plače in pokojnine, ki jim bodo omogočale dostojno življenje.
<SPEAKER ID="061" NAME="Árpád Duka-Zólyomi" AFFILIATION="PPE-DE">
- (SK) Ponovno imamo problem, ki obsega spoštovanje pravic etničnih manjšin na Slovaškem in za katerega je kriv minister za izobraževanje, član skrajne nacionalistične vladajoče stranke.
<P>
Sprejel je odločitev, da šole, kjer poučevanje poteka v jezikih etničnih manjšin, lahko odslej uporabljajo le učbenike za zgodovino, ki so dobesedni prevod slovaških. Iz tega sledi, da se bo zgodovino poučevalo v skladu z narekom vladajoče stranke, namesto da bi temeljila na dejstvih.
<P>
To je v nasprotju s sodobno prakso in tudi z mednarodno zagotovljenimi pravicami manjšin. V EU ima vsaka manjšinska skupnost naravno pravico, da se uči svojo lastno zgodovino. Madžarski učitelji in dejansko vsa madžarska skupnost na Slovaškem so upravičeno ogorčeni. Nesprejemljivo je, da ekstremistična stranka neprestano na takšen način pritiska na manjšine. Neodgovorno je, da med svetovno gospodarsko krizo nekdo čuti potrebo, da razvnema etnične manjšine. Igra se z ognjem, če se tako vede v časih te negotovosti.
<SPEAKER ID="062" NAME="Olle Schmidt" AFFILIATION="ALDE">
(SV) Gospa predsednica, kot jaz so tudi mnogi drugi zaskrbljeni zaradi porasta antisemitizma v Evropi. Konec tedna je v mojem domačem mestu Malmö potekal teniški dvoboj Davisovega pokala med Švedsko in Izraelom. To ni bil običajen dvoboj. Odvijal se je brez gledalcev, saj se lokalno politično vodstvo ni čutilo sposobno zagotoviti varnosti, stališče, ki smo ga mnogi med nami kritizirali. V povezavi z dvobojem je prišlo do demonstracij, med katerimi je bila ena zelo nasilna. Seveda je upravičeno kritizirati politike države Izrael, vendar se ta kritika ne sme sprevreči v sovraštvo do Judov na splošno, z drugimi besedami v antisemitizem.
<P>
Preživelim holokavsta ne bi bilo treba slišati, kako ljudje v Evropi skandirajo "morilci, morilci", kadar poteka srečanje v izkaz podpore državi Izrael. Kot posledica vojne v Gazi so potekali številni napadi na judovsko lastnino in judovske interese, vključno v mojem domačem mestu. Vse demokratične sile morajo biti glede tega popolnoma jasne. Evropa ima grozljivo zgodovino in ta se ne sme nikoli več ponoviti.
<SPEAKER ID="063" NAME="Hanna Foltyn-Kubicka" AFFILIATION="UEN">
(PL) Gospa predsednica, kot nekdo, za kogar pomenijo ideali, na katerih temelji Evropska unija, več kot le slogan, sem vesela, da bo Evropski parlament zagotovil kraj za razpravo, povezano s petdeseto obletnico tibetanske vstaje.
<P>
Istočasno sem presenečena in užaloščena zaradi dejstva, da je bil datum razprave določen za 12. marec. Tiste, ki so pozabili, bi rada spomnila, da se je tibetanska vstaja začela 10. marca. Vendar pa bo Parlament na tisti dan obravnaval teme, kot so zahteve za homologacijo za splošno varnost motornih vozil in cestne pristojbine za težka tovorna vozila.
<P>
Te teme so pomembne. Vendar pa ljudje in ustanove, ki jih zadevajo zahteve za homologacijo za splošno varnost motornih vozil in cestne pristojbine za težka tovorna vozila, ne bi bili užaljeni, če bi bili datumi teh razprav spremenjeni. Morda 10. marec obeležuje neko obletnico, ki je povezana s temi temami, vendar ne vem zanjo. Morda je "Svetovni dan homologacij za težka tovorna vozila" ali pa "Dan inšpektorjev za homologacije".
<P>
Zelo slaba luč bi padla na Parlament, če bi se izkazalo, da je izbira datuma za razpravo izvirala iz želje po zmanjšanju njene pomembnosti.
<SPEAKER ID="064" NAME="Marie Panayotopoulos-Cassiotou" AFFILIATION="PPE-DE">
(EL) Gospa predsednica, predlog Komisije za direktivo za odpravo diskriminacije je bil podan kljub nasprotovanju mnogih evropskih državljanov in posledično so ti v težkem položaju, ko dvomijo v veljavnost takšnega predloga, ki zadeva njihove pravice, da o zadevah, za katere Evropska unija ni pristojna, odločajo prek svoje lastne države.
<P>
Menim, da takšnih vprašanj ne bi smeli odpirati, ko se bližamo evropskim volitvam. Odprava simbolov, odprava pravice do odločanja o življenju pripada vsaki državi. V času, ko Evropski parlament odpravlja strukture, o katerih se člani Evropskega parlamenta lahko svobodno izrazijo, kot so medstrankarske skupine, ne moremo govoriti o odpravi diskriminacije.
<SPEAKER ID="065" NAME="Chris Davies" AFFILIATION="ALDE">
Gospa predsednica, pred mesecem dni sva skupaj že drugič obiskala Gazo. Drugi so sledili najinim stopinjam - Javier Solana je bil tam, Tonyju Blairu je tudi končno uspelo in predsednik Parlamenta je bil tam, da bi se na lastne oči prepričal o okoliščinah, v katerih Palestinci sedaj živijo.
<P>
Ta Parlament je prosil, da se ukine gospodarsko blokado, vendar se ta v zelo veliki meri nadaljuje. Teden za tednom Izraelci kolektivno kaznujejo palestinsko ljudstvo. Naše besede so dobre, vendar imajo le malo veljave, dokler jim Izrael noče prisluhniti. Gospa podpredsednica, prosim vas, da pozovete predsednika, naj skliče sestanek vodij skupin in svojega kabineta, da bi presodili, kako lahko naše besede sprememenimo v dejanja. Ves čas se soočam z vprašanjem svojih volivcev: "Z Izraelom imate sklenjen pridružitveni sporazum. Kako to, da ohranjamo ta odnos z eno stranjo, medtem ko se ta ne ozira na naše interese in z našimi besedami ravna tako prezirljivo?"
<SPEAKER ID="066" NAME="Predsednica">
Hvala lepa, gospod Davies, vašo prošnjo bom posredovala.
<SPEAKER ID="067" NAME="Călin Cătălin Chiriţă" AFFILIATION="PPE-DE">
(RO) Evropske vrednote so še posebno pomembne za izobraževalni sistem v Romuniji. Volilni govori naših kolegov poslancev, Lászla Tőkésa, Csabe Sógorja in Iuliusa Winklerja, včasih kažejo na izgubo stika z realnostjo.
<P>
Romunija etničnim manjšinam nudi obširno poučevanje v njihovem maternem jeziku. Rad bi izpostavil pomembno vlogo, ki jo igra državna univerza Babeş-Bolyai v mestu Cluj-Napoca pri zagotavljanju srednje izobrazbe Madžarov. Večkulturni organizacijski sistem, ustvarjen z ustanovno listino Univerze Babeş-Bolyai leta 1995, zagotavlja celostna, neodvisna predavanja v romunščini, madžarščini in nemščini, kot tudi judovske študije, in sicer na vsaki stopnji akademske izobrazbe.
<P>
Številni znaki in napisi v madžarščini in nemščini so na voljo na Univerzi Babeş-Bolyai. Sedemnajst fakultet trenutno nudi študijske programe v romunščini in madžarščini, 11 fakultet pa nudi študije v romunščini in nemščini. Tudi na dveh fakultetah, na reformirani in katoliški teologiji, študijski programi potekajo zgolj v madžarščini.
<SPEAKER ID="068" NAME="Jelko Kacin" AFFILIATION="ALDE">
Toplo pozdravljam današnjo načelno odločitev vlade Republike Hrvaške, da pozitivno odgovori na pobudo Evropske komisije za mediacijo med Slovenijo in Hrvaško. Žal je v pozitivnem odzivu tudi nepotreben dodatek, pogoj, ki zelo zožuje prostor za mediacijo.
<P>
Pomembno pa je, da skupaj čim prej ustvarimo pogoje za začetek mediacije, ki bo umirila politično ozračje v obeh državah in omogočila dialog v boljših razmerah. Proces širitve Evropske unije moramo promovirati še naprej, zato potrebujemo tudi lizbonsko pogodbo. Čas je zelo pomemben, zato upam, da bo okviren dogovor za mediacijo pripravljen hitro.
<SPEAKER ID="069" NAME="Jim Higgins" AFFILIATION="PPE-DE">
(GA) Gospa predsednica, kmetovalci, ki proizvajajo mleko, so v zelo težkem položaju. Cena litra mleka je zdrsnila na 22 do 24 centov, nenaden padec pa se je odrazil tudi v svetovnem merilu v povpraševanju po mlečnih proizvodih, zlasti v Aziji in na Kitajskem, kar je posledica melaminskega škandala. Kot posledica tega je okoli dvajset tisoč kmetovalcev, ki proizvajajo mleko na Irskem, in trideset tisoč ljudi neposredno zaposlenih. 3 % povečanje proizvodnje smo beležili samo v Združenih državah, prav tako se je proizvodnja povečala v Braziliji. Drug problem predstavlja menjalni tečaj med evrom in britanskim funtom. Jasno je, da je treba zagotoviti kratkoročno pomoč kmetovalcem in jim tako pomagati preživeti. Stvar, ki bi jo morali storiti, je, da uvedemo program posredovanja, saj se je v preteklosti izkazal za zelo uspešnega.
<SPEAKER ID="070" NAME="Filiz Hakaeva Hyusmenova" AFFILIATION="ALDE">
(BG) Hvala, gospa predsednica. Mednarodni dan žena je priložnost, da pregledamo našo politiko enakosti spolov. Mnogo ljudi verjame, da je ta politika namenjena zgolj ženskam v prizadevanjih za enake možnosti kot jih imajo moški v smislu zaposlitve, plače in prostega časa.
<P>
Takšni cilji so ravno tako pomembni v gospodarski krizi, vendar bi se morala politika enakosti osredotočiti tudi na moške. Kriza vpliva na trg dela. Pričakuje se, da bodo mnogi med njimi izgubili delo zaradi svojih višjih plač in zmanjševanja delovno intenzivnih dejavnosti v finančnem sektorju. Možnost, da bodo moški bolj vključeni v družinsko življenje, narašča in pojavlja se napredek tudi v zvezi s tradicionalnimi družbenimi vlogami. V kolikšni meri so pripravljeni na to in ali socialne prilagoditve lahko to spremembo pospešijo, sta vprašanji, na kateri bo treba odgovoriti.
<P>
Možne rešitve se razlikujejo med državami članicami, regijami in skupnostmi. Zaradi tega pozivam, da se posodobi nacionalne načrte glede enakosti in da se določi prožna pravila, ki bodo izpolnjevala potrebe moških in žensk v enaki meri.
<SPEAKER ID="071" NAME="Iosif Matula" AFFILIATION="PPE-DE">
(RO) Glede na statistike ima četrtina otrok v Evropski uniji sedeči življenjski slog in nezdravo prehrano. Rezultat je povečano tveganje ne le za visok krvni tlak in diabetes, temveč tudi za ostale bolezni.
<P>
Leta 2007 je Evropski parlament sprejel poročilo o vlogi športa v izobraževalnem sistemu. Dejansko so bile kot del izobraževalnih programov obvezno uvedene najmanj tri ure športa na teden. Vemo, da telesna vzgoja otroke pripravi na zdrav življenjski slog tako, da posreduje pomembne družbene vrednote kot so samodisciplina, solidarnost, ekipni duh in pošteno ravnanje.
<P>
Prav zaradi tega pozivam Evropsko komisijo, da podrobneje nadzoruje prenos obvezne zahteve po najmanj treh urah telesne vzgoje na teden v šolah v nacionalno zakonodajo, kot tudi, da skladno s tem poveča število športnih dvoran in izboljša njihovo osnovno opremo.
<SPEAKER ID="072" NAME="Marco Pannella" AFFILIATION="ALDE">
(IT) Gospa predsednica, gospe in gospodje, v knjigi Alberta Camusa je kuga brezpomembno oznanjena s podgano, ki pride in pogine pred našimi nogami. Nočemo biti takšni kot te nekoristne podgane, ki pridejo oznanjat protidemokratično, nasilno in protievropsko kugo, ki sedaj povzroča nove katastrofe v Rimu, Bruslju, Jeruzalemu in Parizu.
<P>
Gospod Cappato je že povedal, zakaj bomo jutri morali odložiti delo tukaj in pohiteti na aktivistični dvoboj med evropskim in demokratičnim odporom v naši državi. Evropski parlament praznuje svoj 30. rojstni dan. Če pomislimo na čas izpred 30 let, smo lahko zaradi marsičesa zaskrbljeni. Borimo se, nismo vznemirjeni.
<SPEAKER ID="073" NAME="Zita Pleštinská" AFFILIATION="PPE-DE">
- (SK) V svojem govoru bi rada pozornost Evropskega parlamenta usmerila na 15. marec, ki je bil na pobudo mednarodne potrošniške organizacije razglašen za mednarodni dan pravic potrošnikov. Današnji dan predstavlja odlično priložnost, da približamo EU njenim državljanom s pomočjo politik, ki so povezane z varstvom potrošnikov.
<P>
Kot članica Odbora za notranji trg in varstvo potrošnikov sem v zvezi s tem vprašanjem trdo delala. Vesela sem zaradi velikanskega interesa, ki so ga pokazali mladi ljudje, ki se aktivno vključujejo v različne potrošniške dejavnosti. Na primer: mednarodnega tekmovanja "potrošnja za življenje" za mlade ljudi, ki ga organizira Zveza potrošnikov Slovaške, se vsako leto udeleži vse več mladih potrošnikov z zanimivimi prispevki o njihovih prvih izkušnjah v zvezi z izbiro in odločitvami potrošnikov.
<P>
Vlade držav članic EU bi rada spodbudila, da krepijo in podpirajo potrošniške organizacije. Le močne, reprezentativne in učinkovite nevladne organizacije lahko uspejo povečati ozaveščenost potrošnikov glede njihovih pravic.
<SPEAKER ID="074" NAME="Marian Harkin" AFFILIATION="ALDE">
Gospa predsednica, tudi jaz bi rada prispevala svoj glas tistim, ki so obsodili morilski, izprijeni in strahopetni napad na vojašnico britanske vojske na Severnem Irskem, družinam vseh, ki so bili ranjeni ali poškodovani, pa bi rada izrazil svoje iskreno sočutje.
<P>
Posebno vprašanje, ki ga želim nocoj izpostaviti, je, da bo v sredo ponoči Komisija dala izjavo v svoji zeleni knjigi o zdravstvenih delavcih v Evropi. Glede na zeleno knjigo ključ za ohranjanje zadostne delovne sile predstavlja izobraževanje, zaposlovanje in zadržanje mladih zdravnikov.
<P>
Vendar imamo na Irskem ravno obraten položaj, v katerem je bilo ukinjenih 16,5 % delovnih mest medicinskih sester brez diplom. V moji lastni regiji smo na kolidžu St. Angela's College ukinili 25 % splošne bolniške nege in 40 % bolniške nege za umsko prizadete.
<P>
Komisija mora pritisniti na države članice, da bodo zagotovile, da vsaka država prevzame odgovornost za usposabljanje lastnih zdravstvenih delavcev, in da postavimo tudi etično zahtevo, da zdravstvenih delavcev ne pritegnemo iz držav v razvoju in s tem škodimo njihovim že tako ranljivim zdravstvenim sistemom.
<SPEAKER ID="075" NAME="Csaba Sógor" AFFILIATION="PPE-DE">
(HU) Večkrat sem spregovoril v imenu tradicionalnih narodnih manjšin. Nekateri moji kolegi so me obtožili nacionalizma. Čudno je, da poskuša večina pogosto skriti svoj strah in svoje nazore proti manjšinam z obtožbami, povezanimi z nacionalizmom, ali sovražnimi govori proti manjšinam. Upam, da moji kolegi ne bodo imeli nič proti, če zdaj spregovorim v imenu verske manjšine. Romunska grško-katoliška cerkev je bila v obdobju komunizma prepovedana. Po letu 1990 je bila reorganizirana in si podobno kot druge zgodovinske cerkve vse do današnjih dni prizadeva dobiti nazaj zaplenjene nepremičnine. V Romuniji se sestavlja osnutek zakona, ki bi, če bi bil sprejet, lahko tej cerkvi odvzel nepremičnine, ki so trenutno v postopku za povrnitev. S tega mikrofona bi želel pozornost preusmeriti k nepošteni naravi te situacije, k temu, kako se tepta pravice, in k prikritemu poskusu nacionalizacije. Nesprejemljivo je, da se država škodljivo vmešava v življenje cerkve.
<SPEAKER ID="076" NAME="Nickolay Mladenov" AFFILIATION="PPE-DE">
(BG) Hvala, gospa predsednica. načeti bi želel vprašanje, ki povzroča globoko žalost. V zadnjih dveh tednih poslušamo poročila iz Republike Makedonije, kjer so določene cerkvene oblasti izrazile željo po izkopu trupel bolgarskih vojakov, ki so umrli na ozemlju te države v vseh vojnah v 20. stoletju. Bolgarska javnost, in prepričan sem, da enako velja za evropsko javnost, meni, da so takšni pozivi povsem nesprejemljivi. Nihče nima pravice norčevati se iz spomina na tiste, ki so v vojnah izgubili življenje. Kar moramo storiti, je izkazati jim čast in spoštovanje, upoštevati osnovna evropska načela izkazovanja časti umrlim in se držati najboljših običajev, ki jih imamo.
<P>
Pozivam Evropski parlament, naj oblasti v Republiki Makedoniji opozori, da takšni pozivi ne morejo ostati brez odgovora vlade. Naj slišimo jasno, kategorično zagotovilo, da nihče v Makedoniji ne bo uresničil takšnih groženj. To bi bila za vsako civilizirano državo kršitev temeljnih kulturnih in nacionalnih konvencij.
<SPEAKER ID="077" NAME="Bruno Gollnisch" AFFILIATION="NI">
(FR) Gospa predsednica, pravkar smo izvedeli za neverjetno kazen šestih let zapora za dva nemška odvetnika, Horsta Mahlerja in Sylvio Stolz.
<P>
To grozno sodbo spodbuja dejstvo, da ta dva človeka izražata stališča, ki se razlikujejo od uradnih različic resničnosti in obsega zgodovine koncentracijskih taborišč v drugi svetovni vojni.
<P>
Karkoli že človek misli o njunih mnenjih, je skrajno resno, da v današnji Evropski uniji državljani, in za povrh odvetniki, dobijo takšno kazen za oporekanje zgodovinskemu dejstvu.
<P>
Zdi se, da so v današnji tako imenovani demokratični Nemčiji še vedno sodniki, ki bi z enako vnemo zamašili usta svobodi izražanja kot tisti v nacionalsocialistični Nemčiji ali komunistični Nemčiji.
<P>
Tako je žal tudi v drugih državah v Uniji, vključno v Franciji. To je nesprejemljivo in zelo resno.
<SPEAKER ID="078" NAME="Mieczysław Edmund Janowski" AFFILIATION="UEN">
(PL) Gospa predsednica, danes ne želim načeti vprašanja politične narave. Nedavno je eden izmed mojih volivcev, navdušen zagovornik standardizacije, stopil v stik z menoj glede standardizacije vtiča polnilnikov za mobilne telefone.
<P>
To se samo zdi nepomembno. Prepričan sem, da bi predpise, če bi jih uvedli na tem področju, pozdravili vsi imetniki mobilnih telefonov. S tehničnega vidika je zadeva zelo enostavna. Takšne rešitve so bile na primer uspešne v primeru standardov za zgoščenke - uporablja se jih lahko v vseh računalnikih. Morda se splača pregledati takšne manj pomembne zadeve, da bi pomagali našim državljanom. To pričakujejo od nas.
<SPEAKER ID="079" NAME="Predsednica">
Razprava je končana.

<CHAPTER ID="009-02">
2. Nova vloga in pristojnosti Parlamenta pri izvajanju Lizbonske pogodbe (
<P>
- Pred glasovanjem
<SPEAKER ID="091" NAME="Jo Leinen" LANGUAGE="DE">
Gospod predsednik, gospe in gospodje, nekaj besed bi rad povedal v nemščini. Da bi zaokrožil svoje delo v tem parlamentarnem obdobju, je Parlament sprejel pet poročil, ki so vsa povezana z Lizbonsko pogodbo, kar je pomemben signal za evropske volitve in za čas po njih.
<P>
Ta Parlament je nenehno in dosledno delal za reformno pogodbo, tudi v težkih časih, ko so mnogi imeli dvome ali so celo hoteli končati projekt. Včeraj smo z "da" v češkem senatu naredili velik korak naprej. Čestitke državi, ki je trenutno predsedujoča.
<P>
(Aplavz)
<P>
Zdaj smo lahko upravičeno optimistični, da bo ta projekt reforme začel veljati s koncem leta 2009 s pozitivnim izidom volitev na Irskem.
<P>
Novoizvoljeni Evropski parlament bo imel mnogo novih pooblastil in zmožnosti. Ta novoizvoljeni Parlament državljanov Evropske unije lahko izpolni obljubo, ki smo jo dali, da bi dosegli boljšo EU z bolj demokratičnim nadzorom in z več preglednosti. Zahvaljujem se vsem kolegom Odbora za ustavne zadeve, posebej današnjim poročevalcem in veliki večini poslancev tega Parlamenta, ki so podprli vsa poročila in omogočili ta napredek. Najlepša hvala.
<P>
(Aplavz)
<SPEAKER ID="092" NAME="Predsednik">
Naš kolega poslanec, Hans-Peter Martin, je prosil za besedo; resnično mora biti glede točke dnevnega reda.
<SPEAKER ID="093" NAME="Hans-Peter Martin" AFFILIATION="NI">
(DE) Gospod predsednik, imam samo eno vprašanje: če Irci spet rečejo "ne", kolikokrat še bodo morali voliti? Še tretjič, četrtič, petič? To ni demokracija, je karaoke parlament.
<SPEAKER ID="094" NAME="Predsednik">
Ni šlo za točko dnevnega reda, toda bil sem toliko milosten, da z vas nisem naredil mučenika.
<SPEAKER ID="095" NAME="Proinsias De Rossa" AFFILIATION="PSE">
Gospod predsednik, želim podati osebno izjavo v povezavi s tem, kar je pravkar rekel gospod Martin. Irski parlament ni "karaoke parlament" in ugovarjam takšnim opisom s strani tega moškega.
<P>
(Aplavz)

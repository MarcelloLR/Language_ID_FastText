<CHAPTER ID="009">
Čas glasovanja (nadaljevanje)
<SPEAKER ID="181" NAME="Nicole Sinclaire" AFFILIATION="NI">
Gospod predsednik, čeprav gospodu Fariñasu želim vse najboljše in mu čestitam za nagrado, bi Parlament opomnila, da so bili pred enim letom tukaj predstavniki Memoriala, ki so si prav tako popolnoma zaslužili nagrado. Od takrat sta bila dva od njih aretirana, vendar je bilo Rusiji kljub temu dodeljeno prestižno nogometno tekmovanje - svetovno prvenstvo - leta 2018, za katerega se je potegovalo tudi pet držav EU.
<P>
Zakaj Evropski parlament ni izrazil svojih pomislekov? Če naj ta nagrada kaj pomeni, se morate upreti tem zlorabam človekovih pravic.

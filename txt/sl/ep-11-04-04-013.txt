<CHAPTER ID="013">
Razpored dela
<SPEAKER ID="027" NAME="Predsednik">
Razdeljena je bila zadnja različica osnutka dnevnega reda, kot je bil pripravljen na konferenci predsednikov na njihovem zasedanju v četrtek 31. marca 2011, v skladu s členom 140 Poslovnika. Predlagane so bile naslednje spremembe:
<P>
Torek
<P>
Glede poročila gospoda Fernandesa o načrtu prihodkov in odhodkov Evropskega parlamenta za leto 2012 je Skupina Evropa svobode in demokracije zahtevala, da se glasovanje izvede na majskem delnem zasedanju, s tem pa je zahteva povezana tudi s potekom glasovanja. Zahtevo bo predstavila gospa Andreasen. Gospa Andreasen, beseda je vaša.
<SPEAKER ID="028" NAME="Marta Andreasen">
v imenu skupine EFD. - Gospod predsednik, pozivam k odložitvi glasovanja o poročilu gospoda Fernandesa. Razlogi so preprosti in so povezani predvsem z odstavkom poročila, ki obravnava Hišo evropske zgodovine. Odbor za proračun je prejel neskladne in po mojem mnenju zavajajoče vrednosti za ta projekt. Kot primer navajam naraščajoče letne stroške obratovanja: zdaj znašajo 13,5 milijona EUR. Ta številka presega prvotno navedeno številko. Ko sem predlagala, da bodo stroški znašali 10 milijonov EUR, me je neznani parlamentarni uradnik v tisku obtožil laganja in navedel, da so moje ocene, navajam, "prekomerne". Poslancev Parlamenta ne bi smeli tako obravnavati.
<P>
Gospod predsednik, najhujše pa je jasno navzkrižje interesov, saj je predsednik Odbora za proračun tudi član upravnega odbora Hiše evropske zgodovine, čeprav za to ne prejema plačila. Takšnega odkritega navzkrižja interesov ne bi dopuščali v nobenem drugem parlamentu. Gre za odkrit posmeh postopku odbora.
<P>
(Aplavz)
<P>
Dokler te zadeve ne bodo razčiščene, ne moremo glasovati o tem poročilu.
<SPEAKER ID="029" NAME="Francesco Enrico Speroni" AFFILIATION="EFD">
(IT) Gospod predsednik, gospe in gospodje, menim, da je ta preložitev ustrezna. Gre za štiri ali pet tednov, v katerih bo mogoče preučiti zadevo, ki, kot smo ravno slišali, vključuje tudi črpanje milijonov evrov evropskih davkoplačevalcev. Zato pozivam, da z glasom podprete to zahtevo.
<SPEAKER ID="030" NAME="Alain Lamassoure" AFFILIATION="PPE">
(FR) Gospod predsednik, povedati želim dve stvari. Prvič, Odbor za proračun je opravil svoje delo in pripravil osnutek načrta proračuna Parlamenta za leto 2012 do take mere, da ga lahko preučimo, o njem razpravljamo in glasujemo v Parlamentu v skladu z našimi postopki in s tem, kar smo naredili lani. Skupine imajo različna mnenja. Svoja stališča bodo lahko tudi pojasnile.
<P>
Drugič, gospe Andreasen, ki je v celoti seznanjena s to zadevo, ne morem dovoliti, da govori o osebnem navzkrižju interesov, ker sem kot predsedujoči Odboru za proračun tudi član pravnega odbora Hiše evropske zgodovine.
<P>
Tam ne sodelujem na lastno željo; tam sem kot predsednik Odbora za proračun, za kar me je imenoval tudi Odbor za proračun, da ga zastopam v tem organu, ravno tako kot v tem organu svoj odbor zastopa tudi predsednica Odbora za kulturo in izobraževanje.
<P>
Če bi kdo temu nasprotoval, sem se seveda pripravljen odreči tej vlogi. Kljub temu moramo biti previdni in paziti, da zadeve ne zapletemo še bolj, kadar uporabljamo besede, kot so "navzkrižje interesov", gospod predsednik.
<P>
(Aplavz)
<SPEAKER ID="031" NAME="Predsednik">
V zvezi z razpravo o enotnem trgu je Poslanska skupina Evropske ljudske stranke (Krščanskih demokratov) zahtevala, da se omogoči predložitev predlogov za resolucije za zaključitev razprave o izjavi Komisije o javnih naročilih. Zato govorimo o predlogu resolucije. Želim, da bi nekdo iz skupine PPE predstavil to zahtevo. Kdo bo tako prijazen?
<P>
(Parlament je zahtevo zavrnil)
<P>
Sreda
<SPEAKER ID="032" NAME="Andreas Schwab" LANGUAGE="DE">
Gospod predsednik, Poslanska skupina Evropske ljudske stranke (Krščanskih demokratov) predlaga, da izjavo komisarja Barnierja o zakonodaji o javnih naročilih in njenem nenehnem razvoju v Evropski uniji dopolnimo z izjavo Parlamenta. S tem bi tema postala vsebinsko bolj polna in zato vas prosimo, da podprete naš predlog.
<SPEAKER ID="033" NAME="Evelyne Gebhardt" AFFILIATION="S&amp;D">
(DE) Gospod predsednik, podpiram predlog Poslanske skupine Evropske ljudske stranke (Krščanskih demokratov) in razprava o tem je povsem smiselna. Pozivam le - v soglasju s koordinatorjem Odbora za notranji trg in varstvo potrošnikov, gospodom Schwabom -, da ne glasujemo o resoluciji ta teden, ampak počakamo do maja, saj še nismo imeli časa, da bi to obravnavali med skupinami. Zato pravim "da" za vključitev te točke na dnevni red, "da" za resolucijo, vendar želim, da bi z glasovanjem o resoluciji počakali do maja.
<SPEAKER ID="034" NAME="Predsednik">
Skupina zavezništva liberalcev in demokratov za Evropo je zahtevala razpravo o razmerah glede primera Ai Weiwei na Kitajskem in da je vključena v razprave, ki bodo potekale v skladu s členom 122 Poslovnika v četrtek popoldne, namesto razprave o Zimbabveju, ki je bila prej predvidena v tem času. Gospoda Verhofstadta prosim, da spregovori o tem.
<P>
(Parlament je odobril zahtevo)
<P>
Četrtek
<SPEAKER ID="035" NAME="Guy Verhofstadt">
v imenu skupine ALDE. - Gospod predsednik, gospod Ai Weiwei, ki je najbolj poznan kitajski umetnik, oporečnik in je lahko vedno svobodno govoril, je bil v nedeljo pridržan na letališču v Pekingu in je očitno v zaporu. Te priložnosti ne želim izkoristiti le za nasprotovanje kitajskim oblastem. Prav tako želim vam in našim kolegom sporočiti, da bi mogoče morali ponovno razmisliti o naši udeležbi na drugem vrhu Kitajska-EU naslednji mesec v Pekingu, če se bodo stvari še naprej odvijale v tej smeri.
<P>
Čim prej moramo pripraviti nujno resolucijo, da bomo lahko močneje pritisnili na kitajske oblasti glede izpustitve gospoda Aija Weiweija. Prvotna zamisel je bila, da bi nujno resolucijo o Zimbabveju v četrtek nadomestili z nujno resolucijo o pridržanju gospoda Aija Weiweija, vendar pa smo po kratkem posvetovanju verjetno našli boljšo rešitev: prestavitev Slonokoščene obale na sredo, da bi tako nastali prosti čas lahko porabili za to nujno resolucijo o gospodu Aiju Weiweiju. Posvetoval sem se z različnimi političnimi skupinami in strinjajo se s to spremembo dnevnega reda.
<SPEAKER ID="036" NAME="Hannes Swoboda" AFFILIATION="S&amp;D">
(DE) Gospod predsednik, rad bi na kratko podprl ta predlog. Glede na to, da je dnevni red v sredo popoldne tako zatrpan, pozivam Svet in Komisijo, da so njune izjave zelo, zelo kratke in da podpredsedniki, ki bodo predsedovali, poskrbijo, da se bodo govorniki dosledno držali časov za govor. Sicer bo prišlo do kaosa. Podpredsednike pozivam, da to podprejo.
<SPEAKER ID="037" NAME="Predsednik">
O gospodu Aiju Weiweiju in Kitajski bomo razpravljali v četrtek popoldne, razprava o Slonokoščeni obali pa bo potekala ob 20.00 v sredo zvečer.
<P>
(Parlament je zahtevo odobril)
<P>
Sreda
<P>
Gospa Gebhardt je podala še en predlog. Gospa Gebhardt, ali lahko še enkrat pojasnite svoj predlog.
<SPEAKER ID="038" NAME="Evelyne Gebhardt" AFFILIATION="S&amp;D">
(DE) Gospod predsednik, pozivam, da se glasovanje o resoluciji o javnih naročilih prestavi na maj, kar seveda pomeni, da se ustrezno prestavi tudi rok za predložitev resolucij in sprememb. O tem nam še niste omogočili glasovati.
<SPEAKER ID="039" NAME="Francesco Enrico Speroni" AFFILIATION="EFD">
(IT) Gospod predsednik, gospe in gospodje, glede na temo se zdi, da je bilo na voljo dovolj časa za predložitev, in zato menim, da predloga ne bi smeli sprejeti.
<SPEAKER ID="041" NAME="Sophia in 't Veld" AFFILIATION="ALDE">
Gospod predsednik, nisem bila povsem prepričana, kdaj naj to izpostavim, vendar pa se je uprava pred dvema tednoma - po številnih kibernetskih napadih - odločila, da bo za en teden zaustavila spletno pošto. Gre za precej drastično odločitev, ki ljudem za en teden onemogoča dostop do spletne pošte. Pojasnitve bi bile dobrodošle. Vedeti želim, ali je bilo to utemeljeno, ali je šlo le za previdnost in kako ranljiv je v resnici naš sistem.
<SPEAKER ID="042" NAME="Predsednik">
Gospa in 't Veld, zadevo bomo preučili in vam poslali informacije.

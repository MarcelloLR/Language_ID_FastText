<CHAPTER ID="012">
Čas glasovanja
<SPEAKER ID="231" NAME="Predsednica">
Naslednja točka je glasovanje.
<P>
(Za rezultate glasovanja in druge informacije v zvezi z njim: glej zapisnik.)
<P>
- Pred glasovanjem:
<SPEAKER ID="232" NAME="Martine Roure" AFFILIATION="PSE">
(FR) Gospa predsednica, mislili boste, da sem sitna, vendar čutim, da tako pomembna poročila, tako pomembne resolucije, o katerih glasuje toliko poslancev - in krivi seveda niso tisti, ki so tukaj -, odkrito rečeno, stanje se mi zdi brezupno in se res sprašujem o naši verodostojnosti.
<P>
Zato, če govorim zase, ne bom mogla več dolgo prenašati, da nas je tako malo, in na neki točki se bomo morali vprašati, ali ne bi bila potrebna sklepčnost. Dobro se zavedam, da mora biti 40 poslancev, preden se lahko zahteva sklepčnost. Ker nas je le malo več kot 40, je to težko, vendar vseeno mislim, da bo treba nekaj storiti.
<P>
(Aplavz)
<SPEAKER ID="233" NAME="Predsednica">
Ker je stvar načelo manj kot 40 poslancev, bomo nadaljevali z glasovanjem.
<SPEAKER ID="234" NAME="Marios Matsakis" AFFILIATION="ALDE">
Gospa predsednica, to se dogaja zadnjih pet let. To se ni zgodilo samo danes. Malo prepozno je, da to opazimo danes.
<SPEAKER ID="235" NAME="Zuzana Roithová" AFFILIATION="PPE-DE">
(CS) Rada bi poudarila samo to, da se ta problem nanaša na socialiste in morda na tudi na nekatere druge skupine, vendar ne na Evropsko ljudsko stranko, ki se zaveda svojih odgovornosti v zvezi s to pomembno temo in je tu navzoča v znatno večjem številu kot drugi.
<SPEAKER ID="236" NAME="Gérard Onesta" AFFILIATION="Verts/ALE">
(FR) Gospa predsednica, imate popolnoma prav. Postopek sklepčnosti se lahko uporabi samo na zahtevo 40 poslancev ali predsednika seje. Zato, če tako želite, če mislite, kot je rekla gospa Roure, da je ta razprava preveč pomembna, da bi jo zdaj končali, lahko zdaj vi sami zahtevate sklepčnost in opustite glasovanje, če menite, da je to tega vredno.
<SPEAKER ID="237" NAME="Mario Mauro" LANGUAGE="IT">
Gospa predsednica, zahvaljujem se gospodu Onesti, vendar mislim, da je izgubljen še en poskus, da bi tik pred smrtjo rešili terorista, ki je bil že večkrat obsojen.
<SPEAKER ID="238" NAME="Bernd Posselt" AFFILIATION="PPE-DE">
(DE) Gospa predsednica, rad bi rekel samo to, da se ob četrtkih popoldne razpravlja o najpomembnejših zadevah in da bi zato morali ta pomembna vprašanja zaradi njihove nujnosti obravnavati res ob četrtkih popoldne. Edini, ki jih lahko oštejemo, so tisti, ki so odsotni ob četrtkih. To so tisti, ki se izmikajo dolžnostim in bi morali krepko razmisliti, ali želijo še enkrat kandidirati za Evropski parlament.
<SPEAKER ID="239" NAME="Predsednica">
Stvar ima širšo politično razsežnost. Kar precej ljudi bi lahko ošteli: politične skupine in vsakega poslanca. Ne morem ukrepati proti postopku, gospod Onesta. Pravilo pravi, da lahko ukrepam na zahtevo 40 poslancev, kar v tem trenutku ne velja.

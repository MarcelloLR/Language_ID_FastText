<CHAPTER ID="003-14">
14. Namerno sproščanje gensko spremenjenih organizmov v okolje (Komisiji podeljena izvedbena pooblastila) (glasovanje)
<P>
- Poročilo: Gyula Hegyi
<P>
- Pred glasovanjem:
<SPEAKER ID="112" NAME="Gyula Hegyi  " AFFILIATION="PSE">
poročevalec. - Gospod predsednik, ne želim krasti časa svojim kolegom, vendar ker nismo imeli plenarne razprave in smo dosegli razpravo o prvi obravnavi, vas obveščam o osnovnih elementih nove zakonodaje o gensko spremenjenih organizmih.
<P>
Kompromisni paket zagotavlja Parlamentu pravico do nadzora nad namernim sproščanjem gensko spremenjenih organizmov. Parlamentarni nadzor pomeni preglednost tega občutljivega vprašanja. Javnomnenjska raziskava Eurobarometra je pokazala, da 94 % državljanov želi imeti pravico do izbire, 86 % želi vedeti več o uživanju teh organizmov in 71 % preprosto ne želi hrane z gensko spremenjenimi organizmi. Zato je naš največji uspeh soglasje Sveta in Komisije o parlamentarnem nadzoru nad izvajanjem zahtev označevanja glede gensko spremenjenih organizmov.
<P>
Zahvaljujem se poročevalcem v senci, Komisiji in portugalskemu predsedstvu. Zaradi večje odprtosti glede gensko spremenjenih organizmov je Evropa bolj demokratična.

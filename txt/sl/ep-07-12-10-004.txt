<CHAPTER ID="004">
Sestava Parlamenta
<SPEAKER ID="009" NAME="Predsednik">
Glas Romunov in njihove interese bo v Evropskem parlamentu zastopalo 35 romunskih poslancev. Kot predsednik Evropskega parlamenta želim našim novim kolegom poslancem, ki jih veliko že poznamo po njihovem dosedanjem delu, veliko uspeha v naslednjih 18 mesecih njihovega mandata.
<P>
Ob tej priložnosti se še enkrat zahvaljujem vsem poslancem romunskega parlamenta, ki so bili opazovalci od septembra 2005 in poslanci Evropskega parlamenta od 1. januarja letos. Zahvaljujem se vam za prizadevno delo in zavezanost evropski enotnosti.
<P>
(Ploskanje.)
<P>
Ponovno se je izvolilo 13 prvih poslancev Evropskega parlamenta in upam, da bodo svojim novim kolegom poslancem pomagali pri celostni in zelo hitri vključitvi v delo Parlamenta, da bodo skupaj prispevali k uspešnosti projekta evropskega združevanja v korist svojih volivcev.
<P>
Seznam teh poslancev je objavljen v zapisniku današnje seje. Ponovno izrekam dobrodošlico našim kolegom poslancem iz Romunije.

<CHAPTER ID="013">
Čas glasovanja
<SPEAKER ID="264" NAME="Predsednik">
Hvala, komisar Orban. Razprava je zaključena. Glasovanje bo potekalo po razpravi.
<P>
Rad bi izkoristil to priložnost, da povem nekaj o točki, ki se je pojavila med razlagami glasovanja danes popoldne in zdaj spet med postopkom proste prijave k besedi. Na podlagi Poslovnika se nadaljnje zahteve za obrazložitev ne sprejemajo več potem, ko se začne postopek proste prijave k besedi. Prosil sem službe, da to morda še enkrat pojasnijo. Danes smo bili pri tem popustljivi, vendar moramo v prihodnje paziti, sicer bomo krepko prekoračili čas, ki je na voljo poslancem.
<P>
Naslednja točka je glasovanje o šestih predlogih resolucij o Gvineji. Najprej bomo pogledali predlog skupne resolucije šestih skupin, ki naj bi nadomestil vse predloge resolucij o tem vprašanju.

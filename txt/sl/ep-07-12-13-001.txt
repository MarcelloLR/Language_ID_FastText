<CHAPTER ID="001">
Otvoritev seje
<P>
(Seja se je začela ob 9.00.)
<SPEAKER ID="005" NAME="Richard Corbett" AFFILIATION="PSE">
Gospod predsednik, glede vprašanja o pravilnosti postopka me zanima mogoča uporaba člena 147 našega poslovnika v zvezi z včerajšnjimi sramotnimi dogodki, ko so se nekateri od naših kolegov obnašali kot huligani. Pozivam predsednika in konferenco predsednikov, da to preučijo - da si vzamejo čas in to zadevo temeljito preučijo, to je primer, v katerem je treba vsaj razmisliti o izreku kazni, predvidenih v členu 147.
<P>
Lani smo revidirali ta člen in zelo jasno ločili ugovore, ki so tehtni, nazorni ter ne motijo seje, od obnašanja, ki dejansko moti parlamentarno sejo. Včeraj so bili govorci, vključno z našim gostom, portugalskim predsednikom vlade, preglašeni in niso mogli izraziti svojega mnenja. Tako se v pluralističnem in demokratičnem parlamentu ne moremo obnašati, tu se odvija dostojna razprava in ne glasno prekinjanje govorcev.
<P>
Pozivam predsednika, da preuči to zadevo in mogoče na januarski seji razglasi kazni, ki jih bo določil: najmanj opozorilo, kot je predvideno, mogoče pa nekatere od strožjih kazni, ki so določene v našem poslovniku.
<SPEAKER ID="006" NAME="Predsednik">
Gospod Corbett, ne glede na moje osebno mnenje, po katerem se strinjam z vašimi občutki in mnenjem, se bo ta težava vsekakor naslovila na predsedstvo v skladu s členom 147 in prepričan sem, da jo bo predsednik obravnaval v skladu z določbami člena 147.
<SPEAKER ID="007" NAME="Joseph Daul" AFFILIATION="PPE-DE">
- (FR) Gospod predsednik, v zvezi s tem se v celoti strinjam z besedami gospoda Corbetta. Naj dodam le, da sem bil danes zjutraj prisoten na seji, ko se je predsednik skupine gospod Bonde opravičil za včerajšnje dogajanje v zvezi z uslužbenci.
<P>
Nesprejemljivo je, da je bil član osebja Parlamenta, ki je le opravljal svojo dolžnost, ki sta jo od njega zahtevala predsednik in predsedstvo, napaden z besedami ali frazami, za katere ne bomo rekel, da so bile preveč robate, ampak odkrito rečeno idiotizem - se opravičujem za izraz, ampak uporabljam enak jezik.
<P>
Nisem opazil kakšnih uradnih opravičil, zato moramo nujno ukrepati, da branimo osebje Parlamenta. Zato sem danes zjutraj tukaj.
<SPEAKER ID="008" NAME="Predsednik">
Hvala, gospod Daul. Za besedo prosim gospoda Beazleya, s čimer zaključujem zahteve za besedo v zvezi s to temo, ki je postopkovna zadeva.
<SPEAKER ID="009" NAME="Christopher Beazley" AFFILIATION="PPE-DE">
Gospod predsednik, zelo bom kratek. Popolnoma se strinjam z gospodom Corbettom in predsednikom svoje skupine, gospodom Daulom. Kar se je zgodilo včeraj, je popolnoma neopravičljivo. Vendar opozarjam, da se konferenca predsednikov spomni na morda razumen nasvet gospoda Cohn-Bendita, da se tem ljudem ne prizna pomembnosti, ki jo iščejo s svojim precej nesprejemljivim obnašanjem.
<P>
Razmišljal sem, da bi službe Parlamenta raziskale, ali se lahko priskrbijo dodatne zmogljivosti za parlamentarne otroške jasli za tiste, ki bolehajo za "žaljivim sindromom Faragia", katerega simptomi se kažejo v pretiranem in nezaslišanem obnašanju, medtem ko lahko v svoji skrajni obliki postane tudi nalezljiv, vendar je edina znana terapija za tiste, ki se počutijo dolžni oditi v te jasli, pri čemer gospoda Farago predlagam za skrbnika, korakanje gor in dol s plakati, na katerih so napisane posamezne besede, in kričanje drug na drugega. Ko se vročica poleže, si lahko odpočijejo ter se vrnejo med odrasle. Zato želim tistim, ki so včeraj dvigali nesmiselne plakate, in tistim, ki so se grozljivo obnašali, srečen božič; če bodo med prazniki imeli čas razmišljati o svojem obnašanju, se bodo morda celo domislili, kaj bi radi počeli, ko bodo odrasli.
<SPEAKER ID="010" NAME="Predsednik">
Tudi vaš predlog bomo upoštevali, čeprav si osebno nekoliko težko zamišljam te kolege poslance v jaslih, ker bi lahko glede na nasilna nagnjenja, ki jih kažejo nekateri med njimi, tvegali "pokol nedolžnih". Ravnali bomo natančno tako, kot določa člen 147 Poslovnika in ga bomo vsekakor v celoti upoštevali.

<CHAPTER ID="017">
Razpored dela
<SPEAKER ID="022" NAME="Predsednik">
Končni osnutek dnevnega reda za to delno zasedanje je bil razdeljen. Predlagane so bile naslednje spremembe:
<P>
Ponedeljek/četrtek:
<P>
Ni predlogov sprememb.
<P>
Sreda:
<P>
Skupina IND/DEM je menila, da se razprava o pripravah na srečanje Evropskega sveta poimenuje, kot sledi: Priprave na Evropski svet po irskem referendumu.
<SPEAKER ID="023" NAME="Gerard Batten">
v imenu skupine IND/DEM. - Gospod predsednik, želim predlagati, da se naslov "Priprave na Evropski svet" razširi v: "Priprave na Evropski svet po irskem referendumu."
<P>
(Parlament je zahtevo odobril.)
<SPEAKER ID="025" NAME="Hannes Swoboda">
v imenu skupine PSE. - (DE) Gospod predsednik, pravkar smo spremenili naslov razprave; zaradi posledic odločitve na Irskem - v zvezi s katerimi obstajajo različna stališča - bi bilo razumno, da ima Parlament na voljo nekaj časa za razpravo o teh težavah. Iz tega razloga prestavljamo drugo točko iz dopoldanskega na popoldanski dnevni red. Zdaj vem, da bomo popoldne v stiski s časom, vendar zaradi nujnosti in pomembnosti tega srečanja Sveta je preložitev smiselna. Odložitvi ene ali druge točke na poznejšo sejo ne bi nasprotovali, vendar je naš predlog v tem trenutku, da se celotno dopoldne posvetimo vsebini preimenovane razprave, tako da imamo dovolj časa za razpravo o vprašanju.
<SPEAKER ID="026" NAME="Richard Corbett" AFFILIATION="PSE">
Gospod predsednik, kot poročevalec o lizbonski pogodbi ta predlog podpiram. Imeti moramo obsežno razpravo, s katero bi pokazali, da lahko prisluhnemo mnenjem irskega naroda in mnenjem posameznih držav članic, od katerih si večina, ne pa vse, želi nadaljevati s to pogodbo.
<SPEAKER ID="027" NAME="Carmen Fraga Estévez">
v imenu skupine PPE-DE. - (ES) Gospod predsednik, lizbonska pogodba in dogodki na Irskem so zelo pomembni, vendar ne smejo vplivati na vprašanje, kot je ribištvo.
<P>
Moram reči, da številnih poslancev ribištvo ne zanima preveč. Vendar če bi ribiška industrija kdaj trpela zaradi dejanske krize, se to dogaja prav zdaj.
<P>
Svet ministrov za ribištvo Evropske unije bo 23. junija sprejel številne odločitve v zvezi s krizo v ribiškem sektorju, ki je konjunkturni in strukturni. Menim, da ribiški sektor Evropske unije ne bi razumel, če si Parlament ne bi vzel časa za proučitev tega vprašanja in oblikovanje stališča v zvezi s tem.
<P>
Zato prosim politične skupine, da pokažejo nekaj razumnosti in končno prispevajo k dobri razpravi o krizi v ribiškem sektorju.
<P>
(Parlament je zahtevo odobril.)
<SPEAKER ID="029" NAME="Francis Wurtz">
v imenu skupine GUE/NGL. - (FR) Gospod predsednik, rad bi postavil dve vprašanji.
<P>
Prvo vprašanje je enako vprašanju gospoda Swobode, ki je prosil za več časa za razpravo o Evropskem svetu in vprašanje o referendumu.
<P>
Drugo vprašanje je, ali moramo ločevati razpravo o cenah nafte in razpravo o ribištvu ali pa imamo eno razpravo za obe temi.
<P>
To sta dve ločeni vprašanji. Predlagam, da najprej obravnavate vprašanje o času za razpravo o Evropskem svetu in nato vprašanje o ribištvu.
<P>
(Parlament je odobril prvo zahtevo, drugo pa je zavrnil.)
<P>
(Razpored dela je bil s tem določen.)

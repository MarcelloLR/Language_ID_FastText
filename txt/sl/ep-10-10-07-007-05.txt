<CHAPTER ID="007-05">
5. Uporaba sredstev Evropskega sklada za prilagoditev globalizaciji: Danska/Danfoss Group (
<SPEAKER ID="118" NAME="Barbara Matera">
poročevalka. - (IT) Gospod predsednik, pri današnjem glasovanju ni posebnih težav in uporablja se združeni postopek. Zadnji statistični okvir kaže stalno naraščanje zahtev držav članic po skladu, ki bi deloval z drugačno stopnjo prožnosti.
<P>
Evropska komisija je že pokazala zaupanje v sklad, ko je dodelila nova sredstva v okviru proračunske postavke Evropskega sklada za prilagoditev globalizaciji (ESPG). To je znamenje pragmatičnosti, ki ga je ta teden potrdil tudi Odbor za proračun. Tako je bila zavezanost Evrope svojim državljanom ponovno potrjena s tem, ko se je Parlament odločil, da bo v proračunu za leto 2011 kljub velikemu zmanjšanju našel prostor, da ta sklad dobi vsebino.

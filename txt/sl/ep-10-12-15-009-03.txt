<CHAPTER ID="009-03">
3. Bonitetne agencije (
<SPEAKER ID="188" NAME="Jean-Paul Gauzès" LANGUAGE="FR">
Gospod predsednik, to je povsem tehničen predlog spremembe, namenjen temu, da se upoštevata datum začetka veljavnosti uredbe o ustanovitvi Evropskega organa za vrednostne papirje in trge ter dejstvo, da ta uredba lahko začne veljati šele pozneje.
<P>
Zaradi tega bi morali prilagoditi eno uvodno izjavo in en člen besedila, o katerem bomo glasovali. V uvodni izjavi 22 bi morali črtati drugi stavek in predlagam, da tudi v členu 2 črtamo drugi stavek. Ta ustna sprememba je bila predmet sporočila in dogovora različnih skupin, ki so podpisale kompromisni dogovor. Besedilo, o katerem bomo glasovali danes, zaokroža ureditev na področju bonitetnih agencij in je del politike Evropske unije za izboljšanje ureditve na področju finančnih storitev.
<P>
To priložnost bi rad izkoristil za to, da se zahvalim komisarju Barnierju in belgijskemu predsedstvu za njuno zelo intenzivno sodelovanje pri tem vprašanju.

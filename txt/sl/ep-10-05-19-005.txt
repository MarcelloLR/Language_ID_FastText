<CHAPTER ID="005">
Dobrodošlica
<SPEAKER ID="108" NAME="Predsednik">
Z veseljem vas obveščam, da je v Parlamentu na častni galeriji prisotna delegacija kuvajtskega državnega parlamenta. Kuvajtsko delegacijo bi radi toplo pozdravili.
<P>
(Aplavz)
<P>
Delegacijo vodi gospod Ali Al-Debakbasi in je prišla v Strasbourg, da bi se sestala s poslanci našega parlamenta.
<P>
Odnosi med Evropsko unijo in državami članicami Sveta za sodelovanje v Zalivu, ki mu letos predseduje Kuvajt, so za naš parlament zelo pomembni.
<P>
Prepričani smo, da bo uspešen dialog med Evropskim parlamentom in parlamenti držav članic Sveta za sodelovanje v Zalivu služil za okrepitev sodelovanja med Evropsko unijo in Svetom za sodelovanje v Zalivu in tako spodbudil hiter in uspešen zaključek pogajanj glede sporazuma o prosti trgovini.
<P>
Zato gospodu Al-Debakbasiju in njegovim kolegom želimo uspešno bivanje pri nas.

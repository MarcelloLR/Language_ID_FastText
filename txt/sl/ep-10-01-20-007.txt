<CHAPTER ID="007">
Obrazložitev glasovanja
<P>
Ustne obrazložitve glasovanja
<SPEAKER ID="111" NAME="Vito Bonsignore" AFFILIATION="PPE">
(IT) S tem glasovanjem je Evropski parlament izrazil svoje zaupanje v evropskega varuha človekovih pravic, katerega mandat se bo iztekel ob koncu našega parlamentarnega mandata.
<P>
Izpostaviti moram, da je to pozitiven rezultat glasovanja za vse nas, za vse evropske državljane. Evropski varuh človekovih pravic bo obravnaval pritožbe državljanov, ki se nanašajo na nepravilnosti naših institucij. Varuh človekovih pravic se je odzival pred Parlamentom, odgovarjal na vprašanja v zvezi s tem, kako lahko njegovo delo postane preglednejše, kako izboljšati sodelovanje med Parlamentom in uradom varuha človekovih pravic, kot tudi na komuniciranje z javnostjo.
<P>
Imel bo zelo pomembno vlogo pri varovanju evropskih državljanov, pri zagotavljanju pomoči pri vzpostavljanju stikov z javno upravo in mogoče tudi pri tem, da bodo evropski državljani imeli občutek, da so v skupni Evropi. Vsi si moramo prizadevati za to, da bi zmanjšali občasno neproduktivno breme birokracije.
<P>
Evropska unija bo še bolj politična, če bo v središče njenih ukrepov lahko postavila državljane. Zato upam, da bo novi varuh človekovih pravic lahko uporabil pretekle izkušnje in dodatno izboljšal pozitiven odnos z evropskimi državljani.
<SPEAKER ID="113" NAME="Alfredo Antoniozzi" AFFILIATION="PPE">
(IT) Gospod predsednik, gospe in gospodje, prepričan sem, da so naša poročevalka gospa Joly in vse politične skupine opravile odlično delo pri pripravi osnutka tega poročila, ki ga skupaj s kolegi iz skupine Evropske ljudske stranke (Krščanskih demokratov) močno podpiramo.
<P>
Predvsem želim izraziti podporo tistemu delu poročila, v katerem je izpostavljeno, da je treba pri pogajanjih o reviziji sporazuma iz Cotonouja upoštevati na eni strani posledice finančne krize in priseljevanje, predvsem pa potrebo po omejitvi nezakonitega priseljevanja na drugi strani.
<P>
To ima zelo negativen vpliv na gospodarstva držav AKP, ki zaradi priseljevanja izgubljajo delovno silo in usposobljene delavce, ki so potrebni za razvoj, in tistih držav EU, ki so najbolj prizadete zaradi nezakonitega priseljevanja, držav, kot je Italija, katere sposobnost za sprejemanje priseljencev je doseglo gospodarske in poklicne meje, ki jih ne smemo preseči, če se želimo izogniti socialnemu nazadovanju.
<SPEAKER ID="114" NAME="Frank Vanhecke" AFFILIATION="NI">
(NL) Gospod predsednik, glasoval sem proti poročilu gospe Joly, čeprav verjamem, da se vsi strinjamo glede bistvenega argumenta, ki izhaja iz njega in sicer, da moramo izvajati politiko, osredotočeno na spodbujanje gospodarskega razvoja samih afriških držav, če se želimo zoperstaviti begu možganov in omogočiti usposobljenim Afričanom, da se končno posvetijo razvoju lastnih držav. To razumem in podpiram. Zakaj je potem to isto poročilo še naprej tako trmasto naklonjeno politiki novega izseljevanja iz afriških držav in novega priseljevanja v Evropo? Nenazadnje to spodbuja beg možganov najbolj usposobljenih, dinamičnih in podjetnih Afričanov. Še naprej trdim, da je "modra karta" škodljiva za Evropo, še posebej pa je škodljiva za Afriko in Afričane. Omenjena "krožna migracija" predstavlja le neuresničljive sanje, saj se ti priseljenci ne vrnejo domov, vzpostavi pa se novo plodno okolje za nezakonito priseljevanje.
<SPEAKER ID="116" NAME="Daniel Hannan" AFFILIATION="ECR">
Gospod predsednik, naša agenda v tem tednu, še posebej pa danes, je bila plitva, prazna in okleščena. Vsi vemo zakaj. Teden je bil namenjen spletkarjenju v ozadju. Uporabil bi izraz spletkarjenju v zakajenem ozadju, ker pa smo v Bruslju, bom rekel v ozadju, kjer je kajenje prepovedano.
<P>
Prebili smo se skozi ta nesmiselna zaslišanja. Rezultat so kandidati, o katerih nisem slišal, od nobenega poslanca Parlamenta, da bomo imenovali 27 najbolj usposobljenih moških in žensk v celotni Evropski uniji na mesta z izjemnimi pristojnostmi, ki so zbrane v rokah Evropske komisije Ne samo, da bodo imeli izvršno oblast, ampak bodo imeli tudi pravico sprožiti zakonodajo - koncentracija pristojnosti, ki je v vsakem primeru neobičajna, še toliko bolj pa, če upoštevamo, da niso neposredno odgovorni volivcem. To je najbolj izključevalen volilni organ v Evropi - 736 poslancev v EP lahko odloča o tem, kdo bo vodil celino.
<P>
Ni treba, da ste evroskeptik, da bi nasprotovali temu. Neobičajno se mi zdi, da se je ta celina, ki je izvozila idejo o predstavniški oblasti in parlamentarni demokraciji, ki je zanesla semena demokracije v oddaljene države, kjer so padla na plodna tla, odločila, da bo posekala to drevo zapuščine v Evropi. Zaradi tega procesa smo vsi na slabšem.
<SPEAKER ID="119" NAME="Syed Kamall" AFFILIATION="ECR">
Gospod predsednik, pri obravnavi odnosov EU-AKP bi moralo vsekakor glavno načelo biti, kako ljudem v številnih državah pomagati iz revščine.
<P>
Ko se pogovarjam s podjetnikih v teh državah, se pritožujejo, da še po 40 letih neodvisnosti številni izmed njih trpijo zaradi težav, ki so posledica 40 let socializma, kjer so še vedno odvisni od glavnih gospodarstev in preveč odvisni od pomoči.
<P>
Podjetniki v teh državah mi prav tako pripovedujejo, kako trgovinske ovire škodujejo tem državam in kako je uvoz hrane in zdravil za najrevnejše državljane zaradi tega še dražji. Pritožujejo se zaradi tarifnih in netarifnih preprek EU in vesel sem, da bo EU-AKP razrešila nekaj teh tarifnih, če že ne tudi netarifnih preprek.
<P>
Prav tako me veseli, da je Komisija ustanovila enoto, ki podjetnikom v državah v razvoju pomaga izvažati v EU. Ne smemo pozabiti glavnega načela, da je najboljši način, kako pomagati najrevnejšim iz revščine ta, da spodbujamo trgovino in pomagamo podjetnikom v najrevnejših državah.
<SPEAKER ID="120" NAME="Philip Claeys" AFFILIATION="NI">
(NL) Gospod predsednik, proti poročilu gospe Joly sem glasoval že samo zaradi odstavka 31, ki Komisijo poziva, da vključi načelo krožne migracije, ki bo spodbujano z dodeljevanjem krožnih vizumov. "Krožna migracija" je iluzija. Gre za nekaj, kar obstaja v uradnih dokumentih EU, vendar pa - z nekaj izjemami - tega v resničnem svetu ni. Krožna migracija pomeni, da je priseljencu izdano omejeno dovoljenje za bivanje, vendar po preteku tega dovoljena ostane v Evropi in se potuhne. To je realnost tako imenovane krožne migracije. Krožna migracija je gonilna sila za nezakonito priseljevanje; tega se Komisija in Parlament zavedata. Kljub temu se ta pojem vedno znova uporablja, samo zaradi tega, da bi ljudje verjeli, kako se številni priseljenci kasneje vrejo v svoje matične države. Zelo dobro bi bilo, če bi čim prej prenehali prikrivati realnost.
<SPEAKER ID="122" NAME="Seán Kelly" AFFILIATION="PPE">
Gospod predsednik, če mi dovolite, bi rad opozoril le na spoštovanje časovnih omejitev, saj v Parlamentu številni ljudje prevečkrat krepko presegajo svoje dovoljene čase - in to jim je tudi dovoljeno. Nekateri govorijo dvakrat toliko, kot jim je dovoljeno. Predsednika in podpredsednika pozivam k učinkoviti uporabi kladivca, da bo spoštovanje določenega časa v skladu s pravili in da je tistim, ki želijo spregovoriti po postopku "catch the eye" itd., to tudi omogočeno.
<P>
Pisne obrazložitve glasovanja
<SPEAKER ID="991" NAME="Alfredo Antoniozzi" AFFILIATION="PPE">
v pisni obliki. - (IT) Gospod predsednik, vloga evropskega varuha človekovih pravic za državljane je ključnega pomena za pravilno delovanje in preglednost evropskih institucij, ki zastopajo 27 držav članic in skoraj 500 milijonov državljanov. V Parlamentu se želim osredotočiti na pomembnost vloge varuha človekovih pravic pri zaščiti jezikov EU, glede na številne prejete pritožbe v zadnjih nekaj letih, ki se nanašajo na jezikovno diskriminacijo, pritožbe, ki se na nanašajo tudi na italijanski jezik. Vesel sem ponovnega imenovanja evropskega varuha človekovih pravic in ga hkrati s tem, ko mu želim veliko uspeha pri delu, vabim tudi, da nameni ustrezno pozornost jezikovni zaščiti.
<SPEAKER ID="990" NAME="Vasilica Viorica Dăncilă  " AFFILIATION="S&amp;D">
v pisni obliki. Pozdravljam ponovno izvolitev Nikiforosa Diamandourosa v urad evropskega varuha človekovih pravic za mandat do leta 2014. Prav tako podpiram varuha človekovih pravic pri njegovih glavnih ciljih: zagotavljanje, da bodo državljani Evropske unije deležni ugodnosti in virov Lizbonske pogodbe in doseganje boljšega sodelovanja z nacionalnimi in regionalnimi varuhi človekovih pravic, s tem pa zagotavljanje večje preglednosti dejavnosti na evropski ravni.
<SPEAKER ID="989" NAME="Proinsias De Rossa  " AFFILIATION="S&amp;D">
v pisni obliki. - V celoti podpiram ponovno izvolitev gospoda Nikiforosa Diamandourosa v urad evropskega varuha človekovih pravic. Evropski varuh človekovih pravic obravnava pritožbe nad institucijami in organi Evropske unije. Varuh človekovih pravic mora biti neodvisen, nestrankarski in nepristranski javni uslužbenec. Gospod Diamandouros se je izkazal kot izjemno strokoven in učinkovit zagovornik v imenu državljanov. Prav nič se ne boji biti kritičen do evropskih institucij, tudi do Evropskega parlamenta, kadar je to potrebno. Sedaj, ko ima Listina o temeljnih pravicah enako pravno veljavo kot pogodbe, sem prepričan, da bo listina, predvsem pa pravica do dobrega upravljanja predstavljala temelj za delo gospoda Diamandourosa kot varuha človekovih pravic.
<SPEAKER ID="125" NAME="Diogo Feio  " LANGUAGE="PT">
V Evropi, ki želi biti bližje državljanom in bolj v službi Evropejec, je ključnega pomena, da lahko ti ljudje izvajajo učinkovit nadzor nad institucijami in organi EU. Prav pri tem se vloga evropskega varuha človekovih pravic izkaže kot nujno potrebna, saj mu državljani poročajo o vseh upravnih nepravilnostih, diskriminaciji, zlorabi položaja ali zavračanju ali neposredovanju odgovora na specifično vprašanje, naslovljeno na institucijo ali organ EU.
<P>
V zvezi s tem pozdravljam izvolitev novega evropskega varuha človekovih pravic za naslednjih pet let in upam, da bo v tem mandatu sledil temeljnim vrednotam Evropske unije - svobodi in pravici. S tem bodo evropski državljani imeli boljše institucije in učinkovit nadzor nad njimi, EU pa bo močnejša ter bolj poštena in združena.
<SPEAKER ID="988" NAME="José Manuel Fernandes  " LANGUAGE="PT">
Evropski varuh človekovih pravic obravnava primere slabega upravljanja s strani institucij in organov Skupnosti, na lastno pobudo ali pa na podlagi pritožbe. To pomeni, da evropski varuh človekovih pravic pomaga vzpostaviti Evropo državljanov ravno v trenutku, ko je stopila v veljavo Lizbonska pogodba, Listina Evropske unije o temeljnih pravicah pa je postala pravno zavezujoča. Treba je opomniti, da je pravica do dobrega upravljanja temeljna pravica evropskih državljanov, zapisana v členu 41 Listine Evropske unije o temeljnih pravicah.
<P>
2001 je Evropski parlament odobril resolucijo o kodeksu dobrega upravnega ravnanja, ki ga morajo institucije in organi Evropske unije spoštovati. Upam si celo trditi, da bi moral ta kodeks postati evropski zakon, ki bi v EU imel zakonito koherenco in bi bil zagotovilo, da njegove institucije upoštevajo ta osnovna načela, kadar obravnavajo državljane. Ključnega pomena je, da evropski državljani poznajo svoje pravice ter da jih lahko zaščitijo in ponovno pridobijo, če so kršene.
<SPEAKER ID="126" NAME="Lidia Joanna Geringer de Oedenberg  " AFFILIATION="S&amp;D">
v pisni obliki. - (PL) Gospod Predsednik, v Evropskem parlamentu smo vsako leto ocenili delo gospoda Diamandourosa v funkciji varuha človekovih pravic, ko smo obravnavali letno poročilo, ki ga je pripravil, in vedno je bilo ocenjeno z najvišjimi ocenami. Med opravljanjem svojega dela je gospod Diamandouros v dveh mandatih sprožil številne pobude za večjo ozaveščenost glede urada varuha človekovih pravic, zaradi česar se je povečalo število državljanov, ki so poiskali njegovo pomoč. Iz zadnjih številk iz leta 2008, je razvidno, da je bilo 3 406 pritožb v primerjavi s 3.211 pritožbo iz leta poprej. Treba je izpostaviti, da se varuh človekovih pravic ni omejeval le na obravnavo pritožb, ki so bile uradno sprejemljive, ampak je prav tako dajal informacije o možnostih uveljavljanja pravic v primeru pritožb, ki ne spadajo v sklop njegovega dela.
<P>
Poleg tega je gospod Diamandouros vzpostavil zelo pomembno sodelovanje med varuhi človekovih pravic posameznih držav članic, ki je omogočilo izmenjavo informacij in dobrih praks. Na njegovo pobudo so bili v urade nacionalnih varuhov človekovih pravic imenovani uradniki za zvezo, informacije o izvajanju in uveljavljanju zakonodaje EU pa so objavljene v "Novicah varuha človekovih pravic" Zato iskreno čestitam gospodu Diamandourosu za njegove dosežke in ponovno izvolitev na mesto evropskega varuha človekovih pravic in v trenutnem mandatu Evropskega parlamenta računam na plodno sodelovaje.
<SPEAKER ID="987" NAME="Alan Kelly  " AFFILIATION="S&amp;D">
v pisni obliki. - Spoštovani kolegi, danes bi rad izrazil pohvalo delu našega varuha človekovih pravic, gospodu Nikiforossu Diamandourosu. Svoje dolžnosti je opravil v skladu z vsemi pravili, pri tem pa je ohranil neodvisnost in integriteto. Je oseba, ki goreče zagovarja načelo, da morajo biti institucije EU pregledne. Kolegi, bodimo odkriti, naši državljani ne sodelujejo pri evropskih zadevah v tolikšni meri, kot bi mi želeli. Zato je nujno, da naše institucije EU delujejo na popolnoma pregleden način. Ta varuh človekovih pravic je dokazal, da lahko deluje v skladu s tem načelom, zato pozdravljam njegovo ponovno imenovanje. Hvala lepa.
<SPEAKER ID="986" NAME="David Martin  " AFFILIATION="S&amp;D">
v pisni obliki. - Zadovoljen sem, da je bil Nikiforos Diamandouros ponovno izvoljen kot evropski varuh človekovih pravic. Je zelo dober zagovornik pravic državljanov in veseli me, da bo še naprej opravljal to delo.
<SPEAKER ID="127" NAME="Andreas Mölzer  " LANGUAGE="DE">
Pri tem glasovanju za varuha človekovih pravic sem glasoval za Pierra-Yvesa Monetta. Edino on se je predstavil neodvisnim poslancev v Evropskem parlamentu in odgovarjal na njihova vprašanja.
<SPEAKER ID="128" NAME="Czesław Adam Siekierski  " AFFILIATION="PPE">
v pisni obliki. - (PL) Danes smo sprejeli odločitev o izvolitvi Evropskega varuha človekovih pravic. Ta izvolitev je zelo pomembna za državljane Evropske unije, saj se evropski varuh človekovih pravic ukvarja z varstvom človekovih pravic. Obravnava pritožbe, ki jih vložijo državljani EU glede nepravilnosti v evropskih institucijah. Na ta način imajo Evropejci neke vrste nadzor nad vsemi organi, uradi, institucijami in agencijami Unije.
<P>
Zato je zelo pomembno, da naši državljani poznajo svoje pravice. Vedeti morajo, da se je po uveljavitvi Lizbonske pogodbe njihov vpliv na delovanje institucij EU povečal. Po navedbah novega varuha človekovih pravic bo evropski varih človekovih pravic še tesneje sodeloval z drugimi evropskimi institucijami. Prav tako je dobro, da državljani novih držav članic izkoriščajo možnost vložitve pritožbe, kar dokazuje relativno veliko število pritožb, ki so bile zabeležene v preteklih letih. To dokazuje, da prebivalce novih držav članic zanimajo vprašanja, povezana z Evropsko unijo in da jim ni vseeno za EU.
<SPEAKER ID="130" NAME="Luís Paulo Alves  " LANGUAGE="PT">
Glasoval sem za poročilo o začasni opustitvi avtonomnih dajatev skupne carinske tarife na uvoz nekaterih industrijskih izdelkov v avtonomni regiji Madeira in Azori, saj je namen tega povečanje konkurenčnosti nosilcev gospodarske dejavnosti, ki prihajajo iz Azorov (proizvajalci, distributerji, trgovci na debelo in drobno). To bi zagotovilo stabilnejša delovna mesta na Azorih, s tem pa bi bila odpravljena tudi gospodarska škoda, ki je posledica otoške lege.
<P>
Ta začasna opustitev davkov, ki bo omogočila lokalnim nosilcem gospodarske dejavnosti na Azorih in Madeiri, da uvažajo nekatere surovine, dele, komponente in dokončane izdelke brez carinskih dajatev na področjih ribolova, kmetijstva, industrije in storitev, zagotavlja ugodne pogoje za dolgoročne naložbe.
<P>
Ti ukrepi bodo v pomoč tudi malim in srednje velikim podjetjem in lokalnim kmetom pri ustvarjanju novih delovnih mest in izvajanju naložb v najbolj oddaljene regije. Glede na trenutno gospodarsko kriz je potreba po specifičnih ukrepih za spodbujanje gospodarskih dejavnosti in umirjanje razmer na področju zaposlovanja izjemna.
<SPEAKER ID="985" NAME="Jean-Pierre Audy  " LANGUAGE="FR">
Glasoval sem za resolucijo o predlogu uredbe Sveta o začasni opustitvi avtonomnih dajatev skupne carinske tarife na uvoz nekaterih industrijskih izdelkov v avtonomni regiji Madeira in Azori na podlagi poročila moje odlične poljske kolegice gospe Hübner. Regionalne oblasti na Madeiri in Azorih, ob soglasju vlade njihove države članice Portugalske, so zahtevale začasno opustitev dajatev skupne carinske tarife za spodbujanje konkurenčnosti lokalnih nosilcev gospodarskih dejavnosti in umirjanje razmer na področju zaposlovanja v teh najbolj oddaljenih regijah Unije. V celoti sem naklonjen temu, da Unija podpira posebne značilnosti najbolj oddaljenih regij, če takšno dopuščanje ne bo spodbudilo špekulacij ali če ne bo prihajalo od odmika od predvidenega cilja.
<SPEAKER ID="131" NAME="Zigmantas Balčytis  " LANGUAGE="LT">
Podpiram predlog Komisije o začasni opustitvi dajatev skupne carinske tarife, saj verjamem, da mora EU dokazati in ne samo govoriti o solidarnosti z regijami, ki se spopadajo s posledicami gospodarske krize. Prepričan sem, da je ta ukrep usklajen z Evropskim načrtom za oživitev gospodarstva, saj je gospodarska kriza različno prizadela države članice EU in regije EU in zaradi tega moramo zagotoviti, da so na voljo ukrepi, ki ustrezajo posebnim gospodarskim potrebam vsake države članice ali regije.
<P>
Ker so ti otoki odvisni od turizma, obseg turizma pa se zmanjšuje, obstaja vse večja grožnja za brezposelnost in propad malih in srednje velikih podjetij, kar bi zelo močno prizadelo prebivalce teh oddaljenih otokov. Skupnost mora z izvajanjem oprostitve carin prav tako poskrbeti, da bo s tem ukrepom zagotovljen osnovni cilj - spodbujanje lokalnega podjetništva ter zagotavljanje pomoči lokalnim kmetom in malim in srednje velikim podjetjem, da preživijo težko obdobje - ter da se ta načela izvajajo tudi v drugih državah članicah EU.
<SPEAKER ID="984" NAME="Maria da Graça Carvalho  " LANGUAGE="PT">
Razvoj najbolj oddaljenih regij resno ogrožajo dejavniki, kot so struktura družbe in gospodarstva, izjemna oddaljenost in izoliranost, njihova majhnost, težko prehodno ozemlje in podnebje ter njihova gospodarska odvisnost. Zaradi tega je ključnega pomena, da je Evropska unija še naprej posebej pozorna na te regije, identificira probleme in obetavna področja, preučuje njihove razlike in slabosti, da bi lahko izvajala politike in ukrepe, primerne za njihov gospodarski in socialni razvoj. Pozdravljam predlog o uredbi Sveta, saj to predstavlja pobudo za trajnostni razvoj in vključevanje najbolj oddaljenih regij v svetovno gospodarstvo. Začasna opustitev dajatev skupne carinske tarife bo avtonomnim regijam Madeira in Azori omogočila, da premagata gospodarsko škodo, ki izhaja iz njune geografske lege in odpravita posebne učinke, ki so posledica gospodarske krize. Pozdravljam pobudo regionalnih oblasti Madeire in Azorov in njihov predanost pri prispevanju k razvojni strategiji za njihove regije, ki prav tako prispeva k konkurenčnosti Evropske unije in njeni sposobnosti za trajnostni gospodarski razvoj.
<SPEAKER ID="132" NAME="Edite Estrela  " LANGUAGE="PT">
Glasovala sem za začasno opustitev avtonomnih dajatev skupne carinske tarife na uvoz nekaterih industrijskih izdelkov v avtonomni regiji Madeira in Azori. Ta opustitev bo pomagala okrepiti konkurenčnost lokalnih nosilcev gospodarske dejavnosti in bo prispevala k ustvarjanju in ohranjanju delovnih mest v najbolj oddaljenih regijah, hkrati pa deluje kot protiutež gospodarski škodi, ki je posledica njihove geografske lege, ne da bi to vplivalo na konsolidacijo notranjega trga ali načelo svobodne konkurence znotraj EU.
<SPEAKER ID="133" NAME="Diogo Feio  " LANGUAGE="PT">
Verjamem, da je začasna opustitev avtonomnih dajatev skupne carinske tarife ključnega pomena za okrepitev konkurenčnosti nosilcev gospodarske dejavnosti v portugalski avtonomni regiji Azori in Madeira ter bo tako mogoče zagotovili stabilnejše zaposlovanje na teh otokih.
<P>
Ta opustitev bo omogočila lokalnim nosilcem gospodarske dejavnosti na Madeiri in Azorih uvažati surovine, dele, komponente in dokončane izdelke brez carinskih dajatev, saj se bodo ti izdelki uporabljali lokalno za predelavo ali izdelavo.
<P>
Odobritev te izjeme je ključnega pomena za razvoj portugalskih avtonomnih regij, ki sta močno odvisni od turistične dejavnosti in sta posledično zelo ranljivi na nihanja v tem sektorju. To pomeni, da je njihov popoln gospodarski razvoj omejen z značilnostmi njihovega lokalnega gospodarstva in njihovega geografskega položaja.
<P>
Ob upoštevanju tega vsaka pobuda za lokalno industrijo vsekakor zagotavlja podporo, potrebno za izboljšanje življenjskih pogojev lokalnih prebivalcev in odpira pot za ustvarjaje delovnih mest na otokih, kar je bistvenega pomena, da bodo ljudje tam ostali in za vzpostavljanje pogojev, ki omogočajo razvoj.
<SPEAKER ID="134" NAME="José Manuel Fernandes  " LANGUAGE="PT">
Začasna opustitev dajatev skupne carinske tarife bo lokalnim nosilcem gospodarske dejavnosti v avtonomnih regijah Madeira in Azori omogočala uvoz določenih kvot surovin, delov, komponent in končnih izdelkov brez carinskih dajatev. Te surovine morajo biti uporabne v kmetijstvu in za industrijsko predelavo ter vzdrževanje v avtonomnih regijah.
<P>
Ta opustitev bo veljala do 31. decembra 2019, prav tako pa bodo uvedeni ukrepi za preprečevanje kakršne koli nelojalne konkurence. To krepi konkurenčnost malih in srednje velikih podjetij in kmetov v naših avtonomnih regijah Madeiri in Azorih.
<P>
Ta ukrep je prilagojen posebnim potrebam teh najbolj oddaljenih regij in bo spodbudil gospodarsko dejavnost, s tem pa pomagal stabilizirati razmere na področju zaposlovanja. Lokalni gospodarstvi Madeire in Azorov sta v veliki meri odvisni od domačega in mednarodnega turizma, ki pa ga je prizadela trenutna gospodarska kriza. To pomeni, da je ta opustitev popolnoma upravičena in naj bi pozitivno vplivala na gospodarski razvoj teh regij.
<P>
Pozivam k hitrejši analizi in sprejemanju odločitev pri tovrstnih postopkih, da bi se lahko nanje odzvali učinkoviteje in pravočasno.
<P>
Glasoval sem za to poročilo.
<SPEAKER ID="135" NAME="João Ferreira  " LANGUAGE="PT">
Regionalne oblasti Madeire in Azorov so pozvale k začasni opustitvi avtonomnih dajatev skupne carinske tarife na uvoz nekaterih industrijskih izdelkov z namenom, da bi okrepile in zagotovile stabilnejšo proizvodnjo in zaposlovanje v teh najbolj oddaljenih regijah.
<P>
Strinjamo se z vsebino predlogov, navedenih v tem dokumentu. Vendar pa verjamemo, da je komponente, ki se ne uporabljajo v kmetijske namene, so pa predvidene v uredbi, mogoče šteti kot komponente za industrijske namene, predvsem na področju energije in okolja, kot so deli in komponente za energetsko industrijo, predvsem tako imenovano "čisto energijo" (vetrna energija, sončna energija itd.)
<SPEAKER ID="136" NAME="Nuno Melo  " LANGUAGE="PT">
Opustitev avtonomnih dajatev skupne carinske tarife na uvoz nekaterih industrijskih izdelkov v avtonomni regiji Madeira in Azori do leta 2019 je v tem času globalne gospodarske krize zelo pomembna za te najbolj oddaljene regije EU. Je ključnega pomena za mala in srednje velika podjetja in lokalne kmete, saj bo okrepila konkurenčnost lokalnih nosilcev gospodarskih dejavnosti in zagotovila stabilnejše zaposlovanje v teh regijah.
<SPEAKER ID="137" NAME="Andreas Mölzer  " LANGUAGE="DE">
Regionalne oblasti na Madeiri in Azorih so zahtevale začasno opustitev dajatev skupne carinske tarife, da bi spodbudile konkurenčnost lokalnih nosilcev gospodarskih dejavnosti in stabilizirale razmere na področju zaposlovanja v teh najbolj oddaljenih regijah Unije. Da bi bilo mogoče zagotoviti, da uvoženo blago, pa naj gre za surovine ali končne izdelke, ne bi izkrivljalo konkurence, bo za njih veljalo, da jih morajo lokalna podjetja na otokih uporabljati vsaj dve leti, preden jih lahko prosto prodajo podjetjem s sedeži v drugih delih Unije. Kako se bo to izvajalo v praksi? Ker tega ni mogoče verodostojno pojasniti, sem se vzdržal glasovanja.
<SPEAKER ID="138" NAME="Maria do Céu Patrão Neves  " LANGUAGE="PT">
Pozdravljam stališče, da je Komisija sprejela deset letno opustitev avtonomnih dajatev skupne carinske tarife na uvoz nekaterih industrijskih izdelkov v avtonomni regiji Madeira in Azori in poročilo gospe Hübner, ki:
<P>
1. vzpostavlja pozitivno diskriminacijo za najbolj oddaljene regije Azori in Madeira, ter tako priznava, da so strukturne omejitve, ki vplivajo na te regije, trajne narave;
<P>
2. vzpostavlja pogoje za spodbujanje gospodarske aktivnosti in zaposlovanja na skupinah otokov, kar prav tako prispeva k demografski stabilnosti otokov.
<P>
Gre za primer kohezije, ki jo lahko doseže Evropska unija, zgrajena na načelu solidarnosti.
<SPEAKER ID="139" NAME="Nuno Teixeira  " LANGUAGE="PT">
Razvoj najbolj oddaljenih regij je določen z njihovo oddaljenostjo, izoliranostjo, podnebjem in težkimi geografskimi značilnostmi ter njihovo gospodarsko odvisnostjo od omejenih virov blaga in storitev.
<P>
Uredba, o kateri bomo danes glasovali, bo omogočila Madeiri in Azorom uvažati vrsto končnih izdelkov, ki se uporabljajo v kmetijstvu ali industriji, skupaj s surovinami, deli in sestavinami za uporabo v kmetijstvu, predelavo ali industrijsko vzdrževanje ob sočasnih ugodnosti, ki jih prinaša izvzetje iz carinskih dajatev do konca leta 2019.
<P>
Poleg tega bo to izvzetje razširjeno na celotno ozemlje obeh regij, ne samo na brezcarinska območja, kar bo v pomoč vsem vrstam lokalnih nosilcev gospodarske dejavnosti.
<P>
Če se prav spomnim, je bila ta zadeva obravnavana po poenostavljenem zakonodajnem postopku, da bi bila pospešena. Poročevalka pri tem predlogu je bila predsednica Odbora za regionalni razvoj, kar je omogočilo, da je bil predložen na glasovanje na plenarnem zasedanju, ne da bi bil prej obravnavan.
<P>
Zelo sem zadovoljen s končnim rezultatom, saj vključuje spremembe, ki sem jih predlagal, obsega široko področje izdelkov za opremo proste cone Madeire, navedeno v uredbi od leta 2000, ki pa je prenehala veljati v 2008, skupaj z dodatnimi zahtevami, predstavljenimi v letih 2008 in 2009, ki jih Komisija ni vključila v začetni predlog.
<SPEAKER ID="141" NAME="Andreas Mölzer  " LANGUAGE="DE">
Predlog Odbora za pravne zadeve Evropskega parlamenta o predlogu za imenovanje Ane Palacio Vallelersundi v komisijo v skladu s členom 255 Pogodbe o delovanju Evropske unije je načeloma treba pozdraviti. Vendar pa je z institucionalnega vidika nerazumljivo, zakaj bi moral ločen odbor sedmih ljudi dajati zavezujoče predloge nacionalnim vladam. Zaradi tega sem glasoval proti temu predlogu.
<SPEAKER ID="142" NAME="Evelyn Regner  " AFFILIATION="S&amp;D">
v pisni obliki. Na današnjem glasovanju o imenovanju Ane Palacio Vallelersundi v komisijo, ustanovljeno z namenom ocenjevanja primernosti kandidatov za opravljaje dolžnosti sodnika ali generalnega pravobranilca na Sodišču Evropskih skupnostih in Splošnem sodišču, sem glasovala proti predlogu, saj pričakujem, da bo poleg odličnega pravnega znanja kandidata oseba, ki jo bo imenoval Evropski parlament, preverila tudi njihovo socialno ustreznost in pristojnost. V zvezi s tem ne zaupam gospe Palacio, saj se bojim, da pri ocenjevanju sodnikov ali generalnih pravobranilcev ne bo upoštevala ali imajo socialne vrednote in razumevanje človeške narave. Predvsem ob upoštevanju določitve ciljev in vrednost v Lizbonski pogodbi - tam je bilo omenjeno socialno tržno gospodarstvo - in vključitev Listine Evropske unije o temeljnih pravicah v primarno zakonodajo, bo to vsekakor ključnega pomena pri izbiri sodnikov ali generalnih pravobranilcev v prihodnosti.
<SPEAKER ID="983" NAME="Daciana Octavia Sârbu  " AFFILIATION="S&amp;D">
v pisni obliki. - (RO) Začasna opustitev avtonomnih dajatev skupne carinske tarife na uvoz nekaterih industrijskih izdelkov v avtonomni regiji Madeira in Azori naj bi zagotovila investitorjem dolgoročno perspektivo in omogočila nosilcem gospodarske dejavnosti, da dosežejo določeno stopnjo industrijske in komercialne dejavnosti. Kot pripadnica socialnih demokratov sem prepričana, da bi morali te ukrepe obdržati vse dokler se bodo te regije soočale z velikimi gospodarskimi težavami. Pozdravljam predlog Komisije, saj bo sprejetje tega ukrepa srednjeročno stabiliziralo razmere na področju zaposlovanja ter gospodarskega in socialnega okolja v teh najbolj oddaljenih regijah Evrope, ki se soočajo s specifičnimi problemi. Vendar pa vas moram opozoriti na tveganja, ki so povezana z začasno opustitvijo dajatev skupne carinske tarife za izdelke, narejene v teh državah. Zato moramo biti izjemno pozorni na vpliv, ki ga ima ta opustitev na konkurenčnost.
<SPEAKER ID="143" NAME="Róża, Gräfin von Thun Und Hohenstein  " LANGUAGE="PL">
V skladu s členom 255 Pogodbe o delovanju Evropske unije, je Evropski parlament ena izmed institucij, ki predlaga kandidate za člane komisije, katerega naloga je podati mnenje o primernosti kandidata za opravljanje nalog sodnika ali generalnega pravobranilca na Sodišču Evropskih skupnostih. Ob upoštevanju dejstva, da je v komisiji le sedem članov in da je njihovo delo zelo odgovorno, je pomembno, da gre za osebe z brezhibnim ugledom, ki so izjemno sposobne. Kot poslanka v Evropskem parlamentu in zahvaljujoč novim pristojnostim, ki izhajajo iz Lizbonske pogodbe, lahko vplivam na izvolitev enega izmed sedmih ljudi v komisijo in zadovoljna sem s kandidaturo gospe Palacio Vallelersundi. Gospa Palacio Vallelersundi je bila osem let poslanka Evropskega parlamenta, kolegi poslanci pa so jo dvakrat izvolili kot članico konference predsednikov odborov.
<P>
Prav tako je bila predsednica Odbora za pravne zadeve in Odbora za notranji trg ter Odbora za pravosodje in notranje zadeve. Zaradi njenih drugih poklicnih dosežkov, kot je funkcija glavne svetovalke pri Svetovni banki in funkcija prve ministrice za zunanje zadeve v Španiji, ni nobenega dvoma, da bo gre za pravo osebo na pravem mestu.
<SPEAKER ID="145" NAME="Luís Paulo Alves  " LANGUAGE="PT">
Glasoval sem za poročilo o reviziji sporazuma o partnerstvu AKP-ES, saj menim, da besedilo vsebuje ključne prvine, ki jih je treba upoštevati pri pogajanjih, ki so v teku.
<P>
Usklajenost evropskih politik - na področju trgovina, razvoja, kmetijstva in ribištva - bi morala biti osrednji temeljni kamen naših odnosov s to skupino držav v razvoju.
<P>
Upoštevati moramo nove razmere, ki jih pomenijo sporazumi o strateškem partnerstvu. Ti sporazumi, ki so v bistvu trgovinski sporazumi, vzpostavljajo nove platforme za parlamentarni dialog in jih moramo spoštovati. Novi izzivi pred nami, npr. podnebne spremembe in gospodarska kriza, bi morali spodbuditi odzive, ki bodo zajeti v novi sporazum iz Cotonouja, ki bo predvidoma dokončno oblikovan v marcu.
<P>
Evropska strategija odnosov z državami AKP mora upoštevati tudi bližino in stike med našimi obrobnimi regijami in temi državami. Obrobne regije so lahko odlične posrednice EU pri sporazumih o gospodarskem partnerstvu. Obrobne regije vnašajo posebno razsežnost v zunanje delovanje EU, s tem pa prispevajo k oblikovanju resnično širše sosedske politike.
<SPEAKER ID="982" NAME="Jean-Pierre Audy  " LANGUAGE="FR">
Glasoval sem za poročilo francoske kolegice gospe Joly o drugi reviziji sporazuma o partnerstvu med AKP (skupino afriških, karibskih in pacifiških držav) ter ES ("sporazuma iz Cotonouja"). Strinjam se s stališči v poročilu, da je treba prilagoditi uporabo tega posebnega instrumenta za države AKP sedanjim krizam, kakršne so podnebne spremembe, strmo naraščajoče cene živil in goriv, ter finančna kriza in skrajna revščina v Afriki. Države AKP so partnerice Evropske unije in to partnerstvo moramo gojiti, da si bomo zagotovili zaveznike pri pomembnih pogajanjih o globalnem upravljanju, ki nas čakajo.
<SPEAKER ID="146" NAME="Liam Aylward  " AFFILIATION="ALDE">
v pisni obliki. Glasoval sem za poročilo o drugi reviziji sporazuma o partnerstvu AKP-EU (sporazuma iz Cotonouja). Poročilo prihaja ob pravem času, prav pa je tudi, da o zadevah v zvezi s sporazumom o gospodarskem partnerstvu razpravljamo redno. Prednostni cilji sporazuma iz Cotonouja so odpraviti revščino, podpreti trajnostni razvoj in pomagati državam AKP pri vključevanju v svetovno gospodarstvo.
<P>
Sporazum in pogovori o trgovini, tekoči in prihodnji, morajo biti usmerjeni v krepitev predpisov EU in njenih partneric v zvezi z delom otrok.
<P>
Člen 50 sporazuma iz Cotonouja zadeva spodbujanje pravičnih delovnih standardov in krepitev mednarodnih ukrepov za odpravo dela otrok. Vprašanjem v zvezi z delom otrok mora biti v trgovinskih sporazumih EU posvečena osrednja pozornost.
<P>
Pozdravljam člene poročila, ki pozivajo EU in države AKP, da začnejo razpravo o prihodnosti odnosov AKP-EU po letu 2020, in ki priporočajo, naj imajo v tem postopku večjo vlogo neodvisni, t.j. nedržavni in nevladni dejavniki.
<SPEAKER ID="147" NAME="Zigmantas Balčytis  " AFFILIATION="S&amp;D">
v pisni obliki. - Druga revizija sporazuma iz Cotonouja poteka v zelo občutljivih okoliščinah svetovne gospodarske krize. Prepričan sem, da bo revizija sporazuma omogočila osvežitev in okrepitev temeljnih načel sodelovanja med EU in državami AKP. Razmere so se od prvega podpisa sporazuma spremenile, pojavili so se novi izzivi in problemi. Pogajanja o sporazumu bi morala zajeti tudi izredno pomembna vprašanja, kakršna so boj proti podnebnim spremembam v državah v razvoju, praktična izraba ogromnih virov obnovljive energije, kriza na področju hrane ter pridobivanje obdelovalnih zemljišč.
<P>
Precejšnjo pozornost bi morali posvetiti problemom preseljevanja. V zadnjih letih se je več sto mladih Afričanov utopilo pred obalami EU. Množično priseljevanje je posledica pešanja gospodarstva, vedno hujše revščine prebivalstva, kršenja človekovih pravic in še vrste drugih vzrokov. Revidirani sporazum bi moral te zadeve jasno urejati.
<SPEAKER ID="981" NAME="Maria Da Graça Carvalho  " AFFILIATION="PPE">
v pisni obliki. - Glasujem za osnutek poročila o drugi reviziji sporazuma iz Cotonouja, ki odpira ključna vprašanja trajnostnega razvoja in postopne vključitve držav AKP v svetovno gospodarstvo. Vprašanja, kakršna so podnebne spremembe, energetska varnost, usposabljanje in sodelovanje na področju izobraževanja, so ključna za gospodarski in družbeni razvoj držav AKP. Globalno segrevanje, ki prizadeva predvsem države v razvoju, je lahko priložnost tudi za nas. Obnovljivi viri energije, ki so na voljo tem državam, so bistvenega pomena za njihov gospodarski in družbeni razvoj in jim lahko pomagajo doseči energetsko neodvisnost, s tem pa tudi prispevajo tudi k obvladovanju globalne krize. Naložbe v izobraževanje in usposabljanje so pomembne v boju proti revščini, brezposelnosti, nezakonitemu priseljevanju in begu možganov ter prispevajo k razvoju držav AKP in jim pomagajo graditi lastna gospodarstva.
<SPEAKER ID="980" NAME="Proinsias De Rossa  " AFFILIATION="S&amp;D">
v pisni obliki. - Podpiram to poročilo, ki zahteva, naj druga revizija sporazuma o partnerstvu AKP-EU upošteva sedanjo svetovno krizo in naj bo opravljena ob polnem spoštovanju enakosti partnerjev. Sedanja druga revizija sporazuma pomeni odlično priložnost za obravnavo temeljnih vzrokov finančne, podnebne, prehranske in energetske krize ter za učenje na preteklih napakah, ter za smiselne spremembe okvira procesa iz Cotonouja, pa tudi za okrepitev enotnosti, kohezije in solidarnosti držav AKP. Poročilo poziva k večjemu poudarku določil o človekovih pravicah in sankcij na tem področju. Poročilo nadalje izraža naše obžalovanje, da se države članice niso posvetovale s parlamenti (Evropskim parlamentom, Skupno parlamentarno skupščino AKP-EU in nacionalnimi parlamenti držav AKP) in da parlamenti niso bili vključeni v sprejemanje odločitev glede področij in členov, ki jih je treba revidirati, ter v določanje pogajalskih mandatov. Temeljni cilj sporazuma iz Cotonouja je omilitev in končno odprava revščine na način, združljiv s cilji trajnostnega razvoja in postopne vključitve držav AKP v svetovno gospodarstvo.
<SPEAKER ID="148" NAME="Edite Estrela  " LANGUAGE="PT">
Glasovala sem za poročilo o drugi reviziji sporazuma o partnerstvu AKP-EU v prid sprememb, ki nam bodo omogočile spopad z velikimi izzivi, s katerimi se soočamo danes, kakršni so podnebne spremembe, finančna kriza in kriza na področju prehrane.
<P>
Pozdravljam podporo Parlamenta državam AKP, ki želijo v drugi revidirani različici sporazuma iz Cotonouja obravnavati podnebne spremembe kot medsektorsko vprašanje. Obžalujem pa, da parlamenti (Evropski parlament, Vseafriški parlament in nacionalni parlamenti držav AKP) niso izkoristili priložnosti in prispevali svojih predlogov ter aktivno sodelovali z državami članicami pri sprejemanju odločitev o reviziji tega pomembnega sporazuma.
<SPEAKER ID="149" NAME="José Manuel Fernandes  " LANGUAGE="PT">
Upam, da bo druga revidirana različica sporazuma iz Cotonouja prispevala k spodbujanju trajnostnega razvoja držav AKP, ki bo omogočil socialno kohezijo in olajšal boj proti revščini.
<P>
Države AKP hudo občutijo učinke krize, povezane s podnebnimi spremembami, in stanje postaja vse resnejše. Glede na to je vprašanje suverenosti na področju hrane življenjskega pomena. Naravne vire morajo izrabljati smotrno, treba pa je tudi spodbujati razvoj obnovljivih virov energije.
<P>
Zagotoviti moramo, da bodo vse države AKP imele koristi od okvira trgovinskih odnosov, ki bo vsaj enakovreden dosedanji ureditvi. Zagovarjam tudi dopolnitev Evropskega razvojnega sklada (ERS), ki služi kot podlaga politiki razvoja sodelovanja v okviru tega sporazuma, s proračunskimi pooblastili Parlamenta.
<P>
Zato sem glasoval za poročilo.
<SPEAKER ID="150" NAME="João Ferreira  " LANGUAGE="PT">
Soglašamo s poročevalkinim prepričanjem, da je druga revizija sporazuma iz Cotonouja priložnost za dopolnitev sporazuma.
<P>
Poročilo razgrinja načela, katerih uveljavitev bi pomenila korak k izboljšanju sporazuma, kar ponazarja tudi spodbujanje suverenosti in zanesljive oskrbe držav AKP s hrano skupaj z bojem proti davčnim oazam.
<P>
Obenem pa bi rad grajal nekatere pomembne točke, kakršna je poskus prehoda k večji regionalizaciji odnosov AKP-EU, saj bi tak prehod ogrozil usklajeno delovanje in moč držav AKP kot skupine.
<P>
Na nekaterih mestih pa poročilo ne izpolnjuje pričakovanj. Ne obravnava ustrezno stanja odvisnosti in podrejenosti držav AKP ter vloge, ki so jo imele pri vzpostavitvi tega stanja politike sodelovanja in razvoja - ki sta bistveni vprašanji. Prav tako ne obravnava posledic, ki jih lahko ima uveljavitev sporazuma o gospodarskem partnerstvu, kakršnega predlaga EU, v teh okoliščinah.
<P>
V poročilo bi morali biti zajeti tudi zadržki in ugovori, ki so jih izrazile nekatere države AKP, pa tudi njihova stališča o prednostnih nalogah npr. Evropskega razvojnega sklada.
<SPEAKER ID="979" NAME="Alan Kelly  " AFFILIATION="S&amp;D">
v pisni obliki. - Spoštovani kolegi, danes se z veseljem vključujem v razpravo, saj smo dosegli premik k večji enakopravnosti v odnosih med bogatejšimi in revnejšimi državami, obenem pa h krepitvi človekovih pravic. Revizija sporazuma mora upoštevati potrebe novega sveta, v katerem živimo, in mora temeljiti na partnerstvu enakopravnih. Živimo v novem svetu z novim gospodarstvom, ki ga opredeljujeta novi prednostni nalogi pravičnejše delitve bogastva in obvladovanja podnebnih sprememb. Rad bi pohvalil delo naše skupine v Evropskem parlamentu, ki je v revizijo vključila načela odprave revščine.
<SPEAKER ID="151" NAME="Jean-Luc Mélenchon  " LANGUAGE="FR">
Poročilo neizpodbitno vsebuje nekatere zelo koristne predloge in vrsto pohvalnih pobud. Pomen, pripisan obnovljivim virom energije, uvedba obveznega javnega razkritja dobičkov in davkov za nadnacionalne družbe, ki poslujejo v državah AKP, vključitev pojma suverenosti na področju hrane in kritika eksternalizacije upravljanja migracijskih tokov, ki jo je uvedla Evropa - vse te predloge podpiramo. Ne moremo pa mimo dejstva, da poročilo ne spreminja ničesar v sporazumu iz Cotonouja.
<P>
Sporazum je simbol slepe privrženosti Evropske unije ultra liberalistični logiki STO. Ne pustimo se preslepiti: izraz "razvoj" je zgolj kulisa za sebične motive, ki so gonilo razgradnje sporazumov iz Loméja. Obsojamo uveljavljanje evropskih sporazumov o partnerstvu, kakršne določa ta sporazum, izsiljevanje prek razvojne pomoči, s katerim skuša Komisija pospešiti sklenitev sporazumov, ter ropanje gospodarstev držav AKP, ki izvira iz vsega tega. Glasujemo proti temu besedilu, saj nočemo podpreti ukinitve edinega instrumenta gospodarskega sodelovanja, ki ga ne usmerja obsedenost Evropske unije s prosto in neizkrivljeno konkurenco ter ki se ne uklanja zahtevam Združenih držav v okviru STO.
<SPEAKER ID="152" NAME="Nuno Melo  " LANGUAGE="PT">
Nedavna tragedija na Haitiju dokazuje, da sporazumi o partnerstvu ne zadostujejo za reševanje problemov. Zato je druga revizija sporazuma iz Cotonouja odlična priložnost za prilagoditev sporazuma današnjim izzivom, kakršni so podnebne spremembe, strmo naraščanje cen hrane in nafte, finančna kriza in hudo pomanjkanje v vrsti držav AKP. Zdaj je čas za oblikovanje ukrepov, ki bodo učinkovito odpravili najrazličnejše težave, ki pestijo veliko večino držav, ki jih obravnavamo tu.
<SPEAKER ID="153" NAME="Aldo Patriciello  " AFFILIATION="PPE">
v pisni obliki. - (IT) Gospod predsednik, gospe in gospodje, rad bi čestital poročevalki in političnim skupinam za odlično opravljeno delo pri tem poročilu, ki ga v celoti podpiram.
<P>
V poročilu bi rad posebej opozoril na pogajanja o reviziji sporazuma iz Cotonouja. Pri takih dogovarjanjih bi morali dejansko upoštevati različne ključne vidike, kakršni so učinki finančne krize, krepitev tokov preseljevanja, še zlasti pa nezakonitega priseljevanja.
<P>
Prepričan sem, da bi bilo mogoče le z ustrezno pretehtanim gospodarskim sodelovanjem obvladati škodljive učinke krize in njene posledice, tako za gospodarstva držav AKP, ki izgubljajo delovno silo in usposobljene kadre, potrebne za razvoj, kot za države EU, ki jih nezakonito priseljevanje zadeva najhuje.
<SPEAKER ID="978" NAME="Daciana Octavia Sârbu  " AFFILIATION="S&amp;D">
v pisni obliki. - Vse vidike sporazuma iz Cotonouja moramo revidirati ob upoštevanju zadnjih dogajanj, ki imajo občutne vplive na države AKP. Še zlasti pa bi se rada pridružila glasovom, ki izražajo skrbi glede regionalne integracije, ki ne zadeva samo držav območja AKP, pač pa tudi države Latinske Amerike, še posebej Andsko skupnost. Nekateri trgovinski sporazumi (katerih namen naj bi bil, po besedah uradnikov Komisije, spodbujanje razvoja), bi lahko ogrozili trgovino med državami na posameznih območjih, torej bi lahko učinkovali v nasprotju z zastavljenim razvojnim ciljem spodbujati regionalno integracijo. Evropska unija mora neprestano osveževati presoje svoje trgovinske politike in njenih učinkov tudi s tega vidika. Če to opustimo ali če opustimo ustrezne ukrepe, tvegamo škodljive vplive na dolgoročni razvoj.
<SPEAKER ID="154" NAME="Brian Simpson  " AFFILIATION="S&amp;D">
v pisni obliki. - Glasoval bom za poročilo, moram pa opozoriti, da so nekatere organizacije, ki jih podpira Komisija in odgovarjajo za izvajanje projektov v okviru partnerstva EU-AKP, prežete s korupcijo in da so sprožile usklajeno gonjo diskriminacije in viktimizacije svojih uslužbencev, ki so korupcijo razkrili.
<P>
V mislih imam seveda organizacijo, znano pod imenom CRP, ki je ob podpori Komisije odslovila vse uslužbence, ki so opozarjali na nepravilnosti, in ki naredi prav malo za odpravo pomanjkljivosti pri svojem vodenju in upravljanju.
<P>
Glede na to, da je preiskava OLAF v CRP odkrila prisotnost korupcije v organizaciji in neskrbno ravnanje Komisije v upravnem odboru CRP v času goljufij, bi človek pričakoval ukrepanje, vsekakor pa vsaj zaščito uslužbencev, ki so na nepravilnosti opozarjali. Nič od tega se ni zgodilo, v sramoto Evropski komisiji.
<P>
Ob tem, ko danes glasujem za poročilo, se sprašujem, ali ne bi bilo v prihodnosti nujno podrobneje preveriti pojav, ki je videti kot nesposobnost evropske strani izvajati ustrezen finančni nadzor v teh partnerstvih.
<SPEAKER ID="155" NAME="Bart Staes  " LANGUAGE="NL">
Sporazum iz Cotonouja, podpisan leta 2000, ki ureja sodelovanje med EU in afriškimi, karibskimi ter pacifiškimi državami (državami AKP), revidiramo vsakih pet let. Cilja sporazuma sta odprava revščine in postopna integracija držav AKP v globalno gospodarstvo, ob upoštevanju načel trajnostnega razvoja. Tokratna revizija poteka v okoliščinah globalne finančne krize, hitrih podnebnih sprememb, pritiskov na cene živil in energije ter razprav o rabi tal ter zdržnosti tujih naložb.
<P>
Skrajni čas je, da zaostrimo parlamentarni nadzor nad strategijami držav in Evropskega razvojnega sklada (ERS) ter skušamo medsebojno uskladiti našo trgovinsko, zunanjo in razvojno politiko. Prišel je čas za celovit pristop k obvladovanju podnebnih sprememb in za popolno osredotočenje na obnovljive vire energije. Čas je, da se spopademo z nezakonitimi finančnimi tokovi iz držav v razvoju in da reformiramo politiko Evropske investicijske banke (EIB) tako, da bo preglednejša, kar zadeva davčne oaze. Skrajni čas je, da priznamo, da lastništvo zemlje in čista voda spadata med temeljne pravice. Čas je, da sprejmemo spoznanje, da lahko pravičen dostop do naravnih virov dejansko pomaga ljudem iz revščine. Poročilo to poudarja, zato je deležno moje podpore.
<SPEAKER ID="156" NAME="Marie-Christine Vergiat  " LANGUAGE="FR">
Glasovanja o poročilu gospe Joly o drugi reviziji sporazuma o partnerstvu AKP-EU sem se vzdržala.
<P>
Poročilo vsebuje vrsto konkretnih predlogov za spremembe pogojev sporazuma - bolj znanega pod imenom sporazum iz Cotonouja - ki jih podpiram.
<P>
Na primer poziv, naj se upoštevajo razmere v najrevnejših državah sveta, njihove posebnosti, kar zadeva podnebne razmere, demokracijo in človekove pravice, beg možganov, korupcijo, ter posebnosti njihovih gospodarstev, zlasti kmetijstva.
<P>
Spremembe, ki jih je predlagala Skupina Evropske ljudske stranke (Krščanskih demokratov) in so bile sprejete na plenarnem zasedanju, pa so poročilo povsem prekrojile. Eden od izstopajočih primerov tega je sprememba 3, ki odreka ljudstvom pravico do oblikovanja lastnih kmetijskih politik.
<SPEAKER ID="157" NAME="Iva Zanicchi  " AFFILIATION="PPE">
v pisni obliki. - (IT) Gospod predsednik, gospe in gospodje, glasovala sem za drugo revizijo sporazuma o partnerstvu AKP-EU (sporazuma iz Cotonouja). Sporazum, ki ureja politično, trgovinsko in razvojno sodelovanje med Evropsko unijo in 77 državami območja AKP in zajema obdobje 2000-2020, je bil leta 2005 že revidiran.
<P>
Določbe o vsebini druge revizije upravičeno zahtevajo vključitev ad hoc določb v zvezi s podnebnimi spremembami, revizijo določb v zvezi z obnovljivo energijo, razširitev določb v zvezi z razvojem podeželja in varnostjo hrane, ter večje napore za omejitev nezakonitih finančnih tokov in davčnih oaz.
<P>
Prepričana sem, da bomo s to revizijo lahko poglobili partnerske odnose med EU in državami AKP ter okrepili sinergije in sodelovanje pri prizadevanjih za skupne cilje.

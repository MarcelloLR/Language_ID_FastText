<CHAPTER ID="005-02">
2. Sistem za trgovanje s pravicami do emisije toplogrednih plinov (
<P>
Pred glasovanjem:
<SPEAKER ID="077" NAME="Markus Pieper" AFFILIATION="PPE-DE">
(DE) Gospod predsednik, moja utemeljitev je naslednja. Na ETS žal ni potekala nobena plenarna razprava, katere rezultate bi lahko uporabili v trialogu. Trialog le na podlagi mnenja Odbora za okolje, javno zdravje in varnost hrane ne predstavlja mnenja Parlamenta. Sedaj naj bi sprejeli spremembe k predlogu Komisije; vendar pa se to, o čemer bi se danes morali odločati, popolnoma ujema z dokumentom Sveta. Ne vsebuje niti ene spremembe s strani Parlamenta, niti ene same vejice. Kaj je razlog za to hitenje? Saj govorimo o obdobju z začetkom od leta 2013 dalje.
<P>
S predlogom ETS v trenutni obliki bomo imeli težave z nedoslednostmi in vse večjimi stroški. Tema trgovanja z emisijami je najpomembnejša odločitev industrijske politike v prihodnjih letih, če ne celo desetletjih. Nismo pripravljeni predati naših demokratičnih pravic soodločanja v zadnji sobi Parlamenta. Le zakaj so se številni poslanci uspešno borili v tem parlamentu že skoraj 30 let? Ali so se borili za to, da bi Svet podnebno politiko skoraj v celoti spravil skozi poenostavljen postopek? Kot izvoljen parlament želimo sodelovati v demokratični razpravi in to početi predvsem ob upoštevanju posledic naših ukrepov. Hvala lepa.

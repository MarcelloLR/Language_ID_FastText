<CHAPTER ID="006-18">
18. Zakonik o schengenskih mejah glede varovanja zunanjih meja na morju
<P>
- Pred glasovanjem o resoluciji:
<SPEAKER ID="111" NAME="Michael Cashman" AFFILIATION="S&amp;D">
Gospod predsednik, želim, da Parlament ve, da sem bil prvi poročevalec o odločbi glede FRONTEX-a, in priporočam, da to sprejmemo zaradi izrednih ukrepov, ki so potrebni za posredovanje in reševanje na morju, zlasti v južnem Sredozemlju.
<P>
Odbor me ni podprl, zato sem umaknil svoje ime s tega poročila, Parlamentu pa priporočam, da zavrne resolucijo, ki je sedaj pred njimi. Potrebujemo absolutno večino 369 glasov za sprejetje resolucije, toda Parlamentu priporočam, da zavrne resolucijo, o kateri bomo glasovali.
<SPEAKER ID="112" NAME="Cecilia Malmström">
članica Komisije. - Gospod predsednik, člani morajo razmisliti o osnutku odločbe za dopolnitev Zakonika o schengenskih mejah glede nadzora zunanjih meja v smislu operacij FRONTEX-a na morju.
<P>
To je potrebna odločitev in pomagala bo državam članicam in FRONTEX-u, da bosta učinkoviteje upravljala z našimi zunanjimi morskimi mejami. Kot veste, se bo število ladij hitro povečalo, kot se na Sredozemlju vedno ta čas v letu.
<P>
Predlog vsebuje niz zelo pomembnih načel in objasnil predpisov, ki jih mora spoštovati mejna straža, ko nadzoruje morske meje, na primer načelo nevračanja in obveznost obravnavanja ranljivih ljudi in mladoletnikov brez spremstva s posebno skrbnostjo.
<P>
Prav tako pojasnjuje, kakšno pomoč bi bilo treba zagotoviti ogroženim osebam na morju in kje izkrcati ljudi, ki so rešeni.
<P>
Mnogi od vas v tem parlamentu ste zahtevali ta načela in prepise že leta in sedaj so končno možna. Spremembe, ki jih predlagamo, bodo prav tako zmanjšale tveganje, da ljudje izgubijo življenje v Sredozemlju, ker bodo operacije na morskih mejah veliko učinkovitejše.
<P>
Osnutek sklepa je rezultat trdih in dolgih razprav z državami članicami in strokovnjaki iz, na primer, Visokega komisariata Združenih narodov za begunce in Mednarodne organizacije za priseljevanje.
<P>
Našim institucijam bo zagotovil boljši okvir za izvrševanje ustreznega spremljanja teh operacij, kjer so prisotna velika evropska sredstva.
<P>
Glede pravnega vidika tega predloga je Komisija izbrala člen 12 Zakonika o schengenskih mejah kot pravno podlago, ker predpisi zadevajo patrulje za mejni nadzor med operacijami FRONTEX in ne mejni pregled, kot mislim, da je pravno mnenje Parlamenta.
<P>
Na zahtevo članov tega Parlamenta je Komisija opravila raziskavo glede možnih tehničnih rešitev, ki bi najprej onemogočile ponovno odpiranje razprav o vsebini, in drugič, omogočile jasnejša pravila, ki se sprejmejo pravočasno za operacije FRONTEX to poletje. Na žalost take možnosti nismo našli, zato priporočam spoštovanim članom, da naj ne zavrnejo ta dolgopričakovana nova pravila.
<SPEAKER ID="113" NAME="Predsednik">
O tem sedaj ne moremo odpreti razprave, gospod Busuttil. Imate besedo, toda razprave ne moremo odpreti.
<SPEAKER ID="114" NAME="Simon Busuttil" AFFILIATION="PPE">
Gospod predsednik, imeli smo dva govornika, ki sta ta Parlament pozvala, da zavrne resolucijo, in nobenega govornika, ki bi govoril v prid odobritvi resolucije. Zato menim, da je edino pošteno, da nekdo, ki lahko govori v prid resoluciji in pozove člane k temu, to tudi lahko stori.
<P>
Če mi samo za minuto dovolite, naj povem, da je razlog, zakaj je Odbor LIBE zavrnil ta pravila in vložil to resolucijo, zelo preprost. Naše pravne službe so nam dejale - ne le enkrat, pač pa dvakrat - da je Komisija presegla svoja pooblastila pri predložitvi teh pravil. Zato smo jih zavrnili. Ta pravila vsekakor želimo - sam prihajam iz države, ki ta pravila želi - toda ne želim, da Evropska komisija presega svoja pooblastila. Zato menim, da bi morali podpreti to resolucijo.
<SPEAKER ID="115" NAME="Michael Cashman" AFFILIATION="S&amp;D">
Samo da pojasnim, če boste glasovali proti, podpirate ukrep, ki omogoča prestrezanje na morju. Če glasujete za to, tega ne boste omogočili. To je jasno.
<SPEAKER ID="116" NAME="Predsednik">
Sedaj bomo prešli na glasovanje.

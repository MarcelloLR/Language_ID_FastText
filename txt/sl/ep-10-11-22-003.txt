<CHAPTER ID="003">
Izjave predsedstva
<SPEAKER ID="007" NAME="Predsednik">
Z velikim zadovoljstvom sem sprejel novico o izpustitvi Aung San Suu Kyi, voditeljice opozicije na Burmi, iz hišnega pripora. Gospa Suu Kyi je bila ena izmed prvih dobitnikov nagrade Saharova, ki jo Evropski parlament podeljuje vse od leta 1988. Vendar pa je pred 20 leti ni mogla sama prevzeti. Seznaniti vas želim, da sem gospe Suu Kyi že poslal povabilo, naj obišče Evropski parlament in nas na eni izmed plenarnih zasedanj nagovori.
<P>
25. novembra je mednarodni dan za odpravo nasilja nad ženskami, ki ga je pred 11 leti uvedla organizacija ZN. Po vsem svetu so mnoge ženske vsak dan žrtve posilstev, poniževanja in nasilja v družini. V številnih regijah sveta še vedno izvajajo grozljivo obrezovanje mladih žensk. Glede na ocene naj bi bilo vsak dan obrezanih 8 000 deklet. Da bi izkazal solidarnost kampanji za zaustavitev tega barbarskega obreda, vas pozivam, da si danes pripnete list vrtnice in tako izrazite naše nasprotovanje tej praksi. Prav tako želim poudariti, da si Evropski parlament že mnoga leta prizadeva in poziva k popolni zaustavitvi fizičnega in duševnega nasilja nad ženskami.

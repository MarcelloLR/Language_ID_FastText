<CHAPTER ID="005">
Predstavitev programa dejavnosti španskega predsedstva (nadaljevanje razprave) 
<SPEAKER ID="060" NAME="Predsednik">
Gospe in gospodje, nadaljujmo z razpravo o predstavitvi programa španskega predsedstva.
<SPEAKER ID="061" NAME="Carlo Casini" AFFILIATION="PPE">
(IT) Gospod predsednik, gospe in gospodje, kot predsednika Odbora za ustavne zadeve Parlamenta, me zelo veseli, da špansko predsedstvo pripisuje pomen izvedbi strukturnih reform, ki izhajajo iz Pogodbe o delovanju Evropske unije, predvsem v zvezi z Evropsko službo za zunanje delovanje, državljansko pobudo in spoštovanjem Evropske konvencije za zaščito človekovih pravic in temeljnih svoboščin, za katero je moj odbor že imenoval poročevalca, Španca, gospoda Jáureguija Atonda, ki ga poznate.
<P>
Gospod Zapatero, v intervjuju, objavljenem v španskem časopisu El País prejšnjo nedeljo pa ste izrazili željo, da lahko zakon o verski svobodi pripomore k normalizaciji znotraj vseh javnih institucij v Španiji.
<P>
V zvezi s tem želim predlagati, da se na kratko osredotočimo na dejstvo, da so evropske strukture sredstvo za doseganje cilja in da je cilj Evropske unije naveden v členu 2. Lizbonske pogodbe: spodbujanje dostojanstva, enakosti, svobode in solidarnosti. Zato moram izraziti nekaj pomislekov glede smeri, v katero poteka ta razprava o vrednotah.
<P>
Kulturna enotnost ima prednost pred gospodarsko enotnostjo. Evropski duh je močnejši kot javna - oprostite izrazu - pravosodna struktura. Evropski duh je zakoreninjen v nagonu za pravico in lepoto, ki ga je mogoče pripisati antični Grčiji, v kultu pravice, ki pripada Rimu in na podlagi te izjemno velike zapuščine krščanstva, ki je okrepila vrednost človeških bitij, ki so enakovredna od spočetja do naravne smrti.
<P>
Danes v imenu Kristusovega križa pozivamo, da gremo na Haiti, da smo prisotni na Haitiju, saj samo bistvo vsega tega predstavljajo vsi ljudje, predvsem najrevnejši.
<P>
Zato vas sprašujem: kaj pomeni "normalizacija" v povezavi z versko svobodo? Ali mogoče pomeni preprečevanje vsem državljanom, da bi javno izražali svojo vero? Ali pomeni, da bomo pozabili na korenine, vključno s krščanskimi koreninami, naših držav?
<SPEAKER ID="062" NAME="Kader Arif" AFFILIATION="S&amp;D">
(FR) Gospod predsednik, gospod Zapatero, gospod Buzek, gospe in gospodje, v času te krize ima trgovinska politika še pomembnejše mesto v javni razpravi, saj Evropejci vse pogosteje ugotavljajo, da trgovinska strategija na ravni Unije neposredno vpliva na rast in zaposlovanje.
<P>
Zaradi vse večje mednarodne konkurence je tekma za znižanje stroškov pripeljala do prevelikega upada delovnih mest ali premestitev. Zaradi tega naša skupina meni, da mora bit trgovina orodje za doseganje ciljev, kot so ustvarjanje delovnih mest, zmanjševanje neenakosti in trajnostni razvoj. Med zaslišanjem se je komisar za trgovino gospod De Gucht strinjal s tem, da trgovina ne more biti sama sebi namen.
<P>
Zato me zanima ali boste v času vašega predsedovanja podprli reformo evropske trgovinske politike ter tako zagotovili, da bo prinesla več delovnih mest in da bo tesneje povezana s pravo industrijsko politiko. Ali boste podprli tudi pravično trgovino na svetovni ravni, ki bo lahko spodbujala razvoj, spodobno delo in spoštovanje človekovih pravic? Povedano drugače, ali boste v naše sporazume uvedli zavezujoče socialne in okoljske standarde?
<SPEAKER ID="063" NAME="Luis de Grandes Pascual" AFFILIATION="PPE">
(ES) Gospod Zapatero, zame, kot Španca, je izjemna čast, da vas lahko tu pozdravim, sedaj ko ste prevzeli mesto predsednika Evropske unije. Smo v obdobju številnih pričakovanj in sprememb in ta pričakovanja moramo vsekakor upravičiti. Pomembno je, da naši državljani spoznajo, da lahko naše posodobljene institucije zagotovijo rešitve za resnične probleme.
<P>
Veste, da se strinjamo s programom, ki ste ga predstavili. Veste, da je to za špansko Partido Popular državno vprašanje in da vas bomo podprli pri vsem, za kar menimo, da je v skupnem interesu Evrope in da je pomembno za Španijo. Gre za ambiciozen program in, upam, za program, poln vsebine.
<P>
Upam, da bodo ljudje v tej antologiji španskega predsedovanja - ki bo vsekakor barvita in raznolika - lahko na vsak dogodek gledali, kot na mejnik pri zelo resničnih problemih, ki jih tarejo.
<P>
Gospodarstva je prizadela kriza, brezposelnost pa spominja na petega jezdeca Apokalipse. Bili ste dovolj pošteni, da ste priznali 20 % brezposelnost v Španiji, vendar vas to ne omejuje. Verjamem, da smo mi vsi dolžni najti rešitev problema in to moramo narediti skupaj. Gre za resničen problem.
<P>
Čas, ki mi je na voljo, mi ne dopušča, da bi kaj dosti povedal, predsednik vlade. Kljub temu pa vam želim povedati, da Španijo čakajo številni izzivi in da zaupam v njeno sposobnost, kot države, ter da želim verjeti in prepričan sem, da boste izpolnili pričakovanja. V Evropi si v tem trenutku ne smemo dovoliti, da jih ne bi izpolnili.
<P>
Po drugi strani pa globaliziran svet - nanj ste se sklicevali zelo pametno - pomeni, da nastajajo novi centri moči in da mora Evropska unija zavzeti bolj koherentno in aktivno vlogo pri varovanju svojih vrednot in interesov. Drugače obstaja tveganje, da bomo postali nepomembni.
<P>
Predsednik vlade, Španci se ne bomo sprijaznili s tem, da bi nam odrekli možnost dajanja predlogov. To je naša pravica. Prav tako moramo biti ponižni in sprejeti nasvet, ki ga je Don Kihot dal Sanču Pansi, ko je predlagal ponižnost v svojih sanjah o vladanju otoku Baratarija.
<P>
(Predsednik je prekinil govornika)
<SPEAKER ID="064" NAME="Glenis Willmott" AFFILIATION="S&amp;D">
Gospod predsednik, pozdravljam zelo pozitiven in ambiciozen program predsednika vlade za špansko predsedovanje. Njegov poudarek na delovnih mestih in rasti je za nas ključnega pomena sedaj, ko izhajamo iz finančne recesije in veselim se dela s socialdemokratko vlado.
<P>
Naslednjih šest mesecev je ključnih za gospodarsko in okoljsko prihodnost EU in z veseljem pričakujemo februarski Svet, kjer naj bi dobili ambiciozno vodstvo pri preoblikovanju finančnega sektorja.
<P>
Zaradi neuspelih pogajanj na področju klimatskih sprememb v Københavnu, me zanima, kako bo predsedstvo sodelovalo s Komisijo, da bi pripravilo skupen cilj EU glede zmanjšanja emisij za cilj 31. januarja. To je že bilo omenjeno, vendar vas pozivam, predsednik vlade, da v času vašega predsedovanja izkoristite priložnost in rešite vprašanje prisvajanja zemlje in drugih vprašanj, ki so pri več tisočih lastnikov nepremičnin, ki spoštujejo zakon, na jugu Španije povzročila toliko gorja in bolečin. Zdaj je res čas za ukrepanje.
<P>
Gospod Zapatero, dobro vas je videti tukaj in želim vam zelo uspešno predsedovanje.
<SPEAKER ID="065" NAME="Tunne Kelam" AFFILIATION="PPE">
Gospod predsednik, špansko predsedstvo bo ocenjeno na podlagi njenega institucionalnega izvajanja Lizbonske pogodbe. Predsednik vlade, želim vam veliko uspeha.
<P>
Pri spodbujanju gospodarskega oživljanja in ustvarjanju novih delovnih mest se boste morali soočiti z izzivom, kako dokončno vzpostaviti notranji trg EU, vključno z vzpostavitvijo trgov storitev na področjih, kjer so še vedno obravnavani, kot izjeme. Dokler to ne bo doseženo, bo uspeh vseh strategij EU omejen.
<P>
Podpiram vašo zavezanost vzpostavitvi skupnega energetskega trga, med seboj povezanih energetskih omrežij po celi Evropi. Želim si, da bi lahko v ta namen uporabili stališče Parlamenta o zunanji varnosti preskrbe z energijo in solidarnosti, ki je bilo sprejeto leta 2007 in čaka na začetek izvajanja.
<P>
Agenda 2020 pomeni uvajanje informacijskih in komunikacijskih tehnologij v vsakodnevno prakso, pri čemer se uporabljajo najboljše prakse držav članic, ki so na tem področju že dosegle napredek. Upam, da se bo vaše predsedstvo lahko odločilo o ustanovitvi osrednje agencije za upravljanje sistemov IT, ki jo Evropa očitno potrebuje. Prav tako moramo nujno pripraviti zanesljivo evropsko varnostno strategijo na področju spletne varnosti.
<P>
Upam, da bo EU imela aktivnejšo vlogo tudi pri umirjanju razmer na Južnem Kavkazu in sicer znotraj okvira nove strategije za vzhodno partnerstvo.
<P>
Nenazadnje predlagam tudi, da še naprej ostanete zavezani skupnemu stališču EU do Kube, vse dokler ne bo mogoče potrditi resničnih sprememb. Žal s tem, ko je režim našemu socialdemokratskemu kolegu omogočil vstop v Kubo, ker je želel stopiti v stik z opozicijo, ne kaže pripravljenosti na resnične spremembe.
<SPEAKER ID="066" NAME="Catherine Trautmann" AFFILIATION="S&amp;D">
(FR) Gospod predsednik, gospod Barroso, gospod Zapatero, najprej se želim zahvaliti vam, gospod Zapatero za ponovno uvedbo ambicij, politične perspektive, pa tudi energije v času, ko naj bi Evropska unija že dosegla dno krize in po neuspehu v Københavnu.
<P>
Pričakujem, da nam bosta Komisija in predsedstvo omogočila, da postavimo ustvarjanje večjega števila visoko kakovostnih delovnih mest, boj proti socialni izključenosti in trajnostni razvoj v samo jedro strategije 2020. To še posebej drži za proračun za kmetijstvo, pa tudi za proračun namenjen ribolovu. K temu ste se zavezali.
<P>
Gospod Zapatero, računamo na vas, da boste zagotovili sredstva za to politiko, povezali dekontaminacijo zemlje z zanesljivo preskrbo s hrano, da bo mogoče ustvariti pogoje za zelena delovna mesta in za ohranjanje ribolovnih virov, zagotoviti zanesljivo preskrbo s hrano in vzpostaviti bolj poštene trgovinske pogoje za južne države.
<P>
Potrebujemo ambiciozen proračun za kmetijstvo, prav tako pa bi vas pozvala, da s tem proračunom povežete tudi proračun za ribištvo. Naše delo, pa tudi naša politika, bosta ocenjeni na podlagi doseženih rezultatov pri teh točkah.
<SPEAKER ID="067" NAME="Jan Olbrycht" AFFILIATION="PPE">
(PL) Gospod predsednik, gospod Zapatero, med zadevami, ki jih je danes predsednik vlade predstavil na nekoliko posplošen in ohlapen način, obstajajo številne, ki jih je treba utemeljiti in ki zahtevajo predstavitev posebnih predlogov.
<P>
Te zadeve bodo spadale v dve kategoriji - tiste, ki ji bo špansko predsedstvo, objektivno gledano, moralo obravnavati in tiste, ki jih bo želelo obravnavati, medtem ko bo skušalo uresničiti svoje cilje. Med tiste, ki jih je treba obravnavati, so vprašanja odnosov med evropskimi institucijami in pri tem bi rad opozoril gospoda Zapatera na določbe Lizbonske pogodbe, ki v protokolu o uporabi subsidiarnosti govorijo tudi o potrebi po opredelitvi vlog regionalnih in lokalnih oblasti v državah članicah. Španske izkušnje, če govorimo o regionalizaciji, nakazujejo, da bo mogoče ravno špansko predsedstvo tisto, ki bo skušalo pojasniti besedilo o vlogah regionalnih in lokalnih oblasti. To je še posebej pomembno, ker gospod Zapatero govori o tem, kako je ena izmed njegovih prednostnih nalog stvar razvoja inovativnosti in izobraževanja, ki se, kot vemo, v velikem obsegu uresničuje z evropskimi sredstvi na regionalni in lokalni ravni.
<P>
Evropski parlament z velikim zanimanjem pričakuje utemeljitev nekaterih zadev, razrešitev institucionalnih zadev in predlogov, ki se nanašajo na prihodnost kohezijske politike, ki bo najprej predstavljena, kot vemo, v Zaragozi in nato še na Tednu inovativnih regij v Evropi. Z velikim zanimanjem pričakujemo odločitve in posamezne predloge.
<SPEAKER ID="068" NAME="Anni Podimata" AFFILIATION="S&amp;D">
(EL) Gospod predsednik, predsednik vlade, dejstvo, da Španija prevzema predsedovanje Evropski uniji v tem času zahtevnih razpotij, je izjemen izziv in izjemna priložnost za vse nas, ki zatrjujemo, da je bil dosedanji evropski recept za reševanje krize enostranski ter ni storil dovolj za omejevanje vpliva na realno gospodarstvo in zaposlovanje, za vse nas, ki zatrjujemo, da bi morala biti strategija za oživitev tudi strategija za spremembo razvojnega modela, s tem pa bi varovala gospodarsko, socialno in okoljsko blaginjo državljanov Evrope. Špansko predsedstvo predstavlja velik izziv za tiste, ki verjamemo, da je evropsko gospodarsko vodenje potrebno, skupaj z demokratizacijo instrumentov gospodarske politike, ki bodo zagotavljali finančno varnost in zahtevano solidarnost, kjer bo to potrebno, da bi bilo mogoče zaščititi interese evropskih državljanov.
<SPEAKER ID="069" NAME="Edite Estrela" AFFILIATION="S&amp;D">
(ES) Z veseljem izražam, da je Joséju Luisu Zapateru uspelo presenetiti Evropejke z zelo naprednimi in sodobnimi ukrepi. To mu je seveda uspelo z oblikovanjem resnično enakovredne vlade in na pogumen način, s katerim je zadeve, povezane z enakostjo spolov in medsebojnim spoštovanjem spravil na nacionalne in evropske agende.
<P>
Predsednik vlade, čestitam vam za ambiciozen program ukrepov proti seksističnemu nasilju, ki pesti družbo. Ustanovitev evropskega čuvaja na področju seksističnega nasilja je napreden predlog, ki ga Evropejke podpiramo in pozdravljamo.
<P>
Predsednik vlade, v imenu portugalskih socialdemokratov vam želim vso srečo. Računate lahko na našo solidarnost. Ženske za Zapatera!
<SPEAKER ID="070" NAME="Ramón Jáuregui Atondo" AFFILIATION="S&amp;D">
(ES) Predsednik vlade, iskreno vam želim povedati, da je bila vaša predstavitev dela, ki ga namerava opraviti špansko predsedstvo, odlična. Mislim, da je bil vaš govor izjemen.
<P>
Predsednik vlade, zastaviti vam želim vprašanje v zvezi z Latinsko Ameriko. Menim, da je zelo pomembna za Evropo, Evropa pa je zelo pomembna za Latinsko Ameriko. V Latinski Ameriki obstajajo številne ljudske povezave, številni poslovni interesi in številne države v gospodarskem vzponu, kot so Argentina, Brazilija ali Mehika, ki so del novega svetovnega vodstva in ki se morajo povezati z Evropo.
<P>
Gospod predsednik, vprašati vas želim, kakšni so načrti Evropske unije in vašega predsedstva v zvezi z Latinsko Ameriko, kaj se pričakuje od srečanja na vrhu z Latinsko Ameriko in kakšne načrte imata Evropska unija in vaše predsedstvo glede Latinske Amerike?
<SPEAKER ID="071" NAME="Laima Liucija Andrikien" AFFILIATION="PPE">
(ES) Ker imam za govor le eno minuto, se bom osredotočila na pravice državljanov.
<P>
Špansko predsedstvo predstavlja priložnost, da našo hišo spravimo v red. En tak primer so Kanarski otoki in ljudje, ki tam živijo.
<P>
Lani sem bila tam na tečaju španščine. Bila sem presenečena, ko sem ugotovila, da lahko dobim povrnjene stroške, če tečaj opravljam v šoli na celini ali na Balearih, ne pa tudi če je šola na Kanarskih otokih, ker niso del Evrope. So del Evropske unije, niso pa del Evrope, kar ima za posledico, da so jezikovne šole na teh otokih, tudi tam, kjer je kakovost teh tečajev odlična, prikrajšane za priložnost ...
<P>
(Predsednik je prekinil govornico)
<SPEAKER ID="072" NAME="Chris Davies" AFFILIATION="ALDE">
Gospod predsednik, predsednik vlade je v svojih uvodnih pripombah spregovoril o tem, da mora Evropa razviti učinkovitejšo zunanjo politiko, predvsem v zvezi z njenimi bližnjimi sosedami, med katere moramo vključiti tudi Izrael.
<P>
Gre za državo, ki z vojsko zaseda ozemlje drugih ljudi, ki krši človekove pravice, ki vzdržuje blokado Gaze in skupinsko kaznovanje enega in pol milijona ljudi, pa vendar nanjo gledamo kot na običajno trgovinsko partnerico. Naša načela in politike so jasne: prejšnji mesec so jih ponovno potrdili zunanji ministri, vendar se zdi, da naše besede niso podkrepljene z dejanji.
<P>
Mislim, da bo resnični preskus tega predsedstva v naslednjih šestih meseci v tem, ali bomo vnesli nekaj neodvisnosti v naše odnose z Izraelom in ali bomo dokazali, da naša načela nekaj pomenijo in jih bomo izvajali.
<SPEAKER ID="073" NAME="Kinga Göncz" AFFILIATION="S&amp;D">
(HU) Tudi jaz želim veliko uspeha španskemu predsedstvu, ki predstavlja prvi predsedniški trio po uveljavitvi Lizbonske pogodbe. V zvezi s strategijo 2020 se nenehno ponavlja, da bo imela ključno vlogo pri izhodu iz te krize. Vendar prevzemajo tiste države članice, ki so pristojne za politike na tem področju, veliko odgovornost. Naj vas opozorim na dejstvo, da imamo politike Skupnosti in proračune Skupnosti, ki jih lahko uporabimo kot orodje za ublažitev posledic krize. S tega stališča je izjemno pomembno, da se pogajanja o novem proračunskem obdobju začnejo v začetku 2011 in da Komisija takrat pošlje svoje predloge ter nam tako omogoči, da preučimo te politike. Komisijo pozivam, da to stori pravočasno.
<SPEAKER ID="074" NAME="Ulrike Lunacek" AFFILIATION="Verts/ALE">
(ES) Predsednik vlade, upam, da boste kot predsednik španske vlade res dovolj pogumni in sposobni, da boste v praksi uresničili in izvedli vaš zelo ambiciozen program, predvsem program o nasilju nad ženskami.
<P>
Imam dve vprašanji. Eno se nanaša na zunanjo politiko. Rekli ste, da mora Evropa staviti na zunanjo politiko, pa tudi na zagovarjanje evropskih interesov. Vprašati vas želim kaj so evropski interesi? Ali so to interesi velikih, nadnacionalnih podjetij, ki si želijo dobička, ne da bi pri tem upoštevale socialne ali okoljske sporazume? Ali gre za interese, ki izhajajo iz evropskih vrednot, Listine Evropske unije o temeljnih pravicah, kot so človekove pravice, demokratizacija, krepitev civilne družbe in pravic manjšin? Na katere interese se sklicujemo?
<P>
Drugo vprašanje. Niti z besedo niste omenili teme preseljevanja, ki je za Evropo tako pomembna. Potrebujemo program ...
<P>
(Predsednik je prekinil govornico)
<SPEAKER ID="075" NAME="John Bufton" AFFILIATION="EFD">
Gospod predsednik, predsednik vlade, danes ste začeli z agendo, ki je zelo naklonjena Evropi. Povedati vam želim, da ta agenda ne deluje. Evru se v tem trenutku v nekaterih državah slabo piše. Grčija nazaduje; Španiji, vaši državi, se prav tako slabo piše. V vaši držav znaša brezposelnost ljudi, starih od 18 do 24 let, 40 %.
<P>
Španci lahko govorijo v svojem imenu. V vaši trenutni vlogi v naslednjih šestih mesecih pa boste govorili tudi v imenu moje države. Na začetku ste omenili nadaljnje vključevanje. Preden nadaljujete z vključevanjem, vas prosim, da greste do ljudi v moji državi, Združenem kraljestvu, in jim zagotovite možnost referenduma.
<SPEAKER ID="077" NAME="Zoltán Balczó" AFFILIATION="NI">
(HU) Gospod predsednik, omenili ste pomembnost spremembe, kar utemeljujete z najhujšo globalno krizo v zadnjih 80 letih, ki je povzročila izgubo 8 milijonov delovnih mest. Navedena orodja je vredno podpreti, vendar ne pomenijo resnega preobrata na boljše. Po lekciji, ki smo se je naučili iz krize, sedaj potrebujemo resnično gospodarsko revolucijo. Ali se strinjate, da se liberaliziran trg ni sposoben sam regulirati? Ali se strinjate, da bi bilo treba ponovno pregledati liberalne dogme? Ali se strinjate, da je treba povečati regulatorno vlogo Skupnosti in da je vladno vmešavanje nujno potrebno v tržnem gospodarstvu? Vaš odgovor bi bil zelo dobrodošel.
<SPEAKER ID="078" NAME="José Luis Rodríguez Zapatero" LANGUAGE="ES">
Gospod predsednik, z veseljem opažam, da je Evropski parlament vitalnejši in močnejši, kot kadar koli doslej. Število pripomb, specifičnih vprašanj je tako veliko, da v svojem odgovoru ne bi mogel vseh podrobno obravnavati, ne da bi morali zaradi tega povsem nesprejemljivo podaljšati to zasedanje.
<P>
Dovolite mi torej, da naredim kompromis in se odzovem samo na tista vprašanja, za katera mislim, da so najpomembnejša in jih je treba pojasniti. Moj kompromis je takšen, da bom na vsako specifično vprašanje, ki so ga zastavili poslanci, odgovoril na zadnjem zasedanju, na katerem bom prisoten ob koncu šest mesečnega obdobja, ko bo špansko predsedstvo po rotacijskem sistemu ocenjeno. Zato upam, da bodo vsi poslanci zadovoljni z odgovori na nekatere specifične zadeve, ki sem si jih zapisal.
<P>
Naj spregovorim nekaj besed glede pripomb mojih sodržavljanov, španskih poslancev v EP. Španski Partido Popular se želim zahvaliti za podporo, ki jo je izkazala na tem zasedanju, ki je bila potrjena v nacionalni politični razpravi in sprejeta na podlagi predloga. Nedvomno gre za izjemno pozitiven dejavnik v zvezi z delom, ki ga moramo opraviti in izpostavlja našo skupno evropsko željo, skupna prizadevanja in delo, ki smo ga še naprej pripravljeni opravljati sedaj, ko smo osredotočeni na zelo težke čase, ki jih preživljamo zaradi gospodarske krize.
<P>
Dotakniti se želim priseljevanja. Eden izmed cenjenih poslancev je izpostavil vprašanje glede naše politike priseljevanja in celo omenil, da se na to politiko nismo sklicevali. Drži, da se je v svojem govoru nisem, vendar je treba postaviti prioritete. Izrecno je bilo navedeno, da zagovarjam masovno priseljevanje, kar kategorično ne drži. Zagovarjam spoštovanje človekovih pravic za vse, vsake posamezne osebe, ne glede na to od kje prihaja.
<P>
(Aplavz)
<P>
Imamo evropski pakt o priseljevanju, ki je bil podprt in sprejet v času francoskega predsedovanja. Pri tem paktu moramo vztrajati in ta pakt seveda vključuje mejne kontrole, sodelovanje in politični dialog z državami iz katerih prihajajo priseljenci, da bi se bilo mogoče na najboljši način izogniti masovnemu pritoku priseljencev. Vendar moram dodati, da integracija predstavlja del politike evropskega pakta o priseljevanju, integracija pri spoštovanju človekovih pravic priseljencev. Govorim v imenu države, ki je v zadnjih nekaj letih doživela zelo velik obseg priseljevanja, vendar ne zaman, saj se je od leta 2000 število španskega prebivalstva povečalo za šest milijonov ljudi. Ima izkušnje z izseljevanjem, saj je v času diktature potekalo gospodarsko izseljevanje v številne evropske države.
<P>
Zelo dobro se zavedamo, na podlagi izkušenj, kaj pomeni če moraš zapustiti svojo državo, da bi si zagotovil prihodnost ali povrnil nekaj uničenega gospodarskega dostojanstva. Vemo, da je težko prenašati in vemo, da države in narodi niso ocenjevani zgolj na njihovi politični, vojaški ali gospodarski moči. Narodi, skupaj z Evropo, so ocenjevani tudi po njihovem ravnanju z in spoštovanju človekovih pravic in po ljudeh, ki pridejo v naše države iskat delo za boljšo prihodnost, ki je v svoji lastni državi ne morejo imeti.
<P>
(Aplavz)
<P>
Poleg tega se mora Evropska unija zavedati - kar se tudi zaveda - da bo do leta 2025 30 % njenega prebivalstva starejšega od 65 let. To se ne bo zgodilo v nobeni drugi regiji ali območju v svetu. Bomo območje, celina z največjim številom ljudi, starejšimi od 65 let in to se bo odražalo v upadu naše sposobnosti za proizvodnjo, upadu aktivnega prebivalstva in delovne zmogljivosti, vse to pa bo predstavljalo pritisk na naše sisteme socialnega varstva. Srednjeročno gledano Evropa potrebuje delavce. Po krizi bo potrebovala delavce, ženske mora vključiti na trg dela, prav tako pa mora povečati aktivno prebivalstvo, da bi lahko ohranila socialno varstvo. To je temeljna ugotovitev.
<P>
Drugič, subsidiarnost in jeziki. Seveda bomo dosledni pri izvajanju Lizbonske pogodbe in rad bi izpostavil, da je ravno moja vlada predlagala uporabo španščine kot so-uradnega jezika v evropskih institucijah. Nobenega dvoma ni, da se trenutno ravnovesje med institucijami odraža v izvajanju Lizbonske pogodbe. Bilo je nekaj pripomb, za katere menim, da so bile nepoštene, čeprav moram priznati, da jih je bilo zelo malo. Kot predsednik predsedstva po rotacijskem sistemu sem izrazil, izjavil in podprl institucionalno vlogo stalnega predsednika Svetu, seveda tudi visokega predstavnika, pa tudi popolno sodelovanje Komisije, kar bom počel tudi v prihodnje.
<P>
Nova pooblastila Evropskega parlamenta bodo začela veljati s španskim predsedstvom po rotacijskem sistemu ob polnem sodelovanju predsednika Komisije, ki je vedno znova dokazal svoje stalno sodelovanje s Parlamentom. Pri tem mislim na delo, ki ga je opravil gospod Durão Barroso. Bil sem deležen kritik, ker sem ga podprl. Da, podprl sem ga in še vedno ga podpiram, saj sem videl, da si prizadeva za močno in združeno Evropo in to je zelo pomembno ter presega ideološko umeščanje.
<P>
Tretjič, finančni sistem, davčni raji ter nova ureditev in nadzor. Tega se nisem dotaknil, da ne bi izčrpal vseh tem, vendar se popolnoma strinjam z izvajanjem pravil o novem finančnem nadzoru in ureditvi. V zvezi z zahtevami po odpravi davčnih rajev pa bo predsedstvo po rotacijskem sistemu odločno in strogo.
<P>
(Aplavz)
<P>
Seveda se bom zavzemal za, spodbujal in zahteval, da vse države dosežejo napredek na področju potrebnih sporazumov za davčno preglednost in za zagotavljanje informacij v sklopu mednarodne skupnosti.
<P>
V zvezi s podnebnimi spremembami bo Svet ob pomoči Komisije 11. februarja opravil analizo vrha v Københavnu. Evropska unija si mora seveda še naprej prizadevati za strategijo, ki nas bo pripeljala do progresivnega sporazuma za spodbujanje zmanjšanja podnebnih sprememb. Naklonjen sem Evropski uniji, ki ve, kako na inteligenten način uskladiti svoja prizadevanja, ki jih je določila za 2020 ali obdobje 2020-2030, z zahtevami drugih akterjev glede zmanjšanja njihovih emisij. Da bi podprli enotnost Evrope in skupno strategijo, moramo to nalogo zaupati Evropski komisiji. Prav tako se popolnoma strinjam, da sta Kitajska in Združene države Amerike vodilna akterja, od katerih lahko pričakujemo aktivnejšo vlogo.
<P>
Prepričan sem, da mora skupna kmetijska politika vključevati ribištvo in da je treba socialni pakt, ki so ga omenili nekateri poslanci, ponovno pregledati, popraviti, da bi vključeval interese, zakonito zastopanje in konstruktivno stališče velikega deleža tistih, ki v Evropi zastopajo delavce. Zastopajo delavce, sindikate, ki so izraz evropskega socialnega pakta, zaradi česar smo v zadnjih nekaj desetletij postali regija z največjo socialno blaginjo in največjim napredkom od druge svetovne vojne.
<P>
(Aplavz)
<P>
Prihodnost Evropske unije in evropskega napredka ni mogoče zapisati brez delavcev, brez socialni pravic in brez politik socialnega varstva, zato jih moramo aktivneje vključiti.
<P>
Nekatera vprašaja so se nanašala na področje zunanje politike. Bližnji vzhod, še posebej Latinska Amerika in namigovanja na Izrael. Upamo, da bo v naslednjih šestih mesecih prišlo do napredka pri sporazumu o Bližnjem vzhodu. Vemo, da je mir na Bližnjem vzhodu potreben, osnovni pogoj za mir v teh regiji, kjer so se razširili spori in nasilje, ki jih spodbuja radikalizem ter ideološki in verski fanatizem. Evropska unija bo izpolnila svojo vlogo s tem, ko bo prispevala k mirovnemu procesu z zavezami, da bi pogovori spet stekli. Vemo, kakšni so cilji in pogoji. Vemo, da mora dialog, kot enega izmed temeljnih pogojev, vključevati priznanje Palestinske države.
<P>
(Aplavz)
<P>
Sodelovanje z Izraelom pomeni prizadevanje za mir. Če ne bomo sodelovali z Izraelom, kljub kritikam, ki upravičeno letijo na številna njegova dejanja, ne bomo mogli doseči miru. Sodelovanje s Palestino pomeni prizadevanje za njeno pravico do države, ozemlja, da bi lahko prišlo do napredka in da bi bilo mogoče rešiti vsa odprta vprašanja. To bomo storili na odločen način in seveda v sodelovanju z drugimi glavnimi mednarodnimi akterji.
<P>
V zvezi z Latinsko Ameriko. Latinska Amerika je mlada, izjemno vitalna celina z odlično prihodnostjo. Ima 500 milijonov prebivalcev in nosi velik evropski pečat, ne samo velik španski pečat, ampak tudi velik evropski pečat, saj tam sedaj po dolgem času obstajajo demokratične in napredne vrednote, pa tudi nekaj težav glede določevanja, kaj pomeni njena stabilnost in njena konsolidacija kot skupina narodov. Na srečanju na vrhu v Latinski Ameriki želimo doseči ali zagotoviti napredek na področju skupnih trgovskih sporazumov z državami Mercosur, s Srednjo Ameriko in Andsko skupnostjo. Vse to je v interesu razvoja in napredka Latinske Amerike, pa tudi evropskem gospodarskem interesu, ki ga je po mojem mnenju treba zagovarjati.
<P>
Evropski interesi. S sklicevanjem in ob soglasju drugih poslancev glede politik Unije o enakosti med ženskami in moškimi, menim, da je to zelo dober primer in politika državljanstva. To so evropski interesi. Evropski interesi, ki jih podpiram pri ukrepih zunanje politike so interesi, ki vključujejo vrednote, ki jih zastopa Evropa, ki izvirajo iz obdobja razsvetljenstva in vseh kulturnih, verskih in civilnih običajev, ki so uspevali in se razvijali v Evropi. Standardizirane pomeni dopuščati, standardizirati pomeni spoštovati evropsko tradicijo, najboljšo evropsko tradicijo, kar pomeni, da je ta zemlja, zemlja verske, ideološke, politične in kulturne svobode. Ta svoboda zahteva strpnost in enako obravnavo med vsemi verami in prepričanji, tako da je mogoče zagotoviti popolno demokracijo.
<P>
(Aplavz)
<P>
Gospod predsednik, želel sem se sklicevati na nekatere osamljene pripombe o moji državi, o Španiji, s strani drugih držav, predvsem pa na sklicevanja gospoda Langena, določena sklicevanja na Španijo glede naših gospodarskih značilnosti, na katere se moram odzvati. Povedati moram, da ko sem danes zjutraj začel govor, sem govoril kot Evropska država, kot država, naklonjena Evropi, hvaležna, da je v Evropski uniji, hvaležna tistim državam, ki so spodbujale naš vstop v Evropsko unijo in ki je doživela izjemno preobrazbo in izjemen napredek v zadnjih 25 letih. Takšen napredek, da smo od takrat, ko smo vstopili v Evropsko unijo, zmanjšali razliko v dohodku na prebivalca za 15 točk in presegli trenutno evropsko povprečje. Za to pa se je treba zahvaliti prizadevanjem številnih Špancev, njenih delavcev in njenih podjetij.
<P>
Trenutno se po tako znatnem napredku soočamo z gospodarsko krizo, ki vpliva na zaposlovanje. Res je, da imamo visoko stopnjo brezposelnosti, kot se je zgodilo v krizah v osemdesetih in devetdesetih letih prejšnjega stoletja. To je značilno za našo državo, prav tako pa ustvarimo več delovnih mest, kot druge države, ko beležimo rast. Vendar pa lahko zagotovim gospodu Langenu, da če bi se stopnja brezposelnosti jutri v njegovi državi povečala, ne glede na to, kdo bi jo vodil, bi vam kot politični vodja, kot predsednik vlade in oseba, ki je naklonjena Evropi, izrazil podporo in solidarnost, ne pa izrekal obtožb, kot ste jih vi danes zjutraj izrekli v Parlamentu.
<P>
(Aplavz)
<P>
Ponudil bi vam podporo in solidarnost. Tako jaz čutim pripadnost Evropi in ker vašo državo občudujem, upam, da se to ne bo zgodilo.
<P>
Na kratko, gospod predsednik, med tem predsedovanjem si bomo prizadevali za evropski projekt solidarnosti, sodelovanja in večje ekonomske unije, reform in prepričanj. Hvala, ker ste omenili gospoda Almunijo, med drugim tudi zato, ker sem ga jaz predlagal za odgovornosti, ki jih sedaj prevzema. Vsi vemo, da lahko Parlament v naslednjih šestih mesecih računa na sodelovanje, spoštovanje in naklonjenost moje države in moje vlade in da bom ob koncu tega predsedovanja tu, osebno pozvan na odgovornost in odgovoril bom na vsa vprašanja, ki bodo zastavljena ob spoštovanju in solidarnosti.
<P>
(Aplavz)
<SPEAKER ID="079" NAME="Predsednik">
Hvala za vaš govor, gospod Zapatero. Naše sodelovanje, sodelovanje med Evropskim parlamentom in španskim predsedstvom je zelo pomembno. Delamo na področju priprave zakonodaje, zato so vlade zaporednih predsedstev za nas ključnega pomena, če želimo izvesti zakonodajni postopek.
<P>
Pisne izjave (člen 149)
<SPEAKER ID="998" NAME="Jean-Pierre Audy  " LANGUAGE="FR">
Užival sem v govoru predsednika vlade Kraljevine Španije, predvsem zaradi uravnoteženost med gospodarskimi, socialnimi vprašanji in okoljem. Podpiram idejo socialnega pakta, ki temelji na socialnih partnerjih, saj po mojem prepričanju ne gre le za pogoj pri uresničevanju glavnih socialnih ambicij, ampak gre tudi za dejavnik pri evropski gospodarski storilnosti. V času, ko ima Iberski polotok dve pomembni predsedstvi (Svet Evropske unije prek španskega predsednika vlade, Joséja Luisa Rodrígueza Zapatera in Komisija prek Portugalca Joséa Manuela Barrosa), obžalujem, da špansko predsedstvo ni prikazalo svoje sposobnosti in vneslo dodano politično vrednost v odnose z ameriško celino izven Združenih držav Amerike in Kanade. Obžalovanja vredno je, ker je šesto srečanje na vrhu Evropske unije - Latinske Amerike/Karibov (EU-LAC) predvideno v prvi polovici 2010, medtem ko naj bi srečanje na vrhu med EU-Mehiko in EU-Brazilijo prav tako potekalo v prvi in drugi polovici 2010. V tem govoru bi rad še enkrat izrazil obžalovanje, da novi predsednik Evropskega sveta, ki je bil izvoljen v sredini novembra in začel opravljati delo 1. decembra 2009, še vedno ni nagovoril poslance Evropskega parlamenta ali jim poslati vsaj preprostega sporočila.
<SPEAKER ID="080" NAME="Elena Băsescu  " LANGUAGE="RO">
Izpostaviti želim, da sem bila članica delegacije AFET, ki je oktobra 2009 pripravila prednostne naloge španskega predsedstva v Madridu. Na podlagi mojega poznavanja teh ciljev, sem opazila teme, ki so skupne romunskim točkam.
<P>
Glavni interes španskega predsedstva predstavlja sredozemsko območje, ki lahko ugodno vpliva tudi na Romunijo. Romunska podjetja bodo imela priložnost, da se vrnejo na trge sredozemskega območja (v države, kot so Alžirija, Turčija, Sirija in Egipt). Glavni skupni cilj je zagotoviti varnost preskrbe z energijo Evropske unije, pri čemer Romunija vstopa na agendo pri naslednjem področju: Nabucco, panevropski naftovod Constanta - Trst in medsebojno povezovanje naftovodov v sosednih državah: Romunija-Madžarska (Arad-Szeged), Romunija-Bolgarija (Giurgiu-Rus) Isaccea in Negru Vodă.
<P>
Istočasno menim, da se mora špansko predsedstvo predvsem osredotočiti na države vzhodnega partnerstva. Romunija ima velik politični cilj, in sicer da bi Republika Moldavija morala biti vključena v skupino držav Zahodnega Balkana z vidika bodočega pristopa. Pogajanja o podpisu pridružitvenega sporazuma med Evropsko unijo in Republiko Moldavijo so se začela 12. januarja 2008 v Chişinău. Moldavija trenutno potrebuje finančno in politično podporo. To bi morala biti prednostna naloga za trenutno, kot tudi za naslednja predsedstva.
<SPEAKER ID="081" NAME="Dominique Baudis  " LANGUAGE="FR">
Gospod predsednik, v naslednjih šestih mesecih boste predsedovali Svetu po rotacijskem sistemu. Na področju zunanje politike vas čaka veliko izzivov, še posebej v zvezi z južno obalo Sredozemlja. Kaj nameravate storiti za oživitev Unije za Sredozemlje, katere sedež je v Barceloni? Nedavno je bil imenovan generalni sekretar Unije za Sredozemlje. Kako nameravate sodelovati s sploh prvim generalnim sekretarjem Unije za Sredozemlje? Za Sredozemlje potrebujemo ambiciozno politiko, ki presega gospodarsko sodelovanje, da bi tako omogočili resnično politično sodelovanje.
<SPEAKER ID="082" NAME="Vilija Blinkevičiūt " LANGUAGE="LT">
Španija prevzema štafeto predsedovanja Evropski uniji ravno v času, ko je bila uveljavljena Lizbonska pogodba. To pomni, da bo predsedujoča država lahko tesneje sodelovala z Evropskim parlamentom pri izvajanju njenega ambicioznega programa. Podpiram najpomembnejše prednostne naloge, navedene v španski agendi o strategiji EU 2020, ohranjanju delovnih mest in socialnem napredku, o pobudah na področju izobraževanja in inovacij, ter zadev, ki se nanašajo na varnost preskrbe z energijo. Zame, kot za litovsko poslanko v EP, je zelo pomembno, da predsedujoča država nadaljuje z izvajanjem strategije EU za območje Baltiškega morja, ki je bila sprejeta med švedskim predsedovanjem. Sedaj je obdobje, ko se Evropa bori z revščino in socialno izključenostjo. Španijo bi rada pozvala, da med predsedovanjem izvede potrebne ukrepe za boj proti revščini in za ohranjanje minimalnih socialnih garancij. Švedska, država na severu EU, je uspešno predsedovala, južni državi Španiji pa želim uspešno delo, ki bo v korist državljanov EU.
<SPEAKER ID="997" NAME="Cristian Silviu Buşoi  " LANGUAGE="RO">
Špansko predsedstvo želim opozoriti na številne zadeve, na katere gledam kot na prednostne naloge in za katere menim, da moramo v prihodnjih mesecih najti rešitve. Pravice bolnikov na področju čezmejnega zdravstvenega varstva morajo biti obravnavane kot prednostna naloga, saj morajo vsi bolniki v Evropi uživati enake pravice. Predsedstvo pozivam, da v zvezi s tem dokumentom skuša odpraviti blokado na ravni Sveta. Prav tako pozivam predsedstvo, da podpre direktivo o obveščanju splošne javnosti glede zdravil na recept, ki ji Svet nasprotuje. Vzdrževanje trenutnega stanja na te področju ne koristi bolnikom ali farmacevtski industriji. Poslovni sektor potrebuje pomoč, da bomo lahko premagali gospodarsko krizo, predvsem v novih državah članicah, ki imajo resne probleme na tem področju. V zvezi s tem verjamem, da je podpora za mala in srednje velika podjetja nujno potrebna. Špansko predsedstvo mora močno podpreti direktivo o boju proti zapoznelim plačilom v trgovinskih poslih, ki je za mala in srednje velika podjetja ključnega pomena. Španskemu predsedstvu želim veliko uspehov pri uresničevanju prednostnih nalog in iskanju rešitev za izzive, s katerimi se Evropska unija trenutno sooča.
<SPEAKER ID="996" NAME="Proinsias De Rossa  " AFFILIATION="S&amp;D">
v pisni obliki. - Cilj Evrope je celovit mirovni sporazum na Bližnjem vzhodu, katerega podlago predstavlja rešitev z dvema državama. Izraelcem želimo varno državo, Palestincem pa trajno demokratično državo, ki temelji na mejah izpred leta 1967. Smo tik pred tem, da najdemo takšno rešitev. Aktivno in odločno morate spodbujati izjavo Sveta z dne 8. decembra. Ključ za napredek je vzpostavitev razmer, v katerih bodo lahko potekale predčasne palestinske volitve. Evropa mora jasno povedati, da bo sodelovala z ljudmi, ki bodo izvoljeni na novih volitvah, ne glede na njihovo politično pripadnost, na podlagi zavez glede izvajanja sporazumov, ki so jih sprejeli Palestinci. Evropska politika glede Izraela, palestinskih oblasti in Hamasa mora biti pogojena s tem, da takoj začnejo s pogajanji o zadnji fazi, ki temeljijo na akcijskem načrtu četverice in arabski mirovni pobudi. Vztrajati moramo na tem, da se izraelsko obleganje gaze in grozno človeško trpljenje 1,5 milijona prebivalcev takoj in brezpogojno preneha. Če Evropa sedaj ne bo pogumno ukrepala in spodbudila ZDA, da tudi one storijo tako, se lahko razmere hitro tako zaostrijo, da jih ne bo mogoče več razrešiti.
<SPEAKER ID="083" NAME="Ioan Enciu  " LANGUAGE="RO">
Trenutnemu španskemu predsedstvu je bila zaupana pomembna naloga priprave osnutka akcijskega načrta za izvedbo stockholmskega programa. Načrt mora poleg najpomembnejših ciljev vključevati tudi celoten paket vprašanj, ki se nanašajo na priseljevanje in azil, kontrole na mejah in varnost, pa tudi na boj proti organiziranemu kriminalu in terorizmu. Povedano na kratko, zagotoviti varnost državljanov EU.
<P>
V prihodnje bo za uresničevanje teh ciljev potrebna še obsežnejša izmenjava informacij med institucijami in strokovnimi službami, kot tudi konsolidacija baze podatkov EU, ter s tem nenehno zbiranje zasebnih podatkov o državljanih. Vendar pa je treba ohraniti stabilno razmerje med zagotavljanjem varnosti in spoštovanjem pravice do zasebnosti državljanov. Med državami članicami mora biti doseženo soglasje glede iskanja razumne povezave med omenjenima ciljema.
<P>
Ključni cilj vseh evropskih politik mora biti spoštovanje temeljnih človekovih pravic, največjo pozornost temu spoštovanju pa morajo nameniti tudi tri države, ki bodo predsedovale EU v naslednjih 18 mesecih.
<SPEAKER ID="084" NAME="José Manuel Fernandes  " LANGUAGE="PT">
Španskemu predsedstvu želim veliko uspeha. Španija je prva država članica, ki bo oblikovala nov institucionalni model po uveljavitvi Lizbonske pogodbe.
<P>
Upam, da bodo prednostne naloge, ki jih navedel že predsednik vlade Rodríguez Zapatero - za končanje krize v Evropi in konsolidacijo ponovne gospodarske rasti -, uresničene in da bomo lahko nadaljevali z bojem proti podnebnim spremembam in zagotavljanjem varnosti preskrbe z energijo. Prav tako je treba sprejeti celovito gozdarsko politiko in si prizadevati za večjo učinkovitost pri upravljanju voda.
<P>
V tem evropskem letu boja proti revščini in v času gospodarske krize upamo, da bomo dobili konsolidirane politike za najranljivejše v družbi. Upam, da bodo države članice in evropske institucije sodelovale, ter bo tako EU postala bolj združena in uspešna, hkrati pa bo v večji meri prisotna na mednarodnem prizorišču.
<P>
Prav tako upam, da se bodo v času tega predsedovanja okrepili odnosi med Portugalsko in Španijo. Vsi se zavedamo medsebojne odvisnosti in povezanosti naših gospodarstev. Dober primer teh prizadevanj je Iberski laboratorij nanotehnologije v Bragi, ki bo omogočal razvoj znanstvenih raziskav, inovacij in znanja, kar vodi do večje konkurenčnosti naših podjetij.
<SPEAKER ID="085" NAME="Carlo Fidanza" AFFILIATION="PPE">
v pisni obliki. - (IT) Gospod predsednik, gospe in gospodje, predsedujoči je navedel prednostne naloge. Vse zadeve so pomembne, vendar pa izstopa oglušujoč molk v zvezi z bojem proti nezakonitemu priseljevanju, ki ni opredeljen kot prednostna naloga.
<P>
Nič ni bilo omenjenega glede krepitve programa FRONTEX, ali glede potrebe po sklenitvi sporazumov o bolj zavezujočem razporejanju beguncev; glede okrepitve našega sodelovanja z državami izvora nezakonitih priseljencev ni bila dana nobena zaveza, prav tako ne glede podpore, v sklopu ZN, potrebi po vzpostavitev identifikacijskih centrov na kraju samem za iskalce azila, ki bi preverjali, kdo je sploh upravičen do azila.
<P>
Ta pomanjkljivost zelo resno kaže, da odstopamo od stališč, ki jih je nedavno ponovno potrdil Evropski svet in od stališča italijanske vlade, ki si je vedno prizadevala, da bi bile zadeve, ki se nanašajo na nadzor priseljevanja, na samem vrhu evropske agende.
<P>
Upam, da lahko špansko predsedstvo, razen izrekanja splošnih pozivov glede človekovih pravic, ponovno preuči svoje prednostne naloge in ukrepa v skladu z zavezani, ki se nanašajo na priseljevanje in so jih dali prejšnji predsedujoči. Vse dokler se to ne bo zgodilo, bomo pritiskali na gospoda Zapatera in njegovo vlado.
<SPEAKER ID="995" NAME="Lívia Járóka  " AFFILIATION="PPE">
v pisni obliki. - (HU) Pozdravljam dejstvo, da program španskega predsedstva kot prednostno nalogo glede evropskega trga dela vključuje zagotavljanje enakih možnosti za ženske in moške, skupaj z razvojem kmetijstva in odnosi s tretjimi državami. Prav tako je dobrodošlo, da program daje poudarek boju proti seksističnemu nasilju in zaščiti žrtev takšnih kaznivih dejanj, hkrati pa med splošnimi cilji izpostavlja tudi vlogo, ki jo ima enakost spolov pri rasti Evropske unije. Zelo pomemben napredek je, da se predsedstvo v poglavju o preprečevanju diskriminacije zavzema za zmanjšanje obstoječe razlike v plačah med moškimi in ženskami, spodbujanje načrta za enakost spolov 2010-2015, vzpostavitev Evropskega centra za spremljanje seksističnega nasilja in organiziranje foruma, ki bo namenjen ocenjevanju do sedaj zbranih rezultatov in določevanju prihodnjih izzivov "izhodišč ZN za ukrepanje, sprejetih v Pekingu". Čeprav v programu niso omenjeni načrti za socialno vključevanje Romov, resnično upam, da bo predsedstvo nadaljevalo z delom, ki so ga začeli njegovi predhodniki in bo ob upoštevanju evropskega leta boja proti revščini in socialni izključenosti, uporabilo vsa sredstva, da bi podprlo socialno in gospodarsko vključevanje Romov, ki predstavljajo največjo in najranljivejšo manjšino v Evropi. Prav tako upam, da bo špansko predsedstvo na srečanju na vrhu, ki bo potekalo na svetovni dan Romov v Córdobi, veliko prispevalo k hitremu dokončanju evropske strategije za Rome, ki je trenutno v pripravi.
<SPEAKER ID="086" NAME="Ádám Kósa  " LANGUAGE="HU">
Zelo lepo je slišati o programu "Inovacija Evrope", ki ga je predstavilo špansko predsedstvo, saj je kot prednostna naloga pospešil razvoj politike o turizmu, vključno z upoštevanjem stališč turistov glede politik EU, ki se nanašajo na industrijo. V zvezi s tem se predsedstvo osredotoča na vzpostavitev evropskega modela turizma, pri čemer upošteva tudi skupinski turizem. Prav tako vas opozarjam na dejstvo, da je treba kar v največji meri obravnavati tudi interese invalidnih oseb. Na področju prometa predsedstvo predlaga podporo inteligentnim prevoznim sistemom, s čimer se popolnoma strinjam in še enkrat ponavljam: Evropska unija mora prenehati s pravno prakso, s katero sprejema in ohranja v veljavi toliko različnih uredb, kot je prevoznih sredstev. Trenutno ljudem z različnimi prevoznimi potrebami ni zagotovljena enaka raven prevozni storitev, kljub temu, da imajo vsi enake pravice potnikov. Predlagam, da predsedstvo upošteva izjavo kandidata za komisarja Siima Kallasa, ki se je skliceval na prost pretok kot na eno izmed najosnovnejših svoboščin evropskih državljanov, ki se odraža v sodobnem prometu. Kandidat za komisarja se je strinjal s pobudo in je obljubil, da bo vzpostavil enoten kodeks ravnanja, ki bo veljal za vse sektorje prevoza. S tem lahko v svojem mandatu zagotovi, da bodo vsi evropski državljani imeli jasne in pregledne pravice, pri tem pa lahko ima in bi moralo imeti pomembno vlogo tudi špansko predsedstvo.
<SPEAKER ID="087" NAME="Krzysztof Lisek  " LANGUAGE="PL">
Zelo me veseli, da je sosedska politika med prednostnimi nalogami španskega predsedstva. Vem kako pomembno je za Španijo, da vzpostavi sodelovanje med državami v sredozemskem bazenu, prav tako pa tudi vem, kakšen pomen Španija pripisuje konceptu Unije za Sredozemlje. Razumem, da se to nanaša na številne države, ki mejijo na EU in so pomembne gospodarske partnerice Unije. Še bolj sem bil vesel, ko sem prisluhnil izjavam gospoda Zapatera in drugih predstavnikov španskega predsedstva, da bodo nadaljevali s prizadevanji njihovih predhodnikov, predvsem Češke in Švedske, pri razvoju sodelovanja z vzhodnimi sosednimi državami EU, predvsem z državami, ki so vključene v program za vzhodno partnerstvo, ki sta ga predlagali Poljska in Švedska. V tem kontekstu želim pozvati predsedstvo in predsednika Zapatera osebno, da se posebej posveti razmeram v Belorusiji. Zelo pomembno je, da ponovno premislimo o strategiji do Belorusije in spremljamo notranjo politiko te države. EU mora zahtevati, da beloruske oblasti spoštujejo človekove pravice in spremenijo svoj odnos do institucij civilne družbe. Gospod Zapatero je poudaril pomembnost človekovih pravic. Žal so zaporniki vesti še vedno zaprti v Belorusiji, odnos oblasti do demokratične opozicije, svobodnih medijev in nevladnih organizacij, vključno z organizacijami narodnih manjšin pa ne ustreza evropskim standardom. Pri razvoju sodelovanja med EU in Belorusijo v sklopu vzhodnega partnerstva bi morala demokratizacija in spoštovanje osnovnih državljanskih pravic predstavljati pomemben dejavnik.
<SPEAKER ID="088" NAME="Elżbieta Katarzyna Łukacijewska  " LANGUAGE="PL">
Ena izmed prednostnih nalog španskega predsedstva je spodbujanje gospodarstva EU, kar naj bi bilo mogoče doseči s potrditvijo in uresničitvijo evropske strategije za trajnostni razvoj do leta 2020. Iz dokumenta, ki ga je predstavila Komisija, izhaja, da se to nanaša predvsem na spodbujanje gospodarstva, ki je okolju prijaznejše in temelji na znanju. Druga zamisel, ki jo je izpostavila Španija, je sistem denarnih sankcij, ki bi na primer vključevale zmanjšanje subvencij iz proračuna EU za države, ki ne bi izpolnile v strategiji navedenih ciljev. Španija sedaj umika to idejo zaradi odpora številnih držav in interesnih skupin.
<P>
Vendar pa se mi postavlja vprašanje: zakaj pred najavo tako revolucionarne ideje niso bila opravljena posvetovanja? Ali se Španija ne zaveda, kljub lastnim izkušnjam, da bi najrevnejše države lahko imele težave pri izpolnjevanju ambicioznih pogojev, ne zaradi pomanjkanja volje, ampak zato, ker tega niso sposobne narediti? Gospod Zapatero, ali ne mislite, da bo uvedba dodatnih sankcij imela ravno nasproten učinek od pričakovanega, da bo pripeljala do še večjih nesorazmerij pri razvoju določenih regij in da bo to oslabilo celotno Unijo? Vsi si želimo močne Unije in močna Unija pomeni Unijo močnih posameznih členov. Politika zmanjševanja razlik med regijami deluje, ne pokvarimo torej rezultatov, ki jih daje z drastičnimi ukrepi.
<SPEAKER ID="089" NAME="Iosif Matula  " LANGUAGE="RO">
Gospod predsednik, gospe in gospodje, pozdravljam dejstvo, da je špansko predsedstvo kot prednostno nalogo prevzelo zagotavljanje varnosti preskrbe z energijo Evropske unije. Ob upoštevanju tega dejstva je torej pravočasno dokončanje projekta Nabucco ključnega pomena za zagotavljanje različnih virov oskrbe s plinom. Po podpisu medvladnega sporazuma o projektu Nabucco mora Evropska unija ukrepati.
<P>
Poudariti želim, da morajo prednostne naloge španskega predsedstva vključevati tudi odnose z državami vzhodnega partnerstva. Prepričan sem, da moramo v zvezi s tem zagotoviti močno politično podporo, da bo mogoče uspešno zaključiti pogajanja, ki so se nedavno začela med EU in Republiko Moldavijo. Ta pogajanja morajo pripeljati do podpisa pridružitvenega sporazuma, kar bo pomenilo velik korak k uveljavljanju evropskih vrednot v tej evropski državi v neposredni bližini EU. Mislim, da moramo poslati pozitivno sporočilo državljanom Republike Moldavije, ki so se na volitvah 2009 v večini opredelili za Koalicijo za evropsko združevanje.
<SPEAKER ID="090" NAME="Andreas Mölzer  " LANGUAGE="DE">
Precej nenavadno se mi zdi, da nas špansko predsedstvo poziva, da se spopademo z gospodarsko krizo in želi poskrbeti, da bo izvajanje ciljev gospodarske politike obvezno. Absurdno je, da to slišimo od države, katere stopnja brezposelnosti, ki je skoraj 20 %, za dvakrat presega evropsko povprečje. Še hujše je, da zagovarja staro idejo evropskega gospodarskega vodstva. Takšno kršitev načela subsidiarnosti je treba najostreje zavrniti. EU mora ostati unija raznolikosti in nacionalnih držav - to dolguje svojim državljanom.
<P>
Prav tako dolguje svojim državljanom, da v pogajanjih s Turčijo končno jasno spregovori. Špansko predsedstvo si zatiska oči pred realnostjo, povedano drugače, pred dejstvom, da Turčija ni del Evrope, ne z geografskega, ne duhovnega in ne kulturnega vidika. Etnične in verske manjšine so v tej anatolijski državi še vedno diskriminirane, Ankara pa trmasto zavrača priznanje Cipra, ki je država članica EU. Govoriti, da bo konflikt, ki poteka že več desetletij, kmalu prinesel "pozitivne rezultate" ni nič več, kot pobožna želja. EU ne bi prenesla vstopa Turčije že samo zaradi finančnih razlogov. Masoven pritok Turkov in hitro porajanje vzporednih družb bi dokončno pokončali EU. Skrajni čas je, da z Ankaro takoj prekinemo pogajanja o pristopu in si prizadevamo za privilegirano partnerstvo.
<SPEAKER ID="091" NAME="Rareş-Lucian Niculescu  " AFFILIATION="PPE">
v pisni obliki. - (RO) Pozdravljam dejstvo, da špansko predsedstvo prevzema prednostne naloge v kmetijskem sektorju, ki so resnično najpomembnejše med vsemi cilji v tem obdobju: nadaljevanje razprav o prihodnosti skupne kmetijske politike in prilagajanje skupne kmetijske politike nenehno spreminjajoči stvarnosti današnje Evrope.
<P>
Prav tako sem v programu španskega predsedstva opazil druge pomembne ideje: jamčenje zadostnih virov za evropsko kmetijstvo in nadaljevanje procesa postopnega odpravljaje mlečnih kvot v skladu z rezultati sistematskega pregleda. Pozdravljam tudi razprave, ki bodo v ponedeljek potekale v Svetu za kmetijstvo in ribištvo glede boljšega delovanja živilske preskrbovalne verige, da bi bilo mogoče nadzirati nihanja cen in zagotoviti bolj pošteno porazdelitev presežkov znotraj te verige. Vse to so ambiciozni cilji, ki pa so istočasno tudi temeljnega pomena za evropske državljane.
<SPEAKER ID="092" NAME="Sławomir Witold Nitras  " LANGUAGE="PL">
Hvala gospod Zapatero za vaš otvoritveni nagovor. Vendar pa se v njem niste dotaknili problema ogromnih primanjkljajev. Ne morem si predstavljati, da špansko predsedstvo tega problema ne bi obravnavalo kot prednostno nalogo. Gospod Zapatero, zdi se, da bi morale biti razmere, ne samo v Grčiji, ampak tudi v Španiji in drugih državah, vaša najpomembnejša naloga. Ali vas ni nič strah, da ne bo ostalo nič denarja za nakup vaših "električnih avtomobilov", če javnih financ v Španiji ne boste spravili pod nadzor? Povedati vam moramo, da nadute politike nekaterih evropskih vlad, vključno s špansko vlado, zmanjšujejo konkurenčnost Evrope, omejujejo število delovnih mest, ki so v Evropi na voljo in prelagajo širitev evrskega območja na nove države, vse to pa zaradi notranje nestabilnosti Evrope. Prosim vas, da se z izzivom zelo resno soočite. To ste dolžni storiti.
<SPEAKER ID="093" NAME="Wojciech Michał Olejniczak  " LANGUAGE="PL">
Špansko predsedovanje se začenja ravno v času uveljavitve Lizbonske pogodbe. Prakse, ki bodo vzpostavljene med stalnim predsednikom Evropske sveta in visokim predstavnikom za zunanjo in varnostno politiko na eni strani in drugimi institucijami Skupnosti in voditelji držav članic na drugi, so v veliki meri odvisne od predsedovanja, s katerim ste pravkar začeli. Rad bi pozval, da se nove institucije v celoti prizna, v skladu z vsebino pogodbe in v duhu reforme, ki poteka. Pomembno je, da Evropska unija na mednarodnem prizorišču govori z enim glasom. Še bolj pomembno pa je, da ta glas ne bo prezrt, ampak bo ustvarjal nove smernice in ključno vplival na sprejemanje odločitev. Da bi se izognili razmeram na 15. konferenci pogodbenic, mora predsedstvo takoj ukrepati ter vzpostaviti ozračje, v katerem bo mogoče sprejeti odločitve na 16. vrhu pogodbenic, ki bodo v skladu s stališčem Evropske unije. Unija mora prav tako biti enotna v boju proti krizi in pri vzpostavitvi novega finančnega reda.
<P>
Predsedstvo mora aktivno spremljati vse oblike intelektualnega razmišljanja glede sprememb evropskega gospodarskega in socialnega modela, ki izhajajo iz zaključkov, pridobljenih v času trenutne gospodarske krize. Od predsedstva pričakujem, da bo podprlo delo, povezano z reformo skupne kmetijske politike. To bo kmalu postalo eno najpomembnejših političnih vprašaj v Evropski uniji.
<SPEAKER ID="094" NAME="Joanna Senyszyn  " LANGUAGE="PL">
Načrt španskega predsedstva vključuje pomembne cilje, ki jih je treba uresničiti in zahvaljujoč katerim se bomo lahko počutili varne v konkurenčni in gospodarsko močni Evropi. Med njimi so po mojem mnenju najpomembnejše tri zadeve:
<P>
1. Odločno in hitro ukrepanje za upočasnitev naraščajoče brezposelnosti. Ustvarjanje novih delovnih mest zahteva veliko pripravljalnega dela in veliko finančno podporo, tudi za tržne raziskave in usposabljanje. Leto 2010 je najboljši čas, da ljudje izboljšajo svojo usposobljenost in da se celo preusposobijo v skladu s potrebami gospodarstva, ki izhaja iz krize.
<P>
2. Boj proti nasilju v družini, vključno s predlaganim osnutkom direktive o zaščiti EU žrtev nasilja v družini. Zaradi obsega tega pojava v Evropi ni nobenega dvoma, da se številne ženske počutijo najmanj varne ravno doma. To je absurdna situacija, prav tako pa v slabo luč spravlja države članice EU, saj se ne spopadajo s tem zelo pomembnim socialnim problemom. Veliko mero krivde je mogoče pripisati politikom, saj nasilju nad ženskami ne nasprotujejo dovolj, pogostokrat pa se pretvarjajo, da ta problem sploh ni tako razširjen. Pomanjkanje podpore resoluciji proti nasilju nad ženskami v Evropskem parlamentu je v slabo luč spravilo desnico. Na srečo je bila resolucija sprejeta z glasovi levice.
<P>
3. Dodatni ukrepi v boju proti diskriminaciji, vključno z napredkom na področju nove direktive proti različnim oblikam diskriminacije in resne sankcije za države, ki odlašajo z izvajanjem zakonodaje EU o nediskriminaciji.
<SPEAKER ID="994" NAME="Czesław Adam Siekierski  " AFFILIATION="PPE">
v pisni obliki. - (PL) Špansko predsedovanje EU se je ponovno začelo ob prelomnem trenutku. Pred osmimi leti, v prvi polovici 2002, se je Španija morala soočiti z izzivom uvedbe evra kot skupne valute. Sedaj špansko predsedstvo stoji pred enako pomembno nalogo - izvajanjem določb Lizbonske pogodbe. Delitev pristojnosti med predsedstvom države članice in predsednikom Evropske sveta bo zelo pomembno. Prav tako je vredno podpreti prednostno obravnavanje zunanje politike, ki krepi položaj Unije na svetovnem prizorišču. Vprašaje pa je, ali bo to počela novo imenovana visoka predstavnica za zunanjo in varnostno politiko? Ta bojazen izhaja iz izjav gospe Ashton, ki jih je dala v preteklosti, pa tudi iz njenih prvih ukrepov, ki jih je izvedla po začetku opravljanja funkcije. Mislim, da smo sedaj vsi enotni, da je boj proti krizi in njenimi negativnimi gospodarskimi in socialnimi posledicami še vedno potreben. Takšno ukrepanje je predvsem v interesu Španije, ki jo je recesija še posebej hudo prizadela. Kako se lahko povrnemo na izpolnjevanje meril pakta stabilnosti in rasti tako s strani velikih, kot tudi majhnih držav članic? Kako bi bilo treba usklajevati boj proti kriz v Evropi in svetu? Dodaten izziv, ki izhaja iz določb Lizbonske pogodbe, je potreba po usklajevanju sodelovanja znotraj predsedniškega tria. Španija bo morala uskladiti svoje delo z Belgijo in Madžarsko. Še posebej je treba zagotoviti gladek prehod med posameznimi predsedstvi, da bi bilo mogoče ohraniti kontinuiteto. Španskemu predsedstvu želim veliko uspeha.
<SPEAKER ID="095" NAME="Bogusław Sonik  " AFFILIATION="PPE">
v pisni obliki. - (PL) Gospod predsednik, toplo želim pozdraviti špansko predsedstvo. Priznati moram, da veliko pričakujem od tega predsedstva. Prvič, zaradi tega, ker je varnost preskrbe z energijo ena izmed prednostnih nalog španskega predsedstva. Nad tem dejstvom sem zelo zadovoljen. Gre za nekaj, kar bi moralo biti prednostna naloga vseh naslednjih predsedstev. Poudariti želim, da je solidarnostni akcijski načrt zelo pomemben element za varnost preskrbe z energijo. Ključnega pomena je komunikacija in pospešitev njegovega izvajanja.
<P>
Strinjam se z načeli španskega predsedstva, ki se nanašajo na ukrepe za nadzor podnebnih sprememb. Opozoril bi rad na to, kako pomembno je usklajevanje procesa obveščanja državljanov Evropske unije o načinih, s katerimi se lahko sami bojujejo proti podnebnim spremembam. Kot smo lahko videli na nedavnem srečanju na vrhu v Københavnu, pripravljenost politikov sama po sebi ne more kaj dosti prispevati k spremembi. V zvezi s tem morajo kar v največji meri vključiti Evropejce in jih prepričati, da podnebne spremembe niso tako abstrakten proces, ampak so nekaj, kar se nanaša na vsakega posameznika in na vse nas.
<SPEAKER ID="096" NAME="Csaba Sándor Tabajdi  " AFFILIATION="S&amp;D">
v pisni obliki. - (HU) Kot predstavnik Madžarske - in del špansko-bolgarskega-madžarskega predsedniškega tria - pozdravljam špansko predsedstvo. Zelo redko imamo priložnost slišati gostujočega predsednika vlade, ki bi imel tako jasno vizijo o prihodnosti EU in program predsedstva, kot ga je danes zjutraj predstavil gospod Zapatero. Strinjam se s pripombo, da je brez izvajanja ekonomske unije ogrožena globalna konkurenčnost Evrope. Štiri prednostne naloge za naslednjih deset let, ki jih je navedel gospod Zapatero, določajo najpomembnejše strateške cilje. V interesu celotne Unije je, še posebej pa v interesu novih držav članic, vključno z Madžarsko, da se zmanjša njihova odvisnost od energije. Brez "zelene gospodarske rasti", digitalnega trga, vzpostavitve skupne inovativne sposobnosti in pravega razvoja evropskega izobraževanja, Unija nima možnosti za obnovo.
<P>
Prav tako toplo pozdravljam odločitev španskega predsedstva, da pospeši razpravo o prihodnosti skupne kmetijske politike. Na voljo je zelo malo časa: najprej moramo pripraviti okvir SKP in ga uporabiti kot osnovo za proračun in ne obratno. Drugače bodo upravičenci SKP in celotna Skupnost veliko izgubili. Madžarska akademija za kmetijstvo je pomemben kraj za obravnavo prihodnosti SKP na Madžarskem; upam, da se bo špansko predsedstvo v letu 2010 lahko udeležilo dogodka, ki ga bo organizirala.
<SPEAKER ID="097" NAME="Nuno Teixeira  " LANGUAGE="PT">
Špansko predsedstvo prihaja v strateško pomembnem času za Evropo. Dejstvo, da poteka ravno v času, ko stopi v veljavo Lizbonska pogodba, povečuje njegovo odgovornost za učinkovito izvajanje nove pogodbe, ki predpostavlja predpogoj za razvoj njegovega programa.
<P>
Z veseljem pričakujem razpravo o prihodnosti kohezijske politike in si prizadevam, da bi vključevala vprašanje teritorialne kohezije. Kot poslanec v EP, ki prihajam iz ene najbolj oddaljenih regij Evrope, sem najbolj osredotočen na to, kaj bo predsedstvo storilo z razvojno politiko za otoške regije.
<P>
Srečanje na vrhu EU-Maroko bo vsekakor primeren forum za spodbuditev evro-afriškega atlantskega območja sodelovanja, predvsem s sodelovanjem med Madeiro, Azori, Kanarskimi otoki in sosednjimi državami. Temu se bom v celoti posvetil.
<P>
Zaradi geografske in zgodovinske bližine Portugalska, predvsem pa njene najbolj oddaljene regije, kot je Madeira, z zanimanjem pričakujejo, kako namerava špansko predsedstvo izvesti in razviti novo evropsko strategijo za te regije.
<P>
V sklopu tega bom podrobno spremljal ukrepe predsedstva pri izvajanju priporočil, ki jih je Komisija dala v dokumentu Najbolj oddaljene regije: bogastvo Evrope in razpravo o prihodnjih finančnih perspektivah načrtih.
<SPEAKER ID="993" NAME="Silvia-Adriana Ţicău  " AFFILIATION="S&amp;D">
v pisni obliki. - (RO) Špansko predsedstvo mora dokončati institucionalne dogovore za izvedbo Lizbonske pogodbe. Ključni element zakonodajnega procesa je določitev novih pravil komitologije. Obstajajo številni dokumenti, vključno z direktivo o energetski učinkovitosti stavb in direktivo o inteligentnih prometnih sistemih, katerih sprejetje je odvisno od tega, kako hitro bodo pripravljena ta pravila za institucionalno sodelovanje. Poleg tega gospodarska kriza resno vpliva na evropske državljane, ki izgubljajo delovna mesta in upajo, da bodo sprejeti ukrepi, ki bodo olajšali oživitev gospodarstva. Strategija EU 2020 mora podati rešitve, ki bodo izpolnile ta pričakovanja. Zato mora trio Evropske unije, ki ga sestavljajo predsedstva Španije, Belgije in Madžarske, okrepiti socialno Evropo z ustvarjanjem novih delovnih mest in izboljšanjem življenjskih razmer za evropske državljane. Nenazadnje, leto 2010 zaznamuje vmesno točko pregleda za obdobje 2007-2013. Letos imajo države članice edinstveno priložnost, da ponovno pregledajo operativne programe, da bi čim bolj povečale črpanje evropskih sredstev in izvedle projekte, ki lahko dajo nova delovna mesta in evropskim državljanom izboljšajo kvaliteto življenja. Špansko predsedstvo, skupaj z vsemi državami članicami, pozivam, da kar najbolje izkoristijo vmesni pregled, da bi dosegle oživljanje gospodarstva v obdobju 2012-2013.
<SPEAKER ID="098" NAME="Georgios Toussas  " LANGUAGE="EL">
Prednostne naloge španskega predsedstva za učinkovito izvajanje nazadujoče "Lizbonske pogodbe" in spodbujanje nadaljnjega izvajanja lizbonske strategije, ki je uperjena proti navadnim ljudem, skupaj s strategijo EU-2020, krepi SVOP in predstavlja udarec za demokratične pravice in svoboščine, ki izhajajo iz stockholmskega programa, so prednostne naloge plutokracije. Program španskega predsedstva zarisuje naglico kapitala, ki združuje Evropo, za spodbujanje kapitalističnega prestrukturiranja in nadaljevanje njegovega neusmiljenega napada na pravice in življenjski standard razredov delavcev in navadnih ljudi. Namen tega napada je znižanje plač in pokojnin, popolna razgradnja industrijskih odnosov, splošna uporaba prilagodljivih in začasnih oblik zaposlovanja, uničenje nacionalnih zavarovalnih sistemov in prihodkov kmetov in sicer z znatnim znižanjem proračuna Skupnosti za kmetijstvo in živinorejo ter znižanjem socialnih nadomestil, kot tudi komercializacija zdravja, blaginje in izobrazbe z dvigovanjem spektra "javnih primanjkljajev" in izvajanjem pakta stabilnosti. Namen poti, ki jo je izbral monopolni kapital, ki združuje Evropo, je okrepiti imperialistično politiko EU z novimi političnimi in strateškimi intervencijskimi mehanizmi, kot je "Evropska služba za zunanje delovanje", okrepiti njegovo militarizacijo z "bojnimi skupinami" in povečati njihov prodor z NATOM.
<SPEAKER ID="992" NAME="Jarosław Leszek Wałęsa  " LANGUAGE="PL">
Gospe in gospodje, Španija bo že četrtič vodila Unijo.
<P>
Vendar pa bo to prvič počela v skladu z novimi načeli in prvič bo opravljala svoje delo v sodelovanju z novimi institucijami, določenimi v Lizbonski pogodbi.
<P>
Zaradi teh okoliščin je vloga Španije še pomembnejša, hkrati pa se povečuje njena odgovornost ob upoštevanju dejstva, da finančna kriza in spremembe v Evropi sovpadajo z uveljavitvijo Lizbonske pogodbe. Po precej uspešnem češkem predsedstvu in strokovnih Švedih, so oči Evrope sedaj uperjene v Iberski polotok. Prednostne naloge, ki so bile predstavljene: delo na pravicah evropskih državljanov, oživljanje gospodarstva in finančni nadzor, zagovarjanje pravičnosti in razvoj strategije za notranjo varnost evropskih držav in vse to v času, ko bo uveljavljena nova pogodba, je zelo ambiciozno. Španija je soočena z veliko priložnostjo in izjemnim izzivom, saj je treba novo zakonodajo pretvoriti v specifične ukrepe in prilagoditi svetovnim razmeram, ki se nenehno spreminjajo. Vodenje Evropske unije v času finančne krize ni enostavno. Zato toliko bolj nestrpno pričakujem rezultate in vam želim uspeha pri izvajanju "novega evropskega projekta". Hvala.
<P>
* * *
<SPEAKER ID="100" NAME="David-Maria Sassoli" AFFILIATION="S&amp;D">
(IT) Gospod predsednik, gospe in gospodje, včeraj zvečer so italijanski policisti aretirali pet ljudi, ki so načrtovali mafijski napad na enega izmed naših kolegov, gospoda Crocetta, poslanca v Parlamentu in bivšega župana mesta Gela na Siciliji.
<P>
Glede na izjave sodnikov bi lahko bil napad izvršen na kateri koli dan, vključno z današnjim, 20. januarjem. Rad bi vas spomnil, da belgijske oblasti še vedno niso zagotovile ustreznega spremstva za gospoda Crocetto, ki je v Italiji že nekaj časa pod zaščito, s čimer je seznanjeno tudi predsedstvo Parlamenta.
<P>
Predsedstvo pozivam, da pokaže solidarnost z našim kolegom v imenu Parlamenta ter ustrezno ukrepa, da bi bil gospod Crocetta deležen ustrezne zaščite pri opravljanju svojega dela poslanca v EP.

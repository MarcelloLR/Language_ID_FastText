<CHAPTER ID="014">
Razpored dela
<SPEAKER ID="019" NAME="Predsednik">
Razdeljena je bila zadnja različica osnutka dnevnega reda, kot je bil pripravljen na konferenci predsednikov na njihovem zasedanju v četrtek 9. decembra 2010, v skladu s členoma 137 in 138 Poslovnika.
<P>
Predlagane so bile naslednje spremembe:
<P>
Sreda
<P>
Od Skupine Evropske ljudske stranke (Krščanskih demokratov) in Evropskih demokratov sem prejel zahtevo, da se na razpored dela vključi poročilo gospoda Szájerja o mehanizmih, na podlagi katerih države članice nadzirajo izvajanje izvedbenih pooblastil.
<SPEAKER ID="020" NAME="József Szájer" AFFILIATION="PPE">
Gospod predsednik, kot ste pravilno povedali, naša skupina poziva, da na dnevni red vključimo uredbo o izvedbenih aktih. Sem nekoliko v zadregi, saj ne gre le za zahtevo moje skupine; to zamisel podpirajo tudi nekatere druge skupine. Odbor za pravne zadeve je soglasno potrdil to poročilo in različne skupne dogovore in izjave, ki so bili priloženi kot dopolnila.
<P>
Kolege želim opozoriti, da je Lizbonska pogodba začela veljati pred enim letom. Ta uredba o izvedbenih aktih sledi leto dni trajajočim zahtevnim pogajanjem na področju, na katerem so za Parlament ti novi delegirani in izvedbeni akti zelo pomembni. Mislim, da lahko po enem letu v celoti uveljavimo to pravico. Zato bi bilo dobro, če bi razpravljali o tej novi uredbi in jo sprejeli.
<P>
Prav tako vas želim obvestiti - kot naši kolegi vedo -, da so v Svetu vladale zelo težke razmere zaradi dveh manjšin, ki bi lahko preprečili sprejetje. Gre torej za zelo krhek akt in zato menim, da je dobro, če ga čim prej obravnavamo. V tem poročilu so zagotovljene vse pravice Parlamenta. Vse druge skupine pozivam, da ga podprejo.
<SPEAKER ID="021" NAME="Predsednik">
Hvala, gospod Szájer. Ali podpirate ta predlog?
<SPEAKER ID="022" NAME="Hannes Swoboda" AFFILIATION="S&amp;D">
(DE) Gospod predsednik, ne nasprotujemo uvrstitvi te teme na dnevni red. Vendar pa vas želim opozoriti na dejstvo, da imajo člani nekaterih odborov - mislim, da ne samo iz naše skupine - še vedno nekaj pomislekov glede določenih pravil. Vsekakor potrebujemo rok za predložitev sprememb, da lahko glasovanje izvedemo najkasneje v četrtek. Povedati želim, da nekatere razprave še vedno potekajo in ne morem vnaprej povedati, ali bo naša skupina glasovala za poročilo. Razprave še niso končane. Vendar ne nasprotujemo uvrstitvi te teme na dnevni red.
<SPEAKER ID="023" NAME="Predsednik">
Predlagam, da storimo naslednje. V sredo bo potekala razprava, seja pa se bo končala ob 21.00. Čas za predložitev sprememb je do 10.00 v sredo. Glasovanje bo potekalo v četrtek.
<P>
(Parlament se je strinjal s predlogom)
<SPEAKER ID="024" NAME="Catherine Trautmann" AFFILIATION="S&amp;D">
(FR) Gospod predsednik, moja skupina želi, da bi bili na razpored dela ponovno uvrščeni dve vprašanji za ustni odgovor v zvezi z obema poročiloma delovne skupine gospoda Van Rompuya in šestimi zakonodajnimi svežnji Komisije o upravljanju gospodarstva.
<P>
Prvič, zaradi institucionalnega razloga, saj nam člen 9 Lizbonske pogodbe daje pristojnost in pooblastilo, da uporabimo horizontalno družbeno klavzulo, predvsem pa študijo o družbenem vplivu splošnih ukrepov, splošnih direktiv in odločitev, ki imajo posledice za naše državljane.
<P>
Gospod John Monks, generalni sekretar Evropske konfederacije sindikatov, je nedavno pisal o pomislekih glede varčevalnih načrtov in njihovemu neposrednemu vplivu na dohodke delavcev, njihove plače pa tudi njihove pokojnine. Gospod predsednik, politični razlog za to zahtevo v imenu moje skupine je v tem, da moramo pokazati, v času, ko obravnavamo urejanje trgov, da ne obsojamo samo trgov, ampak hkrati glasujemo in sprejemamo zakonodajo, ki je naklonjena našim sodržavljanom.
<P>
Upam, da bo Parlament lahko sprejel ponovno uvrstitev teh dveh vprašanj za ustni odgovor.
<SPEAKER ID="025" NAME="Predsednik">
Kdo želi to podpreti? Kdo bo spregovoril in to podprl?
<SPEAKER ID="026" NAME="Francesco Enrico Speroni" AFFILIATION="EFD">
(IT) Gospod predsednik, gospe in gospodje, mislim, da je ravno zaradi odnosov, ki morajo obstajati med tremi institucijami - Svetom, Komisijo in Parlamentom - dobro podpreti predlog poslanca.
<SPEAKER ID="027" NAME="Predsednik">
Ali kdo nasprotuje temu predlogu? Nikogar ne vidim, ki mu nasprotuje. Zato bomo prešli na glasovanje.
<P>
(Parlament je odobril predlog)
<P>
Predsednik. - Dve vprašanji za ustni odgovor bosta dodani na razpored dela v sredo popoldan. Seja se bo nadaljevala do približno 21.00.
<P>
(Razpored dela je bil sprejet)

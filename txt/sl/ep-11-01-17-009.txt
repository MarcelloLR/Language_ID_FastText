<CHAPTER ID="009">
Razpored dela
<SPEAKER ID="014" NAME="Predsednik">
Končni osnutek dnevnega reda, ki je bil sestavljen na konferenci predsednikov v četrtek, 31. januarja 2011, v skladu s členom 137 Poslovnika, je razdeljen. Predlagane so bile naslednje spremembe.
<SPEAKER ID="015" NAME="Potito Salatto" AFFILIATION="PPE">
(IT) Gospod predsednik, gospe in gospodje, rad bi izkoristil to priložnost v okviru razporeda dela, da uradno zaprosim, da baronica Ashton pride v dvorano Evropskega parlamenta in poroča o ukrepih, ki so bili sprejeti ali ki jih bo sprejela v zvezi s tem, kar se dogaja v krščanskem svetu. Želeli bi, da pride sem s poročilom, da bi bil Parlament o vsem natančno obveščen.
<SPEAKER ID="016" NAME="Predsednik">
Žal mi je, gospod Salatto. Uradno razpravo o tem bomo imeli v sredo ob 15.00.
<SPEAKER ID="017" NAME="Nikolaos Chountis" AFFILIATION="GUE/NGL">
(EL) Gospod predsednik, sklicujem se na člen 173 o spoštovanju Poslovnika, pri čemer želim poudariti, da gre za kršitev člena 116, saj je to že tretje zaporedno delno plenarno zasedanje Evropskega parlamenta, ki v razpored dela ne vključuje časa za vprašanja Svetu, kot to določa člen 116. Ali nam lahko, prosim, pojasnite, zakaj je to tako oziroma nam poveste razlog za to ter zagotovite, da se boste v prihodnosti zavzemali za pravico Evropskega parlamenta in njegovih poslancev do izvajanja parlamentarnega nadzora nad Svetom.
<SPEAKER ID="018" NAME="Predsednik">
Odločitev o tem bomo sprejeli zelo hitro. Tu gre namreč za Lizbonsko pogodbo in nova razmerja med Evropskim parlamentom in Svetom. V Evropski uniji imamo zdaj dvodomni parlament. Evropski parlament in Svet enakovredno sprejemata predpise. Razmerja v Uniji so se spremenila, vendar bi predlagal, da s to razpravo ne nadaljujemo, saj bo to vprašanje pojasnjeno v bližnji prihodnosti. Hvala, gospod Huntis, ker ste nas opomnili na to. To bomo zelo hitro pojasnili.
<SPEAKER ID="019" NAME="Bernd Posselt" AFFILIATION="PPE">
(DE) Gospod predsednik, vprašljivo po mojem mnenju je dejstvo, da bo glede na možne spremembe v prihodnosti parlamentarna pravica - torej čas za vprašanja - ukinjena brez kakršne koli podlage. Kot ste rekli sami, odločitev še ni bila sprejeta. Zato bi morali še naprej imeti na voljo čas za vprašanja, dokler se ta odločitev ne sprejme, namesto da vnaprej privolimo v odločitev, ki še ni bila sprejeta. Povsem iskreno vam bom povedal, da mislim, da je to narobe, kajti pri zadevah, ki se nanašajo na zunanjo politiko in politiko širitve, Svet ni drugi parlament, temveč organ, ki mora seveda biti podvržen parlamentarnemu nadzoru.
<P>
(Aplavz)
<SPEAKER ID="020" NAME="Predsednik">
Zahvaljujem se obema, ker sta odprla to vprašanje. Vsem skupaj želim zagotoviti, da bom o tem spregovoril na naslednjem srečanju konference predsednikov, ki bo v četrtek. Kot veste, se razpored dela sestavlja na teh srečanjih. Odločili se bomo, kako bomo to reševali v prihodnosti. Konferenca predsednikov je zadolžena za razpored dela, zato bomo o tem vprašanju razpravljali v četrtek. Hvala.
<P>
Nadaljujemo z razporedom dela.
<P>
Ponedeljek
<P>
Skupina Zelenih/Evropske svobodne zveze je zahtevala, da se razprava o razmerah v Tuniziji zaključi s sprejetjem resolucije, česar nismo načrtovali. Imamo torej predlog, da se o tem vprašanju sprejme resolucija. Mislim, da želi v zvezi s to zahtevo nekaj povedati gospod Cohn-Bendit.
<SPEAKER ID="021" NAME="Daniel Cohn-Bendit">
v imenu skupine Verts/ALE. - (FR) Gospod predsednik, kot veste, so dogodki v Tuniziji ušli izpod nadzora, lahko pa smo tudi veseli, da je gospod Ben Ali zapustil državo. Razmere v Tuniziji v teh nekaj naslednjih tednih bodo torej zelo napete. Mislim, da mora Parlament sestaviti kratko resolucijo, da bi od Sveta in Komisije zahteval nekaj zelo določenih stvari. Vsi veste, da bo do volitev mogoče prišlo čez šest ali osem tednov, zato nimamo časa, da bi čakali do februarja.
<P>
Unija mora ukrepati, mi moramo ukrepati zdaj, vse, kar bomo storili, pa mora temeljiti na resoluciji, o kateri bi morali glasovati v četrtek opoldne. Kolikor vidim, bo ta parlament glede na trenutne razmere zelo vesel, da bo končno lahko potrdil resolucijo o Tuniziji.
<SPEAKER ID="022" NAME="Francesco Enrico Speroni" LANGUAGE="IT">
Gospod predsednik, gospe in gospodje, mislim, da resolucija ne bo spremenila razmer v Tuniziji, zato sem proti njej.
<SPEAKER ID="024" NAME="Predsednik">
V zvezi z razpravami, ki potekajo na podlagi člena 122 Poslovnika, je Konfederalna skupina Evropske združene levice - Zelene nordijske levice vložila zahtevo, da se razprava "Brazilija: izročitev Cesareja Battistija" umakne iz dnevnega reda. Zahtevo želi predložiti gospod Tavares. Gospod Tavares, beseda je vaša.
<SPEAKER ID="025" NAME="Rui Tavares">
v imenu skupine GUE/NGL. - Gospod predsednik, nekaj kolegov je dalo pobudo, da se na dnevni red uvrsti nujna resolucija o zavrnitvi izročitve Cesareja Battistija v Italijo s strani Brazilije. Razumem njihove razloge, vendar bom pokazal, da tukaj zdaj ne gre za vprašanje človekovih pravic. Ne gre ne za nujen primer niti za "kršitev načela pravne države". Poleg tega pobuda prihaja v strašnem času, ko se Brazilija sooča z najhujšo naravno nesrečo v svoji zgodovini.
<P>
Cesare Battisti je v zaporu. Čaka na odločitev brazilskega vrhovnega sodišča, vrhovno sodišče pa zaradi poletnih počitnic na južni polobli trenutno ne zaseda. Nobenega razloga ni, da bi dvomili v nepristransko odločitev. Pri tem sem izrazil svojo solidarnost z družinami žrtev in zagotavljam vam, da nimam nobenega razumevanja za politično nasilje bodisi z desne ali leve, vendar moramo nujnost pripisati razpravam o Južnem Sudanu, o primeru Buchtarja Tabunija v Indoneziji oziroma Palestincu, ki je bil ustreljen med spanjem.
<P>
Ali bo Parlament takšno razpravo, ki jo ponavadi prihranimo za ljudi, kot je Mugabe, namenil predsednici Dilmi Rousseff tik po njeni prelomni izvolitvi in brez vsakega trdnega formalnega razloga? Prosil bi, da nujno razpravo o Braziliji umaknete z dnevnega reda.
<SPEAKER ID="026" NAME="Mario Mauro" LANGUAGE="IT">
Gospod predsednik, gospe in gospodje, v imenu moje skupine in mislim, da tudi v imenu celotnega Parlamenta, želim jasno poudariti, da sočustvujemo z ljudmi in vlado Brazilije v njihovi žalosti v zvezi s poplavami v zadnjih dneh. Življenje je izgubilo več sto ljudi, zato želimo jasno izraziti naše sočutje.
<P>
Obenem pa želim v imenu predlagateljev in, upam, da tudi v imenu celotnega Parlamenta, ponovno poudariti našo trdno namero, da razpravljamo o tem vprašanju, saj zahteva za priznanje pravice še ni bila uslišana, Evropski parlament, katerega glas se mora slišati na mednarodnem prizorišču, pa mora še natančneje preučiti vprašanje o Cesaru Battistiju.
<SPEAKER ID="027" NAME="Judith Sargentini" AFFILIATION="Verts/ALE">
(NL) Gospod predsednik, rada bi podprla zahtevo gospoda Taveresa, saj to ni nujna zadeva. Gospod Battisti je v zaporu in nič ne kaže, da bo kmalu izpuščen. Po mojem mnenju se ne bi smeli vmešavati v osebne zadeve ljudi, ki se jim še vedno sodi.

<CHAPTER ID="009-14">
14. Letno poročilo o človekovih pravicah v svetu v letu 2008 (
<P>
- Pred glasovanjem
<SPEAKER ID="118" NAME="Hartmut Nassauer" AFFILIATION="PPE-DE">
(DE) Gospod predsednik, v imenu skupine Evropske ljudske stranke (Krščanskih demokratov) in Evropskih demokratov bi vas želel prositi, v skladu s členom 151(1) in (3), da zavrnete spremembo 45a, ki jo je pripravila skupina Zavezništva liberalcev in demokratov za Evropo, kot nesprejemljivo, kolikor zadeva izjavo papeža Benedikta, iz naslednjih razlogov. Prvič, ta izjava je bila izrečena leta 2009, medtem ko se poročilo ukvarja s kršenji človekovih pravic, ki so se zgodila leta 2008. Ta sprememba torej ne spreminja besedila, katerega naj bi spremenila. Drugič, ta sprememba primerja izjave, ki jih je izrekel papež, z najresnejšimi kršitvami človekovih pravic, uporabo smrtne kazni, kršitve človekovih pravic na Kitajskem in mučenje povsod po svetu. Ta primerjava kaže cinični prezir žrtev, katerim so bile kršene človekove pravice, povsod po svetu.
<P>
(Aplavz)
<P>
Tretjič, gre za tako neverjetno obrekovanje, tako neverjetno diskriminacijo papeža, s katero se prav lahko identificira skupina ALDE, vendar v nobenih okoliščinah to ne sme veljati za Evropski parlament.
<P>
(Glasen aplavz)
<SPEAKER ID="119" NAME="Predsednik">
Gospe in gospodje, podal vam bom mnenje pravne službe in predsednika Evropskega parlamenta, ker je seveda bil vključen v posvetovanje v skladu s Poslovnikom.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Gospod predsednik, gospodu Nassauerju sem želel samo povedati, kot pravno opozorilo, da papež ne šteje let, ker šteje večnost.
<SPEAKER ID="121" NAME="Predsednik">
Prosim, prosim... Pravna služba je to previdno preučila s tehničnega vidika, z vidika omenjenih elementov, z vidika vsebine in z vidika obdobja, ki je pod vprašajem.
<P>
Pravna služba meni, da je sprememba dopustna, in to je prav tako mnenje predsednika Evropskega parlamenta. Zato bo prevladalo mnenje gospoda Pötteringa. Žal mi je, gospod Nassauer, toda sprememba je dopustna.
<P>
- Pred glasovanjem o odstavku 25
<SPEAKER ID="122" NAME="Raimon Obiols i Germà" LANGUAGE="ES">
Gospod predsednik, želim omeniti samo potrebo po posodobitvi informacij, ker je besedilo obsojalo zaprtje sudanskega vodje, ki je bil izpuščen.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Gospod predsednik, pravica do samoodločanja je človekova pravica, ki vključuje spolno samoodločanje. V tej meri je bila aktualna že leta 2008 in kar je bilo rečeno, je posebej neprimerno.
<P>
Spremembo 2 bom prebral na glas. Po eni strani gre za popravek dejstva in po drugi za bolj uravnoteženo ubeseditev:
<P>
"Poudarja pomen spodbujanja spolnih in reproduktivnih pravic kot predpogoja za uspešen boj proti HIV/AIDS, ki povzroča ogromne izgube v smislu človeških življenj in ekonomskega razvoja, ki je še posebej prizadel najrevnejše regije na svetu; zaskrbljen je zaradi izjav papeža Benedikta XVI, ki ustvarjajo vtis, da bi uporaba kondoma lahko vodila v še v večje tveganje okužbe; meni, da bodo takšne izjave resno ovirale boj proti HIV/AIDS;'. Preostanek spremembe ostaja nespremenjen.
<P>
(Aplavz z leve strani)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Gospod predsednik, sprememba v tonu ni tako groba kot prototip, vendar so dejstva nespremenjena. Zato zavračamo ustno spremembo.
<P>
(Ustna sprememba ni bila sprejeta)
<P>
- Po glasovanju o spremembi 16
<SPEAKER ID="128" NAME="Christopher Beazley" AFFILIATION="PPE-DE">
Gospod predsednik, oprostite, ker prekinjam vaše predsedovanje, toda razumel sem, da je sprememba 16 bila zavrnjena, vi pa ste objavili, da je bila sprejeta. Ali lahko razjasnite položaj?
<SPEAKER ID="129" NAME="Predsednik">
Da, prosim, oprostite, zmotil sem se. Res je bila večina proti. Dobro, da smo preverili, toda službe so že popravile mojo napako.
<P>
Hvala za opozorilo.

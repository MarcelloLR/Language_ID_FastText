<CHAPTER ID="006-12">
12. Prenovljena socialna agenda (
<SPEAKER ID="201" NAME="Philip Bushill-Matthews">
v imenu skupine PPE-DE. - Gospa predsednica, zelo na kratko, upam, da mi Parlament ne bo zameril zaradi tega ustnega predloga spremembe odstavka 14 v zadnjem trenutku. Kolegi se verjetno zavedajo, da gre za občutljivo vprašanje in v nekaterih jezikih in za nekatere države članice to predstavlja težave. Pomembno je, da na koncu poskušamo doseči kar največjo podporo za to poročilo.
<P>
Predlagam, da namesto odstavka 14, kot je zapisan, zamenjamo celoten odstavek z odstavkom, ki ga je Parlament že sprejel. Gre za odstavek 23 resolucije Parlamenta z dne 11. marca 2009, ki se nanaša zasedanje Evropskega sveta spomladi 2009 glede lizbonske strategije in ki pokriva popolnoma enako področje. Prebral ga bom, saj gre samo za nekaj stavkov:
<P>
"ugotavlja, da so nekatere države članice uvedle koncept minimalne plače; meni, da bi drugim državam članicam lahko koristilo, če bi se seznanile z njihovimi izkušnjami; poziva države članice, naj vsem zajamčijo pogoje za socialno in gospodarsko sodelovanje, zlasti pa zagotovijo ureditev, kot so minimalne plače ali drugi pravni in splošno zavezujoči predpisi ali kolektivni sporazumi v skladu z nacionalnimi tradicijami, ki zaposlenim za poln delovni čas omogočajo dostojno življenje z zasluženim denarjem;".
<P>
Kot sem že omenil, to so v preteklosti politične skupine že odobrile. Se opravičujem, ker sem ga predložil sedaj. Poročevalec se s tem strinja in upam, da bo Parlament dopustil vsaj, da se predloži ustni predlog spremembe.
<SPEAKER ID="203" NAME="Jan Andersson" AFFILIATION="PSE">
(SV) Hvala lepa. Rad bi omenil le nekaj stvari v zvezi s švedskim prevodom. V odstavkih 13 in 36 je bil "minimalni dohodek" preveden s švedsko besedo "minimilön", kar pomeni "minimalno plačo". Uporabljena beseda bi morala biti "minimiinkomst". Med "minimiinkomst" in "minimilön" je razlika, torej je v odstavkih 13 in 36 švedskega prevoda napaka.

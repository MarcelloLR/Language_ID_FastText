<CHAPTER ID="007-10">
10. Zahteva za odvzem poslanske imunitete Franku Vanheckeju (
<P>
- Pred glasovanjem:
<SPEAKER ID="132" NAME="Bruno Gollnisch" AFFILIATION="NI">
- (FR) Gospod predsednik, moja zahteva temelji na členu 168 našega Poslovnika. Gospod predsednik, 10 let sem sodeloval v Odboru za Poslovnik, preverjanje mandatov in imunitet. Pazljivo sem prebral poročilo gospoda Lehneja in izraziti moramo začudenje - ne glede na politično prepričevanje zadevnega poslanca -, da v tem času odstopamo od uveljavljene sodne prakse odbora, ki je do sedaj bila, da podpremo poslansko imuniteto poslancev, ki so sodno preganjani iz političnih razlogov.
<P>
Vendar je gospod Vanhecke sodno preganjan kot pobudnik publikacije. Sodno je preganjan zaradi članka, katerega avtor je poznan in v skladu z belgijsko zakonodajo, kot to navaja tudi poročilo, v tem primeru pobudnik članka ne bi smel biti sodno preganjan. Poleg tega sodni pregon temelji na dejstvu, da je bila razkrita tuja identiteta tistih, ki so oskrunili grobove. Razkrita je bila na pobudo belgijskih socialističnih svétnikov.
<P>
Jasno je, in to je moja zadnja točka, gospod predsednik ...
<P>
(Predsednik je prekinil govornika)
<SPEAKER ID="133" NAME="Predsednik">
Gospod Gollnisch, se opravičujem, vendar tovrstna razprava o glasovanju ni dovoljenja; eno minuto sem vam dal besedo, da bi ponazorili zahtevo, vendar ste govorili dlje, razprave pa ne moremo odpreti.
<P>
(Zahteva za vrnitev zadeve v odbor je bila zavrnjena)

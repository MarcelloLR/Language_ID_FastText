<CHAPTER ID="007-22">
22. Ocenjevalni mehanizem za spremljanje uporabe schengenskega pravnega reda (
<SPEAKER ID="136" NAME="Karel De Gucht" LANGUAGE="FR">
Gospod predsednik, včeraj je moj kolega, podpredsednik Komisije, gospod Barrot, poudaril, da je cilj predlogov spraviti ocenjevalni mehanizem na raven skupnosti in poskrbeti, da bo učinkovitejši in da bo hkrati ohranjal medsebojno zaupanje med državami članicami.
<P>
Komisija je prepričana, da bi moral biti Parlament vključen v schengensko ocenjevanje, kar pa trenutno ni tako. Državljani morajo imeti dostop do rezultatov teh ocen.
<P>
Vendar pa v skladu s temi veljavnimi pogodbami Parlamenta ni mogoče vključiti s soodločanjem. Komisija zato zagovarja svoje predloge na podlagi veljavnih pogodb.
<P>
Kljub temu pa zadeva ponovno odprta, ko bo začela veljati Lizbonska pogodba, in Komisija bo, ko bo prišel čas, odločila, kaj meni, da je najprimernejša pravna podlaga za predlagani mehanizem in bo čim bolj vključila Evropski parlament.
<P>
Komisija bi lahko zato glede na razmere predložila spremenjene in nove predloge.
<SPEAKER ID="137" NAME="Carlos Coelho" LANGUAGE="PT">
Cenim pojasnila, ki jih je dala Evropska komisija, a ta Parlament bi rad spomnil, da čeprav je pravna služba Evropskega parlamenta, kakor je bilo pojasnjeno med razpravo, priznala zakonitost pravne podlage pobude Komisije, pa je prav tako dejala, da bi lahko Evropska komisija na podlagi veljavne pogodbe sprejela enako pobudo na podlagi pravne formule, ki Evropskemu parlamentu daje pristojnost soodločanja.
<P>
Ker to ni bilo tako, predlagam, da se pobuda vrne Odboru za državljanske svoboščine, pravosodje in notranje zadeve, da bo Komisija lahko ponovno premislila o svoji pobudi. Nato lahko v Parlamentu pričakujemo, da bomo v roku, določenem v členu 56 Poslovnika, od Komisije prejeli pobudo, ki spoštuje soodločanje in daje Evropskemu parlamentu pristojnosti, ki si jih zasluži, da bo posredoval pri ohranjanju večje varnosti znotraj schengenskega območja.
<SPEAKER ID="138" NAME="Predsednik">
Hvala, gospod Coelho. O tej zahtevi ni potrebno glasovati, saj se predlog, ko se Komisija odloči, da ga bo ohranila, avtomatično posreduje nazaj odboru, kakor je zahteval gospod Coelho.

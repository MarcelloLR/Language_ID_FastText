<CHAPTER ID="014">
Razpored dela
<SPEAKER ID="020" NAME="Predsednik">
Razdeljena je bila zadnja različica osnutka dnevnega reda, kot je bil pripravljen na konferenci predsednikov na njihovem zasedanju 1. junija 2011 v skladu s členoma 137 in 138 Poslovnika. Predlagane so bile naslednje spremembe:
<P>
[Ponedeljek]:
<P>
Skupina zavezništva liberalcev in demokratov za Evropo je vložila predlog za razpravo o postopku izbire generalnega direktorja Mednarodnega denarnega sklada in zunanjem zastopanju evra, in sicer neposredno po poročilu Joa Leinena o evropskih okoljsko-ekonomskih računih. Predlog bo v imenu skupine ALDE predstavila Sylvie Goulard. Imate besedo.
<SPEAKER ID="021" NAME="Sylvie Goulard" LANGUAGE="FR">
Gospod predsednik, iz vljudnosti bi prosila, da se komisarju Rehnu omogoči udeležba na razpravi o evropskih okoljsko-ekonomskih računih in potem še o Mednarodnem denarnem skladu. To nista politični razpravi. Zato upam, da se bodo tudi vse druge skupine strinjale, da naredimo to uslugo našemu komisarju, ki trenutno - če lahko dodam - zelo trdo dela.
<SPEAKER ID="022" NAME="Francesco Enrico Speroni" LANGUAGE="IT">
Gospod predsednik, mislim, da se prošnji lahko ugodi, saj ne vidim nobenega razloga, da bi jo odklonili.
<SPEAKER ID="023" NAME="Predsednik">
Razprava o postopku izbire generalnega direktorja Mednarodnega denarnega sklada in zunanjem zastopanju evra bo potekala takoj po poročilu gospoda Leinena o evropskih okoljsko-ekonomskih računih. To je rahla sprememba dnevnega reda.
<P>
(Razpored dela je bil sprejet)

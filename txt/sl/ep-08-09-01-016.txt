<CHAPTER ID="016">
Enominutni govori o zadevah političnega pomena
<SPEAKER ID="025" NAME="Predsednik">
Zdaj so na vrsti enominutni govori o zadevah političnega pomena.
<SPEAKER ID="026" NAME="Tunne Kelam" AFFILIATION="PPE-DE">
Gospod predsednik, Pekinške olimpijske igre so na žalost dokazale, da se avtoritarni režimi niso sposobni ali se nočejo prilagoditi olimpijskim idealom spoštovanja človekovih pravic in miru.
<P>
Simbolično so ruske oblasti raje obeležile začetek Pekinških olimpijskih iger z oboroženim vpadom na sosednjo državo. Vse to se je zgodilo v neposredni soseščini prihodnjih zimskih olimpijskih iger v mestu Soči.
<P>
Prepričan sem, da je Ruska federacija s to nezaslišano kršitvijo ozemeljske celovitosti sosednje države in priključitvijo delov njenega ozemlja izgubila moralno in politično upravičenost, da bi gostila olimpijske igre 2014 v Sočiju.
<P>
Pozivam Mednarodni olimpijski komite, da v najkrajšem možnem času določi drugo mesto za gostitev teh zimskih olimpijskih iger.
<SPEAKER ID="027" NAME="Manuel Medina Ortega" AFFILIATION="PSE">
(ES) Gospod predsednik, kot španski član, rezident Kanarskih otokov, bi se vam rad zahvalil, da ste se spomnili na žrtve nesreče 20. avgusta. Tudi jaz bi rad dodal svoje sožalje. Upam, da se tovrstna nesreča ne bo več zgodila in da bo Evropska unija sposobna ukrepati tako, da bo zagotovila letalsko varnost.
<SPEAKER ID="028" NAME="Jelko Kacin" AFFILIATION="ALDE">
(SL) Gospod predsednik, vprašanje varovanja okolja in povečane energetske potrebe v povezavi s podnebnimi spremembami so izzivi, ki zahtevajo odgovoren pristop vseh politikov in presegajo državne meje in nacionalne interese. Gradnja pomorskih plinskih terminalov v zaprtih morjih, kot je Jadransko morje, pa je še posebej občutljiva.
<P>
V Tržaškem zalivu nameravajo zgraditi kopenski in še pomorski plinski terminal, ki naj bi zrasel le pet milj pred slovensko obalo, prav nasproti največjega turističnega področja pred Piranom. Če si italijanska vlada to upa, ga lahko poskuša postaviti tudi v beneško laguno, a ji to ne bi uspelo, saj bi temu nasprotoval ves civilizirani svet.
<P>
Prebivalci imajo pravico nasprotovati takemu objektu, politiki pa morajo spoštovati njihovo voljo in nadoknaditi demokratični deficit v Evropski uniji. Prevečkrat smo bili premalo odgovorni do okolja, da bi si kaj takega smeli še dovoliti. In to je potrebno italijanskim oblastem povedati in sporočiti tudi tukaj, v Evropskem parlamentu.
<SPEAKER ID="029" NAME="Jean Lambert" AFFILIATION="Verts/ALE">
Gospod predsednik, rad bi vam postavil vprašanje o precej resni zadevi v zvezi s šrilanškim novinarjem gospodom J. S. Tissainayagamom, ki smo jo načeli na našem zadnjem delegatskem obisku v Šri Lanki. Je zelo znan pisatelj in novinar in je med drugim vodil spletno stran, imenovano "Outreach", ki jo financira nemška vlada in spodbuja mir in pravičnost. Zaradi tega je bil brez obtožbe več kot štiri mesece priprt v slabih razmerah, nazadnje so ga prejšnji teden obtožili na podlagi nacionalnega zakona o preprečevanju terorizma in vrnili v preiskovalni zapor z obtožbami, ki se nanašajo na spravljanje vlade na slab glas in zbujanje nesoglasij v skupnosti.
<P>
Prosili bi vas, gospod predsednik, da daste na voljo vso podporo Sveta in Komisije, da bi spremljali ta pomemben primer, ne nazadnje, da bi poskrbeli, da se bo lahko zasebno sestal s svojim odvetnikom (česar do zdaj ni mogel) in bi se v celoti razkrili dokazi proti njemu.
<SPEAKER ID="030" NAME="Predsednik">
Naši uradniki bodo spremljali primer.
<SPEAKER ID="031" NAME="Andrzej Tomasz Zapałowski" AFFILIATION="UEN">
(PL) Gospod predsednik, Rusija je eden naših glavnih političnih in gospodarskih partnerjev. A v preteklih dneh je Rusija zastraševala Unijo z izjavami in ji grozila z rusko gospodarsko in vojaško močjo. Države, vključene v evropsko sosedsko politiko, so dobile podobne grožnje. Gospe in gospodje, ali je v smislu partnerstva normalna praksa, da se eden od partnerjev zateče k takemu ukrepu? V mislih imam predvsem naše skupne interese, zlasti gradnjo naftovodov in plinovodov.
<P>
Evropska skupnost je dom 500 milijonov državljanov in je največje gospodarstvo na svetu. Dejstvo, da se lahko država z znatno manjšim potencialom požvižga na Unijo, kaže, da nas obravnava kot šibkega partnerja, nezmožnega sprejemati resne politične odločitve. Ravno prav je, da lizbonska pogodba še ni veljavna, kajti če bi bila, se tudi posamezne države članice Unije ne bi smele častno odzvati.
<SPEAKER ID="032" NAME="Predsednik">
Hvala. Lizbonska pogodba je izrecna. Prosim, da potrpite z mano, ker sem ravnokar enako povedal v svojem govoru Evropskemu svetu. Solidarnost med državami članicami na energetskem področju je načelo, določeno v lizbonski pogodbi. To pomeni, da bi v primeru, če bi se ena država članica EU soočila z grožnjo, da bo prekinjena njena energetska oskrba, bile vse druge države članice dolžne, da jo podprejo. Zato je še posebno pomembno, da se lizbonska pogodba ratificira. Opravičujem se za ponovno poudarjanje tega bistva, a pogodba je zelo pomembna, zlasti za energetsko področje.
<SPEAKER ID="033" NAME="Kathy Sinnott" AFFILIATION="IND/DEM">
Gospod predsednik, rada bi izkoristila to priložnost, da opozorim na učinek, ki ga bo imelo izvajanje Direktive o izdelkih, ki rabijo energijo, na gospodarsko družbo v moji volilni enoti, ki ima znanje in izkušnje s področja ogrevanja. Obvestili so me, da bo imel sedanji predlog za izvajanje v zvezi s kotli hud in nepotreben vpliv na irsko industrijo centralnega ogrevanja, ki zaposluje veliko ljudi v moji volilni enoti.
<P>
Po sedanjem predlogu za kotle bodo morali proizvajalci namestiti etiketo o energetskem razredu na kotel, pa tudi na regulacijo ogrevanja, črpalke in obnovljive vire. Ti predlogi o označevanju so spregledali ključno vlogo strokovnega monterja. Monterji so bistveni del verige toplotne oskrbe in pristop Komisije pomeni, da bi se njihova strokovnost v veliki meri prezrla ali šla v nič.
<P>
Predlogi Komisije bodo v temeljih spremenili celoten irski trg domačega ogrevanja, s širšimi posledicami v smislu omejene izbire, zavajajočih informacij za porabnike, višjih cen ter manj prožnim in konkurenčnim trgom, pa tudi izgub zaposlitev.
<P>
Rada bi, da Komisija še pred posvetovanjem s Posvetovalnim forumom pri obravnavanju učinkov, ki jih bo imela ta direktiva na Irsko, posluša strokovnjake.
<SPEAKER ID="034" NAME="Willy Meyer Pleite" AFFILIATION="GUE/NGL">
Gospod predsednik, tudi jaz bi se rad zahvalil za uradno izjavo dvorane o hudi nesreči, ki se je zgodila 20. avgusta na letališču Barajas, v kateri je umrlo 155 ljudi. Vendar pa mislim, gospe in gospodje, da je morda tudi čas, da se vprašamo, ali vse te letalske družbe strogo upoštevajo vse evropske direktive o varnosti in vzdrževanju.
<P>
Mislim, da je prišel čas in postavljam zahtevo Evropski komisiji iz tega parlamenta, da kritično pregleda raven skladnosti glede letalske varnosti, zlasti na področju vzdrževanja letal.
<P>
Zato verjamem, da je zdaj čas, ne samo za žalost in seveda solidarnost, temveč tudi za kritičen pregled skladnosti z evropskimi direktivami o letalski varnosti in vzdrževanju evropskih letal.
<SPEAKER ID="035" NAME="Jim Allister" AFFILIATION="NI">
Gospod predsednik, EU pogosto kaže dobronameren interes za mojo volilno enoto v Severni Irski. Vendar bi jo rad posvaril pred financiranjem projekta s silnim potencialom razdvajanja. Govorim o neumnem poskusu delovne skupine EU po nalogu vodij DUP in Sinn Fein v Severni Irski glede podpore tako imenovanemu "centru za konfliktno preoblikovanje" na mestu prejšnjega zapora Maze.
<P>
Ne glede na to, kako polepšan bi bil in kakšne zasuke bi uporabili, bi ohranitev oddelka bloka H, vključno z bolnišničnim krilom, postalo svetišče teroristov, ki so v osemdesetih letih prejšnjega stoletja v zaporu Maze naredili samomor. To bi bilo nagnusno za veliko večino ljudi in nekaj, česar unionisti, ki jih zastopam, ne bi sprejeli.
<P>
Zato bi opozoril Komisijo pred igračkanjem s tako eksplozivno zadevo in pred tem, da bi jo izkoristili tisti, ki se želijo skriti za EU, da bi naredili nekaj, kar bi resno zavrlo odnose v Severni Irski.
<SPEAKER ID="036" NAME="Petru Filip" AFFILIATION="PPE-DE">
(RO) Potem ko je ruski parlament priznal neodvisnost Južne Osetije in Abhazije, je reševanje dnestrskega spora v zvezi z vprašanjem Transnistrije vstopilo v novo fazo. Vsem nam je jasno, da se je ruska zunanja politika po odločitvi ruskega parlamenta spremenila in da je zato potrebna sprememba na ravni celotne Unije z upoštevanjem tega dejstva.
<P>
Ob upoštevanju, da je vprašanje Transnistrije, regije blizu vzhodne meje Evropske unije, zelo zanimivo za vse države članice in zlasti za Romunijo, menim, da je nujna odločna vključitev na ravni Skupnosti, da bi se izognili nepotrebnim napetim odnosom med državami in subjekti, ki so izrazili svoje interese v tej regiji.
<P>
Ob upoštevanju, da je Natalia Timakova, predstavnica Dimitrija Medvedeva, naznanila, da bo potekalo več sestankov z vsemi zainteresiranimi stranmi, vključno s predstavniki Tiraspola, bi bilo lahko pomembno, da se tu preuči možnost ustanovitve odbora za določitev in predstavitev stališča Skupnosti o tej zadevi.
<P>
Nedavna študija Evropskega sveta o odnosih s tujino kaže, da bodo po dogodkih v Gruziji pogajanja za sporazum Moldavija - Transnistrija veliko težja.
<SPEAKER ID="037" NAME="Ioan Mircea Paşcu" AFFILIATION="PSE">
Gospod predsednik, Gruzija ni zgolj še ena mednarodna kriza, na katero se mora EU odzvati. Daje znak o vojaški vrnitvi Rusije, ki jo je najavljala njena napadalna politika oskrbe z energijo, sprejeta leta 2006.
<P>
EU je ujeta med načela in gospodarske interese. Vzdrževanje načel bi pomenilo pripravljenost za žrtvovanje gospodarskih interesov. In nasprotno, dajanje prednosti gospodarskim interesom bi pomenilo veliko izgubo ugleda. Rusija je po svoje enako ujeta med dobički iz svoje prodaje energije zahodu in spoštovanjem mednarodne zakonitosti. Slednjega pa ni mogoče prezreti brez kazni. To je sporočilo, ki bi ga naši voditelji morali posredovati Moskvi glasno in jasno.
<P>
Bila bi res velika izguba za vso mednarodno skupnost, če bi se Rusija odločila, da vloži novopridobljene vire energije v jalov poskus vzpostavitve dvopolnega sveta namesto, da bi se priključila oblikovanju novega, večpolnega, globaliziranega sveta.
<SPEAKER ID="038" NAME="Maria Petre" AFFILIATION="PPE-DE">
(RO) Govorila bom o blokadi plačil Sapard za Romunijo in njenih kratko- in srednjeročnih učinkih.
<P>
Misija Evropske komisije je junija 2008 obiskala Bolgarijo in Romunijo in naročila odlog plačil za projekte Sapard. Zahtevala je ukrepe za izboljšanje postopkov, ki se štejejo za neustrezne in v Romuniji so organi, ki so neposredno udeleženi in odgovorni, predlagali načrt ukrepov za odpravo problemov, ki je bil sprejet.
<P>
Kljub temu so se težave začele šele zdaj. Nacionalna plačila bodo obnovljena, verjetno septembra, z izvedbo postopkov, ki se nanašajo na način izvajanja plačil, in z neodvisno revizijo, ki lahko velja eno leto, z zagotovitvijo, da so skladna in glavnim tveganjem, da je denar lahko za vedno izgubljen, na žalost v regiji, ki so jo letos poleti resno prizadele poplave.
<P>
Če dvanajst prejšnjih revizorskih misij ni našlo nobenih nepravilnosti, če pomanjkljivosti niso temeljne, razmišljam in sprašujem Evropsko komisijo, če niso včasih prihranki iz kmetijskega proračuna pomembnejši kakor projekti Sapard in njihovi rezultati.
<P>
Vidim samo eno rešitev, namreč, da se sprejme podaljšanje roka še za eno leto.
<SPEAKER ID="039" NAME="Katalin Lévai" AFFILIATION="PSE">
Gospod predsednik, v številnih državah EU obstajajo grozeči znaki oživljanja rasizma, homofobije in antisemitizma. Mirno parado ponosa v Budimpešti so letos poleti brutalno napadle skrajne desničarske skupine in metale na udeležence kamne in jajca, napolnjena s kislino. Številni od njih so bili poškodovani. Po tem sramotnem dogodku je madžarski premier sprejel madžarsko listino in tukaj, v Evropskem parlamentu, bi rada s kolegoma Michaelom Cashmanom in Edit Bauer sprožila pobudo za evropsko listino.
<P>
Obsojamo vse vrste nasilja. Ne moremo dovoliti tvorbe skrajnih organizacij, ki želijo prakticirati svojo lastno zamisel pravice. Zavračamo ponovno rojstvo fašističnih zamisli in predsodkov proti vsem vrstam manjšin in odločno zavračamo vse oblike rasizma. Skupaj moramo ukrepati proti nasilju in zastraševanju s pomočjo zakonodaje pa tudi s predstavljanjem zgleda v našem vsakdanjem življenju. Zato bi rada zaprosila za podporo evropski listini tudi tukaj v Parlamentu.
<SPEAKER ID="040" NAME="Marco Pannella" AFFILIATION="ALDE">
(IT) Gospod predsednik, gospe in gospodje, Evropa je bila ustanovljena v prepričanju, da ni več mogoče jamčiti blaginje, svobode, demokracije in miru na podlagi nacionalne suverenosti. Vendar obsojamo Gruzijce, ki so se otresli zadušljivega jarma diktatorstva v imenu Evrope in z upanjem na Evropo, obsojamo jih na nacionalno neodvisnost, pa čeprav velik del Evrope zdaj klečeplazi pred Moskvo in Putinovo politiko na najstrahopetnejši način in se pripravlja, da bo enako storila s Kitajsko.
<P>
Naš problem danes je, da ne moremo nadaljevati z obsojanjem Gruzije, Turčije, Izraela in Maroka (njegov kralj je zaprosil za priključitev k Evropski uniji leta 1985), prav gotovo, da jih ne moremo obsojati za nekaj, kar smo sami zavrnili in je vodilo v našo rešitev!
<SPEAKER ID="041" NAME="Milan Horáček" AFFILIATION="Verts/ALE">
(DE) Gospod predsednik, gospe in gospodje, kljub znatnim prizadevanjem in po vsem svetu razširjenim pobudam za zagotovitev pravice za nekdanjega vodjo Yukosa, Mikhaila Khodorkovskyja, in njegovega poslovnega partnerja Platona Lebedeva ostaja njuna usoda nespremenjena. "Svoboda je boljša kot nesvoboda", je rekel novoizvoljeni predsednik Medvedev. To bi morala biti osnova za prihodnost Rusije, skupaj z reformo pravosodnega sistema in tako potrebnim izboljšanjem razmer v zaporih. Na žalost je zadnja sodba v primeru Khodorkovskyja pokazala, da se upanje na vladavino prava v Rusiji ni izpolnilo. Nedavne odločitve vojaške policije v zvezi z Gruzijo in Natom prav tako kažejo, da se je z novo dvojico Putin-Medvedev začela nova ledena doba, ne le na področju domače, temveč tudi zunanje politike. Res moramo biti pozorni na to.
<SPEAKER ID="042" NAME="Janusz Wojciechowski" AFFILIATION="UEN">
(PL) Gospod predsednik, rad bi se navezal na dogodek, ki je povzročil znatne težave mojim sodržavljanom. Med razpravo o kriminaliteti v odboru britanskega spodnjega doma je višji predstavnik britanske policije navedel, da vsi Poljaki nosijo nož, ker je to del njihove kulture in da jih je treba prevzgojiti. Rad bi pojasnil, da kljub temu, da sem Poljak, ne nosim noža in da je standardna uporaba noža v moji kulturi v povezavi z vilicami in je namenjena temu, da se poje kosilo.
<P>
Obžalovanja vredno je, da je bila dana takšna izjava, zlasti zato, ker veliko mojih sodržavljanov živi na britanskih otokih in je veliko večja verjetnost, da so žrtve zločina kakor hudodelci. Vse kolektivne obtožbe, ki pripisujejo kakršne koli negativne lastnosti kateremu koli narodu, so resnično izraz nestrpnosti. Nobena takšna izjava ne bi smela biti nikoli izrečena v državi članici Evropske unije.
<SPEAKER ID="043" NAME="Ilda Figueiredo" AFFILIATION="GUE/NGL">
(PT) Mediji na Portugalskem so pred dnevi poročali o nadaljnjih 312 presežnih delavcih v Yasakiju v Ovarju. Skupaj s tem zadnjim krogom presežnih delavcev v preteklem letu in polovico Yasaki Saltano je v enotah Ovar in Vila Nova odveč že skoraj 1.200 ljudi.
<P>
To predstavlja resen socialni problem v območju, kjer je le malo drugih delovnih mest in kjer se nezaposlenost stalno veča. Hkrati pa je to tudi resničen škandal, če pomislimo, da je ta multinacionalka dobila milijone evrov v sklade Skupnosti za naložbe na Portugalskem. Ljudje, ki trpijo zaradi spremembe njene poslovne strategije, so delavci in prebivalci območij, kjer so njeni obrati.
<P>
Preprečiti moramo, da bi se te situacije sistematično ponavljale.
<SPEAKER ID="044" NAME="Christa Klaß" AFFILIATION="PPE-DE">
(DE) Gospod predsednik, gospe in gospodje, po včerajšnji nedeljski maši v mojem domačem mestu, je naš indijski duhovnik povedal novice o grozodejstvih, ki so se zgodila v njegovi domovini. V zadnjem tednu se je nad kristjani v državi Orissa v vzhodni Indiji izvajala kampanja s preganjanjem, poniževanjem, zlorabami in umori. Do konca prejšnjega tedna je bilo 26 mrtvih, 41 uničenih cerkev, štirje požgani samostani in veliko porušenih krščanskih domov. Ljudje bežijo v gozdove in molijo za varnost pred hindujskimi fanatiki.
<P>
To ni prvi napad na kristjane, zato je kakšnih 60.000 kristjanov iz Orisse zdaj zbežalo s svojih domov. Povod za sedanji spopad je bil umor duhovnega vodje in člana svetovnega hindujskega sveta 23. avgusta. Oče Saji iz moje vasi je prosil našo župnijo, da moli za žrtve, vendar lahko storimo več kakor to. Silno obsojam te zločine proti človeštvu. Evropski parlament mora pozvati indijsko vlado, naj jamči za pravico kristjanov v Orissi do življenja in svobode.
<SPEAKER ID="045" NAME="Marianne Mikko" AFFILIATION="PSE">
(ET) Gospe in gospodje, Transnistrija je priznala neodvisnost Južne Osetije in Abhazije. Kar zadeva separatistično območje Transnistrije v Moldaviji, ima ta pregretost veliko skupnega z zamrznjenim spopadom.
<P>
Južna Osetija, Abhazija in Transnistrija so v podobnem položaju - Rusija je dolga leta zavračala umik svojih sil od tam. Predsednik Moldavije je dejal, da Transnistrija spominja na vulkan, ki lahko začne podobno kot dogodki v Gruziji vsak čas bruhati.
<P>
Rusija je povedala predsedniku Voroninu, da je zainteresirana za sporazum, na podlagi katerega bi bila Transnistrija obravnavana kot avtonomna regija Moldavije. Kot taka bi se lahko Transnistrija po potrebi zakonito ločila od Moldavije po referendumu.
<P>
Bistveno je, da spravimo k pogajalski mizi 5+2 partnerjev. Ne moremo dovoliti, da spor med njimi rešujeta Medvedev in Voronin. Kot vodja moldavijske delegacije vneto pozivam na preventivni ukrep glede Transnistrije.
<P>
Transnistrija bi morala imeti mednarodne mirovne sile, Moldaviji bi lahko ponudili načrt za tesnejše partnerstvo in omogočili Moldavijcem, da vstopajo v Evropsko unijo brez vizumov.
<SPEAKER ID="046" NAME="Toomas Savi" AFFILIATION="ALDE">
Gospod predsednik, Mednarodni olimpijski komite (IOC) je julija 2007 sklenil, da dodeli pravico do gostiteljstva zimskih olimpijskih iger 2014 mestu Soči v Rusiji. Po ruski agresiji proti Gruziji sta kongresnika Združenih držav Allyson Schwartz in Bill Shuster izjavila, da bo Kongres ZDA takoj, ko se bo vrnil s poletnih počitnic, sprejel sklep, s katerim bo pozval IOC, naj določi novo lokacijo za olimpijske igre 2014.
<P>
Povsem jasno je, da bi države, če bi bile olimpijske igre v Sočiju, bojkotirale ta dogodek tako kot so Moskvo leta 1980, po sovjetskem vojaškem vdoru v Afganistan. To bi olimpijsko gibanje veliko bolj prizadelo, kot pa, če se zdaj izbere nova gostiteljica za olimpijske igre 2014. Zato je čas, da Evropski parlament ukrepa. Drugače se utegnemo še enkrat soočiti z mislijo, da so olimpijske igre v avtoritarni in agresivni državi, ki ne spoštuje ne človekovih pravic ne civilnih svoboščin ne olimpijske listine.
<SPEAKER ID="047" NAME="László Tőkés" AFFILIATION="Verts/ALE">
(HU) Gospod predsednik, v zvezi z neodvisnostjo Južne Osetije in Abhazije, je romunski predsednik Traian Băsescu grobo poteptal kolektivne pravice manjšin, ker bi po njegovem mnenju povzročile zrušenje nekaterih držav. Skrbi Evropske skupnosti v zvezi s krizo na Kavkazu, rusko imperialistično agresijo in grožnjo ter nevarnostjo, s katero se soočata Ukrajina in Moldavija, so upravičene. A poleg interesov velikih sil in kljub prizadevanjem vseh separatistov, bi resnična, miroljubna rešitev lahko zagotovila skupne človekove in nacionalne pravice, pa tudi popolno avtonomnost. V skladu z mnenjem Andreasa Grossa, poročevalca za Svet Evrope, je avtonomija najučinkovitejše zdravilo proti separatizmu. Predsednika Băsesca ne bi smelo skrbeti, kajti Madžari v Transilvaniji se ne želijo ločiti od Romunije, prav tako kot se Tibet ne želi ločiti od Kitajske. Vsi ti si le prizadevajo doseči svoje kolektivne pravice in avtonomijo.
<SPEAKER ID="048" NAME="James Nicholson" AFFILIATION="PPE-DE">
Gospod predsednik, med poletnimi počitnicami smo v regiji v Severni Irski, iz katere prihajam, avgusta utrpeli zelo hude nalive dežja. Prizadetih je bilo veliko območij, kjer so divjale poplave, ki so odnesle vrhnji sloj zemlje in uničile veliko hektarjev krompirja ter zravnale žita z zemljo.
<P>
Obiskal sem nekatera od teh območij, ki so bila najhuje prizadeta, in to, čemur sem bil priča, je bil sočutja vreden pogled na ljudi, ki so tako trdo delali in skušali v tem času pridelati hrano, pa jim je odplavilo ceste in mostove in se jim je izgubila živina.
<P>
Zdaj so kmetje že vajeni boja za preživetje z vremenom, a v tem primeru bi tem malim območjem lahko in morali pomagati. V Evropi imamo sklad za solidarnost, ki bi ga Komisija morala dati na voljo vodstvu Severne Irske, in prosil bi vas, da pišete vodji Komisije, naj stopi v stik z Uradom prvega ministra v Severni Irski, da bo videl, kako lahko največ pomaga.
<SPEAKER ID="049" NAME="Hanna Foltyn-Kubicka" AFFILIATION="UEN">
(PL) Gospod predsednik, danes je obletnica izbruha druge svetovne vojne. Verjamem, da je to primerna priložnost, da se obrnem na vas in vse poslance Evropskega parlamenta, da podprete poziv, naj se 25. maj razglasi za mednarodni dan, posvečen počastitvi tistih, ki so se herojsko bojevali proti totalitarizmu.
<P>
Izbira datuma 25. maj ni naključna. 25. maja 1948 so komunisti umorili stotnika Witolda Pileckega. Stotnik je bil edini človek, ki je šel v koncentracijsko taborišče prostovoljno, da bi organiziral odpor v taborišču in zbral informacije o potekanju masovnih umorov. Potem, ko je preživel več kot dve leti v Auschwitzu, je pobegnil in se pozneje bojeval v varšavski vstaji. Po padcu nacistov je ostal na Poljskem, da bi nasprotoval naslednjemu totalitarnemu režimu, to je sovjetskemu. Ta odločitev ga je stala življenje.
<P>
Ljudje, kot je Witold Pilecki, si zaslužijo spomin. Kot demokratično izvoljeni predstavniki Evrope imamo moč, da določimo dan, na katerega bi počastili njegov spomin. Upajmo, da se nam bo potem, ko bo 25. maj določen v ta namen, treba spominjati samo še preteklih bojev proti genocidu in da se tragedija totalitarizma ne bo nikoli več vrnila.
<SPEAKER ID="050" NAME="Nickolay Mladenov" AFFILIATION="PPE-DE">
(BG) Predsednik, kolegi, na začetku julija se je Filip Dimitrov, naš prvi demokratično izvoljeni bolgarski premier, politično upokojil.
<P>
Filip Dimitrov je bil med ustanovitelji demokratične opozicije v Bolgariji, prevzel je vodenje države od razpadlega komunističnega režima na začetku devetdesetih let prejšnjega stoletja, bil je predstavnik Evropskega parlamenta in nazadnje namestnik predsednika bolgarskega državnega zbora.
<P>
V vseh osemnajstih letih, ko je bil gospod Dimitrov v politiki, je bil za vse nas, ki smo ga poznali, primer poštenosti, odprtosti in človek, ki je v dno duše verjel v evropsko, evroatlantsko izbiro naše države, v svobodo govora, demokracijo in človekove pravice.
<P>
Prepričan sem, da bo kljub umiku iz politike s svojimi nasveti in izkušnjami še naprej pomagal vsem nam, da vrnemo naši državi podobo, ki si jo zasluži zaradi prizadevanj ljudi, kot je Filip Dimitrov.
<SPEAKER ID="051" NAME="Luis Yañez-Barnuevo García" AFFILIATION="PSE">
(ES) Gospod predsednik, moj govor se nanaša na vprašanje, ki še ni bilo omenjeno.
<P>
V Kubi so disidenti in ljudje, ki ne soglašajo z diktatorstvom, pogosto samovoljno odstranjeni. Zadnji pripor je doletel Gorkija Águilo, vodjo rokerske skupine, ki je zdaj na srečo že izpuščen. Vendar bi rad opozoril predsednika na dejstvo, da morajo biti ta samovoljna dejanja kubanskega diktatorstva prijavljena in objavljena, da se prepreči njihovo ponavljanje. Zato vabim predsednika, ko bo imel priložnost, da obvesti kubansko vlado in kubansko ambasado v Evropski uniji o našem nezadovoljstvu in nesoglašanju s takimi ukrepi.
<SPEAKER ID="052" NAME="Avril Doyle" AFFILIATION="PPE-DE">
Gospod predsednik, potrošniške pravice potnikov, ki potujejo iz tretjih držav in prečkajo glavna letališča EU, so kršena. Tisočem državljanov EU še vedno zasežejo njihove prostocarinske nakupe tekočin zaradi nezmožnosti Komisije, da bi hitro izvedla Uredbo (ES) št. 915/2007, ki spreminja Uredbo (ES) št. 622/2003 o določitvi ukrepov za izvajanje skupnih osnovnih standardov za varnost letalstva. Trinajst držav, ki niso članice EU, je zaprosilo za priznanje po Uredbi, vendar je le ena dobila odobritev.
<P>
Preko vas, gospod predsednik, bi spet prosil našega novega komisarja, Antonia Tajanija, da bi se razčistilo to vprašanje in bi bila uredba čimprej izvedena.
<P>
Veliko tekmovalcem na olimpijskih igrah v Pekingu (pa tudi njihovim podpornikom in družinam) so odvzeli stvari, ki so jih prinašali nazaj preko glavnih letališč v Evropi, ko so se vračali domov. Sledilo je na ducate pritožb. Prosim, da to uredite. Ni v interesu potrošnikovih pravic in nesmiselno je, da se sklicujemo na varnostne razloge.
<SPEAKER ID="054" NAME="Jörg Leichtfried" AFFILIATION="PSE">
(DE) Gospa predsednica, 14. avgusta 2008 je bil čas odhoda leta Ryanaira iz Avstrije v Združeno kraljestvo preložen na naslednji dan. Družba je nato zajamčila potnikom, da jim bo povrnila stroške hotela in prevoza in je v skladu z uredbo (ES) št. 261/2004 razdelila letak, ki je navajal pravice potnikov v primeru, če je let odložen ali odpovedan.
<P>
Ko se je eden od potnikov obrnil na Ryanair zaradi povračila dodatnih stroškov, je letalska družba zavrnila plačilo, ne da bi podala natančne razloge za svojo odločitev. Zavrnitev Ryanaira za plačilo je v jasnem nasprotju z Uredbo (ES) št. 261/2004, ki določa pomoč letalskim potnikom v vsej EU. V primeru zamude ali bolj natančno preložitve leta na naslednji dan imajo potniki pravico do nadomestila, ki je urejeno z zakonom. Nizkocenovni prevozniki, kot je Ryanair, se morajo prav tako uskladiti z zakonom in se prilagoditi uredbi. Tovrstne stvari se vse pogosteje dogajajo na račun evropskih letalskih potnikov in resnično je čas, da Evropska komisija uvede kakšen ukrep.
<SPEAKER ID="055" NAME="Ryszard Czarnecki" AFFILIATION="UEN">
(PL) Gospa predsednica, pred 87 leti je Lenin, tedanji voditelj svetovnega komunizma in Sovjetske zveze, sprejel odločitev, da loči od Gruzije tri regije. Dve od teh regij sta bili Južna Osetija in Abhazija. Skoraj 90 let pozneje Gruzija in Evropa plačujeta visoko ceno za to odločitev. Tako je naneslo, da je današnje zasedanje Evropskega parlamenta sovpadlo z zasedanjem Evropskega sveta. Zato imamo priložnost, da jasno in glasno povemo voditeljem Unije, da v imenu svobode narodov in človekovih pravic ne moremo opravičiti ruske agresije proti Gruziji.
<P>
Tako kot sovjetski napad na Madžarsko leta 1956 in njen poznejši napad na Češkoslovaško leta 1968 je to očiten primer vdora velike države v majhno v času po drugi svetovni vojni. Vendar pa je to prvi primer v zadnjih 60 letih, v katerem si je velika država prilastila del manjše z vojaško akcijo. Navsezadnje je deklaracija tako imenovane neodvisnosti Abhazije in Južne Osetije zgolj dejanje političnega teatra v koreografiji gospoda Putina. Evropski parlament bi moral danes razglasiti svojo solidarnost z Gruzijo in na splošno z vsemi kavkaškimi narodi.
<SPEAKER ID="056" NAME="György Schöpflin" AFFILIATION="PPE-DE">
(HU) Hvala za besedo, gospa predsednica. Madžarsko javno mnenje je bilo sredi gruzijske krize priča izjemni manifestaciji. Ruski ambasador v Budimpešti je dal precej nediplomatsko izjavo proti vodji opozicije Viktorju Orbánu, ker se je g. Orbán zavzel za Gruzijo. Ruski ambasador (tega ni mogoče opisati drugače) je zagrozil madžarski opoziciji in s tem večini madžarske družbe z zlonamernostjo ruske države. Ni težko razbrati kodiranega sporočila: kdor bo glasoval za FIDESZ se mora soočiti z nasprotovanjem Rusov. Sporočilo njegove visokosti je neprikrito vmešavanje v madžarske notranje zadeve in s tem v demokratični sistem ene od držav članic Evropske unije. Seveda Madžarska ni osamljena in skoraj vse nekdanje komunistične države so prejele podobne grožnje, ki ogrožajo celotno Evropo.
<SPEAKER ID="057" NAME="Proinsias De Rossa" AFFILIATION="PSE">
Gospa predsednica, kljub irski vojaški nevtralnosti Irska ni nevtralna ali resnično ravnodušna glede krize, ki je izbruhnila v Gruziji. Obstaja globoka zaskrbljenost javnosti, da hočejo vplivni ljudje vseh strani novo hladno vojno, in skrb glede samouničevalnega govora sankcij proti Rusiji. Samodejne reakcije ne bodo gradile ali jamčile miru ali pravice za ljudi v tej regiji ali pravzaprav kjer koli drugje.
<P>
V bistvu je bilo to opozorilo Rusije. EU se mora odzvati z uporabo svojih virov za oblikovanje novih institucij EU, ki se bodo sposobne pogajati o povezovalnih večstranskih sporazumih. Truditi se moramo, da zgradimo nov miroljubni svet v partnerstvu z Rusijo, ne v nasprotju z njo.
<SPEAKER ID="058" NAME="Predsednica">
S tem se ta točka zaključuje.

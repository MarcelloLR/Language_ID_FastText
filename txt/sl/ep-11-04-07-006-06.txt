<CHAPTER ID="006-06">
6. Poročilo o napredku Nekdanje jugoslovanske republike Makedonije za leto 2010 (
<P>
Pred glasovanjem:
<SPEAKER ID="122" NAME="Nikolaos Salavrakos" AFFILIATION="EFD">
(EL) Gospa predsednica, želim podati predlog v skladu s členom 177 za preložitev razprave, saj gospod Zoran Thaler, ki je bil pri tem poročilu poročevalec, po resnih obtožbah, objavljenih v Sunday Timesu, ni več z nami. Po mojem mnenju uživa pravico do domnevne nedolžnosti; vendar pa spričo obtožb proti njemu sedanje poročilo o Nekdanji republiki Makedoniji ne uživa domneve verodostojnosti. V najboljšem primeru bo to poročilo posejalo seme dvoma. Zato predlagam, da se ta razprava preloži, da se imenuje nov poročevalec in da se ponovno začne čez tri mesece, da bi Parlament ohranil svojo celovitost.
<SPEAKER ID="123" NAME="Predsednica">
Novega poročevalca, ki je prevzel poročilo, že imamo. Gospod Vigenin, če želite, vam bom dovolila kratko izjavo.
<SPEAKER ID="124" NAME="Kristian Vigenin" AFFILIATION="S&amp;D">
Gospa predsednica, ne smemo se podajati v to propagando. O tem poročilu smo že razpravljali.
<P>
(Aplavz)
<P>
Med vsemi političnimi skupinami je obstajalo široko soglasje o tem poročilu. Z veliko večino ga je sprejel Odbor za zunanje zadeve. Včeraj smo imeli dobro razpravo, zato bi vas prosil, da zdaj nadaljujete z glasovanjem.
<SPEAKER ID="126" NAME="Eduard Kukan" AFFILIATION="PPE">
Gospa predsednica, za končno glasovanje o tej resoluciji bi rad predlagal poimensko glasovanje.
<SPEAKER ID="127" NAME="Predsednica">
Počakajmo, da pridemo do končnega glasovanja, in videli bomo, ali Parlament to želi.
<SPEAKER ID="130" NAME="Gerard Batten" AFFILIATION="EFD">
Gospa predsednica, navedeno je, da se poimensko glasovanje lahko napove 24 ur vnaprej. Če obstaja kakšen drug člen, ki je nad tem in v skladu s katerim se o poimenskem glasovanju lahko odloča Parlament, potem vas prosim, da mi poveste njegovo številko. Sicer bi lahko prav vsi zahtevali poimensko glasovanje, kadar koli bi se nam zahotelo.
<SPEAKER ID="131" NAME="Predsednica">
Kot vaša današnja predsedujoča podpredsednica se lahko odločim, ali bomo imeli poimensko glasovanje ali ne. To mi omogoča člen 20, a kljub temu bom vprašala Parlament. Dvignimo roke. Ali želite poimensko glasovanje? Parlament očitno želi poimensko glasovanje, kar je tudi v skladu z mojo željo, zato odpiram glasovanje o končnem predlogu resolucije.
<P>
(Parlament je privolil v zahtevo po poimenskem glasovanju)

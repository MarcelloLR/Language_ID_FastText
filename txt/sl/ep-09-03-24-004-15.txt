<CHAPTER ID="004-15">
15. Struktura in stopnja trošarine, ki velja za predelani tobak (
<P>
- Pred glasovanjem
<SPEAKER ID="118" NAME="Zsolt László Becsey">
poročevalec. - (HU) Zaprosil sem za besedo, da bi današnje glasovanje bilo manj dolgočasno, saj tega vprašanja na plenarnem zasedanju nismo mogli obravnavati. Svojim kolegom poslancem želim na kratko povedati, da smo pri koncu zelo dolgih pogajanj. Gre za zelo občutljivo temo in želel bi preprečiti, da bi se zgodilo enako kot pri temi alkohola, o kateri Parlament ni podal mnenja.
<P>
V tem primeru razmišljamo o zvišanju cene, med drugim z zdravstvenega vidika, vendar ne moremo biti tako fanatični, da bi uvedli zvišanje cene, ki je nekatere države članice enostavno ne morejo prenesti, ali ki bi povečala tihotapljenje, zlasti v državah članicah z obrobja.
<P>
Zato pozivam vse, da glasujejo odgovorno in da razmislijo o zmernem, a jasnem zvišanju cene nad minimalno raven. Zaradi tega vas prosim, da upoštevate predlog glasovanja, ki sem ga podal glede te zadeve in ki ga je, z določenim kompromisom, sprejel Odbor za ekonomske in monetarne zadeve. V skladu s tem pozivam vse kolege poslance, da ravnajo odgovorno in na način, da lahko z veliko večino podamo mnenje Svetu o tem zelo spornem vprašanju.

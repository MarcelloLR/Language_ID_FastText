<CHAPTER ID="013">
Javna ponudba vrednostnih papirjev in uskladitev zahtev v zvezi s preglednostjo (razprava) 
<SPEAKER ID="473" NAME="Predsednik">
Naslednja točka je poročilo gospoda Wolfa Klinza v imenu Odbora za ekonomske in monetarne zadeve o predlogu Direktive Evropskega parlamenta in Sveta o spremembah direktiv 2003/71/ES o prospektu, ki se objavi ob javni ponudbi ali sprejemu vrednostnih papirjev v trgovanje in 2004/109/ES o uskladitvi zahtev v zvezi s preglednostjo informacij o izdajateljih, katerih vrednostni papirji so sprejeti v trgovanje na reguliranem trgu - C7-0170/2009 -.
<SPEAKER ID="474" NAME="Wolf Klinz" LANGUAGE="DE">
Gospod predsednik, komisar, če bom potreboval nekoliko več kot štiri minute, bom skrajšal zaključne pripombe tako, da ne bom prekoračil mojih šest minut.
<P>
Direktiva o prospektih je bila prvotno pripravljena leta 2003 ob pogoju, da bo ponovno pregledana septembra 2009. To se je tudi zgodilo. Direktiva o prospektih se nanaša na dokončanje, odobritev in objavo prospektov, kot predpogoja za javno ponudbo vrednostnih papirjev ali njihovo izdajo na organiziranem trgu znotraj Evropske unije. Na splošno se trenuten ponoven pregled nanaša na tehnične vidike in je namenjen odpravi pravnih negotovosti in neutemeljeno strogih zahtev.
<P>
Najprej se želim zahvaliti vsem poslancem, ki so sodelovali z nami pri tem, kot tudi poročevalcem v senci. Zelo dobro smo sodelovali, tudi s Komisijo. Brez tako dobrega sodelovanja tega paketa ne bi mogli uspešno pripeljati do konca na prvi obravnavi v manj kot desetih mesecih. Na kratko želim predstaviti sporazum, ki smo ga dosegli - to vključuje tudi tristranske pogovore - v obliki osmih glavni točk, glede katerih smo lahko dosegli sporazum.
<P>
Eden izmed naših ciljev je bil olajšati dostop malih in srednje velikih podjetij do kapitala na trgu. Veste, da je v ZDA odstotek podjetij, vključno z malimi in srednje velikimi podjetji, ki pridobijo finančna sredstva prek trga, veliko višji, medtem ko je v Evropi običajna praksa, predvsem med malimi podjetji, da finančna sredstva pridobijo s pomočjo bančnih posojil. Želimo zagotoviti priložnost malim podjetjem, da bi pogosteje uporabljala trg, kot ga sedaj. Zato smo dvignili omejitev za izvzetje iz zahtev glede omejitev, ki so mala podjetja obremenjevala s stroški in birokracijo, z 2,5 milijona EUR na 5 milijonov EUR.
<P>
Moja druga točka se nanaša na zaščito vlagateljev: prepričati se želimo, da bi lahko v primeru koriščenja teh instrumentov lahko zagotovili zadostno zaščito za male zasebne vlagatelje. Zato smo dvignili omejitev za izvzetje iz zahtev glede prospektov za vrednostne papirje, nominiranje v vrednosti 50 000 do 100 000.
<P>
Tretja točka, ki jo želim izpostaviti, se nanaša na vprašanje, kako omogočiti zaposlenim udeležbo v osnovnem kapitalu podjetja, ne da bi le ta morala nositi relativno visoke stroške priprave prospektov. Gre torej za omilitev zahteve glede prospektov v primeru zagotavljanja programov za udeležbo delavcev. Tu smo uvedli določbo o sorazmernosti, v kateri smo odpravili nepotrebno zahtevo glede razkrivanja. Istočasno pa smo poskrbeli, da imamo dokument, ki vsebuje podrobne osnovne informacije, tako da tisti zaposleni, ki lahko sodelujejo pri teh obliki udeležbe, vedo, kaj bodo dobili. Prav tako smo zagotovili, da so tudi podjetja, ki kotirajo na borzi v tretji državi, to je v državi izven Evropske unije, izvzeta iz zahteve glede prospektov - ravno tako, kot evropska podjetja - kadar svojim delavcem ponudijo delnice, pod pogojem, da lahko dokažejo enakovrednost z zahtevami glede razkrivanja.
<P>
Četrto področje, ki smo ga obravnavali in kjer smo dosegli sporazum, se nanaša na tako imenovan "izvleček prospekta". To lahko obravnavamo kot: prospekt je običajno debel in obsežen dokument, pogostokrat na več stotih straneh. Vendar pa obstaja tudi izvleček, ki je pogostokrat na 50, 60 ali 70 straneh. Želimo, da bi Parlament skrajšal to na "ključne informacije za vlagatelje" ali dokument z osnovnimi informacijami za vlagatelje, kot jih zagotavljajo običajni investicijski skladi, KNPVP. Komisija tega ni obravnavala, saj je skušala zagotoviti le, da izvleček vsebuje ključne informacije.
<P>
Sedaj smo se dogovorili, da bil poleg tega, da obdržimo izvleček v trenutni obliki, zagotovili tudi, da resnično vsebuje ključne informacije, ki bodo določene s pomočjo zahtev direktive in izdelavo na drugi ravni. To bo prispevalo k znatnemu skrajšanju izvlečka in sicer s 60, 70 ali 80 strani na mogoče 20 ali 30, prav tako pa bo enostavnejši za branje, predvsem za male vlagatelje. To je pomembno, saj ne želimo pozabiti na male vlagatelje.
<P>
Petič, vprašanje odgovornosti: ko je prospekt pripravljen, kdo odgovarja za točnost vsebine? Predvsem če ta prospekt uporablja posrednik in če samovoljno spremeni vsebino, potem nosi odgovornost posrednik sam. Zahteva glede prospekta poteče, ko preteče obdobje ponudbe ali ko se začne trgovanje, kar se zgodi na kasnejši datum.
<P>
Sedmič, določba ponovnega pregleda: kot prejšnja, bo tudi ta direktiva ponovno pregledana čez pet let.
<P>
Moja zadnja točka, v tem dokumentu imamo prvi kos zakonodaje, ki je bil usklajen z določbami Lizbonske pogodbe. Nenazadnje naj izpostavim, da je predsedniku Odbora za ekonomske in monetarne zadeve uspelo zagotoviti, da bo Parlament imel na voljo dovolj časa. Na voljo imamo tri mesece, da odgovorimo Komisiji, po potrebi pa še podaljšanje treh mesecev. Glede na to smo se dogovorili, da bomo v primeru, če bodo vse druge možnosti neuspešne, podprli zgodnjo odobritev, se pravi, da sprejmemo ta kos zakonodaje v najkrajšem možnem času.
<P>
S tem so se strinjale vse stranke.
<SPEAKER ID="475" NAME="Michel Barnier" LANGUAGE="FR">
Gospod predsednik, gospe in gospodje, ko sem imel priložnost spregovoriti pred Evropskim parlamentom 13. januarja, preden sem bil imenovan za komisarja, sem se zavezal, da bom izboljšal zaščito vlagateljev in zmanjšal upravne stroške za podjetja, predvsem mala in srednje velika podjetja, ki kot vemo predstavljajo 80-90 % gospodarstva na enotnem trgu. Zato sem vesel, da je Parlament sprejel to spremenjeno direktivo o prospektih na prvi obravnavi. Gre za spremenjeno direktivo, ki poenostavlja in pojasnjuje pravila za izdajo vrednostnih papirjev, kar malim in srednje velikim podjetjem, kot nas je gospod Klinz pravkar ustrezno opozoril, pomaga dostopati do trgov kapitala in kar pomaga krepiti notranji trg kapitala. Pogajanja o tej direktivi so potekala ob tesnem sodelovanju s Parlamentom in še več, glede na to, da sta Parlament in Svet predlagala pomembne izboljšave, očitno pa je svojo vlogo odigrala tudi Komisija.
<P>
Zato se želim v imenu Komisije najtopleje zahvaliti vašemu poročevalcu gospodu Klinzu in Odboru za ekonomske in monetarne zadeve za njihovo učinkovito delo in konstruktivno sodelovanje. Zadovoljni smo s tem kompromisnim besedilom, ki ga imamo v rokah, ki upošteva duh začetnega predloga.
<P>
Direktiva o prospektih iz leta 2003 je imela zelo jasne in nesporne prednosti. Določevala je usklajene predpise glede tega, kaj morajo evropska podjetja objaviti ob izdaji vrednostnih papirjev z eno veliko inovacijo. Ko je prospekt odobren v eni izmed držav članic, je veljaven v vsej Uniji. Vendar pa je bilo treba okvir iz leta 2003 ponovno prilagoditi, da bi tako bilo mogoče izboljšati pravno jasnost in učinkovitost sistema prospektov in zmanjšati upravne stroške.
<P>
Zaradi tega bodo, zahvaljujoč vam in temu ponovnemu pregledu, za nekatere vrste izdanih vrednostnih papirjev veljale nižje deklaracijske obveznosti za mala podjetja, majhne posojilodajalce ter za izdajo delniških pravic in vladnih garancij. Izboljšani bosta oblika in vsebina izvlečka prospekta. Izjeme iz obveznosti po objavljanju prospektov so bile pojasnjene v primerih, ko podjetje prodaja preko posrednikov ali trgovinskih verig ali dodeli delnice svojem zaposlenim. Odpravljene bodo deklaracijske obveznosti, ki se trenutno prekrivajo z zahtevami direktive o preglednosti.
<P>
Gre za rezultat našega skupnega dela. Ta spremenjena direktiva bo zato zagotavljala uravnovešeno orodje, prilagojeno zapletenim vprašanjem, ki jih zastavljajo vlagatelji in izdajatelji na trgu kapitala, pa naj gre za mala in srednje velika podjetja ali pa za velike, dobro uveljavljene družbe. Sprejetje tega besedila na prvi obravnavi bo pomenilo močno sporočilo, da Unija spoštuje svojo zavezo glede poenostavitve in zmanjšanja upravnega bremena, istočasno pa ohranja in celo izboljšuje raven zaščite vlagateljev. Zato se želim še enkrat zahvaliti vašemu poročevalcu in zahvaliti vam, ker ste odobrili ta dinamičen kompromis, naklonjen tej poenostavitvi, predvsem pa malim in srednje velikim podjetjem v Evropi.
<SPEAKER ID="476" NAME="Diogo Feio" LANGUAGE="PT">
Najprej želim omeniti dobro delo, ki ga je bilo mogoče opraviti znotraj Odbora za ekonomske in monetarne zadeve zaradi predlogov njegovih različnih članov ter hkrati izpostaviti vlogo, ki jo je odigral poročevalec, naš kolega gospod Klinz pri zagotavljanju pozitivnega rezultata. Ko govorimo o prospektih, govorimo seveda o ideji objavljanja, varnosti trga in boljšem dostopu do naložb. Zaradi tega sem imel včasih občutek, da obstaja jasen konflikt med zaščito, ki jo potrošniki potrebujejo in zaščito vlagateljev, ki je prav tako nujna.
<P>
Uspelo nam je najti ravnovesje. Rešitve pogostokrat niso bile identične, vendar pa je pomembneje izpostaviti, da je na koncu v tem pregledu pozornost bila namenjena razmeram malih in srednje velikih podjetij, potrebi po spoštovanju malih vlagateljev v zvezi z možnostjo večje poenostavitve, večje preglednosti glede izjem in nižjih stroškov za podjetja z zniževanjem pogostokrat prekomernega upravnega bremena.
<P>
Jasno je, da ustrezna stališča Sveta, Komisije in Parlamenta pogostokrat v tristranskih pogovorih niso enaka. Vendar pa je bilo mogoče doseči ravnovesje glede prihodnosti varnosti trga na ravni EU in poudariti želim, da gre za pozitivno stvar.
<SPEAKER ID="477" NAME="Catherine Stihler">
v imenu skupine S&D. - Gospod predsednik, poročevalcu in vsem poročevalcem v senci bi se rada zahvalila za sodelovanje.
<P>
Verjamem, da skupina S&D podpira dosežene kompromise, saj so pošteni in verjamemo, da bodo prispevali k večji zaščiti vlagateljev, predvsem malih vlagateljev. Menim, da je v duhu originalne direktive, kot je povedal komisar.
<P>
Če pogledamo izvleček in dokumenta s ključnimi informacijami - o tem in o potrebi po preglednosti je govoril Dr. Klinz - menim, da smo dosegli besedilo, ki bo zagotavljalo jasnost, medtem ko še vedno ostaja jasno, da materialna odgovornost še vedno ostaja na osnovnem prospektu.
<P>
Poleg tega smo pojasnili obdobje, v katerem je treba objaviti prospekte ali dodatne informacije; prav tako smo pojasnili odgovornosti in zahtevo glede prospekta, kadar vrednostne papirje prodajajo posredniki, ne pa neposredno izdajatelj sam.
<P>
Glede omejitve: menim, da je šlo bolj za majhne prilagoditve, kot pa za dramatično spremembo, vendar pa so doseženi kompromisi pošteni in uravnovešeni in skupina S&D jih podpira.
<P>
Menim, da je dobrodošlo, če je jasna opredelitev poučenega vlagatelja, prav tako kot učinek nadzora trgovanja v tretjih državah.
<P>
V skladu z boljšim urejanjem se zdi odločitev, da za programe izdaje delnic zaposlenim, prospekti ne bodo potrebni, razumna Če zaposleni niso pripravljeni vložiti v svojo lastno podjetje, potem je mogoče čas, da vodstvo odide.
<P>
Delo na delegiranih aktih - je to omenil Dr. Klinz. Trimesečni kompromis je ključnega pomena in predstavlja korak bliže željam Parlamenta.
<P>
Odločitev o direktivi o prospektih bom vsekakor uporabljala kot merilo pri delu, ki ga bom opravljala kot poročevalka o gradbenih proizvodih, medtem ko merilo, ki ga uporablja Svet, predstavlja direktiva Pets in ne direktiva o prospektih.
<P>
Glede elektronskega objavljanja prospektov: Menim, da je tudi to dobrodošlo. Prav tako je dobrodošla določba o ponovnem pregledu čez pet let.
<P>
V celoti gledano, gospod predsednik in poročevalec, skupina S&D podpira dosežen kompromis in na jutrišnjem glasovanju bomo z veseljem podprli predlog prve obravnave.
<SPEAKER ID="478" NAME="Olle Schmidt">
v imenu skupine ALDE. - (SV) Gospod predsednik, glede na finančno krizo se pojavljajo upravičene zahteve po večji preglednosti in boljšemu urejanju finančnega trga. V tem ne vidim nobenega problema, vendar je to treba narediti na uravnovešen način, kot vedno ob uvedbi novih predpisov. Zmogljivost evropskega gospodarstva za rast se ne bo povečala s slabo premišljenimi predlogi, tudi če imajo upravičen namen.
<P>
Zato se želim zahvaliti poročevalcu, mojemu kolegu Dr. Klinzu za odlično delo, s katerim se zoperstavlja tem prekomerno podrobnim predpisom in uredbam. Njegov predlog povečuje pravno varnost in odpravlja neupravičeno stroge zahteve, da bi tako bilo mogoče zmanjšati upravna bremena podjetij za 25 % do 2012. Seveda je naša skupina zadovoljna s kompromisom, ki je bil dosežen z Dr. Klinzom in drugimi. Predlog zmanjšuje upravno breme za mala in srednje velika podjetja, pri tem pa - menim, da je to treba povedati - ne zmanjšuje zaščite vlagateljev. To je omenil tudi gospod Barnier.
<P>
Razprava je seveda bila osredotočena na omejitve, ki jih je treba uporabljati ob objavi prospektov, na primer v zvezi z izdajo delniških pravic. Menim, da so dobro uravnovešene in bodo omogočile boljše delovanje notranjega trga. Predlog seveda pomeni, da malim in srednje velikim podjetjem ne bodo več treba pripravljati prospektov in bodo tako lažje privabila kapital. Omejitev se bo zvišala iz 2,5 milijona EUR na 5 milijonov EUR. Gre za dobro uravnovešen predlog. Prav tako bodo regionalne banke enostavneje izdale obveznice, saj so bile omejitve povišane s 50 milijonov EUR na 75 milijonov EUR za nelastniške vrednostne papirje, kot so obrestno varne obveznosti in strukturirani produkti.
<P>
Tako kot moja kolegica iz Skupine naprednega zavezništva socialistov in demokratov v Evropskem parlamentu, se tudi jaz želim zahvaliti Dr. Klinzu za resnično izjemno delo. To poročilo predstavlja pomemben korak k izboljšanju pogojev za več milijonov malih podjetij v Evropi.
<SPEAKER ID="479" NAME="Vicky Ford">
v imenu skupine ECR. - Gospod predsednik, vem da ne gre za enega izmed poročil z naslovnic, vendar si to zasluži, saj je bila ta direktiva o prospektih ključnega pomena pri urejanju dostopa evropskih podjetij do kapitala. To je samo po sebi ključnega pomena za potencial gospodarske rasti Evrope v prihodnje.
<P>
V veselje mi je bilo sodelovati s poročevalci v senci, v največje veselje pa mi je bilo delo pod vodstvom gospod Klinza. V originalen predlog Komisije in stališče Sveta je vnesel resnično vrednost. Prepričana sem, da nastalo besedilo ni le tehnično izvedljivo, ampak dobro ravnovesje med zaščito vlagateljev in lajšanjem dostopa do trgov kapitala za podjetja v Evropi. Močno smo si prizadevali za pravno varnost in obstaja jasen postopek za posodabljanje in dopolnjevanje prospektov. Vlagateljem smo skušali pomagati z vsebinami izvlečka in konceptom ključnih informacij.
<P>
Posebej me veseli, da bo zagotovljen blažji režim za razkrivanje pri izdaji delniških pravic. To ne bo v pomoč le večjim podjetjem, ampak tudi manjšim. V času, ko so trgi nestabilni, lahko ravno stroški prospektov odvrnejo nekatere od tega, da skušajo pridobiti dodaten kapital. V tem trenutku moramo to še posebej upoštevati.
<P>
Gre za zelo dobrodošel precedens. Z veseljem pričakujem dodatno analizo sektorja, ko bodo kasneje letos obravnavali direktivo MiFID. Kot sem že povedala, je to primer konkretnega ukrepa, s katerim bomo izboljšali okolje v Evropi za podjetja in za vlaganje v našo prihodnost.
<SPEAKER ID="480" NAME="José Manuel García-Margallo y Marfil" AFFILIATION="PPE">
(ES) Gospod predsednik, komisar, vemo številne stvari. Vemo, da je ta kriza kot mutirajoči virus: začela se je kot nepremičninska kriza, potem postala bančna kriza, nato gospodarska kriza in na koncu končala kot kriza državnega dolga.
<P>
Vsi tudi vemo, da je bila ta kriza zelo draga. Glede na navedbe naših služb znašajo zaveze glede pomoči finančnemu sektorju 3,5 milijarde EUR: povedano drugače, ena tretjina bruto domačega proizvoda EU. Prav tako vemo, da je bil eden izmed ključnih vzrokov krize pomanjkanje preglednosti proizvodov, institucij in trgov.
<P>
Zato je poročilo, o katerem trenutno razpravljamo, tako pomembno. Če pa želite statistične podatke, vas želim spomniti, da so se samo v Združenih državah Amerike v letih 2000-2006 s premoženjem zavarovani vrednostni papirji povečali za faktor štiri, hipotekarno zavarovani vrednostni papirji pa za faktor sedem; še več, v nedavnem zagovoru pred sodiščem so svetovalci ugledne banke povedali, da niso povsem dobro vedeli, kaj so prodajali.
<P>
Prav tako vemo - in to je tretja izjava - , da številne zaveze, ki so bile dane na G20 niso šle, če navedem španskega pesnika, "od muz do gledališča" - niso se prelevile iz domišljije v pisni svet.
<P>
Prav tako vemo, da pri tem preoblikovanju finančnega sektorja obstajajo tri načela, ki so po mojem mnenju ključna: Vseevropske subjekte morajo nadzirati vseevropski organi; na voljo moramo imeti ukrepe, potrebne za odkrivanje virusa in izogibanje okužb; in zadnje, preprečiti morajo, da bi morala javnost sama plačati za te okužbe, ki jih ni povzročila.
<P>
Komisar, opraviti morate pomembno delo, če ne želimo, da bi nas naslednja kriza spet ujela nepripravljene.
<P>
Na koncu bom spregovoril v francoščini in vam priporočil "de l'audace, encore de l'audace et toujours de l'audace" v vaši misiji - pogum, še več poguma in za vedno pogum.
<SPEAKER ID="482" NAME="George Sabin Cutaş" AFFILIATION="S&amp;D">
(RO) Odprava dvojnih obveznosti glede preglednosti in ublažitev zahtev glede razkrivanja za podjetja z zmanjšano tržno kapitalizacijo bosta ustvarili predvidene prihranke v višini 110 milijonov EUR letno. Pregled direktive o prospektih bo tako spodbudil konkurenčnost malih in srednje velikih podjetij v Evropski uniji. Ne smemo pozabiti, da so mala in srednje velika podjetja gonilna sila gospodarstva Evropske unije. Med 2002 in 2008 so v Evropski uniji ustvarila 9,4 milijonov delovnih mest, trenutno pa zaposlujejo 90 milijonom evropskih državljanov.
<P>
Istočasno je treba na ravni Evropske unije uskladiti zahteve glede finančne preglednosti, da bi tako lahko zmanjšali upravo breme za evropska podjetja. Zato bo novi Evropski organ za vrednostne papirje in trge moral nadzirati usklajevanje zakonodaje držav članic v zvezi s pregledovanjem in odobravanjem prospektov.
<SPEAKER ID="483" NAME="David Casa" AFFILIATION="PPE">
Gospa predsednica, na evropskih trgih smo v zadnjih nekaj letih videli veliko pretresov, pri čemer so številni utrpeli velike izgube. Zato moramo zagotoviti, da bodo vlagatelji, predvsem mali vlagatelji, deležni ustrezne zaščite v Evropski uniji. Vlagateljem mora biti zagotovljena možnost, da pridobijo informacije, ki so potrebne za pametne odločitve. Zaradi vzpostavitve dobro strukturiranega okvira bodo tudi evropski trgi varnejši, s tem pa tudi bolj privlačni za resne vlagatelje.
<P>
Pri določanju industrijskih standardov v Evropski uniji je bila temeljnega pomena direktiva o prospektih, prav tako kot direktiva UCITS. Tehnično zakonodajo, ki ureja to dinamično industrijo, je treba redno pregledovati, prilagajati in posodabljati, da bi tako bilo mogoče zagotoviti njeno ustreznost. Strinjam se, da so bile nekatere določbe znotraj direktive nepotrebne, številne obveznosti, ki jih morajo upoštevati organizacije, pa je treba odpraviti. Prednosti, ki jih prinašajo vlagateljem, so zanemarljive, medtem ko za podjetja predstavljajo znatno breme. Optimiziranje opredelitev, da bi se izognili problemom tolmačenja v različnih državah članicah, bo še dodatno prispevalo k optimizaciji sektorja.
<P>
Na koncu želim čestitati našemu poročevalcu, gospodu Klinzu za odlično delo. Prav tako želim čestitati vsem poročevalcem v senci. Verjamem, da je to poročilo dobro uravnovešeno in sorazmerno.
<SPEAKER ID="484" NAME="Sari Essayah" AFFILIATION="PPE">
(FI) Gospa predsednica, komisar, menim, da je poročilo o spremembi direktive o prospektu pozitivno, saj številne izmed teh sprememb zmanjšujejo upravno breme podjetij, poročevalec in poročevalci v senci pa so opravili odlično delo.
<P>
Kot protiutež zmanjševanju zahtev glede prospektov, moramo vedno upoštevati varstvo vlagateljev. Pojasnjena je bila pravna podlaga izvlečka prospekta, prav tako pa je bila opuščena ideja o široki pravni podlagi, kar je dobro, saj bi bil dolg izvleček prospekta težko razumljiv, vlagatelj pa bi lahko dobil občutek, da ni nobene potrebe po skrbnem branju prospekta samega. Sedaj mora izvleček prospekta ustrezati izvlečku; med tema dvema ne more biti nobenih nasprotij. Dejanska pravna odgovornost leži v resničnosti informacij prospekta. Prav tako pozdravljam prizadevanja, da se pojasnijo zahteve, ki se nanašajo na vsebino prospekta, saj lahko enotna struktura prispeva le k večji razumljivosti teh izvlečkov.
<P>
V drugi spremembi, ki sem jo predložila, sem skušala zagotoviti, da bi se ohranile zahteve glede prospekta v primeru vlog zaposlenih. To je temeljilo na ideji, da je treba vse vlagatelje obravnavati enako. Ne moremo vedno dosledno predvidevati, da mali vlagatelji med zaposlenimi vedo dovolj o podjetju in njegovih vrednostnih papirjih. To je mogoče nekaj, na kar bi se morali vrniti in podrobneje preučiti.
<P>
Ta direktiva ima pomemben namen: vlagatelj lahko svoje investicijske odločitve pripravi na podlagi jasnih in razumljivih informacij, ki so enostavno dostopne. Verjamem, da bo sprememba direktive, kljub problemu, ki sem ga omenila, prispevala k spremembam v pravo smer.
<SPEAKER ID="485" NAME="Elena Băsescu" AFFILIATION="PPE">
(RO) Čestitati želim gospodu Klinzu za njegova izjemna prizadevanja pri tem poročilu in pripravi naslednjih pojasnil. Predlog Komisije o poenostavitvi in izboljšanju direktive o prospektu zagotavlja boljšo zaščito za vlagatelje, saj jim daje zadostne, ustrezne informacije. Enoten potni list je veljaven na vseh trgih Evropske unije, ko je enkrat registriran in ga je potrdil ustrezen organ v državi članici.
<P>
Menim, da je z namenom zmanjšanja birokracije, potreben ustrezen pravni okvir, s katerimi bo mogoče odpraviti negotovosti v zvezi z notifikacijo države članice gostiteljice. Poleg tega lahko do leta 2012 z odpravo odvečnih nalog, ki vplivajo na podjetja, dosežemo 25 % zmanjšanje neupravičeno visokih stroškov v zvezi z upravnim bremenom. Povedati želim, da bodo novi predpisi zagotovili boljšo zaščito vlagateljem, saj bodo lahko pred naložbo opravili boljše analize tveganj, ki so povezani z vrednostnim papirjem.
<SPEAKER ID="486" NAME="Franz Obermayr" AFFILIATION="NI">
(DE) Gospa predsednica, jasna ureditev vprašanja odgovornosti je očitno del preglednega trga vrednostnih papirjev. V zvezi s tem moramo pozornost predvsem nameniti zaščiti malih vlagateljev. Ko govorimo o nadaljnji prodaji vrednostnih papirjev, mora vlagatelj vedeti, kdo je odgovoren za točnost in ažurnost informacij. Če na vlagatelja gledamo kot na potrošnika, ki ga je vredno zaščititi, potem je ključnega pomena, da mu omogočimo dostop do osnovnih informacij, potrebnih za določitev cene produkta, v tem primeru vrednostnih papirjev. Le tako bo lahko sprejel odgovorno odločitev.
<P>
Na skupnem trgu kapitala EU je prav tako pomembno, da pripravimo primerjalni seznam razlik med predpisi o odgovornosti nacionalnega civilnega prava. V tem času krize, predvsem pa negotovosti, to pomeni ponovno vzpostavitev resničnega občutka zaupanja pri vlagateljih s pomočjo ustrezne preglednosti na trgu vrednostnih papirjev.
<SPEAKER ID="487" NAME="Angelika Werthmann" AFFILIATION="NI">
(DE) Gospa predsednica, gospe in gospodje, prospekt ureja javno ponudbo vrednostnih papirjev in njihovo izdajanje na organiziranem trgu Skupnosti. Gre za neke vrste postni listi, ki omogoča dostop do vseh trgov EU. V interesu varnosti in preglednosti pozdravljam zaščito, zagotovljeno malim vlagateljem, predvsem pa zahtevo glede obveščanja. Na izboljšanje dostopa do vrednostnih papirjev za mala in srednje velika podjetja s pomočjo odprave upravnih ovir gledam kot na naložbo v prihodnost.
<SPEAKER ID="488" NAME="Michel Barnier" LANGUAGE="FR">
Gospa predsednica, naj se še enkrat zahvalim vsem govornikom za njihovo odobravanje in dodatne pripombe. Jasno je, da besedilo, ki bo sprejeto, predstavlja dinamičen kompromis. Kot takšen ne more vključevati vseh zamisli in vseh pripomb, istočasno pa menim, da imajo Parlament, gospod Klinz, vaš odbor, Odbor za pravne zadeve in drugi dober razlog, da so zadovoljni, saj je trenutno besedilo veliko pridobilo - navajam mnenje - z vašimi pripombami, predlogi in konstruktivno kritiko v procesu pogajanja.
<P>
V besedilo je bilo vključeno veliko število sprememb, ki ste jih predložili, skupaj z drugimi kolegi iz Odbora za ekonomske in monetarne zadeve; predvsem, ponavljam, gospe in gospodje, glede obsega direktive, določb o ključnih informacijah, ki morajo biti vključene v izvleček kataloga, režima, ki velja za zaposlene ali celo o "lizbonizaciji" - če izoblikujem frazo - direktive o prospektu.
<P>
Gospod Feio je omenil navzkrižje med zaščito vlagateljev ter potrebami malih in srednje velikih podjetij. Naj vas spomnim, da bo za mala in srednje velika podjetja pripravljen sorazmeren prospekt. Gospod Cutaş je prav tako izpostavil to zavezo, to določeno obravnavo malih in srednje velikih podjetij. Zato bo sorazmeren prospekt pripravljen, gospod Feio, za mala in srednje velika podjetja prospekt na 2. ravni, ki pa hkrati upošteva potrebo po zaščiti vlagateljev.
<P>
Druga točka, ki jo je pravkar izpostavila gospa Essayah, so poučeni vlagatelji in obravnavanje fizičnih oseb. Direktiva v celoti upošteva razliko med tema dvema stvarema. Opozoril bi vas, da bo izvleček izjemno pomemben za varovanje pravilne in poštene zaščite fizičnih oseb.
<P>
Gospe in gospodje, Komisija lahko sprejme vse spremembe in zato tudi podpira besedilo, kot ga podpirajo tudi - to sem opazil - gospod Klinz, mnogi govorniki iz skupin, gospod Feio, gospa Stihler, gospod Schmidt in gospa Ford, ki so v imenu svojih skupin odobrite ta izjemen kompromis. Prepričani smo, da bo ta direktiva pripomogla k krepitvi zaščite vlagateljev in zmanjševanju upravnih stroškov za izdajatelje, hkrati pa bo še več prispevala k razvoju resničnega trga kapitala v Evropski uniji. Te priložnosti ne smemo zapraviti.
<P>
Na koncu se želim zahvaliti gospodu Garcíi-Margallu za prispevek, saj je poleg tega besedila, ki predstavlja resničen napredek, ta napredek postavil v splošnejši kontekst, na katerem dela zelo učinkovito z nadzorom paketa, paketa o preglednosti o katerem razpravljamo. Naj vas opozorim, da bo ta ponoven pregled izboljšal elemente preglednosti in jih prilagodil izdajateljem, predvsem malim in srednje velikim podjetjem, istočasno pa bo - ponavljam - upošteval zaščito vlagateljev. Ta element nadzora je bil vključen v paket o preglednosti, zbirno besedilo in ravno na tem besedilu dela gospod García-Margallo, skupaj z drugimi kolegi ter nas poziva, da izkažemo kolektivni pogum.
<P>
To ste dokazali v tem besedilu, ki predstavlja resničen napredek in verjamem, da bomo vsi skupaj to dokazali, skupaj s Svetom, s kompromisi, ki so ravno tako dinamični, s kompromisi, ki bodo morali biti v prihodnjih dneh vključeni v druga besedila, o katerih razpravljamo, v uredbi o hedge skladih in skladih zasebnega kapitala, predvsem pa v velikem evropskem projektu nadzora, ki ga potrebujemo za to besedilo, v bonitetnih agencijah, o katerih smo govorili prej in v številnih drugih vprašanjih glede uredbe, preglednosti in nadzora, ki predstavljajo lekcije, ki se jih moramo naučiti iz krize. To je naša odgovornost.
<SPEAKER ID="489" NAME="Wolf Klinz" LANGUAGE="DE">
Gospoda predsednica, podal bom le nekaj kratkih pripomb. Najprej se želim zahvaliti komisarju in vsem poslancem za njihove prijazne pripombe. Veseli me, da se naši pogledi ujemajo. Sodelovanje nam je na eni strani omogočilo, da uravnovesimo številne cilje in sicer enostavnejši dostop do kapitala za mala in srednje velika podjetja in odpravimo upravne ovire ter da na drugi strani izboljšamo in zagotovimo zaščito vlagateljev in dosežemo napredek pri vzpostavljanju pravega evropskega notranjega trga.
<P>
Upam, da bomo, ko bo ta nova različica direktive o prospektu ponovno obravnavana čez pet le, lahko vzpostavili povezavo med direktivo o prospektu in direktivama o zlorabi trga in preglednosti ter da se bomo mogoče lahko namesto za domači trg odločili, z vidika nelastniških vrednostnih papirjev, celo za drugo državo članico Evropske unije, kot izhodiščno mesto izdajanja.
<SPEAKER ID="490" NAME="Predsednica">
Razprava je zaključena.
<P>
Glasovanje bo potekalo v sredo, 16. junija 2010.

<CHAPTER ID="008-03">
3. (
<P>
- Pred glasovanjem:
<SPEAKER ID="098" NAME="Marie Panayotopoulos-Cassiotou" AFFILIATION="PPE-DE">
(EL) Gospod predsednik, dragi kolegi, kot vemo, sta bila po prvotnem predlogu Evropske komisije v eno uredbo vključena spremenjeni predlog uredbe št. 11 o odpravi diskriminacije pri prevozninah in pogojih za prevoz ter sprememba uredbe (ES) št. 852/2004 o higieni živil.
<P>
Predlog Komisije je temeljil na členih 75, 152 in 95 Pogodbe o ustanovitvi Evropske skupnosti, resolucijo pa naj bi sprejeli v postopku soodločanja. Sozakonodajalca, tj. Svet in Parlament, sta odločila, da se prvotni predlog razdelita na ločeni uredbi: na uredbo o spremembi uredbe št. 11 o prevozu, ki temelji na členu 75(3), v skladu s katerim Evropski parlament ne sodeluje v zakonodajnem postopku, in o kateri je odbor za promet predložil mnenje, ter na drugo uredbo o spremembi uredbe o higieni živil, ki temelji na členu 95 in členu 152(4b) ter o kateri bo odbor za okolje kmalu predložil mnenje. Danes moramo odločiti, ali je člen 75(3) ustrezna pravna podlaga za spremembo uredbe o prevozu. O spremembi uredbe št. 852/2004 bomo, kot je bilo omenjeno, razpravljali pozneje.
<P>
Danes predložena predlagana uredba določa črtanje člena 5, ki je prenehal veljati leta 1961, in spremembo člena 6, ki naj bi prispevala k zmanjšanju upravnih obveznosti prevoznikov, saj bi odpravili njihovo obveznost o hrambi izvodov z informacijami o polnih stroških, ker so te informacije v vsakem primeru vključene v tovorne liste in računovodske sisteme prevoznikov. Ta predlog spremembe omogoča preverjanje prevoznin in pogojev za prevoz ter ugotavljanje diskriminacije. Zato popolnoma ustreza določbam iz drugega stavka člena 75(3) Pogodbe o ustanovitvi Evropskih skupnosti. Ker je sprememba člena 6 potrebna, da bodo lahko evropski organi preverjali izpolnjevanje načela prepovedi diskriminacije na področju prevoza v skladu s členom 75(3) Pogodbe, je odbor za pravne zadeve opozoril, da je člen 75(3) edina pravna podlaga, ki se lahko uporabi za spremembo uredbe št. 11.

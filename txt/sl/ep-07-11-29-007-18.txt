<CHAPTER ID="007-18">
18. Predpisi, ki urejajo delovanje političnih strank na evropski ravni, in pravila glede njihovega financiranja (glasovanje)
<P>
- Poročilo: Jo Leinen
<P>
Pred glasovanjem.
<SPEAKER ID="105" NAME="Jo Leinen">
poročevalec. - (DE) Gospod predsednik, ker je portugalsko predsedstvo tako učinkovito in zavzeto vodilo pogajanja v zvezi s tem težavnim vprašanjem, smo danes to resolucijo lahko sprejeli na prvi obravnavi. Vsi kompromisni predlogi sprememb so v sklopu 1, kar pomeni, da vsi ostali predlogi sprememb niso sprejemljivi.
<P>
Ta uredba bo evropskim političnim strankam končno omogočila udeležbo na evropskih volitvah. To se morda zdi popolnoma običajno, vendar prej ni bilo tako. Upam, da bo ta nova uredba desetim skupinam političnih strank dejansko omogočila, da bodo na naslednjih evropskih volitvah leta 2009 zagotovile novo dinamiko. Hvala vsem, ki ste si skupaj z mano prizadevali za to zakonodajo.
<P>
(Ploskanje.)

<CHAPTER ID="004">
Izjava predsednika
<SPEAKER ID="089" NAME="Predsednik">
Konferenca predsednikov me je prosila, da pred časom za glasovanje podam izjavo o položaju talcev v Kolumbiji. Upam, da bo to ponovno zagotovilo mir in red na našem zasedanju.
<P>
Šesta obletnica ugrabitve Íngrid Betancourt je bila 23. februarja, pozornost mednarodne skupnosti in Evropskega parlamenta pa je ponovno usmerjena k človeški tragediji, ki jo v nečloveških razmerah že več let trpi velik del skupine 700 talcev, ki jih je ugrabil FARC v Kolumbiji. To je še ena priložnost, da zahtevamo njihovo takojšnjo izpustitev na podlagi humanitarnih razlogov.
<P>
(Ploskanje.)
<P>
Ker je zdravstveno stanje veliko žrtev ugrabitve, vključno z gospo Betancourt, zelo zaskrbljujoče, zahtevamo, da se jih takoj izpusti na podlagi humanitarnih razlogov ter da se takoj odpošlje mednarodna zdravniška ekipa, ki bo talcem nudila hitro zdravniško pomoč. Pozdravljamo prizadevanja predsednika Uribeja, ki poskuša vzpostaviti dialog z namenom doseganja humanitarnega kompromisa. Razglašamo solidarnost z žrtvami, talci in njihovimi družinami.
<P>
(Poslanci Parlamenta so vstali in ploskali.)

<CHAPTER ID="006-01">
1. Predlog splošnega proračuna Evropske unije - Proračunsko leto 2009 (glasovanje)
<P>
Pred glasovanjem
<SPEAKER ID="049" NAME="Jutta Haug">
poročevalka. - (DE) Gospod predsednik, postopek pojasnjevanja je enak kot vsako leto. Pred glasovanjem moram Parlament obvestiti o nekaterih tehničnih prilagoditvah. Vem, da to mojim kolegom poslancem ni preveč zanimivo, a to moramo zabeležiti v zapisniku.
<P>
Najprej, kot je že navedeno na seznamu za glasovanje, se glasovanje o spremembi 783 k proračunski vrstici 22 02 04 02 nanaša zgolj na odobritve plačil.
<P>
Drugič, pojasnila glede analize globalnih energetskih izzivov ne sodijo v proračunsko vrstico 08 03 01, v katero so bile vključene po pomoti, ampak v vrstico 08 05 01. Zato je treba glede spremembe 936 k vrstici 08 03 01 glasovati brez pripomb o analizi globalnih energetskih izzivov. Namesto tega bodo te vključene v spremembo 938 k vrstici 08 05 01.
<P>
Vem, kako navdušeni ste vsi nad tem.
<P>
Tretjič, obnovitev sredstev v predhodnem predlogu proračuna za decentralizirane agencije z naslovi iz vrstic 1 in 2 seveda prav tako vključuje obnovitev njihovih kadrovskih načrtov. To velja za Evropsko agencijo za zdravila, Evropsko agencijo za kemikalije, Evropsko agencijo za varnost v letalstvu, Evropsko agencijo za pomorsko varnost, Evropsko agencijo za varnost in interoperabilnost železniškega prometa, Evropsko agencijo za okolje, Evropski center za razvoj poklicnega usposabljanja, Evropsko agencijo za varnost hrane, Agencijo Skupnosti za nadzor ribištva in Urad Skupnosti za rastlinske sorte, katerih kadrovski načrti niso posebej vključeni v dokumentih k dopolnitvam.
<P>
Četrtič, zaradi pripombe pravne službe je treba delno spremeniti obrazložitev, vključeno pri več proračunskih vrsticah. To velja za stavek "Komisija lahko" do "in prenese na notranjega revizorja Komisije" v naslednjih spremembah: spremembo 994 k vrstici 19 04 01, spremembo 1011 k vrstici 21 02 01, spremembo 1015 k vrstici 21 03 01, spremembo 1016 k vrstici 21 04 01, spremembo 1026 k vrstici 23 02 01 in spremembo 785 k vrtici 23 02 02. Pravilna različica obrazložitve je podrobno navedena na seznamu za glasovanje.
<P>
Petič in zadnjič, proračunska vrstica 19 06 06 z naslovom "Konzularno sodelovanje" ni vključena v spremembe, čeprav je bila sprejeta kot del pisnega predloga spremembe št. 1/2009. Ta proračunska vrstica se zato vključi zgolj z zaznamkom (p.m.).
<P>
Če nima nihče od kolegov poslancev glede tega nobenega pridržka, bo na zasedanju vključeno vse, kot smo sklenili.
<SPEAKER ID="050" NAME="Predsednik">
Gospa Haug, glede na to, da vam zaupamo, lahko sedaj o tem glasujemo.
<P>
(Parlament je odobril predlog poročevalke)
<P>
- Pred glasovanjem o spremembi 111
<SPEAKER ID="051" NAME="Catherine Guy-Quint" AFFILIATION="PSE">
- (FR) Gospod predsednik, mislim, da nismo glasovali o drugem delu 106. Lahko, prosim, preverite?
<SPEAKER ID="052" NAME="Predsednik">
Da, smo, gospa Guy-Quint. Gospod Dunstan mi je ravno povedal, da je prvi del prenehal veljati in da smo o drugem delu že glasovali.
<P>
- Pred glasovanjem o sklopu št. 2
<SPEAKER ID="053" NAME="Janusz Lewandowski">
poročevalec. - Gospod predsednik, tokrat ni tehničnih prilagoditev, torej lahko glasujemo.
<P>
(Aplavz)
<SPEAKER ID="054" NAME="Predsednik">
Potemtakem lahko poročevalcu le čestitamo.

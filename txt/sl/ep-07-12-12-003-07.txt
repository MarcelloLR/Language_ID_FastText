<CHAPTER ID="003-07">
7. Skupna ureditev trgov za ribiške proizvode in proizvode iz ribogojstva (glasovanje)
<P>
- Poročilo: Pedro Gueirrero
<P>
- Pred glasovanjem:
<SPEAKER ID="067" NAME="Pedro Guerreiro">
poročevalec. - (PT) Na začetku te kratke izjave bi rad podprl odločitev odbora za ribištvo Evropskega parlamenta o oblikovanju poročila o skupni ureditvi trgov za ribiške proizvode in proizvode iz ribogojstva. Znano in priznano je, da ta skupna ureditev trgov še vedno ni izpolnila ciljev, za katere se je oblikovala, in sicer gre za zagotavljanje stabilnih trgov za ribiške proizvode in varovanje poštenega prihodka za proizvajalce. Zato cenimo odločitev Evropske komisije, čeprav je bila pozna, za izvedbo podrobne ocene obstoječe skupne ureditve trga in jo pozivamo, da izvede njuno revizijo z namenom večjega prispevka k zagotavljanju prihodkov v sektorju, stabilnosti trga, boljše trženje ribiških proizvodov in večje ustvarjanje dodane vrednosti, zlasti z bistvenim povečanjem finančnih sredstev.
<P>
Kljub dejstvu, da nekateri od naših prvotnih predlogov niso dobili potrebnega soglasja v odboru za ribištvo, menimo, da poročilo, o katerem bomo zdaj glasovali, vsebuje pomembne ukrepe, kot so ukrepi za določitev, ali so obstoječi intervencijski mehanizmi najustreznejši in ali so dovolj prilagodljivi za zadostitev pomembnih potreb v različnih državah članicah; za uvedbo kompenzacijskih plačil za sardine kot že obstaja za tune; za izpolnitev potrebe po tem, da strukturni skladi prispevajo k posodobitvi in oblikovanju podporne infrastrukture za proizvajalce v okviru proizvodnje/trženja; za zagotovitev dejanske podpore pri ustanavljanju in financiranju organizacij proizvajalcev ter predvsem za mala obalna in tradicionalna ribištva; za zagotovitev uporabe enakih pravil in zahtev, kot se uporabljajo za ribiške proizvode Skupnosti, za uvožene ribiške proizvode, prodane na notranjem trgu. To so zadeve, ki so najpomembnejše za ribiče, čeprav nekaterim poslancem ne pomenijo veliko.

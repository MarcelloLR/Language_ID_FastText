<CHAPTER ID="005-06">
6. Darovanje in presajanje organov: politični ukrepi na ravni EU (
<P>
- Pred glasovanjem:
<SPEAKER ID="087" NAME="Adamos Adamou">
poročevalec. - (EL) Gospod predsednik, gospe in gospodje, čeprav se je uporaba človeških organov za presajanje v zadnjih desetletjih stalno povečevala, je število posameznikov, ki potrebujejo presaditev, večje od števila organov, ki so na voljo. Na čakalnih seznamih v Evropi je več kot 50 000 bolnikov in vsak dan umre 10 ljudi, ki čakajo na organe. Odločno sporočilo moramo poslati Komisiji ter predvsem državam članicam in vladam.
<P>
Čas je, da ukrepamo kot evropski državljani. Mobilizirati, usklajevati in ozaveščati moramo ljudi okoli sebe ter sami postati darovalci.
<P>
(Ploskanje.)
<P>
- Pred glasovanjem o odstavku 38:
<SPEAKER ID="089" NAME="Marios Matsakis" AFFILIATION="ALDE">
Gospod predsednik, zelo na hitro, to je kratek predlog spremembe, s katerim bo predlog spremembe 2 odstavka 38 odločnejši v smislu spoštovanja pravic darovalcev. Predlog spremembe je, da se za besedama "daroval organ" doda besedilo "izključna pravica darovalca in".
<P>
(Parlament se je strinjal, da sprejme ustni predlog spremembe.)

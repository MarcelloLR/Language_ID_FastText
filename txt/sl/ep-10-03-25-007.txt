<CHAPTER ID="007">
Dobrodošlica
<SPEAKER ID="119" NAME="Predsednik">
Gospe in gospodje, v veliko veselje mi je, da vas lahko obvestim, da je kot del naših medparlamentarnih srečanj na obisku delegacija iz tunizijskega parlamenta, ki ji predseduje Salah Tabarki, predsednik odbora za politične zadeve, človekove pravice in tuje zadeve tunizijskega predstavniškega doma.
<P>
Toplo pozdravljamo gospoda Tabarkija in člane njegove delegacije. Rad bi poudaril pomen, ki ga pripisujemo temu srečanju, ki je prvo v petih letih.
<P>
Parlament z velikim zanimanjem sledi razvoju političnih in gospodarskih razmer v Tuniziji, saj smo mi v Evropski uniji najpomembnejši trgovinski partner te države. Odnosi, ki jih boste vzpostavili z delegacijo Evropskega parlamenta za odnose z državami Magreba, vam bodo zagotovili ustrezen mednarodni okvir za dialog o zadevah skupnega interesa glede razvoja demokracije in pravne države.
<P>
Zato vam želimo prijeten in ploden obisk.

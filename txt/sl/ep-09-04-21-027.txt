<CHAPTER ID="027">
Odločitve Odbora za peticije v letu 2008 (kratka predstavitev) 
<SPEAKER ID="237" NAME="Predsednik">
Naslednja točka je kratka predstavitev poročila gospe McGuinness v imenu Odbora za peticije glede odločitev Odbora za peticije v letu 2008.
<SPEAKER ID="238" NAME="Mairead McGuinness">
poročevalka. - Gospod predsednik, to poročilo po svoji naravi vključuje veliko statistike. Lahko ga pogledate, preberete in analizirate, toda očitno je delo odbora v zadnjih 12 mesecih na dlani.
<P>
Ta odbor, katerega članica sem, je poseben odbor Parlamenta. Ima zelo neposredne povezave z državljani in se ukvarja s težavami, ki jih izpostavijo posamezniki in skupine. Da, ljudje pridejo v ta odbor s težavami, ki jih pogosto ne morejo rešiti, toda imajo vsaj mesto, kamor se obrnejo, in če primera ne moremo sprejeti, jih poskušamo preusmeriti.
<P>
Obravnavamo zelo veliko problemov iz vseh držav članic in kot kaže statistika, nekatere države uporabljajo storitve odbora pogosteje kot ostale, morda ker so člani odbora iz teh držav in zato izvabijo težave iz svojih volilnih okrožij. Vedno me resničnost zelo preseneti, zlasti v irskem kontekstu, ko se ljudje včasih pritožujejo nad tem, da je Evropa preveč vplivna, ko pa imajo težave in se obrnejo na Evropo za pomoč, pa se včasih pritožujejo, da Evropa ni dovolj vplivna. Menim, da je to zelo značilno.
<P>
Odbor za peticije po mojem mnenju dela na podlagi "mehke moči" in mislim, da smo zadnjih 12 mesecev delali na tem, da poskušamo vplivati na države članice, ki ne izvajajo zakonodaje na način, kot bi ga morale, da bi kaj spremenile. Toda delujemo lahko le na podlagi ljudi, ki pridejo k nam s problemi, in se ukvarjamo z njimi in njihovimi posebnimi potrebami.
<P>
Želim spregovoriti o nekaterih vprašanjih, s katerimi smo se ukvarjali, ne podrobno, ampak zgolj za ilustracijo. Očitno je okolje glavno področje pritožb državljanov Evropske unije. Nekatere večje se nanašajo na kakovost vode. Vprašanje Baltskega morja je bilo zelo sporno in ga je odbor obravnaval skupaj z ostalimi odbori Parlamenta. Lastninske pravice so glavna skrb državljanov in bojim se, da bo vedno večja, če sodim po pritožbah, ki prihajajo v mojo pisarno v mojem volilnem okrožju od državljanov, ki so kupili lastnino v državah članicah Evropske unije. Naša pooblastila so v tem pogledu omejena, ampak to ne pomeni, da ne moremo govoriti o teh stvareh in poskušamo uvesti izboljšave.
<P>
V zvezi s poslovnimi imeniki - kjer so podjetja, posamezniki, šole ujeti v to, da plačujejo podjetjem, ki objavljajo imena, in nato zahtevajo plačilo, kjer so ljudje v začetku menili, da plačilo ne bo potrebno ali zares zahtevano, ali še slabše, kjer ljudje storitve sploh niso želeli - še vedno nas preplavljajo tožbe posameznikov, ki so ujeti v past in se počutijo nemočne, da bi se uprli pritiskom teh brezobzirnih podjetij za poslovne imenike. Komisijo smo pozvali, da ukrepa v zvezi s tem.
<P>
V tem poročilu prav tako poudarjamo, da nas skrbi pomanjkanje napredka pri Equitable Life, glede česar je Odbor za peticije ukrepal v letu 2007 in v zvezi s čimer sem predsedovala preiskovalnemu odboru. Pozivamo organe Združenega Kraljestva, da upoštevajo vsa naša priporočila: opravičiti se da, toda tudi povrniti škodo vsem tistim, ki so bili resno prizadeti.
<P>
Na koncu naj spregovorim o samem odboru in postopkih, po katerih delamo. Raje bi, da bi dobivali samo dopustne peticije, in zelo si moramo prizadevati, da bodo državljani izvedeli, kaj lahko naredimo in česar ne. Pri napredovanju si želim izboljšan časovni okvir, v katerem se obravnavajo pritožbe. Kot nekdo, ki je deloval v tem odboru v času tega parlamentarnega obdobja, verjamem, da ker posluje neposredno z državljani, ima veliko vlogo pri zmanjševanju tega, o čemer sem razpravljala včeraj v šoli na Irskem, tako imenovanem demokratičnem primanjkljaju. Ljudje vsaj pridejo sem v Parlamentu, kjer se jih sliši in posluša. Mislim, da je to zelo pomembno.
<P>
Ko prehajamo v drugo leto, naj se zahvalim sekretariatu odbora, osebju skupin in mojemu osebju za njihovo pomoč pri tem poročilu.
<SPEAKER ID="239" NAME="Joe Borg">
član Komisije. - Gospod predsednik, najprej bi rad pohvalil delo gospe McGuinness glede tega poročila, ker vem, da ga je pripravljala v težkih okoliščinah. Uspela je prikazati veliko raznolikost dela Odbora za peticije in spet bi rad potrdil, ker ne dvomim, da to pričakuje, pripravljenost Komisije za sodelovanje na vse možne načine z odborom.
<P>
Rad bi se le dotaknil dveh točk, ki jih omenja v kratki predstavitvi poročila. Gospa McGuinness, najprej poudarjate pomen neposrednega stika med Parlamentom in vsakodnevnimi, zelo resnimi skrbmi državljanov, ki pri vas vlagajo prošnje. Strinjam se in moral bi vedeti. Od leta 2004 ste obravnavali skoraj sto peticij z Malte, kar je visoka številka v primerjavi s številom tamkajšnjih prebivalcev.
<P>
Nekatere od teh peticij so skupne mnogim drugim državam članicam, toda večina jih je bilo precej specifičnih za Malto. To dokazuje uporaben neposredni stik z državljani, ki ga zagotavlja odbor. Poleg tega je prav tako res, da so dobro sodelovanje z nacionalnimi organi in organizacija misij za ugotavljanje dejstev prav gotovo uporabni elementi za vaše delo.
<P>
Poleg tega, da se strinjam o pomenu dela neposredno z državljani, je druga stvar, ki bi se je rad dotaknil, splošno vprašanje temeljnih pravic. Pojavljajo se na več mestih vašega poročila, pa naj gre za nacionalnost ali povezane pravice, pravice posameznikov ali družin ali pravice lastnine, in kot veste, se pogosto zgodi, da so ljudje, ki vlagajo peticije na Parlament glede njihovih temeljnih pravic, na koncu razočarani. To pa zato, ker so pogosto te pravice izven področja uporabe prava Skupnosti, kot ste pravilno ugotovili.
<P>
Če uporabim vaše besede, veliko je treba narediti, da se loči pleve od zrnja, skrbi, ki jih lahko rešujemo, in tiste, ki jih ne moremo. Moja želja, moja iskrena želja je, da bi vaše poročilo pomagalo ljudem, da to jasno in realno sprevidijo.
<P>
Ob teh dveh komentarjih, za katera sem prepričan, da bosta vzeta tako, kot je bil njun namen, bi rad le še dejal, da želim poročevalki vso srečo in se ji še enkrat zahvaljujem za poročilo.
<SPEAKER ID="240" NAME="Predsednik">
Točka je zaključena.
<P>
Glasovanje bo potekalo v sredo, 22. aprila 2009.

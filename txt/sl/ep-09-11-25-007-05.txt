<CHAPTER ID="007-05">
5. Priprave na Konferenco o podnebnih spremembah v Københavnu (glasovanje) 
<SPEAKER ID="096" NAME="Satu Hassi" AFFILIATION="Verts/ALE">
Gospod predsednik, v zvezi z vrstnim redom glasovanja o predlogih sprememb 43 in 54 moja skupina opaža, da ta vrstni red poteka v obratni smeri.
<P>
Če se sprejme predlog spremembe 43, potem se predloga spremembe 54 ne sme zavrniti, saj slednji vsebuje tudi druga vprašanja, ki niso vključena v prvem.
<P>
Če bi se torej s sprejetjem enega predloga spremembe zavrnil drug predlog spremembe, potem bi bilo treba najprej glasovati o predlogu spremembe 54 in šele potem o predlogu spremembe 43.
<P>
Ne gre za prvo glasovanje, temveč za glasovanje o drugi strani. To sem hotela omeniti, da bi vedeli za to, ko pridemo do tega glasovanja.
<SPEAKER ID="097" NAME="Predsednik">
Ali bi predstavnik odbora želel o tem kaj reči? Mogoče gospod Leinen? Predlagate, da spremenimo vrstni red glasovanja? Moram reči, da nismo pričakovali te spremembe. Nobenega podobnega predloga nismo prejeli.
<SPEAKER ID="098" NAME="Jo Leinen" LANGUAGE="DE">
Gospod predsednik, da, gospa Hassi ima prav. Lahko upoštevamo njen predlog.
<SPEAKER ID="100" NAME="Markus Ferber" AFFILIATION="PPE">
(DE) Gospod predsednik, tolmač je pravkar prosil za člen 20 in ne za člen 22, kar človeku onemogoča, da stori to, kar namerava. Zato upam, da bodo tolmači zdaj pravilno prevajali poljske številke.
<SPEAKER ID="101" NAME="Predsednik">
Mogoče je bila moja krivda. Žal mi je.
<SPEAKER ID="102" NAME="Jo Leinen" AFFILIATION="S&amp;D">
(DE) Gospod predsednik, uradna delegacija predstavlja Parlament v Københavnu. Tudi vi se boste udeležili in tokrat je prvič, da nam v mestu ne bo treba najeti pisarne. Namesto tega bomo imeli uradno mesto v paviljonu EU. To je dobro in hvaležni smo za to. Zato člen 61 ni potreben.
<P>
Lizbonska pogodba ne zagotavlja samo, da se bo Parlamentu prisluhnilo v zvezi z mednarodnimi pogodbami, ampak tudi da se bo Parlament moral z njimi strinjati. To je začetek novega obdobja za nas, zato v skladu s členom 60 prosimo, da nas sprejmete na usklajevalne sestanke EU, da ne bomo ostali pred vrati. Komisija nas mora pri posredovanju informacij obravnavati enako kot Svet in prosimo jo, naj začne s Kjotskim sporazumom. To je naša zahteva za Komisijo. Mogoče bi gospa Reding želela o tem kaj povedati.
<P>
(Aplavz)
<SPEAKER ID="103" NAME="Viviane Reding">
članica Komisije. - (DE) Gospod predsednik, sporočilo sem vzela na znanje in posredovala ga bom predsedniku Komisije in drugim komisarjem.
<SPEAKER ID="104" NAME="Jeanine Hennis-Plasschaert" AFFILIATION="ALDE">
Gospod predsednik, prijazno bi vas prosila, da nekoliko pohitite, kajti če bomo tako nadaljevali, bomo na plenarnem zasedanju glasovali opolnoči.

<CHAPTER ID="004">
Čas glasovanja
<SPEAKER ID="072" NAME="Predsednik">
Naslednja točka je glasovanje.
<P>
(Za izide in druge podrobnosti glasovanja: glej zapisnik.)
<P>

<SPEAKER ID="073" NAME="Gay Mitchell" AFFILIATION="PPE-DE">
Gospod predsednik, v skladu s členom 166 glede vprašanja o pravilnosti postopka bi rad predsednika opozoril na neupoštevanje Poslovnika Parlamenta, zlasti v zvezi z včerajšnjim časom za vprašanja. Zdi se mi, da je to postal premičen praznik, kakor tudi čas za glasovanje v tem Parlamentu. Vprašanja se postavljajo v vrstnem redu, ki ustreza Komisiji in Svetu, ne pa poslancem; nato se združujejo, dopolnilna vprašanja pa se obravnavajo skupaj. Včeraj smo dosegli samo 12 vprašanj. Za tiste, ki nimamo veliko priložnosti, da bi govorili, je sodelovanje na zasedanju na ta način skoraj nemogoče. Predsednika, podpredsednike in vodje skupin izbiramo zato, da bi skrbeli za interese Parlamenta in poslancev. To se ne dogaja. Prosil bi, da se to še enkrat preuči in da se vlogo poslancev na zasedanjih - ki nastopajo v imenu javnosti - brani in ne žrtvuje zaradi vsake kaprice nekoga drugega, ki želi priti v to dvorano. Predsedstvo mora pravice poslancev braniti in ne razveljavljati, takoj ko nekdo migne s prstom. Odločno protestiram proti temu, kar se dogaja na tem zasedanju.
<P>
(Aplavz)
<SPEAKER ID="074" NAME="Predsednik">
Najlepša hvala, gospod Mitchell. Vaše pripombe bomo ustrezno preučili na naslednji seji predsedstva.
<SPEAKER ID="075" NAME="Bernd Posselt" AFFILIATION="PPE-DE">
(DE) Gospod predsednik, želel bi samo posvariti gospoda Mitchella: že več let dobivam odgovor, da se bo nekaj preučilo na naslednji seji predsedstva, vendar se nikoli nič ne spremeni.
<P>
(Aplavz)
<SPEAKER ID="076" NAME="Predsednik">
Gospod Posselt, tudi vašo pripombo bomo posredovali predsedstvu.
<P>
(Smeh)
<P>


<CHAPTER ID="009-07">
7. Burma (glasovanje)
<P>
- Pred glasovanjem:
<SPEAKER ID="103" NAME="Ignasi Guardans Cambó" AFFILIATION="ALDE">
Gospod predsednik, čeprav nisem odgovoren za to poročilo, pozivam kolege, ki se s tem vprašanjem ukvarjajo, naj upoštevajo, da danes glasujemo o dveh poročilih, in sicer poročilu o Kitajski in poročilu o Burmi, ki obravnavata katastrofalne okoliščine in različne odzive nanje. Poročilo o Kitajski se začne s stavkom, da Parlament "kitajskemu ljudstvu izraža iskreno sožalje in solidarnost ob tako velikem številu žrtev; sočustvuje z vsemi, ki so utrpeli posledice potresa", poročilo o Burmi pa vključuje le politične vidike.
<P>
(Predsednik je prekinil govornika.)
<SPEAKER ID="104" NAME="Predsednik">
Gospod Guardans Cambó, veste, kako zelo vas cenim in spoštujem, vendar moram upoštevati postopek. Žal ne morem ponovno odpreti razprave o primerjalni analizi dveh resolucij. To zagotovo razumete.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Vlagam ustni predlog spremembe, o sprejetju ali nesprejetju katerega odloča Skupščina, izraža pa sočutje do ljudi na enak način in s popolnoma enakim besedilom kot za Kitajsko. To je ustni predlog spremembe: sočutje do ljudi.
<P>
(Ploskanje.)
<SPEAKER ID="106" NAME="Predsednik">
Glede na to, da ste govorili pred začetkom obravnave zadevne točke, predlagam naslednje: če vas pravilno razumem, želite to pripombo vstaviti pred odstavek 4. Ali lahko to natančneje opredelite?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) Ustni predlog spremembe bi bil prva točka z naslednjim besedilom:
<P>
"Izraža iskreno sožalje in solidarnost ljudem v Burmi ter mnogim žrtvam; izraža sožalje vsem, ki trpijo zaradi posledic katastrofe;".
<P>
(Ploskanje.)
<P>
(Ustni predlog spremembe je bil sprejet.)
<P>
Pred glasovanjem o odstavku 10:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Gospod predsednik, na naših seznamih glasovanja ni navedenih nobenih predlogov sprememb v zvezi z resolucijo o Burmi. Glasovanje zadeva le celotno resolucijo.
<SPEAKER ID="897" NAME="Predsednik">
Ne govorimo o predlogu spremembe, ampak o glasovanju po delih, ki ga je zahtevala skupina ALDE.

<CHAPTER ID="008-03">
3. Učinki svetovne finančne in gospodarske krize na države v razvoju in razvojno sodelovanje (
<P>
Pred glasovanjem:
<SPEAKER ID="125" NAME="Enrique Guerrero Salom" LANGUAGE="ES">
Gospod predsednik, rad bi se zahvalil vsem, ki ste sodelovali pri pripravi tega poročila.
<P>
Izpostavil bi rad, da ko pridemo do odstavka 31, je tam ustna sprememba. Kot je bilo dogovorjeno, bom sedal prebral drugi del angleške različice.
<P>
"meni, da je zato ustrezno, da se razišče možnosti za dogovor z državami upnicami, da se uvede začasni moratorij ali odpis dolgov za najrevnejše države, da se jim omogoči izvajanje proticikličnih davčnih politik za lajšanje resnih učinkov krize; predlaga, da se prizadeva spodbujanje dogovorov za pregledno poravnavo dolga".
<SPEAKER ID="127" NAME="Predsednik">
V vsakem primeru, gospod Guerrero, če nismo bili napačno obveščeni, ta ustna sprememba zadeva odstavek 34 in ne odstavek 31.
<P>
(Gospod Guerrero je navedel, da res zadeva drugi del odstavka 34).
<P>
Sedaj je vse jasno.
<P>
(Glasovanje)
<P>
(Parlament se je strinjal z ustno spremembo)
<P>
- Pred glasovanjem o odstavku 22:
<SPEAKER ID="128" NAME="Charles Goerens" AFFILIATION="ALDE">
(FR) Gospod predsednik, vašo pozornost smo usmerili na ustno spremembo odstavka 22. Poudaril bi, da se odstavek 22 navezuje na globalno upravljanje in zlasti na sestavo G20, ki nenavadno ne vključuje v svojih vrstah nobenega predstavnika najmanj razvitih držav.
<P>
Cilj ustne spremembe je zapolniti to praznino in besedilo, ki ga predlagam Evropskemu parlamentu, ugodi tej potrebi.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Gospod predsednik, pred nekaj trenutki ste pozvali k aplavzu za tunizijsko delegacijo. Ali lahko prosite tunizijsko delegacijo, da posreduje pri tem, da se izpusti na prostost Taoufik Ben Brik, za kar si prizadeva ves Parlament?
<SPEAKER ID="132" NAME="Hannes Swoboda" AFFILIATION="S&amp;D">
(DE) Gospod predsednik, želim opozoriti na pravilnost postopka. Zelo sem vesel glede izida glasovanja. Toda to je bilo v bistvu samoiniciativno poročilo in v tem primeru se uporabi drugačen postopek. Sedaj nam je bilo dovoljeno, da smo imeli posamezno glasovanje o samoiniciativnem poročilu. To moramo razrešiti, ali pa bodo imela v prihodnosti vsa samoiniciativna poročila posamezno glasovanje. Ali morda lahko prosite Odbor za ustavne zadeve, da pojasni to vprašanje? Sicer bo razlaga, ki so jo podale službe Parlamenta, ovrgla celoten predmet reforme.
<SPEAKER ID="133" NAME="Predsednik">
Gospod Swoboda, to lahko storimo. Možno je zahtevati glasovanje po delih v skladu s postopkom, ki so ga skupine same zahtevale. Kakor koli, vse je mogoče pregledati. Lahko se pregleda v prihodnosti, toda za sedaj je tako.

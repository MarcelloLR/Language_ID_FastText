<CHAPTER ID="007-02">
2. Razmere v Ukrajini (
<SPEAKER ID="104" NAME="Cristian Dan Preda" LANGUAGE="FR">
Gospod predsednik, želel bi podati naslednji predlog spremembe: "poziva oblast v Ukrajini k vložitvi večjega napora glede manjšinskih skupnosti v Ukrajini z nadaljnjim vključevanjem teh skupnosti v razvoj političnega življenja v državi in z ustreznim spodbujanjem pravice do izobraževanja v jezikih manjšin, pri čemer priznava, da je država ratificirala Okvirno konvencijo Sveta Evrope za varstvo narodnih manjšin in Evropsko listino o regionalnih ali manjšinskih jezikih;".
<P>
Razlog je zelo preprost: izkoristiti moramo povolilni okvir, da bi poudarili, da zunanja politika Unije temelji na spoštovanju človekovih pravic, vključno s pravicami manjšin.
<SPEAKER ID="106" NAME="Michael Gahler" LANGUAGE="DE">
Gospod predsednik, če je moja ustna sprememba sprejeta, glasovanje po delih ni potrebno. Sprememba se glasi:
<P>
"poziva Komisijo, naj Nacionalni okvirni program za obdobje 2011-2013 uskladi z Pridružitvenim načrtom".
<P>
(DE) V izvirnem besedilu, kakršnega imamo zdaj, je navedeno ravno obratno in to je narobe.
<SPEAKER ID="110" NAME="Michael Gahler" LANGUAGE="DE">
Gospod predsednik, to je samo faktografski popravek. Novo besedilo je pravilno. Zapis v izvirnem beseidlu je napačen. Ne bom ga prebral na glas, ker imate pisni predlog resolucije pred seboj.

<CHAPTER ID="011">
Razpored dela
<SPEAKER ID="020" NAME="Predsednik">
Končni osnutek dnevnega reda za to delno zasedanje, ki je bil sestavljen na konferenci predsednikov v četrtek, 16. oktobra 2008, v skladu s členoma 130 in 131 Poslovnika, je razdeljen.
<P>
Ponedeljek, torek in četrtek:
<P>
Ni predlogov sprememb.
<P>
Sreda:
<P>
Odbor za regionalni razvoj zahteva, da se vprašanje za ustni odgovor Komisije o Solidarnostnem skladu Evropske unije prenese na naslednje delno zasedanje.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Gospod predsednik, dejstvo je, da je bila na zahtevo Odbora za regionalni razvoj razprava o vprašanjih glede Solidarnostnega sklada vključena v sredin dnevni red. Sedaj pa smo izvedeli, da pristojni komisar, gospod Hübner, s katerim si zelo želimo razpravljati o tem vprašanju, zasedanju ne bo mogel prisostvovati.
<P>
Zato so tako Komisija kot koordinatorji različnih skupin predlagali, da bi ta razprava, ki je tako pomembna za Parlament, potekala na novembrskem plenarnem zasedanju. Zato prosimo, da se razprava preloži na novembrsko delno zasedanje. To zahtevo sem želel izraziti.
<P>
(Parlament je sprejel predlog)
<P>
(Razpored dela je bil sprejet)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Gospod predsednik, želel sem vas seznaniti z dejstvom, da so v obdobju, odkar smo bili zadnjič v Strasbourgu, v osmem nadstropju stolpnice vlomili v najmanj dve pisarni poslancev in iz njih odnesli nekaj stvari. Zanima me, ali je to samo naključje ali pa je morda kaj dokazov o morebitnih vlomih v druge pisarne poslancev, kjer so si vlomilci, če tako rečem, "postregli" v obdobju, ko nas ni bilo v Strasbourgu. Zadeva je zelo neprijetna. Če ne moremo zagotoviti varnosti naših pisarn med odsotnostjo, potem vse skupaj nima nobenega smisla.
<SPEAKER ID="024" NAME="Predsednik">
Najlepša hvala, gospod Bradbourn. Zadevo bomo preiskali; za to bo poskrbel generalni sekretar.

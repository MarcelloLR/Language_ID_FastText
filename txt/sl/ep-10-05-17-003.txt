<CHAPTER ID="003">
Sprejetje zapisnika predhodne seje
<P>
(Sprejet je bil zapisnik predhodne seje)
<SPEAKER ID="009" NAME="Mario Mauro" AFFILIATION="PPE">
(IT) Gospod predsednik, gospe in gospodje, želim vas samo spomniti, da sta bila to jutro v Afganistanu v napadu ubita dva vojaka iz brigade Taurinense.
<P>
Evropska unija igra težko vlogo na prizorišču vojne in miru in prosim, da se na začetku seje Parlament pridruži izrazom sožalja in podpore družinam žrtev v tem težkem času.
<SPEAKER ID="010" NAME="Gianni Pittella" AFFILIATION="S&amp;D">
(IT) Gospod predsednik, gospe in gospodje, prosil sem, da spregovorim za eno minuto, da bi povedal isto kot moj kolega, gospod Mauro, tako se pridružujem gospodu Mauru pri izražanju sožalja. Menim, da je celotna dvorana združena v spominu na italijanska vojaka, ki sta bila ubita danes zjutraj.
<P>
Menim, da mora našo žalost ublažiti jeza, solidarnost z družinami, podpora ranjenim in zavračanje vseh oblik terorizma. Vendar je potrebno tudi obnovljeno ukrepanje Evrope skupaj s posameznimi državami članicami, da bi zagotovili, da je mirovna misija še učinkovitejša in se lahko izvaja pod varnejšimi pogoji.
<SPEAKER ID="011" NAME="Predsednik">
Hvala, gospoda, da sta to izpostavila. Zelo pomembno je, da zmeraj izrazimo solidarnost z vojaki, ki se v našem imenu borijo proti terorizmu ter proti različnim oblikam zlorab v Afganistanu in drugih državah. Izraziti moramo solidarnost z njihovo veliko zavezo našemu skupnemu cilju, cilju, ki je še zmeraj pomemben povsod po svetu. To je naš običaj v Evropskem parlamentu. Še enkrat se zahvaljujem poslancema, da sta me opozorila na to.
<SPEAKER ID="012" NAME="Geoffrey Van Orden" AFFILIATION="ECR">
Gospod predsednik, medtem ko se spominjamo tragičnih izgub v Afganistanu, se prav tako moramo spomniti, da skoraj vsak dan izgubljamo britanske vojake, ki dajejo svoja življenja v misiji Nata, ki se odvija v tisti državi. Priznati moramo tragične izgube in še posebej sočustvovati z družinami našega vojaškega osebja iz katere koli države, ki služi pod okriljem Nata.
<SPEAKER ID="013" NAME="Predsednik">
Popolnoma se strinjam z vami. Mislim, da se vsi strinjamo s tem. To so Evropejci, ki predstavljajo vse nas v boju proti terorizmu in vsem oblikam nasilja po svetu. Oni so naši predstavniki.
<SPEAKER ID="014" NAME="Jacky Hénin" AFFILIATION="GUE/NGL">
(FR) Gospod predsednik, menim, da je edino pravilno, da obeležimo spomin tistih, ki padejo v boju, kot ste pravkar storili. Edino pravilno je, da pomislimo tudi na vse tiste delavce, ki vsak dan umrejo na delu, ker jim njihovi zaposleni ne priskrbijo sredstev, ki so potrebna za delo v dobrih pogojih.

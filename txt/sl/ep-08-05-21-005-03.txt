<CHAPTER ID="005-03">
3. Kazenskopravno varstvo okolja (
<P>
- Pred glasovanjem:
<SPEAKER ID="130" NAME="Janez Lenarčič">
Predsedujoči Svetu. - Hvala lepa še enkrat gospod predsednik. Dovolite, da v imenu Sveta podam naslednjo izjavo.
<P>
Obravnavali smo naslednjo spremembo, ki jo je sprejel Odbor JURI Evropskega parlamenta. Gre za novi odstavek 12a.
<P>
Citiram: "Kjer se izkaže, da trajna dejavnost po določenem času povzroči okoljsko škodo, ki lahko privede do kazenske odgovornosti na podlagi te direktive, je treba vprašanje, ali je povzročitelj škode deloval namerno ali malomarno, določiti glede na čas, ko se je povzročitelj zavedal, ali bi se moral zavedati dejstev, ki predstavljajo prekršek, in ne glede na čas, ko je povzročitelj začel svojo dejavnost. V tej zvezi je treba upoštevati, da predhodna podelitev pooblastila, dovoljenja ali koncesije v takih okoliščinah ne more predstavljati obrambe." konec citata.
<P>
Razumemo prizadevanja, ki so izražena v tej spremembi. Te zadeve sodijo v pristojnost držav članic. Verjamemo, da bodo države članice ustrezno upoštevale ta prizadevanja.
<P>
Hvala lepa.
<SPEAKER ID="131" NAME="Olli Rehn">
komisar. - Gospod predsednik, ta izjava mogoče ne bo popolnoma enaka izjavi gospoda Cohn-Bendita. Prebral bom to izjavo, pri čemer citiram: 'Komisija je upošteva naslednji predlog spremembe, ki ga je sprejel odbor za pravne zadeve: "Če se za neprekinjeno dejavnost sčasoma izkaže, da povzroča okoljsko škodo, ki lahko pomeni kazensko odgovornost v okviru te direktive, je treba vprašanje, ali je storilec škodo povzročil namerno ali iz malomarnosti, obravnavati ob upoštevanja tega, kdaj se je začel storilec zavedati ali bi se moral zavedati dejstev, ki pomenijo kaznivo dejanje, in ne, kdaj je storilec začel izvajati dejavnost. V zvezi s tem je treba upoštevati, da se predhodna dodelitev odobritve, dovoljenja ali koncesije v takšnih okoliščinah ne sme uporabiti kot obramba." Popolnoma razumemo skrbi, izražene v tem predlogu spremembe. Te zadeve so v pristojnosti držav članic in prepričani smo, da bodo države članice upoštevale te pomembne skrbi.'
<SPEAKER ID="132" NAME="Hartmut Nassauer">
poročevalec. - (DE) Gospod predsednik, gospe in gospodje, v zvezi s tema izjavama želim tistim kolegom poslancem, ki mogoče niso popolnoma razumeli, zakaj gre, pojasniti, da sta ti izjavi del doseženega kompromisa. Prosili smo za pojasnitev dveh ali treh problemov, ki je bila predložena v tej obliki. Vendar se v zakonodajnem postopku odloča le o besedilu, ki smo ga sprejeli skupaj.
<P>
Prejel sem pismo predsednika odbora stalnih predstavnikov, ki mu trenutno predseduje Slovenija, v katerem je zagotovljeno, da bo to besedilo, če ga danes sprejmemo, odobril tudi Svet. To seveda pomeni, da bomo na prvi obravnavi dosegli dogovor, kar je zakonodajni uspeh, za katerega se zavzemamo.

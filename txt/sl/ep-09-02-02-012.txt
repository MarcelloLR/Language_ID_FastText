<CHAPTER ID="012">
Razpored dela
<SPEAKER ID="016" NAME="Predsednik">
Končni osnutek dnevnega reda za to delno zasedanje, ki je bil sestavljen na konferenci predsednikov v četrtek, 29. januarja 2009, v skladu s členoma 130 in 131 Poslovnika, je razdeljen. Predlagane so naslednje spremembe:
<P>
Ponedeljek: Gospa Roure je umaknila svojo prošnjo za kratko predstavitev svojega poročila o pogojih za sprejem prosilcev za azil in beguncev v državah članicah. O poročilu se bo zato glasovalo v četrtek.
<P>
Četrtek: Skupina združenja za Evropo narodov zahteva, da se točka o stanju na Filipinih zamenja s točko, ki se glasi "Zavrnitev izročitve Cesareja Battistija s strani Brazilije".
<SPEAKER ID="017" NAME="Roberta Angelilli">
v imenu skupine UEN. - (IT) Gospod predsednik, po posvetovanju z več kolegi poslanci prosim za spremembo dnevnega reda, tako kot ste pravkar izjavili. Predvsem bi rada prosila, da se zadeva v zvezi z Battistijem obravnava kot nujna.
<P>
Pred nekaj dnevi se je namreč brazilska vlada odločila, da zavrne izročitev terorista Cesareja Battistija, ki je bil obsojen na dosmrtno ječo zaradi štirih umorov, in je temu morilcu podelila status političnega begunca. Ta odločitev, ki ni samo sramota za institucije in italijansko pravosodje, je žalitev spomina na žrtve in njihove družine in je povzročila ogorčenje javnega mnenja.
<P>
To je razlog za to zahtevo, za katero menim, da bi jo bilo med drugim treba uslišati, in ker je ta zahteva prvotno prišla s strani najvišjih javnih uslužbencev v Italiji, začenši s strani predsednika republike, gospoda Napolitana. Zaradi tega je to razlog za to zahtevo.

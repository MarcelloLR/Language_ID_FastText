<CHAPTER ID="010">
Obrazložitev glasovanja (nadaljevanje) 
<SPEAKER ID="136" NAME="Alajos Mészáros" AFFILIATION="PPE">
- (HU) Želim, da bi prišlo do prepovedi uporabe cianida v rudarstvu, ki bi se nanašala na celotno Evropsko unijo. Želim, da bi lahko v prihodnosti popolnoma odpravili te tehnologije ter tako preprečili nadaljnje resne naravne nesreče, pri katerih v naše vodne vire pridejo strupene snovi. Takšen primer smo imeli na Madžarskem, ko je pred 10 leti reka Tisa skoraj ostala brez življenja. To je prizadelo tudi Slovaško, saj se je nesreča zgodila blizu meje, v bližnji prihodnosti pa namerava odpreti rudnike, v katerih bi se za pridobivanje zlata uporabljala enaka tehnologija. To in podobna vprašanja ne predstavljajo sporov med dvema državama EU, v našem interesu je, da imamo vzdržnejšo okoljsko politiko. Zaradi tega sem glasoval za, zaradi tega se želim pridružiti zagovornikom tega ukrepa.
<SPEAKER ID="137" NAME="Giommaria Uggias" AFFILIATION="ALDE">
(IT) Gospod predsednik, nadaljevali bomo s prepovedjo uporabe tehnologij na cianidni osnovi, saj - kot je pravkar omenil moj kolega poslanec - so povzročile in še povzročajo resne škodljive okoljske vplive in resno ogrožajo zdravje ljudi in živali.
<P>
Z našim glasovanjem smo želeli izraziti jasno željo delegacije italijanske IDV (Italija vrednot) Skupine zavezništva liberalcev in demokratov za Evropo, ne pa se dogovarjati o temeljih pravicah, kot je zdravje državljanov in naravnega okolja, s tem ko so izpostavljeni gospodarskim interesom peščice sistemskih proizvajalcev. Glede tega naj povem, da ker gre za sisteme za pridobivanje zlata in ne krompirja, bi lastniška podjetja lahko zelo enostavno namenila zadostne gospodarske in finančne vire za raziskavo tehnologij, ki so skladne z okoljsko in zdravstveno varnostjo.
<SPEAKER ID="138" NAME="Corneliu Vadim Tudor" AFFILIATION="NI">
(RO) Rad bi se zahvalil skoraj 500 kolegom poslancem, ki so z veliko večino glasovali proti uporabi tehnologij na cianidni osnovi v rudarstvu. Beseda "cianid" je sinonim za "smrt". To jasno glasovanje bo nam, Romunom, zelo koristilo. Eno izmed največjih naravnih nahajališč na svetu leži v Transilvaniji. Strokovnjaki ocenjujejo, da vsebuje 300 ton urana visoke čistoče, 800 ton zlata in 2 000 ton srebra, če pri tem ne omenjamo velikih količin žlahtnih kovin in elementov. Požrešne mafijske skupine, tako lokalne, kot tudi čezmejne, stikajo okoli teh zakladov, pri tem pa nenehno stopnjujejo agresivnost propagande, ki je polna najneumnejših laži.
<P>
Uporaba tehnologij na cianidni osnovi je povzročila veliko nesrečo, s tem ko je bilo zastrupljeno okolje, zaradi česar so bile porušene štiri gore, uničenih devet pokopališč, osem krščanskih cerkva pa zravnanih z zemljo. To pa ne vključuje izginotja 1 700 kilometrov rimskih galerij, pri čemer so izginile tudi ruševine rimske trdnjave, arheološkega bisera, ki ga je UNESCO opisal kot mesto edinstvene kulturne dediščine sveta. Evropi ima zadosti en Černobil in ne potrebuje še enega.
<SPEAKER ID="139" NAME="Cristian Dan Preda" AFFILIATION="PPE">
(RO) Včeraj sem glasoval proti resoluciji, saj so to od mene zahtevale lokalne skupnosti, ki na to prepoved gledajo kot na grožnjo razvoju tega območja.
<P>
Prepričan sem, da bi bila sprememba, ki sem jo skupaj z več kot 40 kolegi poslanci predlagal in ki je pozivala k izvedbi študije, s katero bi bilo mogoče pojasniti vprašanje vpliva, častna in razumna gesta. Sicer so bile tukaj izražene strasti namenjene le uničenju možnosti za razvoj nekaterih skupnosti.
<SPEAKER ID="141" NAME="Joe Higgins" AFFILIATION="GUE/NGL">
- Gospod predsednik, ali vas lahko vprašam, zakaj je številnim poslancem dovoljeno, da tako glasno in surovo govorijo v zasebnih pogovorih, medtem ko drugi poslanci skušajo izraziti svoje misli?
<P>
(Aplavz)
<P>
Vzdržal sem se glasovanja o resoluciji o Kirgizistanu. Pred petimi leti so se ljudje v Kirgizistanu združili v revoluciji tulipanov, uperjeni proti koruptivnemu režimu in za boljše življenje. Bakijeva vlada, ki je prevzela oblast, je žal uničila upanje v boljše življenje za množice, s tem ko je vzpostavila koruptiven in avtoritaren režim. Žal novo vlado sestavljajo stari prijatelji Bakijeva in ne vzbuja nobenega upanja za novo življenje za ljudi v regiji.
<P>
Podprl sem kolege socialdemokrate iz mednarodnega Odbora za delavce v regiji, ki pozivajo k volitvam v nov parlament in hkrati opozarjajo, da se ne bo nič spremenilo, dokler delavci in prebivalci na podeželju ne bodo imeli svojih kandidatov in neodvisne delavske stranke, ki bi zaustavila pogubno privatizacijo v zadnjih 20 letih, se spopadla z neoliberalnim kapitalizmom in uvedla resnične demokratične spremembe in nove institucije, ki bi jih nadzirali delavci in s pristnim načrtovanjem gospodarstva ter Socialdemokratsko federacijo Srednje Azije.
<SPEAKER ID="143" NAME="RadvilMorkūnaitė-Mikulėnien" AFFILIATION="PPE">
- (LT) Zelo sem zadovoljna, da je bil ta dokument sprejet z veliko večino, dejansko mu nihče ni nasprotoval. To je samo po sebi razumljivo, saj zdravje vpliva na vse nas in na naše najbližje. Prav tako čestitam Evropskemu parlamentu, vsem državljanom Evropske unije, pa tudi poročevalcu, za sprejetje takšnih odločitev, ki bodo pripomogle k bolj specifičnim in usmerjenim ukrepom, ki niso namenjeni le zdravljenju tistih z rakom, ampak tudi zagotavljanju preprečevanja nastanka raka. Žal so prognoze, kar se tiče raka, resnično zastrašujoče in naše napore moramo osredotočiti na to, da ga premagamo.
<P>
Glasovala sem za sprejetje tega dokumenta, saj verjamem, da je treba na celovit vidik primerov raka in boj proti njemu gledati kot na zelo pomemben del zdravstvene strategije tako Evropske skupnosti kot tudi držav članic. Za zmanjšanje tveganja na področju primerov raka je potrebno kolektivno in usklajeno delo držav članic.
<SPEAKER ID="144" NAME="Jaroslav Paška" AFFILIATION="EFD">
- (SK) To poročilo o ukrepih za boj proti raku, govori o pomembnosti preprečevanja v boju proti tej bolezni.
<P>
Vemo, da zgodnja diagnoza te bolezni poveča možnost za uspešno ozdravitev. Pojavnost nekaterih oblik raka je mogoče napovedati z genetsko predispozicijo, življenjskim slogom in tako dalje. Menim, da bi obsežnejši presejalni testi lahko predstavljali prve učinkovite in hitre ukrepe za preprečevanje številnih smrti. Naslednji pomemben korak bi bil prenos in širjenje uspešnih metod zdravljenja v vse države Evropske unije, tudi v centre z manj izkušnjami pri zdravljenju raka, da bi se tako povečala učinkovitost zdravljenja.
<P>
Vsekakor pa moramo pozdraviti delo gospoda Peterleta v upanju, da bo EU izvedla obsežnejše ukrepe v boju proti tej bolezni.
<SPEAKER ID="145" NAME="Vito Bonsignore" AFFILIATION="PPE">
(IT) Gospod predsednik, izraziti želim zadovoljstvo nad delom, ki ga je opravil Odbor za okolje, javno zdravje in varnost hrane, predvsem pa poročevalec gospod Peterle. Ta razvoj partnerstva v boji proti raku, glede vsebine, ki je tako pomembna, kot ta s katero se soočamo, je v čast celemu Parlamentu.
<P>
Glede na podatke Svetovne zdravstvene organizacije, vsako leto umre približno 2 milijona evropskih državljanov zaradi tumorja, v približno 10 % primerov pa so bolniki zboleli za rakom zaradi izpostavljenosti kancerogenim snovem pri delu. Prepričan sem, da bi si morale za uresničitev cilja zmanjšati števila novih primerov za 15 % do 2020 s skupnimi ukrepi prizadevati tudi države članice. Evropa mora pokazati, da je enotna tudi na tem področju. Menim, da člen 66, ki lahko zagotovi razpoložljivost zdravil za vse ljudi v vseh državah, ustreza temu temeljnemu načelu.
<P>
Gospod predsednik, zato sem glasoval za poročilo.
<SPEAKER ID="147" NAME="Alajos Mészáros" AFFILIATION="PPE">
- (HU) Gospe in gospodje, v zadnjih letih smo bili priča izjemnemu razvoju informacijskih in komunikacijskih tehnologij. Ta zabeležen znaten razvoj in rezultati v sektorju IKT so prispevali k razvoju drugih, prej nazadujočih sektorjev, kot je mehatronika, nanotehnologija, nadzorna in merilna tehnologija. Zaradi tega moramo pozdraviti pobudo Komisije glede uporabe IKT pri uresničevanju ciljev EU 2020. Pozdravljam dejstvo, da smo sprejeli ta program in veseli me, da sem tudi sam lahko glasoval zanj. Ključnega pomena je, da uresničimo naše načrtovane cilje do 2020, se pravi, da zmanjšamo emisije ogljikovega dioksida in povečamo energetsko učinkovitost. Sektor informacijske in komunikacijske tehnologije je lahko strateškega pomena za program varčevanja z energijo v Evropski uniji in za konkurenčnost Evropske industrije. Vendar pa je za doseganje tega čim prej potrebna podpora standardizaciji merilnih naprav, zagonu raziskovalnih projektov in sprejemanje sklopov ukrepov, ki so namenjeni zmanjševanju porabe, izboljšanju proizvodnje in upravljanju zagotavljanja storitev.
<SPEAKER ID="149" NAME="Barbara Matera" AFFILIATION="PPE">
(IT) Gospod predsednik, glasovala sem za in podprla dragoceno delo, ki ga je predstavil gospod Prodi ob zaključku pomembnega dela, ki ga je opravila Evropska komisija.
<P>
Zastopam južno Italijo, ki leži na jugu Evrope v sredozemskem bazenu. Naši ljudje nam zaupajo in si ne zaslužijo, da bi bili nepripravljeni na posledice podnebnih sprememb v naših regijah in podeželju, ki je predvsem odvisno od kmetijstva, ribištva in turizma in je v večini primerov sestavljen iz ranljivejših skupnosti in družbenih skupin.
<P>
Zato sem prepričana, da je solidarnost med različnimi državami in območji ključnega pomena, pa ne le pri odzivu na to novo strategijo, ki bo zaživela v praksi. Očitno je zelo težko govoriti zaradi vse te zmede; kakor koli, končala bom. Pozdravljam izvedbo instrumenta solidarnostnega sklada, pri katerem sem poročevalka za skupino Evropske ljudske stranke (Krščanskih demokratov), ki bo služil kot dodatna podpora za hiter in učinkovit odgovor na vplive podnebnih sprememb. Resnično ni mogoče govoriti.
<SPEAKER ID="150" NAME="Laima Liucija Andrikien" AFFILIATION="PPE">
- Gospod predsednik, podpiram belo knjigo Komisije in poročilo gospoda Prodija. Menim, da je takšna bela knjiga še posebej potrebna po pogovorih o podnebnih spremembah v Københavnu. Rezultati, doseženi v Københavnu vsekakor ne zadostujejo. Nezavezujoč dokument, o katerem je bil dosežen dogovor v Københavnu glede zaustavitve globalnega segrevanja pri +2°C bi še vedno pomenil segrevanje v Evropi, nekaj, kar bi bilo zaznamovano z izjemnimi regionalnimi podnebnimi spremembami.
<P>
Posebej pozorni moramo biti na način pridobivanja naše energije. Bolj si moramo prizadevati za vzpostavitev oprijemljive skupne energetske politike. Podpreti moramo raziskave okolju prijaznih tehnologij, hkrati pa vzpostaviti jasne okvire politike, na podlagi katerih bo mogoče uvesti in postaviti v ospredje tehnologije obnovljive energije v naša gospodarstva.
<P>
Upam, da bo ta bela knjiga potisnila EU v pravo smer in da bo pripeljala do oprijemljivih političnih ukrepov.
<SPEAKER ID="151" NAME="Karin Kadenbach" AFFILIATION="S&amp;D">
(DE) Gospod predsednik, podpiram predlog, ki ga je danes predstavil gospod Prodi. Vendar pa se mi zdi bolj vprašljiva sprememba k temu poročilu, ki jo je predložila Skupina Evropske ljudske stranke (Krščanskih demokratov), predvsem pa gospod Seeber in ki je bila sprejeta na plenarnem zasedanju. Skrbi me, da konservativci izkoriščajo to metodo za ponovno uvedbo jedrske energije skozi stranska vrata. Spodbujanje nizkoogljičnih virov energije je dobro poznan argument jedrskega lobija. Poudariti želim dejstvo, da gre poročilo gospoda Prodija vsekakor v drugo smer. Kot Avstrijka na jedrsko energijo ne gledam kot na obnovljivo energijo. Zame je zelo pomembno, da jasno povem, da danes nisem glasovala za ta odstavek.

<CHAPTER ID="007">
Sprejetje zapisnika predhodne seje: glej zapisnik
<P>

<SPEAKER ID="055" NAME="Marco Cappato" AFFILIATION="ALDE">
(IT) Gospod predsednik, Predsedstvo tega parlamenta nas je uradno obvestilo o dejstvu, da bo navzočnost poslancev Evropskega parlamenta na sejah odborov in plenarnih zasedanjih javno objavljena na spletni strani Evropskega parlamenta. Ta ukrep je posledica posebnega glasovanja tega parlamenta med januarskim zasedanjem, ko smo glasovali o tem, da postanejo te informacije javne.
<P>
Zato, gospod predsednik, imam prošnjo. Ker bo imelo Predsedstvo v doglednem času verjetno še največ en sestanek ali dva, uradno prosim vas, zato da bomo zagotovili spoštovanje volje tega parlamenta, da se vi obvežete, da bosta spoštovana volja in glasovanje tega parlamenta. Ne bi si rad mislil, da so samo birokratski razlogi preprečili upoštevanje te zahteve po preglednosti, saj smo se obvezali tudi evropskim volivcem in javnosti.
<SPEAKER ID="056" NAME="Predsednik">
Hvala lepa. Volja Parlamenta je vedno odločilna. Na naslednjem sestanku Predsedstva bomo upoštevali, kar ste povedali.
<SPEAKER ID="057" NAME="Anna Záborská" AFFILIATION="PPE-DE">
(FR) Gospod predsednik, zakon o pravicah žensk, ki je po mnenju afganistanske senatorke Humeire Namati slabši kot tisti, ki je veljal v času Talibov, je podpisal predsednik Hamid Karzaj.
<P>
S tem besedilom postane zakonito, da mož posili svojo ženo in ženski prepoveduje, da bi odšla ven, da bi delala ali obiskala zdravnika brez moževega dovoljenja. Poleg tega zakon dodeljuje skrbništvo nad otroki le očetu in staremu očetu.
<P>
Pozivam vas, gospod predsednik, da takoj sprejmete vse ukrepe, ki so potrebni, da izrazimo popolno nasprotovanje našega parlamenta in vključimo to točko pod nujne zadeve na naše naslednje zasedanje.
<P>
(Aplavz)
<SPEAKER ID="058" NAME="Predsednik">
Hvala, gospa Záborská. Poskrbeli bomo za to.

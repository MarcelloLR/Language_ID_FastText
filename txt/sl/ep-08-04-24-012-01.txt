<CHAPTER ID="012-01">
1. Zimbabve
<SPEAKER ID="184" NAME="Predsednik">
Naslednja točka je šest predlogov resolucije o Zimbabveju.
<SPEAKER ID="185" NAME="Erik Meijer">
avtor. - (NL) Gospod predsednik, zimbabvejski predsednik Mugabe je bil junak boja za osvoboditev. Njemu v zahvalo je bivša Južna Rodezija dala prosto pot novi državi, tj. Zimbabveju, ki je po koncu britanskega kolonializma in pod belsko politiko apartheida večinoma temnopoltemu prebivalstvu dal demokracijo, ki se je borila proti temu kolonialnemu organu.
<P>
Mugabe je več let bil zelo vzdržen voditelj. Ni se polastil vsiljive zahteve po prerazporejanju lastništva zemljišč. Njegova radikalna stališča so zadevala le nasprotovanje homoseksualcem. Svojih zgodnjih obljub o zemljiški reformi se je spomnil le takrat, kadar je bil v nevarnosti, da izgubi svojo moč. Takrat so njegova slabo premišljena dejanja pričela popolnoma uničevati gospodarstvo države. Prerazporeditev kmetijskih zemljišč ni sledila primernemu načrtu ampak se je izvedla povsem samovoljno z najbolj nasilnimi podporniki, ki so si zemljišča hoteli prisvojiti.
<P>
Še slabši je način kako je ravnal s svojimi političnimi nasprotniki. Neusmiljeno jih je zastraševal in napadal, vendar jim je do sedaj uspelo preživeti. Na zadnjih volitvah je obstajal sum, da so rezultati bili prirejeni. Tokrat je na parlamentarnih volitvah zmagala opozicija, vendar se zdi, da je predlagano ponovno štetje glasov načrtovano za to, da jih oropajo njihove zmage. Rezultati predsedniških volitev ostajajo skrivnost že cel mesec, zato obseg poraza Mugabeja ostaja neznan.
<P>
V zadnjih nekaj dneh je navdušeno izjavljal, da v svoji državi ne bo nikoli ničesar spremenil. To obljubo lahko drži le z nasiljem in zatiranjem. To bo storil z ladijskim tovorom uvoženega orožja iz Kitajske. Glede na te okoliščine je smiselno, da je preostali svet zaskrbljen glede teh domačih sporov. Podpora beguncev, podpora opozicije in pritisk na vladajočo stranko so bistveni načini za doseganje tega, kar je Mugabe zmeraj trdil, da hoče doseči, in sicer politično moč večine.
<SPEAKER ID="186" NAME="Geoffrey Van Orden">
avtor. - Gospod predsednik, najprej naj izrazim svoje razočaranje nad tem, da Svet ni prisoten na tako pomembni razpravi.
<P>
V Zimbabveju so volitve potekale pred skoraj mesecem dni. Malo je dvoma, da je na teh volitvah zmagalo Gibanje za demokratične spremembe. Mugabe in njegovi privrženci bi morali biti odstavljeni, vendar o rezultatih volitev še nismo slišali pravzaprav ničesar, le to, da so se Mugabovi privrženci odzvali z nasiljem in na vsak način želijo prirediti rezultate volitev.
<P>
Več let smo Zimbabve označevali kot veliko sramoto Afrike, kot dokaz učinkov tiranije, korupcije in izkoriščanja grozljivega režima enega človeka. Mugabe je uničil nekoč uspešno državo. Vendar so v vseh teh letih drugi afriški voditelji te razmere opazovali in niso storili ničesar ali pa so tiranijo odobravali ob vsaki priložnosti. Kakšna sramota. To je bil tudi velik škandal. In kakšna tragedija, ne le za prebivalce Zimbabveja ampak tudi za Afriko.
<P>
V vseh teh letih je usoda Zimbabveja bila v rokah Južne Afrike, vendar Thabo Mbeki ni primerno zaključil svojih dolžnosti kot posrednik in je zelo očitno zavzel stran Mugabeja. Svet je onemel, ko je Mbeki pred nekaj dnevi izjavil, da v Zimbabveju ni krize, pač pa se izvaja le normalna volilna politika.
<P>
Medtem ko je EU izvedla vsaj ciljne sankcije glede Mugabejevega režima, se je zelo potrudila, da je nihče ni vzel resno in je lani decembra Mugabeja povabila na vrh EU-Afrika v Lizboni iz popolnoma napačnih razlogov, kljub temu, da ima Mugabe prepoved vstopa v evropske države. Kakšna so izvedena diplomatska in gospodarska prizadevanja za to, da se druge afriške države prepriča v primerna dejanja glede Zimbabveja? Odgovor je zelo majhna.
<P>
Še zmeraj je dovolj časa za primerno ukrepanje. Jacob Zuma, vodja Afriškega nacionalnega kongresa, je pozval k ukrepom glede Zimbabveja. Danes v našem predlogu resolucije pozivamo dobrohotne ljudi vladajoče ZANU-PF v Zimbabveju naj uvidijo in priznajo, da je preoblikovanje pred vrati.
<P>
Zdaj je čas, da ukrepamo. Omogočimo to demokratično spremembo, ki je navsezadnje nujna za dobro ljudi v Zimbabveju.
<SPEAKER ID="187" NAME="Bogusław Rogalski">
avtor. - (PL) Gospod predsednik, politične razmere in notranja varnost Zimbabveja so se po marčevskih parlamentarnih in predsedniških volitvah v tej državi nenadoma poslabšale. Dejstvo, da rezultati volitev še niso bili objavljeni dokazuje propad pravne države in prav tako kaže totalitarnost oblasti te afriške države.
<P>
Danes je demokracija v Afriki ogrožena. Režim je proti opoziciji in demokratičnim prizadevanjem prebivalcev Zimbabveja ponovno uporabil silo. Zato je potrebna odločilna reakcija Evropske unije in to bi moralo vključevati tudi naš parlament. Na razmere bi se morali odzvati, vendar bi prav tako morali obsoditi dejanja Kitajske, ki na afriško obalo pošilja tovorne ladje, polne orožja, in tako želi podpreti režim Mugabeja.
<P>
Zato z veseljem podpiram stavek naše resolucije, ki Kitajsko poziva, naj ustavi izvoz orožja v Zimbabve. Le na ta način bo mogoče zmanjšati število žrtev državnega terorja, ki so mu podvrženi prebivalci te države.
<SPEAKER ID="188" NAME="Marios Matsakis">
avtor. - Gospod predsednik, po mnogih letih britanskega kolonializma in obdobju apartheidskega diktatorstva Iana Smitha, je takratno Rodezija oz. današnji Zimbabve do osamosvojitve privedla skupina borcev za svobodo, vključno z gospodom Mugabejem.
<P>
Nihče ne more zanikati prispevka teh ljudi k osvoboditvi Zimbabveja, vendar, kot se pogosto zgodi, je znatna in dolgotrajna moč z oportunizmom in nekontrolirano željo po osebni materialni koristi kmalu pokvarila altruističen duh svobode in demokracije ter vladajoči režim Mugabeja spremenila v zatirajoč upravljavski organ z znatnimi totalitarnimi oblikami in brez vizije za prihodnost. Rezultat tega je mednarodna izolacija Zimbabveja in stalno drsenje države v revščino in korupcijsko bedo.
<P>
Na zadnjih volitvah so prebivalci Zimbabveja pokazali željo po zelo potrebnih spremembah, vendar Mugabejev režim ne želi prepustiti svoje moči in zato državo izpostavlja resni grožnji anarhije in državljanske vojne.
<P>
S tem predlogom resolucije želimo sporočiti, da je treba spoštovati željo, ki so jo z volilnim postopkom izrazili prebivalci Zimbabveja. Prav tako želimo zagotoviti, da tisti ljudje v Afriki, ki so zaskrbljeni glede razmer v Zimbabveju, v celoti prevzamejo svojo odgovornost, pregledajo dejanske razmere, ocenijo Mugabeja na podlagi tega, kakšen je danes in ne kakšen je bil v preteklosti, ter odločno ukrepajo za vzpostavitev prehoda demokracije v Zimbabve.
<SPEAKER ID="189" NAME="Raül Romeva i Rueda">
avtor. - (ES) Gospod predsednik, glede na dogodke menim, da je na tem nujnem zasedanju vsekakor potrebno obravnavati razmere v Zimbabveju. Zato sem istega mnenja kot tisti, ki so že obsodili nasilje vladnih sil nad skupinami opozicije, novinarji in podporniki človekovih pravic.
<P>
Prav tako upam, da bo ta resolucija v pomoč vsaj pri podpori tistih, ki si v državi in izven nje prizadevajo za ponovno vzpostavitev demokratičnega postopka v teh razmerah.
<P>
Vendar bi rad opozoril na posebno točko, ki zadeva znan primer kitajskega plovila An Ju Džang, ki je s 77 tonami orožja in streliva bilo namenjeno v Zimbabve in je bilo prisiljeno, da zapusti južnoafriško pristanišče Durban, ko pristaniški delavci niso želeli raztovoriti tovora in je sodišče odločilo, da se orožje ne sme prevažati po Južni Afriki.
<P>
Glede na informacije, ki jih imam, plovilo trenutno išče drugo pristanišče, v katerem bi lahko raztovorilo svoj tovor, čeprav se zdi, da se bo zaradi nasprotovanja sprejetju pošiljke na navedenem območju plovilo moralo vrniti na Kitajsko, ne da bi uspešno izpolnilo svojo nalogo.
<P>
Naj ponovim, da plovilu nikakor ne bi smelo biti dovoljeno, da izpluje in da se morajo vse vlade zbrati in čim prej oblikovati mednarodno pogodbo o prenosu orožja, saj žal obstaja veliko krajev kot je Zimbabve, ki nikakor ne bi smeli sprejemati kakršnega koli orožja ali streliva.
<P>
Naj ta primer deluje kot spodbuda k pogajanju o učinkoviti in pravno obvezujoči pogodbi o trgovini z orožjem, h kateri že nekaj let pozivajo mnoge nevladne organizacije in Mednarodna akcijska mreža za osebno orožje.
<SPEAKER ID="190" NAME="Urszula Gacek">
v imenu skupine PPE-DE. - (PL) Gospod predsednik, kmalu bo minil mesec dni od predsedniških volitev v Zimbabveju. Vsekakor je bilo dovolj časa za štetje glasov in razglasitev rezultatov. Trenutno se na željo vladajoče stranke ZANU-PF nadaljuje ponovno štetje glasov v 23 volilnih enotah. Glede shranjevanja volilnih skrinjic obstaja resna skrb in ne moremo izključiti možnosti, da v postopku ponovnega štetja glasov gre za prirejanje glasovnic. Vzporedne volitve so pokazale, da bo v predsedniških volitvah potreben še drugi krog. Če bo gospod Mugabe razglasil zmago, je to treba raziskati. Upajmo, da se bo drugi krog dejansko izvedel.
<P>
Vendar mora mednarodna skupnost še naprej izvajati pritisk, da tako zagotovi čim bolj svoboden in pravičen krog volitev. Opazovalcem volitev in novinarjem mora biti omogočen vstop v državo. Da taka farsa nikoli več ne bo označena kot demokratične volitve, bo dolgoročno treba zagotoviti reforme, vključno z vzpostavitvijo neodvisne volilne komisije.
<SPEAKER ID="191" NAME="Katrin Saks">
v imenu skupine PSE. - Gospod predsednik, v zimbabvejski ustavi je zapisano, da "nihče ne sme biti podvržen mučenju, nečloveškemu ali ponižujočem kaznovanju ali drugemu takšnemu ravnanju".
<P>
Kršitve nacionalnega in mednarodnega prava so tako številne, da v tem primeru dejansko ni dovolj časa niti za to, da bi jih prešteli. Naslednje je namenjeno dvema osebama: generalnemu komisarju policije Augustinu Chihuriju in vojaškemu poveljniku Constantinu Chiwengi. Mučenje in drugo kruto, nečloveško ali ponižujoče ravnanje ali kaznovanje so po mednarodnem pravu v celoti prepovedani: na primer v skladu s členom 5 Afriške listine o človekovih pravicah in pravicah ljudstev in členom 7 mednarodnega pakta o državljanskih in političnih pravicah. Zimbabve je država pogodbenica obeh instrumentov.
<P>
Pozivam vas, da takoj ustavite kršenje človekovih pravic, ki ga izvajajo policisti in vojaki, ter prosim, da zagotovite, da so vse navedbe o policijski in vojaški vpletenosti v zlorabe človekovih pravic, vključno z nasilnimi napadi na posameznike, nemudoma, neodvisno in nepristransko raziskane.
<SPEAKER ID="192" NAME="Janusz Onyszkiewicz">
v imenu skupine ALDE. - (PL) Gospod predsednik, diktatorska vlada gospoda Mugabeja je spremenila Zimbabve iz države s cvetočim gospodarstvom v popolno katastrofo. Inflacija je dosegla 100 000 % na leto. Bruto nacionalni proizvod se je v zadnjih letih znižal za tretjino, pri čemer so zaradi uredbe o zniževanju cen za 50 % trgovine prazne. Zadnje čase je bilo vsako posamezno podjetje v državi nacionalizirano. Poleg tega je V Zimbabveju pričakovana življenjska doba med najnižjimi na svetu. Za moške 37 let in za ženske 34 let. Ena četrtina prebivalstva je okužena z virusom HIV in približno 80 % jih živi pod pragom revščine.
<P>
Če želimo, da se spremembe v Zimbabveju zgodijo na miren način, ker so spremembe zagotovo nujne, potem moramo zagotoviti, da se to zgodi z volitvami in ne s krvavimi izgredi in revolucijo.
<SPEAKER ID="193" NAME="Ewa Tomaszewska">
v imenu skupine UEN. - (PL) Gospod predsednik, 29. marca 2008 so v Zimbabveju potekale predsedniške in lokalne volitve. Vendar še niso objavili rezultatov.
<P>
Oviranje objave rezultatov predsedniških volitev in istočasno zatiranje opozicije sta nesprejemljivi obliki neupoštevanja demokratičnih prizadevanj ljudi iz Zimbabveja. Dejstvo, da je 14. aprila 2008 višje sodišče v Zimbabveju zavrnilo nujno vlogo opozicijske skupine "Gibanje za demokratično spremembo" o objavi rezultatov volitev volilne komisije, kaže odvisnost sodstva od sedanjega vršilca dolžnosti predsedniške pisarne Roberta Mugabeja, ki se boji izgube moči.
<P>
Odkrito obsojamo kršitve človekovih pravic ter uporabo nasilja proti opoziciji.
<P>
Z oskrbovanje te države z orožjem se spodbuja možnost izbruha državljanske vojne, kar je prav tako obsojanja vredno. Tudi zaradi tega zlasti cenimo pristaniške delavce v Južni Afriki, ki niso raztovorili orožja, poslanega varnostnim silam v Zimbabveju s Kitajske.
<SPEAKER ID="194" NAME="Koenraad Dillen" AFFILIATION="NI">
(NL) Gospod predsednik, kolikokrat se je zadeva v zvezi s položajem človekovih pravic v Zimbabveju pojavila na našem dnevnem redu kot zadeva za nujno razpravo? Kolikokrat smo že stali tukaj in nemočno kritizirali način, s katerim Mugabe zatira svoje ljudi? O vsem nismo vedno enotni, ampak o Zimbabveju imamo nekakšno soglasje.
<P>
Sramoten dogodek nedavnih volitev je ponovni dokaz, da temu neobzirnemu diktatorju ni mar za demokracijo. Politika etničnega čiščenja v zvezi z belimi kmeti se na enak način nadaljuje. Mugabe prezira opozicijo, mednarodno skupnost in lastne ljudi. Najbolj trpijo nemočni, vendar to vemo že veliko let.
<P>
Kljub temu je Evropska skupnost za tega človeka lanskega decembra na vrhu EU-Afrika v Lizboni razvila rdečo preprogo. Samo britanski predsednik vlade Gordon Brown je ostal zvest svojemu prepričanju in bojkotiral to neprimerno druženje. To vsi vemo, vendar je bistvo tega obžalovanja vrednega položaja naslednje. Mugabe se zaveda, da ima podporo. Ve, da ga podpirajo številni voditelji držav ali diktatorji v Afriki, ki zavračajo kakršno koli kritiko njegove kriminalne politike kot "neokolonializma". Zlasti v zvezi s tem je vloga Južne Afrike izdajalska. Dokler ga Afriška unija ne bo odločno obsodila, bo Mugabe nekaznovano nadaljeval.
<P>
Mugabe ve, da ga podpira tudi Kitajska, ki želi v Afriki prevzeti vlogo Evrope s tem, da nepoštenim voditeljem držav govori, da jim Kitajska ne bo povzročala težav v zvezi s človekovimi pravicami in dobrim vodenjem. Kitajski režim je pokazal svoje resnične namene ne samo v Tibetu, ampak tudi v Darfurju in Zimbabveju. To je bistvo današnje razprave ter to, da je to skupna krivda Kitajske in Afrike, ki jo moramo odločneje kaznovati in izpostaviti.
<SPEAKER ID="195" NAME="José Ribeiro e Castro" AFFILIATION="PPE-DE">
Gospod predsednik, dogodki v Zimbabveju bi bili nesmiselni, če ne bi bili tako dramatični in bi lahko dejansko postali zelo tragični.
<P>
Kaj je namen volitev? Namen je demokratična izvolitev vlade. To pomeni, da mora biti volilni postopek neodvisen in pravičen, glasovi morajo biti prešteti, rezultati objavljeni in izbira ljudi spoštovana. V Mugabejevem Zimbabveju ni tako.
<P>
Neobjavljeni rezultati in ponovno štetje na način, ki je bil ukazan, sta v celoti nesmiselna. Mednarodna skupnost mora to pozorno spremljati. Prisluhniti moramo opozorilom verskih voditeljev, ki nas pozivajo k odgovornosti, ker se bojijo, da to lahko pripelje do zelo nasilne krize z razsežnostjo genocida. To je tudi preizkus mednarodnih organov, tj. Južnoafriške razvojne skupnosti, Afriške unije in Združenih narodov, od katerih moramo to zahtevati.
<P>
Končno, v zvezi s kitajskim plovilom: Poroča se, da se bo vrnilo nazaj na Kitajsko, kot nas je komisar Michel v torek obvestil. Vendar potrebujemo potrditev in pozivam Komisijo, da ne popusti Kitajski - to mora biti politična odločitev in ne samo odločitev ladijske družbe.
<SPEAKER ID="196" NAME="Bernd Posselt" AFFILIATION="PPE-DE">
(DE) Gospod predsednik, v nekdanji Rodeziji je obstajal turistični plakat, ki je pozival ljudi, da naj pridejo v Rodezijo pogledat ruševine Zimbabveja. Kasneje so slogan obrnili in nastala je šala z dvojnim pomenom: "Pridite v Zimbabve pogledat ruševine Rodezije". Danes bi lahko imeli plakat z napisom: "Pridite v Zimbabve pogledat ruševine Zimbabveja", ki se ne nanaša na znamenite skulpture iz kamna, ampak na ostanke upanja na blaginjo in demokracijo
<P>
Menim, da je Evropska unija odgovorna, da uporabi sedanji položaj - v katerem se je kljub različnim vrstam manipulacije zaradi poguma zimbabvejske opozicije dosegla pomembnejša zmaga - za pospeševanje demokracije in pravne države v tej pomembni afriški državi. Tam so ljudje veliko pretrpeli. Vendar moramo najti načine, s katerimi jih bomo podprli in ki ne bodo obravnavani kot neokolonializem. Zato je pomembno, da tisto, kar storimo, prav tako podpirajo sosednje države in sami Zimbabvejci.
<P>
Zato pozdravljam prve pozitivne korake Afriškega nacionalnega kongresa, čeprav mora narediti še več. Zato pozdravljam zlasti pogumen zgled, ki so ga dali pristaniški delavci. Jasno moramo določiti, da je to skupna naloga Evropske unije, Afriške unije in različnih pristojnih organov Južne Afrike, da s tem ustrezno izkoristimo priložnost, ki se je zdaj po volitvah ustvarila. Gospod Mugabe že ima mesto v zgodovini, ki je z vsakim dnem manj častno.
<SPEAKER ID="197" NAME="Zita Pleštinská" AFFILIATION="PPE-DE">
(SK) Strahovi opozicije, da se bo Robert Mugabe odločil s silo prikriti poraz svoje vladajoče stranke na volitvah 29. marca, so se uresničili. Med mirovnim shodom so prijeli 36 protestnikov, ki so protestirali proti odlogu objave volilnih rezultatov.
<P>
Zanimanje Kitajske za afriško nafto je naslednja težava, s katero se sooča država, ki je v globoki gospodarski krizi z več sto tisočimi ljudmi, ki odhajajo, da bi našli boljše življenje drugje. V zamenjavo za orožje Kitajska podpira pokvarjenost in diktatorski režim ter je ena največjih trgovinskim partnerjev in darovalka pomoči režimu Roberta Mugabeja.
<P>
Strinjam se z resolucijo Evropskega parlamenta o Zimbabveju, ki podpira opozicijo, obsoja pogosta izkazovanja rasizma podpornikov Roberta Mugabeja in poziva Kitajsko, da se upraviči.
<SPEAKER ID="198" NAME="Tunne Kelam" AFFILIATION="PPE-DE">
Gospod predsednik, ljudje iz Zimbabveja si zaslužijo pravičnost in pravno državo. Volitve prejšnji mesec so nakazale mogoč konec tiranije. Menim, da samo dejstvo, da je Mugabejeva vlada odlašala z objavo rezultatov in poskusila ponovno prešteti glasove označuje in je dokaz, da se jim zdi, da so poraženi.
<P>
Medtem sem zlasti zaskrbljen zaradi zelo razširjenega nasilja, ki je usmerjeno na domnevne nasprotnike opozicije - ljudi, ki so jih pretepli in ubili samo zato, ker se je njihovo mnenje razlikoval od stališč vlade. Omenil bi dejstvo, da ta režim ne more preživeti brez zunanje podpore, zato je vpletenost Kitajske zelo simbolična - ladje z orožjem, ki plujejo v afriška pristanišča.
<SPEAKER ID="199" NAME="Predsednik">
Teoretično čas za govor v skladu s Poslovnikom "ne sme preseči dveh minut", vendar imam tretjega govornika in želim si, da govori.
<SPEAKER ID="200" NAME="Zbigniew Zaleski" AFFILIATION="PPE-DE">
(PL) Gospod predsednik, dodal bi k temu, kar so danes kolegi poslanci povedali o tem, da je Zimbabve zadeva, ki je ne moremo prezreti. Evropa je v Afriko vložila in še vedno vlaga znatna sredstva z dobrim namenom, da se tam vzpostavi demokracija in poveča povprečni življenjski standard ljudi. Primer Mugabeja in Zimbabveja bi lahko vplival na druge domišljave birokrate v Afriki in celo na države, ki imajo demokracijo, vendar je opozicija oborožena z orožjem s Kitajske ali katerih drugih predstavnic socialističnega sveta, kar ogroža te demokracije in naša naloga je, da jih branimo. Zaradi tega ne moremo dovoliti, da Zimbabve ostane nekaznovan, in menim, da je to mnenje pravilno in se mora slišati po Afriki.
<SPEAKER ID="201" NAME="Androula Vassiliou">
komisarka. - Gospod predsednik, z zanimanjem sem spremljala razpravo v tem parlamentu in pozdravljam resolucijo, o kateri bomo v kratkem glasovali.
<P>
Najprej bi rada pozvala k stalni zavezanosti ljudem v Zimbabveju. V zvezi s tem poudarjam, da Evropska unija ostaja najpomembnejša darovalka Zimbabveju in pripravljeni smo ostati še naprej.
<P>
Razmere v Zimbabveju, zlasti po volitvah 29. marca, so pomembnejša skrb, pri čemer Evropski parlament in tudi Komisija zelo natančno spremljata dogodke. Tesno sodelujemo z državami članicami v Zimbabveju in tukaj v Evropi za usklajevanje delovanja na ravni Evropske unije.
<P>
Menimo, da so Zimbabvejci in sosednje države poglavitni udeleženci pri iskanju rešitve za krizo, pri čemer posledično spodbujamo kolege iz regij Zimbabveja, da dejavno sodelujejo. Zato Komisija spodbuja nenehna prizadevanja in ugotovitve vrha Južnoafriške razvojne skupnosti, ki je potekalo 13. aprila v Lusaki, poziva k objavi rezultatov predsedniških volitev in v primeru neodločenega rezultata poziva vlada Zimbabveja, da zagotovi varno okolje.
<P>
Pozdravljamo tudi prerazporeditev misije za opazovanje volitev, ki jo izvaja Južnoafriška razvojna skupnost, za takojšnje spremljanje volilnega postopka, ki poteka, ter spremljanje do njegovega zaključka, pri čemer obžalujemo, da EU ni bila povabljena, da pripravi lastno misijo za opazovanje volitev.
<P>
V okviru svojega sodelovanja v vrhu Južnoafriške razvojne skupnosti o revščini, ki je potekala 19. aprila na Mauritiusu, je komisar Michel izkoristil priložnost za srečanje večine predsednikov in predsednikov vlad držav članic Južnoafriške razvojne skupnosti za razpravo o krizi v Zimbabveju. Zahvalil se jim je za njihova prizadevanja in jih spodbudil, da okrepijo svoje sodelovanje pri iskanju ustreznih rešitev.
<P>
Potrdila bi, da je Komisija pripravljena še naprej izkoristiti vsako priložnost za dialog, da bi našla rešitev krize v Zimbabveju. Medtem Komisija in države članice nadaljujejo z zagotavljanjem nepričakovano visoke ravni humanitarne pomoči Zimbabvejcem.
<SPEAKER ID="202" NAME="Predsednik">
Ta razprava je končana.
<P>
Glasovanje bo potekalo po razpravah.

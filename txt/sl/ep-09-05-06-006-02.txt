<CHAPTER ID="006-02">
2. komunikacijska omrežja in storitve (
<SPEAKER ID="157" NAME="Rebecca Harms">
v imenu skupine Verts/ALE. - (DE) Gospa predsednica, za besedo sem zaprosila, ker se ne strinjam z vrstnim redom glasovanja o poročilu gospe Trautmann. Besedo zahtevam pred glasovanjem o sporazumni spremembi 10, da pojasnim, zakaj je treba spremeniti vrstni red glasovanja.
<SPEAKER ID="159" NAME="Rebecca Harms">
v imenu skupine Verts/ALE. - (DE) Gospa predsednica, zahtevam, da se spremeni vrsti red glasovanja in da o sporazumni spremembi 10 glasujemo po tem, ko bomo glasovali o številnih drugih podobnih zahtevah s strani različnih skupin in o katerih naj bi glasovali po glasovanju o spremembi 10.
<P>
Razlog je v tem, da po mojem mnenju spremembe, ki so jih predlagale različne skupine, presegajo sporazumno spremembo v zvezi s točko "varstvo pravic državljanov" pred poseganjem pri dostopu do interneta ali omejevanjem dostopa do interneta. Menim, da bi bilo dobro za Parlament, ki je tako jasno izrazil svojo podporo neslavni spremembi Bono/Cohn-Bendit, če bi še enkrat podprl najvišjo raven varstva pravic državljanov.
<P>
Obžalujem, da na koncu zelo dobrega posvetovanja z gospo Trautmann tega ne morem zahtevati, vendar pa to prijateljsko posvetovanje, dober rezultat telekomunikacijskega paketa, ne sme pomeniti, da kar tako krčimo pravice državljanov.
<P>
(Aplavz)
<SPEAKER ID="160" NAME="Alexander Alvaro">
v imenu skupine ALDE. - (DE) Gospa predsednica, skupina zavezništva liberalcev in demokratov za Evropo želi na podlagi člena 154 in člena 155(2) Poslovnika podpreti zahtevo skupine Zelenih/Evropske svobodne zveze glede spremembe vrstnega reda glasovanja o spremembah in uvrstitve sprememb 1 c, p, 2, 5, 6 in 9 na glasovanje pred sporazumno spremembo 10. To se med drugim nanaša tudi na dejstvo - mogoče je na vaših seznamih glasovanja kaj drugače -, da po tem, ko je naša skupina včeraj sprejela predlog, skupina ALDE ne bo več podprla sporazumne spremembe 10. V zvezi s postopkom glasovanja člen 154 pojasnjuje, katera sprememba bo najprej obravnavana v primeru, da obstajajo ustrezne ali nasprotujoče zahteve. Za nas je pomembno, da je sodna odločba izdana preden pride do kakršnega koli poseganja v obnašanje posameznikov. Zaradi tega smo umaknili spremembo.
<SPEAKER ID="161" NAME="Angelika Niebler">
v imenu skupine PPE-DE. - (DE) Gospa predsednica, ne govorim v vlogi predsednice odbora, ampak v vlogi poročevalke o poročilu gospe Trautmann za mojo skupino. Parlament pozivam, da zavrne postopkovni predlog in omogoči, da se glasovanje izvede v vrstnem redu, kot je to navedeno na seznamih glasovanja.
<P>
Gospa Harms, nihče v tem Parlamentu ne želi omejiti pravice brezplačnega dostopa do interneta. Ta vidik smo vključili v sporazum, o katerem smo več mesecev razpravljali s češkim predsednikom Sveta. V teh razpravah so tesno sodelovale vse politične stranke. Zahtevam, da se ohrani predlagan vrstni red in da se zavrne vrstni red glasovanja, ki sta ga sedaj predlagali skupina Zelenih/Evropske svobodne zveze in skupina zavezništva liberalcev in demokratov za Evropo.
<SPEAKER ID="162" NAME="Catherine Trautmann">
poročevalka. - (FR) Gospa predsednica, najprej bi v zvezi z zahtevo po spremembi seznama glasovanja, če sem razumela pravilno, rada izpostavila, da, če so sporazum vključile službe na podlagi smiselnosti, še preden so skupine predložile spremembo, je to zaradi tega, ker vsebuje več, kot sprememba 46. Vključuje določbe, ki niso omejene izključno na omejevanje dostopa do interneta, ampak vključujejo tudi vse naprave, ki bi lahko negativno vplivale na pravice uporabnikov.
<P>
Drugič, poslancem prav tako želim povedati, da je bil ta sporazum predložen v členu 1, ki se nanaša na področje uporabe in ima zaradi tega čezmejni vpliv, medtem ko se sprememba, ki so jo predložile skupine, nanaša na člen 8, ki vpliva na cilje nacionalnih zakonodajalcev.
<P>
Ves čas pogajanj o tem sporazumu sem složno in vneto sodelovala z vsemi političnimi skupinami. Gospa predsednica, opažam, da je ena izmed skupin umaknila svoj podpis s tega sporazuma. Zato bi vam rada kot poročevalka povedala, da seveda še naprej podpiram ta sporazum in da sem tudi glasovala za spremembo 46.
<P>
Želim povedati, da bi bilo v razmerah, v katerih poteka razprava, za naš Parlament pametneje, če bi se odločil glede vrstnega reda glasovanja, ne pa da to prepušča vam ali poročevalcu. Vseeno pa vam želim to zahtevo predstaviti zelo neposredno in treba je razumeti, kaj se bo zgodilo, če se glasovanje obrne.
<P>
Če se glasovanje ne bo obrnilo, ostane seznam nespremenjen. Če se glasovanje obrne, bo sprememba 46 sprejeta, če jo bo podprla kvalificirana večina. V tem primeru bi vas gospa predsednica prosila, da postavite sporazum -, ki vsebuje več, kot sprememba 46 - na glasovanje po izvedbi tega glasovanja. Če sprememba 46 ne bo dobila kvalificirane večine, bomo glasovali o sporazumu, s tem pa bo sprejel svojo odločitev tudi Parlament.
<SPEAKER ID="163" NAME="Predsednica">
To sem slišala od številnih ljudi in zelo previdno bom upoštevala, kar je povedala naša poročevalka.
<P>
Že pred tem glasovanjem sem se posvetovala s službami in sem zelo pozorno prisluhnila povedanemu. V skladu s členom 155(2) imam kot predsednica pristojnost, da se odločim o vrstnem redu glasovanja. Menim, da je to vprašanje tako pomembno, tako znotraj kot tudi izven Parlamenta, da bi bilo ustrezno, če bi glasovali o predhodnih spremembah, hkrati pa to počnem tudi na postopkovni podlagi, saj, kot razumem, sprememba 10 predstavlja sporazum, ki je bil predlagan šele po glasovanju odbora. Zdi se mi, da obstajajo tako postopkovni, kot tudi drugi razlogi za spremembo vrstnega reda glasovanja.
<P>
(Parlament je sprejel zahtevo Rebecce Harms.)
<P>
(Aplavz)

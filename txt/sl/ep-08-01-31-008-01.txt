<CHAPTER ID="008-01">
1. Razlaga Poslovnika - člen 19(1) (glasovanje) 
<P>
Pred glasovanjem
<SPEAKER ID="065" NAME="Nigel Farage">
v imenu skupine IND/DEM. - Gospod predsednik, na podlagi člena 170(4) nasprotujem predlogu, ker bi rad poudaril, da predlog, o katerem bomo glasovali, zagotavlja predsedniku Parlamenta samovoljno in diktatorsko odločanje in tisti, ki verjamejo v demokracijo, ne bodo podprli tega. Vendar glasovati o tem, ko politične skupine v Parlamentu še niso imele časa niti razpravljati, se vsekakor ne zdi pravilno.
<P>
Zato prosim, da se to glasovanje preloži na naslednje zasedanje v Strasbourgu, tako da bodo ljudje dejansko dobili priložnost razumeti velike posledice glasovanja, če bo predlog sprejet.
<SPEAKER ID="066" NAME="Predsednik">
Gospod Farage, imate pravico do tega, da zaprosite, da se glasovanje preloži. V to pravico nihče ne dvomi. O tej temi smo na kratko razpravljali včeraj po tem, ko je gospod Hannah prosil za besedo. Naj vam jasno povem, da je vsebina vaše izjave, v kateri se nanašate na diktatorske ukrepe, tukaj neprimerna. Sprejmite odločitev večine tega Parlamenta in odločitev večine odbora za ustavne zadeve. Tukaj poteka vse pravilno in po zakonih, zato bi morali biti dobri demokrati in to sprejeti.
<SPEAKER ID="067" NAME="Martin Schulz">
v imenu skupine PSE. - (DE) Gospod predsednik, naša skupina je o tej temi temeljito razpravljala. Menimo, da bi se predsednik pred odločanjem moral še enkrat posvetovati s parlamentom, zlasti v zvezi s tem, kako se revidirana različica ubesedi, saj so obtožbe v zvezi z avtoritativno dejavnostjo neupravičene. Daleč od tega. V zvezi s tem ni nobenega razloga za take besede, kot jih je uporabil zadnji govornik. Zato prosim, da nadaljujemo z glasovanjem, tako kot ste predlagali.
<SPEAKER ID="068" NAME="Predsednik">
Bil sem nekoliko prehiter. Vložen je bil uradni predlog. En poslanec lahko govori v prid predlogu, drugi proti. Poslušali smo govornika, ki je do predloga bil kritičen. Nekdo, ki ga odobrava, lahko govori zdaj. Domnevam, da bi gospod Hannan rad podprl gospoda Farago. Iz tega razloga lahko zdaj govori le on. Gospod Hannan, prosim nadaljujte.
<SPEAKER ID="069" NAME="Daniel Hannan" AFFILIATION="PPE-DE">
Gospod predsednik, absolutna večina ne pomeni isto kot pravna država. Sprejmem, da je v tem parlamentu manjšina, ki zagovarja referendum, in da je manjšina, ki je proti ratifikaciji lizbonske pogodbe.
<P>
Vendar mora ta parlament slediti lastnim pravilnikom. In odobravanje, da se odpravi pravila, v skladu s katerimi delujemo, je resnično samovoljno in tiransko pravilo. Samo, ker vas upoštevam in spoštujem gospod Predsednik, ga ne bom primerjal z zakonom Ermächtigungsgesetz iz leta 1933, ki je prav tako bil izglasovan s parlamentarno večino.
<P>
Prosim, da Parlament ne glasuje o tej zadevi dokler ...
<P>
(Ugovarja)
<SPEAKER ID="070" NAME="Predsednik">
Gospod Hannan, menim, da takih primerjav ne moremo sprejeti.
<SPEAKER ID="071" NAME="Joseph Daul" AFFILIATION="PPE-DE">
(FR) Gospod predsednik, več dni in več tednov sem bil strpen. Tukaj so meje. V skupini še nismo sprejeli odločitve. Ta pripomba je nesprejemljiva. V skupini bomo izvedli notranje sankcije, prav tako pa bom zaprosil za izključitev gospoda Hannana iz skupine.
<P>
(Ploskanje.)
<P>
(Parlament je zavrnil pobudo gospoda Farage, da se glasovanje preloži).

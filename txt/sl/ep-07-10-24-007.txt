<CHAPTER ID="007">
Dobrodošlica
<SPEAKER ID="089" NAME="Predsednik">
Z veseljem vam sporočam, da je v okviru medparlamentarnih srečanj zdaj v Evropskem parlamentu na obisku mavretanska delegacija pod vodstvom gospoda Oulda Tolbe. Goste toplo pozdravljam in poudarjam pomen tega obiska, ki je prvi v Evropi v skoraj desetih letih.
<P>
Evropska unija je z misijami za spremljanje volitev pozorno spremljala nedaven političen prehod v Mavretaniji, kar lahko postavimo regiji za zgled. Čestitamo vam za demokratično izvolitev vodje države in parlamenta ter vam v imenu tega parlamenta želim, da bodo vaša srečanja tu uspešna in da bo vaš obisk v Strasbourgu dejavno prispeval k zbliževanju naših institucij. Ponovno se vam zahvaljujem za obisk.

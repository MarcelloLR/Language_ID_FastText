<CHAPTER ID="006">
Dobrodošlica
<SPEAKER ID="093" NAME="Predsednik">
Gospe in gospode, pozivam vas, da sodelujete v uradni slovesnosti, kot je pravilno in primerno glede na naše goste, dobitnike nagrade Saharov. Pred začasno, nekaj minutno prekinitvijo seje do prihoda naših gostov, želim pozdraviti delegacijo sirskega parlamenta, ki jo vodi gospod Suleiman Haddad, predsednik Odbora za zunanje zadeve sirske Ljudske skupščine, ki je na obisku kot del našega 10. medparlamentarnega zasedanja EP/Sirija. Našim gostom iz Sirije želim prisrčno dobrodošlico!
<P>
Povedati moram, da poteka ta obisk v ugodnih okoliščinah. Pred kratkim je bil parafiran sporazum o pridružitvi med Sirijo in EU in bo Evropskemu parlamentu predložen v odobritev, kakor hitro bo to mogoče.
<P>
Evropski svet je prepričan, da lahko ima Sirija pozitivno vlogo na Bližnjem vzhodu, predvsem pa v Uniji za Sredozemlje. Delegaciji želim udobno bivanje v Strasbourgu in plodno izmenjavo stališč, kar je lahko le dobro za naše odnose. Še enkrat, prisrčno dobrodošli.
<P>
S tem za nekaj minut prekinjam sejo, čez nekaj minut pa bomo zopet nadaljevali s slavnostno sejo.
<P>
(Seja je bila prekinjena ob 12.05 in se je nadaljevala ob 12.15)

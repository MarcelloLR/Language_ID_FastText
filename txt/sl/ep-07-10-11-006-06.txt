<CHAPTER ID="006-06">
6. Sestava Evropskega parlamenta (glasovanje)
<P>
- Poročilo: Alain Lamassoure, Adrian Severin
<P>
- Pred glasovanjem:
<SPEAKER ID="067" NAME="Adrian Severin  " AFFILIATION="PSE">
poročevalec. - Gospa predsednica, rad bi le nekaj pojasnil, ker se v poročilu in predlogih sprememb uporablja več različnih izrazov, želim, da vsi vedo, o čem bomo glasovali. Gospod Tajani in drugi so predložili več predlogov sprememb, v katerih izraz "državljani" uporabljajo za državljane posameznih držav in ne za evropske državljane.
<P>
Pri glasovanju v zvezi s temi predlogi sprememb bodite, prosim, pozorni, da ne govorijo o evropskih državljanih, ampak o državljanih posameznih držav. Verjamem, da vsi razumejo, da gre za pomembno razliko.
<SPEAKER ID="068" NAME="Predsednica">
Hvala za vašo pojasnitev.
<SPEAKER ID="069" NAME="Antonio Tajani" AFFILIATION="PPE-DE">
(IT) Gospa predsednica, gospe in gospodje, naj nekaj pojasnim poročevalcem in uradnikom Parlamenta. Zanima me, ali se bo predlog spremembe 51 zavrnil, če sprejmemo predlog spremembe 1, ki ga je prvi podpisal gospod Mayor Oreja. Menim, da je to napaka, ker če se sprejme predlog spremembe 1 gospoda Mayorja Oreje, se predlog spremembe 51 ne zavrne, vendar lahko to spremeni namero glasovanja italijanske delegacije.
<SPEAKER ID="070" NAME="Predsednica">
Gospod Tajani, eden od soporočevalcev bo govoril o tej zadevi, ko bomo prišli do te točke. Strinjam se z vami, vendar bi zdaj želela, da nadaljujemo.
<SPEAKER ID="071" NAME="Mauro Zani" AFFILIATION="PSE">
(IT) Gospa predsednica, gospe in gospodje, poudarjam, da vse od maastrichtske pogodbe evropsko državljanstvo v vseh pogodbah sovpada z nacionalnim državljanstvom. To je popolnoma ista, identična stvar. Ali je to jasno mojemu kolegu, gospodu Severinu?
<P>
(Glasovanje je bilo zaradi tehničnih težav za nekaj trenutkov prekinjeno.)
<SPEAKER ID="073" NAME="Thomas Wise" AFFILIATION="IND/DEM">
Gospa predsednica, pri zadnjih dveh glasovanjih sem si zapisal glasove za in proti, pri čemer je bilo število enako. To je bilo takrat, ko smo imeli prvo težavo. Morda bi želeli, da skupina IND/DEM ponovno glasuje o predlogu spremembe 21.
<SPEAKER ID="074" NAME="Predsednica">
Menim, da imate popolnoma prav. Tudi jaz sem bila zaskrbljena v zvezi s tem, kaj se je na navedeni stopnji dogajalo.
<P>
(Glasovanje je bilo ponovno za nekaj trenutkov prekinjeno.)
<SPEAKER ID="075" NAME="Véronique De Keyser" AFFILIATION="PSE">
(FR) Gospa predsednica, pri drugih poročilih ne glasujemo poimensko. Če nimate nič proti, bi morda začeli z glasovanjem o poročilih, ki ne zahtevajo poimenskega glasovanja, zato da začne seja potekati?
<SPEAKER ID="076" NAME="Predsednica">
Težava je v tem, da smo na sredi poročila, zato ga moramo žal končati, preden nadaljujemo z drugimi zadevami.
<P>
- Pred glasovanjem o predlogu spremembe 1:
<SPEAKER ID="077" NAME="Alain Lamassoure  " AFFILIATION="PPE-DE">
poročevalec. - (FR) Gospa predsednica, vsem se opravičujem za vprašanje zaradi svoje neizkušenosti: to je šele moj tretji mandat v tem parlamentu.
<P>
Če sem prav razumel, se bo s sprejetjem predloga spremembe 1 v poročilu ohranilo besedilo v odstavku predloga spremembe, medtem ko se bodo odstranili podatki v zvezi s številom sedežev. Ali prav razumem? Sprašujem avtorje predloga spremembe: ali ga vsi tako razumejo?
<P>
To pomeni, da sem storil napako, zato se opravičujem vsem, ki jih to zadeva. Pri pripravi seznama glasovanja sem priporočal pozitivno stališče, saj sem menil, da predlog spremembe zadeva le besedilo. Vendar glede številk pozivam skupino PPE-DE k svobodnemu glasovanju in skupaj s soporočevalcem vabim vse tiste, ki želijo podpreti predloge odbora za ustavne pravice, in poročevalce, da glasujejo proti predlogu spremembe 1.
<P>
(Ploskanje.)
<SPEAKER ID="078" NAME="Antonio Tajani" AFFILIATION="PPE-DE">
(IT) Gospa predsednica, gospe in gospodje, še vedno ni jasno, ali je predlog spremembe 1 v skladu s predlogom spremembe 51. Če je predlog spremembe 1 v skladu s predlogom spremembe 51, kar verjamem, da je, bo italijanska delegacija glasovala za predlog spremembe 1, vendar je to treba pojasniti.
<SPEAKER ID="079" NAME="Predsednica">
Ta predlog spremembe bo odpravil vse druge.
<P>
Čestitamo soporočevalcem in se zahvaljujemo tehnikom.

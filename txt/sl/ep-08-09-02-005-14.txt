<CHAPTER ID="005-14">
14.  (
<P>
- Pred glasovanjem:
<SPEAKER ID="147" NAME="Ioannis Gklavakis">
poročevalec. - Gospod predsednik, gospe in gospodje, naj na kratko omenim integrirano upravljanje obalnega območja, ki je oblikovano predvsem za zaščito ribištva in ribogojstva. Razprava o poročilu je bila odpovedana zaradi razprave o stanju v Gruziji, ki je nujna in pomembna zadeva. Zaradi tega bom govoril danes.
<P>
Moje poročilo se v glavnem nanaša na varstvo okolja, zato prosim za vaše glasove podpore. Vidim, da je Odbor za ribištvo soglasen.
<P>
Moje poročilo vsebuje različne predloge, od katerih so zlasti pomembni štirje. Prvi zadeva dokončanje načrta za pomorsko izvedeništvo; drugi se nanaša na dolgoročni načrt, pa tudi na stalne razprave, v katerih sodelujejo vse stroke, zlasti pa ribiči. Tretjič, obstaja možnost oblikovanja osrednjega usklajevalnega organa, saj je v preteklih letih med organi bilo opazno pomanjkanje uskladitve. Četrtič, določiti bi bilo treba časovni razpored, saj so bili po letu 2002, ko so potekali podobni pogovori, nekateri ukrepi sprejeti brez opredeljenega časovnega okvira.
<P>
Predlagam, da se tisto, za kar se odločimo, izvrši v skladu s časovno opredeljenim razporedom. Ker verjamem, da si vsi želimo zaščititi ocean, vas prosim, da to z vašimi glasovi podprete, in se vam za to vnaprej zahvaljujem.

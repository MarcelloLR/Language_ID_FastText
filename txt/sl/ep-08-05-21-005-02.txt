<CHAPTER ID="005-02">
2. Prepoved izvoza in varno skladiščenje kovinskega živega srebra (
<P>
- Pred glasovanjem:
<SPEAKER ID="127" NAME="Dimitrios Papadimoulis" LANGUAGE="EL">
Gospod predsednik, znova se zahvaljujem poročevalcem v senci za odlično sodelovanje. Med razpravo z njihovimi predstavniki, ki so bili ves čas prisotni, smo zahvaljujoč prispevku Komisije dosegli zelo zadovoljiv kompromis s Svetom.
<P>
Vendar lahko kompromis propade, če bosta sprejeta predloga sprememb 37 in 41 v zvezi z okrožjem Almadén.
<P>
Gospe in gospodje, naj vas spomin, da sem se na prvi obravnavi kot poročevalec tudi jaz zavzemal za predloga sprememb v zvezi z okrožjem Almadén, vendar se moramo zdaj soočiti z realnostjo. Svet in Komisija sta proti tema predlogoma sprememb. Če bosta sprejeta, bomo znova na začetku. Pred enim letom je Svet sprejel samo en predlog spremembe Evropskega parlamenta. Zdaj nam je v sodelovanju z vsemi političnimi skupinami uspelo doseči, da je bilo sprejetih 22 predlogov sprememb besedila sporazuma. Zdaj vas sprašujem: ali bomo žrtvovali ta uspeh? Včeraj je bil komisar Dimas popolnoma jasen. Komisija nasprotuje predlogoma sprememb 37 in 41. V Svetu niti španska vlada ni vztrajala na teh predlogih sprememb.
<P>
Zato vas pozivam, da zavrnete ta predloga sprememb, da lahko izkoristimo velik napredek, ki smo ga dosegli s Svetom v zvezi s sporazumom glede varovanja okolja in javnega zdravja. Tako bomo lahko z veliko večino zadovoljno potrdili prepoved izvoza živega srebra.

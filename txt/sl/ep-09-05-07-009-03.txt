<CHAPTER ID="009-03">
3. Finančni vidiki Lizbonske pogodbe (
<P>
- Pred glasovanjem
<SPEAKER ID="098" NAME="Catherine Guy-Quint" LANGUAGE="FR">
Gospod predsednik, gospe in gospodje, razočarani boste. Razočarani boste zaradi kratkosti mojega govora. Kot prvo bi želela, da naredimo tehnični popravek k opombi 2 v odstavku 16; zadnja številka je "2021" in ne "2022". Gre za vprašanje aritmetike..
<P>
Prav tako bi želela povedati nekaj političnih besed, da bi se najprej zahvalila vsem tistim, ki ste me podprli pri pripravi tega poročila - morda se vam zdi izjemno tehnično, vendar je predvsem politično. Zelo pomembno je, da Parlament glasuje za poročilo, ker razjasni prihodnja proračunska pooblastila Parlamenta kot proračunskega organa.
<P>
O proračunu pogosto glasujemo kot o orodju za upravljanje, vendar predstavlja pravo bistvo politike in vloga Parlamenta je odvisna od njegovega izvajanja. To smo želeli pokriti s tem poročilom; upam, da ga boste nekega dne prebrali. Naj povem, da ga bodo novi poslanci morali zagrabiti in spoznati, da krojenje evropske politike zahteva proračunski pogum in da je od tega poguma - katerega upam, da ga bodo imeli in da ga bomo imeli mi - odvisna prihodnost Unije.
<P>
(Aplavz)

<CHAPTER ID="007-01">
1. Razrešnica 2007: splošni proračun EU - Svet (
<P>
- Pred glasovanjem:
<SPEAKER ID="081" NAME="Nicole Sinclaire" AFFILIATION="EFD">
Gospod predsednik, v skladu s členom 173 bi želela opozoriti na člen 2 Poslovnika. Citiram: "Poslanci Evropskega parlamenta svoj mandat izvršujejo neodvisno". Med razpravo o izjavah Sveta in Komisije danes dopoldne ste vi, gospod predsednik, rekli, da so pripombe gospoda Faraga nesprejemljive. Kot nova poslanka tega Parlamenta vas prosim, da v skladu s členom 2 pojasnite, ali poslanci tega Parlamenta lahko svobodno izražajo svoje mnenje brez cenzure.
<SPEAKER ID="082" NAME="Predsednik">
Če mi dovolite, danes se bom sestal z gospodom Faragom in o tem se bova prijateljsko pogovorila. To je moj predlog. Najlepša hvala.
<SPEAKER ID="083" NAME="Martin Schulz" AFFILIATION="S&amp;D">
(DE) Gospod predsednik, tudi jaz sem sodeloval na dopoldanski razpravi. Nisem dobil vtisa, da ste bili nepravični ali da ste kakor koli zlorabili svoj položaj. Ravno nasprotno...
<P>
(Hrup)
<P>
Želel bi reči, da ste, ravno nasprotno, z velikim potrpljenjem in spoštovanjem poslušali, ko nam je predsednik te tako imenovane skupine pokazal, da je profesionalni obrekovalec. To je resnica o nastopu gospoda Faraga.
<P>
(Aplavz)
<SPEAKER ID="084" NAME="Søren Bo Søndergaard">
poročevalec. - Gospod predsednik, želel bi prositi za poimensko glasovanje o razrešnici proračuna Sveta za leto 2007. Mislim, da je pomembno, da Svet vidi, da ima v tem Parlamentu široko podporo, ki se skriva za našimi zahtevami po večjem sodelovanju Sveta s Parlamentom in njegovimi pristojnimi odbori v naslednjem postopku razrešnice proračuna.

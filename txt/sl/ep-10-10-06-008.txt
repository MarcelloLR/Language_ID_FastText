<CHAPTER ID="008">
Razpored dela
<SPEAKER ID="013" NAME="Predsednik">
Razdeljena je bila zadnja različica osnutka dnevnega reda, kot je bil pripravljen na konferenci predsednikov na njihovem zasedanju v četrtek, 23. septembra 2009, v skladu s členom 140 Poslovnika. V soglasju s političnimi skupinami bi želel obvestiti Parlament o predlogih naslednjih sprememb:
<P>
(Večina političnih skupin in v nekaterih primerih odločilna večina je s temi spremembami soglašala.)
<P>
Sreda
<P>
Dnevnemu redu se doda nova točka: izjavi Sveta in Komisije o socialnih določbah Lizbonske pogodbe po skupni razpravi o biotski raznovrstnosti.
<P>
Umik vprašanja za ustni odgovor o zabojnikih, izgubljenih v morju, in nadomestilu z dnevnega reda.
<P>
Četrtek
<P>
Čas glasovanja se začne ob 11.30.
<P>
Umik glasovanja o poročilu gospoda Maňke o osnutku spremembe proračuna št. 2/2010, 2. del, z dnevnega reda, ker Svet o tej zadevi ni sprejel stališča, zato razprava ni mogoča.
<SPEAKER ID="014" NAME="Corien Wortmann-Kool">
v imenu skupine PPE. - Gospod predsednik, EPP vedno pozdravlja dobre in temeljite razprave o socialnih temah na naših plenarnih zasedanjih, vendar pa morajo biti dobro pripravljene.
<P>
To je bil tudi razlog za prvotno odločitev, ki je bila večinsko sprejeta na konferenci predsednikov, da o predlogu Skupine socialdemokratov za razpravo o storitvah splošnega interesa v lizbonski agendi in javnih storitev v Lizbonski pogodbi najprej razpravlja Odbor za zaposlovanje in socialne zadeve. S tem soglašamo, ker gre za zelo zapleteno temo.
<P>
Razumem, da se je naslov spremenil in da so liberalci spremenili svoje stališče, vendar pa je vsebina še vedno zelo zapletena in še vedno želimo, da o tem najprej razpravlja Odbor za zaposlovanje in socialne zadeve, ker gre za zelo pomembno in zapleteno razpravo. Ne želimo nasprotovati, ampak to je razlog, zakaj se bomo v glasovanju o tej temi vzdržali.
<SPEAKER ID="015" NAME="Predsednik">
Gospa Wortmann-Kool, hvala za vašo razlago. To pomeni, da se ta točka uvrsti na dnevni red, vendar se skupina Evropske ljudske stranke (Krščanski demokrati) vzdrži glasovanja. Večina drugih političnih skupin je želela, da se ta točka uvrsti na dnevni red.
<P>
(S tem je bil določen razpored dela.)
<P>
(Seja je bila za nekaj minut prekinjena.)

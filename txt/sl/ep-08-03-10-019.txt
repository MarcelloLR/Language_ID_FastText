<CHAPTER ID="019">
Skupna pravila na področju varovanja civilnega letalstva (razprava)
<SPEAKER ID="117" NAME="Predsednik">
Naslednja točka je poročilo Paola Coste v imenu delegacije Evropskega parlamenta v usklajevalnem odboru o skupnem besedilu uredbe Evropskega parlamenta in Sveta, ki ga je odobril usklajevalni odbor, o skupnih pravilih na področju varovanja civilnega letalstva in razveljavitvi Uredbe (ES) št. 2320/2002 -.
<SPEAKER ID="118" NAME="Paolo Costa">
poročevalec. - (IT) Gospod predsednik, podpredsednik Komisije, gospe in gospodje, danes praznujemo zaključek procesa, ki se je začel že septembra 2005.
<P>
Prehodili smo dolgo pot, ki je bila včasih težka, vendar menim, da je bila vredna truda. Sedanje vprašanje je varovanje civilnega letalstva. Uredba, ki je veljala do zdaj, je bila sprejeta v čustvenem vzdušju po napadih na dvojčka WTC 11. septembra 2001. Težko se je uveljavila, vendar je bila pozneje sprejeta in se je začela uporabljati, toda kljub uspehu v zadnjih letih vsebuje praktične vrzeli in pomanjkljivosti.
<P>
Zato jo bomo zdaj revidirali. Zagotoviti želimo prožnejši odziv na tehnološke, psihološke in vedenjske spremembe boja proti terorizmu, seveda ob upoštevanju izkušenj, ki smo jih pridobili do zdaj. Varnost in zaščita pred terorističnimi napadi sta očitna prednostna naloga, vendar ju ni mogoče obravnavati ločeno. Obravnavati ju je treba v bolj uravnoteženem okviru.
<P>
Pregledi morajo biti strogi in učinkoviti, vendar ne smejo povzročiti preveč neprijetnosti za potnike, njihovo izvajanje pa ne sme povzročati nepotrebnih stroškov. Stroške je treba po možnosti deliti in jih ne smejo pokrivati le potniki. Zato se novi pregledi ne smejo uvesti brez ustreznega demokratičnega nadzora. Delegacija Parlamenta se je v fazi spravnega postopka osredotočila na dve točki, tj. stroške in demokratično odgovornost.
<P>
V zvezi s stroški sem vesel, da lahko Parlamentu sporočim, da je bil vstavljen člen, ne uvodna izjava, ki določa, da si morajo stroške varnosti deliti potniki, letališča, letalski prevozniki in nacionalne vlade. V skladu z dodatnim členom in ne medinstitucionalno deklaracijo iz leta 2002 mora Komisija natančneje preučiti problematiko in predložiti predloge Parlamentu in Svetu, da se problematika reši z ustrezno delitvijo stroškov med davkoplačevalci in potniki.
<P>
V zvezi z demokratično odgovornostjo smo uspešno dosegli večjo uporabo komitologije ali komitologije s pregledom, zlasti pri uvedbi novih pregledov, nadzora ali omejitve v zvezi z življenjem potnikov. Če bo Parlament v prihodnosti sklenil, da je varnostni ukrep nesorazmeren, bo lahko pozval k javni razpravi, da se ti premisleki ustrezno preučijo.
<P>
Na splošno menim, da je bilo doseženo ravnovesje med učinkovitim bojem proti terorizmu in hkrati spoštovanjem, ki mora biti čim bolj široko za zasebnost, prakse in nesmiselne neprijetnosti za potnike. Seveda pa bomo le z dejanskim preskusom uporabe ugotovili, ali je bilo to v celoti doseženo.
<P>
Gospod predsednik, zato priporočam, da dvorana našega parlamenta odobri sporazum, dosežen s spravnim postopkom, da lahko Komisija učinkovito začne z delom.
<SPEAKER ID="119" NAME="Jacques Barrot">
podpredsednik Komisije. - (FR) Gospod predsednik, gospe in gospodje, pred seboj imate predlog za novo okvirno uredbo o varovanju v letalstvu, ki jo vsi poznate. Cenim vse vaše delo in prizadevanje za dosego pozitivnega rezultata po dolgem in težkem spravnem postopku.
<P>
Zdaj smo dosegli končno stopnjo nove okvirne uredbe, kar dodatno dokazuje boljšo ureditev. Svet je 4. marca uradno zaključil tretjo obravnavo tega uravnoteženega in koristnega besedila, ki je pomembno za industrijo in potnike. Zdaj morajo proces zaključiti poslanci Evropskega parlamenta.
<P>
Hvaležen sem gospodu Costi, ker je Parlament pozval, da odobri besedilo in tako zagotovi uspešen rezultat spravnega postopka. V spravnem postopku so vsi so pokazali sporazumni duh, vendar menim, da je zmagovalec Parlament, saj je prispeval večino predlogov sprememb in predlaganih idej v besedilu, o katerem boste glasovali.
<P>
Razumel sem vaša pričakovanja v zvezi z načelom financiranja. V spravnem postopku sem si sam zelo močno prizadeval. Z vašim dovoljenjem se vračam na svojo prejšnjo izjavo, da sem Komisiji nameraval predložiti osnutek zakonodajnega predloga o delitvi stroškov, in sicer med davkoplačevalci in uporabniki, nastalih zaradi strožjih varnostnih ukrepov na področju letalstva, ki jih lahko sprejmejo države članice poleg osnovnih pravil iz te nove uredbe.
<P>
To ne vpliva na pravico do pobude Komisije ali skladnosti z domačimi postopki, zlasti v zvezi z izvedbo ustrezne študije o vplivu pred oblikovanjem kakršnega koli zakonodajnega predloga.
<P>
Poleg tega bo sprememba nove komitološke odločitve z uvedbo regulativnega postopka z nadzorom dala Evropskemu parlamentu večjo moč v zvezi s splošnimi pravili, ki jih mora pripraviti Komisija po sprejetju okvirne uredbe.
<P>
Vse to vzpostavlja ravnovesje v splošni izvedbeni zakonodaji ter zagotavlja večjo prožnost sistema za prilagoditev zakonodaje v regulativnem postopku z nadzorom. Tako v vseh teh primerih dosegamo institucionalni napredek.
<P>
V zvezi s členom 4 glejte zadevno izjavo. Komisija izraža svoj namen, da bo predlagala splošne ukrepe iz sedanjega člena 4(1)(a) in natančne izvedbene ukrepe v smislu sedanjega člena 4(2). Komisija namerava uporabiti člen 251 Pogodbe o ustanovitvi Evropske skupnosti, da predlaga kakršne koli potrebne dodatke skupnim osnovnim standardom iz te uredbe.
<P>
Komisija opozarja, da je treba dovoliti pripravo natančnih izvedbenih ukrepov z metodami, ki lahko zagotovijo učinkovito odkrivanje in opozarjanje ter tudi potrebno prilagodljivost in hitrost, pri čemer je treba ohraniti zaupnost občutljivih dokumentov, da se zaščitijo potniki. Komisija tudi poudarja, da se bo vzdrževala stalnost izvedbenih pravil, dokler ne bodo nadomeščeni z novimi ukrepi v skladu s to uredbo.
<P>
Vsebina nove uredbe omogoča razvoj ustreznejše zakonodaje, ki lahko bolj celovito in prilagodljivo obravnava varnostna vprašanja, namesto da jih obdeluje z različnimi posameznimi in ponavljajočimi se pristopi. Začetne ocene Združenja evropskih letalskih prevoznikov navajajo, da lahko bolj prilagodljive metode zmanjšajo stroške do 500 milijonov.
<P>
Ko bo sprejeta ta nova uredba, bo lažje sprejeti pravila z državami, ki niso članice EU, vendar imajo enako visoke standarde v zvezi z varnostjo v zračnem prometu. Ta pristop "enkratnega varnostnega pregleda" koristi potnikom in tudi letalskemu sektorju Evropske unije.
<P>
Poleg tega upam, da nam bo nov tehnološki razvoj omogočil, da spremenimo popolno prepoved tekočin na letalu do začetka prihodnjega leta. Takoj ko bo na voljo ustrezna tehnologija za odkrivanje tekočih eksplozivov, si bom prizadeval, da se ta nov dejavnik upošteva v uredbah. Evropski parlament bo lahko pregledal kakršne koli načrte za spremembo pravil na tem področju.
<P>
Gospe in gospodje, to je bil dolg proces. Vsi smo se morali zelo truditi, da smo lahko dosegli sporazum, potreben za sprejetje te nove uredbe. Nova uredba nam bo pomagala izboljšati varnost v zračnem prometu ter tudi zmanjšati stroške, poenostaviti pravila in bolj učinkovito zaščititi civilno letalstvo.
<P>
Zato se zahvaljujem Parlamentu za delo pri pripravi tega zakonodajnega predloga in resnično upam na vašo podporo in sprejetje besedila.
<SPEAKER ID="120" NAME="Philip Bradbourn">
v imenu skupine PPE-DE. - Gospod predsednik, kot sta dejala poročevalec in komisar Barrot, sta Parlament in Svet po dolgih pogajanjih v spravnem postopku končno sprejela sporazum, ki bo po mojem mnenju pozitiven in vreden naše podpore.
<P>
Glede na stalno teroristično grožnjo menimo, da so vsekakor potrebna jasna pravila v zvezi z varnostjo in zlasti enotno izvajanje na evropskih letališčih in s strani letalskih prevoznikov, kar ta predlog zagotavlja.
<P>
Ker s Svetom nismo mogli doseči sporazuma o vprašanju financiranja teh varnostnih ukrepov, je Komisija sklenila, da bo v naslednjih nekaj mesecih predložila poseben predlog o financiranju teh ukrepov. Upam, da ga bo čim prej predložila.
<P>
Tukaj in zdaj želim poudariti, da morata Svet in Komisija pri pripravi tega predloga upoštevati močno in enotno stališče Parlamenta v zvezi s tem. Komisija in Svet ne smeta obravnavati Parlamenta le kot oviro, ampak kot resnega in enakega udeleženca v procesu. Varnost in zaščita potnikov sta bistvenega pomena, zato upam, da bo prihodnji predlog Komisije izražal naše močno stališče.
<P>
Kljub tej problematiki je treba poročilo pozdraviti. Vidim lahko, kako skupni varnostni standardi koristijo celotni Evropi. Glede na današnjo stalno zaostreno teroristično grožnjo v letalstvu ta predlog zagotavlja pomembna izboljšanja za varnost in zaščito potnikov. Zato pozivam Parlament, naj ta ukrep popolnoma podpre.
<SPEAKER ID="121" NAME="Saïd El Khadraoui">
v imenu skupine PSE. - (NL) Komisar, gospe in gospodje, teroristični napadi 11. septembra in druge poznejše grožnje so nam pokazale, kako občutljiv je letalski sektor in kako smrtonosne so posledice napada z letalom ali napada, izvedenega znotraj letala Te posledice bi lahko obsežno vplivale na gospodarstvo in s tem na vse nas. Zato je pomembno, da storimo vse, kar je potrebno, da zagotovimo največjo varnost, in samoumevno je, da moramo doseči največjo usklajenost v zvezi s tem vprašanjem na evropski ravni.
<P>
Hkrati pa si moramo prizadevati tudi za ravnovesje med varnostjo na eni strani ter udobjem, zasebnostjo in svobodo gibanja na drugi strani, kot je dejal poročevalec. To je bilo naše stalno mnenje kot delegacije Evropskega parlamenta med pogajanji, zato mislim, da smo v spravnem postopku dobro in prek meja skupin sodelovali z gospodom Costo in gospodom Jarzembowskijem. Držali smo skupaj in dosegli dober sporazum, kar komisar upravičeno poudarja.
<P>
Vendar ne moremo reši da smo popolnoma zadovoljni. Vse bo odvisno od tega, kako se doseženi sporazumi dejansko izvajajo. To vključuje dve bistveni področji: prvič, izvajanje ukrepov. Zagotovili smo pomembno stalno vključevanje Parlamenta prek novega postopka komitologije z nadzorom in dejansko smo dosegli veto za primere, v katerih menimo, da so predlagani ukrepi nesorazmerni. Zato obstaja možnost razlage in razprave ter menim, da je prepoved tekočin poudarila potrebo po tem. Ne smemo dopustiti, da bi imel odbor strokovnjakov "samodejno vstopnico" in ne bi nosil odgovornosti; po mojem mnenju ima zato ta nova oblika demokratičnega nadzora povsem pozitivno stran.
<P>
Brez težav lahko prevzamemo to nalogo, če nas bo Komisija stalno obveščala in nam poročala, saj menim da bo to zelo pomembno. Poleg tega moramo oblikovati primeren interni postopek, ki bo Parlamentu omogočil ustrezno opravljanje te naloge.
<P>
Drugič, nismo ravno dosegli, kar smo želeli v zvezi s financiranjem varnostnih ukrepov, česar se zavedamo. Želeli smo ostati zvesti našemu stališču. Pričakujemo, da bodo varnostni ukrepi Evrope ustrezali vsem. Če želijo države članice storiti več, morajo za to nositi stroške. Komisar, tega nismo uspeli sprejeti, vendar sem prepričan, da bo vaša zavezanost razvila novo razpravo in dejanske rezultate v prihodnosti.
<P>
Od danes naprej imamo v vsakem primeru okvir, ki nam mora zagotoviti hitro sprejemanje varnostnih ukrepov, hkrati pa demokratičen nadzor. Zdaj moramo le še opazovati, ali sistem vsem ustreza. Tudi moja skupina bo to podprla.
<SPEAKER ID="122" NAME="Jeanine Hennis-Plasschaert">
v imenu skupine ALDE. - (NL) Odkrito povedano letalstvo nedvomno ostaja priljubljena tarča teroristov. Zato je jasno, da potrebujemo strožje varnostne predpise za letalski prevoz, kar vključuje dodatne stroške in breme. Toda za vzdrževanje osnovnega okvira na tem področju je bistveno, da so veljavni ukrepi učinkoviti. Ta sporazum je kljub nepopolnosti pomemben korak naprej.
<P>
Glede na okrepljeno vlogo Parlamenta zelo upam, da bomo to v celoti izkoristili. Bolj kot kadar koli prej moramo delovati po načelu realnega predvidevanja v zvezi z učinkovitostjo naših zakonov in pravil. Zagotovo je pomembno, da se splošen pritisk ustrezno obvladuje. Hkrati pa je treba resno obravnavati letalske potnike. Draga, a navidezna varnost nikomur ne koristi.
<P>
Teroristi so vedno bolj iznajdljivi. Odgovor ni zaplemba steklenic vode, gelov za prhanje ali tekočine za kontaktne leče. Rešitev je učinkovito čezmejno ukrepanje policije, pravosodja in obveščevalnih služb. Zato se veselim faznega načrta, ki ga je opisal komisar.
<SPEAKER ID="123" NAME="Seán Ó Neachtain">
v imenu skupine UEN. - (GA) Pomembnosti varnosti v letalstvu se ne sme zanemariti in zelo pozdravljam delo za iskanje rešitve, ki zagotavlja varnost letalskih potnikov in delavcev.
<P>
Ko oblikujemo in izvajamo tovrstne uredbe, moramo paziti, da to niso le uredbe kot take in da upoštevamo tudi druge vidike letalskega sektorja. V zvezi s tem pozdravljam določbo poročila, ki navaja, da nekatere potnike, tj. potnike, ki prihajajo iz držav z enakimi varnostnimi ukrepi kot Unija, ni treba posebej varnostno pregledati. Obžalujem, da se enak pristop ne uporablja v zvezi s carine prostimi izdelki in tranzitnimi potniki.
<P>
Če zdaj oseba potuje iz Združenih držav na Irsko in prestopi na letalo v Parizu, mu bodo tam zasegli vse carine proste izdelke iz Združenih držav. Ta nesmiseln sistem pomeni, da so potniki in prodajalci na drobno v neugodnem položaju.
<P>
Strinjam se, da je varnost prednostna naloga. Vendar rešitev, ki je bila dogovorjena v Singapurju, kaže, da je ti dve stvari mogoče narediti. Zakaj se torej o tem ni mogoče dogovoriti z drugimi državami? Vemo, da se izvajajo načrti, vendar to poteka prepočasi, kar ima posledice za potnike in trgovce na drobno.
<SPEAKER ID="124" NAME="Eva Lichtenberger">
v imenu skupine Verts/ALE. - (DE) Gospod predsednik, to je bil zelo dolg proces in rada bi izkoristila priložnost, da se ponovno iskreno zahvalim gospodu Costi. Pri pogajanjih, vključno s pogajanji s Svetom, je ostal neomajno zvest stališču, ki so ga oblikovali in podprli poslanci tega parlamenta v odboru.
<P>
Ena od spornih točk, ki je bila omenjena, je financiranje varnostnih ukrepov - popolnoma očitno je, zakaj. Ti varnostni ukrepi so na primer zelo primerni za prikritje ureditev financiranja za različne nacionalne letalske prevoznike, ki niso povsem zakonite. Domnevam, da se je Svet ravno zaradi tega z več vidikov upiral nizu pravil, ki bi področje naredila bolj pregledno, naša skupina pa je jasno in soglasno izrazila željo po preglednih in jasnih določbah v zvezi s financiranjem, ki bi preprečile težave.
<P>
Druga točka je bila ureditev, na podlagi katere bi Parlament tesno sodeloval pri stalnem razvoju varnostnih določb. Tudi to je naletelo na odpor, čeprav nisem mogel razumeti vzroka, saj je Evropski parlament le poskusil poiskati rešitev, na primer za odpravo ukrepov, ki so bili sprejeti, vendar so se pozneje izkazali za neprimerne. Sporazum podpiram, vendar si želim, da bi bil bolj uspešen.
<SPEAKER ID="125" NAME="Jaromír Kohlíček">
v imenu skupine GUE/NGL. - (CS) Evropski parlament in Evropska komisija že več let razpravljata o varnosti v letalstvu.
<P>
Sprememba uredbe (ES) št. 2320/2002 z dne 16. decembra 2002 je namenjena zagotovitvi izboljšanja skupnih pravil na področju varnosti civilnega letalstva. Vendar končni dokument ni popolnoma jasen. Da lahko jaz in veliko drugih poslancev tega parlamenta podpremo rezultat spravnega postopka, želim jasen odgovor na svoje vprašanje.
<P>
Gospod komisar, to vprašanje je namenjeno vam: če nova uredba ne zagotavlja skupnega postopka preskušanja varnosti pilotov, kako bo rešeno to vprašanje, ko bo razveljavljena uredba (ES) št. 2320/2002? Ali lahko potrdite, da sta se Evropsko združenje pilotov in Komisija dogovorila o pripravi uredbe, ki določa skupen postopek za preskušanje varnosti pilotov? Če je to res, kdaj bo to besedilo predloženo? Vaš odgovor bo vplival na naše jutrišnje glasovanje.
<SPEAKER ID="126" NAME="Rodi Kratsa-Tsagaropoulou" AFFILIATION="PPE-DE">
- (EL) Gospod predsednik, najprej bi rada izrazila globoko zadovoljstvo v zvezi s sporazumom, ki je bil končno sklenjen o spremembi uredbe o določitvi skupnih pravil na področju varstva civilnega letalstva. Čestitam poročevalcu, gospodu Costi, za njegovo delo ter predstavnikom političnih skupin, gospodu Jarzembowskiju in gospodu El Khadraouiju, ki so skupaj s poročevalcem oblikovali jedro naše pogajalske skupine. S podrobnim znanjem o zadevnem področju in njegovih tehničnih razsežnostih ter vztrajno vdanostjo stališču Evropskega parlamenta o preglednosti in spoštovanju državljanov so se močno in nepopustljivo borili za dosego tega cilja. Prav tako bi se rada zahvalila vsem članom delegacije Evropskega parlamenta, ki sem ji lahko predsedovala, za njihovo sodelovanje na vseh stopnjah, zlasti v najbolj kritičnih trenutkih. Dovolite mi, da pohvalim stalna prizadevanja portugalskega predsedstva za dosego medsebojnega razumevanja in dogovora. Izpostavila bi rada tudi konstruktiven in odločen prispevek Evropske komisije, zlasti komisarja Barrota.
<P>
Nova uredba ni le rezultat uspešnega pogajanja. Njena končna analiza prestavlja skupno stališče o odnosu med varnostjo na eni strani ter zasebniki in našimi političnimi cilji na drugi strani. Nova uredba je rezultat naših izkušenj, ki smo jih pridobili z uporabo varnostnih pravil.
<P>
Bolje izraža potrebo po preglednosti in odgovornosti vseh zadevnih agencij. Zagotavlja učinkovit okvir za varno gibanje potnikov v globalnem okolju, pri čemer omogoča državam članicam prilagoditev svojih politik novemu razvoju in posebnim potrebam, ki se lahko pojavijo v določenem obdobju. Uredba od držav članic zahteva tudi, da vzdržujejo preglednost in nosijo del stroškov, kar je po mnenju Evropskega parlamenta bistven pogoj.
<P>
Glede na to, da morajo države članice upoštevati te obveznosti, se je Evropska komisija zavezala, da do konca leta 2008 pripravi poročilo, ki bo bistveno prispeval k temu prizadevanju. Evropski parlament se bo nato pripravil na prevzem pomembne vloge pri izvajanju potrebnih ukrepov.
<SPEAKER ID="128" NAME="Silvia-Adriana Ţicău" AFFILIATION="PSE">
(RO) Čestitam poročevalcu gospodu Costi in vsem kolegom, ki so sodelovali pri pogajanjih v tretji obravnavi. O tem dokumentu razpravljamo že več kot dve leti, ko je Komisija leta 2005 predlagala uredbo, ki bi nadomestila uredbo iz leta 2002, sprejeto po terorističnih napadih 11. septembra 2001.
<P>
Letalski prevoz se je v zadnjih letih pospešeno razvil. Leta 1970 je bilo v EU-15 približno 200 milijonov potnikov, leta 2000 pa se je število povečalo na približno 600 milijonov. Žal so teroristični napadi 11. septembra med letoma 2000 in 2001 povzročili zmanjšanje števila letalskih potnikov za približno 2 %.
<P>
Evropski parlament meni, da je zelo pomembna varnost potnikov in osebja, ki dela na področju letalskega prevoza. Razprave kot del spravnega postopka so bile večinoma osredotočene na porazdelitev stroškov v zvezi s potrebnimi varnostnimi ukrepi, enotno izvajanje varnostnih pregledov in vpliv nekaterih programov na varnost civilnega letalstva, ki se sprejmejo na nacionalni ravni ali na ravni letališča ali letalskega prevoznika. Skupni varnostni standardi morajo biti zato sprejeti z uporabo regulativnega postopka z nadzorom, zato bo imel Evropski parlament pomembno vlogo v tem procesu. Stroške, povezane z dodatnimi ukrepi za varnost civilnega letalstva, morajo nositi države članice in uporabniki.
<P>
Komisija bo do 31. decembra 2008 predložila Evropskemu parlamentu poročilo, ki predstavlja ukrepe, ki bodo uvedeni, da se bodo davki v zvezi z varnostnimi ukrepi uporabljali le v ta namen ter da bo zagotovljena potrebna preglednost v zvezi z izračunom in uporabo teh davkov.
<P>
Vsaka država članica se lahko odloči glede varnostnega osebja na registriranih in odobrenih letalih v zadevni državi članici, vendar je njihovo vlogo okrepila uvedba nekaterih določb o pogojih usposabljanja in varnosti, ki jih morajo izpolniti.
<SPEAKER ID="129" NAME="Mieczyslaw Edmund Janowski" AFFILIATION="UEN">
. - (PL) Gospa predsednica, letalski prevoz potrebuje določene pravne predpise, vendar morajo biti čim bolj prilagodljivi ter hkrati dovolj usklajeni, zlasti v zvezi z varnostjo med letom. Dokument, o katerem danes razpravljamo, izpolnjuje ta merila. Po mojem mnenju je ta dogovor članov usklajevalnega odbora težek, vendar dober, zato se zahvaljujem za njihovo delo. V zvezi s tem si gospod Costa in komisar Barrot zaslužita posebno zahvalo.
<P>
Ker imam na voljo malo časa, bom poudaril le nekaj točk. Prvič: takse za varnost v letalstvu morajo biti pregledne in morajo vključevati le dejanske stroške. Drugič: ukrepi, ki se izvajajo na tem področju, ne smejo posegati v konkurenco med letališči in letalskimi prevozniki, ki je običajna za prosti trg. Tretjič: načela, ki urejajo varnost civilnega letalstva, je treba standardizirati na svetovni ravni. Zato je treba pozdraviti, da se dokument sklicuje na sodelovanje z Mednarodno organizacijo za civilno letalstvo (ICAO). Četrtič: varnostne standarde morajo izpolnjevati tudi letalski prevozniki tretjih držav, saj bodo v nasprotnem primeru evropski ukrepi neučinkoviti. Petič: pripraviti je treba primerne postopke za reševanje kriznih razmer, ki morda nikoli ne bodo nastale, vendar so vedno mogoče v primeru terorističnega napada.
<P>
Končno si moramo skupaj prizadevati, da potniki, vključno z invalidnimi potniki, postanejo subjekti in ne predmet ukrepov, ki jih sprejemajo vse zadevne strani v letalskem prevozu, zlasti v zvezi z varnostnimi ukrepi, ki so z določnega vidika neustrezni.
<SPEAKER ID="130" NAME="Timothy Kirkhope" AFFILIATION="PPE-DE">
Gospa predsednica, vesel sem, da je bil dosežen napredek na tem področju, saj je Parlament vedno opozarjal, da moramo temeljito izvajati ukrepe za izboljšanje varnosti letalskih potnikov. Čestitam gospodu Costi, kolegom iz odbora za promet in zlasti komisarju Barrotu, ki si je prizadeval za zagotovitev, da se ustrezno določijo ureditve za financiranje ukrepov in da se uporablja komitologija za nadzor opredelitve skupnih osnovnih standardov.
<P>
Za zagotovitev skladnosti na tem področju je potrebno sodelovanje EU, da bodo potniki bolje obveščeni. Kot sem dejal ob koncu preteklega leta, pomeni vzajemno priznavanje različnih pravnih tradicij napredek za EU s 27 državami članicami, vendar je treba v EU določiti osnovne varnostne standarde. Ko bo Komisija oblikovala načelo v zvezi s financiranjem pozneje tega leta, si bom močno prizadeval, da se državam članicam dovoli, da po potrebi to ureditev presežejo, vendar morajo plačati stroške.
<P>
Na to se sklicujejo poročila, ki navajajo, da mora britanska letališka družba British Airports Authority vzeti prstne odtise in posneti fotografije vseh potnikov, ki se prijavijo na notranje lete na letališču Heathrow in določenih drugih letališčih. Menim, da je treba te ukrepe nadzorovati, da se zagotovi njihova učinkovitost. Uporaba biometrične tehnologije, ki jo je predlagal gospod Frattini, bo zagotovila večjo učinkovitost in se ne sme oddaljiti od podpore javnosti.
<P>
Javnost je že dopuščala veliko neprijetnosti zaradi varnostnih ukrepov, ki so morda zaželeni, vendar ni bila izvedena jasna objektivna analiza njihove učinkovitosti. Zlasti moteča je naključnost nekaterih določb, zato moramo pozvati k skladnosti pristopa letaliških organov v Evropi, če ne na svetovni ravni.
<P>
EU mora biti v zvezi z vsemi temi varnostnimi vprašanji proaktivna in ne reaktivna. Za en korak moramo prehiteti grožnjo z razvijanjem izboljšane tehnologije ter izmenjavo najboljših praks in zbiranjem znanja. Menim, da nas to poročilo zagotovo obrača v to smer.
<SPEAKER ID="131" NAME="Inés Ayala Sender" AFFILIATION="PSE">
(ES) Gospa predsednica, zelo smo veseli, da se približujemo koncu tega dolgega boja za dosego boljše varnosti v pomembnem sektorju, kot je letalstvo, ki je bistveno za gospodarstvo in konkurenčnost Evrope ter katerega uspeh in verodostojnost temeljita na visoki ravni varnosti.
<P>
To je bilo najbolj vidno 11. septembra 2001, ko je bila varnost ključno področje, ki se mora izboljšati na svetovni ravni in zlasti na evropskem območju.
<P>
Po mojem mnenju so pomembna vsa prizadevanja Komisije, ne le v tej dokumentaciji, ampak tudi v drugi dokumentaciji, ki jo je pripravljala Komisija v zvezi s črnimi seznami ter postopnim izboljšanjem in izvajanjem varnostnih ukrepov.
<P>
Zlasti čestitamo poročevalcu, gospodu Costi, ki je z vztrajnostjo, čeprav z občasnimi dvomi, dosegel sporazum, za kar mu iskreno čestitam. To je najboljši možni sporazum.
<P>
Zajema dve bistveni temi. Prva tema se nanaša na pomembnost absolutne varnosti in zlasti na njeno financiranje, ki je bistveno. Vsi se strinjamo, da je varnost zelo pomembna, vendar je pomembno tudi, kdo financira to varnost in kako lahko izboljšamo preglednost in porazdelitev stroškov. V zvezi s tem menim, da nam bo sodelovanje Komisije pri izvajanju študije za jasen namen opredeljevanja in izboljšanja preglednosti delitve stroškov med davkoplačevalci in uporabniki pomagalo izboljšati in izvajati prihodnje ukrepe.
<P>
Druga tema je pomembna za Parlament kot institucijo. Gospodu Costi je z institucionalnega vidika uspelo povečati uporabo komitologije v zvezi z metodami pregleda in menim, da bo v prihodnosti tudi to razrešilo nekatere nesporazume, ki so se pojavili v preteklosti, na primer v zvezi s tekočinami; to je drugo področje, ki ga moramo po mojem mnenju izboljšati. Upamo, da bomo v prihodnosti dokončali vso pomembno dokumentacijo v zvezi z varnostjo v letalskem sektorju ob upoštevanju ključnega človeškega dejavnika.
<P>
Upam tudi, da nas bo lahko komisar obvestil o razvoju na tem področju v skladu z razporedom za dosego socialnega paketa za kabinsko osebje in pilote na področju usposabljanja in certifikacije. Zavedamo se, da Evropska agencija za varnost v letalstvu deluje na tem področju, vendar si želim, da bi se v zvezi s tem določili posebni ukrepi, ki bi bistveno prispevali k izboljšanju varnosti.
<SPEAKER ID="132" NAME="Reinhard Rack" AFFILIATION="PPE-DE">
(DE) Gospa predsednica, gospod podpredsednik, varnost potnikov je temeljno načelo, vendar kako je dejansko zaščiteno? Kot bi verjetno dejal najboljši italijanski nogometni trener Giovanni Trapattoni: "Pasove in čevlje dol ter izpraznite steklenice!" Ali ti ukrepi dejansko zagotavljajo še kaj drugega kot dodatna delovna mesta za slabo plačano in slabo usposobljeno varnostno osebje? Poleg tega se dolge vrste na letališčih, težave in gospodarska škoda ponovno povezujejo z Evropo, čeprav so v veliko primerih te neprijetnosti rezultat vztrajnih ukrepov poveličanih lokalnih in regionalnih uradnikov. Zagotovo lahko storimo več.
<P>
Čim prej moramo revidirati izvedbene določbe o tekočinah in jih nadomestiti z boljšo tehnologijo in boljšim sodelovanjem med varnostnimi službami.
<SPEAKER ID="133" NAME="Erna Hennicot-Schoepges" AFFILIATION="PPE-DE">
(FR) Gospa predsednica, komisar, posebno pozornost bi rada namenila tehnološki prenovi, ki je potrebna za preprečevanje sesutja civilnega letalstva. Zavzemam se za napredek v zvezi s projektom CESAR, da se spodbudi tehnološka inovacija v letalstvu in zagotovi, da civilno letalstvo ne upravljajo več določene sile na tleh. Sprašujem se, kakšen napredek so dosegle države članice v zvezi s prenosom pravic? Ali to ne bi prineslo veliko koristi za varnost potnikov, okolja in letalstva kot celote?
<SPEAKER ID="134" NAME="Jacques Barrot">
podpredsednik Komisije. - (FR) Gospa predsednica, gospe in gospodje, pozorno sem poslušal vaše govore. Kot ste vsi poudarili, je izziv pri naši politiki varovanja zračnega prostora, da najdemo sprejemljivo ravnotežje med nujnostjo zaščite potnikov pred terorističnimi dejavnostmi in seveda operacijskimi vidiki na letališčih, da se tako izognemo prezapletenim postopkom pregledovanj. Predlog Komisije je bil usmerjen k bistvenemu izboljšanju pogojev za doseganje sprejemljivega ravnotežja. Kot sem povedal prej, nam bo sprejetje uredbe omogočalo, da uvedemo bolj moderna in prožna pravila z novimi tehnologijami za preverjanje, da uvedemo enostopenjski varnostni koncept za lete iz tretjih držav z visokim varnostnim standardom, da odpravimo nekatere podvojene zahteve, uzakonimo sodelovanje interesnih skupin pri odločanju o izvedbenih ukrepih in seveda da bo imel Evropski parlament pri odločanju o izvedbenih pravilih dejavnejšo vlogo. Osebno se zavzemam za uvedbo pobude na vseh področjih varnostnega financiranja, zato da se izboljša sedanji položaj, zagotovi večja preglednost in postanejo finančne zaveze držav članic bolj prepoznavne.
<P>
Kot sem povedal, bom odgovoril na nekatere od vaših pripomb, čeprav ne trdim, da na vse.
<P>
Splošno pravilo, ki ga bo Komisija v prihodnosti upoštevala, je objava vseh vlog uredbe, razen če bi se pokazalo, da to koristi teroristom. To se zelo razlikuje od sedanjega položaja, ko na splošno velja, da se ničesar ne objavi. Ta točka je zelo pomembna, saj pomeni, da je lahko Parlament v celoti obveščen.
<P>
Obravnaval bom nekaj točk. V odgovor gospodu Ó Neachtainu, zame je vprašanje oprostitve carine še vedno pomembno. Pripravili smo uredbo, ki dopušča odstopanja. Na pogajanjih s Singapurjem nam je uspelo uvesti to pravilo za celotno trgovanje s Singapurjem, medtem ko sedaj s številnimi državami nečlanicami pripravljamo prihodnja odstopanja. Očitno bodo morale te države nečlanice veliko dejavneje sodelovati z nami, zato smo jim sporočili, da nas to zanima. Američani in Kanadčani sodelujejo z nami, vendar je nujno potrebno - in verjemite mi, zaradi tega sem osebno zelo zaskrbljen, da podpišemo veliko več pogodb z državami nečlanicami, če želimo napredovati pri vprašanju oprostitve carine.
<P>
Gospod Kohlíček in gospa Ayala Sender sta omenila pilote in posadko. Sodelujemo s piloti. Posvetovanje poteka, vendar ne morem napovedati izida. Res je, da veliko pozornosti namenjamo problemom, za katere moramo najti prave rešitve.
<P>
Res je, kot je bilo povedano, da potrebujemo zelo skladen pristop na evropski ravni. Podrobno spremljam način izvajanja uredb in res je, kot je gospod Kirkhope pravkar poudaril, očitno moramo prav tako uskladiti pravila in postopke za njihovo izvajanje. Moramo se tudi zaščititi pred pobudami nekaterih držav članic, ki bi bile bolj ali manj improvizirane in enostranske. Ni lahko; zavedamo se, da bo boj za financiranje varnostnih ukrepov ter preglednejšega in uravnoteženega financiranja težak. Gospod Costa je to izkusil. Zahvaljujem se tudi gospe Kratsa-Tsagaropoulou, ki je predsedovala parlamentarni delegaciji ter vsem zelo pomagala med dolgimi in zelo napornimi sestanki.
<P>
Za konec bi želel nekaj besed nameniti gospodu Costi, saj sta nam njegovo poročanje in delo poročevalca ustvarila pristen občutek, da Parlament resnično išče splošno dobro za Evropo, dobrobit potnikov in prav tako seveda sistem zaščite, ki bo učinkovit, vendar hkrati dovolj prožen, da dopušča spremembe. Kot sem povedal prej, natančno spremljamo nove tehnologije, ki nam bodo, upam, omogočile poenostavitev teh postopkov. Vse bližje smo odkrivanju razstreliv v tekočinah. Upam, da bomo lahko te tehnologije uporabili. Brez dvoma bodo dobrodošle.
<P>
Zahvaljujem se vam, gospa predsednica, in zlasti se zahvaljujem Parlamentu za visok standard teh razprav in vse prispevke na teh razpravah.
<SPEAKER ID="135" NAME="Paolo Costa">
poročevalec. - (IT) Gospa predsednica, gospod komisar, gospe in gospodje, uredba je okvirna uredba in šele z njenim izvajanjem bomo videli njene učinke. Z našega stališča samo primerjamo dva načina.
<P>
Verjamem, da se oba zavedava, da še vedno obstajata velika problema. Prvi je, da se je zaradi terorizma povečala varnost in da problema terorizma ne moremo obravnavati kot zadeve vsakega posameznika. Zamisel, da bi moral biti vsak potnik odgovoren za financiranje protiterorističnih dejavnosti, očitno ne uspeva. Potniki imajo skupno odgovornost; ta način razmišljanja mora prej ali slej začeti prevladovati, pri čemer morajo države postati bolj odgovorne za tovrstne dejavnosti.
<P>
Drugi problem je, da moramo zaradi terorizma spreminjati način obnašanja. Ne smemo se, tako rečeno, izogniti nalogi uvajanja pravil, ki postavljajo meje pri vsaki od naših dejavnosti, saj ne smemo dopustiti zmage teroristom, vendar se moramo hkrati čim bolj potruditi, da se prepričamo, da s tem ne pomagamo teroristom pri njihovi zmagi, saj nas terorizem sili, da spreminjamo način življenja.
<P>
To je težko obvladljivo ravnotežje. Uporabili smo vsa razpoložljiva sredstva: soodločanje, okrepljena komitologija, enostavna komitologija. To so vsi instrumenti, ki jih potrebujemo. Veliko moramo narediti v tej smeri, vendar menim, da smo postavili dober temelj.
<SPEAKER ID="136" NAME="Predsednica">
Ta razprava je končana.
<P>
Glasovanje bo potekalo v torek, 11. marca 2008.
<P>
Pisne izjave (člen 142)
<SPEAKER ID="137" NAME="Marian-Jean Marinescu  " AFFILIATION="PPE-DE">
v pisni obliki. - (RO) Usklajevanje ukrepov med državami članicami, letališči in letalskimi družbami glede zagotavljanja varovanja civilnega letalstva je nujno potrebno za obvladovanje terorističnih groženj.
<P>
Kljub temu se mora uvesti ravnotežje med poostreno varnostjo in zagotavljanjem udobja uporabnikom storitev letalskega prometa.
<P>
Pomembno je, da uporabimo vse potrebne ukrepe za povečanje tehnične zmogljivosti pregledovalne opreme ter tudi izvajanje enojne kontrole v primeru tranzitnih letov, kar bi skrajšalo potreben čas za obdelavo ter v srednje- in dolgoročnem smislu učinkovito zmanjšalo dejanske stroške.
<P>
Po drugi strani pomanjkanje preglednosti pri izračunu in izvajanju davkov, ki so povezani z varnostnimi ukrepi, izkrivi konkurenco na področju letalskega prometa ter tudi razumevanje načina, kako je denar uporabljen za neposredno financiranje takšnih ukrepov.
<P>
Vprašanja v zvezi s financiranjem je treba čim prej razjasniti tako, da imajo davkoplačevalci v Evropski uniji in tudi uporabniki prevoznih storitev jasno predstavo o razporeditvi prejetih zneskov in tako ločijo financiranje neposrednih ukrepov od stroškov zavarovanja ter tudi od katere koli državne pomoči v podporo dodatnim varnostnim ukrepom, ki bi jih morda sprejela država članica.

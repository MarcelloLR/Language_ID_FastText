<CHAPTER ID="019">
Evropski ukrepi za žrtve terorizma (razprava) 
<SPEAKER ID="341" NAME="Predsednica">
Naslednja točka je izjava Komisije o evropskih ukrepih za žrtve terorizma.
<SPEAKER ID="342" NAME="Jacques Barrot" LANGUAGE="FR">
Gospa predsednica, ponavljam pripombe, ki jih je podal moj kolega, gospod Almunia. Žrtve terorizma so žrtve napadov, zagrešenih nad demokratičnimi vrednotami naših družb. Te žrtve nam seveda ponazarjajo to človeško tragedijo, ki je terorizem. Naša dolžnost je, da jih podpremo, priznamo in jim pomagamo.
<P>
Komisija ima na tem področju dvojno vlogo. Najprej, da naše državljane ozavesti glede vsega, kar preživljajo žrtve terorizma, kako trpijo, in da zagotovi večjo zastopanost interesov žrtev na evropski ravni. Drugič, skrb za zagotavljanje, da ne bo več žrtev, da se lahko ta terorizem preneha. To je politika za preprečevanje terorizma.
<P>
Od leta 2004 Komisija zagotavlja finančno pomoč za številne projekte, usmerjene v zagotavljanje pomoči in socialne ali psihološke podpore, ki jo potrebujejo žrtve in njihove družine. Ti projekti izpolnjujejo cilj povečanja solidarnosti, ki jo evropski državljani kažejo žrtvam terorizma. Za to pobudo je bil samo za leto 2008 dodeljen proračun v višini 2 200 000 EUR.
<P>
Poleg teh ukrepov od leta 2008 Komisija izvaja evropsko mrežo združenj žrtev terorizma. Cilj te mreže je spodbuditi nadnacionalno sodelovanje med združenji žrtev terorizma in zagotavljanje večje zaščite interesov žrtev na ravni EU. Za njo smo sprejeli proračun v višini 200 000 EUR.
<P>
Ta mreža deluje na več področjih: ocenjuje podporo in zaščito, ki se zdaj nudi tem žrtvam, in spodbuja tudi dejavnosti, usmerjene v širjenje najboljših praks. Dejavnosti, ki jih prepoznava to mreža, tvorijo zelo koristno podlago za delo Komisije.
<P>
Nazadnje, v okviru, v katerem mora ostati zaščita državljanov v središču naših politik, pa Komisija upa, da bo pospešila ukrepe, usmerjene v zaščito žrtev. Podpreti namerava ukrepe, usmerjene v spodbujanje žrtev terorizma, da bodo izmenjavale svoje izkušnje. Dejansko je zamisel, da se evropske državljane bolj ozavesti glede stvarnosti terorizma, da se preprečuje terorizem. Ne smemo pozabiti, da je terorizem pogosto rezultat pojava indoktrinacije in radikalizacije.
<P>
Še več, s temi ukrepi bi moralo biti mogoče poslati sporočilo miru, ki spodbuja demokratične vrednote. Tako namerava Komisija pripraviti osnutek listine pravic žrtev terorizma. Osebno se pridružujem vsem, ki so izrazili svojo jezo nad vsemi temi terorističnimi napadi in podpiram naša prizadevanja, da pokažemo solidarnost žrtvam terorizma.
<P>
Gospa predsednica, sedaj bom poslušal govore različnih poslancev EP in se bom nanje odzval v največji možni meri.
<SPEAKER ID="343" NAME="Teresa Jiménez-Becerril Barrio" LANGUAGE="ES">
Gospa predsednica, gospod komisar, rada bi povedala,da se večina vlad in državljanov spomni žrtev terorizma le, ko pride do resnih napadov, kakršni so se zgodili v Madridu, New Yorku in Londonu. Potem, ko mine emocionalni val, pa pozabijo na grožnjo terorizma in na pravice žrtev.
<P>
Vendar pa danes ni dvoma v zavezanost Evropske unije za boj proti terorizmu. Kakor nam je ravno povedal komisar Barrot, se ta zavezanost odraža tudi v nedavno sprejetem stockholmskem programu, ki priznava pogum in dostojanstvo žrtev in potrebo po tem, da branimo njihove pravice.
<P>
Kljub temu napredku pa je boj proti terorizmu vedno temeljil na zaupanju in medsebojnemu sodelovanju med državami članicami. Ob upoštevanju perspektive, ki jo nudi Lizbonska pogodba, se sprašujem, ali bi bilo dobro za Evropsko unijo, da spodbuja usklajevanje zakonodaje držav članic glede pravic žrtev terorizma.
<P>
Sprejetje evropske listine o pravicah žrtev terorizma bi pomenilo velik korak naprej in bi bilo v korist tistim, ki se borijo proti terorizmu, in bi bil močan udarec za tiste, ki ga zagovarjajo. Pogum in dostojanstvo žrtev sta največji neuspeh terorizma in zato največja zmaga za demokracijo. Nikoli ne smemo pozabiti, da je edino orožje, ki ga imajo nedolžne žrtve proti terorizmu, njihova beseda in priznanje družbe.
<P>
Zato ne smete pozabiti, gospe in gospodje, da ni nihče izmed nas varen pred tem, da postane žrtev terorizma. Zato se moje vprašanje glasi: ali se Komisija strinja, da sprejmemo evropsko listino za priznavanje obrambe pravic žrtev terorizma in spodbujanje teh pravic? Če da, kakšne ukrepe bi sprejela nova Komisija, da bi to listino spravila v tek v okviru svojega novega mandata?
<SPEAKER ID="344" NAME="Juan Fernando López Aguilar" LANGUAGE="ES">
Gospa predsednica, gospod komisar, hvala za vaš iskren izraz zavezanosti, ki je od začetka veljavnosti Lizbonske pogodbe končno postala del evropske politike. To je predmet evropskega prava, v katerem bo tudi Parlament igral odločilno vlogo, ta bo bolj odločilna kot kdajkoli prej.
<P>
To je potrjeno s sprejetjem stockholmskega programa. Ta večletni program za obdobje 2009-2014 vključuje hitro in nujno sklicevanje na dostojanstvo žrtev terorizma, trpljenje, ki ga povzroča ta grozna oblika zločina, njihovo posebno ranljivost, pa tudi in predvsem mandat za njihovo zaščito.
<P>
Zato mislim, da velja poudariti, da bo to zagotovo priložnost za vključitev tega usklajevanja, tega okvirnega programa za zaščito pravic žrtev terorizma v akcijski načrt, glede na to, da bo v naslednjem šestmesečnem obdobju nastopilo špansko predsedstvo, in glede na to, da je odločnost španske vlade in španske družbe za boj proti vsem oblikam terorizma tako ustaljena in vztrajna. Ker je to načrt za večletno zakonodajo, bo španska vlada odgovorna za njegovo pripravo, pozneje pa ga bosta morali podpreti belgijsko in madžarsko predsedstvo pri opredeljevanju zakonodaje in izvajanju ciljev stockholmskega programa.
<P>
Zato mislim, da je čas, da Parlament potrdi to odločnost, da zaščiti žrtve terorizma, da bi zaključil boj proti vsem oblikam terorizma in ustvaril dostojanstvo, ki ga potrebujejo žrtve terorizma. Čas je, da se zavežemo z zakonodajnim načrtom stockholmskega programa in v akcijskem načrtu, da bo špansko predsedstvo odgovorno za opredelitev, da bo zaščita žrtev terorizma dobila obravnavo, ki si jo zasluži.
<SPEAKER ID="345" NAME="Izaskun Bilbao Barandica" LANGUAGE="ES">
Gospa predsednica, rad bi povedal, da je ta pobuda v skladu s predlogom spremembe, ki smo ga vložili Odbor za pravice žensk in enakost spolov in jaz glede stockholmskega programa, ker ni bil vključen vanj. Žrtve vseh vrst terorizma so to potrebovale in še več, od nas to zahtevajo. Mnogo sem se naučil o dostojanstvu, duhu skupnosti in trpljenju žrtev, s katerimi sem delal zadnja leta. Njihova pričanja me vodijo, da zagovarjam evropski standard skrbi za žrtve terorizma z materialnega, čustvenega in pravnega stališča.
<P>
Ustvarili smo skupno razpravo, ki temelji na štirih stebrih.
<P>
Najprej, prepoznavanje njihovega trpljenja, njihova zaščita in predvidevanje, da žrtve niso le tisti, ki so ubiti in ranjeni, ampak tudi njihove družine, tisti, ki jim grozijo, in njihova svoboda, ki je svoboda vseh.
<P>
Drugič, popravilo povzročene materialne škode, pospeševanje njihovega spomina in zagotavljanje pravice.
<P>
Tretjič, humanizacija razprave o žrtvah, ki so ljudje, ki trpijo in jih je treba zaščititi, braniti, prepoznati, jim pomagati in jih podpreti. V politiki se moramo naučiti postaviti v njihovo kožo.
<P>
Nazadnje pa depolitizacija razprave. Biti moramo velikodušni, da bi poskrbeli, da ne bo terorizem postal volilna afera.
<P>
V Evropi so bili umori zagrešeni v imenu vere, Marksizma, zasebne lastnine, ekologizma, neodvisnosti regije ali enotnosti države, katere del je. Celo vlade so bile vpletene v teroristična dejanja. Vendar pa tu ne gre le za vprašanje načel. Totalitaristi in skrajneži ubijajo, sprevrženost temeljnih vrednot človeštva ubija. To so stvari, ki vodijo k nasilju, svobodna izmenjava demokratičnih zamisli pa ne. Ta govor posvečam vsem žrtvam terorizma.
<SPEAKER ID="346" NAME="Agustín Díaz de Mera García Consuegra" AFFILIATION="PPE">
(ES) Gospa predsednica, stockholmski program med drugim vsebuje naslednje navedbe v podporo žrtvam terorizma: žrtve terorizma prav tako potrebujejo posebno pozornost, podporo in priznanje v družbi.
<P>
Po mojem mnenju mora Unija zagotoviti, da bodo to podporo dobili, in spodbujati njihovo polno priznanje v družbi. Tisti, ki so trpeli zaradi barbarstva terorizma, bi morali biti etična referenčna točka za naše družbe. Zato mora biti zagovarjanje žrtev in njihovih pravic ena od prednostnih politik Evropske unije.
<P>
Z ustreznimi finančnimi sredstvi moramo ohraniti in okrepiti sklade za žrtve terorizma, kot je predlagala skupina Evropske ljudske stranke (Krščanskih demokratov) v predlogih sprememb, ki jih je predložila za osnutek proračuna Evropske unije za leto 2010.
<P>
Zaradi tega se je pomoč povečala za 1 milijon EUR, ki bo uporabljen za financiranje projektov, usmerjenih v pomoč žrtvam terorizma in njihovim družinam, da si opomorejo preko socialne ali psihološke podpore, ki jo nudijo organizacije in njihove mreže. Prav tako bo uporabljena za financiranje projektov, usmerjenih v mobilizacijo javnega mnenja proti vsem oblikam terorizma.
<P>
Del denarja naj bi se uporabil zlasti za izboljšanje pravne pomoči in svetovanje žrtvam in njihovim družinam.
<P>
Mimogrede še nazorna informacija: terorizem je enak žrtvam. Celotna sredstva, dodeljena za priprave na in preprečevanje terorističnih napadov, bodo naslednje leto znašala 21 420 000 EUR.
<P>
Zamisel, ki jo je predlagala gospa Jiménez-Becerril Barrio, da morajo postati žrtve v Uniji vidnejše, bi morala imeti brezpogojno podporo tega Parlamenta. Najprej se moramo opremiti s potrebnimi pravnimi instrumenti, začenši s pisno izjavo in nato z resolucijo, da bomo končno imeli politično izjavo podpore evropskih institucij za žrtve terorja. To bo prav tako povečalo ozaveščenost med evropskimi državljani glede vrednosti teh žrtev.
<P>
Žrtve v nas vzbujajo čustva solidarnosti, sočutja, priznavanja, dostojanstva, trajnostne podpore in spominjanja, pa tudi čustva zaničevanja in želje po pravici za teroriste, ki so povzročili toliko bolečine in smrti.
<SPEAKER ID="347" NAME="Ramón Jáuregui Atondo" AFFILIATION="S&amp;D">
(ES) Gospa predsednica, gospod Barrot, ni naključje, da je govorila cela vrsta španskih poslancev EP. V baskovski državi poleg trpljenja, ki ga povzročajo teroristični napadi, žrtve po dogodku pogosto trpijo zaničevanje ali tišino. Zato nastaja gibanje, ki išče priznanje žrtev, ki mislim, da potrebuje politiko za žrtve terorizma. Če smem, bi rad temu, kar so povedali vsi moji kolegi poslanci v zagovor listine ali skupnega pristopa k tej politiki, dodal zelo kratek povzetek desetih vidikov, ki menim, da so v zvezi s tem ključni.
<P>
Najprej za politiko glede žrtev je potrebno javno sočutje, priznavanje in socialna podpora za žrtve.
<P>
Drugič, potrebna je hitra in učinkovita odškodnina za povzročeno škodo.
<P>
Tretjič, potrebno je enako obravnavanje vseh žrtev.
<P>
Četrtič, potrebno je politično in družbeno soglasje glede ukrepov, ki naj bi se uporabljali za žrtve terorizma.
<P>
Petič, potrebna je politika diskreditiranja družbene in politične razprave nasilnih ljudi.
<P>
Šestič, potrebno je na svarilen način kaznovati tiste, ki so krivi terorizma, s hitrim in učinkovitim dostopom do pravice za žrtve.
<P>
Sedmič, potrebno je izobraževanje in poučevanje proti nasilju v prebivalstvu.
<P>
Osmič, potrebno je zagotovilo za žrtve, da se napadi, ki so jih utrpele, ne bodo ponovili, kar se tudi lahko zgodi.
<P>
Devetič, potrebne so politike spomina, da žrtve ne bodo pozabljene.
<P>
Nazadnje pa je potrebna politika sprave, da bi se zacelile rane, ki jih je povzročil terorizem.
<P>
To je deset zapovedi, ki jih predlagam za skupno politiko za žrtve terorizma.
<SPEAKER ID="348" NAME="Georgios Papanikolaou" AFFILIATION="PPE">
(EL) Gospa predsednica, napadi v Madridu in Londonu in nedavni napadi v moji državi, Grčiji, kažejo obseg problema terorizma. Terorizem grozi našemu načinu življenja in naši svobodi. Ni usmerjen le v neposredne žrtve in njihove družine, ki so tudi neposredno ranjene, ampak v družbo kot celoto.
<P>
Evropski pilotni programi, h katerim se zatekamo za žrtve terorističnih napadov, so pozitiven vzorec v smislu lajšanja ran, a storiti je treba še mnogo. Pomoč za žrtve in njihove družine ni le moralna obveznost. To je obveznost, da bi poslali teroristom jasno sporočilo, da ne pozabimo.
<P>
Ne pozabimo gnusnih dejanj, ki puščajo madeže na naši demokraciji in koheziji. Ne pozabljamo, da so žrtve terorizma običajno nič hudega sluteči državljani, ki so ranjeni ali ubiti medtem ko opravljajo svoje vsakodnevno delo. Ne pozabljamo, da v Evropi, ki uči strpnosti in demokracije, nasilna dejanja ne bodo nikoli sprejemljiva.
<SPEAKER ID="349" NAME="Magdi Cristiano Allam" AFFILIATION="PPE">
(IT) Gospa predsednica, gospe in gospodje, rad bi izrazil svojo podporo za predlog gospe Jiménez-Becerril Barrio za evropsko listino o pravicah družin, ki so žrtve terorizma, in poudaril, da to predstavlja izredno priložnost, da Evropa pošlje jasno sporočilo glede terorizma, pri tem pa upošteva, da je zaradi odsotnosti tega sporočila prišlo do zloma barcelonskega procesa v letu 2005, ko vodje držav ali vlad evro-sredozemskih držav niso uspeli doseči dogovora. Prav tako bi poudaril, da nam to danes nudi izredno priložnost, da obnovimo dialog na novi podlagi z drugo stranjo Sredozemlja, najprej z jasno izjavo koncepta, ki predstavlja temelj našega človeštva in naše civilizacije, namreč svetosti življenja.
<SPEAKER ID="350" NAME="Diane Dodds" AFFILIATION="NI">
Gospa predsednica, hvaležna sem za vašo podporo žrtvam terorizma. To je prav in primerno in seveda priznavam podporo Evropske unije za žrtve na Severnem Irskem v okviru programov PEACE, ki se tam financirajo.
<P>
Komisija bi se morala zavedati, da se Severna Irska ponovno spoprijema z vse večjo grožnjo terorizma s strani odpadniških republikanskih organizacij. To grožnjo je policijska služba Severne Irske opisala kot "kritično", Mednarodna komisija za spremljanje pa kot "zelo resno". V zadnjih okrutnih napadih sta bila umorjena dva vojaka, ki bi morala v kratkem v Afganistan, pa tudi en policist.
<P>
Pri svojem začetnem financiranju žrtev terorizma je Komisija opredelila za ključni cilj mobilizacijo javnosti proti terorizmu vseh oblik. Vendar pa menim, da je bil s prehodom na širši program CIPS, ta cilj izgubljen. Hvaležna sem za vaše predlagano delo glede listine za žrtve in pozvala bi, da se to začne z zelo jasnim razlikovanjem med žrtvami terorizma in krivci terorizma.
<SPEAKER ID="351" NAME="Karin Kadenbach" AFFILIATION="S&amp;D">
(DE) Gospa predsednica, v Avstriji hvala bogu že mnogo let nismo bili izpostavljeni terorističnim napadom. Vendar pa Dunaj ni vedno ušel nedotaknjen.
<P>
Rada bi dopolnila pripombe, ki jih je podal gospod Jáuregui Atondo. Na eni strani vsekakor potrebujemo listino za žrtve in podporo za žrtve terorizma. Vendar pa hkrati potrebujemo spremni ukrep za spremembo okolja, v katerem se pojavlja nasilje, ki vodi v terorizem. Po mojem mnenju moramo začeti z izobraževanjem in obveščanjem. Poleg tega mora ta Parlament jasno zavrniti brutalizacijo jezika. Neprestano pozivamo k strpnosti na mnogih področjih. Vendar pa na enem področju ne smemo kazati nikakršne strpnosti in to velja za nasilje.
<SPEAKER ID="352" NAME="Predsednica">
Ti govori so polni dostojanstva in čustev, ker menim, da ste govorili v imenu tistih, ki danes ne morajo več govoriti, in zahvaljujem se vam v imenu predsedstva.
<SPEAKER ID="353" NAME="Jacques Barrot" LANGUAGE="FR">
Gospa predsednica, prav ste imeli, ko ste poudarili, kako zelo čustven naboj ima ta razprava in sedaj imamo v mislih vse žrtve. Vse jih je prizadel terorizem popolnoma brez razlikovanja in popolnoma nepravično.
<P>
Kakor je dejal gospod López Aguilar, je terorizem grozna oblika zločina. Najprej bi vam rad povedal, da je v stockholmskem programu resnično upoštevana usoda žrtev. Dejansko moramo sprožiti evropsko politiko, ki v mnogo večji meri upošteva žrtve organiziranega kriminala in terorizma.
<P>
Gospe Jiménez-Becerril Barrio bi rad povedal, da bomo izvedli ukrepe za uvedbo listine o pravicah žrtev terorizma. Seveda ste zelo jasno izrazili svojo željo po tej listini in menim, da ste to storili, gospa Jiménez-Becerril Barrio, s črpanjem iz vseh bolečih lastnih izkušenj, ki ste jih imeli.
<P>
Analizirali smo in v letu 2010 bomo še naprej analizirali vse vrzeli, ki danes obstajajo v zvezi z zaščito žrtev terorizma v različnih državah članicah. Zagotovo imate prav: tako ali drugače moramo uspešno uskladiti svoje zakone o terorizmu, o žrtvah terorizma. Evropa mora biti resnično združena v boju proti terorizmu.
<P>
Na podlagi te študije bomo videli kako lahko uskladimo in združimo vse ukrepe, da bi izboljšali položaj žrtev terorizma v Evropi. To bo cilj akcijskega načrta in nedvomno se bomo s tem problemom zaščite žrtev ukvarjali ob upoštevanju vsega, kar je bilo povedano med razpravo, namreč potrebe po tem, da najprej poskusimo ozavestiti ljudi o tragediji in trpljenju žrtev, ki so pogosto predmet tišine, če ne celo prezira.
<P>
Nadalje, zagotoviti moramo, da bodo hitro prejele odškodnino. Po pravici ste vztrajali na hitri odškodnini za to popolnoma nezasluženo in neupravičeno trpljenje. Prav tako ste omenili zakonsko preganjanje dialoga, saj ne moremo dopuščati dialoga, ki bi lahko tako ali drugače dajal vtis, da je lahko ubijanje nedolžnih ljudi, poškodovanje nedolžnih ljudi način kako služiti človeštvu.
<P>
Glede takšnega jezika moramo biti zelo odločni, saj zanika vsako posamezno vrednoto Evropske unije. Poleg tega moram čestitati Evropskemu parlamentu, gospa predsednica, ker je zagotovil 1 milijon EUR za vse naše programe za podporo žrtvam.
<P>
Ponovno sem zelo zadovoljen, da je nocoj ob meni gospod Almunia, ker oba odkrito spodbujava Komisijo, naj v zvezi s tem ukrepa. Zagotovo se mora Evropska unija opremiti z zgledno zakonodajo o zaščiti in pomoči žrtvam terorizma kot del tega večletnega stockholmskega programa.
<P>
To sem želel povedati v odgovor na prejšnje govore. Bodite prepričani, da niso niti gospoda Almunie niti mene postili ravnodušnega.
<SPEAKER ID="354" NAME="Predsednica">
Da zagotovim, da ne bomo takoj prešli na naslednjo razpravo, predlagam minuto molka v spomin žrtvam.
<P>
(Parlament je vstal in se poklonil z minuto molka)

<CHAPTER ID="009-02">
2. Južno sosedstvo, zlasti Libija, vključno s humanitarnimi vidiki (
<SPEAKER ID="118" NAME="Ana Gomes" AFFILIATION="S&amp;D">
(PT) Gospod predsednik, prišlo je do novih sprememb, ki v resoluciji niso upoštevane, in pozivam Parlament, da se mi pridruži pri izrekanju zaskrbljenosti in ogorčenosti. To vključuje tudi zgodbo skupine novinarjev BBC, ki so bili nezakonito pridržani in mučeni ter izpostavljeni navideznim usmrtitvam in ki so videli, kako je v povsem nečloveških razmerah v zaporih pridržanih veliko drugih Libijcev.
<P>
To tudi dokazuje, da novinarji v Libiji ne morejo svobodno opravljati svojega dela. To je pomembno in pozivam Parlament, da se nam pridruži pri izražanju ogorčenosti in zaskrbljenosti, s čimer moramo seznaniti Svet.
<SPEAKER ID="119" NAME="Predsednik">
Gospa Gomes, ali imate v mislih konkretno spremembo? Razpravljamo lahko le o posameznih spremembah, ne pa o splošnem pozivu.
<SPEAKER ID="120" NAME="Ana Gomes" AFFILIATION="S&amp;D">
(PT) Gospod predsednik, po informacijah, ki so mi na voljo, želi Liberalna skupina predlagati ustni predlog spremembe, če pa to ne drži, bom z veseljem to storila jaz.
<SPEAKER ID="121" NAME="Predsednik">
Dobro, razumem. Gre za splošno pripombo. Hvala.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Gospod predsednik, pravite, da je bila resolucija sprejeta, vendar ne vidim izidov, vsaj ne na mojem zaslonu in na zaslonu eno vrsto pred mano. Menim, da bi jih morali videti, s tem mislim na konkreten izid tega glasovanja.
<SPEAKER ID="123" NAME="Predsednik">
Izid se glasi: 316 ljudi je glasovalo za, 264 jih je glasovalo proti, vzdržalo pa se jih je 33.
<SPEAKER ID="124" NAME="József Szájer" AFFILIATION="PPE">
Gospod predsednik, Parlament želim opozoriti na dvojna merila, ki jih uporabljamo. V primeru madžarskega zakona o medijih, dogodek, ki se je zgodil v ponedeljek, ni vključen v našo resolucijo.
<P>
Zdaj poskušamo vključiti nekaj, kar se je zgodilo šele včeraj. Gre za očitna dvojna merila, ki jih uporablja Parlament, kar pa je žalostno in nesprejemljivo.
<SPEAKER ID="126" NAME="Guy Verhofstadt" AFFILIATION="ALDE">
Gospod predsednik, govorim v imenu vseh vodij skupin in večine koordinatorjev, saj smo po včerajšnji razpravi imeli splošen vtis, da moramo okrepiti odstavek 11. Ustni predlog spremembe, ki ga predlagam, se glasi: "poziva podpredsednico Komisije/visoko predstavnico Unije za zunanje zadeve in varnostno politiko, naj vzpostavi odnose z začasnim prehodnim nacionalnim svetom in prične postopek, s katerim bi ti odnosi postali uradni, da bi se spodbudil prehod k demokraciji, zagotovila udeležba širokega obsega predstavnikov libijske družbe in vključevanje žensk in manjšin v tranzicijski proces, ter naj začasnemu prehodnemu nacionalnemu svetu ponudi podporo v osvobojenem območju, da bi priskočili na pomoč prebivalstvu in potešili njihove osnovne humanitarne potrebe, vključno z zdravniško pomočjo".
<P>
To je ustni predlog spremembe v imenu sedmih voditeljev skupin in vseh koordinatorjev, s katerimi smo se dogovorili.

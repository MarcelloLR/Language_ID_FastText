<CHAPTER ID="006">
Sporočila predsedstva
<SPEAKER ID="072" NAME="Predsednica">
Kolegi, kot lahko vidite, v sejno dvorano sta bila nameščena dva nova informacijska zaslona. Ta sta večja in omogočata več možnosti kot prejšnja zaslona.
<P>
To je prvi korak projekta, ki se izvaja za izboljšanje kakovosti in predstavitve informacij glede postopkov na plenarnih zasedanjih članom in javnosti.
<P>
Zlasti po vsakem poimenskem glasovanju bo za kratek čas prikazan grafičen pregled sejne dvorane, ki bo prikazoval vzorce glasovanja v Parlamentu. Ta novost, ki jo uporablja že veliko nacionalnih parlamentov, zgolj predstavlja informacije, ki so v vsakem primeru podrobno objavljene v rezultatih glasovanja, ki so priloženi zapisniku seje.
<P>
Vendar bo poleg odločitve predsedstva Parlamenta, sprejete včeraj zvečer, konferenca predsednikov, s svojo mogočno modrostjo, v četrtek odločila, ali želijo predsedniki skupin v prihodnje stalno uporabljati ta vidik sistema.
<P>
Medtem je bilo danes zjutraj izvedeno posvetovanje s političnimi skupinami, na katerem so se sporazumele, da se dovoli poskusna uporaba tega grafičnega prikaza na našem glasovanju danes zjutraj.

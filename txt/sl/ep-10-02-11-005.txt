<CHAPTER ID="005">
Izjava predsedujočega
<P>

<SPEAKER ID="078" NAME="Elizabeth Lynne" AFFILIATION="ALDE">
Gospod predsednik, rada bi le naznanila, da je pisna izjava 0054/2009 o prevozu konjev za zakol v Evropski uniji zbrala zahtevano število podpisov. Rada bi se vsem zahvalila za to. To je za nas čudovita novica.
<P>

<SPEAKER ID="079" NAME="Predsednik">
Spoštovani kolegi, danes je dvajseta obletnica izpustitve Nelsona Mandele iz zapora v Južni Afriki, potem ko je preživel 27 let v ječi zaradi prestajanja dosmrtne kazni, ki mu jo je dosodil režim leta 1984.
<P>
(Aplavz)
<P>
Kot morda veste, je bil gospod Mandela prvi dobitnik nagrade Saharova, ko je Parlament uvedel to nagrado leta 1988.
<P>
Za obeležitev 20. obletnice izpustitve Nelsona Mandele iz zapora je Jerzy Buzek, predsednik Evropskega parlamenta, dejal: "Nelson Mandela je navdih in ostaja v srcih in mislih veliko ljudi po vsej Evropi, Afriki in celem svetu. Ime Nelsona Mandele bo za vedno povezano z bojem za svobodo, pravičnost in demokracijo. Moralna moč Nelsona Mandele glede zahtev po celovitosti demokratičnega življenja, človekovih pravicah in spravi v zvezi s preteklimi sovražniki je določila najvišje standarde, ki jim sledimo in si zanje prizadevamo.
<P>
(Aplavz)
<P>
"Neprenehno in dobrodelno delo Nelsona Mandele za boj proti virusu HIV in AIDS-u pomeni, da ostaja žarek upanja za milijone ljudi po svetu!
<P>
"Po dvajsetih letih potrjujemo sporočilo Nelsona Mandela: 'V naših rokah je'."
<SPEAKER ID="080" NAME="Michael Cashman (S&amp;D">
), predsednik delegacije za odnose z Južno Afriko. - Gospod predsednik, zelo bom kratek, ker ne želim zadrževati Parlamenta pri delu.
<P>
Kot ste pravilno povedali, je bil pred 20 leti Nelson Mandela izpuščen iz zapora po tem, ko je odslužil 27 let v zaporu zaradi političnih razlogov. Svet je opazoval njegov korak na poti v svobodo. To je bil dan, ki je spremenil Južno Afriko in je tudi spremenil svet. Ustanovil je moderno novo Južno Afriko. Da tega ni storil z jezo, odporom ali grenkobo, kaže, da je državnik, ki je daleč nad ostalimi. Verjamem, da je živ primer tega, da smo lahko jetniki lastne zgodovine ali pa nas zgodovina osvobaja. S svojo osvoboditvijo je osvobodil državo, pometel z aparthajdom in popeljal Južno Afriko proti večrasni demokraciji. Izkazujemo mu čast.
<P>
(Aplavz)

<CHAPTER ID="004">
Prednostne naloge v boju proti Alzheimerjevi bolezni (pisna izjava): glej zapisnik
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
(SV) Upam, da mi bo sedaj prisluhnil celoten Parlament. Med delnim zasedanjem v januarju smo soglasno sprejeli resolucijo o Afriškem rogu. Vsebovala je poseben odstavek, v katerem je bilo navedeno, da mora biti Dawit Isaak izpuščen. Dawit Isaak je zelo bolan in predsednika bi rada pozvala, da piše eritrejskim oblastem.
<P>
Novico o njegovi bolezni so potrdili številni viri, prav tako pa je bila danes omenjena tudi v švedskih medijih. Razmere so zelo resne in strašne in opozorila bi vas rada, da je Dawit Isaak švedsko-eritrejski novinar, ki je brez sojenja zaprt že vse od leta 2001. Njegovi zdravstveni problemi so tako resni, da je bil sedaj premeščen v vojaško bolnico in bojim se za njegovo življenje.
<P>
Pozivam vas, da podprete izpustitev Dawita Isaaka.
<P>
(Aplavz)
<SPEAKER ID="088" NAME="Predsednica">
Gospa Svensson, potrdim lahko, da se bo predsednik primerno pisno odzval.

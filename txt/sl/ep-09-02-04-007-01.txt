<CHAPTER ID="007-01">
1. Sankcije zoper delodajalce, ki zaposlujejo nezakonite priseljence iz tretjih držav (
<P>
Pred glasovanjem:
<SPEAKER ID="104" NAME="Claudio Fava" LANGUAGE="IT">
Gospa predsednica, z vašim privoljenjem bi rad zaprosil Svet, ob podpori drugih skupin, da k direktivi priloži naslednje formalne izjave in s tem preloži glasovanje o zakonodajni resoluciji. Rad bi prebral izjavo, za katero upam, da bo priložena.
<P>
poročevalec. - "Evropski parlament in Svet navajata, da pravila o podizvajalcih, dogovorjena v členu 9 te direktive, ne vplivajo na druge določbe, ki se nanašajo na to vprašanje in ki bodo sprejeta v prihodnjih zakonodajnih instrumentih."
<SPEAKER ID="106" NAME="Martin Bursík">
predsednik Sveta. - Gospa predsednica, predsedstvo se je seznanilo s predlagano izjavo. Vendar pa mora obvestiti poslance Evropskega parlamenta, da ne more prevzeti obveznosti v imenu Sveta, ne da bi se prej posvetovalo z njim.
<SPEAKER ID="107" NAME="Claudio Fava" LANGUAGE="IT">
Gospa predsednica, razumem, da se mora Svet uradno sestati z Odborom stalnih predstavnikov. Prosim predsedstvo, da uradno predlaga, da se ta izjava doda in zaradi tega prosim, da se glasovanje o resoluciji preloži na naslednje plenarno zasedanje, da bi s tem Svet imel dovolj časa za izvedbo uradnega posvetovanja.

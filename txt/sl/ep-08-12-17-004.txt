<CHAPTER ID="004">
Fibromialgija (pisna izjava): glej zapisnik
<P>

<SPEAKER ID="064" NAME="Hannes Swoboda" AFFILIATION="PSE">
(DE) Gospod predsednik, včeraj mnogi obiskovalci, ki so se registrirali, niso mogli vstopiti v ta Parlament. Posebej bi se rad zahvalil službam Parlamenta, ki so poskušale sprejeti obiskovalce, kljub nasprotovanju policije. Policija tega seveda ni dovolila, saj so obiskovalci nosili rdeče jopiče. Ne vem, kdo se boji rdečih jopičev. Eden izmed naših kolegov poslancev je prav tako moral sleči svoj jopič, da so ga spustili v Parlament.
<P>
Pozivam, da se pritožimo policiji in jim povemo, da ni dovoljeno omejevati obiskov. Prav tako želim ponoviti, da so službe Parlamenta poskušale spustiti obiskovalce z rezervacijami v Parlament, vendar je to policija preprečila, kljub mirnemu ravnanju obiskovalcev. Pozivam vas, da policijo obvestimo, naj v Parlamentu ne prihaja do takšnega nasprotovanja.
<SPEAKER ID="065" NAME="Predsednik">
Hvala, gospod Swoboda, zadevo bomo preiskali. Zahvaljujemo se vam za vaš govor.
<SPEAKER ID="066" NAME="Monica Frassoni" AFFILIATION="Verts/ALE">
(IT) Gospod predsednik, hvala za besedo. Toplo dobrodošlico želim izreči gospodu Mohamedu Abdelazizu, predsedniku Demokratične arabske republike Sahare in generalnemu sekretarju fronte Palisario ter delegaciji, ki ga spremlja. V Parlament so se vrnili, da bi nas opomnili na pomembnost varovanja pravic in samoodločanja njihovega ljudstva.
<SPEAKER ID="067" NAME="Jens Holm">
v imenu skupine GUE/NGL. - (SV) Gospod predsednik, govorim v imenu svoje skupine. Nasprotujemo postopku, ki je bil sedaj predlagan. Naš poročevalec gospod Wurtz je že na sestankih poročevalcev skupin povedal, da je to popolnoma nesprejemljivo. Glasovanje o podnebnem svežnju, enem izmed najpomembnejših glasovanj letos, mora potekati na enak način, kot vsa druga glasovanja. Nedemokratično in grozno je, da ne glasujemo ločeno o vsakem posameznem poročilu. Zagotovljena nam mora biti možnost glasovanja o vsakem posameznem poročilu, prav tako pa imamo pravico, da predložimo spremembe, o katerih potem glasujemo.
<P>
Strgajte ta predlog in nam omogočite, da glasujemo o vsakem poročilu posebej in da glasujemo o predloženih spremembah. Hvala.
<SPEAKER ID="068" NAME="Predsednik">
V tem Parlamentu ima vsakdo pravico izraziti svoje mnenje, odloči pa se večina.
<SPEAKER ID="069" NAME="Chris Davies" AFFILIATION="ALDE">
Gospod predsednik, na koncu včerajšnje pet urne razprave o podnebnem in energetskem svežnju, je bil Parlament deležen znatnega odziva v imenu predsedstva s strani ministra Borlooja in v imenu Komisije s strani komisarja Dimasa in komisarja Piebalgsa. Kljub dejstvu, da je v razpravi sodelovalo 50 ali 60 poslancev, so nagovorili Parlament, v katerem so bili le štirje poslanci.
<P>
Menim, da to kaže nevljudnost do Komisije in predsedstva, hkrati pa zmanjšuje vpliv, ki ga ima ta Parlament. Pozivam vas, da z vodji strank obravnavamo vprašanje ali naj razmislimo o sankcijah proti poslancem, ki sodelujejo v razpravah, vendar se jim ne zdi vredno, da bi bili prisotni in prisluhnili odgovoru Komisije in predsedstva.
<P>
(Aplavz)
<SPEAKER ID="070" NAME="Predsednik">
Gospod Davies, popolnoma se strinjam z vami glede vsebine, vendar se prepričajte tudi pri svoji skupini, ali je mogoče zagotoviti prisotnost poslancev.
<SPEAKER ID="071" NAME="Reinhard Rack" AFFILIATION="PPE-DE">
(DE) Gospod predsednik, rad bi podal dodatno zahtevo glede na včerajšnjo razpravo s francoskim predsedstvom. Nekateri predsedniki skupim bi radi v tej pomembni razpravi spregovorili o pomembnih stvareh, kar je prav in primerno. Obstajajo pa tudi predsedniki skupin, vedno isti, ki praviloma vedno prekoračijo čas za eno ali dve minuti.
<P>
Mogoče bi lahko ta čas enostavno odšteli od časa, ki je na voljo njihovim skupinam, saj to ne pomeni naknadnega spreminjanja, kar je bilo prvotno ustrezno dodeljeno?

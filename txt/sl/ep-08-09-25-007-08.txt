<CHAPTER ID="007-08">
8. Fundacija odbora za mednarodne računovodske standarde: pregled ustanovne listine (glasovanje) 
<SPEAKER ID="115" NAME="Piia-Noora Kauppi">
v imenu skupine PPE-DE. - Gospod predsednik, kot ste že dejal, bi skupina PPE-DE želela zaprositi za odložitev glasovanja o tej resoluciji. Vsekakor upravljanje Upravnega odbora za mednarodne računovodske standarde ne bo rešeno v naslednjih dveh tednih, zato imamo čas o tej resoluciji glasovati na naslednjem mini plenarnem zasedanju tu v Bruslju.
<P>
Razlog za to je, da imamo nove predloge Evropske komisije, in morda je mogoče nekatere dele besedila resolucije izboljšati.
<P>
Rok je bil zelo kratek in zato želimo več časa in izvedbo glasovanja na naslednjem zasedanju v Bruslju.
<SPEAKER ID="116" NAME="Pervenche Berès">
predsednik odbora ECON. - (FR) Gospod predsednik, govorim kot predsednica Odbora za ekonomske in monetarne zadeve. Ob sedanji finančni krizi se vsi zavedamo, da so računovodski standardi in njihova potencialno prociklična lastnost pomembno vprašanje. Upravljanje struktur, ki te standarde razvijajo, je zelo pomembna zadeva.
<P>
Evropska komisija, na katero se glede teh spornih vprašanj obrača že poročilo Radwan, se je odločila, da bo naredila osnutek predloga, ki ne vključuje odgovornih za stabilnosti finančnih trgov, ki je bil pripravljen nepremišljeno z ameriškimi oblastmi, ki se bližajo koncu svojega mandata in jih vsi kandidati na ameriških predsedniških volitvah zavračajo, in brez posveta s Svetom ali Evropskim parlamentom.
<P>
V duhu kompromisa in odprtosti smo za ponovno odprtje te razprave, če Komisija soglaša, da bo svoj predlog ponovno pretehtala in poslušala predloge Evropskega parlamenta. Zato bi želela, da Komisija pripravi izjavo in se obveže, da bo svoj predlog ponovno pretehtala. V tem primeru bi lahko predlog gospe Kauppi sprejeli.
<SPEAKER ID="117" NAME="Androula Vassiliou">
članica Komisije. - Gospod predsednik, Komisija o tej točki nima stališča.
<SPEAKER ID="118" NAME="Predsednik">
Komisija ni izrazila mnenja.
<P>
Gospa Berès, ali sem pravilno razumel, da bi v teh okoliščinah podprli predlagateljico tega predloga, gospo Kauppi?
<P>
Potem bomo o tem predlogu glasovali.
<P>
(Parlament je sprejel predlog za odložitev glasovanja)

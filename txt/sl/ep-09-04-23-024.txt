<CHAPTER ID="024">
Statistika o fitofarmacevtskih sredstvih (razprava)
<SPEAKER ID="535" NAME="Predsednica">
Naslednja točka je poročilo (Α6-0256/2009) gospoda Barta Staesa v imenu Odbora za okolje, javno zdravje in varnost hrane glede statistike o fitofarmacevtskih sredstvih [11120/2/2008 - C6-0004/2009 -.
<SPEAKER ID="536" NAME="Bart Staes">
poročevalec. - (NL) Sedaj imamo pred seboj končni sporazum, ki smo ga izpogajali s Svetom in Komisijo, končni sporazum po prvi obravnavi, glede katerega smo v Parlamentu zavzeli trdna stališča in uvedli številne elemente, ki so z veliko večino dali trdno začetno izhodišče nasproti Svetu. Moram reči, da je bilo skupno stališče Sveta nekaj mesecev po naši prvi obravnavi precejšnje razočaranje. V njem ni bilo veliko pripravljenosti, da bi se sledilo našemu pristopu, in zato pogajanja s Svetom niso bila lahka.
<P>
Kljub temu smo naredili korak naprej in ozračje je bilo zelo konstruktivno. Tudi parlamentarna delegacija je bila močna skupina. V raznolikosti je prevladala skladnost. Mislim, da lahko rezultat predložimo na glasovanje s ponosom. V vsakem primeru prispevamo k temu in zagotavljamo osnovo, poleg dveh zakonov, ki sta že bila sprejeta o pesticidih, to je direktiva o trajnostni rabi in uredba o dajanju fitofarmacevtskih sredstev v promet, vrsto instrumentov, ki se bodo uporabili pri dobrem upravljanju glede zagotavljanja podatkov preko statistike. To je torej po mojem mnenju osnova za parlamentarno zakonodajno delo, ki smo ga opravili.
<P>
Eden najpomembnejših dosežkov je dejstvo, da smo uspeli prepričati Svet, celo proti njegovi volji, glede dejstva, da smo kot osnovno opredelitev za pesticide vzeli opredelitev, ki jo je Parlament, v političnem soglasju s Svetom, predhodno vključil v direktivo o trajnostni rabi. To pomeni določeno doslednost in to je tudi pomembno za nadaljnjo uporabo.
<P>
Prav tako smo vključili zelo jasen sklic na splošni zakonodajni okvir o statistiki glede načina, kako bi statistika morala biti uporabljena, kako se z njo ravna in predvsem način, kako se bodo podatki obdelovali v prihodnosti, zlasti z vidika zaupnosti. Svoj cilj smo dosegli s tem, da morajo države članice zagotoviti znatne informacije o pesticidih in v obliki, ki je medsebojno primerljiva. Osebno bi bil rad šel še dlje, toda kar je bilo doseženo, je prvi korak.
<P>
Še en dosežek je nedvomno dejstvo, da ker smo vzeli kot našo osnovno opredelitev besedo "pesticidi" in opredelitev pesticidov, ki se uporablja v direktivi o trajnostni rabi, smo prav tako nato vključili koncept "biocidnih pripravkov". To je bila pomembna zahteva skupine Socialdemokratov v Evropskem parlamentu. To je dosežek. Iz uredbe in sedanjega političnega sporazuma izhaja, čeprav sporazum navaja, da se obvezujemo razširiti uredbo o statistiki in pesticidih, kot je odločeno sedaj, s konceptom "biocidnih pripravkov" ob času, ko zakonodaja obstaja in tudi - in to je bila nujna zahteva Sveta - po študiji vpliva.
<P>
Dobili smo večjo preglednost. Uspeli smo doseči, da se podatki morajo objaviti na spletu. Kot ste opazili - to je vedno stvar pogajanj, saj to je demokracija - nekaterih stvari nismo uspeli. Sam sem jih že omenil, vključno z dejstvom, da obstaja šibkejša formulacija glede nekmetijske rabe pesticidov: Na tej točki osnutek uredbe ne izpolnjuje popolnoma, kar je bilo doseženo ob prvi obravnavi. Vseeno je to stvar kompromisa.
<P>
Moram reči, da sme zelo hvaležen poročevalcem v senci. Bil je prijeten način sodelovanja. To je bilo za sedaj moje zadnje zakonodajno poročilo v tem zakonodajnem obdobju in upam, da bom lahko prispeval večji del tudi v naslednjem zakonodajnem obdobju.
<SPEAKER ID="537" NAME="László Kovács">
član Komisije. - Gospa predsednica, Tematska strategija trajnostne rabe pesticidov, ki sta jo odobrila Evropski parlament in Svet januarja 2009, namerava dopolniti obstoječi zakonodajni okvir z obravnavo faze uporabe pesticidov, s ciljem zmanjšati vpliv pesticidov na človekovo zdravje in okolje.
<P>
Ta predlog je tretji zakonodajni steber strategije, skupaj z okvirno direktivo in Uredbo o dajanju fitofarmacevtskih sredstev v promet, in je namenjen zagotavljanju zanesljivih podatkov za merjenje napredka Strategije.
<P>
Glavni cilj tega predloga je torej zagotoviti, da se v državah članicah zbirajo primerljivi in zanesljivi podatki in se pošljejo Komisiji, kar bo omogočilo izračun usklajenih kazalnikov tveganja in meritev napredka Tematske strategije.
<P>
Sporazum ob prvi obravnavi tega predloga med Svetom in Parlamentom ni mogel biti dosežen zaradi razlogov, povezanih z obsegom uporabe Uredbe in objavo rezultatov.
<P>
Zahvaljujoč intenzivnemu in uspešnemu trilogu ob drugi obravnavi in zlasti zaradi kompromisa poročevalcev in njihovih poročevalcev v senci so bile najdene rešitve za vsa vprašanja.
<P>
Komisija verjame, da je dosežen kompromis zelo razumen in rešuje vprašanja Parlamenta, ne da bi ustvaril nesorazmerna bremena za nacionalne uprave in podjetja in ga zato lahko podpre.
<P>
Komisija bi rada izkoristila to priložnost in se zahvalila poročevalcu, Bartu Staesu, za izjemno delo na tako zapletenem predlogu, za njegovo potrpežljivost in konstruktivno izmenjavo mnenj s Komisijo. Na podlagi tekočega kompromisa je Komisija prepričana, da je mogoče med Evropskim parlamentom in Svetom doseči sporazum o tem pomembnem predlogu ob drugem branju, da se zagotovi uspeh Tematske strategije o trajnostni rabi pesticidov.
<SPEAKER ID="538" NAME="Anne Laperrouze">
v imenu skupine ALDE. - (FR) Gospa predsednica, gospe in gospodje, na plenarnem zasedanju 2009 smo sprejeli dve zakonodajni besedili o trajnostni rabi pesticidov in o postopkih za trženje fitofarmacevtskih sredstev. Pogajanje o teh besedilih je bilo burno in je omogočilo resnični napredek pri varovanju človekovega zdravja in okolja.
<P>
Toda ti dve besedili ne bi bili brez tega nič. Ta uredba omogoča izvrševanje ostalih dveh. Komisar, spomnili se boste, da je ta statistika potrebna, da se razkrije, koliko novih sredstev prihaja na trg in kako narašča njihova uporaba ter predvsem, da se izračunajo kazalci tveganja, ki so opredeljeni v poročilu o trajnostni rabi pesticidov.
<P>
Prav tako bi rada poudarila, da smo po mojem mnenju ne le dosegli ravnotežje med potrebnim prenosom podatkov in njihovo zaupnostjo, ampak tudi vzpostavili sorazmerne upravne zahteve, ker to skrbi uporabnike.
<P>
Kar zadeva biocide, je pomembno poudariti, da bi jih to besedilo moralo čez čas zajeti v skladu z rezultati študije vplivov.
<P>
Preučili smo nekmetijske komercialne uporabe pesticidov. Za sedaj je lahko vsaka ocena njihovega obsega samo približna. Iz tega razloga bodo pilotne študije, ki jih mora opraviti Evropska komisija, zelo poučne.
<P>
Na koncu se želim zahvaliti našemu poročevalcu, ki nas je podpiral skozi pogajanja in je bistveno prispeval k dosegu sporazuma.
<SPEAKER ID="539" NAME="Bart Staes">
poročevalec. - (NL) Mislim, da je bilo vse izrečeno. Ta sporazum je dober in upam, da bo sprejet jutri zjutraj.
<SPEAKER ID="540" NAME="Predsednica">
Razprava je zaključena.
<P>
Glasovanje bo potekalo jutri, v petek, 24. aprila 2009, ob 12.00.
<P>
Pisne izjave (člen 142)
<SPEAKER ID="541" NAME="Daciana Octavia Sârbu  " AFFILIATION="PSE">
v pisni obliki. - (RO) Kot je navedeno v Šestem okoljskem akcijskem programu Skupnosti, je Evropska unija priznala potrebo po doslednejšem zmanjšanju vpliva, ki ga imajo pesticidi tako na okolje kot zdravje ljudi. Ta uredba o statistiki fitofarmacevtskih sredstev bo odpravila obstoječe pomanjkljivosti glede uporabe pesticidov v državah članicah.
<P>
Nastala je iz podatkov, ki jih je predložila Komisija o rabi in prodaji pesticidov, da moramo imeti na ravni Skupnosti usklajeno metodo za zbiranje statistike od faze dajanja sredstev na trg in prav tako od proizvajalcev.
<P>
Vsi se zavedamo, da je treba na ravni Evropske unije vzpostaviti doslednejši zakonodajni okvir, ki bo urejal rabo pesticidov. Zato želim poudariti, da pozdravljam oblikovanje skupnega okvira za sistematično pripravo statistike Skupnosti glede dajanja pesticidov na trg in njihove rabe, v skladu z načelom subsidiarnosti.

<CHAPTER ID="007-15">
15. Nadzor nabave in posedovanja orožja (glasovanje)
<P>
- Poročilo: Gisela Kallenbach
<P>
Pred glasovanjem.
<SPEAKER ID="093" NAME="Gisela Kallenbach" AFFILIATION="Verts/ALE">
(DE) Gospod predsednik, gospe in gospodje, mislim, da je ta kompromis med odborom za notranji trg in varstvo potrošnikov, odborom za državljanske svoboščine, pravosodje in notranje zadeve, Svetom in Komisijo, ki nam je omogočil doseganje rezultatov na prvi obravnavi občutljivega vprašanja nabave in posedovanja orožja, izjemen dosežek. Vsem vključenim posameznikom se iskreno zahvaljujem.
<P>
Po glasovanju.
<SPEAKER ID="095" NAME="Arlene McCarthy" AFFILIATION="PSE">
Gospod predsednik, gospod Rübig me je zdaj že dvakrat obtožil, da sem v sejno dvorano prinesla strelno orožje. Naj pojasnim, da se je s tem strinjala varnostna služba in da je bilo predsedstvo o tem obveščeno.
<P>
Do tega glasovanja moje orožje ni veljalo za strelno orožje. Zdaj ko je Parlament odločil, da gre za strelno orožje, sem ga pripravljena predati oblastem.
<SPEAKER ID="096" NAME="Predsednik">
Mislim, da je edino orožje v tem Parlamentu moč naših prepričanj.

<CHAPTER ID="019">
Strategija za tretje srečanje pogodbenic konvencije o dostopu do informacij, udeležbi javnosti pri odločanju in dostopu do pravnega varstva v okoljskih zadevah v imenu Evropske skupnosti (razprava)
<SPEAKER ID="497" NAME="Predsednik">
Naslednja točka je vprašanje za ustni odgovor, ki ga je vložil Miroslav Ouzký v imenu odbora za okolje, javno zdravje in varnost hrane za Komisijo: strategija Komisije za tretje srečanje pogodbenic konvencije o dostopu do informacij, udeležbi javnosti pri odločanju in dostopu do pravnega varstva v okoljskih zadevah v imenu Evropske skupnosti (B6-0157/2008).
<P>
Vse prisotne sprašujem, ali je ta razprava smiselna. Menim, da brez prisotnosti poročevalca ne moremo nadaljevati razprave, zato vas pozivam, da mi dovolite končati današnjo razpravo. Ali kdo nasprotuje?
<SPEAKER ID="499" NAME="Marios Matsakis" AFFILIATION="ALDE">
Gospod predsednik, rad bi le razjasnil nekatere stvari. Ali obstaja razlog, zakaj te osebe niso prisotne, zakaj poročevalca ni tu. Ali imate opravičilo ali informacije v zvezi s tem?
<SPEAKER ID="500" NAME="Predsednik">
Razlog je, da jih ni tu, in to je edini razlog, ki ga lahko priznam. Ne vemo in tudi nimamo skrivnih agentov.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Gospod predsednik, vsi vemo, da je gospod Wojciechowski kor predsednik odbora le uradni avtor tega vprašanja. Sama sem bila številna leta poročevalka za konvencijo iz Aarhusa. Sem se prišla iz odličnega sprejema z beluši, da bi govorila o tej temi, zato bi rada dobila besedo.
<P>
(Predsednik je prekinil govornico.)
<SPEAKER ID="502" NAME="Predsednik">
Z vsem spoštovanjem do vašega odličnega sprejema z beluši, brez avtorja vprašanja ne moremo nadaljevati. Ne poznam vašega odnosa z avtorjem zadevnega vprašanja, vendar žal ne moremo nadaljevati. Opravičujem se vam, gospa komisarka.
<SPEAKER ID="503" NAME="Inés Ayala Sender" AFFILIATION="PSE">
(ES) Gospod predsednik, ne vem, kateri člen Poslovnika nam preprečuje, da bi razpravljali o tej temi. Gospa komisarka je prisotna, in zagotovo si zasluži naše spoštovanje. Menim, da smo vsi prisotni poslanci pripravljeni razpravljati o tej temi. V celoti razumem nagnjenosti in prednostne naloge gospoda Ouzkýja ter jih spoštujem, vendar razen če nam členi Poslovnika izrecno prepovedujejo razpravo o tej temi menim, da bi morali iz spoštovanja do gospe komisarke in kolegov poslancev to storiti.
<SPEAKER ID="504" NAME="Predsednik">
Menim, da to zadevo obravnavamo zelo resno. Kako lahko razpravljamo brez vprašanja in brez avtorja vprašanja? Z vsem spoštovanjem do ostalih obveznosti gospoda Ouzkýja, danes ni prisoten in ne more predstaviti vprašanja. Čeprav imam precej dobro domišljijo, si ne morem predstavljati odgovora na vprašanje brez dejanskega vprašanja, kljub prisotnosti gospe komisarke in dveh glavnih govornikov, spoštovanih poslancev EP iz skupin PPE-DE in PSE. Če se želimo obnašati resno, potem menim, da moramo končati to razpravo. Če pa želite odgovarjati na vprašanje brez dejanskega vprašanja, potem to storite.
<P>
Zato predlagam, da sejo zaključimo. Priložnost za nadaljevanje bomo imeli v prihodnosti.
<SPEAKER ID="505" NAME="Androula Vassiliou">
komisarka. - Gospod predsednik, odgovor na vprašanje bom poslala pisno.
<P>
Pisni odgovor Komisije
<P>
Leto 2008 zaznamuje deseto obletnico sprejetja konvencije iz Aarhusa. Tretje srečanje pogodbenic konvencije, ki se bo zgodilo junija v Rigi, bo priložnosti za pogodbenice, da preučijo napredek, dosežen pri izvajanju konvencije in razmislijo o ter začnejo s pripravami na prihodnje izzive.
<P>
Evropska komisija je pogodbenica konvencije od maja 2005. Pred in po letu 2005 je EU sprejela številne zakonodajne akte za zagotovitev izvajanja konvencije. Vendar izzivi ostajajo, vključno na ravni same konvencije, ker se pogodbenice še niso sporazumele glede stabilnih in predvidljivih finančnih ureditev.
<P>
Prednostne naloge Komisije za tretje srečanje lahko povzamemo:
<P>
· Sprejetje dolgoročnega strateškega načrta, ki na stvaren in predvidljiv način določa ambiciozne, vendar realistične prednostne naloge za prihodnja leta. V tem smislu poudarjam pomembnost uvedbe, ki mora biti po mnenju Komisije prednostna naloga.
<P>
· Sprejetje stabilnih in predvidljivih finančnih ureditev, ki bodo zagotovile, da delo programov konvencije lahko poteka na dobri finančni podlagi.
<P>
· Sprejetje pojasnjevalnega sklepa na srečanju pogodbenic, ki bo razjasnil pogoje, pod katerimi začnejo veljati spremembe konvencije. Ta sklep je praktičen in pomemben že zdaj, saj bo obravnaval spremembo konvencije o gensko spremenjenih organizmih, sprejeto leta 2005.
<P>
· Nadaljevanje dela v zvezi z udeležbo javnosti, zlasti na mednarodnih forumih in dostop do pravice v okoljskih zadevah; ter
<P>
· Prispevanje k imenovanju visoko usposobljenih članov odbora za izvajanje, ki predstavlja glavni mehanizem izvajanja konvencije, zato da lahko pomaga pogodbenicam pri podpiranju izvajanja
<P>
konvencije.
<P>
Komisija omogoča vključitev poslancev Evropskega parlamenta kot opazovalcev v delegacije Skupnosti, ki se udeležujejo srečanj upravnih organov, vključenih v večstranske sporazume, in je tako storila že ob številnih priložnostih.
<P>
Strinjam se z udeležbo poslancev Evropskega parlamenta na tretjem srečanju pogodbenic, zanimajo me vaše prednostne naloge in pričakovanja za to srečanje.
<SPEAKER ID="506" NAME="Predsednik">
Parlament obveščam, da bo seja zaradi odsotnosti avtorja vprašanja zaključena. Zagotovili bomo pisni odgovor na vprašanje.

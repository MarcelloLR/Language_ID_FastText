<CHAPTER ID="009-01">
1. Madžarski zakon o medijih (
<P>
- Pred glasovanjem:
<SPEAKER ID="110" NAME="Joseph Daul" LANGUAGE="FR">
Gospod predsednik, pred predvidenim glasovanjem o resoluciji o madžarskem zakonu o medijih želim poslance opozoriti na zadnje dogodke in predstaviti konkreten predlog.
<P>
Pred štirimi dnevi je madžarski parlament potrdil spremembe - vse spremembe -, ki jih je zahtevala Evropska komisija, kljub negativnem glasu madžarskih socialistov in poslancev Skupine Zelenih. Pri glasovanju je bila navzoča tudi komisarka Kroes in povedala je, da je spremenjena različica zakona skladna z evropskim pravom, predvsem pa z Listino o temeljnih pravicah. Vendar resolucija levičarskih skupin, o kateri bomo opoldne glasovali, to dejstvo v celoti ignorira. Besedilo je skoraj popolnoma enako besedilu izpred treh tednov in z ničemer ne omenja glasovanja v madžarskem parlamentu. Moje vprašanje se glasi: ali Parlament živi v resničnem ali domišljijskem svetu? Ali je ta resolucija uperjena proti madžarski vladi ali Evropski komisiji, ki z ničemer več ne nasprotuje zakonu?
<P>
(Aplavz)
<P>
Predvsem želim vprašati predsednika Liberalne skupine: ali zaupate komisarki Kroes ali ne?
<P>
Poslanska skupina Evropske ljudske stranke (Krščanskih demokratov) meni, da bi Parlament zgubil verodostojnost, če bi sprejel besedila, ki se ne ujemajo s stvarnostjo. Ali se moramo spremeniti v cirkus, da bi poravnali nacionalne politične račune?
<P>
(Aplavz)
<P>
Glede na te pomisleke skupina PPE umika svojo resolucijo in druge skupine poziva, da storijo enako. Ogrožena je verodostojnost Parlamenta.
<SPEAKER ID="111" NAME="Predsednik">
Gospe in gospodje, predlog je popolnoma jasen. Kot razumem, je Skupina Evropske ljudske stranke (Krščanskih demokratov) umaknila resolucijo. Zato imamo le eno resolucijo, ki jo je predložilo več političnih skupin. Predstavnike političnih skupin vabim, da podajo svoje pripombe na to.
<SPEAKER ID="112" NAME="Hannes Swoboda">
v imenu skupine S&D. - (DE) Gospod predsednik, gospe in gospodje, gospod Daul je govoril o realnosti. Realnost je, da je madžarska vlada ali madžarski parlament spremenil zakon, in to je dobro, saj se spominjam razprave v Parlamentu, ko so nekateri ljudje trdili - tudi vi, gospod Daul -, da ni treba nič spremeniti; vse je bilo dobro. Kar naenkrat pa so potrebne spremembe.
<P>
(Aplavz z leve)
<P>
Prav tako pa je realnost - tudi to lahko preberete -, da predstavnik za svobodo medijev Organizacije za varnost in sodelovanje v Evropi (OVSE) in predstavnik Sveta Evrope pravita, da te spremembe niso dovolj. To je realnost, gospod Daul. To je realnost.
<P>
(Aplavz z leve)
<P>
Na našem včerajšnjem sestanku skupine, ki sem mu predsedoval, smo obravnavali zakon in spremembe ter - tako kot OVSE in Svet Evrope - prišli do zaključka, da te spremembe niso dovolj. Ne glede na današnje odločitve - ali boste zmagali vi, gospod Daul, ali pa mi - se ne bomo nehali boriti za svobodo medijev, gospod Lange. Če boste to storili, je to vaša stvar.
<P>
(Aplavz z leve)
<P>
Svoboda medijev je element demokracije, ki je nedotakljiv. Želimo si demokracije in želimo si svobode medijev. Zato vas pozivamo, da danes v skladu s tem tudi glasujete. Vemo, da so tudi v vaši skupini nekateri poslanci, ki se strinjajo z nami. Boriti se moramo za svobodo medijev - na Madžarskem, pa tudi drugje.
<P>
(Aplavz z leve)
<SPEAKER ID="113" NAME="Predsednik">
Gospe in gospodje, kolegi poslanci, kot razumem, štiri politične skupine svoje izjave ne bodo umaknile. Zaključimo lahko z razpravo in nadaljujemo z glasovanjem, vendar pa želi podati izjavo tudi Skupina zavezništva liberalcev in demokratov za Evropo v Evropskem parlamentu. Izvolite, beseda je vaša.
<SPEAKER ID="114" NAME="Alexander, grof Lambsdorfski">
v imenu skupine ALDE. - (DE) Gospod predsednik, neposredno smo bili omenjeni. Seveda zaupamo v delo komisarke Kroes. Njen pregled sekundarne zakonodaje je bil vzoren. Želimo, da bi komisarka na enak način pregledala tudi primarno zakonodajo, saj so težave tam.
<P>
(Aplavz z leve)
<P>
Realnost razmer vključuje stvari, ki jih je pravkar omenil gospod Swoboda, in sicer, da so po mnenju Sveta Evrope in Organizacije za varnost in sodelovanje v Evropi (OVSE) spremembe nezadostne. Madžarski podpredsednik vlade in minister za javno upravo in pravosodje, gospod Navracsics, je priznal, da ne gre za znatno spremembo zakona o medijih. Omenim lahko zaščito novinarskih virov, ki še vedno ni urejena, ali sestavo in pristojnosti organa za medije. O teh mora razprava še naprej teči.
<P>
V imenu Skupine zavezništva liberalcev in demokratov za Evropo želim povedati, da ne bomo umaknili predloga resolucije, ampak zahtevamo glasovanje.
<SPEAKER ID="115" NAME="Predsednik">
Gospe in gospodje, glasovali bomo o resoluciji štirih političnih skupin.

<CHAPTER ID="004">
Evropska številka za klic v sili 112 (pisna izjava): glej zapisnik
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Gospod predsednik, gospe in gospodje, dejansko se ne morem sklicevati na noben člen. Hotela pa sem spomniti na vašo včerajšnjo izjavo, da Evropska unija ne sme posegati v davčno ureditev cerkve. Dejali ste tudi, da govorite v svojem imenu. Moje mnenje je, da predsednik Evropskega parlamenta ne govori v svojem imenu o zadevah, ki zadevajo pristojnosti Komisije Evropske unije. Zato sem želela povedati, da se mi vaša izjava zdi popolnoma neprimerna, ker ste tudi moj predsednik in menim, da je treba vprašanje davčne ureditve cerkve pojasniti ob upoštevanju evropskih pravil.
<P>
(Ploskanje.)
<SPEAKER ID="048" NAME="Predsednik">
Gospa Frassoni, lahko vam zagotovim, da se ni zgodilo nič zaskrbljujočega. Na tiskovni konferenci so me novinarji povprašali po mojih stališčih glede nekaterih vprašanj, ki ste jih omenili, in dejal sem, da moramo vedno skrbno upoštevati načelo solidarnosti, preden sprejmemo ukrepe na ravni Evropske unije. O tej zadevi nisem nadalje razpravljal.
<P>
(Ploskanje.)
<SPEAKER ID="049" NAME="Marco Cappato" AFFILIATION="ALDE">
(IT) Gospod predsednik, gospe in gospodje, opravičujem se, da še naprej poudarjam to vprašanje, vendar želim opozoriti na člen, v skladu s katerim ste predstavnik tega parlamenta in pravilnika o primernosti v odnosih med evropskimi institucijami.
<P>
V nasprotju s tem, kar ste pravkar dejali, je težava v tem, da Evropska komisija zdaj izvaja preiskavo, pri čemer je italijansko vlado prosila za informacije o nevarnosti kršitve zakona o omejevanju konkurence; ta ukrep ne zadeva subsidiarnosti, ampak uredbe EU. Dobesedno ste dejali, da moramo to prepustiti italijanskim oblastem, vendar kako lahko to rečete, če preiskava posebej zadeva možno kršitev zakonodaje Skupnosti s strani italijanskih oblasti? Tu se kaže protislovnost vaših izjav.
<P>
(Ploskanje.)
<SPEAKER ID="050" NAME="Predsednik">
Gospod Cappato, razpravljali smo tudi o drugih vprašanjih, v zvezi s katerimi ste zlasti zaskrbljeni. Namen je oblikovati nekaj splošnih načel. V podrobnosti se sploh nismo spuščali. Priporočam, da se ne tako obešate na to zadevo. Sicer pa evropske zakonodaje ne bo nihče branil tako zavzeto kot jaz. Evropska zakonodaja je zame vedno bila merilo uspešnosti. Zato bi razpravo o tem vprašanju zaenkrat končal.
<SPEAKER ID="051" NAME="Antonio Tajani" AFFILIATION="PPE-DE">
(IT) Gospod predsednik, gospe in gospodje, rad bi samo izpostavil, da je predsednik Parlamenta, gospod Pöttering, upravičeno dejal, da govori v svojem imenu. Gospoda Cappato opozarjam, da Evropska unija nima pristojnosti na področju konkurence v zvezi z opravljanjem javnih storitev.
<SPEAKER ID="052" NAME="Predsednik">
Hvala gospod Tajani, vendar bi rad razpravo o tem vprašanju zaenkrat končal.

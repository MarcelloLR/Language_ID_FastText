<CHAPTER ID="021">
Določitev usklajenih pogojev za trženje gradbenih proizvodov (razprava)
<SPEAKER ID="494" NAME="Predsednik">
Naslednja točka je poročilo, ki ga je pripravila gospa Nerris v imenu Odbora za notranji trg in varstvo potrošnikov o predlogu Uredbe Evropskega parlamenta in Sveta o določitvi usklajenih pogojev za trženje gradbenih proizvodov - C6-0203/2008 -.
<SPEAKER ID="495" NAME="Catherine Neris">
poročevalka. - (FR) Gospod predsednik, komisar, gospe in gospodje, ta večer prihajamo h koncu naše prve faze dela pregleda predloga Komisije glede pogojev za trženje gradbenih proizvodov.
<P>
V tem pogledu se želim zahvaliti Komisiji za tehnično podporo in prav tako se želim zahvaliti poročevalcem v senci za njihovo dovzetnost in pripravljenost sodelovanja v dialogu, kar nam je omogočilo, da smo postopno poenotili stališča in dosegli sporazum o bistvenih točkah.
<P>
Medtem ko je res, da popolnoma podpiramo cilje reform, ki so izboljšati delovanje trga, dati verodostojnost oznaki CE in poenostaviti sistem, in da si delimo nedvomni interes za skupni tehnični jezik, je bila večina članov Odbora za notranji trg in varstvo potrošnikov željna izraziti svoje dvome.
<P>
Te dvome je mogoče najprej razložiti z našo skupno željo, da bi se izognili poenostavitvam in ohlapnejšim postopkom ter bi tako krotili kontrolo izdelkov in deklaracije.
<P>
Izhajajo tudi s stališča Komisije, ki je po našem mnenju raje zadovoljna s položajem, kjer so ocenjevalna merila za izdelke del, ki je prepuščen državam članicam, tako da je resnični pomen oznake CE odvisen od države, kjer se izdelki tržijo, ter s tem povzroča težave zaradi verodostojnosti.
<P>
Naši zadržki temeljijo na dejstvu, da v času, ko želimo popeljati Evropo naproti zelenemu gospodarstvu, pa predlagano besedilo ne obravnava niti energetske učinkovitosti izdelkov ne delne škodljivosti za uporabnike.
<P>
Odbor za notranji trg in varstvo potrošnikov je v ta namen uvedel vrsto sprememb. Osebno jih bom omenil pet.
<P>
Najprej predlagamo, da se ohrani obveznost za gradbene proizvode, ki se dajo na trg, da nosijo oznako CE, s čimer se zagotavlja, da vse, kar se prodaja v Evropi, gre skozi ustrezne kontrolne postopke.
<P>
Ta izbira ne sme prispevati k ustvarjanju dodatnih bremen za najšibkejša podjetja ter s tem omejevati njihove dejavnosti. Zato smo zagovarjali ohranitev poenostavljenih postopkov za mikro podjetja in uvedli ukrep, ki izvzema obrtnike malega obsega iz obvezne oznake CE.
<P>
Druga točka zadeva poenostavljane postopke, da bi bilo laže dostopati do oznake ES. Vendar smo se odločili, da ohranimo dostop do teh postopkov proizvajalcem gradbenih proizvodov in ne uvoznikom. Ta pristop, ki cilja na izboljšanje nadzora trga, bo nam omogočil, da se prepreči uvoz nizkokakovostnih proizvodov s strani dvomljivih uvoznih podjetij.
<P>
Tretja večja sprememba je uvedba minimalne ravni usklajevanja, kar zadeva merila za ocenjevanje gradbenih proizvodov v Evropi. S tem se bo zagotovilo, da ima oznaka CE enak pomen ne glede na državo, kjer se proizvod trži.
<P>
Kjer bo možno, bi dejansko želeli, da so veljavne zahteve za oceno proizvodov v Evropi enake v vseh državah članicah. S tem namenom smo tudi uvedli možnost ustvariti nova ocenjevalna merila, ki niso zgolj tehnična, ampak se lahko uporabljajo tudi za merjenje učinkovitosti subjektov splošnega interesa, kot so okolje, varnost in zdravstvena tveganja.
<P>
Z istim namenom - in to bo moja četrta točka - smo pomagali bistveno pospešiti informacije za uporabnike, ki jih priskrbijo proizvajalci na izjavi o zmogljivosti. Proizvajalci bodo zlasti morali prijaviti škodljive snovi, ki so odslej na priloženem seznamu, ki tudi vključuje snovi, navedene v Direktivi REACH.
<P>
Nazadnje, člani Odbora za notranji trg in varstvo potrošnikov so poskušali uvesti več preglednosti v povezavi s pogoji potrjevanja gradbenih proizvodov, več preglednosti v povezavi z vlogo podjetij pri postopku potrjevanja in prav tako več preglednosti pri razjasnitvi pogojev za dostop do oznake ES, pri tem pa jasno ločevanje načinov dostopa za proizvode, ki so zajeti s usklajenimi standardi, od načinov, ki so rezervirani za proizvode, ki so in ki niso pogosto imenovani kot inovativni proizvodi.
<P>
To delo se zaključuje, toda ni doseglo faze, ki smo jo želeli. Težave, s katerimi se je soočil Svet pri oblikovanju stališča, so pomenile, da ni prišlo do dogovora kljub dobremu sodelovanju francoskega in češkega predsedstva.
<P>
Danes to obžalujem, čeprav se zavedam, da bi lahko dodatni čas omogočil, da bi ob drugi obravnavi dosegli veliko večje soglasje in predvsem bi imeli pomembnejše razprave, kjer bodo izražena ta stališča za ta sektor.
<SPEAKER ID="496" NAME="Günter Verheugen" LANGUAGE="DE">
Gospod predsednik, spoštovani člani, rad bi se zahvalil poročevalki, gospe Neris, za njena prizadevanja pri delu na tako obsežnem in tehnično zahtevnem predlogu. Proces sprejemanja zakonodaje je za nas vse ustvaril velike spremembe, toda jasni moramo biti, da je to, o čemer govorimo danes, prihodnost izredno pomembnega sektorja.
<P>
Samo gradbeni proizvodi sestavljajo 3 % notranjih evropskih proizvodov, in če vključimo gradbeno dejavnost, znese gradbeni sektor 10 % skupne gospodarske proizvodnje Evropske unije. Povsem jasno je, da so zato prizadevanja za izboljšanje konkurenčnosti tega sektorja - zlasti v tej krizi - zlasti pomembna.
<P>
S tem predlogom si želimo ustvariti trdno osnovo za utrditev notranjega trga za gradbene proizvode. Samo na ta način lahko zavarujemo potrebno rast in delovna mesta izven faze oživljanja gospodarstva. Da bi ta cilj dosegli, je treba direktivo o gradbenih proizvodih uskladiti z načeli boljših zakonodajnih postopkov.
<P>
Sedaj bom opisal, kaj smo želeli doseči. Želeli smo razjasniti osnovne koncepte in uporabo oznake CE, poenostaviti postopke za zmanjšanje stroškov poslovanja, zlasti za mala in srednje velika podjetja, ter povečati verodostojnost celotnega sistema.
<P>
Zame je to pomenilo izogniti se nepotrebnim dodatnim bremenom za podjetja, zlasti za najmanjša podjetja. Zato menim, da je pomembno, da se ne uvedejo nobeni novi upravni ali ocenjevalni postopki, nekaj kar je življenjskega pomena predvsem za najmanjša lokalna podjetja.
<P>
V skladu z načeli Akta o malih podjetjih, ki je bil, kot sem poudaril, izjemno toplo sprejet v tem parlamentu, predlog Komisije navaja poenostavljene postopke za mikro podjetja, kadar gre za proizvode, ki ne povzročajo resnih skrbi glede varnosti. Želel bi, da se ta pristop ne spremeni - je eden ključnih točk tega predloga. To je zato, ker v praksi je v številnih družinah gradbenih proizvodov - kot so okna, notranja vrata in podi - tako, da je obstoj zelo malih proizvajalcev precejšnjega pomena za delovanje trga in je v interesu potrošnikov. Potencial teh malih proizvajalcev je treba učinkovito izkoristiti v korist evropske gradbene industrije.
<P>
Ne delim mnenja, da je treba predpisati prijavo nevarnih snovi tako, da se gre še dlje od pravil, ki smo jih že določili v skladu z uredbo REACH. Zagotavljam vam, da pravila v uredbah REACH zajemajo vse - nič več ni, kar bi morali narediti za gradbeni sektor - vse skrbi, ki sem jih slišal, so izčrpno zajete z uredbo REACH. Resnično se sprašujem o smislu tega, da bi imeli izčrpno, celovito zakonodajo o kemikalijah, če bi nato uvajali nove uredbe za posamezne proizvode, ki bi se od te zakonodaje oddaljile. Komisija nikakor ne bo podprla take ideje.
<P>
A koncu bom spregovoril o CE označevanju in odpravi nacionalnega označevanja. Naj bom glede tega jasen: kjer je tako določeno, nacionalno označevanje dodaja dodatne zahteve po preskušanju za gradbene proizvode poleg in izven določb usklajenih evropskih standardov, toda sploh ne daje nobene dodatne vrednosti v smislu vsebine. Vse kar dodaja, je še več administracije in dela za zadevna podjetja. To je neposredno nasprotno od glavnega cilja predloga.
<P>
Položaj gradbenega sektorja je drugačen od položaja tradicionalnih sektorjev, kar se imenuje "nov pristop k zakonodajnim postopkom", ki je bil nedolgo tega predmet svežnja za notranji trg. Ne moremo enostavno kopirati rešitev, ki se izvajajo v drugih sektorjih "novega pristopa k zakonodajnim postopkom", v gradbeno industrijo, ker ima popolnoma drugačno strukturo in dela s popolnoma drugačnimi materiali.
<P>
Iz razumljivih razlogov nisem obravnaval vsake spremembe. Osebje Parlamenta bomo obvestili v pisni obliki o stališču Komisije glede ostalih sprememb Parlamenta.
<P>
Predlog za uredbo o gradbenih proizvodih je po mojem mnenju zelo pomemben predlog. Današnjo razpravo jemljem kot pomembno in delim stališče poročevalke, da še z malo časa imamo vedno dobro priložnost, da skupaj dosežemo rezultat in dober kompromis.
<SPEAKER ID="497" NAME="Den Dover">
pripravljavec mnenja Odbora za industrijo, raziskave in energetiko. - Gospod predsednik, bi lahko dejal, da je komisar pokazal dobro razumevanje gradbene industrije. Vse kar bi rekel, je to, da menim, da predstavlja večji odstotek skupnega BDP, nekje 12 % ali 13 %, in materialov, recimo 4 ali 5 %, tako da je zelo pomemben sektor.
<P>
Po poklicu sem gradbeni inženir in bilo mi je v čast sestaviti mnenje v imenu Odbora za industrijo, raziskave in energijo. Bil sem vesel, da je mnenje, ki smo ga zapisali, dobilo soglasno podporo. Tehnične zadeve smo preučili bolj od trženja, ker navsezadnje je pristop do notranjega trga to, o čemer danes zvečer razpravljamo.
<P>
Gradbena industrija potrebuje uredbo po 20 letih obstoja Direktive. Poudaril bi potrebo po večjem CE označevanju, ki je nujno potrebno. Ne želimo si več nacionalnih standardov in temu celotnemu procesu želim vso srečo v prihodnosti. Je zelo pomemben ukrep v zelo pomembni industriji.
<SPEAKER ID="498" NAME="Zita Pleštinská">
v imenu skupine PPE-DE. - (SK) Sedaj obstajajo mnoge razlike med zahtevami znotraj držav glede gradbenih proizvodov in njihove namestitve v stavbe.
<P>
Ker je gradbeništvo eden izmed sektorjev, kjer se načelo vzajemnega priznavanja pogosto krši, pozdravljam predlagano uredbo o trženju gradbenih proizvodov. Je izčrpen zalogaj zakonodaje, katerega namen je posodobiti 20 let staro direktivo o gradbenih proizvodih in več uredb. Ta uredba spreminja zahtevo glede izjave o skladnosti, usklajuje pravno terminologijo in določa izjeme za mala in srednje velika podjetja. V skladu z mojimi informacijami se proizvajalci gradbenih proizvodov zelo zanimajo za oznako CE. Poleg tega bi morala občutno poenostaviti administracijo za izvoznike in uvoznike ter ima s stališča trženja vrednost.
<P>
Proizvajalci apna, cementa in opek na primer uživajo ugodnosti oznake CE. V gradbenem sektorju oznaka CE ne označuje varnosti in nacionalne oznake nimajo dodatne vrednosti za uporabnike. Namesto tega predstavljajo oviro za notranji trg. Nacionalne oznake ne označujejo, da so bile dodatne lastnosti proizvoda preskušene, niti ne povejo nič o kakovosti gradbenega proizvoda. Kljub temu morajo proizvajalci pogosto plačati ta preskuse in pravico, da označijo svoje proizvode z nacionalnimi oznakami.
<P>
Nič nimam proti prostovoljnemu označevanju, ki ima namen preskušanja kvalitativnih lastnosti proizvoda, kot je na primer ECO nalepka. Trdno verjamem, da mora biti naš cilj okrepiti oznako CE in obveznost, da se jo uporablja. Komisar Verheugen, cenim vaše mnenje o uporabi nacionalnih oznak za gradbene proizvode, toda kot poročevalec v senci podpiram prvotni predlog Komisije.
<P>
Usklajeni standardi so učinkovitejši in ustreznejši instrument za proizvajalce na trgu z gradbenimi proizvodi in zato sem ponosna, ker sem pripravila, tukaj v Evropskem parlamentu, okvir za financiranje evropskih standardov. Rada bi se zahvalila poročevalkam gospem Neris, Fourtou in Rühle in njihovim ekipam za njihovo odlično sodelovanje kot tudi mojim kolegom Denu Doverju, Malcolmu Harbouru, Andreasu Schwabu in Terezi Pinto de Rezende za veliko delo. Prav tako bi rada izrazila zahvalo kolegom iz Komisije in češkemu predsedstvu za njihov spravljiv in konstruktivni pristop. Tej zakonodaji želim veliko uspeha.
<SPEAKER ID="499" NAME="Jan Cremers">
v imenu skupine PSE. - (NL) Določanje standardov za proizvode ni le tehnična stvar. Pred dvajsetimi leti sem bil vključen v prvo določanje standardov na popolnoma drugačnem področju odgovornosti, to je gradbeništvu. Moram reči, da sem zadovoljen z rezultati, ki jih je dosegla gospa Neris.
<P>
Učinkovitost gradbenega proizvoda se ne bi smela ocenjevati le v smislu njegovih tehničnih možnosti in bistvenih značilnosti, pač pa v smislu pomislekov o zdravju in varnosti njegove uporabe skozi njegovo celotno življenjsko dobo. Naša skupina se je zato zelo trudila, da bi vključila določbe, ki koristijo tako varnosti kot zaščiti zaposlenih in uporabnikov ter tudi okolju. Zahvaljujem se poročevalki za njeno podporo v tem pogledu.
<P>
Naša skupina meni, da bi morale biti vse informacije, ki jih proizvajalec pozna, vključene v izjavo o učinkovitosti, vključno z informacijami o nevarnih snoveh. Države članice bi morale zagotoviti pravilno uporabo zakonodaje in predvideti kazni za prekrške, vključno s kazenskimi sankcijami za resne prekrške.
<P>
Gospod predsednik, ko gre za usklajevanje proizvodov, je vse prepogosto uporabljena trditev, da je to tehnična zadeva, ki je ni moč okužiti s socialnimi ukrepi. Zadovoljen sem, da smo se v tem primeru uspeli upreti tej trditvi, in upam, da lahko to jutri zaključimo.
<SPEAKER ID="500" NAME="Janelly Fourtou">
v imenu skupine ALDE. - (FR) Gospod predsednik, komisar, gospe in gospodje, najprej želim čestitati gospe Neris za delo, ki ga je dosegla o tehničnem vprašanju, ki je zlasti težko za nas nestrokovnjake.
<P>
Cilj predlagane uredbe Komisije je doseči usklajen zakonodajni okvir in obenem ohraniti prožnost ter zmanjšati administrativne režijske stroške in ostale stroške. Ne vem, če smo vedno uresničili to specifikacijo, toda vsaj trudili smo se, s poročevalko in ostalimi poročevalci v senci, da bi olajšali delo za drugo obravnavo, ker Svet ni mogel doseči skupnega stališča.
<P>
Ne bom šla v podrobnosti, toda izkoristila bom čas, ki je ostal, da opišem stališče Skupine zavezništva liberalcev in demokratov za Evropo glede oznake CE, ene od ključnih točk tega poročila. Skupina ALDE se glede tega popolnoma strinja s Komisijo in je vedno nasprotovala širjenju nacionalnih oznak.
<P>
Zato bomo glasovali za to, da postane oznaka CE izključna, da se poenostavijo postopki za pridobitev oznake in olajšanja za mikro podjetja.
<SPEAKER ID="501" NAME="Andreas Schwab" AFFILIATION="PPE-DE">
(DE) Gospod predsednik, komisar, gospe in gospodje, tudi jaz bi se rad zahvalil poročevalki, poročevalcem v senci in predvsem gospe Pleštinski ter bi rad nadaljeval, kjer je ostala gospa Fourtou.
<P>
Navsezadnje smo se pred enim letom dogovorili o blagovnem svežnju in morali smo razrešiti vprašanje označevanja CE. Komisar Verheugen, odločitev skupine Socialdemokratov v Evropskem parlamentu, da prenese takrat sklenjen kompromis v to direktivo, ima opravka z dejstvom, da študija, ki ste jo naročili, morda ni bila učinkovito predstavljena v vseh delih tega parlamenta. Sedaj imate priložnost, komisar, da močneje pritisnete na skupino socialdemokratov, da ne spregledajo rezultatov študije. Morda bo dano priznanje z jutrišnjim glasovanjem, zlasti ker se to označevanje CE v tej direktivi - v nasprotju z blagovnim svežnjem - ne navezuje na bistvene informacije za potrošnika, ampak izključno na značilnosti proizvoda, ki resnično služijo v vsakem primeru drugačnemu namenu.
<P>
Kot drugič, uredba o gradbenih proizvodih je bila zelo uspešna pri tem, da je pomagala zaključiti notranji trg, ker smo bili uspešni pri poenostavitvi uredb za mala in srednje velika podjetja na mnogih področjih in uvedli smo ublažitve za mikro podjetja, ki so bila objavljena v Aktu za mala podjetja in za katera smo bili naprošeni, izključno in pogosto, na več mestih.
<P>
Popolnoma se strinjam s točkami, ki so bile narejene v zvezi z ustanovami za nacionalne standarde. V tem pogledu potrebujemo veliko močnejši evropski notranji trg. Sposoben mora biti, da španskemu proizvajalcu omogoči, da dobi proizvod, ki je s strani ustanove za standarde pooblaščen za Nemčijo ali Švedsko, kot pa da se mora zanašati izključno na naporno delo, to je nacionalna odobritev s strani vsake nacionalne ustanove.
<P>
Poleg tega toplo pozdravljam, komisar, kar ste povedali glede uredbe za kemikalije. Veliko truda je bilo vloženo v to, da je bila sprejeta uredba REACH, in ne bi smeli dodajati novih uredb poleg te za vsak novi zakonodajni predlog, ki se navezuje na materiale z eno kemično povezavo ali drugo.
<P>
Nekaj je točk, ki ji bomo morali še enkrat obravnavati ob drugi obravnavi. Prva je vprašanje uredb za izjave o izdelkih. Tukaj je treba storiti več, tako da lahko uporabniki resnično dobijo uporaben vpogled. Prav tako moramo preprečiti podvajanje uredb. Priloga 6 gre po mojem mnenju predaleč. Direktiva o nizki napetosti in Direktiva o strojih že pokrivata mnoga vprašanja v tem pogledu. Potrebno je pazljivo preučiti, ali so potrebne lex specialis ureditve v tem primeru. Kar zadeva ostalo, je gospa Neris zagotovila trdno osnovo za glasovanje ob prvi obravnavi.
<SPEAKER ID="502" NAME="Günter Verheugen" LANGUAGE="DE">
Gospod predsednik, hvala za besedo, toda je ne potrebujem. Vse, kar lahko rečem, je hvala za to konstruktivno in uporabno razpravo.
<SPEAKER ID="503" NAME="Catherine Neris">
poročevalka. - (FR) Gospod predsednik, hvala komisar, hvala gospe in gospodje, ker ste k temu delu zelo veliko prispevali.
<P>
Samo eno pripombo imam: resnično sem upoštevala vse, kar ste povedali, in mislim, da je to delo potrebno nadaljevati. Za nas je pomembno, da je ta sektor v Skupnosti malo bolj strukturiran, toda predvsem da bi bil standard bolj izčrpen glede oznake CE in bolj usklajen. V tem pogledu si želimo predvsem nadaljnjo evropsko integracijo za boljšo Evropo in nadaljnjo integracijo za občutljive sektorje, saj vemo, da so jedro naših gospodarstev in prav tako vzvod za okrevanje gospodarstva. Obstaja tudi potreba, da se rešijo vse točke, ki smo jih omenili.
<P>
Zadnja stvar, ki sem jo želela povedati, se navezuje na to, kar je gospod Schwab dejal o vseh študijah. Upoštevali bomo študije, ki so bile zaključene, ne samo za to, da potrdimo, kar smo naredili, ampak da opravimo ponovne ocene, ki se izkažejo za potrebne. Menim, da je bistveno, da pri tem sodelujemo, in tako bomo naredili.
<P>
Hvala, gospod komisar za te uspešne izmenjave mnenj in v vsakem primeru upam, da bo ob drugi obravnavi to besedilo skladno s potrebami naših podjetij in njim prilagojeno.
<SPEAKER ID="504" NAME="Predsednik">
Razprava je zaključena.
<P>
Glasovanje bo potekalo jutri ob 12.00.

<CHAPTER ID="011-03">
3. Primer afganistanskega novinarja Perviza Kambakhša - Primer iranskega državljana Seyeda Mehdija Kazemija
<P>
- Pred začetkom glasovanja:
<SPEAKER ID="252" NAME="Marco Cappato">
avtor. - (IT) Gospod predsednik, gospe in gospodje, v skladu s členom 115 Poslovnika vas pozivam, da se glasovanje, ki ga bomo zdaj izvedli, ne sme razveljaviti zaradi vprašanj v zvezi s postopkom.
<P>
Primer Mehdija Kazemija je bil vključen med primere kršitev človekovih pravic, demokracije in pravne države. Čeprav ta resolucija ne zadeva azilne politike, se je predsedstvo odločilo, da jo vključi med nujne resolucije. Menim, da bi bilo zelo slabo in nerazumljivo, če bi vprašanja v zvezi s postopkom ovirala soglasje tega parlamenta.
<SPEAKER ID="253" NAME="Bernd Posselt" AFFILIATION="PPE-DE">
(DE) Gospod predsednik, informacije v zvezi s tem primerom si zelo nasprotujejo. Tudi izjave komisarja se ne ujemajo z besedilom predloga resolucije. Komisar je povedal, da Združeno kraljestvo gospoda Kazemija ne bo izgnalo. Zato predlagam svoji skupini, da ne glasujemo proti tej resoluciji, kot smo sprva nameravali, ampak da se glasovanja vzdržimo in da v prihodnosti v tem parlamentu o takšnih primerih bolj temeljito razpravljamo. Takšni primeri res ne spadajo med nujne razprave.
<SPEAKER ID="254" NAME="Predsednik">
Glasovanje je končano.

<CHAPTER ID="028">
Vključevanje načela enakosti med spoloma v delo odborov in delegacij (kratka predstavitev) 
<SPEAKER ID="242" NAME="Predsednik">
Naslednja točka je kratka predstavitev poročila gospe Záborske v imenu Odbora za pravice žensk in enake možnosti glede vključevanja načela enakosti med spoloma v delo odborov in delegacij.
<P>
Pisne izjave (člen 142)
<SPEAKER ID="243" NAME="Anna Záborská" LANGUAGE="SK">
V zadnjih letih so dostojnost in pozivi žensk zavzeli novo razsežnost. To je še zlasti opazno v okviru horizontalnih politik Skupnosti, ki so opredeljene v lizbonski strategiji, demografskih izzivov in prizadevanj za doseg ravnovesja med delom in zasebnostjo in tudi gibanja za boj proti nasilju proti ženskam in trgovini z ljudmi.
<P>
Poročilo o načelu enakosti med spoloma v delu odborov in delegacij je eno izmed rednih poročil Odbora za pravice žensk in enake možnosti, ki sem ga imela čast predstaviti Parlamentu ob dveh priložnostih med zakonodajnim obdobjem. Čeprav nekateri pozdravljajo vse večjo prisotnost žensk v Evropskem parlamentu, pa Odbor za pravice žensk in enake možnosti obžaluje dejstvo, da so ženske še vedno nezadostno zastopane v višjih delovnih telesih Parlamenta. Na ravni generalnih direktoratov je zastopanje žensk še vedno nezadostno. Podpiramo oblikovanje mrež uradnikov v sekretariatih, odborih in delegacijah, ki so za to posebej usposobljeni, s ciljem redne izmenjave preskušenih postopkov.
<P>
Poročilo poziva generalni sekretariat, da nadaljuje z izvajanjem celovite strategije delo-življenje in omogoči napredovanje ženskih uradnic. Poročilo poudarja, da je načelo enakosti spolov pozitivni razvoj tako za ženske kot moške in da se zahteva po enakosti spolov mora začutiti s praktičnim pristopom, ki ne hujska žensk in moških enega proti drugemu.
<P>
Odbor za pravice žensk in enakost spolov poudarja potrebo po tem, da imajo odbori in delegacije na razpolago primerne instrumente za zagotavljanje največjega ozaveščanja načela enakosti med spoloma. Potrebujemo kazalce, podatke in statistiko, ki se navezujejo na spola, in prav tako potrebujemo proračunske vire, ki se dodelijo z vidika perspektive enakosti spolov.
<P>
Pozivamo politične skupine, da upoštevajo ravnovesje spolov, ko imenujejo osebe na višje položaje. Poročilo o načelu enakosti spolov je rezultat sodelovanja med parlamentarnimi odbori in Odborom za pravice žensk in enakost spolov.
<P>
Kot predsednica Odbora za pravice žensk in enakost spolov in poročevalka bi se vam rada iskreno zahvalila za vaše delo. Posebej bi se rada zahvalila mojim kolegom iz raznih odborov, ki so bili odgovorni za to delo. Delo je bilo v odboru soglasno sprejeto in to zelo cenim. Odbor je oblikoval nov metodološki model, ki omogoča oceniti delo vsakega parlamentarnega odbora. Model je podrobno opisan v obrazložitvi. Ocena bi prav gotovo imela večjo dokazno vrednost, če bi se odzvali vsi odbori in delegacije Evropskega parlamenta.
<P>
V okviru razprav so bili sprejeti številni predlogi za spremembe, kar je povečalo pomen poročila. Cenim dejstvo, da je poročilo bilo oblikovano s pluralističnimi parlamentarnimi razpravami in je poudarilo pomen te tematike. V kontekstu evropskih volitev bi rada poudarila pomen volivcev obeh spolov, ki so se potrudili in zagotovili, da so ženske zastopane v Evropskem parlamentu v največjem možnem številu.
<SPEAKER ID="244" NAME="Predsednik">
Ženske so ta večer v Parlamentu, v tej dvorani, v večini. To bi rad poudaril.
<P>
Točka je zaključena.
<P>
Glasovanje bo potekalo v sredo, 22. aprila 2009.
<P>
Pisne izjave (člen 142)
<SPEAKER ID="245" NAME="Gabriela Creţu  " AFFILIATION="PSE">
v pisni obliki. - (RO) Pozdravljamo dejstvo, da je bilo doseženo ravnovesje, kar zadeva mesta administratorjev in pomočnikov na ravni sekretariata odbora. Upam, da bodo sprejeti podobni ukrepi glede višjih mest v političnih skupinah in zlasti na ravni političnega delovanja v Parlamentu. Ne moremo, da ne bi opazili, da so te spremembe le manjšinski vidik tega, kar se zahteva z načelom enakosti spolov.
<P>
Uporaba načela enakosti spolov bi pomenila, da bi moral biti vsak del zakonodaje pospremljen s predhodno študijo vpliva na spol. Poleg tega bi bila potrebna ozaveščenost o vprašanjih spola in minimalna raven znanja glede tega v vsakem odboru. Resničnost kaže, da v parlamentarnem obdobju 2004-2009 ni bil zavrnjen niti en del zakonodaje, ki ga je predložil odbor, ker ni vključeval študije vpliva, čeprav je vključitev te študije obvezna vse od Amsterdamske pogodbe. Na žalost moramo priznati, da so bili doseženi manjši pozitivni rezultati in da je cilj enakosti spolov še vedno zelo oddaljen.
<SPEAKER ID="991" NAME="Lívia Járóka  " AFFILIATION="PPE-DE">
v pisni obliki. - (HU) Rada bi čestitala gospe Záborski za njeno poročilo, ki poudarja, da čeprav so nekateri odbori Evropskega parlamenta sprejeli strategijo za spodbujanje enakosti spolov, pa obstajajo še vedno velika odstopanja, kadar gre za dosledno uporabo tega načela. To poročilo prav tako predlaga številna perspektivna priporočila. En tak predlog je na primer pobuda za uradnike, ki delajo v Evropskem parlamentu, da se udeležijo usposabljanja za enakost spolov, saj je ustrezno znanje nujno potrebno, kadar želimo to načelo uveljaviti v praksi.
<P>
Enakost spolov je eno od temeljnih načel prava Skupnosti. Toda Evropski parlament lahko zadrži verodostojnost v očeh javnosti le, če vztraja na uvedbi in popolni izvedbi ukrepov za spodbujanje enakosti spolov tudi v institucijah, zlasti kar zadeva odbore in delegacije.
<P>
S tem ciljem v mislih se moramo spomniti strategije, ki bo določala konkretne cilje za aktivno spodbijanje enakih možnosti in v povezavi z načelom enakosti spolov. Obžalovanja vredno dejstvo je, da praktično ni bilo napredka od priprave poročila gospe Záborske na isto tematiko leta 2007. Upamo, da bo to zadnje stališče obrodilo več sadov.
<SPEAKER ID="990" NAME="Zita Pleštinská  " LANGUAGE="SK">
Ženske predstavljajo 52 % evropskega prebivalstva. Naloga žensk, ki so aktivne v politiki, je prepričati ženske volivke, da je udeležba žensk v evropski politiki pomembna za prihodnje generacije in pravilno delovanje demokratičnih sistemov.
<P>
Trdno verjamem, da zastopanje žensk v politiki ne bi smelo temeljiti na uvedbi obveznih kvot, ki bi zahtevale minimalno število ženskih kandidatk, ampak na sposobnosti političark, da iščejo, sprejmejo in spodbijajo vprašanja, ki bodo pomagala ženskam rešiti njihove dejanske težave.
<P>
Kot članica Odbora za pravice žensk in enakost spolov sem večkrat govorila v Evropskem parlamentu o predlogih, ki jih prejmem na srečanju z ženskami. Zlasti vidim vključitev vzgoje otroka v pokojnino in zagotovitev več jaslic in vrtcev kot ključ za doseganje ravnovesja med delom in življenjem. Trdno verjamem, da bo političarka, ki deluje na podlagi osebne izkušnje materinstva in družinskega življenja, bolje razumela težave žensk.
<P>
Poročilo gospe Záborske o načelu enakosti spolov v delu odborov in delegacij dokazuje, da Odbor za pravice žensk in enakost spolov deluje v Evropskem parlamentu izjemno aktivno. Sprejel je mnoga poročila in mnenja, ki zaslužijo več pozornosti drugih odborov v Parlamentu. Iz tega razloga se bi moralo število žensk v Parlamentu povečati z ene tretjine na polovico.
<SPEAKER ID="989" NAME="Rovana Plumb  " LANGUAGE="RO">
Danes narašča število žensk, ki se zanimajo za politiko in sprejemajo odločilne sklepe v podjetjih. Leta 2006 je 32,6 % vodstvenih delavcev v EU bilo žensk. Odstotek žensk v Evropskem parlamentu se je povečal s 16,3 % v letu 1979, ko so bile prve evropske volitve, na 31 % v letu 2009.
<P>
Toda še vedno se zdi potrebno sprejeti in uporabiti strategijo načela enakosti spolov, ki bo zastavila konkretne cilje pri vseh politikah Skupnosti, ki spadajo v pristojnosti parlamentarnih odborov in delegacij.
<P>
Podpiram potrebo, da imajo parlamentarni odbori in delegacije na razpolago sredstva za doseganje dobrega razumevanja načela enakosti spolov, vključno s kazalci, podatki in statistiko, razdeljeno po spolu, in da se proračunski viri dodelijo z namenom zagotavljanja enakosti spolov.
<P>
Vse te možnosti morajo spodbujati trajno izmenjavo dobre prakse s ciljem izvajati celostno strategijo za združevanje družinskega življenja in dela ter omogočanja razvoja kariere uslužbenk.
<P>
Kot članica socialnih demokratov verjamem, da je to odlična pobuda za prenos pozitivnega modela, ki ga je ponudil EP o enakosti spolov (11 % članov romunskega parlamenta so ženske), na nacionalne parlamente.

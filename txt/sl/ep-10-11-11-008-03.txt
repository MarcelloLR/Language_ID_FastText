<CHAPTER ID="008-03">
3. Upravitelji alternativnih investicijskih skladov (
<SPEAKER ID="125" NAME="Jean-Paul Gauzès" LANGUAGE="FR">
Gospod predsednik, gospe in gospodje, glasovanje, ki bo potekalo, zadeva enega od ključnih elementov odziva Evrope na finančno krizo, in sicer ureditev alternativnih investicijskih skladov, vključno s hedge skladi in skladi zasebnega kapitala.
<P>
Ta kompromisni dokument, to kompromisno besedilo se je dolgo pripravljalo. Uspelo nam je doseči široko soglasje in pred predsednikom Sveta ECOFIN bi rad izrekel priznanje belgijskemu predsedstvu, ki je bilo neposredno in močno vključeno v to zadevo, še zlasti prek dejavne udeležbe ministra v ključnih trialogih, prav tako pa bi se rad zahvalil komisarju Barnierju, katerega delo je bilo še zlasti koristno.
<P>
Nazadnje bi se rad zahvalil svojim poročevalcem v senci, osebju sekretariata in strokovnjakom, ki so nam pomagali. To delo je trajalo več kot 14 mesecev, bilo je 1 690 sprememb. Dela je bilo veliko, vendar sem danes prepričan, da smo pripravili dobro besedilo, ki po zaslugi belgijskega predsedstva označuje pomemben korak naprej na področju evropske finančne ureditve.

<CHAPTER ID="006-03">
3. Program Skupnosti za zaposlovanje in družbeno solidarnost - Progress (
<P>
- Pred glasovanjem:
<SPEAKER ID="087" NAME="Kinga Göncz">
poročevalka. - (HU) Rada bi dejala le nekaj besed. Po eni strani bi se vam rada zahvalila za pomoč, ki sem jo prejela od poročevalcev v senci med temi zelo trdimi pogajanji, za pomoč odbora in, kar je zelo pomembno, za pomoč španskega predsedstva. Ko so pogajanja zastala, jih je špansko predsedstvo spet začelo v začetku tega leta.
<P>
Kompromis je tak, da je Svet odobril besedilo za mikrofinančni instrument, ki ga je sprejel Parlament ob prvem branju, kar je bilo bistveno za hiter začetek. Drugi pomembni del kompromisa je ta, da se 60 milijonov EUR razporedi iz programa PROGRESS in 40 milijonov EUR iz rezerv, medtem ko se finančni instrumenti do 20 milijonov EUR ponovno uvedejo v PROGRESS po priporočilu Komisije. Rada bi prosila Svet, da prebere sporočilo, ki je bilo pripravljeno v ta namen, in to bi bilo pomembno objaviti, ko bo besedilo sporazuma objavljeno v Uradnem listu.
<P>
V rokah bomo imeli pomembno orodje za obvladovanje krize. Vse bi prosila, da pomagajo zagotoviti, da te informacije dosežejo države članice, tako da lahko več ljudi v težavah uporabi ta instrument za začetek poslovanja. V imenu odbora in v svojem imenu lahko obljubim, da bom spremljala začetek in naknadno delovanje programa. Resnično upamo, da bo uspešno.
<SPEAKER ID="088" NAME="Viviane Reding">
podpredsednica Komisije. - Gospod predsednik, menim, da je pomembno, da v imenu Komisije podam naslednjo izjavo, za katero je prosil Parlament.
<P>
Za obdobje od 1. januarja 2010 do 31. decembra 2013 je finančni prispevek iz proračuna Evropske unije za instrument določen na 100 milijonov EUR in se bo delno financiral z znižanjem 60 milijonov EUR iz programa Progress. Pri predstavitvi osnutka proračuna bo Komisija pustila zadostno nerazporejeno rezervo pod zgornjo mejo izdatkov iz Razdelka 1a, kjer se proračunski organ - Svet in Parlament - lahko odloči, da poveča znesek programa Progress za največ 20 milijonov EUR za obdobje 2011-2013, v skladu s točko 37 Medinstitucionalnega sporazuma z dne 17. maja 2006 o proračunski disciplini in dobrem finančnem poslovodenju.

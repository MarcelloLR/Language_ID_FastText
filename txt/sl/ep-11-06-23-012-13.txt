<CHAPTER ID="012-13">
13. Preprečevanje in odpravljanje makroekonomskih neravnovesij (
<SPEAKER ID="162" NAME="Sharon Bowles">
v imenu Odbora za ekonomske in monetarne zadeve. - Gospa predsednica, v imenu odbora bi rada zaprosila za preložitev končnega glasovanja v skladu s členom 57(2).
<P>
Kot veste, je bilo to mnenje odbora izraženo v torek, in menimo, da lahko zdaj opravimo nadaljnje pogovore s Svetom, da bi dosegli zadovoljiv izid.
<P>
Zato prosim za preložitev, da lahko to dokončamo ali pustimo vrata odprta za dokončanje in dosežemo dogovor na prvi obravnavi julija.
<SPEAKER ID="163" NAME="Martin Schulz" LANGUAGE="DE">
Gospa predsednica, v Skupini naprednega zavezništva socialistov in demokratov v Evropskem parlamentu smo že glasovali proti tej spremembi na ravni odbora. Menili smo, da je to poročilo že pripravljeno za glasovanje, in zdi se, da veliko odobravanje tega poročila kaže, da smo imeli prav. Seznanjeni smo s predloženimi razlogi, zakaj naj bi se ponovno pogajali s Svetom, zato bi rad povedal, kakšno je moje stališče glede predlogov o preložitvi, ki bodo sledili drugim delom tega svežnja. To lahko vidimo kot znamenje, da se morata nemška in francoska vlada še enkrat premakniti glede dveh pomembnih zadev. Toda od Sveta vemo, da se to ne bo zgodilo. Zato je za nas odločilno eno vprašanje: kaj nameravajo skupine, ki ta predlog podpirajo, storiti, če Svet ne uvede sprememb, ki so odraz naših odločitev? Bodo glasovali za ali proti svežnjem? To je za nas pomembno vprašanje.
<SPEAKER ID="164" NAME="Corien Wortmann-Kool" AFFILIATION="PPE">
Gospa predsednica, rada bi poudarila tisto, kar je dejala gospa Bowles: upamo, da bomo dosegli končni dogovor o poročilu pred našim plenarnim zasedanjem v juliju.
<P>
Že od vsega začetka smo v parlamentu - vključno s Skupino socialdemokratov - zavzeli stališče, da to obravnavamo v paketu. Zato obravnavajmo to kot paket in podprimo zdaj predlog gospe Bowles, da se glasovanje preloži na julij.

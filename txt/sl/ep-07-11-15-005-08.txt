<CHAPTER ID="005-08">
8. Razmere v Pakistanu (glasovanje)
<P>
Skupni predlog resolucije:
<P>
- Pred glasovanjem o odstavku 1:
<SPEAKER ID="096" NAME="Robert Evans">
v imenu skupine PSE. - Gospod predsednik, kot predsednik delegacije za odnose z južnoazijskimi državami sem vodil pogajanja o tem kompromisnem besedilu. Priznavam, da gre za občutljivo vprašanje, pri čemer je pomembno, da vsi priznavamo razmere v Pakistanu. Menim, da si celotni parlament želi poslati odločno, enotno sporočilo generalu Mušarafu.
<P>
V duhu kompromisa in upanju, da dobim podporo celotnega parlamenta, predlagam naslednji ustni predlog spremembe. V uvodni izjavi A je navedeno, da je predsednik Mušaraf "razveljavil ustavo in pravno državo ter ju nadomestil z vojnim pravom". Predlagam, da rečemo, da ju je nadomestil "z izrednimi razmerami, dejansko z vojnim pravom". Poleg tega bi morali v skladu s predlogi drugih poslancev na treh mestih, in sicer v odstavkih 1, 10 in 11, "vojno pravo" nadomestiti z "izrednimi razmerami". Upam, da bo Parlament podprl predloge v celoti.
<P>
(Ustni predlog spremembe je bil sprejet.)

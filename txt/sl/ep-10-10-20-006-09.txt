<CHAPTER ID="006-09">
9. Izboljšanje gospodarskega upravljanja in okvira stabilnosti Unije, zlasti v euroobmočju (
<SPEAKER ID="155" NAME="Olle Schmidt" AFFILIATION="ALDE">
Gospod predsednik, to je pomembna ustna sprememba: "Vseh 27 držav članic bi moralo, kolikor je to mogoče, do največje možne mere slediti predlogom ekonomskega upravljanja, ob zavedanju, da bo za države članice izven euroobmočja ta proces deloma prostovoljen".
<P>
Sprejela jo je skupina PPE, prav tako skupina S&D in celo komisar. Upam, da lahko vsi potrdite to ustno spremembo. Pomembna je zame in za skupino ALDE, zlasti pa je pomembna za mojo domovino Švedsko, če se bomo sploh kdaj pridružili evrskemu območju.
<P>
(Ustna sprememba je bila sprejeta.)
<SPEAKER ID="157" NAME="Predsednik">
S tem je glasovanje končano.
<P>
Ker je glasovanje trajalo tako dolgo zaradi vašega odličnega dela, bi prosil tiste, ki so želeli podati obrazložitve glasovanja, da te obrazložitve spremenijo iz ustnih v pisne ali pa počakajo, da pridejo na vrsto jutri, kajti predloženih je bilo 62 zahtev in vseh ne moremo obravnavati.
<SPEAKER ID="158" NAME="Michał Tomasz Kamiński" AFFILIATION="ECR">
Gospod predsednik, rad bi vam čestital, ker ste danes odlično opravili svoje delo. Resnično sem zadovoljen z načinom vašega vodenja danes in upam, da boste svoje znanje posredovali tudi drugim podpredsednikom Parlamenta.
<SPEAKER ID="159" NAME="Nicole Sinclaire" AFFILIATION="NI">
Gospod predsednik, glasovala sem danes in moji volivci lahko danes vidijo, kako sem glasovala, torej bi morali imeti možnost videti tudi mojo obrazložitev glasovanja.
<SPEAKER ID="160" NAME="Predsednik">
Zahteval sem, da svojo ustno obrazložitev spremenite v pisno. Tako boste svojim volivcem še vedno lahko pojasnili, zakaj ste vi in ostali morali glasovati na določen način glede različnih vprašanj. Nikakor vam ne želimo kratiti pravic. Prosim vas samo to, da se pridružite drugim poslancem, ki se odrekajo pravici do ustne obrazložitve in bodo zato podali pisno. To je vse.
<SPEAKER ID="161" NAME="Barbara Matera" AFFILIATION="PPE">
(IT) Gospod predsednik, izpolnila bom vašo zahtevo: z gospodom Matellom bova svoji obrazložitvi podala pisno. Poleg tega pa se pridružujem kolegu in vam tudi sama čestitam, gospod predsednik.
<SPEAKER ID="162" NAME="Licia Ronzulli" AFFILIATION="PPE">
(IT) Gospod predsednik, če se strinjate in da bomo vsi zadovoljni, bi lahko ustne obrazložitve prenesli na jutri.
<SPEAKER ID="163" NAME="Predsednik">
Da, zelo se strinjam. Če se strinja tudi gospa Sinclair. Zanašam se na pripravljenost poslancev Evropskega parlamenta, da ustne obrazložitve podajo jutri ali pa pisne danes, gospe Sinclair pa dovoljujem, da svojo obrazložitev poda zdaj.

<CHAPTER ID="006-06">
6. Odnosi med Evropsko unijo in Svetom za sodelovanje v Zalivu (
<SPEAKER ID="085" NAME="Dominique Baudis">
poročevaec. - (FR) Gospod predsednik, rad bi se zahvalil poročevalcem v senci, zlasti gospodu Howittu, gospe Brepoels, gospe Brantner in gospe Jäätteenmäki, s katerimi smo pripravili te spremembe. S temi spremembami bo poročilo verno odražalo dogodke v Zalivu in zelo jasno izražalo stališče Parlamenta do represije na tem območju.
<P>
Prva sprememba, 16. nova uvodna izjava, se glasi:
<P>
" ob upoštevanju izjav Visoke predstavnice z dne 10., 15. in 17. marca 2011 ter sklepov Sveta z dne 21. marca 2011 o Bahrajnu in v tem okviru poudarjajoč svojo popolno podporo svobodi izražanja ter pravici državljanov do mirnih protestov,"
<P>
To je prva sprememba, seveda šteje za verodostojno različica v angleškem jeziku, ki je bila razdeljena.
<SPEAKER ID="087" NAME="Dominique Baudis" AFFILIATION="PPE">
(FR) Druga sprememba, uvodna izjava A, se glasi:
<P>
"ker trenutni odnosi med EU in Svetom za sodelovanje v Zalivu zahtevajo stalen pregled in posodabljanje v luči nedavnih pomembnih in hitro spreminjajočih se dogodkov na terenu, v osrčju česar mora biti zasledovanje človekovih pravic in demokracije,"
<SPEAKER ID="089" NAME="Dominique Baudis" AFFILIATION="PPE">
(FR) Nova uvodna izjava Aa:
<P>
"Aa. "ker so protestniki v številnih državah Sveta za sodelovanje v Zalivu izrazili upravičene težnje po demokraciji; ker so se nasilni odzivi oblasti na proteste v Bahrajnu končali s smrtjo, poškodbami ter zapornimi kaznimi; ker so v državo prišli vojaki iz Savdske Arabije, Združenih Arabskih Emiratov ter Kuvajta pod okriljem Sveta za sodelovanje v Zalivu, da bi sodelovali pri zatrtju protestnikov,"
<SPEAKER ID="091" NAME="Dominique Baudis" AFFILIATION="PPE">
(FR) V točki 7 bi se za prvim odstavkom prva alineja morala glasiti:
<P>
" zagotovijo spoštovanje človekovih pravic in temeljnih svoboščin, zlasti svobode govora in združevanja ter pravice do mirnih protestov, in naj prisluhnejo ter upoštevajo upravičene zahteve protestnikov in zagotovijo njihovo varnost,"
<SPEAKER ID="093" NAME="Dominique Baudis" AFFILIATION="PPE">
(FR) Nova točka 7a:
<P>
"7a. poziva vse države članice Sveta za sodelovanje v Zalivu naj priznajo trajajoče splošno gibanje za demokratične reforme v širši regiji in poziva k popolni vključitvi nastajajočih skupin civilne družbe za spodbuditev procesa pristnega mirnega demokratičnega prehoda znotraj svojih držav s partnerji v regiji in s polno podporo Evropske unije,"
<SPEAKER ID="095" NAME="Dominique Baudis" AFFILIATION="PPE">
(FR) Nova točka 7b:
<P>
"7b. izraža globoko zaskrbljenost nad nasilnim odzivom na in uporabo sile proti protestnikom s strani bahrajnskih oblasti ter nad sodelovanjem tujih sil pod okriljem Sveta za sodelovanje v Zalivu pri zatiranju demonstrantov; meni, da je to v hudem nasprotju s podporo Sveta za sodelovanje v Zalivu zaščiti državljanov, ki zahtevajo svobodo in demokracijo v Libiji; poziva k takojšnji ustavitvi nasilja nad miroljubnimi protestniki in k političnemu dialogu, ki lahko vodi do nadaljnjih potrebnih političnih reform v državi,"
<SPEAKER ID="097" NAME="Dominique Baudis" AFFILIATION="PPE">
(FR) Nova točka 18a:
<P>
"18a. se seznanja z deklaracijo Sveta za sodelovanje v Zalivu z dne 7. marca 2011 v Abu Dabiju, v kateri je navedeno, da ,Ministrski svet zahteva, da Varnostni svet sprejme potrebne ukrepe za zaščito civilistov, vključno z območjem prepovedi poletov nad Libijo', razglasitev katere je prispevala k odločitvi Arabske lige in Varnostnega sveta ZN, da se izrečeta v korist takšnemu območju,"

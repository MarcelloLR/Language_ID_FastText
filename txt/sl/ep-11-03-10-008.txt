<CHAPTER ID="008">
Trki težkih tovornih vozil (pisna izjava)
<SPEAKER ID="102" NAME="Predsednik">
Za uvod vam bom prebral dve pisni izjavi. Prvo so predložili gospod Tarabella, gospa Bastos, gospod Canfin, gospa Vergiat in gospa Weber o pripravi evropskega statuta za vzajemne družbe, združenja in fundacije. Podpisala jo je večina poslancev Parlamenta. Zato bo v skladu s členom 123 Poslovnika posredovana naslovnikom in objavljena skupaj z imeni podpisnikov v Sprejetih besedilih te seje.
<P>
Drugo pisno izjavo so predložili gospa Hall, gospa Ayala Sender, gospa Durant, gospod Koch in gospa Wils o trkih težkih tovornih vozil. Podpisala jo je večina poslancev Parlamenta. Zato bo v skladu s členom 123 Poslovnika posredovana naslovnikom in objavljena skupaj z imeni podpisnikov v Sprejetih besedilih te seje.
<SPEAKER ID="103" NAME="Mike Nattrass" AFFILIATION="NI">
Gospod predsednik, glede na pravkar povedano želim sporočiti, da je bila varnost v tej zgradbi okrepljena, in želim se zahvaliti ljudem, ki nas varujejo. Povedati želim, da skrbno izvajamo preiskave kršitev varnosti v Bruslju, nekatere vključujejo tudi strelno orožje. Te kršitve so resno ogrozile naše osebje, naše goste in nas same. Ali lahko računam na vašo podporo, da bodo, kjer je to ustrezno, odgovarjali višji vodstveni delavci in da ne bomo žrtvovali teh vojakov samo zaradi tega, da bi zavarovali generale?
<P>
(Aplavz)
<SPEAKER ID="104" NAME="Predsednik">
Zagotavljam vam, da svari nenehno nadziramo in si prizadevamo za krepitev varnosti Parlamenta.
<SPEAKER ID="105" NAME="Marc Tarabella" AFFILIATION="S&amp;D">
(FR) Gospod predsednik, gospe in gospodje, v zvezi s podpisovanjem pisne izjave 84/2010 se seveda želim zahvaliti vsem sopodpisnikom: gospe Bastos iz Poslanske skupine Evropske ljudske stranke (Krščanskih demokratov); gospodu Canfinu iz Skupine Zelenih/Evropske svobodne zveze; gospe Vergiat iz Konfederalne skupine Evropske združene levice - Zelene nordijske levice; in gospe Weber iz Skupine zavezništva liberalcev in demokratov za Evropo. Skupaj nam je uspelo zbrati večino podpisov.
<P>
Hvala akterjem socialne ekonomije, ki so ukrepali in ki so omogočili, da je Parlament poslal Komisiji jasno sporočilo, ki je končno priznala enoten evropski statut za vzajemne družbe, združenja in fundacije.
<P>
(Aplavz)

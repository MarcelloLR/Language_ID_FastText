<CHAPTER ID="004">
Dobrodošlica
<SPEAKER ID="058" NAME="Predsednik">
Gospe in gospodje, pravkar so mi povedali, da je v galeriji delegacija nacionalne skupščine Republike Koreje, ki ji izrekam toplo dobrodošlico. Pozdravljamo delegacijo in vodjo delegacije, Lee Kang Raeja, na dvanajstem medparlamentarnem zasedanju našega in njihovega parlamenta.
<P>
Evropski parlament je vedno podpiral mir in stabilnost in varstvo človekovih pravic na Korejskem polotoku. Seveda pozdravljamo vse večjo vlogo Republike Koreje na mednarodnem prizorišču, prav tako pa jim želimo vse najboljše, ko bodo letos predsedovali G20.
<P>
Zavedamo se obsežnega pridružitvenega sporazuma med Republiko Korejo in Evropsko unijo, ki bo kmalu v procesu ratifikacije. Zato korejskim kolegom čestitamo. Upamo, da bo njihov obisk uspešen, predvsem pa jim želimo, da bi uživali pri spremljanju tako pomembne razprave, kot trenutno poteka v Parlamentu.

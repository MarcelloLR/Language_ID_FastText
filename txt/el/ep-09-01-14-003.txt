<CHAPTER ID="003">
Παρουσίαση του προγράμματος της Τσεχικής Προεδρίας (συζήτηση)
<SPEAKER ID="007" NAME="Πρόεδρος">
Το επόμενο σημείο είναι η δήλωση του Συμβουλίου για την παρουσίαση του προγράμματος της Τσεχικής Προεδρίας.
<P>
Θα ήθελα να καλωσορίσω εγκάρδια στο Ευρωπαϊκό Κοινοβούλιο τον Πρόεδρο του Συμβουλίου, τον Πρωθυπουργό της Τσεχικής Δημοκρατίας, Mirek Topolánek. Καλώς ήλθατε, κύριε Topolánek.
<P>
(Χειροκροτήματα)
<P>
Θα ήθελα επίσης να καλωσορίσω θερμά τον Πρόεδρο της Ευρωπαϊκής Επιτροπής, José Manuel Durão Barroso.
<P>
Κυρίες και κύριοι, όλοι γνωρίζουμε ότι η ανάληψη της Προεδρίας αποτελεί μια ιδιαίτερη πρόκληση και γνωρίζω ότι για τον Πρωθυπουργό Topolánek, με την πολιτική του εμπειρία την εποχή του κομμουνισμού, είναι πολύ συγκινητικό όχι μόνο από πνευματικής, αλλά και από συναισθηματικής άποψης το γεγονός ότι παραδίδει σήμερα την έκθεσή του για την Ευρωπαϊκή Ένωση ως εκπρόσωπός της.
<P>
Αυτή είναι η δεύτερη Προεδρία, η πρώτη ήταν η Σλοβενία, μιας χώρας, η οποία προσχώρησε στην Ευρωπαϊκή Ένωση την 1η Μαΐου 2004. Είμαι βέβαιος ότι μιλώ για λογαριασμό όλων σας, κυρίες και κύριοι, όταν λέω ότι η Τσεχική Προεδρία έχει την πλήρη υποστήριξή μας και ότι έχουμε την πρόθεση να κάνουμε το μέγιστο δυνατό για να διασφαλίσουμε την επιτυχία της Προεδρίας για την Ευρωπαϊκή Ένωση σε αυτή τη δύσκολη εποχή.
<P>
Με βάση αυτά τα δεδομένα, ασκούντα την Προεδρία του Συμβουλίου, Πρωθυπουργέ Topolánek, θα ήθελα να σας προσκαλέσω να αγορεύσετε στο Κοινοβούλιο. Σας καλωσορίζω και πάλι θερμά στο Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="008" NAME="Mirek Topolánek">
Ασκών την Προεδρία του Συμβουλίου. - (CS) Κύριε Πρόεδρε του Ευρωπαϊκού Κοινοβουλίου, κύριε Πρόεδρε της Ευρωπαϊκής Επιτροπής, κυρίες και κύριοι, για πρώτη φορά σήμερα βρίσκομαι ενώπιον σας ως Πρόεδρος του Ευρωπαϊκού Συμβουλίου. " Τσεχική Δημοκρατία ανέλαβε την ηγεσία της ΕΕ μετά τη Γαλλία, το οποίο θεωρώ ότι είναι κάτι περισσότερο από συμβολικό. " Γαλλία διαδραμάτισε σημαντικό ρόλο στη γέννηση του σύγχρονου τσεχικού κράτους. " γαλλική βασιλική αυλή είναι το μέρος, όπου μεγάλωσε ο μέγας βασιλιάς μας, ο Κάρολος Δ', ο αυτοκράτορας της Αγίας Ρωμαϊκής Αυτοκρατορίας, και σύμφωνα με το πρότυπο της Σορβόννης στο Παρίσι ίδρυσε το Πανεπιστήμιο στην Πράγα, ένα από τα σημαντικότερα ιδρύματα της ευρωπαϊκής εκπαίδευσης. Ως εκ τούτου, έχουμε δεσμούς με τη Γαλλία, τόσο λόγω της εκπλήρωσης των εθνικών φιλοδοξιών μας όσο και για την προώθηση των καθολικών ευρωπαϊκών αξιών.
<P>
Ακριβώς όπως δεν ήταν εύκολη υπόθεση η ίδρυση πανεπιστημίου στη Βοημία συγκρίσιμου με εκείνο της Σορβόννης, έτσι δεν είναι εύκολο να αναλάβουμε την Προεδρία της ΕΕ από τη Γαλλία. Γνωρίζω μόνο έναν τρόπο επάξιας εκπλήρωσης αυτού του καθήκοντος. Δεν είναι τυχαίο το γεγονός ότι επέλεξα έναν μονάρχη του Μεσαίωνα ως παράδειγμα των δεσμών μας με τη Γαλλία και τις ευρωπαϊκές αξίες. Ο Κάρολος Δ', με την πολιτική του, δεν θα μπορούσε να διατηρήσει μια έντονα τσεχική στάση. Αντιθέτως, έπρεπε να ενοποιεί και να εκπροσωπεί ολόκληρη την αυτοκρατορία.
<P>
Κατά μία έννοια, η Ευρωπαϊκή Ένωση ακολουθεί αυτή τη μεσαιωνική καθολικότητα, αν όχι σε κάτι άλλο, στο γεγονός ότι προτιμά έναν κοινό ηθικό κώδικά και μια κοινή νομική βάση έναντι των τοπικών συμφερόντων ισχύος. Γίνεται επίσης λόγος για μια δεύτερη Ευρωπαϊκή Ένωση, γραφειοκρατική, τεχνοκρατική και απάνθρωπη, αλλά εγώ πιστεύω στην πρώτη Ευρώπη: την Ευρώπη της ελευθερίας, της δικαιοσύνης, των ιδεών και των κανόνων.
<P>
Σε εκείνο τον κόσμο των αξιών, όπου ο νόμος προάγεται πάνω από το άτομο, το μέγεθος της χώρας δεν μετράει. Όπου εκείνο που μετράει είναι να υπηρετείται η κοινή ιδέα. Ο ρόλος της χώρας που διατηρεί την προεδρία δεν είναι ούτε να προωθήσει τα συμφέροντά της ούτε να λάβει αποφάσεις. Ο ρόλος της είναι να συντονίσει και να εμπνεύσει τη συζήτηση. Σήμερα δεν βρίσκομαι ενώπιον σας ως Πρωθυπουργός της Τσεχικής Δημοκρατίας, αλλά ως Πρόεδρος του Ευρωπαϊκού Συμβουλίου. Οι απόψεις που θα εκφράζω εδώ, για τους επόμενους έξι μήνες, δεν θα είναι οι προσωπικές μου απόψεις ή εκείνες της Τσεχικής Κυβέρνησης. Θα είναι η συναίνεση των 27 χωρών, ενσωματωμένη στα συμπεράσματα του Ευρωπαϊκού Συμβουλίου.
<P>
Δεν μπορώ να φανταστώ να βρίσκομαι ενώπιον σας με κάποιον άλλο τρόπο. Εσείς, φυσικά, ως τα άμεσα εκλεγμένα μέλη του Ευρωπαϊκού Κοινοβουλίου, έχετε το δικαίωμα να με ρωτήσετε οτιδήποτε, και, εάν σας ενδιαφέρει, θα εκφράζω πάντα με χαρά την άποψή μου ή θα εξηγώ την τσεχική θέση. Ωστόσο, δεν θεωρώ ότι έχει νόημα. " αρένα για τα εθνικά συμφέροντα είναι το Ευρωπαϊκό Συμβούλιο, το οποίο εκλήφθηκε ως τέτοια στο πλαίσιο του απαραιτήτως πολύπλοκου συστήματος ελέγχων και ισορροπιών της ευρωπαϊκής δημοκρατίας. Ωστόσο, η πρωταρχική αποστολή του Συμβουλίου είναι η αναζήτηση ενός σημείου συνάντησης, ενός αποδεκτού για όλους συμβιβασμού. Θα το υποστηρίζω πάντα με αυστηρότητα, αποφασιστικότητα και συνέπεια.
<P>
Στην ΕΕ λέγεται ότι οι Τσέχοι είναι πάντα δυσαρεστημένοι με κάτι. Ότι είμαστε από τους μεμψίμοιρους που πρέπει να φοβούνται οι άλλοι, ότι είμαστε ένα έθνος Χουσιτών και επιπόλαιων σοβινιστών. Διαφωνώ κάθετα με αυτό το είδος κριτικής. Όπως ο πρώτος μας πρόεδρος, T.G. Masaryk, είμαι πεπεισμένος ότι το "τσεχικό ζήτημα" είναι στην πραγματικότητα ευρωπαϊκό ζήτημα και ότι αναπτυσσόταν πάντα στο πλαίσιο ενός πανευρωπαϊκού περιβάλλοντος, σύμφωνα με τις κοινές ευρωπαϊκές αξίες και σε σχέση με τις εξελίξεις σε άλλες χώρες.
<P>
Όπως έγραψε ο Masaryk πριν από έναν αιώνα στη δεύτερη έκδοση του 'Czech Question' (Το Τσεχικό Ζήτημα): "" εθνική μας πνευματική και γλωσσική αφύπνιση έλαβε χώρα ταυτόχρονα με την αφύπνιση και τις νέες εξελίξεις σε όλα τα ευρωπαϊκά έθνη. Αυτό σημαίνει ότι η αφύπνισή μας δεν ήταν τόσο απομονωμένη και θαυματουργική όσο θεωρείται συνήθως, αλλά αποτέλεσε μέρος μιας πανευρωπαϊκής τάσης".
<P>
Πιστεύω ότι τα λόγια αυτά είναι ακόμα επίκαιρα σήμερα, τη στιγμή που η Ευρωπαϊκή Ένωση ως ολότητα και τα κράτη που την απαρτίζουν μεμονωμένα αναζητούν ένα νέο πρόσωπο για την Ευρώπη. Ένα πρόσωπο που θα αντανακλά τις παραδοσιακές ευρωπαϊκές αξίες και το οποίο θα ατενίζει επίσης με τόλμη την τρίτη χιλιετία. Ένα πρόσωπο που να συμβαδίζει με το σύνθημα της Ένωσης 'In varietate concordia' (Ενότητα στην πολυμορφία), μια έκφραση ενότητας και ταυτόχρονα ποικιλομορφίας. Όπως και τον 19ο αιώνα, οι Τσέχοι συμμετέχουν σε αυτή τη συζήτηση ως ένα νέο και μικρό μέλος. Όπως και τότε, ωστόσο, θεωρούμε τους εαυτούς μας ως μακροπρόθεσμο μέλος της ευρύτερης οικογένειας των περήφανων ευρωπαϊκών εθνών.
<P>
Τους επόμενους έξι μήνες θα έχουμε την ευκαιρία να επιδείξουμε πλήρως τη στάση μας για την ευρωπαϊκή ολοκλήρωση. " σειρά της Τσεχικής Προεδρίας ήρθε σε ένα έτος σημαντικό για μια σειρά από λόγους. Αυτό το έτος είναι η πέμπτη επέτειος της ιστορικά μεγαλύτερης διεύρυνσης της ΕΕ, το 2004, που αποτέλεσε τη συμβολική και πρακτική έκβαση της επιτυχημένης διαδικασίας ενοποίησης μιας προηγουμένως διαμελισμένης ηπείρου. Και φέτος η Ευρώπη γιορτάζει τα 20 χρόνια από την πτώση του σιδηρού παραπετάσματος, που έδωσε τη δυνατότητα στις χώρες του πρώην σοβιετικού μπλοκ να επιστρέψουν στο καθεστώς ελευθερίας και δημοκρατίας.
<P>
Το 2009 θα είναι επίσης η 30ή επέτειος από τις πρώτες άμεσες εκλογές του Ευρωπαϊκού Κοινοβουλίου, το οποίο εκπροσωπείτε. Από το τρίγωνο των θεσμικών οργάνων της ΕΕ, θεωρούμε ότι το Κοινοβούλιο είναι η πηγή της άμεσης πολιτικής νομιμότητας. Το Ευρωπαϊκό Κοινοβούλιο είναι το μόνο άμεσα εκλεγμένο όργανο της ΕΕ και με τις επανειλημμένες εκκλήσεις για μείωση του λεγόμενου "δημοκρατικού ελλείμματος", οι εξουσίες του έχουν αυξηθεί με το πέρας των δεκαετιών.
<P>
Τέλος, το τρέχον έτος σηματοδοτεί 60 χρόνια από την ίδρυση του ΝΑΤΟ, το οποίο αποτελεί τη σημαντικότερη διατλαντική αμυντική συμμαχία. Το ΝΑΤΟ αποτελεί την εκδήλωση, σε επίπεδο ασφάλειας, των ευρωατλαντικών δεσμών που επιβεβαιώνουν την ισχύ των ευρωπαϊκών πολιτιστικών αξιών μας στις δύο πλευρές του ωκεανού.
<P>
Το 2009 δεν θα είναι μόνο η χρονιά σημαντικών επετείων, αλλά και μια χρονιά σημαντικών και δύσκολων προκλήσεων. Πρέπει να συνεχίσουμε να επιλύουμε θεσμικά θέματα. Ο διεθνής ρόλος της ΕΕ θα δοκιμαστεί όχι μόνο από την ανεπίλυτη ακόμα σύγκρουση στη Γεωργία, αλλά και από τη νέα κλιμάκωση των εντάσεων στη Μέση Ανατολή. Τέλος, επιβάλλεται να εστιάσουμε επειγόντως την προσοχή μας στο θέμα της ενεργειακής ασφάλειας. Εκτός από τα προγραμματισμένα μας καθήκοντα, θα πρέπει να αντιμετωπίσουμε νέες καταστάσεις, όπως και η Γαλλική Προεδρία. Ποτέ δεν μπορούμε να αποκλείουμε νέες εκπλήξεις.
<P>
" χώρα που διατηρεί την προεδρία δεν μπορεί να επηρεάσει την μακροπρόθεσμη ατζέντα της ΕΕ ή την εμφάνιση νέων προβλημάτων. Αυτό που μπορεί και πρέπει να επηρεάζει είναι η επιλογή των προεδρικών προτεραιοτήτων. Και όπως είθισται, προτίθεμαι να παρουσιάσω εδώ αυτές τις προτεραιότητες.
<P>
" πρωταρχική μας προσπάθεια ήταν να διασφαλιστεί ότι αυτές οι προτεραιότητες δεν εκπροσωπούν μόνο την τσεχική πλευρά, αλλά αντανακλούν επίσης τη συνέχεια των εξελίξεων στην ΕΕ και τις θέσεις και ιδέες των μεμονωμένων κρατών μελών και τις πολιτικές τάσεις. Αυτό ήταν ένα ευρύ και συναινετικό καθήκον, όχι συγκρουσιακό και μονόπλευρο. Αν και είναι φυσικά αδύνατο να είναι όλοι 100% ικανοποιημένοι με αυτές τις προτεραιότητες, πιστεύω ότι ο καθένας μπορεί να βρει κάτι στο πρόγραμμά μας με το οποίο μπορεί να ταυτιστεί.
<P>
Ταυτόχρονα, δεν κρύβω το γεγονός ότι για την Τσεχική Δημοκρατία, όπως και για κάθε άλλο κράτος μέλος, η Προεδρία παρέχει τη δυνατότητα να επιστήσει την προσοχή σε τομείς, στους οποίους η ιδιαίτερη τεχνογνωσία μας δίνει τη δυνατότητα να συνεισφέρουμε κάτι στην Ευρώπη. Ποιοι είναι αυτοί οι τομείς;
<P>
Ως χώρα που εξαρτάται από την εισαγωγή πετρελαίου και αερίου και ως χώρα του ανατολικού μπλοκ, γνωρίζουμε καλά τη σημασία της ενεργειακής ασφάλειας ως προϋπόθεσης όχι μόνο για την οικονομική ευημερία, αλλά και για μια ελεύθερη και ανεξάρτητη εξωτερική πολιτική.
<P>
Ως νέο κράτος μέλος με εμπειρία από τον ολοκληρωτισμό, η συμμετοχή μας στην Κοινότητα σημαίνει πολλά και το θεωρούμε ηθικό μας καθήκον να ενισχύσουμε τη συνεργασία με εκείνους που έμειναν εκτός. Όπως και η Γαλλία χρησιμοποίησε την εμπειρία της σε σχέση με τη Μεσόγειο, θέλουμε να πείσουμε την ΕΕ για την σημασία της ανατολικής εταιρικής σχέσης.
<P>
Το τρίτο σημείο που θέλω να αναφέρω εδώ είναι η εμπειρία μας με την κρίση στον τραπεζικό τομέα, η οποία σημειώθηκε στο τέλος της δεκαετίας του '90. Μπορούμε να συνεισφέρουμε στην τρέχουσα συζήτηση με τις συστάσεις μας και τους εμπειρογνώμονές μας. Λόγω της σταθεροποίησης των χρηματοπιστωτικών ιδρυμάτων είμαστε από τις λίγες χώρες που δεν χρειάστηκε να αντλήσουμε τα χρήματα των φορολογούμενων για να σώσουμε τις τράπεζες που επλήγησαν από την οικονομική κρίση.
<P>
Οι προτεραιότητές μας για την Προεδρία αντανακλούν την τσεχική τεχνογνωσία, σέβονται τη συνέχεια της ανάπτυξης της ΕΕ και ανταποκρίνονται επαρκώς στα υπάρχοντα προβλήματα.
<P>
Όπως ενδεχομένως γνωρίζετε, το σύνθημα της Προεδρίας μας είναι "Ευρώπη χωρίς σύνορα". Θα πρόσθετα σε αυτό τον υπότιτλο "Ευρώπη των κανόνων". Αυτό το όραμα αποκτά νέα σημασία στη σημερινή ταραγμένη πολιτική και οικονομική κατάσταση. Πιστεύουμε ότι μόνο μια Ευρώπη που αξιοποιεί πλήρως το οικονομικό, ανθρώπινο και πολιτιστικό δυναμικό της μπορεί να ανταπεξέλθει σε οικονομικό και πολιτικό επίπεδο στο διεθνή ανταγωνισμό. Αυτό ισχύει εις διπλούν σε περιόδους κρίσης.
<P>
" πλήρης ανάπτυξη του δυναμικού της Ευρώπης παρακωλύεται από έναν αριθμό εσωτερικών εμποδίων που θα πρέπει να προσπαθήσουμε να απομακρύνουμε. Σκέφτομαι, για παράδειγμα, τα τελευταία εναπομείναντα εμπόδια για την πλήρη άσκηση των τεσσάρων βασικών ελευθεριών της ΕΕ από όλα τα κράτη μέλη - το περιττό διοικητικό βάρος για επιχειρηματίες, ή την έλλειψη συνδέσεων μεταξύ ενεργειακών δικτύων, το οποίο αποτελεί εμπόδιο για την αυξημένη ενεργειακή ασφάλεια και την ανάπτυξη της εσωτερικής ενεργειακής αγοράς.
<P>
Από την άλλη πλευρά, μια Ευρώπη χωρίς σύνορα δεν μπορεί να είναι μια Ευρώπη χωρίς κανόνες και όρια. " απομάκρυνση των εσωτερικών συνόρων πρέπει να συμβαδίζει με την προστασία έναντι των παράνομων δραστηριοτήτων που απειλούν την ασφάλεια και τα συμφέροντα των Ευρωπαίων, ειδικά στους τομείς της προστασίας της πνευματικής ιδιοκτησίας και της παράνομης μετανάστευσης. Μόνο τα σαφώς καθορισμένα όρια θα μας δώσουν τη δυνατότητα να διαδραματίσουμε έναν περισσότερο ενεργό ρόλο στην κατεδάφιση των εξωτερικών συνόρων, για παράδειγμα στο διεθνές εμπόριο, ώστε να αξιοποιήσουμε καλύτερα το δυναμικό και τα συγκριτικά πλεονεκτήματα των ευρωπαϊκών χωρών.
<P>
Κατά τους έξι μήνες της προεδρίας της, η Τσεχική Δημοκρατία στοχεύει να υλοποιήσει αυτούς τους βασικούς στόχους μέσω της εφαρμογής του βασικού προγράμματος σε τρεις βασικούς τομείς, τα "τρία τσεχικά έψιλον": 1. Οικονομία (Economy), 2. Ενέργεια (Energy), 3. " Ευρωπαϊκή Ένωση στον κόσμο (The European Union in the World). Με μικρή δόση υπερβολής, θα μπορούσε να ειπωθεί ότι αυτά τα 3 έψιλον μετατράπηκαν στην αρχή του έτους σε 2 G: Αέριο (Gas) και Γάζα (Gaza). Στη φυσική, με το Ε νοείται η ενέργεια και το G είναι το σύμβολο της βαρυτικής επιτάχυνσης. Για οποιονδήποτε χρειάζεται άσκηση, τα 2 G χρειάζονται αρκετή προσπάθεια.
<P>
Θα πω ευθύς αμέσως ότι θα μπορούσα να μιλάω για ώρες για τις μεμονωμένες προτεραιότητες και καθήκοντα, αλλά το σημαντικότερο από οποιαδήποτε λόγια είναι τα έως τώρα αποτελέσματα της Τσεχικής Προεδρίας. Σήμερα είναι η 14η ημέρα του Ιανουαρίου, το οποίο σημαίνει ότι ασκούμε την Προεδρία για δύο εβδομάδες. Σε αυτό το χρόνο, καταφέραμε να βρούμε μια πολιτική λύση στο περίπλοκο πρόβλημα του ρωσικού αερίου και να διαπραγματευτούμε μια συμφωνία μεταξύ των δύο πλευρών στη διαφωνία. Επίσης, στείλαμε μια ευρωπαϊκή αντιπροσωπεία στην περιοχή της σύγκρουσης της Μέσης Ανατολής. " αντιπροσωπεία ολοκλήρωσε ένα δύσκολο γύρο συνομιλιών με όλα τα εμπλεκόμενα μέρη και κατάφερε τις πρώτες επιτυχίες για τη διάνοιξη ανθρωπιστικού διαδρόμου στη Γάζα.
<P>
Όλα αυτά ήρθαν σε μια περίοδο που αντιμετωπίσαμε μια δύσκολη κατάσταση στο εσωτερικό της χώρας, με έναν κυβερνητικό ανασχηματισμό, και εκτεθήκαμε σε επιθέσεις από την αντιπολίτευση, το οποίο υπονόμευσε με ανεύθυνο τρόπο την Τσεχική Προεδρία της ΕΕ και κρατούσε σε ομηρία τις ξένες δεσμεύσεις σε μια εσωτερική πολιτική διαμάχη. Νομίζω ότι τα αποτελέσματα που επιτύχαμε παρόλα αυτά είναι μια αντίδραση περισσότερο από επαρκής για τις φωνές της αμφιβολίας που έλεγαν ότι η Τσεχική Δημοκρατία, για αντικειμενικούς και υποκειμενικούς λόγους, δεν ήταν αρκετά καλή για να ηγηθεί της ΕΕ.
<P>
Στρεφόμαστε τώρα σε μεμονωμένους τομείς με περισσότερες λεπτομέρειες:
<P>
Το πρώτο Ε: Οικονομία (Economics)
<P>
" Τσεχική Προεδρία θα πιέσει κυρίως για την πλήρη υλοποίηση των συμπερασμάτων της δήλωσης της συνόδου κορυφής της G20 του Νοεμβρίου 2008 και των συμπερασμάτων του Ευρωπαϊκού Συμβουλίου του Δεκεμβρίου 2008. Σύμφωνα με αυτά τα συμπεράσματα, η βασική προϋπόθεση για την επιτυχία είναι η αποτροπή υπερβολικών κανονισμών και η αποφυγή του προστατευτισμού - ή με άλλα λόγια, η συμμόρφωση με το πρωτογενές δίκαιο της ΕΕ, η συμμόρφωση με τους καθιερωμένους κανόνες. " ΕΕ δεν πρέπει να απομονωθεί από τον κόσμο, αντιθέτως, πρέπει να προσπαθήσει για την όλο και μεγαλύτερη συμμετοχή στο παγκόσμιο εμπόριο και την αποκόμιση του μέγιστου οφέλους από αυτού.
<P>
Σε αυτό το σημείο ταιριάζουν πολύ τα λόγια του φίλου μου Joseph Daul της ομάδας PPE-DE: "" τρέχουσα οικονομική κρίση δεν αποτελεί ήττα για τον καπιταλισμό, αλλά το αποτέλεσμα πολιτικών σφαλμάτων και της έλλειψης κανόνων για την εποπτεία των χρηματοπιστωτικών αγορών."
<P>
Τα καθήκοντα προτεραιότητας θα είναι η αναθεώρηση της οδηγίας για την κεφαλαιακή επάρκεια των εταιρειών επενδύσεων και των δανειοδοτικών ιδρυμάτων, η ολοκλήρωση των συνομιλιών σχετικά με την οδηγία που ρυθμίζει την ασφάλιση, ένας κανονισμός για τις δραστηριότητες των οργανισμών αξιολόγησης της πιστοληπτικής ικανότητας και μια οδηγία για τα ιδρύματα ηλεκτρονικού χρήματος. " Προεδρία θα πιέσει επίσης για αναθεώρηση του κανονισμού για πληρωμές σε ευρώ και επίσης για άμεση και πλήρη υλοποίηση του οδικού χάρτη του Συμβουλίου Οικονομικών και Δημοσιονομικών Θεμάτων, ο οποίος εγκρίθηκε σε απάντηση προς την κρίση στις χρηματοπιστωτικές αγορές. Ταυτόχρονα, είναι σημαντικό να αναλύσουμε εκτενώς τις δυνατότητες που προσφέρθηκαν από τη νομοθεσία που ισχύει σήμερα και να την αξιοποιήσουμε πλήρως.
<P>
Μόνο μια οικονομικά ισχυρή ΕΕ με επιρροή μπορεί να καταφέρει να επιλύσει τα σημαντικά ζητήματα της παγκόσμιας πολιτικής, της ασφάλειας, του εμπορίου και του περιβάλλοντος. " Προεδρία πρέπει συνεπώς να αφοσιώνεται στην υλοποίηση του ευρωπαϊκού σχεδίου για την ανάκαμψη της οικονομίας με έμφαση στην ενσωμάτωσή του στο πλαίσιο της Στρατηγικής της Λισαβόνας: μετά από τα βραχυπρόθεσμα εργαλεία για την ενίσχυση των οικονομιών μας, αρχίζουν να χρησιμοποιούνται τα εργαλεία για μεσοπρόθεσμες και μακροπρόθεσμες διαρθρωτικές μεταρρυθμίσεις.
<P>
Ένα παράδειγμα αυτών των σημαντικών διαρθρωτικών μεταρρυθμίσεων είναι η κοινή αγροτική πολιτική. Το κλειδί έγκειται στον καθορισμό ίσων όρων για όλα τα κράτη μέλη για την καταβολή άμεσων πληρωμών, τόσο αναφορικά με τα καταβληθέντα ποσά και σε σχέση με το σύστημα πληρωμών (εξαλείφοντας τις ιστορικές ανισότητες, κάνοντας παραχωρήσεις για την ποικιλομορφία της γεωργίας του κάθε κράτους μέλους). " Τσεχική Δημοκρατία θέλει να συμπεριλάβει αυτή τη διάσταση στη συζήτηση σχετικά με το μέλλον της κοινής αγροτικής πολιτικής μετά το 2013.
<P>
Μακροπρόθεσμα η καλύτερη προστασία έναντι των ολέθριων επιπτώσεων των μελλοντικών κρίσεων είναι η ενίσχυση της ανταγωνιστικότητας της ΕΕ. Όπως ανέφερα προηγουμένως, αυτό συνδέεται με την πλήρη διεκδίκηση και άσκηση των τεσσάρων βασικών ελευθεριών, στις οποίες θεμελιώθηκε η ΕΕ. Σε αυτές θα ήθελα να προσθέσω μια "πέμπτη ελευθερία" - την ελεύθερη κυκλοφορία της γνώσης, το οποίο συνδέεται κατά κάποιο τρόπο με την επιστροφή στο μεσαιωνικό καθολικό δόγμα που ανέφερα.
<P>
Ένας σημαντικός παράγοντας για τη βελτίωση της ανταγωνιστικότητας είναι η βελτίωση της ποιότητας του κανονισμού, συμπεριλαμβάνοντας μια μείωση στη ρυθμιστική επιβάρυνση για να καταστούν ευκολότερες οι επιχειρηματικές δραστηριότητες για μικρές και μεσαίες επιχειρήσεις. " Τσεχική Δημοκρατία αρχίζει να δραστηριοποιείται εντατικά προς αυτήν την κατεύθυνση.
<P>
Στον τομέα του εξωτερικού εμπορίου, η Προεδρία επικεντρώνεται στην αναβίωση των συζητήσεων στο πλαίσιο του ΠΟΕ. Στο παρόν σημείο δίνουμε μεγάλη σημασία στην επιτυχή ολοκλήρωση του αναπτυξιακού προγράμματος της Ντόχα. Το αναπτυξιακό πρόγραμμα της Ντόχα αποτελεί μια προσπάθεια για επίτευξη διαφανούς απελευθέρωσης του εμπορίου σε πολυμερές επίπεδο, το οποίο θα επιφέρει μακροπρόθεσμα οφέλη. Αν ανασταλούν οι συνομιλίες σχετικά με το αναπτυξιακό πρόγραμμα της Ντόχα, η Προεδρία θα προσπαθήσει να θέσει σε εφαρμογή ορισμένες σκέψεις για τα εργαλεία πολυμερούς εμπορίου και θα στηρίξει την επιτάχυνση των συζητήσεων εντός του πλαισίου των άλλων προγραμμάτων του ΠΟΕ.
<P>
Δεν πρέπει να ξεχνάμε τις επενδύσεις στην εκπαίδευση, την έρευνα, την ανάπτυξη και την καινοτομία, μαζί με την ανάγκη για βελτίωση του κανονιστικού περιβάλλοντος και τη μείωση του διοικητικού βάρους. Σε αυτό το σημείο θα επικαλεστώ τα λόγια του Προέδρου της Σοσιαλιστικής Ομάδας του Ευρωπαϊκού Κοινοβουλίου, Martin Schulz: "" Ευρώπη δεν μπορεί να συναγωνιστεί επιτυχώς με άλλες περιφέρειες του κόσμου ως προς τους χαμηλούς μισθούς και τα κοινωνικά πρότυπα, αλλά ως προς τις τεχνολογικές καινοτομίες, την υψηλότερη ποιότητα εργασίας και την ικανότητα και τις γνώσεις των ανθρώπων της." Επιδοκιμάζω πλήρως αυτήν την άποψη.
<P>
Το δεύτερο Ε: Ενέργεια
<P>
" δεύτερη προτεραιότητα, όπως και η πρώτη, ταιριάζει στο πλαίσιο των τρεχουσών εξελίξεων. Θα έλεγα ότι είναι ακόμα περισσότερο επιτακτική και πιεστική. " παγκόσμια κρίση μπορεί να αποδυναμώσει βραχυπρόθεσμα την Ευρώπη, αλλά η ενεργειακή ανεπάρκεια που μας απειλεί θα κατέστρεφε άμεσα, και μακροπρόθεσμα, όχι μόνο την ευρωπαϊκή οικονομία, αλλά και την ελευθερία και την ασφάλειά μας. " Τσεχική Προεδρία θα συνεχίσει οπωσδήποτε να καταβάλλει προσπάθειες για να παρέχει ασφαλή, ανταγωνιστική και βιώσιμη ενέργεια για την Ευρώπη.
<P>
Στον τομέα της ενεργειακής ασφάλειας, θα θέλαμε να επικεντρωθούμε σε τρεις πτυχές: πρώτον, μετά την ολοκλήρωση της δεύτερης επισκόπησης της ενεργειακής στρατηγικής, συμπεριλαμβανομένης μιας ανάλυσης της μεσοπρόθεσμης ενεργειακής ζήτησης και εφοδιασμού στην ΕΕ, και βάσει αυτής, στον εντοπισμό των κατάλληλων έργων υποδομής. Δεύτερον, στην ολοκλήρωση της οδηγίας για τη συντήρηση των ελάχιστων αποθεμάτων αργού πετρελαίου και πετρελαϊκών προϊόντων, στην οποία υποστηρίζουμε μια αύξηση στα υποχρεωτικά ελάχιστα αποθέματα από 90 σε 120 ημέρες. Τρίτον, στη μεταρρύθμιση των διευρωπαϊκών δικτύων στον τομέα της ενέργειας. Για το θέμα αυτό η δέσμη νομοθετικών μέτρων για την ενεργειακή ασφάλεια που εγκρίθηκε από την Επιτροπή τον Νοέμβριο του 2008 περιλαμβάνει επίσης το Πράσινο Βιβλίο για τα ευρωπαϊκά ενεργειακά δίκτυα. Εξίσου σημαντική είναι η ενίσχυση της υποδομής στην επικράτεια των κρατών μελών, συμπεριλαμβανομένων των υφιστάμενων διασυνοριακών συνδέσεων και η υλοποίηση των νέων συνδέσεων ενεργειακών δικτύων. Ελπίζουμε ότι θα έχουμε την υποστήριξη του Ευρωπαϊκού Κοινοβουλίου σε όλες τις σχετικές νομοθετικές πράξεις.
<P>
Φυσικά, ενδιαφερόμαστε και για τη διαφοροποίηση των διαδρομών εφοδιασμού και μεταφοράς. Είναι σαφές ότι η κατασκευή του αγωγού φυσικού αερίου Nabucco, για παράδειγμα, αποτελεί θέμα ύψιστης προτεραιότητας και η στήριξη για την κατασκευή νέων αγωγών πετρελαίου είναι εξίσου σημαντική. Επιπλέον, πρέπει να καταβάλλουμε προσπάθειες για να διαφοροποιήσουμε το ενεργειακό μείγμα, συμπεριλαμβανομένης της αποκατάστασης της πυρηνικής ενέργειας και των επενδύσεων σε νέες τεχνολογίες.
<P>
Ως ένα παράδειγμα για την ικανότητά μας να επιτύχουμε ενεργειακή ασφάλεια στην πράξη, θα υποδεικνύαμε τη συμφωνία στην οποία μεσολαβήσαμε για τη δημιουργία ενός μηχανισμού παρακολούθησης για τη διαμετακόμιση ρωσικού αερίου. Ο στόχος ήταν να αποκατασταθεί η βασική εμπιστοσύνη μεταξύ της Ρωσικής Ομοσπονδίας και της Ουκρανίας και να καθιερωθεί στοιχειώδης διαφάνεια για το θέμα. Καταφέραμε να πείσουμε τη Ρωσία και την Ουκρανία να υπογράψουν ένα έγγραφο, ώστε να καταστεί δυνατή η ανανέωση της παροχής στην ΕΕ.
<P>
Τώρα η ΕΕ πρέπει να λάβει αποφάσεις και μέτρα για να εγγυηθεί ότι στο μέλλον δεν θα επαναληφθεί αυτή η κρίση με τις επιπτώσεις που είχε στα κράτη μέλη. Πρέπει να αυξηθεί η διαφάνεια στον κλάδο του αερίου και να αυξηθούν οι δρόμοι εφοδιασμού και οι προμηθευτές. Το ενεργειακό μείγμα των χωρών της ΕΕ πρέπει να διαφοροποιηθεί. Πρέπει να σκεφτούμε σοβαρά το ενδεχόμενο ανάπτυξης ασφαλούς πυρηνικής ενέργειας. " κατασκευή υποδομών στην ΕΕ πρέπει να υλοποιείται γρήγορα για να παρέχει αποτελεσματικές συνδέσεις μεταξύ των κρατών μελών ως απαραίτητη προϋπόθεση για τη δημιουργία μιας αποτελεσματικής αγοράς αερίου.
<P>
Στον τομέα της εσωτερικής αγοράς και υποδομών, πρέπει να καταβάλλουμε προσπάθειες για να επιτύχουμε τον αποτελεσματικό συντονισμό των διαχειριστών δικτύου μεταφοράς για την ολοκλήρωση της κατασκευής μιας ενιαίας εσωτερικής αγοράς για ηλεκτρική ενέργεια και αέριο και για την εγγύηση ότι να εξαλειφθούν τα κενά μεταφοράς και διαμετακόμισης.
<P>
Σχετικά με το ζήτημα των νομοθετικών προτεραιοτήτων σε αυτόν τον τομέα, θέλουμε να ολοκληρώσουμε την τρίτη δέσμη μέτρων για την εσωτερική αγορά ενέργειας, η οποία συνεπάγεται την ολοκλήρωση της αναθεώρησης των δύο οδηγιών και των δύο κανονισμών για την ηλεκτρική ενέργεια και το αέριο, ο στόχος των οποίων είναι η ολοκλήρωση της απελευθέρωσης της αγοράς ηλεκτρικής ενέργειας και αερίου. Στόχος μας επίσης είναι η κατάλληλη θέση σε εφαρμογή των κανονισμών και η καθιέρωση μιας υπηρεσίας για συνεργασία μεταξύ των ρυθμιστικών φορέων ενέργειας.
<P>
Άλλος τομέας είναι η αύξηση της ενεργειακής απόδοσης, με την οποία επιθυμεί να ασχοληθεί εκτενέστερα η Σουηδική Προεδρία. Αυτό σημαίνει ότι η Γαλλία, η Τσεχική Δημοκρατία και η Σουηδία, οι τρεις διαδοχικές Προεδρίες, θα έχουν αντιμετωπίσει το ενεργειακό ζήτημα πραγματικά εκτενώς και από όλες τις πλευρές.
<P>
Ενώ αυτή η προτεραιότητα ονομάζεται Ενέργεια, είναι άρρηκτα συνδεδεμένη με την πολιτική προστασίας του κλίματος. Στον τομέα αυτό, η Προεδρία θα προσπαθήσει να επιτύχει μια παγκοσμίως αποδεκτή συμφωνία για τον καθορισμό της μείωσης των δεσμεύσεων μετά το 2012. Αυτό ειδικότερα συνεπάγεται τη συμμετοχή των "ΠΑ, της Ινδίας και της Κίνας και θα προετοιμάσει το δρόμο για την επίτευξη μιας ευρείας διεθνούς συναίνεσης στο τέλος του 2009 στην Κοπεγχάγη. Μια τέτοια συναίνεση θα πρέπει επίσης να αντανακλά τις τρέχουσες τάσεις της παγκόσμιας οικονομίας. Στο πλαίσιο της επερχόμενης οικονομικής ύφεσης και της κρίσης εφοδιασμού, θα είναι ιδιαίτερα σημαντική η εναρμόνιση των απαιτήσεων του περιβάλλοντος, της ανταγωνιστικότητας και της ασφάλειας.
<P>
" έναρξη του έτους μας υπενθύμισε ότι ως μέρος της ιεράρχησης της "ΕΕ στον Κόσμο", πρέπει να είμαστε προετοιμασμένοι για απρόβλεπτες επείγουσες αποστολές. " νέα κλιμάκωση της έντασης μεταξύ Ισραήλ και Χαμάς δεν προϋποθέτει μόνο μια ενεργεί προσέγγιση από την πλευρά της ίδιας της ΕΕ, αλλά και το συντονισμό με σημαντικούς παγκόσμιους και περιφερειακούς δρώντες. Εκ νέου επιβεβαιώνεται ότι η ειρήνη δεν είναι δυνατό να επιτευχθεί ωσότου η Παλαιστίνη αρχίσει να λειτουργεί ως αυτόνομο κράτος που έχει την ικανότητα να εγγυάται την τήρηση της νομοθεσίας και της τάξης στην περιφέρειά της και της ασφάλειας για τους γείτονές της.
<P>
Για το λόγο αυτό, εκτός από τις τρέχουσες διπλωματικές δραστηριότητες, η Ευρωπαϊκή Ένωση πρέπει να συνεχίσει τις προσπάθειές της για κατασκευή παλαιστινιακών υποδομών, με εκπαίδευση των δυνάμεων ασφάλειας και επιβολή της εξουσίας της Παλαιστινιακής Αρχής. Κατά τη διαδικασία επίλυσης της σύγκρουσης, η Τσεχική Προεδρία επιθυμεί να αξιοποιήσει τις καλές σχέσεις της τόσο με την Παλαιστίνη όσο και με το Ισραήλ, αλλά είναι σαφές ότι χωρίς αμοιβαία εμπιστοσύνη δεν είναι δυνατή η μακροπρόθεσμη ειρήνη στη Μέση Ανατολή.
<P>
Ανέφερα ήδη την ανατολική εταιρική σχέση. " κρίση στη Γεωργία απέδειξε πόσο σημαντική είναι για την ΕΕ μια στρατηγική για αυτήν την περιοχή. " εμβάθυνση της ανατολικής διάστασης της Ευρωπαϊκής Πολιτικής Γειτονίας, μέσω της ενίσχυσης της συνεργασίας με τις χώρες της περιοχής (κυρίως με την Ουκρανία) και παρομοίως με τις χώρες της Υπερκαυκασίας και της Κασπίας, είναι ύψιστης σημασίας, όχι μόνο από ηθικής, αλλά και από πρακτικής άποψης. " συνεργασία θα μας δώσει τη δυνατότητα να διαφοροποιήσουμε το εξωτερικό μας εμπόριο και τον εφοδιασμό των ενεργειακών πρώτων υλών.
<P>
Αναφορικά με τις διατλαντικές σχέσεις, είναι εμφανές ότι εάν δεν ενδυναμωθούν και δεν εξελιχθούν, η ΕΕ δεν μπορεί να ασκήσει το ρόλο της με αποτελεσματικότητα ως ισχυρός παγκόσμιος δρων, όπως και οι "νωμένες Πολιτείες δεν είναι σήμερα σε θέση να ασκήσουν ανεξάρτητα το ρόλο τους. Μπορούμε να επιτύχουμε μακροπρόθεσμα, μόνο εάν συνεργαστούμε. " Τσεχική Προεδρία θα δώσει συνεπώς έμφαση στον εντατικό διάλογο με τους εκπροσώπους της νέας κυβέρνησης των "ΠΑ για τους βασικούς τομείς της οικονομίας, του κλίματος και της ενέργειας, καθώς και για τη συνεργασία με τρίτες χώρες (Πακιστάν, Αφγανιστάν, Ρωσία, Μέση Ανατολή).
<P>
Επίσης, θεμελιώδους σημασίας για τη θέση της ΕΕ στον κόσμο είναι η στάση των κρατών μελών κατά τις διαπραγματεύσεις για μια νέα συμφωνία εταιρικής σχέσης με τη Ρωσία. Τα γεγονότα των τελευταίων ετών, και ειδικότερα των τελευταίων μηνών, εγείρουν μια σειρά ερωτημάτων και επισημαίνουν την αναγκαιότητα μιας ενιαίας προσέγγισης από την ΕΕ εν γένει. Απαραίτητες προϋποθέσεις για αυτό είναι η συνεννόηση της Ρωσίας και μια κοινή ανάλυση και ως εκ τούτου υποστηρίζουμε τη συνεργασία των εμπειρογνωμόνων για τη Ρωσία στην Ευρωπαϊκή Ένωση.
<P>
Υπό την Τσεχική Προεδρία θα συνεχιστούν επίσης οι συνομιλίες για τη διεύρυνση, η οποία καλύπτει τις ανατολικές χώρες των Βαλκανίων και την Τουρκία. Δεν πρέπει να ξεχνάμε τις δυτικές χώρες των Βαλκανίων εξαιτίας των οικονομικών προβλημάτων μας και των τρεχουσών διεθνών κρίσεων. Στην περίπτωση της Κροατίας, η Προεδρία θα προβεί σε όλες τις απαραίτητες ενέργειες για να εξασφαλίσει ότι η χώρα θα προσχωρήσει στην ΕΕ το δυνατό συντομότερο. Το θετικό παράδειγμα της Κροατίας αποτελεί απαραίτητη προϋπόθεση για τη διατήρηση της ευρωπαϊκής προοπτικής άλλων δυτικών χωρών των Βαλκανίων. Βεβαίως θα προβούμε σε όλες τις δυνατές ενέργειες για να υποστηρίξουμε την πρόοδό τους στο πλαίσιο της Διαδικασίας Σταθεροποίησης και Σύνδεσης.
<P>
Ως μέρος αυτού του σχεδίου, η Τσεχική Προεδρία είναι επίσης προετοιμασμένη να συνεχίσει την ανάπτυξη της νότιας διάστασης της Ευρωπαϊκής Πολιτικής Γειτονίας και τη βελτίωση των σχέσεων με τις χώρες εταίρους. Αυτό περιλαμβάνει την ενίσχυση των σχέσεων ΕΕ-Ισραήλ και της ειρηνευτικής διαδικασίας στη Μέση Ανατολή εν γένει - δεν πρέπει να μας αποτρέπουν τα τρέχοντα δραματικά γεγονότα στην περιοχή αυτή. Αντιθέτως, επισημαίνουν την αναγκαιότητα εξεύρεσης μιας ειρηνευτικής λύσης.
<P>
Τέλος, η προτεραιότητα της Ευρώπης στον Κόσμο περιλαμβάνει τον τομέα της εσωτερικής ασφάλειας. Αυτό συμβαίνει, επειδή οι τρέχουσες απειλές που αφορούν την ασφάλεια, λόγω της φύσης τους, διαταράσσουν ολοένα και περισσότερο την εσωτερική ασφάλεια. " οικοδόμηση ενός χώρου ελευθερίας, ασφάλειας και τήρησης του νόμου αποτελεί κοινή επιδίωξη για την ΕΕ που αφορά τη ζωή του συνόλου των πολιτών της. Σε αυτό το πλαίσιο, η Προεδρία θα καταβάλλει προσπάθειες για περαιτέρω πρόοδο στη συνεργασία Σένγκεν, στην αστυνομική και τελωνειακή συνεργασία και στη συνεργασία μεταξύ κρατών μελών σε αστικές και ποινικές υποθέσεις.
<P>
Γνωρίζουμε ότι το τέλος της Προεδρίας μας σηματοδοτείται από τις εκλογές του Ευρωπαϊκού Κοινοβουλίου, μια πιο τεταμένη πολιτική ατμόσφαιρα και την ανάγκη για ολοκλήρωση της νομοθετικής διαδικασίας για επιλεγμένες νομοθετικές πράξεις, ώστε να μην πέσουν στο περιθώριο. Επίσης, στην ατζέντα μας έχουμε την έναρξη των συζητήσεων σχετικά με τη νέα μορφή της Ευρωπαϊκής Επιτροπής.
<P>
Εξαρτάται επίσης από την Τσεχική Προεδρία, εάν θα συνεχίσει τη συζήτηση με την Ιρλανδία σχετικά με την τύχη της Συνθήκης της Λισαβόνας. Είμαι πεπεισμένος ότι είναι απαραίτητη η διεξαγωγή αυτών των συνομιλιών με ευαισθησία και σεβασμό για την κυριαρχία των ιρλανδών πολιτών. Εξάλλου, εάν διεξαγόταν δημοψήφισμα σχετικά με τη Συνθήκη της Λισαβόνας στην Τσεχική Δημοκρατία, όλες οι ενδείξεις οδηγούν στο ότι δεν θα περνούσε ούτε εκεί. Είναι απαραίτητο να βρεθεί μια λύση, την οποία θα μπορεί να αποδεχτεί η πλειοψηφία των Ιρλανδών. Αυτό φυσικά θα μας βοηθήσει στην εσωτερική πολιτική μας συζήτηση.
<P>
Ξεκίνησα λέγοντας ότι το τσεχικό ζήτημα είναι και ευρωπαϊκό ζήτημα. Πιθανώς κανένα άλλο έθνος δεν έχει αφιερώσει τόσο χώρο, προσπάθεια και χρόνο σε μια συζήτηση για τη δική του ταυτότητα όσο οι Τσέχοι. Αυτό που περνάει σήμερα η Ευρωπαϊκή Ένωση, η αναζήτηση για τη μορφή της και το σκοπό της ύπαρξής της, είναι κάτι που γνωρίζουμε πολύ καλά από τη δική μας ιστορία. Στο ρόλο μας ως χώρα ασκούσα την Προεδρία, προσφέρουμε συνεπώς στην Κοινότητα τους δύο αιώνες εμπειρίας μας για την αναζήτηση του δικού μας ιστορικού ρόλου, της δικής μας θέσης στην οικογένεια των ευρωπαϊκών εθνών.
<P>
" σχέση της Τσεχικής Δημοκρατίας με την Ευρώπη περιγράφηκε επαρκώς πριν από περισσότερα από εβδομήντα χρόνια από τον κριτικό και φιλόσοφο František Václav Krejčí: "Δεν θεωρούμε τα τσεχικά εδάφη 'την καρδιά της Ευρώπης' τόσο με τη γεωγραφική έννοια όσο με την πολιτισμική και πνευματική έννοια. Βρισκόμαστε στον κεντρικό άξονα της ηπείρου, όπου συγκλίνουν οι επιρροές από όλα τα μέρη της, νιώθουμε περιτριγυρισμένοι από όλα τα ευρωπαϊκά έθνη, εάν όχι άμεσα, τότε μέσω της δημιουργικής δύναμης των πολιτιστικών έργων. Το λέμε αυτό, επειδή είμαστε στο σταυροδρόμι των πνευματικών τάσεων και συνεπάγεται ότι είναι αποστολή μας να μεσολαβήσουμε και ειδικότερα να μεσολαβήσουμε μεταξύ ανατολής και δύσης".
<P>
Νομίζω ότι αυτά τα λόγια αποτελούν έμπνευση στην αρχή του 2009, όταν το καθήκον που αντιμετωπίζει η Τσεχική Δημοκρατία για τους επόμενους έξι μήνες είναι να αποτελεί το συντονιστή της συζήτησης στην Ευρωπαϊκή Ένωση. Ευχαριστώ για την προσοχή σας.
<SPEAKER ID="009" NAME="Πρόεδρος">
Πρόεδρε ασκούντα την Προεδρία του Συμβουλίου, θέλουμε να σας ευχαριστήσουμε για την εποικοδομητική, εκτενή έκθεσή σας και να εκφράσουμε τις καλύτερες ευχές για την Προεδρία σας!
<SPEAKER ID="010" NAME="José Manuel Barroso">
Πρόεδρος της Επιτροπής. - (FR) Κύριε Πρόεδρε, κύριε Πρόεδρε ασκούντα την Προεδρία του Συμβουλίου, κυρίες και κύριοι, οι πρώτες λίγες μέρες του 2009 δεν αφήνουν περιθώριο για αμφιβολία. Οι επόμενοι έξι μήνες πρόκειται να θέσουν σε δοκιμασία την Ευρωπαϊκή Ένωση. " Ευρώπη θα πρέπει να αποδείξει την αποφασιστικότητά της για να βοηθήσει τους πολίτες, τους εργαζόμενους και τις επιχειρήσεις της να αντιμετωπίσουν και να ξεπεράσουν την οικονομική κρίση. " Ευρώπη θα πρέπει να αποδείξει την αλληλεγγύη της σε επείγουσες καταστάσεις, όπως την ξαφνική διακοπή της παροχής αερίου, την οποία βιώνουμε σήμερα. " Ευρώπη θα πρέπει να αποδείξει την ικανότητά της να χρησιμοποιεί όλη την εξωτερική επιρροή της για να διευθετεί διεθνείς συγκρούσεις εξίσου επικίνδυνες για την παγκόσμια ειρήνη με τη σημερινή σύγκρουση στη Γάζα.
<P>
Σε στενή συνεργασία με την Τσεχική Προεδρία του Συμβουλίου, και εδώ θα ήθελα να καλωσορίσω τον Πρωθυπουργό Topolánek και την ομάδα του, τους εύχομαι κάθε επιτυχία στην κεφαλή του Συμβουλίου, και εκ νέου επιθυμώ να εκφράσω την πλήρη εμπιστοσύνη μου στην ικανότητα της Τσεχικής Δημοκρατίας να ανταποκριθεί σε αυτόν τον πολύ σημαντικό ρόλο - σε στενή συνεργασία με την τελευταία και με την Ευρωπαϊκή Ένωση, η Επιτροπή θα καταβάλλει κάθε δυνατή προσπάθεια για να αποδείξει ότι η Ένωση ανταποκρίνεται επάξια στο καθήκον της. Μαζί μπορούμε να δείξουμε στους Ευρωπαίους κατά τη διάρκεια αυτών των έξι μηνών γιατί η Ευρωπαϊκή Ένωση έχει τόσο μεγάλη σημασία σήμερα. Μπορούμε να τους δείξουμε γιατί είναι άμεσα προς το συμφέρον τους να εκφράσουμε τη γνώμη μας εκλέγοντας τα μέλη του Κοινοβουλίου που θα συνεδριάζουν στο επόμενο Ευρωπαϊκό Κοινοβούλιο. Ας δείξουμε στους συμπολίτες μας γιατί η Ευρώπη χρειάζεται να ενισχύσει τη δημοκρατία και την αποτελεσματικότητα που παρέχει η Συνθήκη της Λισαβόνας και γιατί θα επωφελούνταν από αυτή και ας τους δείξουμε γιατί, σήμερα περισσότερο από ποτέ, χρειαζόμαστε μια Συνθήκη της Λισαβόνας που έχει τη στήριξη όλων των κρατών μελών μας.
<P>
Έχουμε ένα γερό θεμέλιο για να ξεκινήσουμε. Το 2008 η Ένωση απέδειξε ότι ήταν ικανή να λάβει δύσκολες αποφάσεις που δεσμεύουν τις κοινωνίες μας για πολλά χρόνια. " δέσμη μέτρων για την ενέργεια και την κλιματική αλλαγή αποτελεί σαφές δείγμα της πολιτικής θέλησης μιας αποφασιστικής Ευρώπης με όραμα. Με αυτή τη δέσμη μέτρων είμαστε σε θέση να προβούμε σε ενέργειες για την επίτευξη μιας φιλόδοξης διεθνούς συμφωνίας το Δεκέμβριο. Το 2008 η Ένωση απέδειξε επίσης την ικανότητά της να προσαρμόζεται στην αλλαγή. Βρήκε γρήγορα τον τρόπο να αντιδράσει στην οικονομική κρίση και σύναψε πολύ γρήγορα μια συμφωνία σχετικά με ένα σχέδιο ανάκαμψης για να τονώσει άμεσα την ευρωπαϊκή οικονομία. Θα επανέλθω σε αυτό το σημείο.
<P>
" Ένωση μπαίνει επίσης το 2009 ασφαλής στη δύναμη της διεθνούς φήμης της. Ήταν η πρώτη που βοήθησε στην επίλυση συγκρούσεων, όπως αυτής μεταξύ Ρωσίας και Γεωργίας. Δεν θα υποβαθμίσει τις προσπάθειές της για να βοηθήσει με σκοπό να συμφιλιώσει τα συγκρουόμενα μέρη, όπως στη Γάζα, και στην πραγματικότητα το γεγονός ότι άνοιξαν τουλάχιστον ανθρωπιστικοί διάδρομοι για να βοηθηθεί ο λαός της Παλαιστίνης οφείλεται στην Ευρωπαϊκή Ένωση.
<P>
" Ευρωπαϊκή Ένωση ενέπνευσε επίσης τους τρόπους δράσης που πρότεινε η G20 για να αντιμετωπίσει την οικονομική κρίση. Επαναδιαβεβαίωσε την πλήρη δέσμευσή της στο άνοιγμα των αγορών, ειδικότερα για την ολοκλήρωση της διαδικασίας της Ντόχα για την ανάπτυξη και το εμπόριο, καθώς και τους αναπτυξιακούς στόχους της χιλιετίας, τους οποίους δεν πρέπει να θέσουν υπό αμφισβήτηση οι δοκιμασίες της κρίσης. " Ευρώπη πρέπει επίσης να προβεί σε όλες τις δυνατές ενέργειες για να αντιμετωπίσει τις σημερινές προκλήσεις και πιστεύω ότι έχουμε λόγο για να είμαστε αισιόδοξοι.
<P>
Κατά τη διάρκεια του τρέχοντος έτους η Επιτροπή πρόκειται να συνεχίσει να προβαίνει σε κάθε δυνατή ενέργεια για να διασφαλίσει ότι δεν χάνουμε την ώθηση που αποκτήσαμε στην Ουάσιγκτον κατά τη σύνοδο της G20. Πιστεύουμε ότι είναι σημαντικό να συνεχίσουμε να απομακρύνουμε όλους τους ανασταλτικούς παράγοντες για τη μεταρρύθμιση του παγκόσμιου δημοσιονομικού συστήματος και έχουμε μια εξαιρετική ευκαιρία με τη σύνοδο της G20 στο Λονδίνο. " Ευρωπαϊκή Ένωση πρέπει να μιλήσει με μια φωνή στο Λονδίνο και πρέπει να συνεχίσουμε να επιδεικνύουμε τις ηγετικές μας ικανότητες στο πλαίσιο της μεταρρύθμισης του παγκόσμιου δημοσιονομικού συστήματος.
<P>
" Επιτροπή θα συνεχίσει να προτείνει σημαντικές πρωτοβουλίες φέτος, για παράδειγμα για τη βελτίωση του τρόπου λειτουργίας των χρηματοοικονομικών αγορών, την έναρξη ενός νέου προγράμματος δράσης στον τομέα της δικαιοσύνης, ελευθερίας και ασφάλειας και την πρόταση νέων μέτρων για την προσαρμογή της κλιματικής αλλαγής. Πρόκειται να συντάξουμε τις προτάσεις με την αναθεώρηση του προϋπολογισμού που έχουμε υπόψη. Επιπλέον, θα επιστήσουμε ειδικότερα την προσοχή μας στις εξελίξεις ως προς την οικονομική και κοινωνική κατάσταση και θα λάβουμε τα απαραίτητα μέτρα. Βρίσκεστε ακόμα στη διαδικασία εξέτασης ορισμένων πολύ σημαντικών προτάσεων, κυρίες και κύριοι. Ελπίζουμε ότι θα έχουν εγκριθεί έως το τέλος της κοινοβουλευτικής περιόδου και αυτό, ιδιαίτερα, χάρη στη δέσμευση εκ μέρους της Τσεχικής Προεδρίας. Ειδικότερα, έχω υπόψη μου τις προτάσεις αναφορικά με την οικονομική και χρηματοπιστωτική κρίση, τη δέσμη κοινωνικών μέτρων, την εσωτερική αγορά ενέργειας, η οποία σύμφωνα με τις τρέχουσες τάσεις είναι ζωτικής σημασίας, και επίσης αναφορικά με τη δέσμη μέτρων για τις τηλεπικοινωνίες και τις οδικές μεταφορές.
<P>
Πρόεδρος της Επιτροπής. - Θα επικεντρώσω τις παρατηρήσεις μου στην ενέργεια και την οικονομία. Γιατί σε αυτούς τους τομείς θα αισθανθούν την μεγαλύτερη πίεση οι ευρωπαίοι πολίτες. Και σε αυτούς τους τομείς θα έχει αποτελέσματα η αποφασιστική ενεργή δράση εκ μέρους της Ευρωπαϊκής Ένωσης.
<P>
Ένα ζήτημα που απαιτεί επείγουσα και αποφασιστική στάση είναι το αέριο, λόγω του οποίου, αν και δεν έγινε κανένα λάθος από την πλευρά της Ευρωπαϊκής Ένωσης, έπρεπε να αναμειχθούμε στη διαφορά μεταξύ Ρωσίας και Ουκρανίας για τη διαμετακόμιση αερίου. " τρέχουσα κατάσταση είναι εν ολίγοις απαράδεκτη και απίστευτη. Απαράδεκτη, διότι οι καταναλωτές της Ευρωπαϊκής Ένωσης σε ορισμένα κράτη μέλη δεν έχουν ακόμα αέριο μετά από μια εβδομάδα χωρίς παροχή. Απίστευτη, διότι παραμένουμε στην ίδια κατάσταση μια ημέρα μετά την υπογραφή μιας σημαντικής συμφωνίας σε υψηλό επίπεδο με διαβεβαιώσεις από τους ηγέτες της Ρωσίας και της Ουκρανίας ότι θα θέσουν σε εφαρμογή τη συμφωνία και θα ανοίξουν τη ροή του αερίου.
<P>
Χωρίς να κρίνουμε τις προθέσεις, υπάρχει ένα αντικειμενικό γεγονός: η Ρωσία και η Ουκρανία δείχνουν ότι δεν είναι σε θέση να εκπληρώσουν τις δεσμεύσεις του προς ορισμένα κράτη μέλη της Ευρωπαϊκής Ένωσης. Είναι γεγονός ότι οι Gazprom και Naftogas δεν είναι σε θέση να εκπληρώσουν τις υποχρεώσεις τους προς τους ευρωπαίους καταναλωτές.
<P>
Θα ήθελα να διαβιβάσω ένα πολύ σαφές μήνυμα προς τη Μόσχα και το Κίεβο. Εάν η συμφωνία που προώθησε η Ευρωπαϊκή Ένωση δεν κρίνεται ως επείγουσα υπόθεση, η Επιτροπή συμβουλεύει τις ευρωπαϊκές εταιρείες να μεταφέρουν αυτήν την υπόθεση στα δικαστήρια και να κάνουν έκκληση στα κράτη μέλη να δεσμευτούν για συντονισμένη δράση για εξεύρεση εναλλακτικών λύσεων παροχής και διαμετακόμισης ενέργειας.
<P>
(Χειροκροτήματα)
<P>
Θα δούμε πολύ σύντομα εάν υπάρχει τεχνικό εμπόδιο ή εάν δεν υπάρχει πολιτική πρόθεση να τηρήσουν τη συμφωνία. Θα ξεκαθαρίσω το εξής. Εάν δεν τηρηθεί η συμφωνία, σημαίνει ότι η Ρωσία και η Ουκρανία δεν μπορούν να θεωρηθούν πλέον αξιόπιστοι εταίροι για την Ευρωπαϊκή Ένωση σε υποθέσεις παροχής ενέργειας.
<P>
(Χειροκροτήματα)
<P>
Σε κάθε περίπτωση, η Επιτροπή θα εισηγηθεί περαιτέρω προτάσεις για τη βελτίωση της ενεργειακής ασφάλειας στην Ευρώπη σύμφωνα με την επισκόπηση του περασμένου Νοεμβρίου για την ενεργειακή στρατηγική.
<P>
" εφαρμογή της δέσμης μέτρων για το κλίμα και την ενέργεια και τη ρευστοποίηση 5 δισεκατ. EUR αδαπάνητων χρημάτων από τον κοινοτικό προϋπολογισμό υπέρ των ενεργειακών διασυνδέσεων θα είναι επίσης σημαντική και θα ήθελα να ευχαριστήσω την Τσεχική Προεδρία για την υποστήριξή της σχετικά με την εκπλήρωση αυτής της δέσμευσης, η οποία ελήφθη στο υψηλότερο επίπεδο στο τελευταίο Ευρωπαϊκό Συμβούλιο. " Ευρώπη πρέπει να δράσει τώρα, ώστε να αποφύγει μελλοντικές επαναλήψεις αυτού του είδους των καταστάσεων.
<P>
Επιτρέψτε μου τώρα να αλλάξω θέμα και να εξετάσω την οικονομία. Όλες οι ενδείξεις κατατείνουν στο ότι το οικονομικό κλίμα συνεχίζει να επιδεινώνεται. " ανεργία αυξάνεται. Οι δείκτες παραγωγής συνεχίζουν να πέφτουν. " κατάσταση μάλλον θα συνεχίσει να χειροτερεύει πριν βελτιωθεί. Δεν πρέπει να κρύψουμε τη σοβαρότητα της κατάστασης, αλλά δεν πρέπει να είμαστε αρνητικοί και μοιρολάτρες. Σχεδιάσαμε τις καλύτερες στρατηγικές για να ξεπεράσουμε αυτήν την κρίση. Μπορούμε να μετριάσουμε τις επιπτώσεις της στις πιο ευάλωτες κοινωνίες μας και μπορούμε να λάβουμε τώρα αποφάσεις που θα μας βγάλουν ασπροπρόσωπους όταν βγούμε από αυτήν την κρίση και ελπίζουμε ότι θα βγούμε από αυτήν την κρίση.
<P>
" πρώτιστη προτεραιότητα για τις ερχόμενες εβδομάδες πρέπει να είναι η συνεργασία για να πραγματοποιήσουμε τις προθέσεις μας. Το σχέδιο ανάκαμψης που πρότεινε η Επιτροπή και υποστήριξε το Ευρωπαϊκό Συμβούλιο είναι η σωστή απάντηση. Παρέχει αρκετά μεγάλη τόνωση ώστε να επηρεάσει κάθε κράτος μέλος: περίπου 1,5% του ΑΕγχΠ της Ευρωπαϊκής Ένωσης αποτελεί σημαντικό χρηματικό ποσό, εάν δαπανηθεί σωστά.
<P>
Στοχεύει στη μέγιστη αποτελεσματικότητα χτυπώντας με ένα σμπάρο δυο τρυγόνια: την μακροπρόθεσμη υγεία και ανταγωνιστικότητα της ευρωπαϊκής οικονομίας και την ανάγκη για βραχυπρόθεσμη τόνωση για να διακοπεί η πτωτική τάση. Αναγνωρίζει ότι δεν πρόκειται για μια αφηρημένη οικονομική συζήτηση, αλλά μια κρίση που επηρεάζει τους Ευρωπαίους, τις ζωές τους και την ευημερία τους. Οι κοινωνικές επιπτώσεις της κρίσης πρέπει να αντιμετωπίζονται άμεσα.
<P>
Εν τέλει, χρησιμοποιεί την ευρωπαϊκή διάσταση για την επίτευξη του βέλτιστου αποτελέσματος μέσω του κατάλληλου συντονισμού για να διασφαλίσει ότι η δράση σε ένα κράτος μέλος έχει θετικό αντίκτυπο στα άλλα και πυροδοτεί θετική αλληλεπίδραση.
<P>
Για να τεθεί σε δράση αυτό το πρόγραμμα, χρειαζόμαστε την ενεργή δέσμευση της Προεδρίας, την υποστήριξη των κρατών μελών και του Συμβουλίου και τη σαφή δέσμευση του παρόντος Κοινοβουλίου. Προϋποθέτει, ειδικότερα, την ταχεία συμφωνία σχετικά με τις νομικές προτάσεις της δέσμης μέτρων, από την επιτάχυνση της χρήσης των διαρθρωτικών ταμείων έως το αναθεωρημένο Ευρωπαϊκό Ταμείο Προσαρμογής στην Παγκοσμιοποίηση, και τη συμφωνία για την απελευθέρωση 5 δισεκατ. EUR από υπόλοιπα προς εκκαθάριση έως τα σχέδια στρατηγικής με ιδιαίτερη έμφαση στην ενέργεια και τις ενεργειακές διασυνδέσεις. " κρίση Ρωσίας-Ουκρανίας κατέστησε σαφέστερο από ποτέ ότι η αναπλήρωση των κενών μας ως προς τις ενεργειακές μας υποδομές είναι προς το στρατηγικό όφελος ολόκληρης της Ευρώπης. Συνεπάγεται αποτελεσματική υλοποίηση του σχεδίου για απελευθέρωση τόνωσης περίπου 200 δισεκατ. EUR στην οικονομία μας. Και φυσικά συνεπάγεται τη διατήρηση της κατάστασης υπό αναθεώρηση, διότι όπως καταλαβαίνετε, η κατάσταση μπορεί να εξελιχθεί.
<P>
Καθώς λαμβάνουμε βραχυπρόθεσμη δράση, δεν πρέπει να ξεχνάμε την μακροπρόθεσμη. Μπορούμε να εργαστούμε καλύτερα, εάν χτίζουμε πάνω στις επιτυχίες, στις οποίες βασίστηκε η ευημερία της Ευρώπης, όπως την εσωτερική αγορά. Το σύνθημα της Τσεχικής Προεδρίας, "Ευρώπη χωρίς σύνορα", είναι πράγματι ένα σημαντικό και εμψυχωτικό μήνυμα, αλλά όπως δήλωσε και ο Πρωθυπουργός Topolánek, επιτρέψτε μου επίσης να τονίσω ότι η Ευρώπη χωρίς σύνορα χρειάζεται κανόνες - ευρωπαϊκούς κανόνες. Κανόνες που διασφαλίζουν τους ισότιμους όρους ανταγωνισμού μεταξύ των κρατών μελών και των οικονομικών παραγόντων. Κανόνες που διασφαλίζουν ότι τα οφέλη της ευρωπαϊκής ολοκλήρωσης κατανέμονται στους πολίτες. Κανόνες που διασφαλίζουν την μακροπρόθεσμη βιωσιμότητα του τρόπου ζωής μας.
<P>
Θα συνεργαστούμε στενά με την Προεδρία και με το παρόν Κοινοβούλιο προς αυτήν την κατεύθυνση, διότι η Ευρώπη που θέλουμε και η Ευρώπη που χρειαζόμαστε είναι αυτή που συνδυάζει την ελευθερία, την αλληλεγγύη και την ασφάλεια προς όφελος όλων των Ευρωπαίων.
<P>
(Χειροκροτήματα)
<SPEAKER ID="012" NAME="Joseph Daul">
εξ ονόματος της ομάδας PPE-DE. - (FR) Κύριε Πρόεδρε, κύριε Πρόεδρε ασκούντα την Προεδρία του Συμβουλίου, κύριε Πρόεδρε της Ευρωπαϊκής Επιτροπής, κυρίες και κύριοι, έχοντας μόλις αναλάβει το αξίωμα, η Τσεχική Προεδρία βρίσκεται αντιμέτωπη με σημαντικές δυσκολίες και επιφορτισμένη με το επαχθές καθήκον της διαχείρισης τριών μεγάλων κρίσεων: τη συνέχιση της οικονομικής και κοινωνικής κρίσης, την κρίση που αφορά το αέριο οδηγώντας σε σύγκρουση τη Ρωσία και την Ουκρανία και επηρεάζοντας σημαντικά την Ένωση και τους γείτονές της και το ξέσπασμα κι άλλου πολέμου στη Μέση Ανατολή.
<P>
Ενώπιον αυτών των προκλήσεων, η μόνη στάση που μπορούν να διατηρήσουν οι χώρες μας είναι να συμμετέχουν στις δυνάμεις, να επιδεικνύουν αλληλεγγύη και να προβαίνουν σε συντονισμένες και αποφασιστικές ενέργειες.
<P>
Χαίρομαι που επισημαίνω ότι η Τσεχική Προεδρία, σε στενή συνεργασία με την Ευρωπαϊκή Επιτροπή, έδρασε με ταχύτητα και συνέπεια στην ενεργειακή κρίση που οδήγησε σε σύγκρουση το Κίεβο με τη Μόσχα. Αν και δεν έχει εφαρμοστεί καμία λύση ακόμα, δεν μπορούμε να δεχτούμε να τελούμε υπό ομηρία, πρέπει να ενεργήσουμε δυναμικά. Έχετε δίκιο, κύριε Topolánek και κύριε Barroso. Συγκαταλέγοντας την ενέργεια μεταξύ των τριών σημαντικών προτεραιοτήτων, η Τσεχική Προεδρία αντιλήφθηκε ποια θα είναι μια από τις σημαντικές προκλήσεις της Ευρώπης για τα επόμενα χρόνια, δηλαδή η ανεξαρτησία μας αναφορικά με την ενέργεια και η απαραίτητη διαφοροποίηση των ενεργειακών μας πόρων.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, όπως όλοι οι ευρωπαίοι πολίτες, ανησυχεί βαθύτατα για την εν λόγω σύγκρουση και για την απειλή που συνιστά για τις ευρωπαϊκές χώρες εν γένει. Δεν μπορούμε να υπομένουμε την ομηρία των κρατών μελών της ΕΕ σε αυτή τη σύγκρουση και αυτό δείχνει εκ νέου την επείγουσα ανάγκη για επίτευξη συμφωνίας σχετικά με μια ευρωπαϊκή ενεργειακή πολιτική. Πρέπει συνεπώς να σκεφτούμε σοβαρά τρόπους μείωσης της εξάρτησής μας και να αναλάβουμε δράση για την εφαρμογή των ενεργειακών μειγμάτων.
<P>
Κυρίες και κύριοι, η κατάσταση που επικρατεί στη Μέση Ανατολή μας επαναφέρει την ανάγκη να αποδεχτούμε τις ευθύνες μας σε διεθνές επίπεδο. Ωστόσο, η Ευρώπη είναι ο μεγαλύτερος χορηγός ανθρωπιστικής βοήθειας παγκοσμίως - είμαστε περήφανοι για αυτό και πρέπει να συνεχιστεί - αλλά η ανθρωπιστική βοήθεια από μόνη της δεν θα επιλύσει τη σύγκρουση μεταξύ Ισραηλινών και Παλαιστινίων.
<P>
Αυτό που χρειάζεται η Ευρώπη είναι η ισχυρή, ευκρινής πολιτική θέληση που να συνοδεύεται από επαρκείς ανθρώπινους, στρατιωτικούς και οικονομικούς πόρους για να την καταστήσουν αξιόπιστο δρώντα στην παγκόσμια σκηνή. Γιατί ο κόσμος έχει στρέψει την προσοχή του στον Barack Obama; Επειδή η Ευρώπη δεν είναι ακόμα ικανή να διατυπώσει το όραμα, τα ιδανικά και τις γνώσεις της. " Ευρώπη άσκησε κριτική, και ορθώς έπραξε, στη μονομερή προσέγγιση της τρέχουσας κυβέρνησης των "ΠΑ και εάν, όπως ελπίζω, αλλάξει η κατάσταση με το νέο ένοικο του Λευκού Οίκου, είμαστε έτοιμοι να εγγυηθούμε ότι θα συνεισφέρουμε σε μια πολυμερή προσέγγιση; Είμαστε έτοιμοι να απελευθερώσουμε τους στρατιωτικούς πόρους, όχι για να πάνε στον πόλεμο, αλλά για να εγγυηθούν την ειρήνη; Είμαστε έτοιμοι να απελευθερώσουμε τους πόρους του προϋπολογισμού που απαιτούνται για να μας παρέχουν τα μέσα, ώστε να διεξαγάγουμε την πολιτική μας;
<P>
Κύριε Topolánek, ορθώς ορίσατε τις εξωτερικές σχέσεις της Ένωσης ως μία από τις προτεραιότητές σας. Τα τρέχοντα γεγονότα παρέχουν πολλά παραδείγματα για τον επείγοντα χαρακτήρα, με τον οποίο θα πρέπει να μεταχειρίζεται αυτό το θέμα, ανεξαρτήτως εάν πρόκειται για τις σχέσεις με τη Ρωσία, τις "νωμένες Πολιτείες ή τη Μέση Ανατολή, για να μην αναφέρω και τη Μεσόγειο, τα Βαλκάνια, την Αφρική ή τις αναδυόμενες χώρες. Οι Ευρωπαίοι αναμένουν από την Ευρώπη να ασκήσει την επιρροή της σε διεθνές επίπεδο· αυτό δείχνουν άλλωστε για χρόνια όλες οι σφυγμομετρήσεις της κοινής γνώμης. Γιατί να περιμένουμε;
<P>
Τέλος, ο ασκών την Προεδρία θα πρέπει να αντιμετωπίσει την οικονομική και κοινωνική κρίση παραβλέποντας την υλοποίηση των εθνικών σχεδίων ανάκαμψης οδηγώντας την Ευρωπαϊκή Ένωση στη σύνοδο κορυφής της G20 που θα πραγματοποιηθεί τον Απρίλιο στο Λονδίνο. Καλούμε την Τσεχική Προεδρία να συνεργαστεί στενά με την Ευρωπαϊκή Επιτροπή για τον καθορισμό και την εφαρμογή, μαζί με τους διεθνείς μας εταίρους, κανόνων που πρόκειται να επιβληθούν στους οικονομικούς παράγοντες.
<P>
" Ευρωπαϊκή Ένωση πρέπει να προστατέψει το κοινωνικό της πρότυπο, την κοινωνική οικονομία της αγοράς της και πρέπει να προωθήσει στις παγκόσμιες χρηματοοικονομικές αγορές την εφαρμογή ενός συστήματος εποπτείας της αγοράς παρόμοιου με εκείνου που υπάρχει στις χώρες μας. " Ευρώπη πρέπει να είναι ενωμένη και αποφασιστική για τη διαχείριση της χρηματοπιστωτικής κρίσης και της οικονομικής κρίσης επίσης.
<P>
Βασιζόμαστε σε εσάς, κύριε Topolánek, στην Προεδρία σας, για να επιδείξετε δυναμισμό και να κατευθύνετε την Ευρώπη σε αυτή τη δύσκολη χρονική περίοδο.
<P>
(Χειροκροτήματα)
<SPEAKER ID="013" NAME="Martin Schulz" LANGUAGE="DE">
Κύριε Πρόεδρε. Πρωθυπουργέ Topolánek, ηγείστε της τελευταίας Προεδρίας του Συμβουλίου της τρέχουσας θητείας του Ευρωπαϊκού Κοινοβουλίου. " παρούσα κοινοβουλευτική περίοδος ξεκίνησε με την Ολλανδική Προεδρία, με επικεφαλής τον κύριο Balkenende, και κανείς δεν θυμάται τι δήλωσε εδώ και τι απαντήσαμε. Ως εκ τούτου, ό,τι συζητάμε και επιτυγχάνουμε μαζί σήμερα, για τους επόμενους πέντε ή έξι μήνες, θα είναι η θεμελιώδης προϋπόθεση για μια μεγάλη αλλαγή πορείας στις ευρωπαϊκές εκλογές. Εάν γίνει αισθητό ότι εμείς - η Προεδρία, το Κοινοβούλιο και η Επιτροπή - συνεργαστήκαμε και αντιμετωπίσαμε επιτυχώς τις προκλήσεις που μας παρουσιάστηκαν σε κατάσταση κρίσης, είμαι βέβαιος ότι αυτό θα δημιουργήσει ένα πολύ θετικό και εποικοδομητικό κλίμα για την προεκλογική περίοδο.
<P>
Για αυτό το λόγο εμείς, η Σοσιαλιστική Ομάδα στο Ευρωπαϊκό Κοινοβούλιο, ενδιαφερόμαστε για την επιτυχία της Προεδρίας σας. Είχα ορισμένες αμφιβολίες τις πρώτες ημέρες για την Προεδρία, όταν ο κύριος Schwarzenberg δήλωσε ότι το Ισραήλ ασκούσε το δικαίωμά του για αυτοάμυνα και τάχθηκε με έναν εταίρο σε μια περίοδο που η Ευρωπαϊκή Ένωση χρειαζόταν ως μεσολαβητής. Το διόρθωσε, το οποίο ήταν θετικό. Κύριε Topolánek, εσείς ο ίδιος δηλώσατε ότι "δεν θα μεσολαβήσουμε στη σύγκρουση σχετικά με το άεριο". Τώρα το διορθώσατε.
<P>
Υπήρχαν ορισμένα προβλήματα αρχικά, αλλά ξεπεράστηκαν τώρα, το οποίο είναι ένα θετικό βήμα. Εάν οι αρχικές αβεβαιότητες - και θα ήθελα να τονίσω ότι ο κύριος Barroso είχε δίκιο σε αυτό - τώρα στην πραγματικότητα οδηγούν σε ενέργειες που παράγουν θετικά αποτελέσματα, θα έχετε την πλήρη υποστήριξη της ομάδας μας. Αυτό ισχύει επίσης για την αγόρευσή σας σήμερα το πρωί, την οποία όλοι ακούσαμε προσεκτικά με αίσθημα καλής προαίρεσης και αυτοπεποίθησης για τους επόμενους μήνες.
<P>
Θα ήθελα να αναφερθώ σε ένα από τα θέματα που θίξατε. Επικαλεστήκατε τα λόγια του φίλου μου κύριου Daul - ενός έξυπνου ανθρώπου που όμως στην παρούσα περίπτωση έκανε λάθος - ο οποίος δήλωσε ότι η οικονομική κρίση δεν αποτελεί ήττα του καπιταλισμού. Αληθεύει ότι δεν νίκησε τον καπιταλισμό -δυστυχώς υπάρχει ακόμα - αλλά νίκησε τους καπιταλιστές που μας έλεγαν για χρόνια ότι δεν χρειαζόμαστε κανόνες, διότι η αγορά θα αυτορρυθμιζόταν, θα ρύθμιζε τα πράγματα από μόνη της. Αυτοί οι καπιταλιστές υπέστησαν μια ήττα και όταν εσείς, που έως τώρα επιτρέπατε πολιτικές παρόμοιες με εκείνες των ανθρώπων που υποστήριζαν ότι δεν χρειαζόμαστε κανόνες, δηλώνετε στο Κοινοβούλιο σήμερα το πρωί ότι χρειαζόμαστε μια Ευρώπη με κανόνες, δεν μπορώ παρά να συμφωνήσω: πράγματι χρειαζόμαστε περισσότερους κανόνες για να διαχειριστούμε, να ξεπεράσουμε τη χρηματοοικονομική κρίση. Κύριε Topolánek, σας καλωσορίζω θερμά στην ομάδα των ρυθμιστών στην Ευρώπη - φαίνεται ότι πήρατε κι εσείς το μάθημά σας.
<P>
(Χειροκροτήματα)
<P>
Πρωθυπουργέ, αυτή είναι μια καθοριστική περίοδος για τη διεθνή πολιτική. Εάν η Ευρωπαϊκή Ένωση επιθυμεί να αναλάβει τον παγκόσμιο ρόλο που περιγράφει ο Πρόεδρος της Επιτροπής, μεταξύ άλλων, σε υποθέσεις ενεργειακής ασφάλειας ή στη σύγκρουση της Γάζας, δεν μπορεί να επιτρέψει τη διάσπασή της. Χρειαζόμαστε την Ένωση των 27 ως ισχυρό οικονομικό και πολιτικό συνασπισμό. Μόνο εάν δεν επιτρέψουμε τη διάσπασή μας, θα είμαστε ισχυροί. Εξάλλου, η δύναμη των άλλων έγκειται στο ότι μπορούν πάντα να ελπίζουν ότι οι Ευρωπαίοι μιλούν με διαφορετικές φωνές. Ο Karel Schwarzenberg ισχυρίζεται ότι το Ισραήλ ενεργεί με αυτοάμυνα, ενώ ο Louis Michel διατείνεται ότι η χώρα παραβιάζει το διεθνές δίκαιο. Εάν αυτό είναι η Ευρωπαϊκή Ένωση, δεν χρειάζεται να το διαπραγματευτούμε.
<P>
Εάν η Ρωσία ή η Ουκρανία πιστεύει ότι η μισή Ευρώπη υποστηρίζει τη μία πλευρά και η άλλη μισή Ευρώπη την άλλη πλευρά, δεν είμαστε ισχυροί. Ωστόσο, είμαστε ισχυροί, εάν έχουμε μια ισχυρή βάση, την οποία παρέχει η Συνθήκη της Λισαβόνας. Εάν η εν λόγω Συνθήκη επικυρωθεί υπό την Προεδρία σας από την κυβέρνησή σας, η οποία φυσικά τιμωρήθηκε αρκετά για τον πρόεδρο της χώρας σας, αυτό θα έστελνε ένα ισχυρό σήμα ότι η Ευρώπη είναι ισχυρή.
<P>
(Χειροκροτήματα)
<P>
Το κάστρο της Πράγας είναι η έδρα του Václav Klaus, που θα αγορεύσει σε εμάς το Φεβρουάριο, όταν έρθει στις Βρυξέλλες. Το κάστρο της Πράγας ήταν και η έδρα του Καρόλου IV, όπως ανέφερε ο Πρωθυπουργός. Ο Κάρολος IV έχτισε τη Χρυσή Οδό από την Πράγα στη Νυρεμβέργη, η οποία στις μέρες του, ήταν τρομερό κατόρθωμα και επρόκειτο να συνδέσει λαούς και έθνη. Πριν γίνει γερμανός αυτοκράτορας, με έδρα του την Πράγα, ο Κάρολος IV ήταν Δούκας του Λουξεμβούργου. Συνεπώς, αυτή η περίοδος στο κάστρο της Πράγας ήταν πραγματικά ευρωπαϊκή. Ας ελπίσουμε ότι στο κάστρο της Πράγας θα διαμένει σύντομα για μια ακόμα φορά κάποιος τόσο Ευρωπαίος όσο ο Κάρολος IV.
<P>
(Χειροκροτήματα)
<SPEAKER ID="014" NAME="Graham Watson">
εξ ονόματος της ομάδας ALDE. - Κύριε Πρόεδρε, εξ ονόματος της ομάδας μου καλωσορίζω τον ασκούντα την Προεδρία. Σας ευχόμαστε κάθε επιτυχία, Προεδρεύοντα του Συμβουλίου.
<P>
Ένας μεγάλος Τσέχος είπε κάποτε: "Δεν είμαι πια αρχάριος παίκτης: οι άλλοι περιμένουν από μένα πολλά γκολ· το επάγγελμά μου είναι να σκοράρω". Λοιπόν, αυτό που ίσχυε για τον Milan Baroš ισχύει και για εσάς και τους υπουργούς σας. Το πρόγραμμα εργασίας σας επισημαίνει αυτούς τους στόχους.
<P>
Αναφορικά με την οικονομία, δηλώσατε ότι πρέπει να μειωθούν οι περιορισμοί στην αγορά, εσωτερική και εξωτερική, και ότι η απάντηση της Ευρώπης στην ύφεση δεν πρέπει να είναι μόνο οι κεϋνσιανές δαπάνες, αλλά πρέπει να προσπαθούμε για δικαιότερο ανταγωνισμό, ελευθέρωση του εμπορίου και πιο ελεύθερη κυκλοφορία των ανθρώπων και των αγαθών στα εθνικά σύνορα.
<P>
Είναι δύσκολες οι εποχές για τους πολίτες της Ευρώπης. " συνταγή σας θα αμφισβητηθεί. αλλά όχι από τους Φιλελεύθερους και τους Δημοκράτες. Για την εμπειρία της Τσεχικής Δημοκρατίας - και τόσων άλλων - αποδεικνύει τη δύναμη των αγορών να βγάζει τους ανθρώπους από τη φτώχεια.
<P>
Αναφορικά με την ενέργεια, έχετε δίκιο που ακολουθείτε τους στόχους της στρατηγικής ανασκόπησης στον τομέα της ενέργειας, αλλά η ανασκόπηση και οι στόχοι μας για την κλιματική αλλαγή δεν πρέπει να είναι επιστέγασμα των φιλοδοξιών μας, αλλά ένας βατήρας για μεγαλύτερα και πιο πράσινα ύψη για να επιβάλλει το βηματισμό στην αλλαγή της Ευρώπης από τα ορυκτά καύσιμα σε ανανεώσιμα και να θέσει ένα τέλος στην ομφαλική ενεργειακή εξάρτηση.
<P>
Σήμερα οι οθόνες μας κατακλύζονται από τα ουκρανικά κέντρα κατανομής. " Ρωσία ισχυρίζεται ότι δεν δύναται να εξαγάγει αέριο, διότι η Ουκρανία δεν θα το μεταφέρει και η Ουκρανία ισχυρίζεται ότι δεν έχει αέριο να εξαγάγει, διότι οι Ρώσοι άλλαξαν την οδό διαμετακόμισης. Εν των μεταξύ, η βιομηχανία στην ανατολική και κεντρική Ευρώπη υποφέρει, κάποιοι παγώνουν στα σπίτια τους και γίνονται κινήσεις για να ανοίξουν εκ νέου πυρηνικοί αντιδραστήρες που απορρίφθηκαν ως μη ασφαλείς από την Ένωσή μας.
<P>
Αυτή δεν είναι λειτουργική αγορά ενέργειας. Είναι η πλοκή ταινίας των Marx Brothers: Μια νύχτα στο κρύο - ή μάλλον, δώδεκα νύχτες και έπεται συνέχεια. Λοιπόν σταματήστε να μιλάτε για την εσωτερική αγορά της ενέργειας και την ανάπτυξη των ανανεώσιμων πηγών: αξιοποιείστε τις δικαιοδοσίες της Προεδρίας σας για να αντλήσετε τις απαραίτητες επενδύσεις.
<P>
Εκ μέρους της ΕΕ στον κόσμο, επικροτούμε τις φιλοδοξίες της Προεδρίας σας. " Ευρώπη πρέπει να παίζει ηγετικό ρόλο στην επίλυση συγκρούσεων στηρίζοντας την ανάπτυξη και προωθώντας τα ανθρώπινα δικαιώματα.
<P>
Αλλά, εάν θέλετε πραγματικά να αυξήσετε τις ικανότητες της ΕΕ για δράση, γιατί έχετε καθυστερήσει εκ νέου την επικύρωση της Συνθήκης της Λισαβόνας; Εάν θέλετε να αποτρέψετε τη διάδοση των όπλων, γιατί οικοδομείτε σύστημα αντιπυραυλικής άμυνας σε ευρωπαϊκό έδαφος;
<P>
(Χειροκροτήματα)
<P>
Και εάν θέλετε ειρήνη στη Μέση Ανατολή, γιατί επιτρέπετε στην Ευρώπη να γελοιοποιείται με τόσες πολλές διαφορετικές ειρηνευτικές αποστολές;
<P>
Όπως εκτυλίσσονται τα γεγονότα στη Γάζα, γίνεται ολοένα και δυσκολότερο για πολλούς από εμάς να παραμείνουμε αποστασιοποιημένοι. Το παρόν Κοινοβούλιο δεν πρόκειται να συσπειρωθεί ποτέ γύρω από μια κοινή θέση, εάν προσπαθούμε να επιμερίσουμε με ακρίβεια τις ευθύνες, αλλά το σφάλμα εντοπίζεται και στις δύο πλευρές, η βία αποκηρύσσεται και απαιτείται άμεση κατάπαυση του πυρός.
<P>
Δεν υπάρχει δικαιολογία για τις πυραυλικές επιθέσεις της Χαμάς, αλλά ούτε και για τη χρήση εκρηκτικών πυκνού αδρανούς μετάλλου για τον τραυματισμών πολιτών.
<P>
Το σύνθημα για την Προεδρία σας είναι "Ευρώπη χωρίς σύνορα". Ίσως ο συντάκτης του είχε κατά νου εκείνο το παλιό τσεχικό ρητό: "Προστατευτείτε χρησιμοποιώντας τους φίλους σας και όχι φράκτες".
<P>
Προεδρεύοντα του Συμβουλίου, εμείς, οι ευρωπαίοι συμπολίτες σας, είμαστε οι φίλοι σας. Ο Πρόεδρος της χώρας σας συνέκρινε την Ευρωπαϊκή Ένωση με τη Σοβιετική Ένωση. Λοιπόν, δεν κατασκοπεύουμε ιδιωτικές συζητήσεις, όπως έκανε σε μέλη αυτού του Κοινοβουλίου.
<P>
Αυτός που επιθυμεί να παραμείνει στο περιθώριο είναι ελεύθερος να το πράξει. Αλλά αυτή είναι μια Ένωση φίλων - φίλων, ομοίων και εταίρων.
<P>
Οι στόχοι της Προεδρίας σας είναι τολμηροί. Τους υποστηρίζουμε. Στηρίξτε τους και θα σας υποστηρίξουμε.
<P>
(Χειροκροτήματα)
<SPEAKER ID="015" NAME="Brian Crowley">
εξ ονόματος της ομάδας UEN. - (GA) Κύριε Πρόεδρε, πρέπει να προωθηθεί μια καλύτερη πολτική και οικονομική σχέση μεταξύ της Ευρωπαϊκής Ένωσης και της Αμερικής. Ελπίζω ότι η Προεδρία της Τσεχικής Δημοκρατίας θα επιληφθεί του θέματος τους ερχόμενους μήνες. " Αμερική θα έχει νέο πρόεδρο την επόμενη εβδομάδα και όλοι θα αντιμετωπίσουμε σημαντικές προκλήσεις στο μέλλον. Σίγουρα πρέπει να ρυθμίσουμε σύντομα τις χρηματοοικονομικές αγορές.
<P>
Ασκούντα την Προεδρία του Συμβουλίου, σας καλωσορίζουμε σήμερα σε αυτό το Κοινοβούλιο, ιδιαίτερα καλωσορίζουμε την Προεδρία της Τσεχικής Δημοκρατίας που αναλαμβάνει την ηγεσία της Ευρωπαϊκής Ένωσης σε μια πολύ κρίσιμη στιγμή. Εξ ονόματος της ομάδας μου, της ομάδας Ένωση για την Ευρώπη των Εθνών, προσφέρουμε επίσης τη συμπαράστασή μας για το πρόγραμμά σας για να εγγυηθούμε ότι υπάρχει ξεκάθαρη και ισχυρότερη φωνή για την Ευρωπαϊκή Ένωση, καθώς και για τα κράτη μέλη στο πλαίσιο της Ευρωπαϊκής Ένωσης.
<P>
Πολλοί συνάδελφοι ήδη μίλησαν σχετικά με την τρέχουσα σειρά κρίσεων και στην αρχή θέλω να αποτίσω φόρο τιμής τόσο στην Προεδρία σας όσο και στον Πρόεδρο Barroso για τις αποφασιστικές ενέργειες στις οποίες προέβη, όταν προέκυψε το θέμα της διακοπής της παροχής αερίου στην Ευρωπαϊκή Ένωση και όχι μόνο επειδή αποδώσαμε τις ευθύνες, αλλά επειδή παρεμβήκαμε άμεσα σε κοινωνικό, οικονομικό και πολιτικό επίπεδο για να φέρουμε τις δύο πλευρές να καθίσουν στο τραπέζι και να συνομιλήσουν σχετικά με το πού είχαν κάνει λάθος.
<P>
Για αυτό το λόγο είναι σημαντικό υπό την Προεδρία τώρα να διευρύνουμε αυτήν την ιδέα της εταιρικής σχέσης με την Ανατολή, διότι εναποθέτουμε τις ελπίδες μας στην Ανατολή και τα Βαλκάνια, διότι αποτελούν τα ρήγματα εντός της Ευρωπαϊκής Ένωσης προς το παρόν, όχι μόνο λόγω της πολιτικής αστάθειας, αλλά και λόγω της αλληλεξάρτησης αναφορικά με την ενέργεια και την οικονομική δραστηριότητα.
<P>
Τέλος, επειδή ο χρόνος είναι τόσο σύντομος, μιλήσατε για την πέμπτη ελευθερία, την ελευθερία της κυκλοφορίας της γνώσης. Αυτή η γνώση μας δίνει τα εργαλεία που χρειαζόμαστε σήμερα για να βελτιώσουμε την αλυσίδα της καινοτομίας, της έρευνας και των ικανοτήτων που μπορεί να μας αφορούν. Μέσω της δικής σας ιστορίας - μεμονωμένα, αλλά και ως χώρα - του απολυταρχισμού, της ελευθερίας και του μεγαλείου στην εκπαίδευση και την καινοτομία, προσβλέπουμε τώρα σε εσάς για να ορίσετε το επόμενο βήμα προς το οποίο πρέπει να κινηθεί η Ευρωπαϊκή Ένωση.
<P>
Επιτρέψτε μου να τελειώσω με μια σύντομη παράθεση λόγων του John F. Kennedy, ο οποίος δήλωσε στον πανηγυρικό του λόγο: "Στεκόμαστε σήμερα στο μεταίχμιο ενός νέου ορίου. Αλλά το νέο όριο, για το οποίο μιλώ δεν είναι μια σειρά υποσχέσεων, αλλά μια σειρά προκλήσεων". Ξέρω ότι έχετε τις ικανότητες να ανταποκριθείτε σε αυτές τις προκλήσεις.
<SPEAKER ID="017" NAME="Monica Frassoni">
εξ ονόματος της ομάδας Verts/ALE. - (IT) Κύριε Πρόεδρε, κυρίες και κύριοι, τη στιγμή αυτή που κάνουμε την παρούσα συζήτηση, βομβαρδίζεται ο λαός της Γάζας. Πιστεύω ότι η ύψιστη προτεραιότητά μας ως μέλη του Κοινοβουλίου και η ύψιστη προτεραιότητα του Συμβουλίου και της Επιτροπής θα έπρεπε να είναι ο τερματισμός του βομβαρδισμού του λαού της Γάζας. Κρίνω ότι αυτό είναι το καθήκον μας αυτή τη στιγμή, παρά να αποφασίσουμε ποιος είναι υπεύθυνος και παρά τις διαφορές μας για αυτό το θέμα. Πρέπει να δηλώσω ότι η ομάδας μας, η ομάδα των Πρασίνων/Ευρωπαϊκής Ελεύθερης Συμμαχίας, έχει πιο ξεκάθαρη άποψη για αυτό, όπως θα πούμε σήμερα το απόγευμα.
<P>
Κύριε Πρόεδρε, ξεκινήσατε τις παρατηρήσεις σας μιλώντας για τη μεσαιωνική εποχή, μια εποχή βίαιη, απόμακρη, σκοτεινή με λίγες εκλάμψεις, αλλά σίγουρα βίαιη και σκοτεινή. Στην πραγματικότητα, ανεξαρτήτως από τις προσπάθειες των εταίρων του συνασπισμού σας, το πρόγραμμα για αυτούς τους έξι μήνες φαίνεται ότι φέρει την έντονη σφραγίδα ενός ξεπερασμένου οράματος, επιτρέψτε μας την έκφραση· το έντονο αποτύπωμα μιας κομφορμιστικής, νεοφιλελεύθερης προσέγγισης που κυριαρχείται από τις επιχειρήσεις και την αγορά, το οποίο δεν είναι πλέον της μόδας, κύριε Πρόεδρε.
<P>
Θεωρώ ότι είναι επίσης κάπως αδιάφορο σε σχέση με την ανάγκη για πολιτικές, νόμους και έγγραφα για κοινωνικά θέματα που ανταποκρίνονται στις πραγματικές ανάγκες των πολιτών, και κατά κάποιο τρόπο εκτός θέματος ως προς την άποψη της περιβαλλοντικής πολιτικής σχετικά με την καταπολέμηση της κλιματικής αλλαγής ως τιμήματος ή εμποδίου, αντί μιας σημαντικής ευκαιρίας για καινοτομία και αειφόρο ανάπτυξη. Επίσης, ρέπει, εάν μου επιτρέπετε, λίγο προς μια ανδροκρατική αντίληψη λέγοντας ότι υφίσταται η ανάγκη για αναθεώρηση των στόχων της Βαρκελώνης σχετικά με τις βοηθητικές κατασκευές για παιδιά, φυσικά με στόχο να επιστρέψουν στα σπίτια τους οι γυναίκες.
<P>
Αυτό τότε είναι ένα πρόγραμμα που θεωρεί τους μετανάστες αποκλειστικά θέμα ασφάλειας, που βασίζεται στο ΝΑΤΟ παρά στην πολυμερή προσέγγιση, που ακόμα παζαρεύει με το θέμα των πυραύλων και δεν επισημαίνει στην πραγματικότητα αυτό που είναι πραγματικά σημαντικό για εμάς στην εξωτερική πολιτική, δηλαδή τη συνοχή: τη συνοχή της Ένωσής μας.
<P>
Δεν είμαστε ούτε ευχαριστημένοι με το γεγονός ότι δεν έγινε καμία αναφορά για ένα τόσο σημαντικό τομέα όσο αυτόν της καταπολέμησης των διακρίσεων και σε αυτό το σημείο θα ήθελα να μάθω την προτεραιότητα που θέτετε για την έγκριση οδηγίας για τις διακρίσεις. Για να συνοψίσω, αυτό το πρόγραμμα ξεσκεπάζει έναν κόσμο με πολλούς κινδύνους και ελάχιστες ευκαιρίες.
<P>
Μιλήσατε για το διαμεσολαβητικό σας έργο στη σύγκρουση μεταξύ Ρωσίας και Ουκρανίας για το αέριο, αλλά από το πρόγραμμά σας καθίσταται σαφές ότι κατά την Προεδρία σας δεν θα προβείτε σε ενέργειες κατά των χωρών εκείνων, όπως της Σλοβακίας και της Βουλγαρίας, που εκμεταλλεύτηκαν την ευκαιρία που παρουσιάστηκε από την κρίση σχετικά με το αέριο για να επαναλειτουργήσουν επικίνδυνες, απαρχαιωμένες πυρηνικές εγκαταστάσεις. Επιπλέον, κύριε Πρόεδρε, σας υπενθυμίζω ότι δεν υπάρχει ασφαλής πυρηνική ενέργεια, ίσως να υπάρχει σε 30, 40, 50 ή 60 χρόνια, δεν ξέρω, αλλά τώρα δεν υπάρχει. Δεν αξίζει, συνεπώς, να το συζητάμε, διότι είναι μια πολύ ακριβή αυταπάτη και φυσικά μας αποσπά από τις πραγματικές μας προτεραιότητες.
<P>
" ενεργειακή ασφάλεια και αλληλεγγύη μπορεί να επιτευχθεί μέσω αποτελεσματικών ενεργειών, χωρίς περισπασμούς, ώστε να προωθηθεί η ενεργειακή απόδοση και εξοικονόμηση ενέργειας, που αποτελεί ένα τεράστιο πεδίο για την καινοτομία, την απασχόληση και τη μείωση της κατανάλωσης. Δεν υπάρχει οδικός χάρτης που θα μπορούσαμε να χρησιμοποιήσουμε για να ανταποκριθούμε στον πόλεμο του αερίου, μεταξύ άλλων. Σας υποβάλλουμε ένα συγκεκριμένο αίτημα, κύριε Πρόεδρε· σας ζητούμε να πείσετε τους συναδέλφους σας να θέσετε στο επίκεντρο του Ευρωπαϊκού Συμβουλίου την άνοιξη το στόχο για υποχρεωτική δέσμευση σε ενεργειακές περικοπές ύψους 20% έως το 2020, τη Σταχτοπούτα της περσινής δέσμης μέτρων για την ενέργεια, και να αναθεωρήσετε τις προτεραιότητές σας αξιολογώντας με μεγαλύτερη σοβαρότητα τις αποφάσεις που ελήφθησαν το Δεκέμβριο αναφορικά με την ανανεώσιμη ενέργεια.
<P>
Κύριε Πρόεδρε, κάτι τελευταίο σχετικά με το μέλλον της Ευρώπης: η Συνθήκη της Λισαβόνας δεν είναι τέλεια, αλλά είναι πραγματικά περίεργο που δεν την έχετε επικυρώσει ακόμα. Ως εκ τούτου, αδράξτε την ευκαιρία να μας εξηγήσετε το λόγο και να μας πείτε πότε θα το πράξετε.
<P>
(Χειροκροτήματα)
<SPEAKER ID="018" NAME="Miloslav Ransdorf">
εξ ονόματος της ομάδας GUE/NGL. - (CS) Ο ασκών την Προεδρία του Συμβουλίου μίλησε για τις περίπλοκες ιστορικές εμπειρίες μας. Πιστεύω ότι η Τσεχική Προεδρία είναι μια ευκαιρία για εμάς για να βοηθήσουμε να ξεπεραστεί η υφιστάμενη διαίρεση της Ευρώπης σε Δύση και Ανατολή. Στο μυθιστόρημά του Schweik, ο Jaroslav Hašek έκανε κάποτε ένα γερμανοουγγρικό λογοπαίγνιο, kelet oszt, nyugat veszti, το οποίο σε ελεύθερη μετάφραση σημαίνει ότι η Ανατολή δίνει και η Δύση παίρνει. Συνεπώς, με αυτό τον τρόπο εξελίχθηκε η ιστορία. Πιστεύω ότι έχουμε μια ευκαιρία να θέσουμε ένα τέλος σε αυτό. Πιστεύω ότι η Τσεχική Προεδρία είναι μια ευκαιρία και για εμάς να απελευθερωθούμε και από τα δικά μας δόγματα και τις προκαταλήψεις. Ως παράδειγμα για αυτά τα δόγματα παραθέτω το πρόσφατο άρθρο του Václav Klaus που μας συμβουλεύει για το πώς να ξεπεράσουμε την τρέχουσα κρίση αμβλύνοντας προσωρινώς τα κοινωνικά, περιβαλλοντικά και υγειονομικά πρότυπα, διότι, όπως λέει, αυτά τα πρότυπα εμποδίζουν την ορθολογιστική ανθρώπινη συμπεριφορά. Θα έλεγα ότι ισχύει το αντίθετο, ότι η Τσεχική Προεδρία πρέπει να μας βοηθήσει να εξασφαλίσουμε ότι έχουμε μια οικονομία που πορεύεται σύμφωνα με κοινωνικά και οικολογικά κριτήρια, δηλαδή μια οικονομία που κινείται με κοινωνικούς και περιβαλλοντικούς παράγοντες. Θα ήθελα να παρατηρήσω εδώ ότι συμφωνώ με τον Πρωθυπουργό Topolánek σε ένα πράγμα: την ανάγκη να βασιζόμαστε στη ροή της καινοτομίας για να μας βγάλει από την κρίση και την ανάγκη για εξέλιξη - με τα λόγια του Richard Florida αν θέλετε - ένα δημιουργικό μάθημα που θα βοηθήσει τις οικονομίες μας να ξεφύγουν από το αδιέξοδο.
<P>
Εννοώ ότι όλοι χρειαζόμαστε το θάρρος για να αλλάξουμε. Ο Stefan George, ο μεγάλος γερμανός συγγραφέας, λέει ότι το μέλλον ανήκει σε εκείνους που είναι ικανοί για αλλαγή. Ελπίζω ότι θα είμαστε ικανοί να αλλάζουμε, η υποδούλωσή μας στο παρελθόν, ότι θα είμαστε ικανοί να σταματήσουμε το διαχωρισμό μεταξύ ανατολικής και δυτικής Ευρώπης, και να αποτελέσουμε μια ενιαία μονάδα που είναι αποδεσμευμένη από συμπλέγματα ανωτερότητας σε σχέση με τις "νωμένες Πολιτείες ή οποιονδήποτε άλλο. Θα ήθελα να ολοκληρώσω το λόγο μου επισημαίνοντας ότι, ενώ η αγόρευση του Πρωθυπουργού Topolánek γαρνιρίστηκε με ευγενείς προθέσεις, αποφάσεις και στόχους και ενώ είναι σωστό και πρέπον για την Τσεχική Προεδρία να καθορίζει φιλόδοξα σχέδια, έχω να κάνω ένα σκεπτικιστικό σχόλιο, με τη μορφή αφορισμού από τον πολωνό σατιρογράφο Jerzy Lec, που λέει ότι κι αν πας για ιερό προσκύνημα, δεν θα σταματήσουν να πονούν τα πόδια σου.
<SPEAKER ID="019" NAME="Vladimír Železný">
εξ ονόματος της ομάδας IND/DEM. - (CS) Κύριε Προεδρεύοντα του Συμβουλίου, καμιά χώρα δεν ξεκίνησε την Προεδρία με τόσο καταιγιστικό αρνητισμό ή υποβλήθηκε σε τόσο απειλητικές προβλέψεις όσο η Τσεχική Δημοκρατία. Ο γαλλικός τύπος ιδιαίτερα σπεύδει να παρουσιάσει τα σύννεφα της καταιγίδας πάνω από την εξαθλιωμένη Ένωση, διότι δεν προεδρεύεται πλέον από κάποιον τόσο ικανό όσο η Γαλλική Προεδρία, αλλά αντιθέτως έχει αναλάβει μια ομάδα Τσέχων.
<P>
Εκείνοι οι Τσέχοι μάλιστα οι οποίοι διέπραξαν ένα τέτοιο θανάσιμο αδίκημα που δεν επικύρωσαν ακόμα τη Συνθήκη της Λισαβόνας, σύμφωνα με την οποία λίγες μεγάλες χώρες θα σφετερίζονται μόνιμα τη λήψη αποφάσεων στο πλαίσιο της Ένωσης. Και επιπλέον, εκείνοι οι Τσέχοι έχουν ένα δημοφιλή πρόεδρο με ενοχλητικά υψηλή νοημοσύνη, ο οποίος όχι μόνο εναντιώνεται στη Συνθήκη της Λισαβόνας, αλλά μπορεί ικανότατα να επιστήσει την προσοχή στο διευρυνόμενο δημοκρατικό έλλειμμα της Ένωσης. Εξαιτίας αυτού του δημοκρατικού ελλείμματος, πριν από είκοσι χρόνια, ανατρέψαμε το σοσιαλισμό στη χώρα μας.
<P>
Ωστόσο, η Τσεχική Προεδρία επιδιώκει περιορισμένους στόχους και λογικές προτεραιότητες και θα είναι επιτυχημένη. Ας εκφράσουμε τις ευχές μας και τη συμπαράστασή μας, παρά τις ενοχλητικές κραυγές από τους Τσέχους Σοσιαλιστές που από καιρό αντάλλαξαν την αγάπη της χώρας για τον προλεταριακό διεθνισμό, και συνεπώς σήμερα, σύμφωνα με τις οδηγίες των σοσιαλιστών καθοδηγητών, προσπαθούν με εμπάθεια να αποσταθεροποιήσουν την Τσεχική Προεδρία. Μου είναι τελείως αδιάφορο!
<P>
" συνωμοσία για την Τσεχική Προεδρία είναι να αποδειχτεί ότι οι μικρές χώρες δεν είναι ικανές και ότι ήρθε η ώρα να παραδώσουμε για πάντα τα ηνία της Ένωσης, μέσω της Συνθήκης της Λισαβόνας, στις μεγάλες, ικανές και έμπειρες χώρες. Αυτό καθιστά την παρούσα Προεδρία τόσο σημαντική. Θα αποδείξει ότι οι μικρότερες χώρες είναι εξίσου ικανές για τη διαχείριση της ΕΕ. Αυτό που τους ξεχωρίζει είναι ότι αποφεύγουν τη μεγαλομανία, τις εγωκεντρικές αντιλήψεις, την υστερία των δημοσίων σχέσεων, την αυξημένη ενεργητικότητα για υπερβολική ικανοποίηση ορισμένων προέδρων και τη συνεχή καυχησιολογία για μη υπαρκτά επιτεύγματα.
<P>
Εύχομαι από την καρδιά μου καλή επιτυχία στον Πρωθυπουργό Topolánek, τον αναπληρωτή Πρωθυπουργό Vondra και στην υπόλοιπη ομάδα. Αυτή δεν θα είναι απλώς η επιτυχία της χώρας μου, αλλά και η επιτυχία μιας μικρής και νέας χώρας. Αυτό είναι το σημαντικό μήνυμα για την ΕΕ. Βλέπετε, έχουμε εμπειρία και σε έναν άλλο τομέα. Ενώ οι μεγαλύτερες χώρες βίωσαν προβλέψιμες δημοκρατίες και έμαθαν να αντιμετωπίζουν μόνο συνηθισμένες καταστάσεις, εμείς περάσαμε σχεδόν μισό αιώνα υπό εντελώς αδόκιμο καθεστώς. Αυτό μας δίδαξε να βρίσκουμε δημιουργικές λύσεις σε ασυνήθιστες καταστάσεις, το οποίο πρόκειται να αποδειχτεί χρήσιμο.
<SPEAKER ID="020" NAME="Jana Bobošíková" AFFILIATION="NI">
(CS) Κύριε Πρόεδρε ασκούντα την Προεδρία του Συμβουλίου της Ευρωπαϊκής Ένωσης, κυρίες και κύριοι, είμαι περήφανη για την επιδεξιότητα και την ικανότητα δράσης που επέδειξε η Τσεχική Προεδρία στο θέμα της παροχής αερίου σε χώρες της ΕΕ. Και θα χαιρόμουν πολύ, εάν ο ασκών την Προεδρία του Συμβουλίου, Mirek Topolánek, στις συνομιλίες για το μέλλον της ΕΕ, δηλαδή για τη Συνθήκη της Λισαβόνας, επιδείκνυε την ίδια αποφασιστικότητα που αποκάλυψε στις διαπραγματεύσεις για το αέριο με τον Vladimir Putin και την Yulia Tymoshenko.
<P>
" φιλοδοξία του ασκούντα την Προεδρία του Συμβουλίου πρέπει να είναι να παίζει το ρόλο του αρχηγού και όχι του μεσάζοντα. Κύριε Προεδρεύοντα του Συμβουλίου, έχετε μια μοναδική ευκαιρία να δείξετε ότι όλα τα κράτη, ανεξαρτήτως του μεγέθους τους, είναι ισότιμοι εταίροι στην Ευρωπαϊκή Ένωση, Εάν μπορέσετε να διατηρήσετε την ευψυχία σας, κύριε Topolánek, θα περάσετε στην ιστορία.
<P>
Σας δόθηκε η ευκαιρία και η εξουσία να δηλώσετε δημόσια ότι η Συνθήκη της Λισαβόνας είναι νεκρή ως επακόλουθο του ιρλανδικού δημοψηφίσματος και ότι μας οδήγησε σε αδιέξοδο. Είστε σε θέση να προτείνετε τη δημιουργία ενός νέου διορατικού εγγράφου που θα αποτελέσει τον πραγματικό κοινό παρονομαστή των συμφερόντων του κάθε μέλους της ΕΕ και θα κερδίσει την υποστήριξη των πολιτών στα δημοψηφίσματα. Δεν είναι ανάγκη να προωθούμε τυφλά τη Συνθήκη της Λισαβόνας, η οποία επιβάλλει τη μη δημοκρατική εξουσία των υπαλλήλων, ενώ καλύπτει πρόχειρα την αποτυχία της ευρωπαϊκής ελίτ να επιτύχει μια συμφωνία και ειδικότερα την απροθυμία της να είναι υπόλογη απέναντι στους πολίτες.
<P>
Κύριε Topolánek, εδώ εκπροσωπείτε μια χώρα, η οποία τον τελευταίο αιώνα κατάφερε να απελευθερωθεί από την αυστροουγγρική αυτοκρατορία, η οποία βίωσε την προδοσία του Μονάχου και άντεξε τις θηριωδίες του ναζισμού. Εκπροσωπείτε μια χώρα, στην οποία ο λαός αντιστάθηκε ενάντια στην εισβολή των στρατευμάτων του Συμφώνου της Βαρσοβίας. Εκπροσωπείτε μια χώρα, η οποία έζησε 40 χρόνια ως υποχείριο της Σοβιετικής Ένωσης, η οποία κατέπλεε αναπόφευκτα προς την προγραμματισμένη φτώχεια σύμφωνα με το Συμβούλιο Αμοιβαίας Οικονομικής Βοήθειας, και η οποία αποτίναξε το απολυταρχικό καθεστώς χωρίς αιματοχυσίες.
<P>
Αρνούμαι να πιστέψω ότι ως πρωθυπουργός της χώρας με τόσο μεγάλη ιστορική εμπειρία, θα θέλατε οι αποφάσεις σχετικά με την κοινωνική πολιτική, την ενέργεια, τη φορολογία, τη δικαιοσύνη και την ασφάλεια να λαμβάνονται οπουδήποτε αλλού εκτός από το κάθε κράτος μέλος. Δεν πιστεύω ότι επιθυμείτε πραγματικά οι αποκλειστικές εξουσίες της Ένωσης να ανατρέψουν τις εξουσίες των κρατών μελών. Δεν πιστεύω ότι θέλετε η Ένωση να επεμβαίνει στην προστασία και τη βελτίωση της ανθρώπινης υγείας, της βιομηχανίας, του πολιτισμού, του τουρισμού, της παιδείας ή του αθλητισμού. Δεν πιστεύω ότι επικροτείτε το γεγονός ότι σε περισσότερους από πενήντα τομείς, η Συνθήκη της Λισαβόνας καταργεί το δικαίωμα της εθνικής αρνησικυρίας και μειώνει τη στάθμιση των ψήφων των μικρότερων χωρών, συμπεριλαμβανομένης της Τσεχικής Δημοκρατίας.
<P>
Κύριε Προεδρεύοντα του Συμβουλίου και Πρωθυπουργέ της Τσεχικής Δημοκρατίας, να έχετε το θάρρος να πείτε στους 26 ηγέτες κρατών αυτά που λέτε κατ'ιδίαν. Πείτε ότι η Συνθήκη της Λισαβόνας δεν είναι καλή και ότι την απορρίπτετε. Πράξτε το στο όνομα της δημοκρατίας και της ελευθερίας. Με αυτό δεν θα κερδίσετε τους επαίνους της λεγόμενης "ευρωπαϊκής ελίτ", των υπαλλήλων της Επιτροπής ή ακόμα και του παρόντος Κοινοβουλίου. Αλλα αυτό που θα κερδίσετε είναι ο θαυμασμός και ο σεβασμός των πολιτών, οι οποίοι παραμελούνται εύκολα εδώ, και θα ενισχύσετε το κύρος σας στη χώρα σας. Προεδρεύετε σε περισσότερους από 450 εκατομμύρια πολίτες, όχι μόνο μερικούς πολιτικούς και υπαλλήλους.
<P>
Στην Τσεχική Δημοκρατία συχνά αναφέρεστε στη Συνθήκη της Λισαβόνας ως ένα αναγκαίο κακό. Ωστόσο, τι καθιστά αυτό το κακό αναγκαίο; Σταματήστε να πείθετε τον εαυτό σας ότι η Συνθήκη της Λισαβόνας είναι ένα αναγκαίο κακό. Είναι μόνο κακό και μπορείτε να το αλλάξετε. Ξεκινήστε εργασίες για ένα νέο έγγραφο, ανατρέξτε στις Συνθήκες της Ρώμης και τη δήλωση της Μεσσήνης για έμπνευση και προωθήστε το κοινό συμφέρον της Ευρωπαϊκής Ένωσης. Πρόκειται για την ελευθερία, την ευημερία, την ανταγωνιστικότητα και την ασφάλεια όχι για την ευρωυγεία, τους ευρωφόρους, τα ευρωπάρκα και την ευρωμπίρα.
<P>
Κύριε Topolánek, το αναγκαίο κακό είναι το άλλοθι του δειλού. Δεν είστε δειλός ή τουλάχιστον ελπίζω ότι δεν είστε. Σας υποστηρίζει το ιρλανδικό δημοψήφισμα, σας υποστηρίζει το 55% των τσέχων πολιτών που είναι αντίθετοι με τη Συνθήκη της Λισαβόνας και μπορείτε να βασιστείτε στην ισχυρή φωνή του Τσέχου Προέδρου, Václav Klaus. Είμαι σίγουρη ότι γνωρίζετε ότι η μεγαλύτερη δειλία είναι να γνωρίζεις τι πρέπει να πράξεις και να μην το πράττεις.
<SPEAKER ID="021" NAME="Mirek Topolánek">
Ασκών την Προεδρία του Συμβουλίου. - (CS) Σας ευχαριστώ για όλες τις ερωτήσεις και τις παρατηρήσεις σχετικά με την αγόρευσή μου. Και στην Τσεχική Δημοκρατία έχουμε κοινοβούλιο, λόγω του οποίου είμαστε συνηθισμένοι σε πλήθος απόψεων, συνεπώς ορισμένες απόψεις δεν μου προκαλούν έκπληξη, αν και δεν μπορώ να συμφωνήσω απολύτως. Ωστόσο, θα ήθελα να επαναλάβω στο ξεκίνημα - και το λέω αυτό σε απάντηση μιας ολόκληρης σειράς ερωτημάτων - ότι νιώθω ότι ο ρόλος μου εδώ είναι εκείνος του Προέδρου του Ευρωπαϊκού Συμβουλίου και κατά τη διάρκεια αυτών των έξι μηνών, δεν προτίθεμαι να προωθήσω τις προσωπικές πολιτικές μου απόψεις ή του κόμματός μου, αλλά αισθάνομαι ότι πρέπει να απαντήσω σε ένα θέμα, διότι με αφορά προσωπικά, και αυτό είναι η πολύ δριμεία κριτική του Τσέχου Προέδρου Václav Klaus, ενός προέδρου που έγινε γνωστός στους ευρωπαίους πολίτες, το οποίο θεωρώ θετικό και είμαι περήφανος για αυτό. Ο Václav Klaus αποτελεί την εικόνα της τσεχικής μεταρρύθμισης στη δεκαετία του 1990 και θα ήθελα να προσθέσω ότι χάρη σε αυτόν είμαστε επιτυχημένοι σήμερα και αναδυθήκαμε με ασφάλεια από εκείνα τα πρώτα δέκα χρόνια. Είμαι περήφανος για το γεγονός ότι ξεπεράσαμε με ασφάλεια τη Βελούδινη Επανάσταση, περήφανος για το γεγονός ότι οδηγήσαμε τα ρωσικά στρατεύματα έξω από τη χώρα μας το 1991, προσχωρήσαμε στο ΝΑΤΟ το 1999 και στην Ευρωπαϊκή Ένωση το 2004 και τον τελευταίο χρόνο εξαλείψαμε τα σύνορα μεταξύ των χωρών της ΕΕ και μπορούμε πλέον να ταξιδεύουμε από τη Λισαβόνα στο Βίλνιους χωρίς διαβατήρια ή τυχόν περιορισμούς. Είμαι περήφανος που είμαι μέρος αυτού και που στέκομαι εδώ σήμερα και μου φαίνεται απίστευτο ότι η Τσεχική Δημοκρατία διατηρεί σήμερα την προεδρία μιας κοινότητας με πληθυσμό περίπου μισού διεσεκατομμυρίου και αποτελείται από 27 χώρες. Εάν η Ευρωπαϊκή Ένωση χάσει την ικανότητα - αφήνοντας κατά μέρος το ζήτημα των κανόνων και της ενοποίησης - για ελεύθερο δημόσιο διάλογο και προσπαθεί να ενοποιήσει και αυτόν το διάλογο, τότε δεν θα είναι η δική μου Ευρωπαϊκή Ένωση. Εάν χάσουμε την ικανότητα, τη δυνατότητα ελεύθερης έκφρασης των απόψεων μας, οδεύουμε προς την καταστροφή και αποδοκιμάζω έντονα τις επιθέσεις προς τον Václav Klaus. Έχει μια μοναδική ικανότητα να παρεμβάλλει τις απόψεις του σε αυτή την ενοποιημένη και θα έλεγα υπερβολικά σωστή συζήτηση και δια αυτού να καθορίζει τις παραμέτρους για νέα συζήτηση. " ελεύθερη συζήτηση θα πρέπει να είναι υπόθεση υπερηφάνειας για την Ευρωπαϊκή Ένωση στο μέλλον και δεν πρέπει ποτέ να καταστέλλεται.
<P>
Όσον αφορά τη Συνθήκη της Λισαβόνας, η οποία χρήζει αναφοράς, θα έλεγα ότι είναι ουσιαστικά μια μέτρια συνθήκη. Λίγο χειρότερη από τη Συνθήκη της Νίκαιας και λίγο καλύτερη από αυτήν που ακολούθησε. Αυτή τυχαίνει να είναι η προσωπική μου άποψη. Διαπραγματεύτηκα την εν λόγω συνθήκη εκ μέρους της Τσεχικής Δημοκρατίας, εγκρίναμε αυτή τη συνθήκη στο κοινοβούλιο, την υπέγραψα και θα την υπερψηφίσω στο κοινοβούλιο, αλλά για μια ακόμα φορά η ιδέα ότι πρέπει εκ των προτέρων να υπαγορεύσουμε σε κάθε κράτος μέλος ότι πρέπει να επικυρώσουμε ένα έγγραφο, ότι δεν έχουν το εθνικό δικαίωμα να ακολουθήσουν τη δική τους διαδικασία και να αποφασίσουν οι ίδιοι εάν θα το αποδεχτούν ή όχι, μου φαίνεται παράλογη. Πρέπει να αλλάξουμε τα θεσμικά όργανα, πρέπει να βελτιώσουμε τη λειτουργία των ευρωπαϊκών μηχανισμών, πρέπει να απλοποιήσουμε τους κανόνες· δεν είμαι καθόλου σίγουρος εάν αυτό θα γίνει με τη Συνθήκη της Λισαβόνας. Ο καθένας μας έχει μια ελαφρώς διαφορετική άποψη για το πώς θα έπρεπε να είναι και για μένα, κυρία Bobošíková, είναι συμβιβασμός, ίσως πολύ περίπλοκος συμβιβασμός, και θα υποστηρίξω την επικύρωσή της.
<P>
Πρέπει να πούμε τουλάχιστον λίγα λόγια για την κατάσταση στη Μέση Ανατολή και τη θέση της Ευρώπης σε αυτή τη σύγκρουση. Για μεγάλο διάστημα η Ευρωπαϊκή Ένωση θεωρούταν ως "ένας πολύ μεγάλος χορηγός, αλλά όχι δρων". Αυτό σημαίνει ότι συνεισέφερε σε επενδύσεις, συμπεριλαμβάνοντας ανθρωπιστικές και αναπτυξιακές επενδύσεις στην περιοχή, αλλά δεν συμμετείχε στην τετραμερή διάσκεψη και δεν επέδειξε την υπευθυνότητα που προϋποθέτει η συμμετοχή στην τετραμερή διάσκεψη. Θεωρώ ότι η τρέχουσα κατάσταση με την άφιξη της νέας αμερικανικής κυβέρνησης δίνει στην Ευρωπαϊκή Ένωση μια ευκαιρία να επενδύσει όχι μόνο χρήματα στην περιοχή αυτή, αλλά και τις πρωτοβουλίες της για επίλυση του προβλήματος και ένα υψηλότερο επίπεδο δραστηριότητας. Δεν επιθυμώ να γίνω ο δικαστής της μίας ή της άλλης πλευράς, διότι είναι γεγονός ότι οι Ισραηλινοί έχουν το δικαίωμα να ζήσουν με ασφάλεια χωρίς πυραυλικές επιθέσεις και βρέθηκα στο Sderot και στο Ashkelon και σε άλλα μέρη του Ισραήλ. Παρομοίως, ο λαός της Παλαιστίνης έχει το δικαίωμα, αυτή τη στιγμή, να δημιουργήσει το δικό του κράτος και μια λειτουργική κυβέρνηση και να ζήσει μια ασφαλή και αξιοπρεπή ζωή. Αυτή η σύγκρουση 60 ετών δεν έλυσε τίποτα. Δεν τρέφω αυταπάτες για το γεγονός ότι θα το επιλύσουμε τώρα. Ο βραχυπρόθεσμός στόχος μας είναι να επιτύχουμε ανακωχή και κατάπαυση των εχθροπραξιών. Θα ήθελα να αξιολογήσω όχι μόνο το ρόλο των ευρωπαίων διαπραγματευτών και την αποστολή με επικεφαλής τον Karel Schwarzenberg που έχει αναχωρήσει για την περιοχή, αλλά φυσικά και το ρόλο των αραβικών κρατών στην περιοχή, ο οποίος ήταν θετικός. Αυτό μπορεί να ειπωθεί για το ρόλο της Αιγύπτου ή, για παράδειγμα, το ρόλο της Τουρκίας και άλλων χωρών. Πιστεύω ότι με την εκπλήρωση ορισμένων προϋποθέσεων, όπως τον περιορισμό των όπλων που διακινούνται παράνομα από το Σινά στη Γάζα, θα μπορούσαμε από κοινού να επιτύχουμε μια κατάσταση - στο πλαίσιο της παγκόσμιας αρχιτεκτονικής ασφάλειας ή μέσω της Ευρωπαϊκής Ένωσης ή μέσω ενός μόνο μέρους αυτής της παγκόσμιας αρχιτεκτονικής - στην οποία η σύγκρουση θα μπορούσε να λήξει, αν και δεν είμαι πεπεισμένος ότι θα συνέβαινε σύντομα.
<P>
Σχετικά με τα ζητήματα της ενέργειας, της ενεργειακής ασφάλειας, της κλιματικής αλλαγής και του ρόλου της Ευρωπαϊκής Ένωσης στη διαδικασία: θα πρέπει να είναι εμφανές σε όλους ότι εάν η ηγεσία της Ευρωπαϊκής Ένωσης σχετικά με το θέμα της κλιματικής αλλαγής, όποιες κι αν είναι οι απόψεις μου για το θέμα, δεν λάβει υποστήριξη από τις οικονομίες και τους σημαντικούς παίκτες όπως τις "ΠΑ, τη Ρωσική Ομοσπονδία, τη Βραζιλία, την Ινδία και την Κίνα, τότε αυτή η πρωτοβουλία της Ευρωπαϊκής Ένωσης είναι απομονωμένη, φωνή βοώντος εν τη ερήμω, σε παγκόσμια κλίμακα, χωρίς αξία. Ο ρόλος μας είναι να πείσουμε τις άλλες παγκόσμιες δυνάμεις και τους μεγαλύτερους παραγωγούς εκπομπών να ακολουθήσουν το παράδειγμά μας και εκεί εντοπίζω το ρόλο μας στο πρώτο εξάμηνο του έτους, διότι κατά την άποψή μου η δέσμη μέτρων για το κλίμα και την ενέργεια υπογράφεται και επισφραγίζεται σήμερα, αφού έχει εγκριθεί στο Ευρωπαϊκό Κοινοβούλιο, φυσικά - όπως ελπίζω ότι θα γίνει. Το συνολικό ζήτημα του ενεργειακού μείγματος ορισμένες φορές καθίσταται υπερβολικά ιδεολογικό, υπερβολικά πολιτικό και κατά την άποψή μου η Ευρωπαϊκή Ένωση πρέπει να υιοθετήσει μια πολύ πρακτική και πραγματιστική προσέγγιση για αυτό και πρέπει να εξετάζει τους βραχυπρόθεσμους, μεσοπρόθεσμους και μακροπρόθεσμους στόχους και τα βραχυπρόθεσμα, μεσοπρόθεσμα και μακροπρόθεσμα μέσα για την επίτευξη αυτών των στόχων. Δεν μπορώ να φανταστώ ότι χώρες που εξαρτώνται κατά 90% από τη βιομηχανία του άνθρακα, όπως η Πολωνία, είναι ικανές, με πολύ σκληρό τρόπο, να αλλάξουν αυτήν την εξάρτηση εντός δεκαπέντε ή είκοσι ετών. Πρέπει φυσικά να επενδύσουμε σε νέες τεχνολογίες του άνθρακα, σε "τεχνολογίες καθαρού άνθρακα", και σε βελτιώσεις για την αποδοτικότητα των εγκαταστάσεων, καθώς δεν μπορούμε μονομερώς και πολύ γρήγορα να μεταβάλλουμε αυτήν την εξάρτηση. Πρέπει να το συζητήσουμε αυτό και πρέπει να επενδύσουμε στην καινοτομία και φυσικά να προσαρμοστούμε σταδιακά στο ενεργειακό μείγμα προς την κατεύθυνση για την οποία μιλάμε - με άλλα λόγια προς την κατεύθυνση της μεγαλύτερης περιβαλλοντικής προστασίας, της μικρότερης εξάρτησης από ορυκτά καύσιμα και φυσικά της ασφαλούς και σχετικά οικονομικής παροχής ενέργειας, ώστε η Ευρώπη να μπορεί να παραμείνει ανταγωνιστική και ικανή να ανταγωνίζεται σε παγκόσμια κλίμακα. " συνολική ρωσική-ουκρανική κρίση δεν αποτελεί μόνο κρίση εμπιστοσύνης, αλλά μια κρίση στην οποία εμπλέκονται τα εμπορικά, οικονομικά, πολιτικά, γεωπολιτικά και στρατηγικά συμφέροντα. Πρόκειται για πολυδιάστατο πρόβλημα και σίγουρα δεν επιθυμώ να είμαι ο κριτής αυτού που την παρούσα στιγμή είναι ο βραχυπρόθεσμος ένοχος, διότι για εμάς, για την Ευρωπαϊκή Ένωση και τις ευρωπαϊκές χώρες, φταίει τόσο η Ρωσία όσο και η Ουκρανία. " Ρωσία δεν παρέχει το αέριο και η Ουκρανία εμποδίζει τη διαμετακόμιση αερίου. Σε αυτήν την υπόθεση πρέπει να ασκήσουμε την επιρροή μας στην περιοχή και να αναζητήσουμε τρόπους λήξης του προβλήματος και, μεσοπρόθεσμα προς μακροπρόθεσμα, τρόπους διαφοροποίησης των πόρων και των οδών διαμετακόμισης και διασφάλισης της διασύνδεσης των συστημάτων ηλεκτροδότησης και παροχής αερίου στην Ευρωπαϊκή Ένωση, έτσι ώστε να μπορέσουμε να επιτύχουμε ό,τι δεν έχουμε επιτύχει: αλληλεγγύη και υλοποίηση σχεδίων επείγουσας κρίσης, διότι, αν και δεν θέλω να είμαι ο προφήτης της συντέλειας, η κρίση δεν τελείωσε ακόμα και η κατάσταση στη Σλοβακία, τη Βουλγαρία και τα Βαλκάνια είναι πολύ σοβαρή και κρίσιμη.
<P>
Βάσει των σημειώσεων μου σχετικά με ό,τι έχει ειπωθεί από τους εκπροσώπους της κάθε κοινοβουλευτικής ομάδας, δεν υποστηρίζω σε καμία περίπτωση ότι η ατζέντα μας είναι υπερβολικά φιλελεύθερη ή υπερβολικά συντηρητική. " ατζέντα μας προκύπτει από τους μακροπρόθεσμους στόχους και τη μακροπρόθεσμη ατζέντα της Ευρωπαϊκής Ένωσης και η τσεχική συνεισφορά σε αυτό, το τσεχικό αποτύπωμα, αποδείχτηκε ότι έγινε αντιληπτό τις πρώτες κιόλας μέρες του νέου έτους, διότι η έμφαση που δίνουμε στην ενεργειακή ασφάλεια μπορεί να μας οδηγήσει, απροσδόκητα και όχι πολύ γρήγορα, σε μια πολύ εκτενή συζήτηση σχετικά με την εγγύηση της ανεξαρτησίας και της ελευθερίας της Ευρωπαϊκής Ένωσης, που προϋποθέτει ανεξαρτησία ή μικρότερη εξάρτηση από την εισαγωγή ενέργειας και τους ενεργειακούς πόρους εκτός της Ευρωπαϊκής Ένωσης.
<P>
Τέθηκαν ερωτήματα αναφορικά με την οδηγία για την καταπολέμηση των διακρίσεων, τους στόχους της Βαρκελώνης και τη μικρή έμφαση που δίνεται σε κοινωνικά ζητήματα. Δεν το αντιλαμβάνομαι κατά αυτόν τον τρόπο, αν και φυσικά προσπαθήσαμε να αναγάγουμε αυτούς τους βασικούς στόχους σε συμβολική μορφή, διότι φυσικά δεν υποβιβάζουμε ούτε το ζήτημα της καταπολέμησης των διακρίσεων ούτε το ζήτημα της προστασίας για τις γυναίκες. Σας διαβεβαιώνω ότι έχουμε πράγματι πολύ μεγάλη εμπειρία από παιδιά που πρέπει να μένουν σε διάφορα ιδρύματα και για εμάς είναι σημαντικό το γεγονός ότι οι γυναίκες και οι οικογένειες πρέπει να έχουν επιλογές: ότι πρέπει να μπορούν να επιλέγουν εάν θέλουν, σε μια ορισμένη χρονική περίοδο, να αφοσιωθούν στη φροντίδα του παιδιού και θέλουμε να δημιουργήσουμε τους πιο ετερόκλητους μηχανισμούς για να το καταστήσουμε εφικτό, ώστε η οικογένεια να μην αναγκάζεται να υπεισέλθει σε κοινωνική ανάγκη και είναι εξίσου σημαντικό ότι πρέπει να υπάρχει ένα επαρκές φάσμα εναλλακτικών λύσεων για παιδικά ιδρύματα και, πιστέψτε με, μια χώρα όπως η Τσεχική Δημοκρατία έχει πλούσια εμπειρία για αυτή τη μορφή απολυταρχικών εποχών, όταν αυτή η αρχή ήταν επιβεβλημένη δια της βίας.
<P>
Νομίζω ότι μάλλον αυτά πρέπει να πω εισαγωγικά. Αν υπάρχει κάτι το οποίο δεν λείπει από τους Τσέχους, αυτό είναι η αυτοπεποίθηση, έτσι θα ήθελα να κλείσω λέγοντας ότι δεν υποφέρουμε από το παραμικρό αίσθημα κατωτερότητας, διότι η Τσεχική Δημοκρατία είναι η μικρότερη από τις μεγάλες χώρες ή η μεγαλύτερη από τις μικρές χώρες. Είμαστε η δωδέκατη μεγαλύτερη χώρα της Ευρωπαϊκής Ένωσης. Θα ήθελα μόνο να σας υπενθυμίσω ότι όταν ανέλαβε η Σουηδική Προεδρία το 2001, τα άρθρα στον τύπο ήταν τα ίδια όπως ήταν το Νοέμβριο και το Δεκέμβριο στα ευρωπαϊκά μέσα, αμφιβάλλοντας εάν οι ευρωσκεπτικοί Σουηδοί, οι οποίοι δεν έχουν το ευρώ, ήταν ικανοί να ασχοληθούν με το θέμα του μοναδικού νομίσματος, εάν ήταν ικανοί να ηγηθούν των συζητήσεων σχετικά με την επικύρωση της Συνθήκης της Νίκαιας και πραγματικά, εάν ήταν ικανοί, ως νέα χώρα, να ηγηθούν γενικά της Ευρωπαϊκής Ένωσης. Εάν αντικαταστήσουμε τώρα τη Συνθήκη της Νίκαιας με τη Συνθήκη της Λισαβόνας και τη Σουηδία με την Τσεχική Δημοκρατία, αυτά τα άρθρα μοιάζουν ακριβώς ίδια. Δεν έχουμε σύμπλεγμα κατωτερότητας για αυτό.
<SPEAKER ID="023" NAME="Jan Zahradil" AFFILIATION="PPE-DE">
(CS) Κύριε Πρόεδρε ασκούντα την Προεδρία του Συμβουλίου, θα συνεχίσω με το τσεχικό θέμα που θίχτηκε εδώ. Αυτό που βλέπουμε εδώ είναι κάτι που εντοπίσατε και αναγνωρίσατε εσείς ο ίδιος και το οποίο επισημάνατε στην αγόρευσή σας, δηλαδή ότι πλησιάζουν οι εκλογές του Ευρωπαϊκού Κοινοβουλίου και είναι πολύ πιθανό να ακούσετε διάφορους λόγους τόσο από τους Τσέχους όσο και από άλλα μέλη του Κοινοβουλίου που επηρεάστηκαν περισσότερο από την κλιμακούμενη προεκλογική ατμόσφαιρα παρά από τυχόν προσπάθεια για αξιολόγηση του προγράμματος της Προεδρίας που παρουσιάσατε.
<P>
Πιστεύω ότι τις πρώτες ημέρες της Τσεχικής Προεδρίας η Τσεχική Κυβέρνηση αντιμετώπισε μια δοκιμασία άνευ προηγουμένου και πέρασε θριαμβευτικά τη δοκιμασία. Χαίρομαι πολύ που το επισήμαναν αρκετοί συνάδελφοι εδώ. Κατέστη προφανές επίσης ότι τα 3 Ε, οι τρεις προτεραιότητες της οικονομίας, της ενέργειας και των εξωτερικών σχέσεων, αναγνωρίστηκαν πολύ σωστά ως τσεχικές προτεραιότητες, διότι τα γεγονότα με τα οποία ξεκίνησε το έτος - η σύγκρουση στη Γάζα και η κρίση για την παροχή αερίου στην Ευρώπη - μπορούν να ομαδοποιηθούν τουλάχιστον σε δύο από αυτές τις προτεραιότητες. Ένα γεγονός που δεν αναγνωρίσαμε δημοσίως πριν αναδυθεί σαφώς, δηλαδή ότι η ενεργειακή ασφάλεια αποτελεί το απόλυτο βασικό θέμα για το μέλλον της Ευρωπαϊκής Ένωσης και είναι σημαντικότερη από οτιδήποτε άλλο, συμπεριλαμβανομένης, θα μπορούσα να πω, της Συνθήκης της Λισαβόνας, αφού η Συνθήκη δεν θα μας παρέχει ούτε φως ούτε ζεστασιά. " ενεργειακή ασφάλεια αποτελεί ένα θέμα που δεν αφορά μόνο μια προεδρία, αλλά θα διαρκέσει για πολλά χρόνια· είναι μεγάλη πρόκληση και μεγάλη τιμή για την Τσεχική Προεδρία να μπορέσει να κάνει κάποια πρόοδο για το θέμα. Ταυτόχρονα, δείχνει πώς διασυνδέονται τα 3 Ε, διότι η ενεργειακή ασφάλεια έχει επιπτώσεις για την οικονομία, η οποία θα φέρει τις πρώτες επιπτώσεις των περιορισμών, καθώς και για τις εξωτερικές σχέσεις, διότι δεν μπορούμε να διασφαλίσουμε την ενεργειακή ασφάλεια της Ευρώπης και την ποικιλομορφία στην παροχή χωρίς μια ανατολική εταιρική σχέση, μια πολιτική γειτονίας ή περαιτέρω διεύρυνση της Ευρωπαϊκής Ένωσης για να συμπεριλάβει, για παράδειγμα, την Τουρκία.
<P>
Πιστεύω ότι η Τσεχική Δημοκρατία θα αντιμετωπίσει αυτό το καθήκον, ότι θα προωθήσει αυτή τη συζήτηση και ότι θα αφήσει το ανεξίτηλο σημάδι της στην Τσεχική Προεδρία και την ηγεσία της ΕΕ. Σας εύχομαι όλους κάθε επιτυχία προς αυτήν την κατεύθυνση.
<SPEAKER ID="024" NAME="Libor Rouček" AFFILIATION="PSE">
(CS) Πρωθυπουργέ, Topolánek, Πρόεδρε Barroso, κυρίες και κύριοι, δεν γνωρίζω κανέναν στο παρόν Κοινοβούλιο, κανένα μέλος, που δεν επιθυμεί την επιτυχία της Τσεχικής Προεδρίας. Οι Ευρωπαίοι στην ανατολή, τη δύση, το βορρά και το νότο, στην παλαιά και στη νέα Ευρώπη επιθυμούν την επιτυχία της Ευρωπαϊκής Ένωσης και την επιτυχία της Τσεχικής Προεδρίας. Εννοείται ότι τα μέλη του παρόντος Κοινοβουλίου, ανεξαρτήτως εάν προέρχονται από τη σοσιαλδημοκρατική, λαϊκή, φιλελεύθερη ή οικολογική παράταξη, τρέφουν την ίδια ελπίδα. Δυστυχώς, ωστόσο, επαναλαμβάνω δυστυχώς, κυριαρχούν συγκεκριμένοι φόβοι και αμφιβολίες στο ευρωπαϊκό κοινό και ειδικότερα στο παρόν Κοινοβούλιο ως προς το αν η Τσεχική Δημοκρατία θα καταφέρει να διαχειριστεί με επιτυχία την Προεδρία. Υπάρχουν αρκετοί λόγοι για αυτό.
<P>
Ο πρώτος λόγος είναι η αστάθεια στο πλαίσιο του κυβερνώντος συνασπισμού στην Τσεχική Δημοκρατία. Οι συνάδελφοί μου, για παράδειγμα, δεν μπορούν να κατανοήσουν το γεγονός ότι με την έναρξη της Προεδρίας αντικαταστάθηκαν οι υπουργοί και αναδιοργανώθηκε η κυβέρνηση. Πώς μπορούν οι νέοι υπουργοί, όπως οι υπουργοί μεταφορών και περιφερειακής ανάπτυξης, οι οποίοι δεν έχουν εμπειρία από την Ευρώπη, να αντιμετωπίσουν με επιτυχία την ευρωπαϊκή ατζέντα και να προεδρεύσουν στο Ευρωπαϊκό Συμβούλιο; Οι συνάδελφοι μου δεν μπορούν να κατανοήσουν επίσης γιατί, για παράδειγμα, οι Χριστιανοδημοκράτες, οι οποίοι είναι σήμερα στην εξουσία στην Τσεχική Δημοκρατία και αγωνίζονται για την επιβίωσή τους, επέλεξαν να συγκαλέσουν την εκλογική τους σύνοδο κατά τη διάρκεια της Τσεχικής Προεδρίας.
<P>
" σχέση μεταξύ της κυβέρνησης και του Τσέχου Προέδρου προκάλεσε επίσης μια σειρά ερωτημάτων, όπως ακούσαμε ήδη. Θα ήθελα μια σαφή απάντηση ως προς το αν η Τσεχική Προεδρία, ή η Τσεχική Κυβέρνηση, συμφωνεί με τις απόψεις του Προέδρου Václav Klaus, ο οποίος απορρίπτει τη Συνθήκη της Λισαβόνας, αρνείται την υπερθέρμανση του πλανήτη και υποστηρίζει ότι η τρέχουσα χρηματοπιστωτική και οικονομική κρίση προκλήθηκε από τις περιττές ρυθμίσεις και την ύπαρξη κοινωνικών και περιβαλλοντικών πολιτικών.
<P>
Υπάρχουν, επίσης, σοβαροί λόγοι για αμφιβολίες αναφορικά με τη μη εκπλήρωση των υποχρεώσεων και τη μη τήρηση της δέσμευσης προς την Καγκελάριο Merkel και τον Πρόεδρο Sarkozy ότι η Τσεχική Κυβέρνηση, ως η χώρα που ασκεί την Προεδρία, θα επικύρωνε τη Συνθήκη της Λισαβόνας ως το τέλος του προηγούμενου έτους. Πρωθυπουργέ, θα ήθελα να δηλώσετε ξεκάθαρα πότε θα επικυρωθεί η Συνθήκη στο Τσεχικό Κοινοβούλιο. Επίσης, θα ήθελα μια σαφή δήλωση για το λόγο που η επικύρωση της Συνθήκης εξαρτάται από την επικύρωση διμερών συμφωνιών με τις "νωμένες Πολιτείες για το θέμα των ραντάρ και για μια νομοθεσία που αφορά τη σχέση μεταξύ των δύο αιθουσών του Τσεχικού Κοινοβουλίου.
<P>
" Συνθήκη της Λισαβόνας, όπως ακούσαμε εδώ, αποτελεί μια αναγκαιότητα. Τη χρειαζόμαστε, μεταξύ άλλων, για να εκπληρώσουμε τις τσεχικές προτεραιότητες. Αυτές οι προτεραιότητες είναι, πιστεύω, σωστές, αλλά για να είμαστε σε θέση να συνεχίσουμε να τις τηρούμε στο μέλλον, για παράδειγμα όσον αφορά την ενεργειακή ασφάλεια και τον αυξανόμενο ρόλο για την Ευρώπη στις εξωτερικές σχέσεις, χρειαζόμαστε στενότερη συνεργασία και για το σκοπό αυτό χρειαζόμαστε τη Συνθήκη της Λισαβόνας.
<P>
Εν κατακλείδι, εύχομαι στην Τσεχική Προεδρία τύχη και επιτυχία. Αυτό είναι προς όφελος τόσο της Τσεχικής Δημοκρατίας όσο και της Ευρωπαϊκής Ένωσης.
<SPEAKER ID="025" NAME="Silvana Koch-Mehrin" AFFILIATION="ALDE">
(DE) Κυρία Πρόεδρε, Πρόεδρε ασκούντα την Προεδρία του Συμβουλίου, η Ευρωπαϊκή Ένωση έζησε έξι μήνες δράματος, δυναμισμού και δηλώσεων υπό τον Πρόεδρο Sarkozy, και τώρα αναλάβατε εσείς, κύριε Πρόεδρε, με μια αίσθηση χιούμορ που μπορεί να κάνει κάποιους να το συνηθίσουν. Ελπίζω ότι η δική σας θα είναι μια εποικοδομητική, παραγωγική Προεδρία του Συμβουλίου, καθώς η ΕΕ αντιμετωπίζει τεράστιες προκλήσεις. Εσείς ο ίδιος αναφέρατε τον πόλεμο μεταξύ του Ισραήλ και της Χαμάς και την οικονομική κρίση και φυσικά υπάρχουν και εσωτερικά θέματα, όπως η Συνθήκη της Λισαβόνας.
<P>
Επιτρέψτε μου να ασχοληθώ με μια πτυχή της αγόρευσής σας: ενεργειακή ασφάλεια. Επισημάνατε τη θεμελιώδη σημασία της και συμφωνώ μαζί σας ότι η ενέργεια είναι η βασική πρώτη ύλη της σύγχρονης κοινωνίας. Ο τρόπος ζωής μας, η οικονομία μας, η περαιτέρω ανάπτυξή μας, όλα αυτά βασίζονται σε αυτήν. Δεν μπορούμε να εξαρτώμαστε από τον ενεργειακό εφοδιασμό. " ανεξαρτησία προϋποθέτει ότι έχουμε ένα καλό μείγμα διαφόρων ενεργειακών πηγών.
<P>
Συνεπώς, ελπίζω ότι με τον ανοιχτό, άμεσο τρόπο σας θα μπορέσετε να πείσετε τους ευρωπαίους εταίρους σας να δεσμευτούν σε μια νέα συζήτηση για την πυρηνική ενέργεια και ειδικότερα να ενθαρρύνετε τη γερμανική κυβέρνηση να λήξει την αντιπυρηνική πολιτική της. Είναι μια απαίτηση που αφορά την ασφάλεια στην ήπειρό μας.
<P>
Πρέπει να γίνουν πολλά και αυτή είναι η ευκαιρία σας για να κάνετε την Ευρώπη να προοδεύσει. Θα ήθελα να εκφράσω τις ευχαριστίες μου και την πίστη μου για την επιτυχημένη συνεργασία που επρόκειται να έρθει.
<SPEAKER ID="026" NAME="Konrad Szymański" AFFILIATION="UEN">
(PL) Κυρία Πρόεδρε, Πρόεδρε ασκούντα την Προεδρία του Συμβουλίου, υπάρχει μόνο ένα κριτήριο σύμφωνα με το οποίο πρέπει να εκτιμήσουμε την Τσεχική Προεδρία που διόρισε η Κυβέρνησή σας και τα δραματικά γεγονότα των τελευταίων εβδομάδων και αυτό είναι η ενεργειακή πολιτική της Ευρωπαϊκής Ένωσης.
<P>
Σήμερα φτάνουμε στο τέλος ενός ακόμα γύρου διαφωνιών μεταξύ της Ρωσίας και της Ευρώπης σχετικά με την ενέργεια, αλλά ακόμα δεν έχουμε καμία εγγύηση ή πολιτικό πλαίσιο για να αποφύγουμε παρόμοια προβλήματα στο μέλλον. Μετά την ενεργειακή κρίση του 2004, του 2006 και του 2008 είναι ώρα η Ευρωπαϊκή Ένωση να ξεκινήσει τη διαφοροποίηση, όχι μόνο του εφοδιασμού ενέργειας, αλλά και των πηγών ενέργειας που χρειαζόμαστε επειγόντως. Για το λόγο αυτό, αναμένω η Τσεχική Προεδρία να λάβει εκ νέου μέτρα για τη διασφάλιση της οικονομικής στήριξης του αγωγού φυσικού αερίου Nabucco και μιας περισσότερο εύρωστης ενεργειακής πολιτικής στην Κεντρική Ασία. Συνεπώς, αναμένω ότι ο βόρειος αγωγός φυσικού αερίου θα διαγραφεί από τον κατάλογο των προτεραιοτήτων της Ευρωπαϊκής Επιτροπής, καθώς η μη λήψη αυτών των μέτρων συνεπάγεται ότι τον επόμενο χειμώνα θα ξυπνήσουμε με τα ίδια προβλήματα που έχουνμε σήμερα.
<SPEAKER ID="027" NAME="Claude Turmes" AFFILIATION="Verts/ALE">
- (FR) Κυρία Πρόεδρε, κινδυνεύει η αξιοπιστία της Ευρώπης ως προς το ζήτημα της ενέργειας. Ευχαριστούμε, κύριε Barroso, για τις σαφείς δηλώσεις που κάνατε σήμερα το πρωί.
<P>
Αυτές οι εταιρείες Gazprom και Naftogaz, αυτή η συμπεριφορά που είδαμε για δύο, τρεις, τέσσερεις, πέντε ημέρες τώρα, είναι απίστευτο! Από εδώ και στο εξής πρέπει να λέμε: "Κύριοι, ως εδώ ήταν!" Για να το κάνουμε αυτό, πρέπει να δράσουμε μαζί. Ευχαριστώ για τον καλό συντονισμό! Μπορεί κάποιος να μου εξηγήσει τι σημαίνουν αυτές οι επισκέψεις του Σλοβάκου και του Βούλγαρου Πρωθυπουργού στη Μόσχα; Αυτό από μόνο του δείχνει στη Gazprom ότι δεν είμαστε ενωμένοι. Εξηγήστε μου τι σημαίνουν αυτές οι δύο επισκέψεις.
<P>
Εν συνεχεία, πιστεύω ότι η Επιτροπή πρέπει να διαδραματίσει σημαντικό ρόλο: πρέπει να καθιερώσουμε σχέδια έκτακτων αναγκών για το αέριο. Το πρώτο πράγμα που πρέπει να κάνουμε είναι να αναδιαμορφώσουμε την οδηγία σχετικά με τα μέτρα διασφάλισης του εφοδιασμού με φυσικό αέριο, διαφορετικά η Ευρωπαϊκή Επιτροπή δεν θα έχει επαρκή πολιτική ισχύ για να το πράξει. Απαιτείται ο ευρωπαϊκός συντονισμός. Δεύτερον, χρειαζόμαστε ένα σχέδιο για την αντιμετώπιση έκτακτων αναγκών για τις "υποδομές αερίου Κεντρικής και Ανατολικής Ευρώπης" με τα διαθέσιμα χρήματα.
<P>
Τρίτον, πρέπει να συνδυάσουμε την οικονομική ανάκαμψη της Ευρώπης με ένα μεγάλο ενεργειακό επενδυτικό σχέδιο. " βασική προτεραιότητα είναι τα κτίρια στην ανατολική Ευρώπη. Είναι σκανδαλώδες να βλέπεις ένα τόσο μικρό ποσοστό των διαρθρωτικών καφαλαίων να επενδύεται σε κάτι χρήσιμο! Αντί να χτίζουμε στάδια για τα ευρωπαϊκά πρωταθλήματα, θα προτιμούσα να επενδυθούν χρήματα για τους πολίτες μας - σε κτίρια, δίκτυα θέρμανσης και ανανεώσιμη ενέργεια.
<P>
" τελική μου παρατήρηση είναι ότι εξαρτώμαστε περισσότερο από την πυρηνική ενέργεια παρά από το αέριο. Εισάγουμε το 99% των πυρηνικών καυσίμων μας! Σταματήστε να συνδέετε την πυρηνική ενέργεια με την ανεξαρτησία! Κυρία Koch-Mehrin, ακούγεστε καταγέλαστη όταν το αναφέρετε.
<SPEAKER ID="028" NAME="Jiří Maštálka" AFFILIATION="GUE/NGL">
(CS) Πρωθυπουργέ, κυρίες και κύριοι, είμαι αρκετά σίγουρος ότι δεν υπάρχει κανείς σε αυτήν την αίθουσα που να ζηλεύει την Τσεχική Προεδρία για τις περιστάσεις υπό τις οποίες ανέλαβε την ηγεσία της Ευρωπαϊκής Κοινότητας. Πρωθυπουργέ, ένα από τα βασικά συνθήματα που εξαγγείλατε για την Προεδρία σας είναι η "Ευρώπη χωρίς σύνορα". Αυτό το σύνθημα μπορεί να ερμηνευθεί με διαφορετικούς τρόπους αναλόγως με την πολιτική και προσωπική εμπειρία του κάθε ατόμου. Προσωπικά, πιστεύω ότι δεν μπορεί να ερμηνευθεί ως τίποτα παραπάνω από μια ακόμα ανάπαυλα των χρηματοοικονομικών μηχανισμών και των μηχανισμών της αγοράς· περισσότερο το αντιλαμβάνομαι ως μια πρόκληση για να εξετάσουμε για ποιο γεγονός μπορεί ακριβώς να είναι περήφανη η Ευρώπη, δηλαδή το ευρωπαϊκό κοινωνικό μοντέλο. Εδώ δεν σκέφτομαι απλώς την πιθανότητα για απομάκρυνση των ασήμαντων περιορισμών ή των προοπτικών για την απασχόληση. Θεωρώ αυτήν την ευκαιρία ως δυνατότητα για να δοθούν στο κινητό εργατικό δυναμικό αξιόπιστα εχέγγυα ίσης μεταχείρισης. Αυτό μπορεί να περιλαμβάνει, για παράδειγμα, θετικές εξελίξεις για το άλυτο θέμα της διασυνοριακής υγειονομικής περίθαλψης κατά τη διάρκεια της Τσεχικής Προεδρίας.
<P>
Εάν η Ευρώπη δεν θα έχει σύνορα στο μέλλον, θα ήταν καλό να ξεκινήσουμε χωρίς να δημιουργούμε νέα. " Ευρώπη δεν είναι μόνο η Ευρωπαϊκή Κοινότητα· η Ευρώπη περικλείει τους γείτονές μας, οι οποίοι δεν ανήκουν μόνο γεωγραφικά, αλλά και ιστορικά στην Ευρώπη. Θα ήθελα να γνωρίζω τη γνώμη σας για αυτό το θέμα, καθώς και τη στρατηγική που θα εφαρμόσει η Προεδρία στους γείτονές μας κατά μήκος των συνόρων της Ευρωπαϊκής Ένωσης. Έχω στο νου μου κυρίως τη Σερβία και το ευαίσθητο θέμα του Κοσσυφοπεδίου και επίσης σκέφτομαι ιδιαίτερα τη Μολδαβία, η οποία έκανε πολλά θετικά βήματα για στενότερες σχέσεις με την Ευρωπαϊκή Κοινότητα. Κατά τη γνώμη μου, η μη δημιουργία συνόρων συνεπάγεται επίσης μια πολιτική αρχών, αλλά ευρωπαϊκή πολιτική προς τη Ρωσία και την Κίνα. Είναι απαραίτητο να αναζητήσουμε μια ισορροπημένη σχέση και με αυτές τις χώρες, ειδικότερα στις περιπτώσεις που εμπλέκονται ευρωπαϊκά συμφέροντα.
<P>
" Ευρώπη χωρίς σύνορα σημαίνει επίσης ότι δίνεται μεγάλη προσοχή στο γεγονός ότι εντοπίζονται πολυάριθμες μειονότητες εντός της επικράτειας της ΕΕ. Περιλαμβάνεται μια μειονότητα για την οποία είμαστε απρόθυμοι να συζητήσουμε στο παρόν Κοινοβούλιο, δηλαδή για αυτούς που δεν είναι πολίτες σε ορισμένα κράτη της Ευρωπαϊκής Ένωσης. Το βασικό για την αντιμετώπιση αυτών των ζητημάτων εξαρτάται μεταξύ άλλων από την εισαγωγή μιας νέας πολιτικής, με άλλα λόγια από την εξάλειψη της πολιτικής διπλών προδιαγραφών. Είπατε ότι η ελευθερία και η λήψη αποφάσεων είναι θεμελιώδους σημασίας. Δώστε στους πολίτες της χώρας σας μια ευκαιρία να αποφασίσουν με δημοψήφισμα για τη Συνθήκη της Λισαβόνας και την εγκατάσταση ραντάρ από τις "ΠΑ. Αυτό θα επιβεβαιώσει την ειλικρίνεια των λόγων σας.
<SPEAKER ID="029" NAME="Philippe de Villiers" AFFILIATION="IND/DEM">
- (FR) Κυρία Πρόεδρε, εξ ονόματος της ομάδας μου Ανεξαρτησία και Δημοκρατία, θα ήθελα να καλωσορίσω την Τσεχική Προεδρία με όλο το σεβασμό και να το πράξω εκφράζοντας τη βαθιά εκτίμηση που τρέφουμε για αυτήν, καθώς ο τσεχικός λαός βίωσε ορισμένες σημαντικές δοκιμασίες και έχει καλύτερα εφόδια από ό,τι πολλοί από εμάς για να κατανοήσει την αξία και τη σημασία της λέξης ελευθερία. Θα ήθελα επίσης να την καλωσορίσω εκφράζοντας τις ελπίδες μας. Κύριε Topolánek, κύριε Klaus, εκπροσωπείτε δύο ελπίδες για εμάς: να ακουστεί η φωνή του λαού, δηλαδή να διασφαλιστεί ότι θα τηρηθεί το δημοψήφισμα για τη Συνθήκη της Λισαβόνας σε όλη την Ευρώπη και να επιστραφεί στο λαό η ελευθερία του για να αποδεσμευτεί από τη γραφειοκρατεία των Βρυξελλών που μας κατακλύζει. Σήμερα, ολοένα και περισσότεροι από εμάς, τους λαούς της Ευρώπης, είμαστε αντιφρονούντες των Βρυξελλών.
<SPEAKER ID="030" NAME="Frank Vanhecke" AFFILIATION="NI">
(NL) Κυρία Πρόεδρε, με το χρόνο του ενός λεπτού που έχω για να μιλήσω το μόνο που μπορώ να κάνω είναι μια έκκληση προς την Τσεχική Προεδρία για να μας βοηθήσει να εξασφαλίσουμε ότι τα ευρωπαϊκά θεσμικά όργανα σέβονται τη δημοκρατία. Σε μια δημοκρατία αποφασίζει ο λαός. Όπως συμβαίνει, στις χώρες στις οποίες επετράπη στο λαό να εκφραστεί - στη Γαλλία, την Ολλανδία και την Ιρλανδία - η Συνθήκη της Λισαβόνας, αλλιώς γνωστή ως το Ευρωπαϊκό Σύνταγμα, πετάχτηκε στο καλάθι των αχρήστων. Ελπίζω ότι η νέα προεδρία θα πάρει πράγματι ακόμα περισσότερο το μέρος των πολιτών και της ελευθερίας και όχι, όπως συνηθίσαμε με τις περισσότερες προεδρίες, το μέρος των αλλαζόνων ευρωπαίων μανδαρίνων.
<P>
Υπάρχει επίσης το ζήτημα της Τουρκίας. " συντριπτική πλειοψηφία των Ευρωπαίων είναι αντίθετη με την προσχώρηση μιας μη ευρωπαϊκής χώρας στην Ένωσή μας. Ωστόσο, και σε αυτόν το φάκελο οι ευρωκράτες επιβάλλουν τη δική τους θέληση και χρειαζόμαστε τη βοήθεια της Τσεχικής Προεδρίας. Δεδομένου ότι η Τσεχική Δημοκρατία αποτίναξε το ζυγό μιας δικτατορίας πριν από μικρό χρονικό διάστημα, η Προεδρία σας θα μπορούσε να αναδειχτεί ως φάρος της δημοκρατίας και της ελευθερίας για τους επόμενους έξι μήνες, εάν τολμήσετε να πορευτείτε ενάντια στις επιθυμίες αυτής της ελίτ της ΕΕ.
<SPEAKER ID="031" NAME="Timothy Kirkhope" AFFILIATION="PPE-DE">
Κυρία Πρόεδρε, καλωσορίζω τον Πρωθυπουργό Topolánek στο Ευρωπαϊκό Κοινοβούλιο και γνωρίζω από παλιές συζητήσεις ότι η Ευρώπη βρίσκεται σε πολύ καλά χέρια για τους επόμενους έξι μήνες. Είναι ιστορική στιγμή για την Τσεχική Δημοκρατία και μια στιγμή κατά την οποία αναδεικνύετε τις εθιμικές πολιτικές σας δεξιότητες.
<P>
Το πρόγραμμα της Τσεχικής Προεδρίας έθεσε ορισμένες σημαντικές προτεραιότητες: τα τρία "Ε" για την ενέργεια, την οικονομική ανάπτυξη και τον ευρωπαϊκό ρόλο στον κόσμο. Από τις πρώτες ημέρες της Προεδρίας σας ήρθατε πράγματι αντιμέτωποι με σημαντικές προκλήσεις. Βρεθήκατε στη Μόσχα και το Κίεβο και εργάζεστε σκληρά για να εξασφαλίσετε μια συμφωνία για να αποκαταστήσετε τη ροή του φυσικού αερίου στις ευρωπαϊκές χώρες. Επιδείξατε σημαντικές διπλωματικές δεξιότητες έως τώρα στη συνεργασία σας με τη Ρωσία και την Ουκρανία, αλλά είναι ζωτικής σημασίας το γεγονός ότι η Ρωσική Κυβέρνηση αντιλήφθηκε ότι το να κρατάει τα έθνη σε ομηρία δεν είναι τρόπος για να διεξαγάγει συναλλαγές στο σύγχρονο κόσμο. Έως τώρα προπορευτήκατε για την ΕΕ, και σας συγχαίρω για αυτό, και επίσης στις εργασίες σας για την επίλυση της τρέχουσας κρίσης στη Μέση Ανατολή για να επιφέρετε μια πραγματική κατάπαυση των πυρών, η οποία θα επιτρέψει την έναρξη των ειρηνευτικών συνομιλιών.
<P>
" οικονομική κρίση παραμένει ψηλά στην ατζέντα σας. Υποστηρίζετε λογικά μέτρα για να εγγυηθούν την αντιμετώπιση της οικονομικής επιβράδυνσης. Ήσαστε σαφής σχετικά με τη σημασία της Ευρώπης και των κρατών μελών που δεν επιβάλλουν νέες και καταπιεστικές ρυθμίσεις σε ευρωπαϊκό ή εθνικό επίπεδο. Μιλήσατε για την κινητοποίηση αυτών των κρατών, τα οποία συμμερίζονται τη φιλελεύθερη οικονομική σας τοποθέτηση και πρέπει να αντιταχθούν στον προστατευτισμό αυτήν την περίοδο. Αυτό που πρέπει να κάνουμε είναι να εγγυηθούμε ότι οι τυχόν ρυθμιστικές αλλαγές είναι αναλογικές και συνετές.
<P>
Τέλος, σε μια εβδομάδα οι "ΠΑ θα έχουν νέο Πρόεδρο στο Λευκό Οίκο. Ξέρω ότι μπορούμε να βασιστούμε επάνω σας, Πρωθυπουργέ, για να συνάψετε καλή σχέση με τον εκλεγμένο Πρόεδρο Obama. Γνωρίζω ότι συμμερίζεστε την άποψή μου ότι το μέλλον της διατλαντικής συμμαχίας είναι σημαντικό για την ασφάλειά και την ευημερία μας. Σας εύχομαι κάθε επιτυχία. Θα παραθέσω λόγια του Winston Churchill στην τελευταία σημαντική αγόρευσή του στη Βουλή των Κοινοτήτων: "Ποτέ να μην διστάζετε, ποτέ να μην κουράζεστε, ποτέ να μην απελπίζεστε." Καλή τύχη.
<SPEAKER ID="032" NAME="Kristian Vigenin" AFFILIATION="PSE">
Κυρία Πρόεδρε, πρέπει να παραδεχτούμε ότι η Τσεχική Προεδρία αντιμετώπισε ένα πολύ δύκολο ξεκίνημα. " επιδεινούμενη οικονομική κρίση, η θηριώδης στρατιωτική επιχείρηση εκ μέρους του Ισραήλ και η μεγαλύτερη κρίση έως τώρα στον εφοδιασμό αερίου στην Ευρώπη.
<P>
" δραστηριότητά σας θα καταστεί ακόμα δυσκολότερη με τις κλιμακούμενες πολιτικές εντάσεις αναφορικά με την ευρωπαϊκή προεκλογική εκστρατεία. Το τέλος της Προεδρίας σας σηματοδοτείται από την εκλογή 532 νέων μελών του Κοινοβουλίου. Επισημαίνω αυτόν τον αριθμό, διότι δεν είναι αυτός που προβλέπεται στη Συνθήκη της Λισαβόνας. Νομίζω ότι η επικύρωση της Συνθήκης και η θέση της σε ισχύ πρέπει να βρίσκονται υψηλότερα στην ατζέντα σας τόσο σε εθνικό όσο και σε ευρωπαϊκό επίπεδο.
<P>
Μπορεί να φαίνεται ότι είστε άτυχοι που ηγείστε της ΕΕ σε μια τέτοια κατάσταση, αλλά η κάθε κρίση αποτελεί και μια ευκαιρία. Αξιοποιείστε αυτές τις ευκαιρίες. Κάνετε την ΕΕ περισσότερο δραστήρια, ορατή και αξιόπιστη στη Μέση Ανατολή. Προσπαθήστε να αναπτύξετε μια περισσότερο υπεύθυνη πολιτική της ΕΕ για την ενέργεια και τον εφοδιασμό ενέργειας. Κάνετε περισσότερα για να επαναφέρετε την τροχιά της ευρωπαϊκής οικονομίας διατηρώντας ταυτόχρονα τις δουλειές του κόσμου. Κύριε Topolánek, θα ήθελα να δω μια ακόμα προεδρία ενός νέου κράτους μέλους να επιτυγχάνει. Αυτή είναι η ξεχωριστή σας ευθύνη. Αυτό θα αποδείξει ότι οι νεοφερμένοι δεν μπορούν μόνο να ακολουθούν, αλλά και να ηγηθούν.
<P>
" βασική προϋπόθεση για την επιτυχία είναι να συμφιλιώσει και τα 27 κράτη μέλη και να τους συσπειρώσει γύρω από τις πολιτικές και τις δράσεις. Αυτό δεν θα καταστεί εφικτό, εάν δεν υπάρχει ενότητα εντός της χώρας σας. Τα αντιθετικά μηνύματα που προέρχονται από διαφορετικά τσεχικά ινστιτούτα βλάπτουν τις προοπτικές επιτυχίας σας, συνεπώς σας παρακαλώ να κάνετε ό,τι καλύτερο για να αποκλείσετε όλα τα εσωτερικά πολιτικά παιχνίδια. Δεν είναι εύκολο σε μια προεκλογική κατάσταση, αλλά η Σλοβενία αποτελεί παράδειγμα προς μίμηση. " δεύτερη προϋπόθεση είναι να συσπειρώσετε τις βασικές πολιτικές ομάδες σε αυτό το Κοινοβούλιο. Για έξι μήνες πρέπει να ξεχάσετε τη δική σας πολιτική ιδιότητα και να διεξάγετε ευρύ διάλογο. Αυτό ήταν το δίδαγμα από τη Γαλλική Προεδρία.
<P>
Τέλος, θα ήθελα να επιστήσω την προσοχή στην άνοδο του εξτρεμισμού, του αντισημιτισμού και της ξενοφοβίας στην Ευρώπη. Από αυτή την τάση επηρεάστηκε και η Τσεχική Προεδρία. Σας ζητώ να συμπεριλάβετε αυτό το ζήτημα υψηλά στην ατζέντα σας, ειδικότερα εν όψει των επικείμενων ευρωπαϊκών εκλογών. Σας εύχομαι κάθε επιτυχία.
<SPEAKER ID="033" NAME="Adina-Ioana Vălean" AFFILIATION="ALDE">
Κυρία Πρόεδρε, θα ήθελα να ευχαριστήσω τον ασκούντα την Προεδρία του Συμβουλίου που ήρθε εδώ σήμερα για να παρουσιάσει το πρόγραμμα της Τσεχικής Προεδρίας. Ωστόσο, θα επιστήσω την προσοχή σε ορισμένα ζητήματα, με τα οποία ελπίζω να ασχοληθεί η Προεδρία σας.
<P>
Πρώτον, το σύνθημα που επιλέξατε είναι "Ευρώπη χωρίς σύνορα". Συμφωνώ με το συλλογισμό αυτού του συνθήματος. Αληθεύει ειδικότερα για τους ευρωπαίους πολίτες που έχουν το δικαίωμα να μετακινούνται και να διαμένουν ελεύθερα στην ΕΕ. Είμαι η εισηγήτρια για την εφαρμογή της οδηγίας περί της ελεύθερης κυκλοφορίας. Δυστυχώς, το σύνθημά σας φαίνεται ότι απειλείται από τις εθνικές αρχές. " Επιτροπή προσφάτως εξέδωσε μια πολύ απογοητευτική έκθεση σχετικά με την εφαρμογή αυτής της οδηγίας. Δεδομένης της εσφαλμένης μεταφοράς της οδηγίας εκ μέρους των κρατών μελών, ελπίζω ότι θα δώσετε σε αυτό το ζήτημα περισσότερη έμφαση από ό,τι υποδεικνύει το πρόγραμμά σας στον τομέα της ελευθερίας και της ασφάλειας.
<P>
Δεύτερον, εκτός από ορισμένα αποθαρρυντικά ζητήματα με τα οποία θα πρέπει να ασχοληθείτε κατά τη διάρκεια της Προεδρίας σας, όπως τη συνεχιζόμενη παγκόσμια χρηματοπιστωτική κρίση και την ενεργειακή ασφάλεια, έχετε και ένα νομοθετικό καθήκον. Συνεπώς, ευελπιστώ ότι θα επιστρατεύσετε όλα τα αναγκαία μέσα για να ολοκληρώσετε τις πολυάριθμες εκκρεμείς εκθέσεις πριν από το πέρας της κοινοβουλευτικής θητείας. Ειδικότερα, οι ευρωπαίοι πολίτες δημιούργησαν προσδοκίες αναφορικά με τη μείωση των τιμών για την περιαγωγή ομιλίας, μηνυμάτων και δεδομένων. Ελπίζω ότι θα τηρήσετε τη δέσμευσή σας για να επιτύχετε συμφωνία σε πρώτη ανάγνωση σε σχέση με την έκθεση μου για την Περιαγωγή ΙΙ (Roaming ΙΙ). Ευχαριστώ και σας εύχομαι καλή τύχη κατά την Προεδρία σας.
<SPEAKER ID="034" NAME="Mario Borghezio" AFFILIATION="UEN">
(IT) Κυρία Πρόεδρε, κυρίες και κύριοι, απευθύνω ένα θερμό καλωσόρισμα στην Τσεχική Προεδρία και ελπίζω ότι θα καταφέρει να κάνει την Ευρώπη να ξεπεράσει την περιττή περιαυτολογία των Βρυξελλών, ώστε να δράσει για την καταπολέμηση της απαράδεκτης εμπορίας παράνομων μεταναστών που συμβαίνει στη Μεσόγειο.
<P>
Υπουργέ Maroni, σε πρόσφατη συνεδρίαση των υπουργών εσωτερικών υποθέσεων της Κύπρου, της Ελλάδας, της Ιταλίας και της Μάλτας έγινε μια έκκληση αφύπνισης προς την Ευρώπη. Είναι ώρα να αντιληφθεί η Ευρώπη τη σοβαρότητα της κατάστασης στη Μεσόγειο: διεξάγεται εμπορία παράνομων μεταναστών και ναρκωτικών από την Αφρική και την Ασία. " Τσεχική Προεδρία πρέπει να λάβει υπόψη την επείγουσα ανάγκη για ειδικά μέτρα που δίνουν την εντολή στους υπουργούς εσωτερικών υποθέσεων για να ολοκληρώσουν τις συμφωνίες επανεισδοχής με χώρες εκτός της ΕΕ, από τις οποίες προέρχονται αυτοί οι παράνομοι μετανάστες.
<P>
Πρέπει να ενισχύσουμε τη δράση που λαμβάνει ο οργανισμός Frontex, η οποία όφειλε, ωστόσο, να είναι συντονισμένη με τα κατάλληλα εργαλεία και πόρους και η Ευρώπη πρέπει να αντιληφθεί ότι αυτή η δράση θα είναι αποτελεσματική, μόνο εάν συνοδεύεται από πολιτικές για την επανεισδοχή παράνομων μεταναστών και κεφαλαίων για χώρες, όπως η δική μου, που πρέπει να δέχονται παράνομους μετανάστες. Πρόεδρε ασκούντα την Προεδρία, πηγαίνετε στη Λαμπεντούσα και δείτε πόσο σοβαρό είναι το πρόβλημα. Γινόμαστε το κέντρο για την καταπολέμηση της διακίνησης ναρκωτικών στη Μεσόγειο - μια αθλιότητα που πρέπει να ξεριζωθεί. Πηγαίνετε στη Λαμπεντούσα ως πολιτικός και μετά ξαναπηγαίνετε ως τουρίστας στο ομορφότερο νησί της Μεσογείου.
<P>
(Χειροκροτήματα)
<SPEAKER ID="035" NAME="Milan Horáček" AFFILIATION="Verts/ALE">
(DE) Κυρία Πρόεδρε, κύριε Barroso, κύριε Topolánek, καλωσορίζω την Τσεχική Προεδρία! Ως πολίτης της Πράγας που εξελέγη στο Ευρωπαϊκό Κοινοβούλιο ως Γερμανός μέλος της ομάδας των Πρασίvωv/ Ευρωπαϊκής Ελεύθερης Συμμαχίας, είμαι ιδιαίτερα χαρούμενος που η Τσεχική Δημοκρατία θα ασκεί την Προεδρία για τους επόμενους έξι μήνες. Περισσότερα από πριν 40 χρόνια μετά την κατάληψη της Τσεχοσλοβακίας, κατέφυγα ως πολιτικός εξόριστος στη Γερμανία και ακόμα θαυμάζω το γεγονός ότι είμαστε σήμερα ελεύθεροι να προωθήσουμε την εξέλιξη της δημοκρατίας και το σεβασμό των ανθρωπίνων δικαιωμάτων στην Τσεχική Δημοκρατία και την κεντρική Ευρώπη.
<P>
Οι τρέχουσε πολιτικές, οικονομικές και περιβαλλοντικές εξελίξεις αποτελούν μεγάλη πρόκληση για κάθε Προεδρία του Συμβουλίου - αλλά αυτή, πιστεύω, ότι θα την ξεπεράσει. Θα ήθελα να ευχηθώ σε όλους, όχι μόνο στην Τσεχική Δημοκρατία, ό,τι καλύτερο για αυτήν την Προεδρία.
<P>
(Χειροκροτήματα)
<SPEAKER ID="036" NAME="Αδάμος Αδάμου" AFFILIATION="GUE/NGL">
Κύριε Πρόεδρε της Επιτροπής, κύριε Προεδρεύοντα του Συμβουλίου, στις προτεραιότητες της υφιστάμενης Προεδρίας σας περιλαμβάνεται και το εξής: για να μπορεί η Ευρωπαϊκή Ένωση να αναλαμβάνει διεθνή δράση, χρειάζεται να προσδέσει την ασφάλειά της σε μια στρατηγική συνεργασία με το ΝΑΤΟ και να αναπτύξει δικές της αμυντικές δυνατότητες, συμπληρωματικές του ΝΑΤΟ.
<P>
Οι πολίτες διερωτούνται: από ποιους απειλείται η Ευρωπαϊκή Ένωση ώστε να χρειάζεται να προσδέσει την ασφάλειά της στο ΝΑΤΟ; Αντίθετα, μια ορατή απειλή για την Ευρωπαϊκή Ένωση είναι η στρατηγική που ακολουθεί το Ισραήλ, στρατηγική του πολέμου, την οποία η Ευρωπαϊκή Ένωση δεν καταδικάζει ξεκάθαρα και για την οποία δεν επιβάλλει κυρώσεις, πράγμα το οποίο πράττει για άλλες περιπτώσεις.
<P>
Περαιτέρω δηλώνετε ότι θέλετε μια οικονομία χωρίς σύνορα και ότι θα πρέπει να αποφευχθεί η υπερβολική ρύθμιση, να αποφευχθεί η αύξηση στο επίπεδο του προστατευτισμού. Αυτά είναι τα μαθήματα που παίρνουμε σαν Ευρωπαϊκή Ένωση από την οικονομική κρίση; " μη προστασία των αδυνάτων και η κερδοσκοπία της αγοράς; Δεν είναι παράξενο, επομένως, που οι πολίτες δυσανασχετούν με τις πολιτικές της Ευρωπαϊκής Ένωσης. Το δείχνει και το Ευρωβαρόμετρο, το οποίο ποτέ δεν λαμβάνουμε υπόψη.
<P>
Εκείνο που είναι επίκαιρο σήμερα και το οποίο αναδεικνύουν οι μαζικές διαδηλώσεις είναι η ανάγκη για πολιτική ειρήνης και όχι συνένοχης ουδετερότητας. Οι αντιδράσεις και η λαϊκή διαμαρτυρία αποτελούν κραυγαλέα απόδειξη της ανάγκης για δικαιοσύνη και για πολιτική ελέγχου της αγοράς και των τιμών των αγαθών που να επιτρέπει σε έκαστο κράτος να αναλαμβάνει τον κοινωνικό ρόλο που οι πολίτες του αναθέτουν χωρίς τους δογματικούς περιορισμούς του Συμφώνου της Σταθερότητας.
<SPEAKER ID="037" NAME="Kathy Sinnott" AFFILIATION="IND/DEM">
Κυρία Πρόεδρε, θα ήθελα να καλωσορίσω τον Προεδρεύοντα του Συμβουλίου και να εκφράσω τις ευχές μου για την Προεδρία του και επίσης για το λαό του.
<P>
Ως μέλος της Ιρλανδίας, θα ήθελα να ευχαριστήσω την Τσεχική Κυβέρνηση και το λαό. Όταν ο λαός της χώρας μου ψήφισε με δημοψήφισμα για να απορρίψει τη Συνθήκη της Λισαβόνας, μόνο η τσεχική αντιπροσωπεία δήλωσε ότι σεβόταν την ιρλανδική ψήφο. Σε ένα κλίμα έλλειψης σεβασμού για τη γαλλική, ολλανδική και ιρλανδική ψηφοφορία - και των λαών που δεν επιτρέπεται να ψηφίσουν - επικροτούμε αυτό το σεβασμό.
<P>
Ο σεβασμός είναι πολύτιμη και απαραίτητη στάση. Στην Ευρώπη αντιμετωπίζουμε πολλές κρίσεις. Διατυπώσατε ένα φιλόδοξο πρόγραμμα για την αντιμετώπισή τους. Ένα τέτοιο πρόγραμμα προϋποθέτει σεβασμό μεταξύ των κρατών μελών. Προϋποθέτει επίσης σεβασμό για τους λαούς αυτών των κρατών μελών για να έχουν μια ελπίδα επιτυχίας.
<P>
Εντυπωσιάστηκα με το σεβασμό που επιδείξατε προς το λαό σας αναγνωρίζοντας ότι, όπως και οι Ιρλανδοί, πιθανώς θα απέρριπταν και αυτοί, αν τους δινόταν η ευκαιρία, τη Συνθήκη της Λισαβόνας. Αυτός ο σεβασμός προμηνύει καλούς οιωνούς για την Προεδρία σας και για την Ευρώπη.
<SPEAKER ID="038" NAME="Hartmut Nassauer" AFFILIATION="PPE-DE">
(DE) Κυρία Πρόεδρε, κυρίες και κύριοι, ίσως δεν περιμένατε τόσο φιλική, καλοπροαίρετη υποδοχή στο Ευρωπαϊκό Κοινοβούλιο, κύριε Topolánek - αλλά η Τσεχική Προεδρία του Συμβουλίου αποτελεί γεγονός που αποπνέει ιστορία. Στην πολιτική μου σταδιοδρομία είδα δύο γεγονότα-ορόσημο το πρώτο ήταν η επανένωση της Γερμανίας και το δεύτερο η επανένωση της Ευρώπης μετά από δύο αιματηρούς εμφύλιους πολέμους τον τελευταιο αιώνα. Το γεγονός ότι η Τσεχική Δημοκρατία εκπροσωπεί σήμερα την Προεδρία στο Ευρωπαϊκό Κοινοβούλιο αποτελεί αντανάκλαση των ασύλληπτων ιστορικών αλλαγών, των οποίων γίναμε μάρτυρες και για τις οποίες μπορούμε να είμαστε ευγνώμονες. Σας επιβεβαιώνω την υποστήριξη της ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών χωρίς επιφυλάξεις και χωρίς σκεπτικισμό.
<P>
Ορθώς ξεκινήσατε με τον Κάρολο IV, οποίος δεν ήταν μόνο ένας από ένας από τους πρώτους αρχιτέκτονες του διευρωπαϊκου οδικού δικτύου, αλλά και ο ιδρυτής ενός από τα παλιότερα και πιο αναγνωρισμένα πανεπιστήμια στην Ευρώπη και συνεπώς υποστηρικτής της ευρωπαϊκής καθολικότητας που ενδεχομένως άφησε αποτύπωμα τόσο σημαντικό για τους Ευρωπαίους τουλάχιστον όσο και οι συνθήκες που συνάψαμε. Για την περιστασιακή ευρωσκεπτικιστική παρατήρηση κατά μέρος - με την οποία είστε εξοικειωμένος από τη χώρα σας - έχετε την υποστήριξή μας. Εμείς στην ομάδα PPE-DE είμαστε πολύ πιστοί Ευρωπαίοι, δεν υπάρχει αμφιβολία περί αυτού, αλλά ακριβώς λόγω αυτού μπορούμε να αναγνωρίζουμε τις λανθασμένες κινήσεις της Ευρώπης και να τις διορθώνουμε. " Συνθήκη της Λισαβόνας είναι ένα άριστο εργαλείο για την αποκατάσταση τυχόν λαθών εκ μέρους της Ευρώπης. Για αυτό το λόγο, επιθυμώ να εκφράσω εδώ την προσδοκία ότι, ως Πρόεδρος του Συμβουλίου, θα συνεισφέρετε να τεθεί σε ισχύ αυτή η Συνθήκη και ότι η χώρα σας θα επικυρώσει τη Συνθήκη όσο το δυνατόν συντομότερα.
<SPEAKER ID="039" NAME="Enrique Barón Crespo" AFFILIATION="PSE">
(ES) Κυρία Πρόεδρε, Προεδρεύοντα του Συμβουλίου, Πρόεδρε της Επιτροπής, κυρίες και κύριοι, απευθύνω στην Τσεχική Προεδρία το ίδιο θερμό καλωσόρισμα που απηύθυνα το 1991, όταν, ως Πρόεδρος του Ευρωπαϊκού Κοινοβουλίου, μιλούσα στη Γερουσία της τότε Τσεχοσλοβακίας για να τους καλέσω να προσχωρήσουν σε εμάς. Κατά τη γνώμη μου, αυτή η σημαντική γενιά τσέχων και σλοβάκων πολιτών ενσαρκώνεται σε κάποιον που χαίρει σεβασμού στην Ευρώπη και σε όλον τον κόσμο. Φυσικά μιλάω για τον Πρόεδρο Václav Havel.
<P>
Έχω δύο παρατηρήσεις και ερωτήσεις για τον Προεδρεύοντα του Συμβουλίου. Λάβατε μια απόφαση - και χαίρομαι που συζητάτε για μια Ευρώπη των κανόνων - να υπαγάγετε την επικύρωση της Συνθήκης της Λισαβόνας σε επικύρωση της αντιπυραυλικής ασπίδας. Πολλοί από εμάς πιστεύουν ότι αυτός δεν είναι ο δρόμος για την πρόοδο, αλλά λάβατε την απόφαση να υποτάξετε τη χώρα σας σε κάτι που πρέπει να εξεταστεί από κοινού. Υπάρχει ένα γεγονός που δεν μπορείτε να παραβλέψετε, ωστόσο, το οποίο είναι ότι η διαφωνία για το αέριο είναι πολιτική διαφωνία. Κατά την άποψή μου, θα είναι πολύ δύσκολο για εσάς να έχετε μια πολιτική προς την Ανατολή σε αυτήν την κατάσταση. Δεν καταλαβαίνω επίσης γιατί, όταν οι Τσέχοι είναι ένας λαός περήφανος για την κυριαρχία και την ανεξαρτησία τους, μπορείτε να υπαγάγετε αυτό που πρέπει να αποφασίσουν οι Τσέχοι σε αυτό που κάνουν οι Ιρλανδοί.
<P>
Δεύτερον, κύριε Προεδρεύοντα του Συμβουλίου, δεν αναφέρατε το ευρώ. Χθες στο παρόν Κοινοβούλιο γιορτάσαμε την 10η επέτειο του ευρώ και την είσοδο της αδερφής δημοκρατίας, της Σλοβακίας, στη ζώνη του ευρώ. Τι προτίθεστε να κάνετε για να υπερασπιστείτε το ευρώ κατά τη διάρκεια της Τσεχικής Προεδρίας;
<SPEAKER ID="040" NAME="Lena Ek" AFFILIATION="ALDE">
(SV) Κυρία Πρόεδρε, κύριε Topolánek, κύριε Barroso, είναι απολύτως σωστό ότι βρισκόμαστε εν μέσω δύο κρίσεων: μιας κλιματικής κρίσης και μιας χρηματοοικονομικής κρίσης. Σε αυτά μπορούμε να προσθέσουμε μια ενεργειακή κρίση. Είναι, συνεπώς, σημαντικό να μη χάσουμε το σημείο εστίασης. " ερώτησή μου προς τον Πρωθυπουργό Topolánek είναι συνεπώς η εξής: θα εγγυηθεί η Τσεχική Δημοκρατία ότι τα προγράμματα έκτακτης ανάγκης για την οικονομική κρίση λειτουργούν και για την επίλυση της κλιματικής κρίσης;
<P>
Άλλωστε, έχουμε εδώ την ευκαιρία να βοηθήσουμε τους πολίτες μας με ένα καλύτερο περιβάλλον και νέες θέσεις εργασίας και να βοηθήσουμε τις μικρές επιχειρήσεις μας. " ιστορία έδειξε ότι μετά από κάθε χρηματοοικονομική κρίση έπεται μια τεχνολογική μεταβολή. Με τις επενδύσεις στην νέα οικολογική τεχνολογία, όπως την τηλεθέρμανση, τα βιοκαύσιμα, το συνδυασμό θερμότητας και ενέργειας, τα σπίτια ενεργειακής απόδοσης, τους ηλιακούς επίπεδους συλλέκτες, τα έξυπνα ενεργειακά δίκτυα και ούτω καθεξής, μπορούμε να επωφεληθούμε από τις προσαρμογές που είναι απαραίτητες για να ασχοληθούμε με την κλιματική απειλή και να δημιουργήσουμε την οικονομική ανάκαμψη που χρειάζεται η Ευρώπη και ο κόσμος. Μια ταυτόχρονη επένδυση στην έξυπνη τεχνολογία του κλίματος και της απασχόλησης θα σταθεροποιήσει την κατάσταση της πολιτικής ασφάλειας σε σχέση με τη Ρωσία.
<P>
Εκείνοι που αντιστέκονται στη δέσμη μέτρων στον τομέα της ενέργειας και σε μια ενιαία κοινή ευρωπαϊκή ενεργειακή πολιτική θα κατανοήσουν ίσως τώρα γιατί εργαστήκαμε τόσο για να επιτρέψουμε στην ΕΕ να μιλήσει με μία φωνή για αυτά τα θέματα. Σε κάθε περίπτωση, οι πολίτες της Ευρώπης που κρυώνουν αντιλαμβάνονται τι πρέπει να γίνει. Δεν μπορούμε να έχουμε μια κατάσταση όπως είχαμε στην κρίση της Μέσης Ανατολής, με τρεις ή τέσσερις ευρωπαϊκές αντιπροσωπείες να τρέχουν πέρα δώθε.
<P>
Ως εκ τούτου, καλωσορίζω την Τσεχική Προεδρία και την καλή συνεργασία με την επόμενη χώρα που θα ασκήσει την Προεδρία, τη Σουηδία, και εύχομαι καλή τύχη.
<SPEAKER ID="041" NAME="Ģirts Valdis Kristovskis" AFFILIATION="UEN">
(LV) Συνάδελφοι, κύριε Barroso, κύριε Topolánek, θα ήθελα να εκφράσω την εκτίμησή μου προς την Τσεχική Κυβέρνηση για την απόφασή της να συνεχίσει την αξιολόγηση των πολιτικών, ηθικών και νομικών πτυχών των εγκλημάτων του κομμουνιστικού καθεστώτος που ξεκίνησε υπό τη Σλοβενική Προεδρία. Οι συνέπειες των εγκλημάτων του κομμουνιστικού καθεστώτος αποτελούν ένα αποκρουστικό σημάδι στο πρόσωπο της Ευρώπης. Ωστόσο, υπό την επιρροή της realpolitik, οι ευρωπαίοι πολιτικοί υποκρίνονται ακόμα ότι δεν το παρατηρούν. Αυτό δείχνει ότι η Ευρώπη δεν διαθέτει ακόμα αυτοσεβασμό ενώπιον της απολυταρχικής ιδεολογίας της Ρωσίας. Δυστυχώς, για όσο οι πράξεις του ναζισμού αναγνωρίζονται ως έγκλημα κατά της ανθρωπότητας, αλλά δικαιολογούνται τα εγκλήματα του κομμουνιστικού καθεστώτος της ΕΣΣΔ, πρέπει να αντιμετωπίσουμε το γεγονός ότι η Ευρώπη και η ιστορική της αλήθεια μοιράζονται μεταξύ Ανατολής και Δύσης. " παροχή αερίου της Ουκρανίας διακόπηκε και τα ρωσικά άρματα εισβάλλουν στη Γεωργία. Για τόσο καιρό οι κοινές αξίες της Ευρώπης δεν παραμένουν τίποτα παραπάνω από ένα όνειρο. Καλώ την Τσεχική Προεδρία να εφαρμόσει την απόφαση που προβλέπεται στη δήλωση της Πράγας.
<SPEAKER ID="042" NAME="Jacek Saryusz-Wolski" AFFILIATION="PPE-DE">
Κυρία Πρόεδρε, αυτή είναι η πρώτη Προεδρία χώρας από το πρώην σοβιετικό μπλοκ και σας ευχόμαστε, Πρωθυπουργέ, να είναι μια Προεδρία πρώτης τάξης.
<P>
Εγκαινιάσατε την Προεδρία σας σε θερμο πολιτικό κλιμα και με τον παγωμένο αέρα από την ενεργειακή κρίση. Θα ήθελα να σας συγχαρώ, Πρωθυπουργέ Topolánek, για τη γρήγορη δράση σας και τη δέσμευσή σας για την εξεύρεση λύσης στην κρίση σχετικά με το άεριο και τη μεσολάβηση που αναλάβατε μεταξύ Ρωσίας και Ουκρανίας.
<P>
Δύο από τις τρεις βασικές προτεραιότητες της Τσεχικής Προεδρίας - η ενέργεια και η ανατολική εταιρική σχέση - χρειάζονται το αέριο. Αυτό είναι το σταυροδρόμι αμφότερων των προτεραιοτήτων της Προεδρίας σας. Πρέπει να βρείτε αμέσως τώρα μια λύση έκτακτης ανάγκης για την ενότητα. Πρέπει να εργαστείτε για την αποδέσμευση των προμηθειών αερίου σε 18 κράτη μέλη, των οποίων οι πολίτες και οι βιομηχανίες υποφέρουν. Έπειτα πρέπει να βρείτε μια ακατάλυτη, βιώσιμη και συστημική λύση μακροπρόθεσμα. Χρειάζεται να σχεδιάσετε μια ολοκληρωμένη και αποφασιστική στρατηγική.
<P>
Επιδοκιμάζω επίσης την προτεραιότητά σας για την ανατολική εταιρική σχέση, η οποία θα μας πρόσφερε το κατάλληλο πλαίσιο για καλύτερη συνεργασία με τους ανατολικούς εταίρους μας, οι οποίοι βρίσκονται τόσο κοντά στα σύνορά μας. Το Ευρωπαϊκό Κοινοβούλιο θα τη συμπληρώσει με τη δική της διάσταση δημιουργώντας μια διακοινοβουλευτική συνέλευση, την οποία ονομάζουμε EURONEST. Αυτή η εταιρική σχέση θα συμβάλλει στην αποτροπή άλλης κρίσης όπως της παρούσας.
<P>
Είμαι αισιόδοξος ότι η Τσεχική Προεδρία, η οποία αντιμετωπίζει τέτοιες περιόδους πρόκλησης και διαχείρισης κρίσης, θα μπορέσει να εκπληρώσει τις προσδοκίες μας και ότι σε έξι μήνες θα έχουμε λιγότερα εμπόδια και μια ισχυρότερη και ασφαλέστερη Ευρώπη, όπως λέει το σύνθημά σας:
<P>
(CS) Ας γλυκάνουμε την Ευρώπη! Σας εύχομαι καλή επιτυχία.
<SPEAKER ID="044" NAME="Jo Leinen" AFFILIATION="PSE">
(DE) Κυρία Πρόεδρε, Προεδρεύοντα του Συμβουλίου, η "Ευρώπη χωρίς σύνορα" είναι καλό σύνθημα, καθώς εστιάζει στην καρδιά της ευρωπαϊκής ιδέας - συσπερώνοντας τους ανθρώπους. Επίσης ελπίζω, ωστόσο, ότι αποδεικνύεται πιθανό να γκρεμιστούν τα σύνορα στα μυαλά ορισμένων ανθρώπων, οι οποίοι έχουν πολιτικές, αν όχι ιδεολογικές επιφυλάξεις για την Ευρωπαϊκή Ένωση και συνεπώς κλείνουν το μυαλό τους στην περαιτέρω ανάπτυξη όπως τη συνέλαβε η Συνθήκη της Λισαβόνας. Πρέπει να γίνει ακόμα πολύ δουλειά σχετικά με το ζήτημα αυτό και στη χώρα σας.
<P>
" Μεταρρυθμιστική Συνθήκη είναι σημανική. Πώς θα φτιάξετε ενεργειακή πολιτική χωρίς τη βάση που ορίστηκε για αυτήν στη Συνθήκη της Λισαβόνας; Δεν γίνεται. Κατά τον ίδιο τρόπο μπορείτε να εξετάσετε πολλούς άλλους τομείς της πολιτικής. Είναι τελείως απαράδεκτο να συνδέετε την επικύρωση με άλλα εσωτερικά προβλήματα της χώρας, καθώς αυτή είναι μια κοινή συνθήκη και δεν αφορά τις εγχώριες πολιτικές διαφορές - την αντιπαράθεση προς την κυβέρνηση ή το αντίστροφο.
<P>
" Ευρώπη είναι μια κοινότητα αξιών. Τα ανθρώπινα δικαιώματα και η έννομη τάξη - στα οποία η χώρα σας εμφανίζει επίσης ελλείμματα - έρχονται στο επίκεντρο. Θα ήθελα να αδράξω την ευκαιρία για να αναφέρω την υπόθεση του Δρ. Yekta Uzunoglu, ο οποίος πέρασε 14 χρόνια να πολεμάει για δικαιοσύνη και αποζημίωση. Στρέφομαι σε εσάς για να διαβεβαιώσω ότι αυτή η θλιβερή περίπτωση, για την οποία ο Václav Havel έκανε απεργεία πείνας, επιλύθηκε υπό την Προεδρία σας.
<P>
Στο τέλος της Γαλλικής Προεδρίας του Συμβουλίου, ο Πρόεδρος Sarkozy δήλωσε ότι οι προηγούμενοι έξι μήνες τον άλλαξαν. Ελπίζω ότι αυτή η εμπειρία θα αλλάξει και εσάς και μερικούς άλλους στην Τσεχική Δημοκρατία.
<SPEAKER ID="045" NAME="Andrew Duff" AFFILIATION="ALDE">
Κυρία Πρόεδρε, θα ήθελα να απευθύνω στον Προεδρεύοντα του Συμβουλίου τέσσερις ερωτήσεις.
<P>
Κύριε Προεδρεύοντα του Συμβουλίου, εάν, όπως είπατε, θεωρείτε τη Συνθήκη της Λισαβόνας χειρότερη από τη Συνθήκη της Νίκαιας, γιατί την υπογράψατε;
<P>
Δεύτερον, μπορείτε επίσης να επιβεβαιώσετε ότι η Τσεχική Δημοκρατία δεν θα δελεαστεί να ακολουθήσει το ιρλανδικό παράδειγμα και να προσπαθήσει να διαμελίσει τη δέσμη μέτρων της Λισαβόνας;
<P>
Τρίτον, δεν βλέπετε την αντίφαση στο ότι έρχεστε εδώ και επαινείτε τη νομιμότητα του Κοινοβουλίου, αλλά αρνείστε να υποστηρίξετε τη Συνθήκη, η οποία αυξάνει τόσο πολύ τις δικαιοδοσίες του;
<P>
Τέταρτον, μπορεί η Τσεχική Προεδρία να έχει πραγματικά κύρος, εάν δεν και ωσότου η Τσεχική Δημοκρατία επικυρώσει τη Συνθήκη;
<SPEAKER ID="046" NAME="Bogdan Pęk" AFFILIATION="UEN">
(PL) Κυρία Πρόεδρε, Προεδρεύοντα του Συμβουλίου, είναι παράδοξο το γεγονός ότι αυτή η πολλαπλή κρίση που έπληξε τον κόσμο, συμπεριλαμβανομένης της Ευρώπης, μπορεί επίσης να γίνει σημαντικός σύμμαχος, καθώς αυτοί που έλεγαν σε όλους πώς να διαχειριστούν τις συναλλαγές τους φέρουν το βάρος της ευθύνης για αυτήν την κρίση. Ήταν αυτοί που ευθύνονταν και μας έφεραν σε αυτήν την κατάσταση.
<P>
Σήμερα βλέπουμε τον αέρα της αλλαγής στη δήλωση σας και συνεπώς ευχόμαστε τα καλύτερα στην Τσεχική Προεδρία. Θα ήθελα να σας υπενθυμίσω ένα γεγονός από την ιστορία που θα σας ήταν χρήσιμο. Το 1618, μια ανεπιθύμητη διπλωματική αποστολή των Αψβούρων ήρθε στη Hradčany και η συμπεριφορά τους ήταν αλλαζονική άνευ προηγουμένου. Οι Τσέχοι ορθώς τους πέταξαν έξω από το παράθυρο με μια ενέργεια που είναι γνωστή ως "εκπαραθύρωση". Ευελπιστώ σε μια τέτοια πολιτική εκπαραθύρωση σήμερα. Ελπίζω να πετάξετε όλους τους ανέντιμους συμβούλους έξω από το παράθυρο της ευπρέπειας και της λογικής και να καταφέρετε να προωθήσετε τις ευρωπαϊκές υποθέσεις. Αυτό περιμένουν οι ευρωπαίοι πολίτες και δεν θα επιτύχετε ακούγοντας αυτούς τους τσαρλατάνους.
<SPEAKER ID="047" NAME="Stefano Zappalà" AFFILIATION="PPE-DE">
(IT) Κυρία Πρόεδρε, κυρίες και κύριοι, όπως πάντα στην Ευρώπη ζούμε σημαντικά ιστορικά γεγονότα και οι έξι μήνες της Τσεχικής Προεδρίας είναι σίγουρο ότι θα περιλαμβάνουν μερικά από αυτά.
<P>
Υπάρχουν πολλά σημαντικά προβλήματα που εκκρεμούν, για τα οποία πρέπει να βρει λύσεις η Προεδρία: για τη Συνθήκη της Λισαβόνας, η οποία προϋποθέτει τελική έγκριση, προδιαγράφηκε ήδη ο δρόμος, αλλά αυτό που απαιτείται είναι μια περατέρω ώθηση για να εξασφαλιστεί ότι η διαδικασία παρατείνεται πέραν του τρέχοντος έτος. " σοβαρή παγκόσμια οικονομική κρίση θα συνεχίσει να παράγει αποτελέσματα και δεν υπάρχει αμφιβολία ότι θα είναι σημαντικά με την πάροδο του τρέχοντος έτους. Υπάρχει η ελπίδα ότι η Προεδρία θα συνεχίσει το δρόμο που χάραξε ήδη η Γαλλική Προεδρία, έτσι ώστε οι επόμενες σύνοδοι της G8, με την Ιταλία να προεδρεύει, να μπορεί να παράγει αποτελέσματα που πληρούν τις ανάγκες της Ευρώπης.
<P>
" Ευρώπη αντιμετωπίζει ένα σοβαρό πρόβλημα όσο αφορά την παροχή ενέργειας: είναι σημαντικό γεγονός και φαίνεται περίπλοκη η επίλυση του προβλήματος. Μια λύση, ωστόσο, μπορεί να είναι στα πρόθυρα να βρεθεί. Σε κάθε περίπτωση θα έπρεπε να είναι εξασφαλισμένο το μέλλον εν όψει της εξάρτησης πολλών χωρών, συμπεριλαμβανομένης της δικής μου, από αυτήν την τροφοδοσία.
<P>
" κατάσταση στη λωρίδα της Γάζας δεν μπορεί να γίνεται ανεκτή για πολύ ακόμα. Δεν μπορούμε να διαπραγματευτούμε με τους τρομοκράτες, αλλά οι επιθέσεις προς το λαό των Ισραηλινών πρέπει να σταματήσουν μια για πάντα και δεν θα πρέπει να ανεχόμαστε πια το θάνατο αθώων πολιτών στην πρώτη γραμμή ενός παράλογου και, δυστυχώς, συνεχούς πολέμου.
<P>
Το θέμα των μεταναστών θα έπρεπε να λυθεί σε ευρωπαϊκό επίπεδο και συνεπώς θα έπρεπε να δώσουμε ιδιαίτερη προσοχή στην κατάσταση συγκεκριμένων χωρών, συμπεριλαμβάνοντας την Ιταλία και τη Μάλτα, που έχουν σημαντικά προβλήματα σχετικά με το ζήτημα. Το Κυπριακό ζήτημα πρέπει να αντιμετωπιστεί γρήγορα για να εξομαλυνθούν μια και καλή οι σχέσεις μεταξύ της Ελλάδας και της Τουρκίας, η οποία, επιπλέον, αναμένει ακόμα την προσχώρηση.
<P>
Τέλος, κύριε Topolánek, ελπίζω να σας βλέπω πάντα παρών στο Κοινοβούλιο, σας εύχομαι ό,τι καλύτερο για τις εργασίες σας και σας συγχαίρω που είστε ακόμα μαζί μας μετά την πρώτη σας απάντηση. Με τις προηγούμενες προεδρίες, δεν ήμαστε συνηθισμένοι έτσι. Ευχαριστούμε, είναι καλό σημάδι.
<SPEAKER ID="048" NAME="Bernard Poignant" AFFILIATION="PSE">
- (FR) Κυρία Πρόεδρε, κύριε Προεδρεύοντα του Συμβουλίου, ανακάλυψα από τσέχους ιστορικούς το λόγο που δεν επικυρώσατε τη Συνθήκη της Λισαβόνας. Μιλούν για τη μαγεία του αριθμού 8, όπως το 2008. Αυτός ο αριθμός χαρακτηρίζει την ιστορία σας, λένε: το 1918 ιδρύθηκε η Τσεχοσλοβακία και το 1348 η Πράγα. Αναφέρεται σε σαράντα και κάτι παραδείγματα και, ειδικότερα, σε τρία πρόσφατα επώδυνα: στο 1938, όταν η Γαλλία και το "νωμένο Βασίλειο σας εγκατέλειψαν, στο 1948, όταν ανατράπηκε πραξικοπηματικά η κυβέρνηση και στο 1968, όταν εισέβαλαν τα σοβιετικά τανκς. Έτσι, το 2008 μπορώ να το καταλάβω - το αφήσατε κατά μέρος, γιατί σκεφτήκατε ότι ήταν ύποπτο να επικυρώσετε τη συνθήκη αυτό το έτος και μάλιστα, καθώς ορισμένοι συνέκριναν την περιορισμένη κυριαρχία του Brezhnev με αυτή τη συνθήκη. Παρά τα σφάλματα και το παρελθόν του, ο σύντροφος Barroso, ο οποίος είναι παρών, δεν είναι ο Brezhnev!
<P>
(Γέλιο)
<P>
Είμαστε μέρος ενός σχεδίου που χαρακτηρίζεται από κοινή και εθελοντική κυριαρχία. " Συνθήκη της Λισαβόνας είναι μόνο μια στιγμή στην ιστορία, είναι μόνο ένα στάδιο στην ιστορία. Σας εκλιπαρώ: το 2008 τελείωσε, επικυρώστε την το 2009!
<P>
(Χειροκροτήματα)
<SPEAKER ID="049" NAME="Margarita Starkevičiūt" AFFILIATION="ALDE">
(LT) " Τσεχική Δημοκρατία αναλαμβάνει την Προεδρία της Ευρωπαϊκής Ένωσης σε μια περίοδο που συζητάμε πώς να μεταμορφώσουμε την οικονομία και εάν το μελλοντικό μοντέλο της Ευρωπαϊκής Ένωσης θα είναι περισσότερο κοινωνικό ή περισσότερο φιλελεύθερο. Ορισμένες φορές αυτό παρουσιάζεται και ως μια γραμμή μεταξύ της Παλιάς και της Νέας Ευρώπης, αλλά νομίζω ότι οι Τσέχοι θα καταφέρουν να βρουν τη συναίνεση, καθώς δεν υπάρχει και μεγάλη διαφορά μεταξύ των δύο εννοιών. " παγκοσμιοποίηση και το πολυπολιτισμικό οικονομικό περιβάλλον, το οποίο ακόμα αναπτύσσεται, καθορίζουν την προσέγγισή τους. " έννοια της "οικονομίας της αγοράς" γίνεται κατανοητή με πολύ διαφορετικό τρόπο από πολλούς ανθρώπους και αυτός είναι συμπεριφορικός παράγοντας. Οι χώρες του πρώην σοβιετικού μπλοκ κατανοούν απολύτως ότι η ύπαρξη ιδρυμάτων για την αγορά και νόμων δεν συνεπάγεται απαραίτητα ότι θα ανθίσει η αγορά. Πρέπει να συνδυάσουν τη νοοτροπία με τις προσδοκίες του λαού. Αν και ορισμένες φορές προσπαθούμε να επισημάνουμε αυτές τις διαφορές μεταξύ των οικονομικών μοντέλων για πολιτικό όφελος, στη μακροπρόθεσμη πολιτική προοπτική που καθυστερεί τη μεταρρύθμιση της οικονομικής πολιτικής, εάν λάβουμε υπόψη το μεταβαλλόμενο πολυγλωσσικό και πολιτισμικό περιβάλλον, θα βοηθήσουμε τις ριζοσπαστικές λαϊκίστικες ομάδες να ανέλθουν στην εξουσία και θα προκαλέσουμε μακροπρόθεσμη πολιτική αστάθεια και οικονομική καθυστέρηση.
<SPEAKER ID="050" NAME="Elmar Brok" AFFILIATION="PPE-DE">
- (FR) Κυρία Πρόεδρε, κύριε Πρόεδρε ασκούντα την Προεδρία του Συμβουλίου, κυρίες και κύριοι, θα ήθελα να συγχαρώ την Τσεχική Προεδρία του Συμβουλίου για την ανάληψη του αξιώματος. Αυτή είναι η πρώτη Προεδρία του Συμβουλίου από μια χώρα του πρώην Συμφώνου της Βαρσοβίας και συνεπώς συμβολικής σημασίας, όπως σωστά δήλωσε ο κύριος Nassauer.
<P>
Οι υποθέσεις των διαπραγματεύσεων του αερίου και οι δραστηριότητες του Προεδρεύοντα Schwarzenberg στη Μέση Ανατολή και πολλά άλλα παραδείγματα δείχνουν ότι η Τσεχική Προεδρία του Συμβουλίου είναι καλά προετοιμασμένη για τη δουλειά που την περιμένει. Συνεπώς, προσδίδω ιδιαίτερη βαρύτητα στο γεγονός ότι έχει δοθεί μεγάλη σημασία σε αυτό που λέγεται έννοια της στρατηγικής ενεργειακής ασφάλειας. Αυτό το παράδειγμα, συγκεκριμένα, καθιστά σαφές το γεγονός ότι υπάρχουν πολλοί τομείς, στους οποίους τα έθνη κράτη δεν μπορούν πλέον να φροντίσουν για τα συμφέροντα των πολιτών τους και αυτό θα το έκανε μόνο μια κοινή ευρωπαϊκή προσέγγιση.
<P>
Ωστόσο, Προεδρεύοντα του Συμβουλίου, μόνο η Συνθήκη της Λισαβόνας μας παραχωρεί αυτήν τη δικαιοδοσία σε υποθέσεις ενέργειας και ενεργειακής ασφάλειας. Οι τρέχουσες δραστηριότητές μας είναι ως συντονιστές και δεν είναι δεσμευτικές. Στην περίπτωση πολλών από τις προκλήσεις που πρέπει να αντιμετωπίσουμε, δεν θα είμαστε σε θέση να πράξουμε καταλλήλως χωρίς το φάσμα δράσης που προσφέρει η Συνθήκη της Λισαβόνας - το φάσμα για μεγαλύτερο εκδημοκρατισμό, δηλαδή την ενίσχυση των δικαιωμάτων του Ευρωπαϊκού Κοινοβουλίου και εκείνων των εθνικών κοινοβουλίων. Υποθέτω, συνεπώς, ότι έγινε λάθος στη γερμανική ερμηνεία που σας έβαλε να λέτε ότι η Συνθήκη της Νίκαιας μπορεί να είναι καλύτερη από τη Συνθήκη της Λισαβόνας. Θα πρέπει να μπορείτε ακόμα να διορθώσετε τη γερμανική έκδοση. Για το λόγο αυτό, θα πρέπει να αναζητήσουμε μια ευκαιρία να ξεκαθαρίσουμε ότι μπορούμε να βελτιώσουμε τον τρόπο που ξεπερνάμε τις κοινές μας προκλήσεις σε όλους τους σημαντικούς τομείς μόνο με τη βοήθεια της Συνθήκης της Λισαβόνας. Ευχαριστώ πολύ.
<SPEAKER ID="051" NAME="Edite Estrela" AFFILIATION="PSE">
(PT) Κύριε Προεδρεύοντα του Συμβουλίου, μιλήσατε για μια Ευρώπη των κανόνων. Πράγματι μιλήσατε αρκετά για κανόνες. Τώρα, ένας από τους κανόνες της δημοκρατίας είναι η εκπλήρωση των δεσμεύσεων. Αναλάβατε μια δέσμευση να επικυρώσετε τη Συνθήκη της Λισαβόνας έως το τέλος του 2008. Δεν το κάνατε και αυτό ήταν λάθος. Για το λόγο αυτό ρωτάω: "Πότε προτίθεται η Τσεχική Δημοκρατία να επικυρώσει τη Συνθήκη της Λισαβόνας;"
<P>
Μιλήσατε επίσης για αυτοπεποίθηση. Μου φάνηκε αλλαζονικό. " Τσεχική Κυβέρνηση, συμπεριλαμβανομένου του Προέδρου της, έχει κάθε δικαίωμα να λέει και να κάνει αυτό που θέλει, αλλά δεν μπορεί να ξεχνάει ότι ανήκει στην Ευρωπαϊκή Ένωση και τώρα μιλάει εκ μέρους σχεδόν 500 εκατομμυρίων πολιτών και 27 κρατών μελών.
<P>
Για το λόγο αυτό δεν μπορείτε να παραβλέπετε το γεγονός ότι τα 25 κράτη μέλη επικύρωσαν ήδη τη Συνθήκη της Λισαβόνας και ότι η Ιρλανδία προγραμμάτισε ήδη δεύτερο δημοψήφισμα. Ευτυχώς, οι δημοσκοπήσεις προοιωνίζουν με πλειοψηφία το "ναι". Οι Ιρλανδοί αντιλήφθηκαν ότι σε αυτό το εξαιρετικά δύσκολο διεθνές περιβάλλον, το γεγονός ότι ανήκουν στην Ευρωπαϊκή Ένωση και στη ζώνη το ευρώ τους προστάτευσε από μεγάλα προβλήματα.
<P>
Αυτό που απομένει τώρα για την Τσεχική Δημοκρατία είναι να δηλώσει πότε πρόκειται να επικυρώσει τη Συνθήκη της Λισαβόνας. Όπως δήλωσε ο πρόεδρος της ομάδας μου, ο Martin Schulz, σε μια στιγμή που η Ευρώπη αντιμετωπίζει προκλήσεις άνευ προηγουμένου, η Ευρώπη πρέπει να μιλήσει μια φωνή. Τώρα αυτό θα είναι εφικτό μόνο με τη Συνθήκη της Λισαβόνας.
<SPEAKER ID="052" NAME="Marco Cappato" AFFILIATION="ALDE">
(IT) Κυρία Πρόεδρε, κύριε Topolánek, κυρίες και κύριοι, μιλήσατε για την ανατολική εταιρική σχέση, κύριε Topolánek. " εταιρική σχέση είναι μια αρκετά πρόσφατη επινόηση της Ευρωπαϊκής Ένωσης, η οποία δεν υπήρχε στην Ευρώπη που επιθυμούσαν να δουν οι πατέρες του μανιφέστου του Ventotene ή στην Ευρώπη των πρώτων περιοδών μετά το Δεύτερο Παγκόσμιο Πόλεμο. Αυτή η Ευρώπη έδωσε στους γείτονές της, συμπεριλαμβανομένων εκείνων στην Κεντρική και Ανατολική Ευρώπη, την προοπτική της προσχώρησης. " Ευρώπη υπήρξε παράγοντας για ειρήνη, όχι επειδή προσέφερε την προοπτική της εταιρικής σχέσης στους γείτονές της, αλλά επειδή προσέφερε την προοπτική του μέλους, να γίνουν μέρος της ΕΕ.
<P>
" Γαλλική Προεδρία, η οποία προηγήθηκε, ωστόσο, ήταν πολύ σαφής, εάν μιλάμε για σύνορα, στο ότι ήθελε να ορίσουμε τα σύνορα της Ευρώπης κλείνοντας την πόρτα στην Τουρκία, κυρίως, και καθιστώντας σαφές ότι η Ευρωπαϊκή Ένωση θέλει να κλείσει τα σύνορά της. Το αποτέλεσμα αυτού είναι ότι γύρω από την Ευρωπαϊκή Ένωση, όπου τις προηγούμενες δεκαετίες υπήρχε ελπίδα για χώρες όπως η δική σας, σήμερα αντιθέτως υπάρχουν πόλεμοι και εντάσεις στη Μέση Ανατολή, τα Βαλκάνια, τον Καύκασο, τα Ουράλια και το Μαγκρέπ.
<P>
" έκκληση που θα θέλαμε να σας κάνουμε εμείς, το Ριζοσπαστικό Κόμμα κατά της βίας, είναι να λάβετε υπόψη την επείγουσα ανάγκη, για ακόμα μια φορά, της Ευρώπης για τις "νωμένες Πολιτείες με τη δεκτικότητα για προσχώρηση, για μέλη και όχι για συγκεχυμένες εταιρικές σχέσεις. Αυτή η εταιρική σχέση αποκλείει την ενσωμάτωση του σημαντικότερου πράγματος: των ατομικών και πολιτικών δικαιωμάτων των πολιτών στην Ευρώπη και στα σύνορα της Ευρώπης.
<SPEAKER ID="053" NAME="Gunnar Hökmark" AFFILIATION="PPE-DE">
Κυρία Πρόεδρε, θα ήθελα να συγχαρώ τον ασκούντα την Προεδρία του Συμβουλίου για την ικανότητα που επέδειξε η Προεδρία του να αντιμετωπίσει μια σειρά θεμάτων.
<P>
Πολλοί Σουηδοί ακόμα έχουν την αίσθηση ότι η Πράγα βρίσκεται ανατολικά της Στοκχόλμης, λόγω της κληρονομιάς της πολιτικής γεωγραφίας του περασμένου αιώνα. Αυτό είναι λάθος και η Προεδρία σας, κύριε Προεδρεύοντα του Συμβουλίου, θα επαναφέρει την Τσεχική Δημοκρατία στη σωστή της θέση στους νοητικούς μας χάρτες - στην καρδιά της Ευρώπης στην ιστορία, καθώς και στο μέλλον.
<P>
Θα ήθελα επίσης να εκφράσω την ευχή ότι θα προετοιμάσετε το έδαφος για τη Σουηδική Προεδρία. Αναφορικά με το θέμα του κλίματος και την ανταγωνιστικότητα, για τα οποία είναι τόσο σημαντικό για εσάς να επιδείξετε ότι θα αντιμετωπίσουμε τα οικονομικά προβλήματα με επιδεκτικότητα, χωρίς προστατευτισμό και με τη δυναμική μιας ανοιχτής οικονομίας και αναφορικά με τα ενεργειακά θέματα, στα οποία θα διαδραματίσετε σημαντικό ρόλο, καθώς είστε σαφώς πολύ καλά τοποθετημένος. Οι εποχές που διανύουμε επισημαίνουν την ανάγκη για μεταρρυθμίσεις και αλλαγή.
<P>
Νομίζω ότι είναι σωστό να πω ότι η αλληλεγγύη και η ασφάλεια αναφορικά με την ενέργεια προϋποθέτουν ότι πρέπει να μεταρρυθμίσουμε και να εμβαθύνουμε την εσωτερική αγορά ενέργειας. Χωρίς αυτό, θα είμαστε εκτεθειμένοι σε διάφορες απειλές και προσπάθειες να μας διαμελίσουν, να μας κατακερματίσουν. Ένας στόχος θα ήταν να εγγυηθούμε ότι κανείς δεν μπορεί να ελέγξει την παροχή και την παραγωγή αερίου και ηλεκτρικού ρεύματος ταυτόχρονα με τη διανομή· να διασφαλιστεί ότι θα έχουμε μια κοινή αγορά. Εάν μπορεί να επιτευχθεί αυτό κατά την Προεδρία σας, θα είναι ένα στρατηγικό βήμα προς τα εμπρός για το οποίο ελπίζω ότι θα μπορούμε να σας συγχαίρουμε όλοι σε έξι μήνες.
<SPEAKER ID="054" NAME="Maria Berger" AFFILIATION="PSE">
(DE) Κυρία Πρόεδρε, Προεδρεύοντα του Συμβουλίου, ορισμένοι συνάδελφοι που είναι παρόντες εδώ σήμερα και εγώ ανήκουμε στην ομάδα των βουλευτών του Κοινοβουλίου από τη Μικτή Κοινοβουλευτική Επιτροπή που προώθησε ιδιαίτερα την τσεχική υποψηφιότητα για την περίοδο έως το 2004. Συνεπώς, η δυνατότητα να καλωσορίζουμε την Τσεχική Προεδρία για πρώτη φορά καθιστά τη σημερινή ημέρα ξεχωριστή και για μέλη που δεν είναι Τσέχοι. Θα πρόσθετα από την πλευρά ενός αυστριακού μέλους του Κοινοβουλίου ότι δεν ήταν πολύ δημοφιλές να συμμετέχω σε συντονισμένες ενέργειες στην Αυστρία για την προσχώρηση της Τσεχικής Δημοκρατίας. Συνεπώς, είμαστε σίγουρα μεταξύ εκείνων που προσφέρουν στην Τσεχική Προεδρία ιδιαίτερη υποστήριξη και δεν προτίθενται να προσδώσουν μεγάλη σημασία στα αρχικά προβλήματα - η μάλλον μονόπλευρη αρχική τοποθέτηση για τη σύγκρουση στη Γάζα και η άποψη της Τσεχικής Προεδρίας ότι τα κοινωνικά και περιβαλλοντικά πρότυπα είναι πολύ υψηλά αναφέρθηκαν ήδη. Από την αυστριακή πλευρά, θιχτήκαμε ιδιαίτερα από τη συμπονετική αντίδραση στα σχέδια της Σλοβακίας να επανεκκινήσουν το Bohunice, το οποίο θα ήταν μια σαφής παράβαση της υπάρχουσας νομοθεσίας της ΕΕ.
<P>
Ο έξοχος φιλόσοφος και συγγραφέας Jiří Gruša συνέταξε ένα "Εγχειρίδιο χρήστη για την Τσεχική Δημοκρατία και την Πράγα", το οποίο δεν μπορώ παρά να συστήσω στους συναδέλφους μου ως ευχάριστο και χιουμοριστικό ανάγνωσμα. Μέχρι τώρα, δεν υπάρχει εγχειρίδιο χρήστη για την Ευρώπη σε έντυπη μορφή, αλλά εάν εκδιδόταν ένα, όλες οι νέες Προεδρίες θα το συμβουλεύονταν για να μην απορρίψουν την υποστήριξη που τους δόθηκε στο Κοινοβούλιο ή από τις κυβερνήσεις των γειτονικών κρατών.
<SPEAKER ID="055" NAME="Othmar Karas" AFFILIATION="PPE-DE">
(DE) Κυρία Πρόεδρε. Προεδρεύοντα του Συμβουλίου, έχετε μια ιδιαίτερη ευθύνη. " Τσεχική Προεδρία του Συμβουλίου ξεκίνησε με ταραχές - η εγκατάσταση του καλλιτεχνήματός της υπήρξε σκανδαλώδης και έδωσε αφορμή για διαμαρτυρίες - αλλά οι σοβαρές της προσπάθειες να ορθοποδήσει και να αναλάβει την ευθύνη για ολόκληρη την Ένωση έγιναν αισθητές πριν από τη σημερινή συνάντηση. Φαίνεται ότι έχει προετοιμαστεί καλά. Το πρόγραμμά της περιλαμβάνει τις σωστές προτεραιότητες. Θα κρίνεται στη συνέχεια, ωστόσο, για την αποφασιστικότητα, την προσωπική δέσμευση και το ευρωπαϊκό πνεύμα, με το οποίο υλοποιούνται, και για το βαθμό επιτυχίας.
<P>
Ο Πρόεδρος της Επιτροπής Barroso δήλωσε ότι η ΕΕ θα βρίσκεται υπό δοκιμασία για αυτούς τους έξι μήνες. " Τσεχική Προεδρία του Συμβουλίου και η Τσεχική Κυβέρνηση τίθενται υπό τη δοκιμασία της ευρωπαϊκής πολιτικής. Αυτές οι δοκιμασίες μπορούν να ξεπεραστούν, εάν δώσουμε όλοι τον καλύτερό μας εαυτό. Για αυτό το λόγο, θα σας ζητούσα να σταματήσετε να παίζετε με την εσωτερική πολιτική έναντι της ευρωπαϊκής πολιτικής και να επιβαρύνετε την Προεδρία του Συμβουλίου με εσωτερικά ζητήματα. Θα πρέπει να ξεκαθαρίσετε στους πολίτες ότι νιώθετε ήδη ότι, στις υποθέσεις για τη διαμάχη σχετικά με το αέριο, τη Γάζα, τις ενέργειες της Σλοβακίας σε σχέση με το Bohunice και τη χρηματοοικονομική κρίση, η Συνθήκη της Λισαβόνας θα ενίσχυε το ρόλο σας και θα σας έδινε τη δυνατότητα να τα βγάλετε πέρα με μεγαλύτερη αρμονία με τα άλλα ευρωπαϊκά θεσμικά όργανα.
<P>
" Ευρωπαϊκή Ένωση είναι μια κοινότητα αξιών και ένα κοινό σύστημα νομοθεσίας. Ναι, έχουμε κανόνες, και όποιος τους παραβιάσει, όποιος δεν τηρήσει τις υποσχέσεις του, επιδεικνύει έλλειψη αλληλεγγύης. Παρά τις διαφορές μας, μας ενώνει η κοινότητα αξιών μας, το κοινό νομικό μας σύστημα, οι πολιτικοί μας στόχους.
<P>
Ως εκ τούτου, θα ήθελα να κάνω την εξής έκκληση: μην κρύβεστε πίσω από την Ιρλανδία, κάντε ένα βήμα μπροστά, επικυρώστε τη Συνθήκη της Λισαβόνας πριν από την "μέρα της Ευρώπης για το 2009, πριν από το τέλος της Προεδρίας σας στο Συμβούλιο. Θα σας κρίνουμε από τις πράξεις σας και όχι από τα σχόλια του Προέδρου σας στην Τσεχική Δημοκρατία.
<SPEAKER ID="056" NAME="Gary Titley" AFFILIATION="PSE">
Κυρία Πρόεδρε, μου φάνηκε ενδιαφέρον το ότι ο Τσέχος Προεδρεύων του Συμβουλίου δήλωσε ότι η αντιπολίτευση προσπαθεί να τορπιλίσει την Τσεχική Προεδρία, διότι, όπως πιστεύω, ο Τσέχος Πρόεδρος κάνει πολύ καλή δουλειά από μόνος του για να τορπιλίσει την Τσεχική Προεδρία.
<P>
Πρόσεξα ότι η Τσεχική Προεδρία δήλωσε ότι κάνει ό,τι μπορεί για τη διεύρυνση της Ευρωπαϊκής Ένωσης και την εισδοχή της Κροατίας. Εάν κάνει ό,τι μπορεί, γιατί δεν μπορεί να επικυρώσει τη Συνθήκη της Λισαβόνας; Εξάλλου, η Τσεχική Προεδρία συμφώνησε και συνεπώς πρέπει να τηρήσει τις υποχρεώσεις της.
<P>
Πρέπει να είμαστε ειλικρινείς: δεν είναι καλή αρχή για μια προεδρία. Ο Τσέχος Πρόεδρος περιγράφει τη δέσμη μέτρων για την κλιματική αλλαγή ως μια ανόητη πολυτέλεια. Ο Τσέχος Υπουργός Οικονομικών περιγράφει το σχέδιο οικονομικής ανάκαμψης ως ενθύμιο από την κομμουνιστική εποχή. Έχουμε ένα υποτιθέμενο έργο τέχνης - το οποίο τους προσέβαλε ολους, αλλά ειδικότερα τους Βούλγαρους - και η πρώτη δήλωση για την κρίση της Γάζας έπρεπε να ανακληθεί μετά από μερικές ώρες.
<P>
Αυτό που χρειαζόμαστε προς το παρόν είναι ηγεσία και από αυτά που έχω δει έως τώρα έμαθα ότι όσο το συντομότερο αποκτήσουμε έναν Πρόεδρο του Συμβουλίου με πλήρη θητεία, τόσο το καλύτερο, διότι μόνο η συνεκτική ευρωπαϊκή δράση που θα επιφέρει ασφάλεια στην Ευρώπη, θα επιτύχει την παγκόσμια επιρροή και την οικονομική ανάκαμψη. Έτσι επιτρέψτε μας να έχουμε κάποια ηγεσία.
<P>
(" Πρόεδρος διακόπτει τον ομιλητή.)
<SPEAKER ID="057" NAME="Josef Zieleniec" AFFILIATION="PPE-DE">
(CS) Κυρία Πρόεδρε, η Τσεχική Προεδρία δικαιούται αναγνώριση για τον ενεργό ρόλο της στη διευθέτηση της διαμάχης για την ανανέωση της τσεχικής παροχής αερίου. Ωστόσο, θα ήταν μεγάλο λάθος να τραπούμε σε φυγή πριν αντιμετωπίσουμε τα μακροπρόθεσμα αίτια αυτού του προβλήματος.
<P>
" απαρχή έγκειται στις φιλοδοξίες της Ρωσίας να επεκτείνει τη σφαίρα επιρροής της στην Ουκρανία και την κεντρική Ευρώπη. Ο στόχος της ΕΕ πρέπει συνεπώς να είναι να διατηρούμε την Ουκρανία στο ραντάρ της Ένωσης. Ωστόσο, αυτό δεν θα είναι εφικτό, εάν η Ουκρανία συνεχίσει να χρηματοδοτεί αδιαφανείς συναλλαγές και να εμμένει σε "φιλικές τιμές" που δεν αντανακλούν την πραγματική κατάσταση της αγοράς και που κρατούν την Ουκρανία πολιτικά εξαρτημένη από τη Ρωσία.
<P>
Οι προτεραιότητες της Τσεχικής Προεδρίας περιλαμβάνουν την ενεργειακή ασφάλεια και την ενίσχυση της ανατολικής εταιρικής σχέσης. Μια θεμελιώδης πτυχή αυτής της εταιρικής σχέσης πρέπει να είναι να βοηθήσουμε την Ουκρανία να καθορίσει τις τιμές ενέργειας της αγοράς, με διαπραγματεύσεις στο πλαίσιο μακροπρόθεσμων συμβάσεων, όσο το δυνατόν συντομότερα.
<P>
" Προεδρία πρέπει επίσης να ασκήσει αποτελεσματική πίεση στο Κίεβο για να αποξηλώσει τις αδιαφανείς οικονομικές δομές, οι οποίες υπονομεύουν τις προσπάθειες για μεταρρύθμιση και ανάπτυξη ενός νόμιμου κράτους. Μόνο η ισχυρή εξωτερική πίεση στην Ουκρανία και η ενεργή συνεργασία μπορούν να βοηθήσουν την εγκατάλειψη των βραχυπρόθεσμων και συχνά προσωπικών συμφερόντων υπέρ μιας πραγματικής ανεξαρτησίας από τη Ρώσια και ενός νόμιμου κράτους που είναι αποδεσμευμένο από παντός είδους διαφθορά. Εάν δεν επιτευχθεί εκκαθάριση στην Ουκρανία, δεν μπορούμε να αναμένουμε την αποτελεσματική αντίδραση της ΕΕ προς την ολοένα και περισσότερο δογματική πολιτική προς την κεντρική και ανατολική Ευρώπη.
<P>
Ο σωστός χρόνος για την εδραίωση μιας στενής συνεργασίας μεταξύ της ΕΕ και της Ουκρανίας θα είναι αμέσως μετά την εκτόνωση της κρίσης για το αέριο. Εάν η Τσεχική Προεδρία, εκ μέρους της ΕΕ, δεν καταφέρει να ασκήσει αποτελεσματική πίεση στους Ουκρανούς ηγέτες, θα είμαστε σύντομα μάρτυρες όχι μόνο περισσότερων παγωμένων ημερών και χωρίς αέριο, με σημαντικές συνέπειες για τις οικονομίες των κρατών μελών, αλλά πάνω από όλα μάρτυρες μιας επικίνδυνης μεταβολής των γεωπολιτικών σχέσεων στην Κεντρική και Ανατολική Ευρώπη.
<SPEAKER ID="058" NAME="Proinsias De Rossa" AFFILIATION="PSE">
Κυρία Πρόεδρε, όπως όλοι στο παρόν Κοινοβούλιο, εύχομαι καλή επιτυχία στην Τσεχική Προεδρία. Ωστόσο, απογοητεύτηκα, Προεδρεύοντα του Συμβουλίου, από το απαράδεκτο σχόλιο σας εδώ σήμερα το πρωί ότι η Συνθήκη της Λισαβόνας είναι χειρότερη από της Νίκαιας. Αυτό δεν είναι μόνο ψέματα, είναι διασπαστικό και αποτελεί ρήξη της εμπιστοσύνης. Τώρα πρέπει να λάβετε σοβαρά υπόψη να ανακαλέσετε τα σχόλια σας εδώ σήμερα το πρωί σε σχέση με τη Λισαβόνα.
<P>
Χρειαζόμαστε την περισσότερο ενωμένη δημοκρατική αποτελεσματική Ένωση που προσφέρει η Λισαβόνα για να αντιμετωπίσει τα πολλά προβλήματα, καθένα από τα οποία μπορεί να βυθίσει τον κόσμο μας σε σύγκρουση: ενεργειακή ασφάλεια, κλιματική αλλαγή, οικονομική και χρηματοπιστωτική κρίση και πολλοί πόλεμοι σε διάφορες περιοχές. Ως Προεδρεύων του Συμβουλίου, το καθήκον σας είναι να μεσολαβήσετε και να ηγηθείτε της Ευρώπης βάσει των κοινών μας αξιών της αλληλεγγύης - εσωτερικά και εξωτερικά - μιας κοινωνικής οικονομίας της αγοράς, της πολυμερούς προσέγγισης και της ισότητας μεταξύ ανδρών και γυναικών - και αυτό περιλαμβάνει το δικαίωμα τόσο των ανδρών όσο και των γυναικών να μοιράζονται το καθήκον της γονικής μέριμνας.
<P>
Προεδρεύοντα του Συμβουλίου, πρέπει να εγκαταλείψετε προσωρινά τις συντηρητικές και νεοφιλελεύθερες απόψεις σας για έξι μήνες, διαφορετικά πρόκειται να βρίσκεστε διαρκώς σε σύγκρουση με το παρόν Κοινοβούλιο για αυτούς τους έξι μήνες. " Ιρλανδία θα διεξάγει μάλλον ένα δημοψήφισμα για μια σαφή Συνθήκη της Λισαβόνας φέτος το φθινόπωρο. Θα εργαστώ σκληρά για να εγγυηθώ μια θετική έκβαση για την Ιρλανδία και την Ευρώπη. Τα σχόλια σας εδώ σήμερα καθιστούν δυσκολότερο αυτό το καθήκον. Εάν το δημοψήφισμα αποτύχει, κύριε, η συντριπτική πλειοψηφία των Ευρωπαίων δεν θα σας ευγνωμονεί.
<P>
(" Πρόεδρος διακόπτει τον ομιλητή.)
<SPEAKER ID="059" NAME="Jerzy Buzek" AFFILIATION="PPE-DE">
(PL) Κυρία Πρόεδρε, Προεδρεύοντα του Συμβουλίου, Πρόεδρε της Επιτροπής, θα ήθελα να ευχαριστήσω ιδιαίτερα τον Προεδρεύοντα του Συμβουλίου για την ανάληψη της Προεδρίας και νας σας συγχαρώ για τις δύσκολες, αλλά επιτυχημένες δύο εβδομάδες στην Προεδρία. Κατανοώ πλήρως τα λόγια σας για την εθνική ταυτότητα, μια ταυτότητα την οποία εμείς, οι χώρες μεταξύ της ανατολής και της δύσης της Ευρώπης, διαμορφώσαμε με επιτυχία.
<P>
Θα ήθελα να επιστήσω την προσοχή σας σε ένα ζήτημα, το οποίο πιστεύω ότι θα είναι σημαντικό τους επόμενους έξι μήνες: την τρίτη δέσμη μέτρων για την ενέργεια. Αυτή η δέσμη μέτρων ασχολείται αρχικά με την κοινή αγορά ενέργειας, έναν κοινό ευρωπαϊκό οργανισμό για τη συνεργασία μεταξύ εθνικών ρυθμιστικών αρχών, διασυνοριακών συνδέσεων και κοινών επενδύσεων και συνεπώς με την ολοκλήρωση - με άλλα λόγια, με την ενεργειακή ενότητα και την ασφαλή παροχή ενέργειας.
<P>
Δεύτερον, η τρίτη δέσμη μέτρων για την ενέργεια συνεπάγεται επίσης τη φιλελευθεροποίηση, τη δίκαιη ρύθμιση πρόσβασης σε δίκτυα, δηλαδή, τον ανταγωνισμό στην αγορά, το οποίο σημαίνει χαμηλότερο κόστος και ζημία για το περιβάλλον και φθηνότερη ενέργεια για τους καταναλωτές και συνεπώς για την οικονομία, το οποίο θα βοηθήσει στην αντιμετώπιση της κρίσης.
<P>
Και τρίτον, οι δίκαιοι κανόνες της τρίτης δέσμης μέτρων για την ενέργεια για τη λειτουργία των χωρών εκτός των αγορών μας, με κοινές πολιτικές για την τροφοδοσία των χωρών της ΕΕ και τη δυνατότητα μεταφοράς μέσω τρίτων χωρών. Στο πλαίσιο της ανατολικής εταιρικής σχέσης της ΕΕ και της ανατολικής διάστασης, η τρίτη δέσμη μέτρων μιλάει σαφώς από μόνη της.
<P>
" τρίτη δέσμη μέτρων μπορεί να ωφελήσει και τις τρεις βασικές προτεραιότητες της Προεδρίας σας - ενέργεια, οικονομία και ανατολική διάσταση της Ευρώπης. Σας καλώ να διατηρήσετε αυτήν την ιεράρχηση και πλήρως...
<P>
(" Πρόεδρος διακόπτει τον ομιλητή)
<SPEAKER ID="060" NAME="Jan Andersson" AFFILIATION="PSE">
(SV) Κυρία Πρόεδρε, θα ήθελα κι εγώ να καλωσορίσω την Τσεχική Προεδρία. Κατά τη διάρκεια αυτής της Προεδρίας, θα έχουμε χαμηλή ανάπτυξη και θα αυξηθεί η ανεργία. Διανύουμε δύσκολη οικονομική κατάσταση. Την προηγούμενη εβδομάδα στους Financial Times διάβαζα για τις λύσεις του Προέδρου Klaus και δεν συμφωνώ καθόλου. Λέει ότι πρέπει να μειώσουμε τις φιλοδοξίες μας σε σχέση με την περιβαλλοντική πολιτική και την κλιματική πολιτική και να μειώσουμε τις φιλοδοξίες μας σε σχέση με την κοινωνική πολιτική. Αυτός ο τρόπος είναι εντελώς λάθος. Εάν η Ευρώπη πρόκειται να γίνει ανταγωνιστική στο μέλλον, πρέπει να επενδύσουμε στη σύγχρονη περιβαλλοντική τεχνολογία. Πρέπει να επενδύσουμε στις σύγχρονες υποδομές για να έχουμε μια κοινωνία που θα είναι βιώσιμη μακροπρόθεσμα και σε μια ενεργή κλιματική πολιτική. Αυτό θα παρέχει υψηλότερους ρυθμούς ανάπτυξης και περισσότερες θέσεις απασχόλησης.
<P>
" κατάσταση είναι παρόμοια για την κοινωνική πολιτική. Πρέπει να επενδύσουμε σε μια κοινωνική πολιτική με δίκαιες συνθήκες εργασίας, ίση μεταχείριση των εργαζομένων, καλό εργασιακό περιβάλλον και ούτω καθεξής. Αυτό δεν σημαίνει μικρότερη ανάπτυξη, αλλά ανάπτυξη που είναι περισσότερο βιώσιμη μακροπρόθεσμα.
<P>
Τέλος, θα ήθελα να αναφέρω την οικογενειακή πολιτική. " οικογενειακή πολιτική που διάβασα στο πρόγραμμά σας είναι μια παρωχημένη οικογενειακή πολιτική. " πολιτική της σύγχρονης οικογένειας ασχολείται με την ίση ευθύνη ανδρών και γυναικών για παιδιά και εργασία. Εστιάζετε προς μια τελείως διαφορετική κατεύθυνση στο πρόγραμμά σας.
<SPEAKER ID="061" NAME="Rumiana Jeleva" AFFILIATION="PPE-DE">
(BG) Ευχαριστώ, Κυρία Πρόεδρε. Ως μέλος του Κοινοβουλίου από τη Βουλγαρία, επικροτώ το γεγονός ότι η Τσεχική Προεδρία συμπεριλαμβάνει την ενέργεια και την ενεργειακή ασφάλεια μεταξύ των βασικών προτεραιοτήτων της. Κατά τις τελευταίες ημέρες, πολλά κράτη μέλη της ΕΕ έγιναν όμηροι της διαφωνίας μεταξύ της Ουκρανίας και της Ρωσίας. Μόνο στη Βουλγαρία, περισσότερα από 160.000 νοικοκυριά έμειναν χωρίς θέρμανση. Δυστυχώς, η Βουλγαρική Κυβέρνηση δεν ήταν ικανή να βοηθήσει τους πολίτες της κατά τη διάρκεια αυτής της κρίσης. " Βουλγαρία είναι η μοναδική χώρα στην ΕΕ, η οποία δεν έχει εναλλακτικές πηγές, προμηθευτές και αποθέματα αερίου. Πρέπει να μάθουμε το μάθημά μας από αυτήν την περίπτωση.
<P>
Συνάδελφοι, νομίζω ότι μιλώ εκ μέρους ολόκληρου του Κοινοβουλίου, όταν λέω ότι δεν μπορούμε να επιτρέψουμε στους ευρωπαίους πολίτες να πληρώσουν το τίμημα για πολιτικά παιχνίδια που αφορούν χώρες, οι οποίες χρησιμοποιούν τους ενεργειακούς πόρους τους ως πολιτικά εργαλεία. Για αυτό το λόγο πιστεύω ότι χρειαζόμαστε βιώσιμες λύσεις στον ενεργειακό τομέα. Χρειαζόμαστε μια κοινή ευρωπαϊκή ενεργειακή πολιτική. Ένα σημαντικό στοιχείο για αυτό είναι να βελτιώσουμε τις ενεργειακές υποδομές. Όταν μιλούμε για ευρωπαϊκή ενεργειακή ενότητα, εννοούμε κοινά ενεργειακά έργα στην Ευρωπαϊκή Ένωση και να αποφεύγουμε την πρακτική των διμερών συμφωνιών.
<P>
Θα ήθελα επίσης να πιστεύω ότι σύντομα θα είναι πιθανό να κατασκευάσουμε στην Ευρώπη πανευρωπαϊκές εγκαταστάσεις πυρηνικής ενέργειας ως κοινά έργα για κράτη μέλη. Σε αυτό το πλαίσιο επίσης επικροτώ το γεγονός ότι η Τσεχική Προεδρία επεκτείνει τις μορφές συνεργασίας με χώρες από το νότιο Καύκασο και τα Βαλκάνια και με την Ουκρανία, μια άλλη βασική προτεραιότητα. Μόνο με την έγκριση μιας ολοκληρωμένης προσέγγισης που λαμβάνει υπόψη τα συμφέροντα και τις ευκαιρίες που προέρχονται από αυτά τα συμφέροντα αμφότερων των κρατών μελών και των χωρών από τις περιοχές που μόλις αναφέρθηκαν, μπορούμε να εγγυηθούμε την αντιμετώπιση και την αποτροπή κρίσεων, όπως της κρίσης αερίου την οποία μόλις βιώσαμε. Πρέπει να λάβουμε άμεσα δράση και να πράξουμε αυτό που είναι καλύτερο για την Ευρωπαϊκή Ένωση. " ανάγκη για συγκεκριμένη δράση που στοχεύει στην καθιέρωση μιας κοινής ευρωπαϊκής ενεργειακής πολιτικής είναι τώρα μεγαλύτερη από ποτέ.
<P>
Εύχομαι κάθε επιτυχία στην Τσεχική Προεδρία.
<SPEAKER ID="062" NAME="Katalin Lévai" AFFILIATION="PSE">
(HU) Κυρία Πρόεδρε, Πρωθυπουργέ, η Τσεχική Προεδρία επέλεξε το "η Ευρώπη χωρίς σύνορα" ως σύνθημά της, ορίζοντας ως ύψιστη προτεραιότητα της τα θέματα της ενεργειακής ασφάλειας και της οικονομικής σταθερότητας. Επιπλέον, θα ήθελα να τονίσω τη σημασία του να συμπεριληφθεί μια επιπλέον προτεραιότητα, αυτή του ευρωπαίου πολίτη.
<P>
Θα συνιστούσα να δοθεί μεγαλύτερη προσοχή σε θέματα που αφορούν άμεσα τις καθημερινές ζωές των πολιτών. Πρέπει να δοθεί μεγαλύτερη έμφαση στην ενίσχυση των ευρωπαϊκών κοινωνικών προγραμμάτων αιχμής, στις εγγυήσεις της ευρωπαϊκής ενότητας και ισότητας ευκαιριών και στην εφαρμογή της πολιτικής για τις μειονότητες. Συμφωνώ με εκείνους που συστήνουν την επικύρωση της Συνθήκης της Λισαβόνας.
<P>
Οι πολίτες πρέπει να συμμετέχουν περισσότερο στην ευρωπαϊκή πολιτική, διότι πιστεύω ότι η έλλειψη κοινωνικών δεσμών μέτρων και αποτελεσματικής επικοινωνίας οδηγούν σε αυξανόμενη απώλεια εμπιστοσύνης στα ευρωπαϊκά θεσμικά όργανα. Πιστεύω ότι ο ρόλος της εκπαίδευσης είναι εξαιρετικά σημαντικός ...
<P>
(" Πρόεδρος διακόπτει την ομιλήτρια.)
<SPEAKER ID="063" NAME="Zuzana Roithová" AFFILIATION="PPE-DE">
(CS) Κύριε Προεδρεύοντα του Συμβουλίου, κυρίες και κύριοι, η έναρξη της Τσεχικής Προεδρίας σηματοδοτήθηκε από τη σύγκρουση στη Γάζα και την ενεργειακή κρίση. Μετά από ένα κύμα παρατηρήσεων δυσπιστίας και αμφιβολίας ως προς την ικανότητα της Τσεχικής Δημοκρατίας να ηγηθεί της Ένωσης, η Ευρώπη και άλλα μέρη της υφηλίου παρακολουθούν με έκπληξη πώς υπεύθυνα και αποτελεσματικά η Τσεχική Προεδρία ενήργησε κατά την αντιμετώπιση των αναπάντεχων κρίσεων. Αναρωτιέμαι, ωστόσο, εάν ήταν τόσο αναπάντεχες και επικροτώ το γεγονός ότι η Τσεχική Κυβέρνηση άρχισε να ασχολείται με αυτό νωρίς, τα Χριστούγεννα, διότι η Γαλλική Προεδρία δεν κατάφερε να τα καταπνίξει στη γένεση.
<P>
Θα ήθελα να δεσμευτείτε τόσο άφοβα όπως με την Κίνα, η οποία εσκεμμένως παραβιάζει τους κανόνες του παγκόσμιου εμπορίου, προωθώντας τον αθέμιτο ανταγωνισμό και απειλώντας την υγεία των Ευρωπαίων παράγοντας μαζικά κίβδηλα και επικίνδυνα προϊόντα. Σήμερα, για παράδειγμα, οι ευρωπαίοι γονείς αντιμετωπίζουν μεγάλη δυσκολία για να βρουν παιδικά παππούτσια που δεν εγκυμονούν κινδύνους για την υγεία, ωστόσο, έως τώρα το Συμβούλιο και η Επιτροπή έδωσαν μικρή σημασία στο ζήτημα.
<P>
Έπειτα, επικροτώ το γεγονός ότι θέσατε την "Ευρώπη στον Κόσμο" στις προτεραιότητές σας. Σας διαβεβαιώνω ότι η Ευρώπη είναι πολύ ανοιχτή στο παγκόσμιο εμπόριο, αλλά κανένας Πρόεδρος του Συμβουλίου δεν ήταν ικανός να εγγυηθεί δίκαιη αμοιβαιότητα και να κάνει την Κίνα να ανοιχτεί στους ευρωπαίους παραγωγούς. Ελπίζω ότι εσείς και η πρώτης τάξης ομάδα σας θα έχει μεγαλύτερη επιτυχία.
<P>
Κύριε Προεδρεύοντα του Συμβουλίου, σας συγχαίρω για την παρουσίαση ενός πραγματικά ρεαλιστικού προγράμματος υψηλής ποιότητας για την Ευρώπη και επίσης για την προσωπική σας ανάπτυξη. Λαμβάνοντας υπόψη ότι είστε ο ηγέτης ενός πολιτικού κόμματος, ορισμένοι σημερινοί υπουργοί του οποίου είχαν καταψηφίσει το 2003 την προσχώρησή μας στην Ένωση, τα πάτε πάρα πολύ καλά στην ευρωπαϊκή σκηνή. Ελπίζω μόνο να παρακολουθήσουμε παρόμοιες μεστές απόψεις και από τους συναδέλφους του κόμματός σας και σε σχέση με τη Συνθήκη της Λισαβόνας.
<P>
Τα μέσα αναφέρουν ότι οι Ιρλανδοί, υπό την πίεση της χρηματοοικονομικής κρίσης, κατανοούν τώρα καλύτερα ότι η Συνθήκη αποτελεί ένα ικανοποιητικό εργαλείο που δημιουργήθηκε για να αντιμετωπίσει δύσκολες εποχές. Ελπίζω ότι θα αρχίσετε κι εσείς να βλέπετε τη Συνθήκη με θετική ματιά, ακόμα και αν αυτό σημαίνει ότι πρέπει να διαγράψετε τον Πρόεδρο Klaus από το κινητό σας τηλέφωνο. Εύχομαι σε όλους μας μια επιτυχημένη Τσεχική Προεδρία, παρά τον πλουραλισμό των απόψεων μας.
<SPEAKER ID="064" NAME="Κατερίνα Μπατζελή" AFFILIATION="PSE">
Κυρία Πρόεδρε, κύριε Πρωθυπουργέ, πέραν των ζητημάτων της εξωτερικής πολιτικής, της αντιμετώπισης της οικονομικής κρίσης και της επικύρωσης της Συνθήκης της Λισαβόνας, μία από τις βασικότερες προτεραιότητες της Ευρωπαϊκής Ένωσης πρέπει να είναι η νεολαία. Διάβασα την προτεραιότητα στο πρόγραμμά σας. Πιστεύω ότι το πρόγραμμά σας θα πρέπει να είναι πιο ολοκληρωμένο και πιο διαδραστικό στα ζητήματα της νεολαίας.
<P>
Οι νέοι δεν πείθονται πλέον με διακηρύξεις και υποσχέσεις Δεν αισθάνονται ασφάλεια έναντι ενός κράτους που καταρρέει ανήμπορο να αντιμετωπίσει την οικονομική κρίση. Δεν αποδέχονται τα εκπαιδευτικά συστήματα που τους βάζουν στην αγορά της ανεργίας και της κοινωνικής απαξίωσης. Δεν αποδέχονται τον ευρωσκεπτικισμό, τη φοβία απέναντι στην Ευρώπη. Έχουν πρόβλημα με την επικύρωση της Συνθήκης της Λισαβόνας. Συγκρούονται σε καθημερινή βάση. " νέα γενιά είναι αυτή που μπορεί να κατανοήσει τι σημαίνει ...
<P>
(" Πρόεδρος διακόπτει την ομιλήτρια).
<SPEAKER ID="065" NAME="John Bowis" AFFILIATION="PPE-DE">
Κύριε Πρόεδρε, θα ήθελα να πω στον Προεδρεύοντα του Συμβουλίου ότι για μένα δύο άντρες αποτελούν σύμβολο για τη χώρα του: ο Franz Kafka και ο Jan Palach. Και οι δύο συμβολίζουν τον αγώνα για την ελευθερία και τη δημοκρατία και αμφότεροι έδειξαν την απογοήτευση, τον πόνο και τη θυσία που ορισμένες φορές έρχονται με αυτόν τον αγώνα.
<P>
Για αυτό το λόγο νομίζω, κύριε Προεδρεύοντα του Συμβουλίου, θα έχετε περισσότερες γνώσεις για τον αγώνα στη Γάζα και θα κατανοήσετε τον πόνο και την απογοήτευση του λαού της Γάζας και του λαού του Ισραήλ. Ελπίζω, συνεπώς, ότι θα σπεύσετε να σταματήσετε τη σφαγή που συνεχίζεται εκεί.
<P>
Θα είστε επίσης ικανός να απλώσετε το χέρι στον Αμερικανό Πρόεδρο για τα θέματα της κλιματικής αλλαγής και να τον εξομοιώσετε για την Κοπεγχάγη.
<P>
Στη χώρα σας θα έχετε την ευκαιρία να αφήσετε το αποτύπωμά σας στις υπόλοιπες νομοθετικές προτάσεις του παρόντος Κοινοβουλίου - και επισημαίνω τις νέες ευκαιρίες για τους πολίτες που θα κυμαίνονται από τη διασυνοριακή υγεία, ένα στοιχείο το οποίο γνωρίζω ότι βρίσκεται στην ατζέντα σας.
<P>
Αναφέρατε την ελεύθερη κυκλοφορία της γνώσης. Πουθενά αλλού δεν είναι σημαντικότερη από ό,τι στην ιατρική επιστήμη και αυτό ισχύει και για την ψυχική υγεία. Είχα το προνόμιο να υποστηρίζω ένα μέρος της εργασίας για τη μεταρρύθμιση στην ψυχική υγεία στην Τσεχική Δημοκρατία. Γνωρίζω ότι θα θέλετε να επεκτείνετε αυτές τις μεταρρυθμίσεις όχι μόνο στη χώρα σας, αλλά και σε ολόκληρη την Ευρώπη. Θα ήθελα να σας γυρίσω στον Ιούνιο, όταν συντάξαμε τη συμφωνία για την ψυχική υγεία για την Ευρωπαϊκή Ένωση. Δεν βρίσκεται στον κατάλογό σας προς το παρόν, αλλά ελπίζω ότι θα εγγυηθείτε ότι είναι στην ατζέντα σας ως σημείο που προωθείται, διότι πάνω από όλα το καθήκον μας - το καθήκον σας - είναι να παρέχετε οφέλη σε εκείνους τους ανθρώπους της κοινότητάς μας που είναι περισσότερο ευάλωτοι και χρειάζονται την υποστήριξή μας. Ξέρω ότι θα κάνετε το καλύτερο δυνατό και σας εύχομαι καλή επιτυχία στις προσπάθειές σας.
<P>
(Χειροκροτήματα)
<SPEAKER ID="066" NAME="Józef Pinior" AFFILIATION="PSE">
(PL) Θα ήθελα να ξεκινήσω υπενθυμίζοντας την τσεχοπολωνική υπόγεια συνεδρίαση της αντιπολίτευσης που οργανώθηκε πριν από 21 χρόνια από την Αλληλεγγύη στο Giant Mountains στα σύνορα Τσεχίας-Πολωνίας.
<P>
" Τσεχική Δημοκρατία είναι η πρώτη χώρα της κεντρικής και ανατολικής Ευρώπης που αναλαμβάνει την Προεδρία της ΕΕ. Αυτό είναι καθήκον, κύριε Προεδρεύοντα του Συμβουλίου. Οι Τσέχοι που ηγούνται της Ευρωπαϊκής Ένωσης είναι κληρονόμοι της παράδοσης της κεντρικής και ανατολικής Ευρώπης για τον αγώνα να ανατρέψει το σιδηρούν παραπέτασμα και για μια δημοκρατική κοινότητα κοινωνιών στην ευρωπαϊκή ήπειρο. Επισημαίνω την ιδιαίτερη πνευματική και πολιτική σημασία της Τσεχικής Προεδρίας.
<P>
Από τις πολλές της προτεραιότητες, η βασική είναι να ολοκληρωθεί η επικύρωση της Συνθήκης της Λισαβόνας και να ενισχυθεί η ευρωπαϊκή κοινή εξωτερική πολιτική. Άλλο πολύ σημαντικό εκκρεμές έργο είναι η προετοιμασία της διατλαντικής στρατηγικής για διατλαντικές σχέσεις μετά την εκλογή του νέου Αμερικανού Προέδρου. Και τέλος θα ήθελα να ευχηθώ στον Πρόεδρο Vaclav Havel γρήγορη ανάρρωση από την πρόσφατή εγχείρησή του.
<SPEAKER ID="067" NAME="Mihael Brejc" AFFILIATION="PPE-DE">
(SL) " Τσεχική Προεδρία εξέφρασε την ετοιμότητά της να παρέμβει για να λύσει το αδιέξοδο στις διαπραγματεύσεις αναφορικά με την προσχώρηση της Κροατίας στην Ευρωπαϊκή Ένωση. Κύριε Πρόεδρε, επιτρέψτε μου να σας υπενθυμίσω σε σχέση με αυτό ότι η κάθε υποψήφια χώρα πρέπει να υποβάλλει τα προβλεπόμενα έγγραφα. Εάν τα έγγραφα δεν είναι αξιόπιστα, πρέπει αυτό το γεγονός να επισημαίνεται στην ενδιαφερόμενη χώρα.
<P>
Στη συγκεκριμένη περίπτωση της Κροατίας, η Κροατία στους χάρτες της οριοθέτησε ένα σύνορο που είναι υπό αμφισβήτηση. Αντί να αναφέρει ότι αυτό και αυτό το τμήμα του συνόρου είναι υπό αμφισβήτηση, απλώς οριοθέτησε το σύνορο όπως το βλέπει. Φυσικά, ένα τέτοιο έγγραφο δεν μπορεί να είναι αξιόπιστο, διότι στην πραγματικότητα αφορά μια διαφορά μεταξύ των δύο χωρών που θα πρέπει να επιλυθεί με άλλο τρόπο. Αυτή είναι μια διμερής διαφορά μεταξύ δύο χωρών, οι οποίες κατά τα άλλα είναι καλοί γείτονες με άριστους όρους, και ωστόσο είναι μια διαφορά που πρέπει να επιλυθεί αλλού. Συνεπώς, θα ήθελα να επισημάνω ότι η Σλοβενία δεν είναι παρορμητική, όταν αναφέρει ότι τα έγγραφα της Κροατίας δεν είναι αξιόπιστα. " Σλοβενία στην πραγματικότητα αναφέρει ότι τα κράτη μέλη είναι υποχρεωμένα να επιστήσουν την προσοχή της εν λόγω υποψήφιας χώρας στο γεγονός ότι πρέπει να υποβάλλει έγγραφα, τα οποία συμμορφώνονται με τα πρότυπα της Ευρωπαϊκής Ένωσης.
<P>
Και ποια είναι η πιθανή λύση; Κατατέθηκαν ήδη πολλές προτάσεις και πιστεύω ότι η Τσεχική Προεδρία θα προσπαθήσει εξίσου να προσφέρει μια κατάλληλη πρόταση. " λύση για την Κροατία θα ήταν να υποβάλλει μια κυβερνητική ή κοινοβουλευτική απόφαση, η οποία δηλώνει με σαφήνεια ότι αυτά τα σύνορα είναι για προσανατολισμό, μεταβατικά ή τυχόν άλλη προϋπόθεση που ορίζει σαφώς ότι τα σύνορα είναι προσωρινά και δεν έχουν καθοριστεί ακόμα. Με αυτόν τον τρόπο, πιστεύω ότι θα κάναμε μια μικρή πρόοδο για να διευκολύνουμε την Κροατία να προσχωρήσει στην Ευρωπαϊκή Ένωση όσο το δυνατόν συντομότερα, γεγονός που θα ήταν και προς όφελος της Σλοβενίας.
<P>
Εν τέλει, επιτρέψτε μου να σας ευχηθώ κάθε επιτυχία στην ηγεσία του Συμβουλίου της Ευρωπαϊκής Ένωσης.
<SPEAKER ID="068" NAME="Richard Falbr" AFFILIATION="PSE">
(CS) Συσσωρεύτηκαν επικρίσεις για τον Προεδρεύοντα του Συμβουλίου· εσκεμμένα δεν προτίθεμαι να συμμετέχω στις επικρίσεις. Στα τσέχικα παραμύθια συνήθως στο κάστρο κατοικεί ένας σοφός βασιλιάς που δεν προκαλεί κανέναν, δεν προσβάλλει κανένα και δεν ισχυρίζεται ότι είναι εμπειρογνώμων σε όλες τις υποθέσεις. Αυτό δεν ισχύει για το κάστρο της Πράγας. Λοιπόν, τίποτα δεν είναι τέλειο. Ακόμα πιστεύω ότι ο Προεδρεύων του Συμβουλίου θα αντιμετωπίσει με επιτυχία αυτό το μειονέκτημα και θα τηρήσει τις υποσχέσεις που έκανε σήμερα. Τον γνωρίζω περίπου 20 χρόνια και είμαι ευχαριστημένος που βλέπω τον τρόπο που η ιδιότητα του μέλους της Ευρωπαϊκής Ένωσης τροφοδότησε την πολιτική του ανάπτυξη. Του εύχομα καλή επιτυχία γιατί, όπως λένε οι Ισπανοί, Con mi patria, con razón o sin ella, όπως λένε οι Άγγλοι, 'Good or bad, my country', και όπως λέω εγώ "" χώρα μου υπό οποιεσδήποτε συνθήκες".
<SPEAKER ID="069" NAME="Zita Pleštinská" AFFILIATION="PPE-DE">
- (SK) Θα ήθελα να ξεκινήσω εκφράζοντας την ευχαρίστησή μου για το γεγονός ότι με το ξεκίνημα της Προεδρίας ο αδελφικός μας γείτονας, η Τσεχική Δημοκρατία, διέλυσε κάθε αμφιβολία ως προς την ικανότητα ενός νέου κράτους μέλους να διαχειρίζεται τις υποθέσεις της Ευρωπαϊκής Ένωσης.
<P>
" Τσεχική Προεδρία έδειξε ότι είναι ικανή να αντιδρά και να ενεργεί σε κρίσιμες καταστάσεις, όπως στον πόλεμο στη Γάζα και τη διακοπή της παροχής αερίου από τη Ρωσία προς την ΕΕ. Ως αντιπρόσωπος της Σλοβακίας, η οποία λαμβάνει περίπου το 97% από το αέριο της από τη Ρωσία και η οποία, μαζί με τη Βουλγαρία, βρίσκονται στην κρισιμότερη κατάσταση, θα ήθελα να αναγνωρίσω προσωπικά τη συμμετοχή του Πρωθυπουργού Mirek Topolánek στις διαπραγματεύσεις με τα συμβαλλόμενα μέρη από τη Ρωσία και την Ουκρανία. Πρωθυπουργέ, η Σλοβακία δεν έχει αέριο και συνεπώς χρειάζεται ακόμα την ενεργή βοήθειά σας. " Ευρώπη χρειάζεται μια κοινή ενεργειακή πολιτική και χρειάζεται να βελτιώσει τη διαπραγματευτική της θέση στον τομέα της ενέργειας.
<P>
" Γαλλία ξεκίνησε την Προεδρία με τη σύγκρουση Ρωσίας-Γεωργίας και η Τσεχική Προεδρία πρέπει να χειριστεί την εμπορική και πολιτική διαφορά μεταξύ της Ρωσίας και της Ουκρανίας. Πιστεύω σθεναρά ότι ήρθε η ώρα να πάρουμε το μάθημά μας από αυτά τα γεγονότα. Είναι σημαντικό να εντοπίσουμε τους τομείς, στους οποίους η ΕΕ εξαρτάται από τη Ρωσία, καθώς και τους τομείς που η Ρωσία εξαρτάται από την ΕΕ. Οι σχέσεις με τη Ρωσία είναι σημαντικές, αλλά είναι απαράδεκτο το γεγονός ότι η Ρωσία χρησιμοποίησε το αέριο ως πολιτικό εργαλείο. Είναι απαραίτητο να ασχοληθούμε άμεσα με τα ζητήματα της ποικιλίας των ενεργειακών πηγών και της κατασκευής του αγωγού Nabucco. Πρωθυπουργέ, η Σλοβακία βρίσκεται σε έκτακτη κατάσταση και σας θεωρεί σύμμαχο στην υπόθεση μιας στρατηγικής απόφασης για το Jaslovské Bohunice. Θα ήθελα επίσης να ζητήσω τη βοήθειά σας, κύριε Barroso, με την ιδιότητά σας ως Πρόεδρος της Ευρωπαϊκής Επιτροπής.
<P>
Προσωπικά, νομίζω ότι υπάρχουν ακόμα πολλές ελλείψεις στην εφαρμογή της ελεύθερης κυκλοφορίας των προσώπων και συνεπώς επιδοκιμάζω το σύνθημα της Τσεχικής Προεδρίας - Ευρώπη χωρίς σύνορα.
<P>
Εύχομαι στην Τσεχική Προεδρία καλή επιτυχία στην υλοποίηση του προγράμματος με τα 3Ε και στις προσπάθειες να φέρει την ΕΕ πιο κοντά στην επίτευξη των στόχων της Λισαβόνας.
<SPEAKER ID="070" NAME="Miloš Koterec" AFFILIATION="PSE">
- (SK) Πρωθυπουργέ, είμαστε πρώην συμπολίτες και λόγω αυτού σας καλωσορίζω με χαρά στο Ευρωπαϊκό Κοινοβούλιο και σας εύχομαι καλή τύχη στην υλοποίηση των στόχων που μας παρουσιάσατε.
<P>
Οι προτεραιότητές σας με τα 3Ε φυσικά συνοψίζουν τα τρέχοντα προβλήματα που αντιμετωπίζει η Ευρωπαϊκή Ένωση, αν και ευελπιστώ στο γεγονός ότι στον τομέα της οικονομίας δεν θα ξεχάσετε τις κοινωνικές πτυχές της, που δεν είναι τόσο σημαντικές για την πλειοψηφία των πολιτών της ΕΕ. Όταν σας είδα στις εκδηλώσεις για την υιοθέτηση του ευρώ στη Σλοβακία, ανακάλυψα μετά χαράς ότι ο νέος Προεδρεύων του Συμβουλίου ήταν υποστηρικτής μιας στενότερης ολοκλήρωσης μεταξύ των χωρών της Ένωσης. Ωστόσο, όπως τα περισσότερα μέλη του παρόντος Κοινοβουλίου, θα ήμουν ακόμα πιο ευχαριστημένος, εάν συμβάλατε στην επικύρωση της Συνθήκης της Λισαβόνας στην Τσεχική Δημοκρατία. Σε περίπτωση αποτυχίας, θα είναι δύσκολο να επιτύχετε τις προτεραιότητες που ορίσατε για εσάς. Εάν θέλετε να γίνει η ΕΕ, όπως είπατε, όχι απλώς ένας χορηγός, αλλά επίσης ένας δρων στις παγκόσμιες υποθέσεις, τότε πρέπει να κάνουμε αυτό το βήμα.
<P>
Πρωθυπουργέ, όπως ειπώθηκε πολλές φορές, οι ευρωπαϊκές εκλογές θα είναι μια σημαντική στιγμή κατά την Προεδρία σας. Το αποτέλεσμα στις εκλογές θα επηρεάσει την πολιτική της ΕΕ για τα επόμενα πέντε χρόνια και η καίρια υποστήριξη του Συμβουλίου μπορεί να διαδραματίσει σημαντικό ρόλο. Όταν η Σλοβακία αποκλειστεί από το παγκόσμιο πρωτάθλημα χόκεϊ επί πάγου και η Τσεχική Δημοκρατία προκριθεί για τον επόμενο γύρο...
<P>
(" Πρόεδρος διακόπτει τον ομιλητή.)
<SPEAKER ID="071" NAME="Tunne Kelam" AFFILIATION="PPE-DE">
Κυρία Πρόεδρε, θα ήθελα να απευθύνω τη θερμότατη υποστήριξη της Εσθονίας για την Τσεχική Προεδρία. " πραγματικά αυξημένη ανταγωνιστικότητα είναι το καλύτερο αντίδοτο για την οικονομική κρίση, με την ολοκλήρωση τεσσάρων βασικών ελευθεριών. Προεδρεύοντα του Συμβουλίου, υποστηρίζω την ιδέα σας για πλήρη ανάπτυξη της ανατολικής εταιρικής σχέσης. Τώρα κατανοούμε πόσο σημαντικό είναι να αναλαμβάνουν τη δέσμευση για κράτος δικαίου και δημοκρατική ευθύνη χώρες όπως η Ουκρανία και η Γεωργία.
<P>
Τον περασμένο Σεπτέμβριο το Ευρωπαϊκό Κοινοβούλιο πρότεινε να καθιερωθεί η 23η Αυγούστου ως ημέρα μνήμης για τα θύματα του κομμουνισμού και του ναζισμού. Ευελπιστούμε ότι θα αναλάβετε την πρωτοβουλία να πείσετε τις 27 κυβερνήσεις για να καθιερώσετε επισήμως αυτή την ημέρα, ξεκινώντας από τον ερχόμενο Αύγουστο. Επίσης, αναμένουμε από εσάς να μας καθοδηγήσετε σε μια ευρωπαϊκή ηθική και πολιτική αξιολόγηση των εγκλημάτων που τελέστηκαν υπό το ολοκληρωτικό κομμουνιστικό καθεστώς.
<P>
(" Πρόεδρος διακόπτει τον ομιλητή.)
<SPEAKER ID="072" NAME="Silvia-Adriana Ţicău" AFFILIATION="PSE">
(RO) "Οικονομία, Ενέργεια και η Ευρωπαϊκή Ένωση στον Κόσμο" είναι το σύνθημα της Τσεχικής Προεδρίας της ΕΕ. Οι πολίτες της Ευρώπης αναμένουν ότι τα ευρωπαϊκά θεσμικά όργανα θα τους προστατεύσουν από την κρίση και θα βελτιώσουν την ποιότητα της ζωής τους. Το σχέδιο οικονομικής ανάκαμψης της Ευρωπαϊκής Ένωσης, η αύξηση της ενεργειακής απόδοσης και η ασφάλεια παροχής ενέργειας είναι σήμερα οι προτεραιότητες των πολιτών της Ευρώπης.
<P>
Καλώ την Τσεχική Προεδρία, παρά το ότι πλησιάζουν οι ευρωπαϊκές εκλογές, ή ειδικά για αυτό το λόγο, να επιδείξει όραμα, πολιτική θέληση και, κυρίως, δέσμευση προς τους πολίτες της Ευρώπης. Μαζί μπορούμε να επιτύχουμε μια συμφωνία σε πρώτη ανάγνωση σχετικά με την οδηγία για την ενεργειακή απόδοση των κτιρίων. Σας διαβεβαιώνω ότι τόσο το Ευρωπαϊκό Κοινοβούλιο όσο και η Ευρωπαϊκή Επιτροπή προτίθενται να σας υποστηρίξουν, ώστε η οδηγία για την ενεργειακή απόδοση των κτιρίων να συγκαταλέγεται μεταξύ των επιτευγμάτων της Τσεχικής Προεδρίας.
<SPEAKER ID="073" NAME="Μάριος Ματσάκης" AFFILIATION="ALDE">
Κυρία Πρόεδρε, μετά από την τραυματική εμπειρία του ρωσικού κομμουνισμού στο παρελθόν, η Τσεχική Δημοκρατία πήγε τώρα στο άλλο άκρο προσκολλώντας σταθερά και με υπακοή στις "ΠΑ. Αυτό φάνηκε ξεκάθαρα όχι μόνο από τη στάση σας στη Γάζα και τη Συνθήκη της Λισαβόνας, Προεδρεύοντα του Συμβουλίου, αλλά και από την απόφαση της Κυβέρνησής σας να εγκαταστήσει αμερικανικούς πυραύλους σε τσεχικό έδαφος. " προθυμία σας να υπηρετείτε πιστά την κυβέρνηση της Ουάσιγκτον με το τίμημα να θέτετε σε κίδυνο την ειρήνη της Ευρώπης είναι απαράδεκτη και καχύποπτη.
<P>
" χώρα σας είναι σήμερα μέρος της ΕΕ, όχι των "νωμένων Πολιτειών, και πρέπει να βεβαιωθείτε ότι η κυβέρνησή σας ενεργεί καταλλήλως. Τα κράτη-δορυφόροι της Αμερικής δεν έχουν θέση στην Ένωσή μας. Πρέπει, λοιπόν, να αποφασίσετε: ΕΕ ή "ΠΑ; Δεν γίνεται να τα έχετε και τα δύο!
<SPEAKER ID="074" NAME="Mirosław Mariusz Piotrowski" AFFILIATION="UEN">
(PL) Κυρία Πρόεδρε, Προεδρεύοντα του Συμβουλίου, η Τσεχική Προεδρία ήταν η πρώτη για πολλά χρόνια που παρέλειψε αυτό το μπαγιάτικο αστείο, το Ευρωπαϊκό Σύνταγμα, γνωστό και ως Συνθήκη της Λισαβόνας, από την ατζέντα. Αυτή η ρεαλιστική προσέγγιση εμπνέει αισιοδοξία και δείχνει σεβασμό για τη δημοκρατία και την αρχή της ομοφωνίας.
<P>
" Τσεχική Προεδρία αποφάσισε να εστιάσει στα πιο επείγοντα ζητήματα, συμπεριλαμβάνοντας τη σύγκρουση στη Γάζα και την ενεργειακή ασφάλεια. Αρχικά δεν υπήρχε σχέδιο για την παρέμβαση στη σύγκρουση για το αέριο μεταξύ της Ρωσίας και της Ουκρανίας, αλλά όταν άρχισε να θίγει μεγάλο αριθμό κρατών μελών, ο κύριος Topolánek παρενέβη για να μεσολαβήσει. Είναι σαφές ότι σε έξι μήνες η Προεδρία δεν θα επιτύχει όλους τους στόχους που έθεσε, αλλά οι δύο πρώτες εβδομάδες δείχνουν ήδη ότι μπορεί να είναι μια αποτελεσματική προεδρία, παρά τις προφητείες της Κασσάνδρας ορισμένων πολιτικών που παραβρίσκονται στο Κοινοβούλιο. Εξ ονόματος της αντιπροσωπείας ...
<P>
(" Πρόεδρος διακόπτει τον ομιλητή.)
<SPEAKER ID="075" NAME="Dimitar Stoyanov" AFFILIATION="NI">
(BG) Ευχαριστώ, Κυρία Πρόεδρε. Έμαθα τα νέα ότι με τη στήριξη της Τσεχικής Προεδρίας, κάτι που υποτίθεται ότι ήταν έργο τέχνης στήθηκε στις Βρυξέλλες, το οποίο απεικονίζει τη χώρα μου, τη Βουλγαρία, ως τουαλέτα. Αυτό είναι βαθιά προσβλητικό και αντίθετο με τις παραδόσεις της Ευρωπαϊκής Ένωσης για εταιρική σχέση και αμοιβαίο σεβασμό. Για αυτό το λόγο επιμένουμε να απομακρυνθεί άμεσα αυτή η εικόνα από την Τσεχική Προεδρία και από οποιονδήποτε τόλμησε να προκαλέσει τέτοια προσβολή σε ένα από τα κράτη μέλη, γεγονός που δεν μπορούμε να ανεχτούμε. Εάν δεν απομακρυνθεί αμέσως αυτή η εικόνα, οι συνάδελφοι μου κι εγώ θα πάμε και θα την απομακρύνουμε προσωπικά με τα χέρια μας.
<SPEAKER ID="076" NAME="Mirek Topolánek">
Ασκών την Προεδρία του Συμβουλίου. - (CS) Ευχαριστώ που μου δίνετε το λόγο. Θα ήθελα να ξεκινήσω την τελευταία μου αγόρευση με τις ευχαριστίες μου για όλες τις απόψεις σας, ήταν πολύ θερμή υποδοχή και δεν την περίμενα έτσι. Θα ήθελα επίσης να σημειώσω ότι η Τσεχική Προεδρία και εγώ προσωπικά, με την ιδιότητά μου ως Πρόεδρος του Ευρωπαϊκού Συμβουλίου, θα είμαστε σε στενή επαφή και θα συνεργαστούμε στενά με την Ευρωπαϊκή Επιτροπή για τους επόμενους έξι μήνες. Το πρώτο δεκαπενθήμερο φάνηκε πόσο συνεχή, καθημερινή και πολύ ενεργή επαφή, όχι μόνο με τον José Manuel Barroso, αλλά και με ολόκληρη την Επιτροπή, εξασφάλισε η κοινή δράση για τα ζητήματα που προέκυψαν στην αρχή του έτους. Δεν αναφέρομαι εδώ μόνο στη συνεργασία μας με το Ευρωπαϊκό Κοινοβούλιο, αλλά ειδικότερα στην επικοινωνία μας με την Ευρωπαϊκή Επιτροπή, όταν προσπαθούσαμε να χειριστούμε επί τόπου αυτά τα ζητήματα. Θα ήθελα να εκφράσω την ευγνωμοσύνη μου προς τον Πρόεδρο Barroso.
<P>
Πριν έρθω εδώ, ορκίστηκα ότι δεν θα πω αστεία. Το ένα αστείο που είπα, με το οποίο θα γελούσαν όλοι στην Τσεχία, έπεσε στο κενό. Δεν πειράζει, θα συνεχίσω να προσπαθώ και ίσως τελικά ακόμα και η γερμανική μετάφραση να το καταλάβει σωστά και να συνεννοηθούμε.
<P>
" Συνθήκη της Λισαβόνας δεν μπορεί να είναι μάντρα. Πρέπει να είναι το μέσο και όχι ο σκοπός. Είναι ένα μέσο για τη βελτίωση της λειτουργίας της Ευρωπαϊκής Ένωσης. Δεν πρέπει ποτέ να γίνει ζήτημα εξαναγκασμού. " κάθε χώρα έχει τα δικά της εργαλεία και κανόνες παιχνιδιού για να επιτύχει την επικύρωση. Το γεγονός ότι υπέγραψα τη Συνθήκη δεν σημαίνει ότι θα επηρεάσω τις αποφάσεις των δύο αιθουσών του Τσεχικού Κοινοβουλίων, που είναι αυτόνομες και ελεύθερες και λαμβάνουν τις αποφάσεις. Παρομοίως, δεν έχουμε την πρόθεση να ασκήσουμε προκαταβολικά πίεση για την απόφαση του ιρλανδικού λαού. Είναι αδύνατο να επιβάλλουμε την ισχύ της Συνθήκης με οποιονδήποτε τρόπο, αν και θεωρώ ότι η Συνθήκη χρειάζεται αυτήν την περίοδο και θα διευκολύνει τη λειτουργία της Ευρωπαϊκής Ένωσης. Αυτή η είναι η τελική μου παρατήρηση για το ζήτημα και δεν θα επιστρέψω σε αυτό, διότι εξήγησα την προσωπική μου τοποθέτηση.
<P>
Μου άρεσε η παράθεση του αξιότιμου μέλους κυρίου Kirkhope και θα παραφράσω κάποια άλλα λόγια του Churchill για να δείξω τι σκέφτομαι για την τρέχουσα περίοδο: "Όχι άλλες κρίσεις αύριο, το ημερολόγιο μου γέμισε ήδη." Σκέφτομαι ότι αυτά που περάσαμε τις πρώτες εβδομάδες δείχνουν ότι επιλέξαμε σωστά τις προτεραιότητές μας και ότι ήμαστε καλά προετοιμασμένοι. Εξάλλου, ξεκινήσαμε να χειριζόμαστε το ζήτημα του αερίου στα μέσα Δεκεμβρίου, κατά τη διάρκεια της Γαλλικής Προεδρίας.
<P>
Ζητώ συγγνώμη σε όλα τα αξιότιμα μέλη, των οποίων τις συγκεκριμένες ερωτήσεις δεν απάντησα. Θα προσπαθήσω να γενικεύσω λίγο αυτή τη συζήτηση και θα προσπαθήσω να ρίξω φως περισσότερο στη γενική προσέγγιση παρά στο χειρισμό αυτών των συγκεκριμένων προβλημάτων.
<P>
Το ζήτημα του λαθρεμπορίου ανθρώπων, ναρκωτικών και παιδιών, η παράνομη διακίνηση παιδιών και τα λοιπά. Όπως το παρόν Κοινοβούλιο διεξάγει μια συζήτηση σχετικά με τα επίπεδα ελευθερίας και ασφάλειας, το ίδιο και η Τσεχική Δημοκρατία και θέλουμε να επιταχύνουμε τις οδηγίες και το συνολικό νομοθετικό σχέδιο στο πλαίσιο των αποφάσεων του Συμβουλίου για την καταπολέμηση του λαθρεμπορίου ανθρώπων. Θέλω μόνο να πω ότι είμαστε έτοιμοι για αυτό και θέλουμε να αντιμετωπίσουμε τα μεμονωμένα στοιχεία αυτών των προβλημάτων.
<P>
" μεγάλης κλίμακας συζήτηση για το Nabucco. Πρέπει να παραδεχτούμε με όλη την ειλικρίνεια ότι ο Nabucco θα είναι μια εναλλακτική λύση σε άλλες οδούς διαμετακόμισης, μόνο εάν παρέχει και μια εναλλακτική πηγή εφοδιασμού. Αναφορικά με τη συζήτηση για την Ουκρανία, ο συμπατριώτης μου Josef Zieleniec το έθεσε αρκετά ξεκάθαρα - είναι πολιτικό και γεωπολιτικό πρόβλημα και, κατά τη γνώμη μου, εάν δεν δώσουμε την ευκαιρία στην Ουκρανία να επιλύσει τα εσωτερικά της προβλήματα, εάν δεν θέσουμε περιορισμούς στη συμπεριφορά ορισμένων παραγόντων, είτε είναι ιδιώτες είτε εταιρείες στην αγορά αερίου, τότε θα μπορούσαμε να χάσουμε τον προσανατολισμό της Ουκρανίας υπέρ της Ευρώπης, το οποίο είναι φυσικά γεωπολιτικό πρόβλημα. Μπορούμε μόνο να πιθανολογούμε για τους στόχους της συνολικής κρίσης - ίσως μια βραχυπρόθεσμη αύξηση της τιμής, ίσως μεγαλύτερη πίεση για την κατασκευή του Nord Stream, η εναλλακτική βόρεια διαδρομή ή ίσως ο στόχος στην πραγματικότητα είναι να εμποδίσουμε την ευρωπαϊκή τάση της Ουκρανίας. Όπως και να έχει, αυτοί οι παράγοντες αποτελούν μέρος του προβλήματος, το οποίο δεν είναι βραχυπρόθεσμο και δεν αφορά μόνο την ενέργεια.
<P>
Εάν έπρεπε να απαντήσω ως προς το αν η Ευρώπη πρέπει να είναι περισσότερο φιλελεύθερη ή σοσιαλιστική, θα προσπαθούσα να πω ένα ακόμα αστείο και να πω ότι προτείνω ένα συμβιβασμό μεταξύ φιλελεύθερης και συντηρητικής Ευρώπης, αλλά αυτό είναι το τελευταίο μου αστείο.
<P>
Σε σχέση με την πορεία που ακολούθησε η Τσεχική Δημοκρατία και την υιοθέτηση του ευρώ, την 1η Ιανουαρίου δήλωσα ότι η Τσεχική Δημοκρατία θα ανακοίνωνε την ημερομηνία έναρξη ισχύος την 1η Νοεμβρίου αυτό το έτος. " κυβέρνησή μου είναι η πρώτη κυβέρνηση που πληροί τα κριτήρια του Μάαστριχτ. Δεν το βλέπω ανταγωνιστικά. Συγχαίρω τους σλοβάκους ομολόγους μου και θα περιμένουμε να δούμε πώς η χρηματοοικονομική κρίση επηρεάζει τους κανόνες του Συμφώνου Σταθερότητας και Ανάπτυξης και τι είδους επιρροή έχει στη de facto εκπλήρωση όλων των κανόνων που διέπουν τη ζώνη του ευρώ. Με απασχολεί - και αυτό αφορά και το χειρισμό της χρηματοοικονομικής κρίσης - ότι η χαλάρωση των κανόνων της ΕΕ είναι ένα καταστροφικό βήμα και συνεπώς όταν μιλάμε για μια Ευρώπη των κανόνων, θα επιμείνουμε φυσικά στη συμμόρφωση με τις οδηγίες για την κρατική ενίσχυση και τον ανταγωνισμό και αυτό θα είναι ένα από τα κριτήρια για την αξιολόγηση όλων των προτάσεων για την αντιμετώπιση της χρηματοοικονομικής κρίσης. Οι κανόνες εφαρμόζονται σε καλές εποχές και σε κακές και ισχύουν για όλους. " ισότητα εδώ πρέπει να είναι απόλυτη.
<P>
Στην πραγματικότητα θα σχολιάσω την "Ευρώπη χωρίς σύνορα". Ναι, έχει τουλάχιστον τρεις έννοιες. Υπάρχει η οικονομική έννοια, η οποία αφορά την απομάκρυνση των συνόρων στην εσωτερική αγορά, την ψυχική ή ψυχολογική έννοια, με άλλα λόγια την απομάκρυνση των συνόρων στα μυαλά των Ευρωπαίων, το οποίο είναι φυσικά ο στόχος των χωρών που προσχώρησαν προσφάτως και τελικά υπάρχει η απομάκρυνση των εξωτερικών συνόρων, η αποφυγή του προστατευτισμού, μια γνήσια φιλελευθεροποίηση του παγκόσμιου εμπορίου ως ενός εκ των εργαλείων για τη διαχείριση της κρίσης, την αύξηση της ζήτησης και μια αποτελεσματική υλοποίηση των συμπερασμάτων της G20 στην Ουάσιγκτον.
<P>
Θα ήθελα να πω ίσως ένα πράγμα εδώ το οποίο με αφορά προσωπικά και το οποίο αποκαλύφθηκε ήδη από τα μέσα. Ο Václav Havel είναι βαριά άρρωστος και εισήχθη στο νοσοκομείο. Είναι ο άνθρωπος που συμβολίζει τόσο την κατεύθυνσή μας πριν τον Νοέμβριο όσο και μετά τον Νοέμβριο και όχι μόνο για την Τσεχική Δημοκρατία - ουσιαστικά συμβολίζει την πτώση του σιδηρού παραπετάσματος. Ήταν ο πρώτος Τσέχος που αγόρευσε στο παρόν Ευρωπαϊκό Κοινοβούλιο και εξ ονόματος όλων εμάς θα ήθελα να του ευχηθώ ταχύτατη ανάρρωση.
<P>
Έχω μερικές πολύ συγκεκριμένες απαντήσεις για ένα αξιότιμο μέλος της παρούσας συνέλευσης. Με συγκίνησε η ανησυχία του κύριου Rouček για την Τσεχική Κυβέρνηση και θα μπορούσα να αναφέρω τουλάχιστον έξι παραδείγματα από τα τελευταία δέκα έως δεκαπέντε χρόνια, στα οποία οι χώρες που ασκούσαν την Προεδρία της Ευρωπαϊκής Ένωσης είχαν πολλά εσωτερικά προβλήματα, όμως, απόλαβαν μιας επιτυχημένης Προεδρίας. Ήταν το Βέλγιο την περίοδο που τέθηκε σε ισχύ η Συνθήκη του Μάαστριχτ που έγιναν συνταγματικές αλλαγές χωρίς να επηρεάσουν την Προεδρία, ήταν η σειρά της Γαλλικής Προεδρίας, όταν η Ευρωπαϊκή Ένωση διευρύνθηκε για να συμπεριλάβει τη Σουηδία, τη Φινλανδία και την Αυστρία, ενώ η Γαλλία βίωνε εσωτερική πολιτική κρίση, ήταν με τη Συνθήκη του Άμστερνταμ το 1999, κατά τη διάρκεια της Γερμανικής Προεδρίας, όταν ο Gerhard Schröder αντιμετώπιζε σημαντικά προβλήματα και ο Lafontaine αποχώρησε από το κόμμα του, ήταν η φορά που εισήχθη το ευρώ κατά τη διάρκεια της Ισπανικής Προεδρίας υπό την ηγεσία του José María Aznar, ήταν η φορά της Ιρλανδικής Προεδρίας και θα μπορούσα να αναφέρω πολλά περισσότερα. Μην ανησυχείτε για τα εσωτερικά προβλήματα της τσεχικής πολιτικής, δεν θα επηρεάσουν την Τσεχική Προεδρία.
<P>
Σχετικά με το φόρουμ για την πυρηνική ενέργεια: δεν μπορούμε να έχουμε μια συζήτηση για την πυρηνική ενέργεια, στην οποία οι διαφορές μεταξύ των πρασίνων, των φιλελεύθερων, των συντηρητικών και ούτω καθεξής να καταλήγει σε υποχρεωτικό αποτέλεσμα. Το πυρηνικό φόρουμ, το οποίο οργανώνεται σε συνεργασία με την Ευρωπαϊκή Επιτροπή και διεξάγεται στη Μπρατισλάβα και την Πράγα, πρέπει να εκκινήσει μια νέα συζήτηση για την ασφάλεια, τις ευκαιρίες, τους κινδύνους και τις ανάγκες και σχετικά με όλα εκείνα τα πράγματα που έχουν καταστεί στην πραγματικότητα λίγο ταμπού τα τελευταία χρόνια. Ο στόχος του σλοβακικού-τσεχικού φόρουμ είναι στην πραγματικότητα να καταρρίψουμε αυτό το ταμπού. Είναι εμφανές γιατί ο Πρωθυπουργός Fico βρίσκεται στην Ουκρανία και τη Μόσχα, τα προβλήματα της Βουλγαρίας και της Σλοβακίας είναι κρίσιμα, διότι είναι χώρες που εξαρτώνται πλήρως από την παροχή αερίου από την Ουκρανία. " Βουλγαρία μπορεί να αποθηκεύει μόνο ένα τρίτο της χωρητικότητας που χρειάζεται, η Σλοβακία μείωσε ήδη την παραγωγή σε χιλιάδες επιχειρήσεις, οι εγκαταστάσεις θερμικής ενέργειας στο Nováky διέκοψαν τη λειτουργία τους και υφίσταται μεγάλη κρίση. Είμαι σε καθημερινή επαφή με το Robert Fico και υποστηρίζω την αποστολή του, αν και πιστεύω ότι δεν θα επιτύχει αυτή τη φορά. Πρέπει να είμαστε πολύ πιο σκληροί προς αυτούς τους δύο δρώντες, την Ουκρανία και τη Ρωσία, τη Naftohaz και τη Gazprom Επιπλέον, πιστεύω ότι τα επόμενα βήματα πρέπει να είναι πολύ πιο αποτελεσματικά και σκληρά τόσο από τη μεριά της Ευρωπαϊκής Επιτροπής όσο και της Τσεχικής Προεδρίας. Πρέπει να αναζητήσουμε τα εργαλεία για να ξεπεράσουμε τα τεχνικά προβλήματα. Δεν είναι δυνατό αυτός ο ανεφοδιασμός να μην ξαναρχίσει για εντελώς άσχετο λόγο (δηλαδή τη χρήση τεχνικού αερίου) και θα λάβουμε περαιτέρω μέτρα προς αυτήν την κατεύθυνση.
<P>
Συζητήσαμε αρκετά για τα Βαλκάνια και τα σχετικά προβλήματα και προέκυψαν πολλές σχετικές ερωτήσεις. Ο κύριος Peterle γνωρίζει καλά ότι, εάν δεν πρόκειται να αποδεσμευτούν τα κεφάλαια για τη διαδικασία προσχώρησης της Κροατίας, πρέπει να βρεθεί μια διμερής λύση στη διαφορά Σλοβενίας-Κροατίας. Αυτή δεν είναι ευρωπαϊκή διαφορά, αν και στην πραγματικότητα αρχίζει να παρεμποδίζει τις συνομιλίες για την προσχώρηση. Κατά αυτήν την έννοια, οι επαφές μου με τους δύο πρωθυπουργούς και τους προέδρους, μαζί με τις προσωπικές μου προσπάθειες για το πρόβλημα, ίσως βοηθήσουν να επιλυθεί το πρόβλημα των συνόρων Σλοβενίας-Κροατίας.
<P>
Υπάρχουν πολλά που θα ήθελα ακόμα να πω, αλλά θα προσπαθήσω να μην σας κρατήσω περισσότερο. Θα προσπαθήσω να κάνω τόπο για τις επόμενες διαδικασίες σας. Θα ήθελα να κλείσω λέγοντας ότι εκτιμούμε βαθύτατα την ευκαιρία να ανήκουμε σε μια κοινότητα κρατών που οικοδομείται σε αξίες και σε θεμέλια τα οποία, μετά το Νοέμβριο του 1989, καταφέραμε να υιοθετήσουμε εκ νέου ως δικές μας αξίες και δικούς μας στόχους. Εκτιμούμε επίσης την ευκαιρία να προεδρεύουμε σε ολόκληρη την κοινότητα. Είναι κάτι τόσο μοναδικό, κάτι που η γενιά μου, που ήταν 33 ετών το 1989, δεν φανταζόταν ποτέ ότι θα ζούσε για να δει. Επίσης, εκτιμούμε το γεγονός ότι μπορούμε να αντιμετωπίσουμε πολλά προβλήματα. Αυτό που εκτιμούμε περισσότερο είναι η εσωτερική φιλελεύθερη συζήτηση. Αυτή είναι η ελευθερία που μας επιτρέπει να αρθρώσουμε αυτά τα προβλήματα εντός ενός φάσματος απόψεων που σχετίζονται με τη λύση τους. Μπορώ να δηλώσω ρητά εδώ ότι ο Tomas Garrigue Masaryk ανέφερε ότι η "δημοκρατία είναι συζήτηση". Προτίθεμαι να ακολουθήσω τα βήματα του πρώτου Τσεχοσλοβάκου Πρωθυπουργού· παραμένω πλήρως ανοιχτός σε αυτή τη συζήτηση. Σας ευχαριστώ για την προσοχή σας σήμερα και αναμένω την επόμενη συνάντησή μας.
<SPEAKER ID="077" NAME="José Manuel Barroso">
Πρόεδρος της Επιτροπής. - Κυρία Πρόεδρε, ήταν πολύ ενδιαφέρουσα η συζήτηση και παίρνω θάρρος από την κοινή κατανόηση των προκλήσεων και γενικά από την υποστήριξη προς την Τσεχική Προεδρία. Επαναλαμβάνω εκ νέου την ευχή μου να εργαστούμε με αφοσίωση, εποικοδομητικά και με το καλύτερο πνεύμα, με τους τσέχους φίλους μας. " επιτυχία τους είναι και επιτυχία της Ευρώπης.
<P>
Όπως επισημάνατε πολλοί από εσάς, αυτή είναι η τελευταία προεδρία πριν από τις εκλογές του Ευρωπαϊκού Κοινοβουλίου. Θεωρώ ότι είναι πολύ σημαντικό κατά τη διάρκεια αυτών των μηνών να δείξουμε όλοι πόσο συναφή είναι όλα τα θεσμικά μας όργανα με την ευημερία και την αλληλεγγύη των πολιτών μας.
<P>
Είναι πολύ σημαντικό να επικοινωνούμε και αυτό δεν μπορεί να γίνει μόνο από τα ευρωπαϊκά θεσμικά όργανα ή μόνο από τα κράτη μέλη. Πρέπει να το κάνουμε μαζί με αληθινό πνεύμα συνεργασίας, έτσι πολλά από αυτά που θα συμβούν κατά τη διάρκεια αυτών των μηνών θα είναι πολύ σημαντικά για το μέλλον της Ευρώπης και επίσης για το σεβασμό που επιδεικνύεται προς τα θεσμικά όργανα σε όλη την Ευρώπη.
<P>
Θα ήθελα να χρησιμοποιήσω αυτό το χρόνο για να απαντήσω σε συγκεκριμένα ερωτήματα που μου τέθηκαν, ειδικότερα για την ενέργεια. Ναι, χρειαζόμαστε επείγουσα αναθεώρηση της οδηγίας για την ασφάλεια σχετικά με το άεριο. " Επιτροπή το δήλωσε, όταν παρουσίασε την επισκόπησή της για την ενεργειακή στρατηγική και εργαζόμαστε πυρετωδώς για να θέσουμε τη νομοθετική πρόταση ενώπιον του Ευρωπαϊκού Κοινοβουλίου και του Συμβουλίου όσο το δυνατόν συντομότερα. Ναι, χρειαζόμαστε περισσότερη αλληλεγγύη και μεγαλύτερη πρόοδο αναφορικά με την ενεργειακή ασφάλεια στην Ευρώπη. Αυτή ήταν η ουσία της στρατηγικής μας επισκόπησης για την ενέργεια που παρουσιάστηκε πρόσφατα.
<P>
Θα ήθελα να χρησιμοποιήσω αυτό το χρόνο και πάλι για να ζητήσω από όλα τα κράτη μέλη και τα ευρωπαϊκά θεσμικά όργανα να εργαστούν πιο ενεργά για τους μηχανισμούς της ευρωπαϊκής ενεργειακής αλληλεγγύης. Ναι, χρειάζεται επίσης να επιταχύνουμε τις επενδύσεις στις υποδομές ενέργειας, τις γραμμές διασύνδεσης και την ενεργειακή απόδοση. Για αυτό το λόγο είναι τόσο σημαντικό να λάβουμε τα 5 δισεκατ. ευρώ από τον κοινοτικό προϋπολογισμό που προορίζονται για αυτούς τους σκοπούς.
<P>
Σας απευθύνω έκκληση, τόσο στο Κοινοβούλιο όσο και στην Τσεχική Προεδρία, να το μεταφράσετε σε πράξεις όσο το δυνατόν συντομότερα. Ναι, η οικονομική ανάκαμψη πρέπει να συνδυάζεται με την έξυπνη πράσινη ανάπτυξη, εάν θέλουμε να βγούμε πιο δυνατοί από αυτήν την κρίση. Οι προτάσεις μας είναι στο τραπέζι για να επιταχύνουν τη χρήση των διαρθρωτικών κεφαλαίων για αυτούς τους σκοπούς. Τα κεφάλαια χρειάζονται για την ενεργειακή απόδοση και για τις ενεργειακές διασυνδέσεις και με το συντονισμό των εθνικών προωθητικών προγραμμάτων θα ευθυγραμμίσουμε τις εθνικές μας προσπάθειες προς αυτήν την κατεύθυνση, σύμφωνα με τα συμπεράσματα του Ευρωπαϊκού Συμβουλίου.
<P>
Επιτρέψτε μου επίσης να πω ότι η μετάβαση σε αυτήν την οικονομική κρίση και η μετατόπιση της Ευρώπης στην πορεία προς τη βιώσιμη ανάπτυξη προϋποθέτουν σεβασμό για τους κανόνες της Κοινότητας με ίσες ευκαιρίες. " Ευρώπη πρέπει να συνεχίσει να διευκολύνει τη συμμετοχή τόσο των ανδρών όσο και των γυναικών στην οικονομία, καθώς και να βοηθάει στο συνδυασμό της οικογενειακής και της επαγγελματικής ζωής.
<P>
Δυο λόγια επίσης για τη Συνθήκη της Λισαβόνας, την οποία πολλοί από εσάς ανέφεραν: χρειαζόμαστε αυτή τη Συνθήκη περισσότερο από ποτέ, πρέπει να επικυρωθεί από όλα τα κράτη μέλη. Ναι, πρέπει να σεβόμαστε όλες τις εθνικές διαδικασίες επικύρωσης, αλλά όταν μια κυβέρνηση, εξ ονόματος ενός κράτους, υπογράφει μια συνθήκη, αναλαμβάνει μια επίσημη δέσμευση να τη θέσει σε ισχύ.
<P>
(Χειροκροτήματα)
<P>
Πολλοί από εσάς μίλησαν για την Τσεχική Προεδρία και για το πόσο σημαντική είναι. Όπως είπαν ορισμένοι από εσάς, κύριε Nassauer, κύριε Brok και άλλοι, το ίδιο το γεγονός ότι έχουμε μια Τσεχική Προεδρία είναι μεγάλης σημασίας. Είναι η πρώτη φορά που μια πρώην χώρα του Συμφώνου της Βαρσοβίας αναλαμβάνει την ευθύνη να προεδρεύει του Ευρωπαϊκού Συμβουλίου. Αν το αναλογιστείτε, είναι μεγάλο επίτευγμα, 20 χρόνια μετά την πτώση του σιδηρού παραπετάσματος να βρίσκεται η Τσεχική Δημοκρατία στην ηγεσία του Ευρωπαϊκού Συμβουλίου και ο Πρωθυπουργός Topolánek και ο αναπληρωτής Πρωθυπουργός Vondra να συνεργάζονται για αυτήν την αρμοδιότητα. Έχω πλήρη εμπιστοσύνη σε αυτά που πρόκειται να πράξετε.
<P>
Επιτρέψτε μου να σας περιγράψω μια εμπειρία που είχα πέρυσι με την Πορτογαλική Προεδρία. Ο Πρωθυπουργός της Πορτογαλίας Socrates και εγώ ήμαστε στο Zittau στα σύνορα μεταξύ της Τσεχικής Δημοκρατίας, της Πολωνίας και της Γερμανίας και είδα το συναίσθημα που ένιωθε ο Πρωθυπουργός Topolánek εκείνη τη στιγμή. Εκείνα τα σύνορα που μας χώριζαν κάποτε από την Ευρώπη, μεταξύ των δύο πλευρών της Ευρώπης, αποτελούν τώρα ελεύθερο σημείο κυκλοφορίας μεταξύ των Ευρωπαίων από όλες εκείνες τις χώρες. Ήταν μια σημαντική στιγμή και ένα σημαντικό επίτευγμα, για το οποίο πρέπει να είμαστε περήφανοι. Για αυτό το λόγο πιστεύω ότι είναι σημαντικό να υπερασπιστούμε τις αξίες μας και να επιτύχει αυτή η προεδρία.
<P>
Ορισμένοι από εσάς είπαν ότι είναι σημαντικό να επιτύχει η Τσεχική Προεδρία, διότι είναι μια μικρή χώρα. Με συγχωρείτε, αλλά η Τσεχική Δημοκρατία δεν είναι μια μικρή χώρα, ακόμα και για τα ευρωπαϊκά πρότυπα. Στην πραγματικότητα ορισμένες φορές είναι σημάδι συμπλέγματος κατωτερότητας το γεγονός ότι θεωρούμε ορισμένα κράτη μέλη μικρές χώρες. Επιτρέψτε μου να σας πω - όπως δήλωσε ο Paul-Henri Spaak, ένας από τους θεμελιωτές της ευρωπαϊκής ιδέας - ότι στην Ευρωπαϊκή Ένωση δεν υπάρχουν πια μικρές και μεγάλες χώρες, εάν το θέλετε, καμιά τους δεν είναι μεγάλη: το πρόβλημα είναι ότι ορισμένοι δεν το παρατήρησαν ακόμα.
<P>
Στην πραγματικότητα, όταν βλέπουμε τον υπόλοιπο κόσμο - όταν βλέπουμε τις διαστάσεις της ισχύος της Αμερικής σε σχέση με την άμυνα και την τεχνολογία, όταν βλέπουμε το τεράστιο δημογραφικό μέγεθος της Κίνας και της Ινδίας - μπορούμε να πούμε ότι υπάρχουν μεγάλες χώρες στην Ευρώπη;
<P>
Δεν υπάρχουν πια μεγάλες χώρες στην Ευρώπη. Όλες είναι σημαντικές αναφορικά με την μεγαλοπρέπεια. Για την Ευρωπαϊκή Επιτροπή όλα τα κράτη μέλη έχουν ακριβώς την ίδια μεγαλοπρέπεια, αλλά εάν θέλουμε να είμαστε μεγάλοι στον κόσμο, χρειαζόμαστε μια ισχυρή Ευρωπαϊκή Ένωση. Πρέπει να δράσουμε μαζί, πρέπει να χρησιμοποιήσουμε την ισχύ όλων των θεσμικών μας οργάνων και εάν δράσουμε μαζί με αυτόν τον τρόπο, θα κάνουμε τη διαφορά στον κόσμο για το καλό. Για αυτό χρειαζόμαστε τη Συνθήκη της Λισαβόνας. Για αυτό χρειαζόμαστε έναν κοινό σκοπό. Για αυτό χρειαζόμαστε ισχυρά θεσμικά όργανα. Εύχομαι στην Τσεχική Προεδρία κάθε επιτυχία.
<P>
(Παρατεταμένα χειροκροτήματα)
<SPEAKER ID="078" NAME="Πρόεδρος">
" συζήτηση έληξε.
<P>
Ακολουθεί η ψηφοφορία.
<P>
Γραπτές δηλώσεις (άρθρο 142)
<SPEAKER ID="079" NAME="Gerard Batten  " AFFILIATION="IND/DEM">
γραπτώς. - Ορισμένοι από εμάς αναμένουμε τη στιγμή που θα μας απευθύνει το λόγο ο Πρόεδρος Klaus το Φεβρουάριο. Πόσο αναζωογονητικό θα είναι να ακούσουμε κάποιον που έχει την ευφυϊα και την ειλικρίνεια να αμφισβητήσει τις ιδεολογικές ορθοδοξίες μιας πλησιέστερης Ευρωπαϊκής Ένωσης και κλιματικής αλλαγής.
<P>
Ο Πρόεδρος Klaus είχε δίκιο που συνέκρινε την Ευρωπαϊκή Ένωση με την παλιά Σοβιετική Ένωση. Ο φίλος μου, ο ηρωικός ρώσος αντιφρονούντας, Vladimir Bukovsky λέει για την Ευρωπαϊκή Ένωση: "Έζησα στο μέλλον σας και δεν λειτουργεί". Ο κύριος Bukovsky έχει δίκιο, η ΕΕ είναι μια μορφή ήπιου κομμουνισμού.
<P>
Μπορούμε μόνο να ελπίσουμε ότι η Τσεχική Προεδρία θα δείξει λίγο περισσότερο σκεπτικισμό για το μεγάλο ευρωπαϊκό σχέδιο σε σχέση με ορισμένες προηγούμενες προεδρίες. Ένα πράγμα που μπορούν να κάνουν οι Τσέχοι είναι να καθυστερήσουν την επικύρωση της Συνθήκης της Λισαβόνας ως και την περίοδο μετά το δεύτερο ιρλανδικό δημοψήφισμα. Τότε όταν οι Ιρλανδοί ψηφίσουν πάλι "όχι" στο αποτυχημένο σύνταγμα, οι Τσέχοι θα αναγνωρίσουν τη δημοκρατική απόφαση του μοναδικού έθνους της ΕΕ στο οποίο δόθηκε η ευκαιρία του δημοψηφίσματος και θα σταματήσουν επί τόπου τη Συνθήκη χωρίς να προβούν σε επικύρωση. Ας ελπίσουμε ότι ο Πρόεδρος Klaus είναι αυτός που θα το πράξει.
<SPEAKER ID="080" NAME="Alessandro Battilocchio  " LANGUAGE="IT">
Ευχαριστώ, κυρία Πρόεδρε, και προσφέρω τις ειλικρινείς ευχές μου στην Τσεχική Δημοκρατία για την επιτυχία του έργου της. Δεν προμηνύονται καλοί οιωνοί στην αρχή της Προεδρίας της: ο θεμελιώδης ευρωσκεπτικισμός της, ο οποίος στήριζε πολλές τσεχικές ενέργειες στο πρόσφατο παρελθόν (όπως την αποτυχία για τον καθορισμό της ημερομηνίας για επικύρωση της Συνθήκης της Λισαβόνας) δεν παρέχει καμία ανακούφιση ακόμα και στους αισιόδοξους. " δήλωση για τη Γάζα που έκανε ο ασκών την Προεδρία του Συμβουλίου έδειξε έλλειψη θεσμικού αισθήματος: έπρεπε να είχαν συμφωνηθεί οι τοποθετήσεις με τα άλλα 26 κράτη μέλη. Επιπλέον, η μη πραγματοποίηση της συνάντησης με τη Σοσιαλιστική Ομάδα στο Ευρωπαϊκό Κοινοβούλιο εκπέμπει πολύ αρνητικό σήμα: δεν συνέβη ποτέ ξανά ο ασκών την Προεδρία του Συμβουλίου να μην βρίσκει χρόνο για διάλογο με μια μεγάλη πολιτική ομάδα του Κοινοβουλίου. Κυρία Πρόεδρε, ελπίζουμε να μείνουμε έκπληκτοι από την αποτελεσματική, επιτακτική δράση: σε αυτήν την περίπτωση, με το πέρας των έξι μηνών θα έχουμε την πνευματική ειλικρίνεια να το αναγνωρίσουμε.
<SPEAKER ID="081" NAME="Ilda Figueiredo  " LANGUAGE="PT">
" Τσεχική Προεδρία πρότεινε τρεις προτεραιότητες: οικονομία, ενέργεια και εξωτερικές σχέσεις. Συνεπώς, η παρουσίαση του προγράμματος της Τσεχικής Προεδρίας ακολούθησε ήδη γνωστές γραμμές, αλλά είχε ορισμένες ιδιαιτερότητες, ιδιαίτερα σε σχέση με την επικύρωση της Συνθήκης της Λισαβόνας. Ο Τσέχος Πρωθυπουργός επιβεβαίωσε την ανάγκη για σεβασμό της κυριαρχίας των ιρλανδών πολιτών. Έκρινε ακόμα ότι εάν είχε γίνει δημοψήφισμα στην Τσεχική Δημοκρατία, ίσως το αποτέλεσμα να ήταν πανομοιότυπο με αυτό της Ιρλανδίας, αποδεχόμενος το γεγονός ότι το σχέδιο της Συνθήκης θα μπορούσε να απορριφθεί.
<P>
Σε σχέση με την κρίση για το αέριο μεταξύ της Ρωσίας και της Ουκρανίας, θεώρησε ότι φταίνε και οι δύο χώρες, επισημαίνοντας τους οικονομικούς, στρατηγικούς και πολιτικούς λόγους για τις ενέργειές τους και υποστήριξε τη μεγαλύτερη παρέμβαση από την Ευρωπαϊκή Ένωση, αλλά δεν ήταν πολύ πρόθυμος να προσφέρει συγκεκριμένες προτάσεις.
<P>
Αναφορικά με τα κοινωνικοοικονομικά ζητήματα, δεν πρότεινε τίποτα διαφορετικό, το οποίο συνεπάγεται τη διατήρηση των νεοφιλελεύθερων θέσεων, τις απορριφθείσες προτάσεις από το Ευρωπαϊκό Κοινοβούλιο για την οδηγία για το χρόνο εργασίας, το Σύμφωνο Σταθερότητας και Ανάπτυξης και τη νεοφιλελεύθερη Στρατηγική της Λισαβόνας, και παρέβλεψε την οικονομική κρίση και τις σοβαρές συνέπειές της στην κοινωνική διάσταση
<P>
Επιπλέον, σε σχέση με τα εγκλήματα πολέμου που συνεχίζει να τελεί το Ισραήλ εναντίον των Παλαιστινίων, δεν είπε ουσιαστικά τίποτα, γεγονός το οποίο αποδοκιμάζουμε.
<SPEAKER ID="082" NAME="Genowefa Grabowska  " AFFILIATION="PSE">
γραπτώς. - (PL) " Τσεχική Προεδρία ήρθε σε δύσκολη περίοδο για ολόκληρη την ΕΕ. " χρηματοοικονομική κρίση, η ενεργειακή κρίση και η οικονομική ύφεση είναι περισσότερο επίμονες από ποτέ στην ιστορία των πενήντα έξι ετών της. Και εκτός από αυτά, έχουμε και τις εκλογές του Ευρωπαϊκού Κοινοβουλίου τον Ιούνιο και την πρόσφατη στρατιωτική σύρραξη στη Λωρίδα της Γάζας. Εγώ προσωπικά λυπάμαι που οι Τσέχοι δεν έχουν τα κατάλληλα εργαλεία για τη θέση. Λυπάμαι που η Συνθήκη της Λισαβόνας για τη μεταρρύθμιση της ΕΕ δεν αποτελεί πραγματικότητα.
<P>
Αυτός είναι ο λόγος για την έλλειψη κοινής εξωτερικής πολιτικής: δεν υπάρχει σύστημα για τη λήψη αποφάσεων και τα κράτη μέλη δεν δεσμεύονται από μια αρχή ενεργειακής ενότητας. Και οι απόψεις του Προέδρου Vaclav Klaus σχετικά με την κλιματική αλλαγή, τη μεταρρύθμιση της ΕΕ και το ευρώ, οι οποίες είναι παράδοξες, αν όχι εχθρικές, έχουν να δώσουν πολλές απαντήσεις προς αυτήν την κατεύθυνση. Συνεπώς, απευθύνω έκκληση προς την Τσεχική Κυβέρνηση και τον Πρωθυπουργό Mirek Topolánek να περιορίσουν όσο το δυνατό περισσότερο τις δημόσιες δηλώσεις του Klaus σχετικά με τις υποθέσεις της ΕΕ. Αυτό είναι για το καλό τους, καθώς και προς το κοινό μας συμφέρον.
<P>
Οι τσεχικές προτεραιότητες με τα "τρία Ε" - οικονομία, ενέργεια και εξωτερικές σχέσεις - αποτελούν με δυο λόγια τις ανάγκες της Ευρώπης. Ως εκ τούτου, πιστεύω ότι η υπόσχεση του κυρίου Schwarzenberg ότι οι Τσέχοι θα "προωθήσουν σημαντικά τις ευρωπαϊκές υποθέσεις" και ότι "δεν θα είναι ο πάτος της τάξης" θα πραγματοποιηθεί. Εύχομαι ολόψυχα στο νότιο γείτονά μας μια επιτυχημένη προεδρία!
<SPEAKER ID="083" NAME="Gábor Harangozó  " AFFILIATION="PSE">
γραπτώς. - Το σχέδιο οικονομικής ανάκαμψης - το οποίο συμφωνήθηκε το Δεκέμβριο - αποτελεί ένα σημαντικό βήμα προς τη σωστή κατεύθυνση για την αντιμετώπιση της τρέχουσας οικονομικής επιβράδυνσης. Πρέπει τώρα οι συγκεκριμένες πτυχές του να υλοποιηθούν γρήγορα και αποτελεσματικά. Σε σχέση με αυτό, η Ένωση πρέπει να μεγιστοποιήσει τις προσπάθειές της για διευκόλυνση της πρόσβασης σε διαθέσιμους πόρους. Πρέπει, συνεπώς, κατά την αποκατάσταση της εμπιστοσύνης στη χρηματοοικονομική αγορά μας, ειδικότερα να βελτιώσουμε και να απλοποιήσουμε τα μέτρα για να επιταχύνουμε την εκτέλεση των διαρθρωτικών ταμείων και των ταμείων συνοχής. " πολιτική συνοχής είναι το σημαντικότερο εργαλείο αλληλεγγύης στην Ένωση και ο ρόλος της στην αντιμετώπιση των αρνητικών επιπτώσεων για μια παγκόσμια κρίση αυτής της κλίμακας είναι, φυσικά, ουσιαστική. Επιπλέον, επιτρέψτε μου να επιδοκιμάσω μεταξύ των προτεραιοτήτων της νέας Τσεχικής Προεδρίας τη θέληση για έναρξη συζήτησης σχετικά με τον επαναπροσδιορισμό των μειονεκτικών περιοχών παράλληλα με την επικοινωνία της Επιτροπής. Μια καλύτερη οριοθέτηση αυτών των περιοχών θα βοηθήσει πραγματικά στην καλύτερη στόχευση των ανγκών τους και την προώθηση του αναπτυξιακού δυναμικού και συνεπώς συμβαδίζει με τους στόχους της κοινωνικής, εδαφικής και οικονομικής σύγκλισης σε όλη την Ένωση. Χρειάζεται πράγματι να επεκτείνουμε τις προσπάθειες μας για να αποφύγουμε τις αρνητικές επιπτώσεις της κρίσης όχι μόνο στην οικονομία, αλλά και στους πολίτες μας, κυρίως τους περισσότερο ευάλωτους.
<SPEAKER ID="084" NAME="Mieczysław Edmund Janowski  " AFFILIATION="UEN">
γραπτώς. - (PL) Θα ήθελα να ευχαριστήσω τον Πρόεδρο Mirek Topolánek για τον καθορισμό των προτεραιοτήτων της Τσεχικής Προεδρίας. Τα τρία "Ε" - οικονομία, ενέργεια και η Ευρώπη στον κόσμο, τα οποία αποτελούν το πλαίσιο της προεδρίας της κοινότητας θα υφίστανται επιπλέον, απρογραμμάτιστα εξωτερικά συμβάντα: Γάζα και αέριο.
<P>
Το πρόβλημα της σύγκρουσης στη Γάζα έχει πολιτικές διαστάσεις. Ωστόσο, κατέστη πλέον τόσο στρατιωτικοποιημένη που σήμερα ήρθαν στο προσκήνιο τα ανθρωπιστικά ζητήματα. Οι άνθρωποι εκεί πεθαίνουν! Όχι μόνο οι αγωνιστές της Χαμάς που πυροδότησαν τη στρατιωτική σύγκρουση, αλλά και αθώα παιδιά, γυναίκες και άντρες. " ΕΕ πρέπει σε συνδυασμό με τα "Ε να προβεί σε κάθε δυνατή ενέργεια για την εξεύρεση λύσης σε αυτήν την αιματηρή σύγκρουση. Οι Εβραίοι και οι Παλαιστίνιοι μπορούν να ζήσουν ειρηνικά δίπλα δίπλα. Συνεχίστε με αμείωτο ρυθμό τις προσπάθειές σας για την επίτευξη αυτού του στόχου.
<P>
" κρίση του αερίου χτύπησε πολλά ευρωπαϊκά κράτη. " διαφορά μεταξύ των δύο εταιρειών, μια ρωσική και μια άλλη ουκρανική, διογκώθηκε σε διαφωνία μεταξύ των δύο χωρών. Τώρα πολλοί πολίτες σε πολλές χώρες υφίστανται δεινά ως αποτέλεσμα και ο ανεφοδιασμός ενέργειας μειώθηκε εν μέσω ενός δριμύτατου χειμώνα. Επίσης, είχε ως αποτέλεσμα σημαντικές οικονομικές απώλειες, καθώς το αέριο χρειάζεται επίσης στη βιομηχανία. Είναι συνεπώς ώρα να δημιουργήσουμε ένα σύστημα πετρελαίου και αερίου σε ολόκληρη την Ευρώπη που να εκμεταλλεύεται διάφορες πηγές. Πρέπει επίσης να αναζητήσουμε άμεσα νέες πηγές ενέργειας και να χρησιμοποιήσουμε εκσυγχρονισμένες μεθόδους αεριοποίησης του άνθρακα. " Πολωνία αναλαμβάνει ενέργειες αυτού του είδους.
<P>
Εύχομαι ολόψυχα στους τσέχους φίλους μας καλή επιτυχία για να καρποφορήσουν οι στόχοι της ΕΕ.
<SPEAKER ID="085" NAME="Magda Kósáné Kovács  " LANGUAGE="HU">
" Τσεχική Προεδρία βρίσκεται σε δύσκολη κατάσταση. Είναι δύσκολο να αναλαμβάνει κανείς τα ηνία της εξουσίας για πρώτη φορά από μια Προεδρία που έχει παγιωθεί ως μια από τις κινητήριες μηχανές της Ευρώπης και οδήγησε ήδη το πλοίο της Ένωσης αρκετές φορές. " κατάστασή τους είναι δύσκολη, καθώς η χρηματοοικονομική κρίση τώρα καθιστά αισθητές τις επιπτώσεις της σε όλη την Ευρώπη. Και είναι δύσκολη, διότι δεν έχουν να ικανοποιήσουν μόνο τους ακραίους ευρωσκεπτικιστές στο Κοινοβούλιο, αλλά και τους πολιτικούς αντιπροσώπους υψηλού επιπέδου της χώρας καταγωγής τους.
<P>
Ωστόσο, το πρόγραμμα της Τσεχικής Προεδρίας φαίνεται να προσπαθεί να διατηρήσει την ισορροπία της Ευρωπαϊκής Ένωσης. Με τον ευγενή στόχο του συνθήματος "Ευρώπη χωρίς σύνορα", θέτει στο προσκήνιο όχι μόνο το πρόβλημα του τρόπου διαχείρισης της οικονομικής κρίσης, αλλά και του τρόπου αποτελεσματικής διαβεβαίωσης των μακροπρόθεσμων αρχών της ΕΕ. " Τσεχική Δημοκρατία είναι η πρώτη χώρα στην περιοχή της κεντροανατολικής Ευρώπης που ενσωματώνει όλα τα κοινά χαρακτηριστικά των νέων κρατών μελών της ΕΕ. Συνεπώς, το πρόγραμμα της Τσεχικής Προεδρίας προσπαθεί μια αναλογική παρουσίαση των απαιτήσεων των νέων κρατών μελών.
<P>
Είμαστε ικανοποιημένοι που η απάντηση της Τσεχικής Προεδρίας στην οικονομική κρίση εστιάζει στην ανάπτυξη του εσωτερικού εργατικού δυναμικού και την προώθηση της κατακόρυφης κινητικότητας.
<P>
Ταυτόχρονα, θα ήθελα να επιστήσω την προσοχή της Προεδρία ιδιαίτερα στην ανάγκη βελίωσης της κατάστασης των πιο υποανάπτυκτων περιοχών και της μειονότητας των Ρομά. Πράγματι, υπάρχουν κοινωνικά και οικονομικά προβλήματα σε ευρωπαϊκό επίπεδο που υπερβαίνουν τα σύνορα.
<P>
Εκτός από το να χρησιμοποιούμε τους μετανάστες εργάτες, η γήρανση του πληθυσμού της ΕΕ και οι προκύπτουσες κοινωνικές εντάσεις μπορούν να διαχειριστούν μακροπρόθεσμα με την ανάπτυξη του εσωτερικού εργατικού δυναμικού που εκπροσωπείται από εκείνους με μη ανταγωνιστικές γνώσεις και δεξιότητες.
<SPEAKER ID="086" NAME="Iosif Matula  " LANGUAGE="RO">
Θέλω να συγχαρώ την Τσεχική Δημοκρατία για την ανάληψη της Προεδρίας της Ευρωπαϊκής Ένωσης. Θα ήθελα επίσης να εκφράσω την εκτίμησή μου για το γεγονός ότι κατάφερε να συντάξει ένα 18μηνο πρόγραμμα ως μέρος της συνεργασίας με τη Γαλλία, η οποία προηγούταν στην άσκηση της Προεδρίας της Ευρωπαϊκής Ένωσης, και τη Σουηδία, η οποία θα αναλάβει την Προεδρία της ΕΕ στο δεύτερο μισό του τρέχοντος έτους.
<P>
Οι προκλήσεις που αντιμετωπίζει η τρέχουσα Προεδρία από το ξεκίνημά της, όπως ο πόλεμος με τη Γάζα, η διακοπή της παροχής του ρωσικού αερίου, για να μην αναφέρω την παγκόσμια οικονομική κρίση, επιβεβαίωσαν το γεγονός ότι οι προτεραιότητες που έθεσε η Τσεχική Δημοκρατία είναι απολύτως συναφείς.
<P>
Από τις τρεις προτεραιότητες που ανακοίνωσε η Τσεχική Προεδρία, την ενέργεια, την οικονομία και την Ευρώπη στον κόσμο, θα ήθελα να αναφερθώ στο θέμα της ενέργειας. Προσωπικά πιστύω ότι η Ευρώπη χρειάζεται μια ενιαία ενεργειακή πολιτική, έτσι ώστε η υπερβολική εξάρτηση από τις πηγές να αποφευχθεί από έναν μεμονωμένο τομέα.
<P>
Σχετικά με αυτό, υποστηρίζω την ανάγκη για ανάπτυξη σχέσεων με νέους προμηθευτές, καθώς και τη σημασία των επενδύσεων σε μη συμβατικές τεχνολογίες για την παραγωγή ενέργειας. Πρέπει να βελτιώσουμε τις υποδομές διαμετακόμισης και να αφιερώσουμε τη δέουσα προσοχή για την κατασκευή μιας οδού για τον αγωγό αερίου Nabucco. Πιστεύω, επίσης, ότι είναι σημαντικό να περιορίσουμε τις διαδικασίες για την προετοιμασία σχεδίων που στοχεύουν στην εξεύρεση εναλλακτικών και μη συμβατικών πηγών ενέργειας.
<SPEAKER ID="087" NAME="Mary Lou McDonald  " AFFILIATION="GUE/NGL">
γραπτώς. - " αποτυχία του Ευρωπαϊκού Συμβουλίου να καθορίσει ημερομηνία για να αντιμετωπίσει τα πραγματικά ζητήματα πίσω από το ιρλανδικό "όχι"στη Συνθήκη της Λισαβόνας καθιστούν πιθανό ότι θα υπάρξει και δεύτερη αρνητική ψήφος.
<P>
Συνειδητοποιώντας ότι μια δεύτερη αρνητική ψήφος είναι μια ρεαλιστική προοπτική, η Τσεχική Προεδρία προσπαθεί να προετοιμάσει το ενδεχόμενο ότι η Συνθήκη της Λισαβόνας δεν θα τεθεί σε ισχύ. Προσπαθεί να προετοιμάσει ένα "σχέδιο Β" για την επιλογή μιας νέας Επιτροπής σύμφωνα με τους κανόνες της Συνθήκης της Νίκαιας. " αναφερθείσα ιδέα για την επιλογή μιας Επιτροπής από 26 Επιτρόπους και έναν Ύπατο Εκπρόσωπο για την Ευρωπαϊκή Εξωτερική Πολιτική και Πολιτική Ασφάλειας από το 27ο κράτος μέλος είναι ένας πιθανός τρόπος αντιμετώπισης του ζητήματος.
<P>
Οι Ευρωπαίοι σε ολόκληρη την επικράτεια της ΕΕ αναγνωρίζουν ότι η Συνθήκη της Λισαβόνας δεν είναι πανάκεια, όπως την παρουσιάζουν πολλοί από τους ένθερμους υποστηρικτές της. Αντιθέτως: θα μπορούσε να εμβαθύνει τα οικονομικά και κοινωνικά προβλήματα που αντιμετωπίζουμε.
<P>
Σχετικά με την κρίση στη Γάζα, η απάντηση της Τσεχικής Προεδρίας απέχει πολύ από την απαιτούμενη. " ΕΕ πρέπει να αναλάβει συντονισμένη δράση για να υποστηρίξει τα δικαιώματα των πολιορκημένων Παλαιστινίων και να προσπάθήσει και να θέσει τέλος στην αιματοχυσία.
<SPEAKER ID="088" NAME="Rareş-Lucian Niculescu  " LANGUAGE="RO">
" Τσεχική Δημοκρατία, η οποία ανέλαβε την Προεδρία του Συμβουλίου της Ευρωπαϊκής Ένωσης την 1η Ιανουαρίου 2009, αντιμετωπίζει, μαζί με άλλα κράτη που προσχώρησαν στην ΕΕ το 2004 και αργότερα, προβλήματα που συνδέονται με την επισφαλή κατάσταση, αναφορικά με τη θερμική μόνωση, ενός μεγάλου αριθμού κατοικημένων κτιρίων.
<P>
Πρέπει να λάβουμε υπόψη το εξής: τα σημαντικά ενεργειακά αποθέματα και τη μείωση του κόστους της θέρμανσης που καταβάλλουν οι πολίτες, που μπορεί να επιτευχθεί με την ανακαίνιση των συστημάτων θέρμανσης σε αυτά τα κτίρια, καθώς και με περιορισμένες ευκαιρίες για αξιοποίηση των διαρθρωτικών ταμείων και των ταμείων συνοχής για επενδύσεις σε αυτόν τον τομέα. Θεωρώ, συνεπώς, ότι η Τσεχική Προεδρία του Συμβουλίου πρέπει να περιλαμβάνει αυτό το ζήτημα στις προτεραιότητές της.
<P>
Δεύτερον, σε σχέση με το ευρωπαϊκό ένταλμα σύλληψης, η Τσεχική Δημοκρατία έκανε μια δήλωση, βάσει του άρθρου 32 της απόφασης-πλαισίου που λέει ότι εφαρμόζεται στη διαδικασία παράδοσης "μόνο για τις πράξεις που τελέστηκαν μετά την 1η Νοεμβρίου 2004". Παρόμοιοι κανονισμοί εφαρμόζονται και σε άλλα ευρωπαϊκά κράτη. Περιπτώσεις όπως αυτή υπονομεύουν την πίστη των πολιτών στην αποτελεσματικότητα των ευρωπαϊκών πολιτικών για την καταπολέμηση του εγκλήματος. " Τσεχική Δημοκρατία που ασκεί την Προεδρία του Συμβουλίου παρέχει μια καλή ευκαιρία για να επανεξετάσει αυτές τις δηλώσεις.
<SPEAKER ID="089" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) Oι δηλώσεις του Τσέχου Πρωθυπουργού, του Προέδρου της Ευρωπαϊκής Επιτροπής, συνολικά η συζήτηση στο Ευρωπαϊκό Κοινοβούλιο για το πρόγραμμα της Τσεχικής Προεδρίας στην ΕΕ συνιστούν συνέχεια της ενιαίας αντιλαϊκής πολιτικής της ΕΕ των προηγούμενων Προεδριών. Έστειλαν το μήνυμα ότι η επίθεση του κεφαλαίου ενάντια στους εργαζόμενους, ενάντια στα λαϊκά στρώματα θα συνεχιστεί αμείωτα. O ιμπεριαλιστικός ρόλος της ΕΕ θα ενισχυθεί, όπως άλλωστε φρόντισε να δείξει από την πρώτη στιγμή ανάληψης των καθηκόντων της η Τσεχική Προεδρία, στηρίζοντας την ιμπεριαλιστική εγκληματική επίθεση του Ισραήλ στη Λωρίδα της Γάζας, νομιμοποιώντας τη βάρβαρη σφαγή του Παλαιστινιακού λαού, σε πλήρη σύμπλευση με τις HΠA και το σχέδιο HΠA -NATO-EE για τη "Νέα Mέση Ανατολή".
<P>
Το πρόγραμμα της Τσεχικής Προεδρίας σηματοδοτεί συνεχιζόμενη ένταση της αντιλαϊκής επίθεσης της ΕΕ, με στόχο να φορτώσει τις συνέπειες της κρίσης του καπιταλιστικού συστήματος στην εργατική τάξη και τα φτωχά λαϊκά στρώματα. Αύξηση της επιθετικότητας της ΕΕ ενάντια στους λαούς, των ιμπεριαλιστικών της παρεμβάσεων, βελτίωση της δυνατότητάς της για στρατιωτικές επεμβάσεις σ' ολόκληρο τον κόσμο.
<P>
Στην επιθετικότητα της ΕΕ οι λαοί χρειάζεται να απαντήσουν περνώντας στην αντεπίθεση. Αντίσταση, ανυπακοή, ρήξη με την αντιδραστική πολιτική της ΕΕ, με την ίδια την ΕΕ είναι ο δρόμος των λαών.
<SPEAKER ID="090" NAME="Maria Petre  " LANGUAGE="RO">
Θα ήθελα να ξεκινήσω την ομιλία μου εγείροντας πάλι την ιδέα για την οποία μίλησα τη Δευτέρα κατά την έναρξη της ολομέλειας. Ασκείτε την Προεδρία σε μια περίοδο που έχει ιδιαίτερη σημασία για εμάς. Αυτό το έτος σηματοδοτεί 20 χρόνια από την πτώση του σιδηρού παραπετάσματος. Έλεγα τη Δευτέρα ότι για εμάς, αλλά ειδικά για εκατομμύρια πολίτες που μας έστειλαν εδώ, αυτά τα 20 χρόνια σηματοδότησαν μια περίοδο αναμονής σε κάποιο βαθμό και αποδοχής, σε άλλο βαθμό. Ίσως ήταν φυσιολογικό για εμάς να μπορούμε να ξεφύγουμε εύκολα από το βάρος των πενήντα ετών που μας χώριζε από την υπόλοιπη Ευρώπη.
<P>
Θα ήθελα να κάνω μια παρέμβαση για να σας συγχαρώ που συμπεριλάβατε την τρίτη προτεραιότητα, η Ευρώπη στον κόσμο, αλλά ιδιαίτερα για το γεγονός ότι ασχοληθήκατε με την ανατολική εταιρική σχέση ως προτεραιότητα. Οι ιστορίες των δύο χωρών μας, της Ρουμανίας και της Τσεχικής Δημοκρατίας, έχουν δύο ισχυρά κοινά χαρακτηριστικά: το 1968 και την Άνοιξη της Πράγας, η οποία για εμάς τους Ρουμάνους που έχουμε υποστεί την πιο απάνθρωπη κομμουνιστική δικτατορία, αντιπροσώπευε μια ακτίνα φωτός που μας οδήγησε στο μονοπάτι της ελευθερίας.
<P>
Ως μέλος του Κοινοβουλίου από τη Ρουμανία, σας ζητώ να προσδώσετε την κατάλληλη, ιδιάζουσα ουσία στην ανατολική εταιρική σχέση. Υπάρχουν εκατομμύρια πολίτες σε αυτήν την περιοχή που πρέπει να αναθερμάνουν αυτήν την ελπίδα υφιστάμενοι συμβολικά εκ νέου τώρα, τους επόμενους μήνες, τα συμβάντα της Άνοιξης της Πράγας. Τόσο εσείς όσο κι εγώ έχουμε τη δυνατότητα να κατανοήσουμε τη βαρύτητα αυτής της προσδοκίας.
<SPEAKER ID="091" NAME="Czesław Adam Siekierski  " AFFILIATION="PPE-DE">
γραπτώς. - (PL) Έχουμε μπροστά μας έξι μήνες Τσεχικής Προεδρίας της Ευρωπαϊκής Ένωσης, μιας προεδρίας, που όπως φαίνεται πλέον, δεν θα είναι εύκολη. Οι δύο μεγάλες κρίσεις που έπρεπε να αντιμετωπίσουμε τις τελευταίες εβδομάδες μας δείχνουν ότι μια καλή ηγεσία της Ευρωπαϊκής Ένωσης δεν προϋποθέτει μόνο προσεκτική προετοιμασία προγραμμάτων, αλλά κυρίως την ικανότητα γρήγορης και κατάλληλης αντίδρασης σε δύσκολα προβλήματα. Αυτό είναι κάτι που πρέπει να έχει κατά νου κάθε κράτος μέλος που προετοιμάζεται να αναλάβει την προεδρία της ΕΕ.
<P>
" Τσεχική Προεδρία έπεται μιας πολύ δυναμικής και φιλόδοξης Γαλλικής Προεδρίας. Είναι απίθανο να μη γίνουν συγκρίσεις μεταξύ των δύο. Ωστόσο, κατά την άποψή μου οι τσεχικές αρχές είναι καλά προετοιμασμένες για το έργο και η Τσεχική Προεδρία θα είναι ένα παράδειγμα για το πώς ακόμα και μια μικρή χώρα που προσχώρησε πρόσφατα στην Κοινότητα είναι ικανή να προσφέρει κατάλληλη ηγεσία. Και ούτε οι πολιτικές διχόνοιες στην εθνική αρένα θα πρέπει να τις σταματήσουν.
<P>
Θα ήθελα να κάνω έκκληση στην Προεδρία να επιστήσει μέρος της προσοχής της στα καθημερινά προβήματα. Τα μεγαλόπνοα, φιλόδοξα σχέδια είναι σημαντικά και απαραίτητα, αλλά πολύ συχνά μακριά από το ραντάρ των καθημερινών πολιτών. Και είναι σημαντικό ότι σήμερα, την παραμονή των κοινοβουλευτικών εκλογών, οι άνθρωποι της Ευρωπαϊκής Ένωσης πρέπει να νιώθουν ότι η Κοινότητα δημιουργήθηκε για αυτό, για τους πολίτες της, ότι υπάρχει εκεί για να βελτιώσει τις καθημερινές ζωές τους. Τόσο μεγάλα οράματα - ναι, αλλά μέσω του πρίσματος της καθημερινής ζωής.
<P>
Σας εύχομαι καλή επιτυχία!
<SPEAKER ID="092" NAME="Petya Stavreva  " LANGUAGE="BG">
" Τσεχική Δημοκρατία αναλαμβάνει τα ηνία στην ΕΕ σε μια περίοδο που η Ευρώπη αντιμετωπίζει τις προκλήσεις της παγκόσμιας οικονομικής κρίσης, τη διακοπή της παροχής του ρωσικού αερίου και τη σύγκρουση της Γάζας.
<P>
Πιστεύω ότι το φιλόδοξο πρόγραμμα της Τσεχικής Προεδρίας θα επιτευχθεί με στενή συνεργασία μεταξύ του Ευρωπαϊκού Κοινοβουλίου και της Ευρωπαϊκής Επιτροπής. " Ευρώπη πρέπει να συνεχίσει να τηρεί ενεργεί στάση για όλα τα στοιχεία της ατζέντας των πολιτών της ΕΕ. Προς το παρόν, το ζήτημα της ενεργειακής ασφάλειας είναι εξαιρετικά επίκαιρο και πρέπει να κινητοποιηθούν οι προσπάθειες όλων των κρατών μελών. " διακοπή της παροχής του φυσικού αερίου προς τους ευρωπαίους καταναλωτές σε θερμοκρασίες υπό του μηδενός, το οποίο παρέλυσε την Ευρώπη, προσθέτει μια νέα διάσταση στην έννοια της ενεργειακής ανεξαρτησίας. " κατάσταση της κρίσης επιβάλλει την ανάγκη για μείωση της εξάρτησης των κρατών μελών από τον εφοδιασμό του ρωσικού αερίου και αναζήτηση εναλλακτικών λύσεων.
<P>
Οι πολίτες μιας ενωμένης Ευρώπης αναμένουν από την Τσεχική Προεδρία να τηρήσει ενεργή στάση και να συμμετέχει στην επίλυση του προβλήματος αυτού, το οποίο υπερέβη προ πολλού τα όρια μιας εμπορικής διαφωνίας μεταξύ της Ρωσίας και της Ουκρανίας.
<P>
Εύχομαι κάθε επιτυχία στην Προεδρία.
<SPEAKER ID="093" NAME="Theodor Dumitru Stolojan  " LANGUAGE="RO">
Επικροτώ το γεγονός ότι η Τσεχική Προεδρία όρισε το ζήτημα της ενέργειας ως προτεραιότητα.
<P>
Τα απαράδεκτα γεγονότα των τελευταίων εβδομάδων αναφορικά με την ασφάλεια της παροχής φυσικού αερίου σε ορισμένα κράτη μέλη της ΕΕ απέδειξαν εκ νέου την ανάγκη για μια ευρωπαϊκή ενεργειακή πολιτική, που υλοποιείται μέσω σαφώς καθορισμένων ευρωπαϊκών σχεδίων και υποστηρίζεται από ευρωπαϊκά ταμεία. " εσωτερική αγορά φυσικού αερίου της ΕΕ μπορεί να λειτουργήσει φυσιολογικά μόνο με ταχύτατα αναπτυσσόμενες εγκαταστάσεις αποθήκευσης φυσικού αερίου, συμπεριλαμβάνοντας το υγροποιημένο αέριο, και επιταχύνοντας την υλοποίηση του έργου για το Nabucco.
<SPEAKER ID="094" NAME="Margie Sudre  " AFFILIATION="PPE-DE">
γραπτώς. - (FR) Θα ήθελα να εκφράσω τις καλύτερες ευχές μου προς την Τσεχική Κυβέρνηση, η οποία προεδρεύει της Ένωσης υπό συνθήκες που απαιτούν λεπτούς χειρισμούς, λόγω της πολυπλοκότητας της εθνικής πολιτικής της κατάστασης και ενός ιδιαίτερα ανησυχητικού διεθνούς περιβάλλοντος.
<P>
" Τσεχική Προεδρία πρέπει να είναι αποφασισμένη και δυναμική, όπως η Προεδρία υπό τον Nicolas Sarkozy τους περασμένους έξι μήνες, για να εργαστεί ενεργά υπέρ μιας άμεσης κατάπαυσης του πυρός στη Γάζα και να διατηρήσει μια ισχυρή πολιτική ορμή βάσει του προπαρασκευαστικού προγράμματος εργασίας που συνέταξε από κοινού με τη Γαλλία και τη Σουηδία, το οποίο θα σημειώσει επιτυχία στην κεφαλή του Συμβουλίου.
<P>
Εν όψει της οικονομικής κρίσης, το συντονισμένο σχέδιο ανάκαμψης που εγκρίθηκε από τους 27, πρέπει να εφαρμοστεί χωρίς καθυστέρηση για την προστασία της βιομηχανίας, της ανταγωνιστικότητας και των ευρωπαϊκών θέσεων εργασίας. " Ευρώπη κρατά ένα ζωτικό μέρος της λύσης στην κρίση και η Τσεχική Προεδρία πρέπει να βοηθήσει για να το αποδείξει.
<P>
Επικροτώ τη δέσμευση του Τσέχου Πρωθυπουργού να επικυρώσει τη Συνθήκη της Λισαβόνας εκ μέρους της χώρας του ως το τέλος της παρούσας Προεδρίας. Από την οικονομική, διπλωματική και θεσμική κρίση που εξασθενεί την Ευρώπη, η τελευταία είναι η μόνη, η έκβαση της οποίας εξαρτάται αποκλειστικά από τους Ευρωπαίους. " Τσεχική Προεδρία πρέπει να δώσει τη δυνατότητα στην Ένωση να τα καταφέρει για να εγγυηθεί τη μελλοντική προοπτική στους συμπολίτες μας.

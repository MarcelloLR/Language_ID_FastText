<CHAPTER ID="012">
Έγκριση των συνοπτικών πρακτικών της προηγούμενης συνεδρίασης: βλ. Συνοπτικά Πρακτικά
<SPEAKER ID="303" NAME="Πρόεδρος">
Τα Συνοπτικά Πρακτικά της χθεσινής ημέρας έχουν διανεμηθεί.
<P>
Υπάρχουν παρατηρήσεις επ' αυτών;
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Κυρία Πρόεδρε, θα ήθελα να ζητήσω από τους συναδέλφους λίγα λεπτά από το χρόνο τους.
<P>
Θα ήθελα να αναφερθώ στην Κίνα. Υπήρξε σήμερα κατάθεση πρότασης ψηφίσματος σχετικά με την Κίνα, σχετικά με την υπόθεση του Κου Gao Zhisheng, ενός γνωστού δικηγόρου ο οποίος συνελήφθη. Υπάρχουν φόβοι ότι θα υποστεί βασανιστήρια -μόλις επετράπη στην οικογένειά του η είσοδος στις "νωμένες Πολιτείες - και υπάρχουν φόβοι για τη ζωή του.
<P>
Δυστυχώς όμως, επειδή μπορούν να συζητηθούν μόνον τρία θέματα, η σχετική με τον Κο Gao Zhisheng πρόταση δεν ήταν δυνατό να συμπεριληφθεί. Είχα την πρόθεση να τη μεταφέρω για τη 2η ολομέλεια του Μαρτίου, αλλά πληροφορήθηκα ότι δεν θα υπάρξουν κατεπείγοντα θέματα στη 2η ολομέλεια του Μαρτίου επειδή, σύμφωνα με τον κανόνα, όταν υπάρχουν δύο ολομέλειες στον ίδιο μήνα, δεν μπορούν να υπάρξουν κατεπείγοντα θέματα στη δεύτερη.
<P>
Διατυπώνω αμφιβολίες γι' αυτήν την ερμηνεία. Πράγματι, η εν λόγω ερμηνεία αναφέρεται στις διπλές ολομέλειες του Σεπτεμβρίου και ακόμα παλαιότερα, του Οκτωβρίου, όταν συζητήθηκε ο προϋπολογισμός. Το γεγονός ότι υπάρχουν δύο ολομέλειες το Μάρτιο οφείλεται στις εκλογές. Πρόκειται για εξαιρετική περίπτωση. Αυτό σημαίνει ότι δεν μπορούμε να ασχοληθούμε με θέματα ανθρωπίνων δικαιωμάτων πριν από το τέλος Απριλίου, οπότε και θα είναι πολύ αργά.
<P>
Συνεπώς, παρακαλώ την Προεδρία, πρώτον, να επανεξετάσει αυτό το ζήτημα και δεύτερον, να εκφράσει την τεράστια ανησυχία μας για την περίπτωση αυτή στην κινεζική πρεσβεία - επί τού προκειμένου, μπορώ να σας μεταβιβάσω το φάκελο του Κου Gao Zhisheng - καθώς κανείς δεν γνωρίζει που βρίσκεται στην πραγματικότητα και υπάρχουν φόβοι ότι έχει υποστεί βασανιστήρια και ότι διατρέχει κίνδυνο η ζωή του.

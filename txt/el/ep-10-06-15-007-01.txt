<CHAPTER ID="007-01">
1. Εκλογή Αντιπροέδρου του Ευρωπαϊκού Κοινοβουλίου (ψηφοφορία)
<SPEAKER ID="128" NAME="Πρόεδρος">
Προχωρούμε τώρα στην εκλογή Αντιπροέδρου του Ευρωπαϊκού Κοινοβουλίου δυνάμει των άρθρων 13, 15 και 18 του Κανονισμού μας.
<P>
Όπως γνωρίζετε, ένας από τους συναδέλφους μας, ο οποίος εκτελούσε χρέη 11ου Αντιπροέδρου, εξελέγη μέλος του εθνικού κοινοβουλίου της χώρας του και είναι πλέον πρόεδρος του εν λόγω κοινοβουλίου. Αναφέρομαι στον κ. Schmitt. Σήμερα, επιλέγουμε τον νέο Αντιπρόεδρο ο οποίος θα τον αντικαταστήσει. Έχω λάβει την ακόλουθη υποψηφιότητα: του κ. László Tőkés. Ο υποψήφιος με ενημέρωσε επισήμως ότι αποδέχεται την πρόταση υποψηφιότητάς του. Δεδομένου ότι υπάρχει μόνον ένας υποψήφιος, προτείνω να εκλεγεί διά βοής, δυνάμει του άρθρου 13, παράγραφος 1, του Κανονισμού.
<P>
Διαφωνεί κανείς; Σύμφωνα με το προαναφερθέν άρθρο του Κανονισμού, είμαι υποχρεωμένος να ακολουθήσω αυτήν τη διαδικασία.
<SPEAKER ID="129" NAME="Corneliu Vadim Tudor" AFFILIATION="NI">
(EN) Κύριε Πρόεδρε, σήμερα για πρώτη φορά ντρέπομαι που είμαι βουλευτής του Ευρωπαϊκού Κοινοβουλίου. Για πρώτη φορά ένας άνθρωπος ο οποίος αρνείται τη συνθήκη ειρήνης του Τριανόν που υπεγράφη μετά τον Α' Παγκόσμιο Πόλεμο προάγεται και εκλέγεται σε μια τόσο σημαντική θέση στην Ευρώπη. Ο ρουμανικός λαός...
<P>
(Ο Πρόεδρος διακόπτει τον ομιλητή.)
<SPEAKER ID="130" NAME="Πρόεδρος">
Δεν συμφωνείτε με αυτήν την επιλογή, επομένως θα διεξαγάγουμε επίσημη ψηφοφορία. Θα ψηφίσουμε μέσω του ηλεκτρονικού συστήματος.
<SPEAKER ID="131" NAME="Hannes Swoboda" AFFILIATION="S&amp;D">
(DE) Κύριε Πρόεδρε, μας ενημέρωσαν ότι ο υποψήφιος επιθυμεί να προβεί σε δήλωση πριν από την ψηφοφορία. Ίσως να μην ενημερωθήκαμε σωστά, εάν όμως ο υποψήφιος επιθυμεί να προβεί σε δήλωση, τότε πρέπει να του δώσετε τον λόγο.
<SPEAKER ID="132" NAME="László Tőkés" AFFILIATION="PPE">
(EN) Κύριε Πρόεδρε, έχω προετοιμάσει μια σύντομη δήλωση για σήμερα, την οποία θέλω να σας διαβάσω.
<P>
Με τιμά εξαιρετικά η πρότασή μου ως υποψηφίου Αντιπροέδρου του Ευρωπαϊκού Κοινοβουλίου με τη στήριξη του Ευρωπαϊκού Λαϊκού Κόμματος. Παρόμοια ήταν η τιμή που μου έγινε όταν έλαβα το ανώτατο κρατικό παράσημο της Ρουμανίας, το Παράσημο του Αστέρος, τον Δεκέμβριο του 2009, κατά τον εορτασμό της 20ής επετείου από την πτώση της κομμουνιστικής δικτατορίας στη Ρουμανία. Πριν από είκοσι χρόνια, στην Timişoara, άνθρωποι διαφορετικών εθνοτήτων και πεποιθήσεων, ενωμένοι και εμπνευσμένοι από τις ίδιες αντιλήψεις και θάρρος, αντιστάθηκαν και αντιμετώπισαν όλοι μαζί τους ίδιους κινδύνους εξεγειρόμενοι κατά του καθεστώτος Τσαουσέσκου. Όπως τότε, έτσι και σήμερα συνεχίζω την προσπάθειά μου να εκπροσωπώ τα συμφέροντα της χώρας μου στο πνεύμα του αγώνα υπέρ των ανθρωπίνων, των μειονοτικών και των θρησκευτικών δικαιωμάτων και υπέρ της ελευθερίας, παραμένοντας προσηλωμένος στις ευρωπαϊκές και χριστιανικές αξίες.
<P>
Είμαι αφοσιωμένος στην προσπάθεια επέκτασης της ευρωπαϊκής ολοκλήρωσης στις πρώην κομουνιστικές χώρες και έθνη της Ανατολικής και Κεντρικής Ευρώπης και, ειδικότερα, της κοινότητας της ουγγρικής μειονότητας στη Ρουμανία την οποία εκπροσωπώ ως μέλος του Ευρωπαϊκού Λαϊκού Κόμματος. Είμαι πολύ χαρούμενος που είμαι βουλευτής του Ευρωπαϊκού Κοινοβουλίου την περίοδο μετά την έναρξη ισχύος της Συνθήκης της Λισαβόνας, η οποία εγκαινιάζει μια νέα περίοδο στην ιστορία της ενωμένης Ευρώπης. Σας ευχαριστώ για την προσοχή σας.
<P>
(Χειροκροτήματα)
<SPEAKER ID="133" NAME="Πρόεδρος">
Θα ψηφίσουμε μέσω του ηλεκτρονικού συστήματος. Όταν κηρύξω την έναρξη της ψηφοφορίας, στην οθόνη θα εμφανιστούν οι ακόλουθες ενδείξεις: το θέμα της ψηφοφορίας και το ονοματεπώνυμο του υποψηφίου. Για να ψηφίσετε υπέρ του υποψηφίου, πρέπει να πιέσετε το πλήκτρο "+". Φυσικά, μπορείτε επίσης να απόσχετε από την ψηφοφορία - πιέζοντας δηλαδή το πλήκτρο "0", όπως γνωρίζετε. Επομένως, όλα είναι ξεκάθαρα. Δυνάμει του άρθρου 15 του Κανονισμού, θεωρείται εκλεγείς ο υποψήφιος ο οποίος αποσπά την απόλυτη πλειοψηφία των ψήφων, πράγμα που σημαίνει ότι λαμβάνονται υπόψη μόνον οι θετικές ψήφοι.
<SPEAKER ID="134" NAME="Marc Tarabella" AFFILIATION="S&amp;D">
(FR) Κύριε Πρόεδρε, συγχωρήστε με, ίσως είμαι ο μοναδικός βουλευτής στο Σώμα που δεν γνωρίζει τι ακριβώς συμβαίνει, ειλικρινά όμως δεν γνωρίζω πώς υποτίθεται ότι πρέπει να ψηφίσουμε. Υπάρχει το μηδέν, ο αριθμός ένα και ένας σταυρός. Για να είμαι ειλικρινής, δεν γνωρίζω πώς μπορώ να ψηφίσω υπέρ ή κατά, ή να δηλώσω αποχή. Θα βοηθούσε πολύ αν μας δίνονταν ακριβείς οδηγίες.
<SPEAKER ID="135" NAME="Martin Schulz" AFFILIATION="S&amp;D">
(DE) Κύριε Πρόεδρε, με όλον τον σεβασμό, θέλω να σας απευθύνω ένα ερώτημα. Έχετε μεγάλο αριθμό πολύ καλά αμειβόμενων συναδέλφων στο προεδρείο, οι οποίοι είμαι βέβαιος ότι θα είναι σε θέση να σας βοηθήσουν να απαντήσετε στο ακόλουθο ερώτημα. Στην οθόνη μου εμφανίζεται το όνομα Tőkés.
<P>
" συσκευή μου έχει επίσης τρία πλήκτρα τα οποία πιέζονται στις ψηφοφορίες με ονομαστική κλήση. Το πρώτο πλήκτρο χρησιμοποιείται για το "ναι", το μεσαίο για την "αποχή" και το τρίτο πλήκτρο χρησιμοποιείται για το "όχι". Ισχύει αυτό;
<P>
(Φωνές συμφωνίας)
<P>
Αυτό σημαίνει δηλαδή ότι όσοι θέλουν να ψηφίσουν υπέρ του κ. Tőkés πιέζουν το πλήκτρο που αντιστοιχεί στο "ναι", όσοι δεν επιθυμούν να ψηφίσουν υπέρ του το πλήκτρο που αντιστοιχεί στο "όχι" και όσοι επιθυμούν να απόσχουν -όπως η πολιτική μου Ομάδα- πιέζουν το πλήκτρο που αντιστοιχεί στην "αποχή"; Έτσι δεν λειτουργεί το σύστημα;
<P>
(Χειροκροτήματα)
<SPEAKER ID="136" NAME="Πρόεδρος">
Αυτό ακριβώς ανέφερα πριν από ένα λεπτό. Όσοι θέλουν να ψηφίσουν "ναι" πιέζουν το πλήκτρο που αντιστοιχεί στο "ναι", όσοι επιθυμούν να ψηφίσουν "όχι" πιέζουν το πλήκτρο του "όχι", και όσοι επιθυμούν να απόσχουν από την ψηφοφορία πιέζουν το "0".
<SPEAKER ID="137" NAME="Marc Tarabella" AFFILIATION="S&amp;D">
(FR) Κύριε Πρόεδρε, συγχωρήστε με, αλλά ζητώ και πάλι τον λόγο μετά την ερώτηση που σας απηύθυνε ο κ. Schulz και την πολύ σαφή απάντησή σας, η οποία, ωστόσο, αντιφάσκει με την ενημέρωση που έλαβα από τις υπηρεσίες του Κοινοβουλίου.
<P>
Οι υπηρεσίες του Κοινοβουλίου μόλις με ενημέρωσαν ότι μπορώ να ψηφίσω υπέρ ή να απόσχω, αλλά ότι δεν μπορώ να ψηφίσω κατά. Συνεπώς, η κατάσταση δεν είναι καθόλου σαφής. Ζητώ συγγνώμη που παρεμβαίνω κατ' αυτόν τον τρόπο, μπορούμε όμως να προσπαθήσουμε να είμαστε συνεπείς; Θα ήμουν ευγνώμων αν μπορούσατε να μου δώσετε μια σαφή απάντηση, κύριε Πρόεδρε.
<SPEAKER ID="138" NAME="Πρόεδρος">
" σαφής απάντηση είναι ότι στην προκειμένη ψηφοφορία, λαμβάνουμε υπόψη μόνον τις ψήφους υπέρ. Οι ψήφοι κατά και οι αποχές υπολογίζονται από κοινού, επειδή σημασία έχει μόνον ο αριθμός των "ναι". Τα πράγματα είναι ξεκάθαρα. Είτε πιέσουμε το πλήκτρο του "όχι" είτε το πλήκτρο της αποχής, το αποτέλεσμα θα είναι το ίδιο.
<P>
Στη συνέχεια θα απαντήσω σε τρεις επιπλέον ερωτήσεις.
<SPEAKER ID="139" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, θεωρώ ότι παραβιάζετε κατάφωρα τον κανονισμό λειτουργίας του Ευρωπαϊκού Κοινοβουλίου. Είναι απαράδεκτη αυτή η μεθόδευση που γίνεται· είναι απαράδεκτο να μην καταγραφεί καθαρά ποιοι ψηφίζουν "υπέρ", ποιοι "κατά" και ποιοι "λευκό". Διαπιστώνουμε από τον χειρισμό των κουμπιών ότι το "κατά" δεν καταγράφεται. Πρέπει να δώσετε εντολή να καταγραφεί ξεκάθαρα η ψηφοφορία, να καταγραφεί ποιοι ψηφίζουν "υπέρ", ποιοι "κατά" και ποιοι "λευκό".
<SPEAKER ID="140" NAME="Robert Atkins" AFFILIATION="ECR">
(EN) Κύριε Πρόεδρε, είναι προφανές σε κάθε λογικό άνθρωπο ότι θέλουμε να ψηφίσουμε "υπέρ", "κατά" ή "αποχή", όπως κάνουμε συνήθως. Δεν μπορείτε να φροντίσετε να δοθεί αυτή η δυνατότητα; Αν δεν μπορείτε, τότε δεν είναι δυνατόν να διεξαγάγουμε αυτήν την ψηφοφορία.
<SPEAKER ID="141" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα να διατυπώσω μια παρατήρηση τεχνικής φύσεως. Στις συσκευές μας, πρέπει να πιέσουμε πρώτα το "ναι", όμως όταν στη συνέχεια πηγαίνουμε στο "όχι" η ένδειξη είναι ακόμα μπλε. Αν θέλουμε να επιλέξουμε το "όχι", δεν υπάρχει καμία ένδειξη. Με άλλα λόγια, μπορούμε να πάμε στο "όχι" μόνον μέσω του "ναι", και η λύση αυτή δεν είναι πρόσφορη από τεχνική άποψη.
<SPEAKER ID="142" NAME="Dagmar Roth-Behrendt" AFFILIATION="S&amp;D">
(DE) Κύριε Πρόεδρε, καλό είναι να προσεγγίσουμε την όλη αυτή διαδικασία κάπως πιο νηφάλια. Συνήθως, οι Αντιπρόεδροι του Κοινοβουλίου εκλέγονται συνολικά στην αρχή ή κατά τη διάρκεια της κοινοβουλευτικής περιόδου. Σε αυτές τις ψηφοφορίες, αγαπητοί συνάδελφοι, καταμετρούμε μόνον τον αριθμό των "ναι" για κάθε υποψήφιο - και έτσι αποφασίζεται επίσης η σειρά εκλογής των βουλευτών στο Προεδρείο. Τώρα, επειδή ένας συνάδελφος έχει αποχωρήσει, εκλέγουμε έναν ακόμη Αντιπρόεδρο σήμερα - συνεπώς, το μόνο πράγμα που έχει σημασία είναι το εάν έχει λάβει τον αριθμό των θετικών ψήφων που απαιτούνται για την εκλογή του. Όλα τα υπόλοιπα δεν επηρεάζουν καθόλου το τελικό αποτέλεσμα. Το καθεστώς διαφέρει για τις άλλες ψηφοφορίες.
<P>
(Χειροκροτήματα)
<P>
Ο Πρόεδρος του Κοινοβουλίου περιέγραψε ξεκάθαρα τη διαδικασία της μυστικής ψηφοφορίας, και το σύστημα λειτούργησε θαυμάσια για εμένα, χωρίς να χρειαστεί να πιέσω διαφορετικά πλήκτρα. Πίεσα το πλήκτρο που ήθελα να πιέσω και εμφανίστηκε η γαλάζια φωτεινή ένδειξη. Θα μπορούσαμε ίσως να προσπαθήσουμε απλώς όλοι μαζί για μια ακόμη φορά, κύριε Πρόεδρε.
<P>
(Χειροκροτήματα)
<SPEAKER ID="143" NAME="Πρόεδρος">
Κηρύσσω την έναρξη της ψηφοφορίας.
<P>
(Μέσω ηλεκτρονικής ψηφοφορίας (ψηφίσαντες βουλευτές: 621· υπέρ: 334· λευκά: 287), το Κοινοβούλιο εξέλεξε τον László Tőkés)
<P>
Ο Αντιπρόεδρός μας έχει εκλεγεί με ειδική πλειοψηφία. Θα ήθελα να συγχαρώ τον συνάδελφό μας, κ. Tőkés, για ένα αποτέλεσμα βάσει του οποίου αναδεικνύεται Αντιπρόεδρος του Κοινοβουλίου, και του εύχομαι κάθε επιτυχία κατά την εκτέλεση των καθηκόντων του. Ο κ. Tőkés θα είναι 11ος στη σειρά προτεραιότητας των Αντιπροέδρων.
<SPEAKER ID="144" NAME="Norica Nicolai" AFFILIATION="ALDE">
(RO) " κάρτα μου δεν λειτούργησε. Ψηφίζω κατά.
<SPEAKER ID="145" NAME="Σταύρος Λαμπρινίδης" AFFILIATION="S&amp;D">
(EN) Κύριε Πρόεδρε, λυπούμαι που αναγκάζομαι να παρατείνω ακόμη περισσότερο αυτήν τη συζήτηση. Στις οδηγίες που δώσατε είπατε ότι οι βουλευτές είχαν την επιλογή είτε να ψηφίσουν υπέρ είτε να απόσχουν. Στα τελικά αποτελέσματα, ωστόσο, εμφανίζονται "υπέρ", "αποχές" και "κατά". Αντιλαμβάνομαι ότι μπορεί να υπάρχουν πολλοί βουλευτές οι οποίοι θα είχαν ψηφίσει διαφορετικά εάν γνώριζαν ότι μπορούσαν να επιλέξουν ένα από τα τρία. Θέλω λοιπόν να ζητήσω, εάν όντως αυτή είναι η ορθή διαδικασία, να την εφαρμόσουμε για μια τελευταία φορά.
<SPEAKER ID="146" NAME="Πρόεδρος">
Κυρίες και κύριοι, θα ακούσω όλες τις επιφυλάξεις σας σχετικά με την ψηφοφορία σε ειδική διαδικασία μετά την ψηφοφορία. Δεν πρόκειται να λάβουμε απόφαση επί του θέματος εδώ και τώρα. Σύμφωνα με το αποτέλεσμα της ψηφοφορίας, την οποία ολοκληρώσαμε εξασφαλίζοντας την απαιτούμενη ειδική πλειοψηφία, έχουμε εκλέξει τον κ. Tőkés. Όλες οι επιφυλάξεις σας θα ληφθούν υπόψη. Σας παρακαλώ να μου τις γνωστοποιήσετε έως το τέλος της ημέρας. Θα αποφασίσουμε επί του θέματος αύριο. Τότε θα απαντήσω ευθέως στις επιφυλάξεις σας. Σας ευχαριστώ πολύ.
<SPEAKER ID="148" NAME="Hannes Swoboda" AFFILIATION="S&amp;D">
(DE) Κύριε Πρόεδρε, θα ήθελα απλώς να σας ενημερώσω ότι, σύμφωνα με την προηγούμενη ψηφοφορία, στο Σώμα έχουμε 789 βουλευτές. Ο αριθμός αυτός είναι κάπως υπερβολικός. Ευελπιστώ ότι σε μελλοντικές ψηφοφορίες δεν θα επαναληφθεί το ίδιο φαινόμενο, να εμφανίζεται δηλαδή ότι έχουμε 789 βουλευτές.
<SPEAKER ID="149" NAME="Πρόεδρος">
Εάν χρειαστεί να προστεθεί οτιδήποτε στο τέλος της ψηφοφορίας, θα το συζητήσω μαζί σας.
<SPEAKER ID="150" NAME="Robert Atkins" AFFILIATION="ECR">
(EN) Κύριε Πρόεδρε, η επισήμανση του κ. Swoboda είναι απολύτως εύλογη. Ο καλός μου φίλος, κ. Malcolm Harbour, έκανε την πρόσθεση και, εάν αποδειχθεί ότι όντως ψήφισαν περισσότεροι από όσους είναι παρόντες -δηλαδή 785, ή ακόμη και 789- τότε σίγουρα η συγκεκριμένη ψηφοφορία δεν μπορεί να θεωρηθεί έγκυρη.
<P>
(Χειροκροτήματα)
<P>
Πρέπει λοιπόν να λάβουμε υπόψη -και σας παρακαλώ να το διαβιβάσετε στο Προεδρείο αμέσως μόλις παραδώσετε την Προεδρία- ότι οφείλουμε να επαναλάβουμε την ψηφοφορία αύριο, κατά προτίμηση με ψηφοδέλτια ή τουλάχιστον αφού διασφαλιστεί η ορθή λειτουργία του συστήματος.
<SPEAKER ID="151" NAME="Πρόεδρος">
Όπως προανέφερα, θα προσπαθήσω να σας ενημερώσω πριν από τη λήξη αυτής της ψηφοφορίας. Φαίνεται όντως να υπάρχει ζήτημα αναντιστοιχίας. Ο κ. Swoboda έχει θίξει ήδη το ζήτημα, το ίδιο και ο σερ Robert Atkins. Θα προσπαθήσουμε να σας ενημερώσουμε το ταχύτερο δυνατόν. Πραγματικά δεν θέλω να παρατείνω ακόμη περισσότερο αυτήν τη διαδικασία. Υπάρχει ένα ζήτημα· πρέπει να μελετηθεί, μελετάται αυτήν τη στιγμή που μιλάμε, και θα σας ενημερώσω σχετικά το ταχύτερο δυνατόν.

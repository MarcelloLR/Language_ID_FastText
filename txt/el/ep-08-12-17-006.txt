<CHAPTER ID="006">
Υποδοχή
<SPEAKER ID="093" NAME="Πρόεδρος">
Κυρίες και κύριοι, θα ήθελα να ζητήσω να συμμετάσχετε κι εσείς στην επίσημη τελετή που θα πραγματοποιηθεί σε λίγο, όπως είναι σωστό και πρέπον για τους προσκεκλημένους μας, τους βραβευθέντες με το βραβείο Ζαχάρωφ. Πριν διακόψουμε τη συνεδρίαση για μερικά λεπτά αναμένοντας την άφιξη των προσκεκλημένων μας, θα ήθελα να καλωσορίσω μια αντιπροσωπεία από τη βουλή της Συρίας, με επικεφαλής τον κ. Mr Suleiman Haddad, Πρόεδρο της Επιτροπής Εξωτερικών Υποθέσεων της Λαϊκής Συνέλευσης της Συρίας, που βρίσκεται εδώ συμμετέχοντας στη 10η διακοινοβουλευτική σύνοδο ΕΚ/Συρίας. Καλωσορίζω, λοιπόν, θερμά τους Σύριους προσκεκλημένους μας!
<P>
Πρέπει να πω ότι η επίσκεψη αυτή πραγματοποιείται υπό ευνοϊκές περιστάσεις. Το Σύμφωνο Συνεργασίας μεταξύ Συρίας και ΕΕ υπεγράφη πρόσφατα και πρόκειται να υποβληθεί προς έγκριση στο Ευρωπαϊκό Κοινοβούλιο το συντομότερο δυνατόν.
<P>
Το Ευρωπαϊκό Κοινοβούλιο είναι πεπεισμένο ότι η Συρία μπορεί να διαδραματίσει θετικό ρόλο στη Μέση Ανατολή και ιδιαίτερα στην Ένωση για τη Μεσόγειο. Εύχομαι στην αντιπροσωπεία καλή διαμονή στο Στρασβούργο και μια γόνιμη ανταλλαγή απόψεων, που δεν μπορεί παρά να ωφελήσει τις σχέσεις μας. Για άλλη μια φορά, σας καλωσορίζω θερμά.
<P>
Στο σημείο αυτό διακόπτω τη συνεδρίαση για λίγα λεπτά και θα επανέλθουμε σε λίγο για την πανηγυρική συνεδρίαση.
<P>
(" συνεδρίαση διακόπτεται στις 12.05 μ.μ. και επαναλαμβάνεται στις 12.15 μ.μ.)

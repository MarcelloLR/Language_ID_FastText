<CHAPTER ID="011">
Γενικοί προσανατολισμοί των οικονομικών πολιτικών για το 2007 - Κατευθυντήριες γραμμές των πολιτικών απασχόλησης των κρατών μελών (συζήτηση) 
<SPEAKER ID="289" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
(Α6-0012/2007) του κ. Bullmann, εξ ονόματος της Επιτροπής Οικονομικών και Νομισματικών Θεμάτων, σχετικά με την κατάσταση της ευρωπαϊκής οικονομίας: προπαρασκευαστική έκθεση για τους γενικούς προσανατολισμούς των οικονομικών πολιτικών για το 2007, και
<P>
(Α6-0008/2007) του κ. Andersson, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση απόφασης του Συμβουλίου που αφορά τις κατευθυντήριες γραμμές των πολιτικών απασχόλησης των κρατών μελών - C6-0036/2007 -.
<SPEAKER ID="290" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, σας ευχαριστώ που μου δίνετε σήμερα την ευκαιρία να κάνω ορισμένες παρατηρήσεις για τις εκθέσεις των συναδέλφων σας για τους γενικούς προσανατολισμούς της οικονομικής πολιτικής για το 2007. Όπως γνωρίζετε, η Επιτροπή παρουσίασε τον περασμένο Δεκέμβριο την ετήσια έκθεση προόδου της για τη διαδικασία της Λισαβόνας, όπου ασχολείται με τις προόδους που σημειώθηκαν σε κοινοτικό επίπεδο και στα κράτη μέλη στο πλαίσιο της στρατηγικής της Λισαβόνας. Με την παρουσίαση της έκθεσης προόδου, η Επιτροπή παρουσίασε επίσης συστάσεις ανά χώρα για την οικονομική πολιτική και την πολιτική για την απασχόληση. Μέχρι το τέλος Φεβρουαρίου θα γίνει κοινή επεξεργασία τους από το Συμβούλιο ECOFIN και το Συμβούλιο Απασχόλησης, Κοινωνικής Πολιτικής, Υγείας και Προστασίας του Καταναλωτή, ενώ το καθένα από αυτά θα επικεντρωθεί στον τομέα αρμοδιοτήτων του.
<P>
Σε αυτό το πλαίσιο επιδοκιμάζουμε το γεγονός ότι το Ευρωπαϊκό Κοινοβούλιο ασχολήθηκε με αυτά τα κύρια χαρακτηριστικά της οικονομικής πολιτικής. Παράλληλα με τη σημερινή συζήτηση, θα έχουμε μια ευκαιρία για ανταλλαγή απόψεων στη συνάντηση της Τρόικα στις 26 Φεβρουαρίου.
<P>
" έκθεση προόδου της Επιτροπής έτυχε ευρείας συναίνεσης τον Ιανουάριο στο Συμβούλιο ECOFIN. Συμμεριζόμαστε ιδίως τη θετική βασική αντιμετώπιση που έχει η έκθεση. " μεταρρυθμιστική διαδικασία οδήγησε σε κάποια πρώτα συγκεκριμένα αποτελέσματα τόσο σε επίπεδο ΕΕ όσο και στα κράτη μέλη. Γενικότερα, βλέπουμε πως η κατάσταση στην ΕΕ ως προς την οικονομία και την απασχόληση αρχίζει να βελτιώνεται και η αναθεωρημένη στρατηγική της Λισαβόνας αποφέρει καρπούς. Πρέπει ωστόσο να πούμε, και αναφέρθηκε και χθες αρκετές φορές, ότι δεν υπάρχει κανένας λόγος εφησυχασμού. Θα πρέπει να αξιοποιήσουμε με αποφασιστικότητα τη σημερινή ευνοϊκή οικονομική ανάπτυξη για περαιτέρω μεταρρυθμίσεις. Αυτό είναι ακόμα πιο σημαντικό ενόψει της δημογραφικής αλλαγής που θέτει τη δημοσιονομική πολιτική ενώπιον σημαντικών προκλήσεων. " μακροπρόθεσμη βιωσιμότητα των δημοσίων οικονομικών θα πρέπει να διασφαλιστεί με μία στρατηγική τριών πυλώνων, συγκεκριμένα με τη μεταρρύθμιση του συνταξιοδοτικού και υγειονομικού συστήματος, τη μείωση του δημοσίου χρέους και την αύξηση της απασχόλησης και της παραγωγικότητας. Επίσης, πρέπει να βελτιωθεί η ποιότητα των δημοσίων οικονομικών με την αλλαγή της δομής των δημοσίων προϋπολογισμών προς την κατεύθυνση δαπανών που προωθούν την παραγωγικότητα και την καινοτομία, καθώς και την ενίσχυση του ανθρώπινου δυναμικού. Σε αυτό το πλαίσιο, οι συστάσεις ανά χώρα είναι ένα καλό μέσο για τη συνέχιση του εκσυγχρονισμού της εθνικής μας οικονομίας. Έτσι βελτιώνονται και οι δυνατότητες της Ευρωπαϊκής Ένωσης να αντέξει στον παγκόσμιο ανταγωνισμό.
<P>
Κύριε Bullmann, επιτρέψτε μου να αναφερθώ σε δύο ακόμα πτυχές της έκθεσής σας και να τις σχολιάσω. Πρώτον, επισημαίνετε μεταξύ άλλων ότι είναι αναγκαίος ένας καλύτερος συντονισμός της δημοσιονομικής και οικονομικής πολιτικής στην ευρωζώνη. Γνωρίζω πολύ καλά τα αιτήματα αυτά, που επαναλαμβάνονται διαρκώς τα τελευταία χρόνια. Αν όμως εξετάσει κανείς προσεκτικά τη σημερινή κατάσταση, σύντομα θα διαπιστώσει ότι από την οικονομική και νομισματική ένωση δεν λείπουν οι διαδικασίες συντονισμού. Έχουμε μάλλον περισσότερες από όσες χρειαζόμαστε. Σκεφτείτε για παράδειγμα τις κατευθυντήριες γραμμές της οικονομικής πολιτικής, για τις οποίες συζητάμε σήμερα, ή τη διαδικασία επιτήρησης της δημοσιονομικής πολιτικής, για να αναφέρω μόνο δύο. Στην πράξη, το κυριότερο είναι η συνεπής και αποτελεσματική εφαρμογή των διαδικασιών αυτών. " Επιτροπή έκανε το πρώτο βήμα με την υποβολή συγκεκριμένων συστάσεων για κάθε χώρα.
<P>
Το δεύτερο σημείο είναι μάλλον θεσμικού χαρακτήρα. Αφορά τη συγκεκριμένη πρόταση της έκθεσής σας να συσταθεί μετά από την εαρινή σύνοδο κορυφής διοργανική ομάδα εργασίας που θα ασχοληθεί με την αναθεώρηση των ολοκληρωμένων κατευθυντηρίων γραμμών που προβλέπεται για το 2008. Δεν έχω πρόθεση να προβώ σήμερα σε οριστική αξιολόγηση αυτής της πρότασης. Ασφαλώς καταλαβαίνετε ότι απαιτεί εξονυχιστική εξέταση και όχι προσωπική εκτίμηση. Εκ πρώτης όψεως όμως μου φαίνεται πως δεν είναι απόλυτα συμβατή με την κατανομή καθηκόντων μεταξύ των θεσμικών οργάνων σύμφωνα με τις Συνθήκες. Ανεξάρτητα όμως από αυτό, η επικοινωνία μεταξύ Συμβουλίου και Κοινοβουλίου πραγματικά βελτιώνεται διαρκώς τα τελευταία χρόνια. Σε αυτό συνεισφέρουν και οι συναντήσεις της τρόικας και συνεδριάσεις όπως η σημερινή, ωστόσο καταλαβαίνω επίσης ότι πάντα μπορούμε να πάμε λίγο πιο μπροστά.
<P>
Τώρα περνάω στην έκθεση του κ. Andersson. Σύμφωνα με το άρθρο 128 παράγραφος 2 της Συνθήκης ΕΚ, το Συμβούλιο θεσπίζει κάθε χρόνο μετά από πρόταση της Επιτροπής κατευθυντήριες γραμμές που πρέπει να λαμβάνουν υπόψη τα κράτη μέλη στην πολιτική τους για την απασχόληση. Προκειμένου όμως να εξασφαλιστεί η συνέχεια που απαιτείται για τη σωστή εφαρμογή τους, συμφωνήθηκε το 2002 ότι οι κατευθυντήριες γραμμές για την πολιτική για την απασχόληση θα αλλάζουν καταρχήν μόνο κάθε τρία χρόνια. Επίσης, συμφωνήθηκε ότι πρέπει να είναι εναρμονισμένες με τις κατευθυντήριες γραμμές της οικονομικής πολιτικής. Σε αυτή τη βάση θεσπίστηκαν για πρώτη φορά το 2005 ολοκληρωμένες κατευθυντήριες γραμμές για την περίοδο 2005-2008. Γι' αυτό, η Επιτροπή πρότεινε το 2006 να μείνουν ως έχουν οι κατευθυντήριες γραμμές που είχαν θεσπιστεί το 2005 για την πολιτική για την απασχόληση. Ένα σημείο που υπογράμμισε επανειλημμένα το Ευρωπαϊκό Κοινοβούλιο είναι ότι πρέπει να του δοθεί ο απαραίτητος χρόνος για να επεξεργαστεί προσεκτικά τη γνωμοδότησή του, καθώς εξαιτίας των στενών προθεσμιών του ετήσιου κύκλου απασχόλησης, συνήθως απαιτείται αίτηση διαδικασίας κατεπείγοντος. Ως προς αυτό υπήρξε αλληλογραφία μεταξύ του Σώματος και του Συμβουλίου.
<P>
Το Κοινοβούλιο ζήτησε για το 2008 περισσότερο χρόνο για ακρόαση, αφού τότε θα γίνει εκτενής τριετής εξέταση των κατευθυντηρίων γραμμών για την πολιτική για την απασχόληση. Το θέμα αυτό θα πρέπει να εξεταστεί μαζί με την Ευρωπαϊκή Επιτροπή. Δυστυχώς δεν είναι τώρα δυνατή η τοποθέτηση σχετικά με το χρονοδιάγραμμα για το έτος 2008. Το έτος αυτό αναμένεται ότι, αμέσως μόλις παρουσιαστούν οι γνωμοδοτήσεις του Ευρωπαϊκού Κοινοβουλίου, της Οικονομικής και Κοινωνικής Επιτροπής, της Επιτροπής των Περιφερειών και της Επιτροπής Απασχόλησης, το Συμβούλιο της 30-31 Μαΐου θα μπορέσει να επιτύχει πολιτική συμφωνία για τις κατευθυντήριες γραμμές της πολιτικής για την απασχόληση για το 2007. " επίσημη έγκρισή τους θα γινόταν τότε πριν από το εφετινό καλοκαίρι. Είναι επίσης γεγονός -ο κ. Andersson το ανέφερε στην έκθεσή του- πως ανεξάρτητα από τις μέχρι τώρα επιτυχίες -την αύξηση της απασχόλησης και τη μείωση της ανεργίας- απαιτούνται περαιτέρω στοχοθετημένες προσπάθειες για να επιτευχθούν οι στόχοι που τέθηκαν στην Ευρωπαϊκή Ένωση. Τελειώνοντας θα ήθελα να υπογραμμίσω και πάλι ότι σε αυτούς συγκαταλέγονται ιδίως η αύξηση της συμμετοχής των νέων και των ηλικιωμένων στην αγορά εργασίας και η καλύτερη εναρμόνιση οικογένειας και επαγγέλματος. Ξέρω ότι αυτό αποτελεί πρώτη προτεραιότητα σε πολλά κράτη μέλη, αλλά γνωρίζω επίσης την αντίστοιχη ανάγκη για δράση σε άλλα κράτη μέλη.
<SPEAKER ID="291" NAME="Joaquín Almunia">
Μέλος της Επιτροπής. (FR) Κύριε Πρόεδρε, με την άδειά σας, θα μιλήσω στη μητρική μου γλώσσα.
<P>
(ES) Κυρίες και κύριοι, σήμερα συζητάμε από κοινού την έκθεση του κ. Bullmann, σχετικά με τους γενικούς προσανατολισμούς των οικονομικών πολιτικών, και την έκθεση του κ. Andersson, σχετικά με τις κατευθυντήριες γραμμές των πολιτικών απασχόλησης των κρατών μελών.
<P>
Και οι δύο εκθέσεις βασίζονται στην ανακοίνωση που εξέδωσε η Επιτροπή τον περασμένο Δεκέμβριο σχετικά με την εφαρμογή από τα κράτη μέλη της ανανεωμένης στρατηγικής της Λισαβόνας για την ανάπτυξη και την απασχόληση και στις ολοκληρωμένες κατευθυντήριες γραμμές για την περίοδο 2005-2008, οι οποίες εγκρίθηκαν από το Συμβούλιο μετά τη διαβούλευση με αυτό το Κοινοβούλιο και μετά από πρόταση της Επιτροπής.
<P>
" σημερινή συζήτηση διεξάγεται λίγες εβδομάδες πριν από το εαρινό Ευρωπαϊκό Συμβούλιο της 8ης Μαρτίου και αφορά τη συνεργασία στις προετοιμασίες του εν λόγω Συμβουλίου. Μόλις σήμερα το πρωί, το Κοινοβούλιο ενέκρινε ένα ψήφισμα που εκφράζει την αξιολόγησή του όσον αφορά την εφαρμογή της ανανεωμένης στρατηγικής της Λισαβόνας μέχρι στιγμής και υπογραμμίζει τους τομείς και τις πολιτικές στις οποίες απαιτείται αποφασιστική δράση από τα κράτη μέλη και την Ευρωπαϊκή Ένωση.
<P>
Είναι σημαντικό να υπογραμμίσουμε ότι οι εκθέσεις που συζητάμε σήμερα και η γνώμη αυτού του Κοινοβουλίου και της Ευρωπαϊκής Επιτροπής συμπίπτουν σε μια σειρά βασικών σημείων. Καταρχάς, τόσο το Κοινοβούλιο όσο και η Επιτροπή αναγνωρίζουν τα αποτελέσματα που αρχίζουμε να βλέπουμε, τόσο από την άποψη της οικονομικής ανάπτυξης όσο και από την άποψη της απασχόλησης, χάρη στην εφαρμογή των πολιτικών που συμφωνήθηκαν στο ανανεωμένο πλαίσιο της στρατηγικής της Λισαβόνας και ιδιαίτερα χάρη στη δημοσιονομική εξυγίανση και στις διαρθρωτικές μεταρρυθμιστικές προσπάθειες που κατέβαλε η πλειονότητα των κρατών μελών.
<P>
Μόλις χθες, η Eurostat δημοσίευσε τα μεγέθη της αύξησης του ΑΕγχΠ της Ευρωπαϊκής Ένωσης για το τέταρτο τρίμηνο του 2006. Αυτά τα στοιχεία δείχνουν ότι η κοινή οικονομική μεγέθυνση για το 2006 ήταν πρακτικά 3%. Αυτό συνιστά τον υψηλότερο ρυθμό αύξησης του ΑΕγχΠ μας από την έναρξη της Στρατηγικής της Λισαβόνας το 2000.
<P>
Μολονότι το Κοινοβούλιο και η Επιτροπή συμφωνούν, πρέπει ωστόσο να υπογραμμίσουμε αυτό το σημείο, να τονίσουμε το γεγονός ότι αρχίζουμε να βλέπουμε τα θετικά αποτελέσματα των στρατηγικών που εφαρμόστηκαν μερικά χρόνια πριν. Είναι σημαντικό να λάβουν οι πολίτες το μήνυμα ότι οι προσπάθειες που έγιναν από την εφαρμογή του Συμφώνου Σταθερότητας και Ανάπτυξης, από την εφαρμογή της Στρατηγικής της Λισαβόνας -προσπάθειες που δεν ήταν πάντα εύκολο να δεχτούμε ή να καταλάβουμε- αποδίδουν καρπούς και βοηθούν στην ενίσχυση του ευρωπαϊκού κοινωνικού μοντέλου στο πλαίσιο της παγκοσμιοποίησης.
<P>
Πολλές από τις δυσκολίες που αντιμετωπίζει το ευρωπαϊκό σχέδιο όσον αφορά την κοινή γνώμη τα τελευταία χρόνια απορρέουν από τον φόβο των πολιτών, σε ορισμένους τομείς της κοινωνίας μας, ότι η παγκοσμιοποίηση χαμηλώνει τα πρότυπα με ένα τρόπο που υπονομεύει τα θεμέλια του κοινωνικού μας μοντέλου, και ότι Ευρωπαϊκή Ένωση και οι πολιτικές και στρατηγικές που αποφασίζονται εδώ δεν μπορούν να το αποτρέψουν αυτό. Ορισμένοι μάλιστα κατηγορούν την Ευρωπαϊκή Ένωση ότι προκαλεί και επιταχύνει την επιδείνωση του ευρωπαϊκού κοινωνικού μοντέλου.
<P>
Τα αποτελέσματα που βλέπουμε αποδεικνύουν σαφώς ότι αυτό δεν ισχύει. Εκείνοι που πιστεύουν ότι η Ευρώπη έχει τελματώσει και ότι η ακαμψία των αγορών εργασίας εμποδίζει τη δημιουργία θέσεων απασχόλησης κάνουν επίσης λάθος. Τα νούμερα δείχνουν ότι, από τη δημιουργία του ευρώ, την 1η Ιανουαρίου 1999, οκτώ χρόνια πριν, η Ευρωπαϊκή Ένωση έχει δημιουργήσει τετραπλάσιες θέσεις εργασίας από όσες είχε δημιουργήσει τα προηγούμενα οκτώ χρόνια. Επιπλέον, κατά τη διάρκεια αυτής της δεκαετίας, μετά τη δρομολόγηση της Στρατηγικής της Λισαβόνας, η Ευρωπαϊκή Ένωση δημιούργησε σαφώς περισσότερες θέσεις εργασίας από τις "νωμένες Πολιτείες.
<P>
Ορισμένοι περιγράφουν τις δημοσιονομικές πολιτικές ως περιοριστικές και κατηγορούν το Σύμφωνο Σταθερότητας και Ανάπτυξης ότι καθυστερεί την οικονομική ανάπτυξη, αλλά η αλήθεια είναι ότι οι χώρες με τους καλύτερους δημοσιονομικούς λογαριασμούς, με δημοσιονομικά πλεονάσματα, τόσο στη ζώνη του ευρώ όσο και στην Ευρωπαϊκή Ένωση στο σύνολό της, είναι εκείνες που γνωρίζουν τα υψηλότερα επίπεδα οικονομικής ανάπτυξης. " αλήθεια είναι ότι η δημοσιονομική εξυγίανση προχωρά και βελτιώνεται παράλληλα με την αύξηση και τη βελτίωση στα ποσοστά ανάπτυξής μας και δημιουργίας απασχόλησης.
<P>
Τελευταία γίνεται πολύς λόγος ότι η δύναμη του ευρώ έναντι του δολαρίου και του γεν αποτελεί εμπόδιο στις εξαγωγές μας, αλλά η αλήθεια είναι ότι το εμπορικό ισοζύγιο της ευρωζώνης, σε σχέση με τις "νωμένες Πολιτείες, βελτιώθηκε ξανά το 2006 και ότι η αύξηση στις τιμές του πετρελαίου έχει αντισταθμιστεί εν μέρει από την αύξηση της αξίας του ευρώ έναντι του δολαρίου.
<P>
Εν ολίγοις, κυρίες και κύριοι, η βελτίωση στις οικονομίες μας και η επιτάχυνση της δημιουργίας θέσεων απασχόλησης είναι σαφείς ενδείξεις ότι το ευρωπαϊκό κοινωνικό και οικονομικό μοντέλο, με το υψηλό του επίπεδο κοινωνικής προστασίας και τις περιβαλλοντικές απαιτήσεις του, είναι απολύτως συμβατό με την παγκοσμιοποίηση της οικονομίας και την οικονομική ανάπτυξη. " Ευρώπη, οι χώρες της, οι οικονομίες μας, λειτουργούσαν πάντα καλύτερα όταν ανοίγονταν στον κόσμο και, τώρα που η παγκόσμια οικονομία γνωρίζει μία άνευ προηγουμένου επέκταση, η Ευρώπη και οι πολίτες της έχουν πολλά να κερδίσουν από αυτό το άνοιγμα των συνόρων μας και την αυξανόμενη ολοκλήρωση των οικονομιών μας σε παγκόσμιο επίπεδο.
<P>
" αποστολή αυτού του μηνύματος στους πολίτες δεν είναι μόνο ένας τρόπος να δικαιολογηθούν οι οικονομικές και κοινωνικές πολιτικές που υποστηρίζουμε τα τελευταία χρόνια: είναι κρίσιμη από την άποψη της αύξησης της εμπιστοσύνης στην ικανότητα της Ευρώπης να προσφέρει στους ευρωπαίους πολίτες ευημερία και μας παρέχει μια σταθερή βάση για την ενίσχυση της πολιτικής βούλησης που απαιτείται προκειμένου να προχωρήσουμε στις διαρθρωτικές μεταρρυθμίσεις που θεσπίζονται στη Στρατηγική της Λισαβόνας.
<P>
Το δεύτερο σημείο στο οποίο υπάρχει βασική συμφωνία μεταξύ των εκθέσεων που συζητάμε σήμερα και της άποψης της Ευρωπαϊκής Επιτροπής είναι η ανάγκη να ενισχυθούν οι μεταρρυθμίσεις που ξεκίνησαν μέσω της εφαρμογής εθνικών σχεδίων μεταρρύθμισης από τα κράτη μέλη. Από αυτή την άποψη, ο δυναμισμός των αναπτυσσόμενων οικονομιών, η γήρανση του πληθυσμού, το δυναμικό ανάπτυξης -που είναι ακόμη χαμηλό- σε πολλές ευρωπαϊκές οικονομίες, οι συνεχιζόμενες δημοσιονομικές ανισορροπίες σε ορισμένα κράτη μέλη, η χαμηλή αύξηση της παραγωγικότητας και ο κατακερματισμός της αγοράς εργασίας είναι μερικοί από τους πολύ ισχυρούς λόγους για τη συνέχιση της εφαρμογής πολιτικών που οδηγούν σε μεγαλύτερη ικανότητα καινοτομίας, μεγαλύτερες ευκαιρίες για διά βίου μάθηση, καλύτερη λειτουργία των αγορών και εξυγίανση των δημόσιων οικονομικών.
<P>
Το τρίτο σημαντικό σημείο συμφωνίας μεταξύ Κοινοβουλίου και Επιτροπής αναφέρεται στην ανάγκη δράσης όχι μόνο σε κάθε κράτος μέλος χωριστά, αλλά επίσης σε ευρωπαϊκό επίπεδο, προκειμένου να σημειωθεί πρόοδος στην επίτευξη μιας εσωτερικής αγοράς σε τομείς που είναι κρίσιμοι για την οικονομία μας, όπως ο ενεργειακός τομέας και ο τομέας των χρηματοπιστωτικών υπηρεσιών, προκειμένου να αυξηθεί η στήριξη στην καινοτομία, προκειμένου να δημιουργηθεί ένα πιο ευνοϊκό περιβάλλον για την επιχειρηματική δραστηριότητα και τη μεγαλύτερη προσαρμοστικότητα των αγορών προϊόντων και υπηρεσιών και της αγοράς εργασίας.
<P>
Από αυτούς τους τομείς προτεραιότητας της δράσης σε ευρωπαϊκό επίπεδο, οι εκθέσεις δίνουν πολύ σωστά έμφαση στο θέμα της ενέργειας, που θα είναι ένα από τα βασικά θέματα στο Εαρινό Ευρωπαϊκό Συμβούλιο, το οποίο πρόκειται να συζητήσει το ενεργειακό πακέτο που πρότεινε η Επιτροπή στις 10 Ιανουαρίου. Ο βαθμός δέσμευσης και φιλοδοξίας που θα επιδείξουν οι αρχηγοί κρατών και κυβερνήσεων για τη δημιουργία μιας αυθεντικής κοινής ενεργειακής πολιτικής θα είναι αποφασιστικός όταν αξιολογήσουμε αν η απάντηση στην πρόκληση της διασφάλισης του ενεργειακού μας εφοδιασμού, αντιμετωπίζοντας ταυτόχρονα την αλλαγή του κλίματος, είναι αξιόπιστη. Όταν πρόκειται για την αντιμετώπιση αυτών των προκλήσεων, η δράση κάθε κράτους μέλους χωριστά θα είναι ασφαλώς ανεπαρκής και επομένως απαιτείται κοινή δράση σε ευρωπαϊκό επίπεδο προκειμένου να υπερασπιστούμε καταλλήλως τα συμφέροντα των πολιτών.
<P>
Τέλος, οι εκθέσεις τόσο του κ. Bullmann όσο και του κ. Andersson εκφράζουν την ανάγκη να μπορεί το Κοινοβούλιο να ασκεί σωστά τα δικαιώματά του όσον αφορά την αναθεώρηση των ολοκληρωμένων κατευθυντήριων γραμμών της Στρατηγικής της Λισαβόνας, η οποία είναι προγραμματισμένη για το επόμενο έτος. Μπορώ να σας διαβεβαιώσω, κυρίες και κύριοι, για την απόλυτη δέσμευση της Επιτροπής, ιδιαίτερα των μελών της Επιτροπής που εμπλεκόμαστε άμεσα στη Στρατηγική της Λισαβόνας, του Αντιπροέδρου Verheugen, του Επιτρόπου Špidla και εμού, και για την κοινή μας επιθυμία να διερευνήσουμε όλους τους πιθανούς τρόπους για την αποτελεσματική συμμετοχή του Κοινοβουλίου σε αυτή την αναθεώρηση.
<P>
Θα τελειώσω, κύριε Πρόεδρε, εκφράζοντας την επιθυμία μου να υιοθετήσει αυτή η Ολομέλεια τη σχεδόν ομόφωνη στήριξη των αντίστοιχων επιτροπών για τις εκθέσεις του κ. Bullmann και του κ. Andersson. Μέσω αυτής της στήριξης και μέσω του υψηλού βαθμού συναίνεσης μεταξύ Κοινοβουλίου και Επιτροπής, θα στείλουμε ένα σαφές μήνυμα στο Ευρωπαϊκό Συμβούλιο και στους πολίτες γενικά για τη βούληση και την ικανότητα της Ευρωπαϊκής Ένωσης να δημιουργήσει ένα ειδικό μέσο για την αντιμετώπιση των κινδύνων και την εκμετάλλευση των ευκαιριών που παρουσιάζει η παγκοσμιοποίηση, υπερασπίζοντας και ενισχύοντας την οικονομική πρόοδο και την κοινωνική συνοχή της Ευρώπης.
<SPEAKER ID="294" NAME="Πρόεδρος">
Σας ευχαριστούμε, κύριε Επίτροπε. Ποιος θα το φανταζόταν τριάντα τρία χρόνια πριν ότι θα συμμετείχαμε σε μια συζήτηση όπως αυτή ο καθένας από την αντίστοιχη θέση του;
<SPEAKER ID="295" NAME="Jan Andersson " AFFILIATION="PSE">
εισηγητής. - (SV) Κύριε Πρόεδρε, η έκθεση που εκπόνησα σχετικά με τις κατευθυντήριες γραμμές είναι υπερβολικά μικρή και έγινε ομόφωνα δεκτή από την Επιτροπή Απασχόλησης και Κοινωνικών Υποθέσεων. Αφορά το πώς πρέπει να χαράξουμε τις κατευθυντήριες γραμμές για την απασχόληση και τις ολοκληρωμένες κατευθυντήριες γραμμές του προσεχούς έτους, διότι οι τρέχουσες κατευθυντήριες γραμμές μας θα παραμείνουν αμετάβλητες φέτος, αλλά του χρόνου θα δούμε μια πιο ριζική αναθεώρηση. Όπως είπε ο Επίτροπος Almunia, αναμένουμε συνεπώς ότι θα μπορέσουμε να αφιερώσουμε λίγο περισσότερο χρόνο στο θέμα και χρειαζόμαστε περισσότερο χρόνο κι εμείς στο Κοινοβούλιο. Αυτό θέλω πραγματικά να το τονίσω, διότι υπάρχει διαφορά ανάμεσα στις κατευθυντήριες γραμμές της απασχόλησης και στις οικονομικές κατευθυντήριες γραμμές. Οι κατευθυντήριες γραμμές για την απασχόληση δεν μπορούν να εγκριθούν από το Συμβούλιο μέχρι το Κοινοβούλιο να γνωστοποιήσει τη θέση του. " εποικοδομητική συνεργασία μεταξύ των οργάνων είναι λοιπόν απαραίτητη πριν από το προσεχές έτος. Κάναμε τα πράγματα ευκολότερα κατά την περίοδο πριν από το τρέχον έτος. Το ίδιο κάναμε και πέρυσι, όπου δεν έλαβε χώρα καμία σπουδαία αναθεώρηση. " αναθεώρηση του προσεχούς έτους θα είναι μεγάλη, γι' αυτό αναμένουμε ότι η συνεργασία θα επεκταθεί για πολλούς μήνες. Μάλιστα, έχει ήδη διεξαχθεί μια συζήτηση στην Επιτροπή Απασχόλησης και Κοινωνικών Υποθέσεων μεταξύ των συντονιστών και εμού σχετικά με τη καθυστέρηση του διορισμού εισηγητή για την εκπόνηση των εργασιών πριν από τις αλλαγές τους προσεχούς έτους.
<P>
Παρά ταύτα, εντούτοις, θέλω να πω κάτι σχετικά με την κατάσταση, έστω και αν αναφέρεται μόνο στην αιτιολογική έκθεση. Τα πράγματα πραγματικά πάνε καλύτερα για την Ευρώπη. Οι τάσεις της απασχόλησης είναι πιο ενθαρρυντικές από ό,τι ήταν πριν από λίγα χρόνια. " ανεργία μειώνεται. Έχουμε υγιή ανάπτυξη. Δεν πρέπει να ξεχνάμε, ωστόσο, ότι υπάρχουν ακόμα ελλείψεις στις οποίες πρέπει να επικεντρωθούμε για να τις καλύψουμε. Σκέφτομαι τους νέους που εγκαταλείπουν το σχολείο και τους νέους που γίνονται άνεργοι αμέσως μόλις ολοκληρωθεί η εκπαίδευσή τους. Γνωρίζουμε ότι, αν παραμείνουν για μεγάλο χρονικό διάστημα έξω από την αγορά εργασίας, είναι εξαιρετικά δύσκολο για εκείνους να ξαναμπούν. Σκέφτομαι τις σημαντικές ακόμα διαφορές ανάμεσα στην κατάσταση των ανδρών και των γυναικών στην αγορά εργασίας. Σκέφτομαι τους ανθρώπους που ήρθαν στην ΕΕ από άλλα μέρη του κόσμου και που, ακόμα και σήμερα, αντιμετωπίζουν προβλήματα στην προσπάθεια να μπουν στην αγορά εργασίας λόγω των ελλείψεων της πολιτικής ολοκλήρωσης που εφαρμόζουμε. Σκέφτομαι τους ανθρώπους με αναπηρίες, οι οποίοι είναι επίσης αποκλεισμένοι από την αγορά εργασίας.
<P>
Συμμετείχα στην άτυπη συνεδρίαση του Συμβουλίου των Υπουργών Εργασίας, μια συνεδρίαση που ασχολήθηκε με μια άλλη πτυχή της απασχόλησης, δηλαδή με το γεγονός ότι θέλουμε καλύτερες θέσεις εργασίας. Είναι αλήθεια ότι έχουμε περισσότερες θέσεις εργασίας, αλλά θέλουμε και θέσεις εργασίας υψηλότερης ποιότητας. Τι εννοούμε, λοιπόν, με τον όρο "καλύτερες θέσεις εργασίας"; " αλήθεια είναι ότι εννοούμε θέσεις εργασίας που προσφέρουν βιώσιμους μισθούς και θέσεις εργασίας που συνεπάγονται επαγγελματική ανάπτυξη και προσφέρουν την περαιτέρω κατάρτιση που είναι τόσο απαραίτητη για να μπορέσουν οι άνθρωποι να αντεπεξέλθουν επιτυχώς στην αγορά εργασίας. Μας απασχολεί επίσης εδώ το καλό εργασιακό περιβάλλον και η παροχή στους εργαζόμενους της ευκαιρίας να ασκήσουν επιρροή, τόσο μεμονωμένα όσο και μέσω των συνδικάτων τους.
<P>
" σημερινή τάση προς περισσότερες θέσεις εργασίας δεν σημαίνει πάντα και καλύτερες θέσεις εργασίας. Αυτή είναι μια κατάσταση που γνωρίζουμε και διεξάγονται συζητήσεις σχετικά με αυτό το θέμα σε αρκετές χώρες, για παράδειγμα, στη Γερμανία, την οποία επισκέφθηκα πρόσφατα. Γνωρίζω επίσης από τη χώρα μου ότι ένα ποσοστό των νέων θέσεων εργασίας είναι άτυπες και δεν παρέχουν πάντα έναν βιώσιμο μισθό ή ευκαιρίες για περαιτέρω κατάρτιση. " επιρροή που αυτοί οι άνθρωποι είναι σε θέση να ασκήσουν σε αυτές τις θέσεις εργασίας είναι επίσης ελάχιστη. Πρέπει, λοιπόν, να επικεντρωθούμε επίσης στη δημιουργία όχι μόνο περισσότερων θέσεων εργασίας, αλλά και υψηλότερης ποιότητας. " Ευρώπη δεν θα καταφέρει ποτέ να είναι ανταγωνιστική στην παγκόσμια αγορά με τη δημιουργία χαμηλόμισθων θέσεων εργασίας και θέσεων εργασίας που δεν επιτρέπουν στους ανθρώπους να συντηρηθούν. Αντιθέτως, θα μπορεί να είναι ανταγωνιστική μόνο με τη δημιουργία θέσεων εργασίας υψηλής ποιότητας που προσφέρουν, για παράδειγμα, περαιτέρω κατάρτιση και την ευκαιρία να ασκηθεί επιρροή.
<P>
Πρόκειται για ένα θέμα στο οποίο θα επιστρέψουμε το προσεχές έτος όταν θα διενεργήσουμε την πιο εκτενή αναθεώρηση των τάσεων απασχόλησης, εξετάζοντας τις περισσότερες και καλύτερες θέσεις εργασίας και τις ομάδες που επί του παρόντος αντιμετωπίζουν δυσκολία να μπουν στην αγορά εργασίας.
<SPEAKER ID="296" NAME="Udo Bullmann " AFFILIATION="PSE">
εισηγητής. - (DE) Κύριε Πρόεδρε, κύριε Επίτροπε, κύριε Προεδρεύων του Συμβουλίου, κυρίες και κύριοι, ο Επίτροπος Almunia επεσήμανε ότι ουσιαστικά φθάσαμε και πάλι σε ανάπτυξη 3%, δηλαδή επιστρέψαμε στη γραμμή της Λισαβόνας. Αυτό ακριβώς επιδιώκαμε με τη στρατηγική της Λισαβόνας: μία διαρκή ανάπτυξη της τάξεως του 3% για να μπορέσουμε να υλοποιήσουμε τις ανάλογες κοινωνικές και οικονομικές μεταρρυθμίσεις προς όφελος όλων στην Ευρώπη. Ακριβώς επειδή αυτό δεν το είχαμε επιτύχει για αρκετά χρόνια, πρέπει να καταλάβουμε ότι αυτό δεν θα συμβαίνει από μόνο του. Πολλά σημεία της ανάκαμψης αυτής έχουν να κάνουν πρωτίστως με τον οικονομικό κύκλο και επειδή δεν μπορούμε να είμαστε σίγουροι πως θα συνεχιστεί, στην έκθεσή μας εκφράζεται η άποψη ότι πρέπει να δραστηριοποιηθούμε, να διαχειριστούμε και να κατευθύνουμε, ότι δεν πρέπει να επαναπαυθούμε και να αφήσουμε να περάσει καιρός χωρίς να δρομολογήσουμε τα ανάλογα πολιτικά βήματα.
<P>
" εσωτερική αγορά είναι το μεγάλο μας ατού. Έχουμε μία εσωτερική αγορά με μεγαλύτερες επιδόσεις από εκείνη των "ΠΑ. Το 90% όσων κατασκευάζουμε στην Ευρωπαϊκή Ένωση, το αγοράζουμε ξανά ως καταναλωτές από τις επιχειρήσεις μας και αυτό μας δίνει τη δύναμη να αντιμετωπίσουμε τις αντιξοότητες της παγκοσμιοποίησης. Γι' αυτό είναι σωστό ότι αυτή η εσωτερική αγορά πρέπει να ολοκληρωθεί. Αυτό ισχύει για τις χρηματοπιστωτικές υπηρεσίες, για την ενέργεια και για την ελεύθερη κυκλοφορία των εργαζομένων στην Ευρώπη, που συνιστά θεμελιώδες δικαίωμα του εργατικού δυναμικού που πρέπει όμως να το υλοποιήσουμε παντού. Ωστόσο, αυτή η εσωτερική αγορά μπορεί να λειτουργήσει μόνο εάν της προσφέρουμε ένα πολιτικό πλαίσιο, αν τολμήσουμε να τη διαμορφώσουμε κι αν φροντίσουμε να υπάρχει κοινωνικός έλεγχος και ισορροπία.
<P>
Γι' αυτό είναι τόσο σημαντικό να υπενθυμίσουμε ότι επιτύχαμε να δημιουργήσουμε αυτήν την κοινωνική ισορροπία στην οδηγία για τις υπηρεσίες. Μόνο εάν οι άνθρωποι μπορούν να ζήσουν αξιοπρεπώς από την εργασία τους σε αυτήν την εσωτερική αγορά, θα είναι σε θέση να στηρίξουν ως καταναλωτές την ανάκαμψη. Μόνο τότε θα είναι σε θέση να επενδύσουν ως καταναλωτές. Μόνο τότε θα είναι σε θέση ως εργαζόμενοι να συνεχίσουν να εξειδικεύονται και να συνεισφέρουν σημαντικά στην καινοτομία στις κοινωνίες μας. Γι' αυτό είναι τόσο σημαντικό να ερωτήσουμε στην έκθεση αυτή τα κράτη μέλη: πού βρίσκεστε; Πού έχετε φθάσει; Τι έχετε επιτύχει σχετικά με τους μεγάλους στόχους που διατυπώσαμε στη Λισαβόνα; Βλέπουμε καθαρά ότι τα κράτη μέλη αρχίζουν να απαντούν, όμως οι απαντήσεις τους είναι ακόμα διστακτικές και δεν έχουν παντού την ποιότητα που θα θέλαμε. Ιδιαίτερες ελλείψεις παρουσιάζουν η ενεργός πολιτική απασχόλησης και η πολιτική της κοινωνικής ενσωμάτωσης. Αν εξετάσουμε τον θετικό απολογισμό, θα δούμε ότι προηγούνται ειδικά εκείνες οι χώρες που τολμούν να μην επιβάλουν μέτρα λιτότητας τα οποία αποβαίνουν καταστροφικά, αλλά να επενδύσουν στα ενεργά τμήματα της κοινωνίας, στις μικρές και μεσαίες επιχειρήσεις, σε εκείνους που πηγαίνουν σχολείο, σε εκείνους που περνούν από κατάρτιση, σε εκείνους που παίρνουν πτυχία από το πανεπιστήμιο, φέρνοντας έτσι νέα δημιουργικότητα στην κοινωνία.
<P>
Δεν είναι τυχαίο ότι εδώ τα καλύτερα αποτελέσματα σημειώνουν πολλές σκανδιναβικές χώρες που εργάζονται στο πλαίσιο του βόρειου προτύπου. " κάθε χώρα πρέπει να βρει τη λύση που της ταιριάζει, εμείς όμως ενθαρρύνουμε κατηγορηματικά τα κράτη μέλη να συμμετάσχουν εφαρμόζοντας και συνεχίζοντας την ενεργητική προσέγγιση της Λισαβόνας.
<P>
Ευχαριστώ τον Προεδρεύοντα του Συμβουλίου κ. Gloser διότι δεν αγνόησε στην ομιλία του την έκθεση αλλά είπε "ναι" στον διάλογο και θα ήθελα να τον ενθαρρύνω, γιατί εγώ δεν βρήκα κανένα σημείο στη Συνθήκη που να απαγορεύει να αναπτύξουμε μορφές στενότερης συνεργασίας όσον αφορά τη μεταρρύθμιση της δέσμης των ολοκληρωμένων κατευθυντήριων γραμμών και την προετοιμασία της Λισαβόνας και των κατευθυντηρίων γραμμών της οικονομικής πολιτικής για μία νέα φάση. Το Ευρωπαϊκό Κοινοβούλιο περιμένει να έχει ανάλογη συμμετοχή, γιατί μόνο έτσι μπορούμε να βοηθήσουμε στην εξοικείωση των πολιτών, των επιχειρήσεων, των συνδικαλιστικών οργανώσεων και των εργαζομένων με τους στόχους της Λισαβόνας. Υποστηρίζω την πρόθεση της Επιτροπής να υποβάλει περισσότερες σχετικές προτάσεις. Γιατί να μην υιοθετηθούν αυτές οι προτάσεις από το Ευρωπαϊκό Συμβούλιο ως κατευθυντήριες γραμμές και να προσφέρουν έτσι στα κράτη μέλη μια πιο σταθερή καθοδήγηση;
<P>
Δεν θα ήθελα να τελειώσω χωρίς να ευχαριστήσω θερμά τις υπηρεσίες που συμμετείχαν στην εκπόνηση της έκθεσης, τόσο στη γραμματεία όσο και στις Ομάδες. Επίσης, θα ήθελα να ευχαριστήσω θερμά τους σκιώδεις εισηγητές και εισηγήτριες κύριο Montoro Romero, κυρία in 't Veld, κυρία Rühle και κυρία Wagenknecht για την εξαίρετη συνεργασία που κατέστησε δυνατή την υποβολή μίας ομόφωνης έκθεσης.
<SPEAKER ID="297" NAME="Cristobal Montoro Romero">
εξ ονόματος της Ομάδας PPE-DE. - (ES) Εξετάζουμε μια καλή έκθεση. Πιστεύω ότι ο κ. Bullmann έχει επιτελέσει ένα εξαιρετικό, ανοιχτό έργο, προκειμένου να παρουσιάσει μια ανάλυση της ευρωπαϊκής οικονομίας αυτή τη χρονική στιγμή. Είναι μια ελπιδοφόρα χρονική στιγμή, αλλά είναι επίσης μια στιγμή για ρεαλιστική ανάλυση.
<P>
Αυτή η έκθεση υπογραμμίζει επίσης ότι πρέπει να κάνουμε ακριβή διάγνωση για το αν αντιμετωπίζουμε μια αυστηρά κυκλική ανάκαμψη ή κάτι περισσότερο. Ελπίζω ότι είναι κάτι περισσότερο, αλλά πρέπει επίσης να πούμε στους ευρωπαίους πολίτες ότι πρέπει να συνεχίσουμε να εργαζόμαστε διότι ο εξορθολογισμός των δημόσιων οικονομικών που είδαμε πέρυσι μπορεί επίσης να οφείλεται σε κυκλικούς παράγοντες και όχι σε σκόπιμες ή διαρθρωτικές αποφάσεις.
<P>
Πρέπει να δεχτούμε, όπως κάνει και η έκθεση, ότι αυτό που απέτυχε στην ευρωπαϊκή οικονομία τα τελευταία χρόνια ήταν η αδυναμία της εσωτερικής ζήτησης, δηλαδή η εμπιστοσύνη, η εμπιστοσύνη των καταναλωτών και των επενδυτών, και αυτό είναι εξαιρετικά αρνητικό για το ευρωπαϊκό σχέδιο. Πρέπει επίσης να υπογραμμίσουμε την ανάγκη για μεταρρυθμίσεις: μεταρρυθμίσεις στην αγορά εργασίας που έχουν συζητηθεί και συμφωνηθεί· μεταρρυθμίσεις των οικονομικών πολιτικών για την προώθηση των μικρομεσαίων επιχειρήσεων, που αποτελούν κλειδί για την ανάπτυξη και τη δημιουργία απασχόλησης· μεταρρυθμίσεις που στοχεύουν στην ολοκλήρωση της ενιαίας αγοράς, ιδιαίτερα στους τομείς των υπηρεσιών και της ενέργειας· μεταρρυθμίσεις για τη βελτίωση της αποτελεσματικότητας των αγορών αγαθών, υπηρεσιών, εργασίας και κεφαλαίων· και επίσης φορολογικές μεταρρυθμίσεις που αποσκοπούν στη δημιουργία ενός συντονισμένου φορολογικού πλαισίου που θα ενθαρρύνει τη δημιουργία θέσεων εργασίας και θα προωθεί τη δημιουργία και την ανάπτυξη του ιστού των μικρομεσαίων επιχειρήσεων που πιστεύουμε ότι είναι σημαντικός.
<P>
Επιπλέον, η έκθεση αυτή υπογραμμίζει την ανάγκη για την καταπολέμηση του προστατευτισμού, ο οποίος δυστυχώς είναι παρών σε πολλές από τις τρέχουσες ευρωπαϊκές κυβερνήσεις μας, και προειδοποιούμε επίσης ότι το ρίσκο που συνδέεται με την συναλλαγματική ισοτιμία ευρώ-δολαρίου μπορεί να απειλήσει την ποιότητα της οικονομικής ανάπτυξής μας.
<SPEAKER ID="298" NAME="Harlem Désir">
εξ ονόματος της Ομάδας PSE. - (FR) Κύριε Πρόεδρε, κύριε Almunia, κύριε Gloser, θα ήθελα να αρχίσω συγχαίροντας τον εισηγητή για το έργο του· πιστεύω ότι αυτή η έκθεση παρουσιάζει μια ανάλυση και ορισμένες συστάσεις, τις οποίες η Ομάδα μου μπορεί να στηρίξει πλήρως.
<P>
Θα ήθελα απλά να τονίσω τρεις πτυχές. Οι προοπτικές για τη ζώνη του ευρώ όσον αφορά την ανάπτυξη και την ανταγωνιστικότητα βελτιώνονται. Ωστόσο, όπως αναφέρεται και στην έκθεση και αυτή είναι η πρώτη παρατήρησή μου υπάρχουν ορισμένες πολύ σημαντικές διαφορές μεταξύ των κρατών μελών. Πιστεύω ότι θα πρέπει να προσπαθήσουμε να αντλήσουμε κάποια διδάγματα από αυτή την κατάσταση, ή, σε κάθε περίπτωση, να προσπαθήσουμε να κατανοήσουμε γιατί τα πράγματα έχουν ως έχουν. Τα πράγματα δε είναι πάντοτε εύκολα· υπεισέρχονται πολλά στοιχεία. Συγκεκριμένα, η έκθεση αναφέρει τη διαφορά ανάμεσα στην κατάσταση ορισμένων μεγάλων κρατών μελών και σε αυτή μικρότερων κρατών μελών, αλλά, τελικά, τα πράγματα είναι πιο σύνθετα από αυτό, δεδομένου ότι μπορούμε επίσης να παρατηρήσουμε θεαματικές διαφορές στα αποτελέσματα μεταξύ των μεγάλων κρατών μελών. " Γερμανία σημείωσε κατά το παρελθόν έτος επιδόσεις που κυμαίνονται κοντά στον κοινοτικό μέσο όρο με ποσοστό ανάπτυξης 2,7%, το οποίο, σε σύγκριση με τα προηγούμενα έτη, είναι ένα πολύ καλό αποτέλεσμα. Ωστόσο, με ποσοστό ανάπτυξης 2%, άλλα μεγάλα κράτη μέλη, όπως η Ιταλία, καθώς και η δική μου χώρα, η Γαλλία, βρίσκονται κάτω από τον μέσο όρο της ανάπτυξης στην ΕΕ, κάτι το οποίο συνέβη για πρώτη φορά προ δύο ετών.
<P>
Τα στοιχεία αυτά συνδυάζονται και με άλλα στοιχεία τα οποία είναι αρκούντως ανησυχητικά, δεδομένου ότι και οι διαφορές στο εξωτερικό εμπόριο είναι εξίσου θεαματικές. " Γερμανία καταρρίπτει και πάλι τα ρεκόρ, επιδεικνύοντας μια ικανότητα κατάκτησης των διεθνών αγορών, ενώ η Γαλλία, η οποία για πολύ μεγάλο διάστημα ήταν χώρα με πολύ υψηλό πλεόνασμα διεθνούς εμπορίου, σημειώνει τώρα, σε κάθε τρίμηνο, το ένα αρνητικό ρεκόρ εμπορικού ελλείμματος μετά το άλλο.
<P>
Είναι αλήθεια ότι οι σκανδιναβικές χώρες, οι Κάτω Χώρες και ορισμένα μικρά κράτη μέλη έχουν επιτύχει καλά αποτελέσματα όσον αφορά την ανάπτυξη, την απασχόληση και το διεθνές εμπόριο. Από μια τέτοια κατάσταση, υπάρχει ένα πρώτο συμπέρασμα που πρέπει να εξαχθεί, ένα συμπέρασμα που μου ήλθε στο νου ως αποτέλεσμα της οικονομικής κατάστασης που επικρατεί στη χώρα μου. Το συμπέρασμα είναι ότι, σε μια χώρα στην οποία επί πέντε έτη, πραγματοποιήθηκαν διαδοχικές μεταρρυθμίσεις, ας πούμε, φιλελεύθερες, διαρθρωτικές μεταρρυθμίσεις, στην οποία μας εξηγήθηκε ότι αυτό που θα μας έδινε τη δυνατότητα να επιλύσουμε την κρίση, και ιδιαίτερα την κρίση της ανεργίας, ήταν η μείωση των φόρων τον φόρο εταιρειών, τον φόρο εισοδήματος η διακύβευση ορισμένων μορφών προστασίας της απασχόλησης -είχαμε μια "νέα σύμβαση εργασίας" η οποία υπονόμευε την προστασία έναντι των απολύσεων, κλπ.- η αποδυνάμωση των δημοσίων υπηρεσιών και η ιδιωτικοποίησή τους, δεν είχαμε κανένα αποτέλεσμα. Αντιθέτως, ορισμένες χώρες οι οποίες διατήρησαν τους υποχρεωτικούς φόρους και ένα υψηλότερο κόστος εργασίας από ό,τι η Γαλλία, έχουν να επιδείξουν σημαντικά αποτελέσματα.
<P>
Από αυτή την εξέλιξη πήρα ένα δεύτερο μάθημα, το οποίο είναι ότι όχι μόνον αυτή η φόρμουλα ήταν αναποτελεσματική, αλλά είναι και λάθος να νομίζουμε ότι η Ευρώπη θα βγει από τη δύσκολη θέση αν εφαρμόσει ανταγωνισμό προς τα κάτω. " Ευρώπη δεν θα καταφέρει να βγει από τη δύσκολη θέση εφαρμόζοντας μια μορφή ανταγωνισμού που θα βασίζεται σε χαμηλά κόστη, αλλά επενδύοντας σε ανθρώπινους όρους, στην καινοτομία, στην έρευνα, στην κατάρτιση και σε πανεπιστήμια.
<P>
" τρίτη παρατήρησή μου, και ένα σημείο που ορθώς επισημαίνεται στην έκθεση είναι ότι, παρά τη συνολική αύξηση της ανάπτυξης και τα οικονομικά αποτελέσματα, η φτώχεια εξακολουθεί να αποτελεί πρόβλημα. Ακόμη και σε σύγκριση με τη δεκαετία του 1990, το επίπεδο φτώχειας εντός της Ευρωπαϊκής Ένωσης έχει σημειώσει εκ νέου αύξηση. Εν τέλει, υπάρχουν 80 εκατομμύρια Ευρωπαίοι οι οποίοι ζουν κάτω από το όριο του 60% του μέσου εισοδήματος.
<P>
Σε αυτό το θέμα πιστεύω ότι θα πρέπει επίσης να διδαχθούμε από αυτό που συνέβη κατά τη διάρκεια της θητείας του Προέδρου Κλίντον στις "νωμένες Πολιτείες, όπου σημειώθηκε μια εξαιρετική οικονομική άνθηση με τη νέα οικονομία, μια οικονομική άνθηση που την ίδια στιγμή δεν εμπόδισε την πολύ μεγάλη φτώχια να συνεχίζει να δηλητηριάζει κατά κάποιο τρόπο την κοινωνία, επειδή δεν υπήρξε δυνατή η εφαρμογή των προγραμμάτων Κοινωνικής Πρόνοιας. Και εμείς επίσης οφείλουμε να συνδυάσουμε επενδύσεις με μια οικονομία που θα βασίζεται στη γνώση, την ανταγωνιστική οικονομία και την κοινωνική συνοχή. Αυτοί οι δύο στόχοι μπορούν να συνδυάζονται και να στηρίζονται αμοιβαία.
<SPEAKER ID="299" NAME="Sophia in 't Veld">
εξ ονόματος της Ομάδας ALDE. - (NL) Κύριε Πρόεδρε, καταρχάς, θέλω να συγχαρώ και να ευχαριστήσω τον εισηγητή, ο οποίος ελάφρυνε σημαντικά το βάρος των σκιωδών εισηγητών υποβάλλοντας ένα άριστο κείμενο που δεν χρειαζόταν σχεδόν καθόλου διορθώσεις, και με το οποίο, όπως το έχουμε τώρα ανά χείρας, είμαι κι εγώ ικανοποιημένη, διότι περιέχει πολλές εξαιρετικές συστάσεις, αν και πολλές από αυτές, φυσικά, τις είχαμε κάνει στο παρελθόν και αυτό που λείπει είναι η δράση. Πολλές από αυτές τις συστάσεις δεν έχουν εφαρμοστεί. Είναι αλήθεια ότι η οικονομία βελτιώνεται, αλλά δεν είναι ώρα να αναπαυτούμε στις δάφνες μας. Όσον αφορά, για παράδειγμα, το Σύμφωνο Σταθερότητας και Ανάπτυξης, τώρα είναι η ώρα να τεθεί σε ισχύ το προληπτικό σκέλος. Αντί να σπαταλούμε χρήματα, πρέπει να διατηρήσουμε τον προϋπολογισμό σε καλή φόρμα, να μειώσουμε τα χρέη, να επενδύσουμε και, υπό αυτή την έννοια, συμφωνώ απόλυτα με τον κ. Bullmann. Ωστόσο, αυτό δεν πρέπει να γίνει με τη μορφή που γίνεται συνήθως, δηλαδή με επιδοτήσεις που στρεβλώνουν την αγορά και αντικαθιστούν τις απαραίτητες μεταρρυθμίσεις. Αυτό χρησιμοποιείται συχνά ως φύλλο συκής, κάτι που δεν πρέπει να συμβαίνει.
<P>
Είμαι υπέρ της ολοκλήρωσης της εσωτερικής αγοράς και ελπίζω ότι η οδηγία για τις υπηρεσίες, η οποία είναι υπερβολικά αδύναμη για μένα, θα έχει τελικά αποτέλεσμα σε αυτό το μέτωπο. Πολλά πρέπει να γίνουν επίσης στον τομέα των μέτρων για την αγορά εργασίας και θέλω να πω, εν συντομία, ότι βλέπω το κοινωνικό μοντέλο ως ένα μοντέλο στο οποίο όλοι οι Ευρωπαίοι θα έχουν ευκαιρίες, αλλά αυτό που έχουμε σήμερα αποκλείει συστηματικά το 8% των ανθρώπων από την αγορά εργασίας και όχι μόνο τους εργαζόμενους από την ανατολική Ευρώπη ή τους μετανάστες. Προτιμούμε να πνίγονται στη Μεσόγειο παρά να τους δώσουμε πρόσβαση στην αγορά εργασίας μας. Στο μεταξύ, η αλήθεια είναι ότι εθελοτυφλούμε στο γεγονός ότι οι άνθρωποι που εργάζονται παράνομα στις αγορές μας υπό τις πιο αποτρόπαιες συνθήκες κρατούνται σχεδόν σαν σκλάβοι. Αυτό δεν είναι κοινωνικό μοντέλο αλλά όνειδος για την Ευρώπη, συνεπώς, κατά τη γνώμη μου, η ελεύθερη κυκλοφορία των εργαζομένων από την ανατολική Ευρώπη θα πρέπει να έρθει το συντομότερο δυνατόν, μαζί με ένα σύστημα μετανάστευσης και την πράσινη κάρτα.
<P>
Τέλος, ορισμένοι αμφισβητούν τα οφέλη του περισσότερου συντονισμού της εθνικής οικονομικής πολιτικής. Θα πρέπει να το συζητήσουμε αυτό κάποια στιγμή. Εκτιμώ ότι είναι, πάντως, πολύ προτιμότερος από την τρέχουσα τάση προς τον προστατευτισμό και τον ανταγωνισμό μεταξύ των κρατών μελών, διότι η αλήθεια είναι ότι, αν εμείς στην Ευρώπη θέλουμε να έχουμε κάποια σημασία στην παγκόσμια οικονομία, πρέπει να διασφαλίσουμε ότι θα έχουμε μια ισχυρή, ανοιχτή αγορά, γεγονός που σημαίνει ότι πρέπει να εστιάσουμε σε τομείς μελλοντικής σημασίας, δηλαδή στην ενέργεια, στην καινοτομία και στην αειφόρο ανάπτυξη - τομείς στους οποίους πρέπει να γίνουμε παγκόσμιοι ηγέτες.
<SPEAKER ID="300" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, συγχαίρω τους εισηγητές για το έργο τους. " Ομάδα Ένωση για την Ευρώπη των Εθνών θα υποστηρίξει αυτές τις εκθέσεις. Καθώς έχω λίγο χρόνο στη διάθεσή μου, θα εγείρω μόνο δύο θέματα.
<P>
Επί του παρόντος, οι οικονομίες των κρατών μελών της Ευρωπαϊκής Ένωσης χρειάζονται γνήσια εσωτερική αλληλεγγύη και συνοχή, προκειμένου να ανταποκριθούν στις προκλήσεις του ανταγωνισμού μακροπρόθεσμα. Μπορούμε να συγχαρούμε εαυτούς για μια πραγματική οικονομική ανάκαμψη όπως αποδεικνύει η αύξηση του ΑΕγχΠ. Ωστόσο, καλά θα κάνουμε να θυμόμαστε ότι δεν είμαστε μόνοι. Ο πληθυσμός μας των 500 εκατομμυρίων δεν ανέρχεται ούτε καν στο 8% του παγκόσμιου πληθυσμού. Στους ανταγωνιστές μας δεν περιλαμβάνονται μόνο οι "νωμένες Πολιτείες, αλλά επίσης, και ίσως κυρίως, η Ινδία, η Κίνα, η Ινδονησία, η Βραζιλία και η Ρωσία.
<P>
Σήμερα, η οικονομία, η πρόσβαση σε στρατηγικές πρώτες ύλες και το δημογραφικό δυναμικό είναι τα στοιχεία εκείνα που συμβάλλουν στην πραγματική δύναμη. Αυτοί οι τρεις πυλώνες είναι στενά συνδεδεμένοι. Συνεπώς, αν δεν εγκρίνουμε μια φιλική προς την οικογένεια πολιτική που θα είναι πραγματικά εναρμονισμένη με την οικονομία και επίσης με τα θέματα της απασχόλησης, τότε πιθανόν όχι μόνο θα μείνουμε πίσω στο εγγύς μέλλον αλλά θα καταρρεύσουμε πραγματικά. " Στρατηγική της Λισαβόνας δεν είναι αυτοσκοπός. Όλες οι δράσεις της πρέπει να στοχεύουν στην προαγωγή του ατόμου ή της ανάπτυξής του, δηλαδή, της ανάπτυξης ενός ευρωπαίου πολίτη.
<SPEAKER ID="301" NAME="Elisabeth Schroedter">
εξ ονόματος της Ομάδας Verts/ALE. - (DE) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, πρώτον, είμαι υποχρεωμένη να διαπιστώσω ότι τώρα μπαίνει παντού η ετικέτα της στρατηγικής της Λισαβόνας ανεξάρτητα από το πόσο έχει απομακρυνθεί κανείς από τον αρχικό στόχο. " αρχική αφορμή και ο κεντρικός στόχος της στρατηγικής της Λισαβόνας ήταν η πολιτική για την απασχόληση, που τώρα έχει γίνει απλά παρελκόμενο.
<P>
Αυτή η αλλαγή ορισμού αποτελεί πολιτική συσκότισης για να μην υποχρεωθούμε να παραδεχτούμε ότι τα οικονομικά δεδομένα ναι μεν εξελίσσονται θετικά στην ΕΕ, αλλά δεν υπάρχει παρόμοια θετική εξέλιξη των μεγεθών για την απασχόληση.
<P>
Δεύτερον, θα ήθελα να υπογραμμίσω ότι σε κάθε εαρινή σύνοδο κορυφής οι αρχηγοί κρατών και κυβερνήσεων της ΕΕ υπόσχονται να εφαρμόσουν τις κατευθυντήριες γραμμές για την ανάπτυξη και την απασχόληση στην εθνική τους πολιτική.
<P>
Τρίτον, εδώ πάντα βρίσκεται στο προσκήνιο το κεντρικό αίτημα για καταπολέμηση του κοινωνικού αποκλεισμού, γιατί μόνο έτσι μπορούν να μειωθούν αποτελεσματικά η μακροχρόνια ανεργία και η φτώχεια. Στο σημείο αυτό πρέπει να δοθεί προσοχή ιδίως σε ομάδες που πλήττονται ιδιαίτερα από διακρίσεις ως προς την πρόσβαση στην αγορά εργασίας εξαιτίας προσωπικών χαρακτηριστικών τους, π.χ. τα άτομα με αναπηρία και οι μετανάστριες.
<P>
Αυτόν τον χρόνο όμως, το Συμβούλιο και η Επιτροπή απλά άφησαν να ξεχαστεί αυτό το καίριο ζήτημα. Δεν υπάρχει λόγος γι' αυτό, διότι ο αποκλεισμός δεν μειώθηκε και εξακολουθεί να αποτελεί πρόβλημα. Ο μονόπλευρος προσανατολισμός της πολιτικής για την απασχόληση προς εκείνους που έχουν ήδη δουλειά είναι κάτι που δεν μπορούμε να δεχτούμε. " ισχύουσα κατευθυντήρια γραμμή πρέπει να συνεχίσει να λαμβάνεται υπόψη όπως μέχρι σήμερα και δεν πρέπει να μετατοπίσει ο μεγάλος συνασπισμός το κέντρο βάρους της και απλά να κάνει πως δεν βλέπει πού υπάρχει η μεγαλύτερη κοινωνική δυστυχία.
<SPEAKER ID="302" NAME="Sahra Wagenknecht">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, η παρούσα έκθεση για τους γενικούς προσανατολισμούς της οικονομικής πολιτικής περιλαμβάνει μία σειρά σημείων με τα οποία συμφωνώ. Υπογραμμίζει ότι η οικονομική ανάπτυξη δεν είναι αυτοσκοπός και ότι στο επίκεντρο πρέπει να βρίσκεται η ποιότητα ζωής των ανθρώπων. Συνηγορεί υπέρ μιας οικονομικής πολιτικής που δεν προσανατολίζεται μόνο προς τις εξαγωγές, αλλά και στη ζήτηση, και εκφράζει ανησυχία για το σταθερά υψηλό ποσοστό της φτώχειας στην Ευρωπαϊκή Ένωση.
<P>
Όλα αυτά είναι αξιέπαινα και δυστυχώς δεν είναι όλα αυτονόητα εδώ στο Σώμα. Ωστόσο, δυστυχώς, η έκθεση περιλαμβάνει και σημεία που καθιστούν αδύνατη την έγκρισή της. Από τη σκοπιά της Ομάδας μας είναι οπωσδήποτε απαράδεκτη η θετική αναφορά στη νεοφιλελεύθερη οδηγία για τις υπηρεσίες, που θα εντείνει το ντάμπιγκ των μισθών και τη σύληση των κοινωνικών υπηρεσιών στην Ευρωπαϊκή Ένωση, συμβάλλοντας έτσι στην περαιτέρω διάδοση της φτώχειας και του αποκλεισμού.
<P>
Επίσης, απαράδεκτο είναι κατά την άποψή μας και το αίτημα για περαιτέρω ελευθέρωση του ενεργειακού τομέα. " Ευρώπη πραγματικά δεν χρειάζεται ακόμα περισσότερη απορρύθμιση, ελευθέρωση και ιδιωτικοποίηση, χρειάζεται το αντίθετο. Χρειαζόμαστε μία ριζικά διαφορετική οικονομική πολιτική, στην οποία θα έχουν επιτέλους προτεραιότητα τα συμφέροντα των εργαζομένων και των καταναλωτών και όχι το ενδιαφέρον για ιδιωτικό κέρδος εκ μέρους των μεγάλων ομίλων επιχειρήσεων.
<SPEAKER ID="303" NAME="Michael Henry Nattrass">
εξ ονόματος της Ομάδας IND/DEM. - (EN) Κύριε Πρόεδρε, θέλω να επιστήσω την προσοχή σας στο γεγονός ότι η έκθεση Bullmann δείχνει ότι οι οικονομίες των χωρών που δεν έχουν υιοθετήσει ακόμα το ευρώ έχουν καλύτερες επιδόσεις από εκείνες που το έχουν υιοθετήσει. Μάλιστα, πρέπει να συγχαρώ τη Σλοβακία, τη Λετονία, τη Λιθουανία και την Εσθονία. Δεν αποτίναξαν μόνο τα δεσμά του Κομμουνισμού, αλλά και αγκάλιασαν την ελεύθερη αγορά, τη χαμηλή φορολόγηση και την ελάχιστη ρύθμιση. Είναι να αναρωτιέται λοιπόν κανείς γιατί έχουν τα υψηλότερα ποσοστά ανάπτυξης στην Ευρώπη;
<P>
Ωστόσο, πρέπει να τις προειδοποιήσω ότι ήρθε το τέλος. Από εδώ και στο εξής ακολουθεί ο κατήφορος. " Λετονία θα υιοθετήσει το ευρώ το 2008, η Λιθουανία και η Σλοβακία το 2009 και η Εσθονία το 2010 και θα σακατευτούν από τις κοινοτικές ρυθμίσεις, τους κοινοτικούς στόχους και από τη διαρκή ανάμειξη της ΕΕ στις οικονομικές υποθέσεις τους.
<P>
Νομίζω ότι θα πρέπει να προκαλεί ανησυχία σε όλους μας το γεγονός ότι η έκθεση μάς πληροφορεί ότι η Ευρωπαϊκή Ένωση πρέπει να διαδραματίσει έναν πιο ενεργό ρόλο στον καθορισμό της οικονομικής πολιτικής. Δεν υπάρχει ενιαία λύση για όλους και οι μεμονωμένες χώρες ξέρουν καλύτερα πώς να βρουν τις αγορές τους, να διαχειριστούν τις οικονομίες τους και να αναπτύξουν εμπορικές συναλλαγές με τον κόσμο. Σας παρακαλώ, δώστε τους οικονομική ανεξαρτησία.
<SPEAKER ID="304" NAME="Alessandro Battilocchio" AFFILIATION="NI">
(IT) Κύριε Πρόεδρε, κυρίες και κύριοι, τα τελευταία στοιχεία σχετικά με την οικονομική κατάσταση είναι σε γενικές γραμμές θετικά, αλλά, όπως υπογραμμίζει και η Επιτροπή, η αύξηση της παραγωγικότητας και η ποιότητα των θέσεων εργασίας δεν καλύπτουν τις ανάγκες της Ευρώπης.
<P>
Ελπίζω τα ενθαρρυντικά αυτά στοιχεία να μην αποτελέσουν άλλοθι για να ελαττωθεί η προσπάθεια, αλλά ένα σαφές μήνυμα ότι έχουμε εντοπίσει τα καίρια και στρατηγικά σημεία στα οποία πρέπει να επικεντρώσουμε τις προσπάθειές μας. Για τον λόγο αυτόν απευθύνω έκκληση τόσο στα ευρωπαϊκά θεσμικά όργανα όσο και στα μεμονωμένα κράτη μέλη!
<P>
Αναφέρομαι ειδικότερα σε τρία πεδία δράσης: 1) τα προγράμματα εκπαίδευσης και συνεχούς κατάρτισης και τα προγράμματα σύνδεσης των πανεπιστημίων και των άλλων εκπαιδευτικών ιδρυμάτων με τον κόσμο της εργασίας· 2) τις απαντήσεις στο δημογραφικό πρόβλημα, με την ενίσχυση των γυναικών και της οικογένειας, και τη μεταρρύθμιση και εναρμόνιση των συστημάτων κοινωνικής ασφάλισης· 3) την υποστήριξη, που είναι ακόμη ανεπαρκής, προς τις μικρές και μεσαίες επιχειρήσεις, για να μπορέσουν κυρίως να ανταποκριθούν στις τελευταίες προκλήσεις του διεθνούς εμπορίου και στη χρήση των νέων τεχνολογιών και καινοτομιών. Σε αυτούς ακριβώς τους τομείς πρέπει να επιμείνουμε.
<SPEAKER ID="305" NAME="Ana Mato Adrover" AFFILIATION="PPE-DE">
(ES) " Ευρώπη αντιμετωπίζει αυτή τη στιγμή δύο μεγάλες προκλήσεις: αφενός, την οικονομική παγκοσμιοποίηση και, αφετέρου, τη γήρανση του πληθυσμού, και όλα αυτά συνδυασμένα με το φαινόμενο της μετανάστευσης. Και οι δυο αυτές προκλήσεις απαιτούν σαφή εκσυγχρονισμό του ευρωπαϊκού κοινωνικού μοντέλου. Όπως γνωρίζετε, η ανταγωνιστικότητα είναι το στοιχείο κλειδί για την αντιμετώπιση της πρόκλησης της παγκοσμιοποίησης. Γνωρίζουμε όλοι ότι δεν μπορούμε να ανταγωνιστούμε τις αναπτυσσόμενες χώρες όσον αφορά το εργατικό κόστος, αλλά έχουμε ένα σαφές πλεονέκτημα, το ανθρώπινο δυναμικό μας, λόγω της ικανότητάς του, της ευελιξίας του και της δημιουργικότητάς του, και επίσης έχουμε τις βασικές αξίες της αλληλεγγύης, των ίσων ευκαιριών και της ενσωμάτωσης.
<P>
Όσον αφορά τη γήρανση του πληθυσμού, προκειμένου να αντιμετωπίσουμε αυτή την πρόκληση και να είμαστε σε θέση να εγγυηθούμε τις συντάξεις και την υγειονομική περίθαλψη στο μέλλον, είναι βασικό να αυξήσουμε την παραγωγικότητα, και μεταξύ άλλων πραγμάτων αυτό απαιτεί περισσότερες θέσεις εργασίας και επίσης θέσεις εργασίας καλύτερης ποιότητας. Υπάρχει γενική συναίνεση μεταξύ των κρατών μελών ότι είναι απαραίτητο να εκσυγχρονιστεί η νομοθεσία στο πεδίο της προστασίας της απασχόλησης. Από αυτή την άποψη, ο συνδυασμός ευελιξίας και ασφάλειας, τον οποίο αποκαλούμε συχνά "ευελισφάλεια" (flexisecurity), είναι ένα στοιχείο κλειδί που πρέπει να αναπτυχθεί στο μέλλον.
<P>
Πρέπει επίσης, καταρχάς, να εφαρμόσουμε μια στρατηγική δραστήριας γήρανσης, με περισσότερη κατάρτιση για άτομα άνω των 45 ετών και με οικονομικά και φορολογικά κίνητρα για την παράταση της εργασιακής ζωής πέρα από τα 65. Δεύτερον, να εγγυηθούμε μια σωστή πολιτική μετανάστευσης, σύμφωνα με μια πρόταση που βασίζεται σε μια μεγάλη ευρωπαϊκή συμφωνία, η οποία επιτρέπει τον ρυθμισμένο έλεγχό της και επίσης την ένταξη των μεταναστών μέσω σχεδίων κατάρτισης και ανακύκλωσης που ταιριάζουν στο προφίλ τους.
<P>
Τέλος, πρέπει να προωθήσουμε μια μεταρρύθμιση των δημόσιων συστημάτων συνταξιοδότησης προκειμένου να διασφαλίσουμε τη βιωσιμότητά τους μέσω της εξυγίανσης των δημόσιων οικονομικών και κινήτρων για τη συμπλήρωσή τους με ατομικά σχέδια.
<P>
Θα τελειώσω, κυρίες και κύριοι, δηλώνοντας ότι έχουμε ακόμη πολύ δρόμο να κάνουμε προκειμένου να επιτύχουμε μια αποτελεσματική και περιεκτική ευρωπαϊκή αγορά εργασίας, η οποία πάνω απ' όλα θα εστιάζει στη διά βίου απασχόληση, και στην οποία όλοι, ανεξάρτητα από την ηλικία και την κατάστασή τους, θα λαμβάνουν τη βοήθεια και τις ευκαιρίες που χρειάζονται.
<SPEAKER ID="306" NAME="Ieke van den Burg" AFFILIATION="PSE">
(NL) Κύριε Πρόεδρε, θέλω κι εγώ με τη σειρά μου να συγχαρώ τον εισηγητή για την εξαιρετική έκθεσή του και χαίρομαι που την υποστηρίζουν και οι άλλες πολιτικές ομάδες. " έκθεση μπορεί ήδη να θεωρηθεί ως η πρώτη δόση στη συζήτηση που πρόκειται να διεξαχθεί αργότερα φέτος σχετικά με την αναθεώρηση των γενικών οικονομικών κατευθυντήριων γραμμών. Είναι πολύ σημαντικό να χρησιμοποιηθεί αυτή η έκθεση καταλλήλως σε αυτό το πλαίσιο, διότι περιέχει πολλά σημεία που θα αποδειχθούν πολύ χρήσιμα κατά τη διάρκεια αυτής της αξιολόγησης. Κάνει μια αποτίμηση των επιτευγμάτων των κρατών μελών και της ευρωπαϊκής οικονομίας εν γένει υπό το πρίσμα αυτών των συστάσεων.
<P>
Θα ήθελα, ως προς το θέμα αυτό, να μετατοπίσω το ενδιαφέρον ελαφρώς πέρα από τις δηλώσεις του Επιτρόπου Almunia. Ισχυρίστηκε ότι οι χώρες που συμμορφώνονται με το Σύμφωνο Σταθερότητας και Ανάπτυξης αποτελεσματικότερα είναι και οι πιο επιτυχημένες. Εγώ, βασιζόμενη στην προσωπική μου εμπειρία από τις Κάτω Χώρες, θα έθετα το θέμα κάπως διαφορετικά και μπορώ να ταυτιστώ περισσότερο με τη δήλωση του εισηγητή ότι οι χώρες που πραγματοποίησαν διαρθρωτικές μεταρρυθμίσεις, σε συνδυασμό με επενδύσεις, είναι κατά κύριο λόγο εκείνες που τα πήγαν καλά. Χαίρομαι διότι θα έχουμε τώρα ένα υπουργικό συμβούλιο στις Κάτω Χώρες -η ομάδα των υπουργών θα συγκροτηθεί την τρέχουσα εβδομάδα- το οποίο θα θέσει τις επενδύσεις σε πρώτη προτεραιότητα, σε συνδυασμό με τις μεταρρυθμίσεις που έχουν ήδη πραγματοποιηθεί, τηρώντας ταυτόχρονα τα πρότυπα του Συμφώνου Σταθερότητας και Ανάπτυξης. Αυτή είναι μια πολύ σημαντική βάση, κατά τη γνώμη μου. Πολλές από τις συστάσεις που γίνονται στις κατευθυντήριες γραμμές αντανακλώνται επίσης στη σημερινή κυβερνητική συμφωνία, για παράδειγμα σχετικά με τη συμμετοχή των ηλικιωμένων, των γυναικών και των μεταναστευτικών ομάδων στην αγορά εργασίας.
<P>
Ένα σημείο που είναι πολύ σημαντικό σε αυτό το θέμα -και θα ήθελα επίσης να το τονίσω εξ ονόματος της πολιτικής ομάδας μου- είναι η έμφαση στον ευρωπαϊκό συντονισμό. Τα κράτη μέλη δεν χρειάζεται να ενεργούν μεμονωμένα, αλλά μια ταυτόχρονη, συντονισμένη προσπάθεια είναι στην πραγματικότητα καίριας σημασίας. Γι' αυτό θα ήθελα πολύ να συμβουλεύσω τη γερμανική Προεδρία να συνεργαστεί στενά με αυτή τη διοργανική ομάδα εργασίας που συγκροτείται και, ειδικά, να εξετάσει τι μπορεί να συντονιστεί μακροοικονομικά σε ευρωπαϊκό επίπεδο. " όλη συζήτηση για πιο συντονισμένη οικονομική πολιτική και πολιτική απασχόλησης ξεκίνησε στο Έσεν πριν από 10 ή 12 χρόνια. Είναι μια πρόκληση τώρα να την αναπτύξει η Γερμανία περαιτέρω.
<SPEAKER ID="307" NAME="Siiri Oviir" AFFILIATION="ALDE">
(ET) Κύριε Επίτροπε, κύριε Υπουργέ, κυρίες και κύριοι, ο νέος τριετής κύκλος εφαρμογής που ξεκίνησε πριν από δύο χρόνια με την αναθεώρηση της Στρατηγικής της Λισαβόνας, στην οποία συγχωνεύθηκαν οι γενικές κατευθυντήριες γραμμές της εργασιακής και οικονομικής πολιτικής, επιτρέπει στα κράτη μέλη να προσαρμόσουν τα εθνικά προγράμματα της Λισαβόνας στις συνθήκες που επικρατούν σε μια χώρα.
<P>
Για πρώτη φορά μετά την αργή οικονομική ανάπτυξη ή ακόμα και τη στασιμότητα των τελευταίων έξι ετών, η ευρωπαϊκή οικονομική ανάπτυξη άρχισε να επιταχύνεται. Αυτή η θετική τάση αντανακλάται και στην αγορά εργασίας και αποδεικνύει την αμοιβαία σύνδεση μεταξύ της οικονομικής πολιτικής και της κοινωνικής προστασίας. " διπλάσια αύξηση στην παραγωγικότητα της εργασίας μείωσε τον μέσο όρο ανεργίας στο 8%. Πέρυσι, δημιουργήθηκαν 2,9 εκατομμύρια νέες θέσεις απασχόλησης, αλλά πρέπει να γίνουν πολλά ακόμα και δεν πρέπει να αισθανόμαστε απολύτως ικανοποιημένοι.
<P>
Σήμερα μόνο λίγα κράτη μέλη έχουν υιοθετήσει μια πλήρως ολοκληρωμένη προσέγγιση στην εργασία βάσει του κύκλου ζωής. Πρέπει να αντιμετωπίσουμε σοβαρά την εφαρμογή των αποφάσεων που έχουμε ήδη λάβει, δηλαδή να προσφέρεται εργασία σε κάθε νέο που αποφοιτεί από το σχολείο ή το πανεπιστήμιο, να υπάρχει ευρέως διαθέσιμη παιδική μέριμνα, να είναι επίκαιροι οι νόμοι και οι κανονισμοί που αφορούν την προστασία της εργασίας, κλπ.
<P>
Θα ήθελα να ευχαριστήσω τον εισηγητή για μια ρεαλιστική έκθεση και να τονίσω ότι το Ευρωπαϊκό Κοινοβούλιο είναι ένα κατάλληλο φόρουμ για την εκτίμηση των στρατηγικών και των μέτρων που θα μας επιτρέψουν να εκπληρώσουμε τους στόχους της Λισαβόνας μέσω κοινής δράσης και βελτιωμένης συνεργασίας. Αυτό είναι το δικαίωμα και η υποχρέωση που μας ανέθεσε ο λαός.
<SPEAKER ID="308" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, διάβασα με ενδιαφέρον και τις δύο εκθέσεις των συναδέλφων και θα ήθελα να σταθώ σε τρεις αριθμούς: 8, 17 και 12,5 χιλιάδες.
<P>
Πράγματι, η ανεργία στην Ευρωπαϊκή Ένωση κυμαίνεται σήμερα στα 8%, ένα ποσοστό απαράδεκτο για μια Ένωση που έχει δεδηλωμένη πρόθεση να γίνει η καλύτερη και πιο παραγωγική οικονομία μέχρι το 2010.
<P>
Ο δεύτερος αριθμός αντιστοιχεί στο ποσοστό πολιτών την Ένωσης που ζουν κάτω από το όριο της φτώχιας: αυτό το 17% αντιστοιχεί σε 80 εκατομμύρια ευρωπαίους πολίτες που δεν μπορούν να αντιμετωπίσουν την καθημερινότητα.
<P>
Τέλος, θα το έχετε ήδη μάθει, η πολυεθνική ALCATEL LUCENT αποφάσισε να απολύσει, μέσα στα επόμενα 3 χρόνια, 12,5 χιλιάδες υπαλλήλους της, μεγάλο μέρος των οποίων εργάζονται στην Ευρώπη. Μετά το σκάνδαλο της Volkswagen, καταλαβαίνετε ότι ο κοινωνικός και εργατικός ιστός της Ένωσης κλυδωνίζεται σοβαρά.
<P>
Μπορούμε λοιπόν να συνεχίσουμε τα ευχολόγια για τη στρατηγική της Λισαβόνας κατά συρροήν. " αλήθεια δυστυχώς είναι διαφορετική και πικρή. Εάν μπορώ να κρατήσω όμως ένα στοιχείο από τις εκθέσεις, αυτό θα ήταν η ανάγκη το Κοινοβούλιο να έχει περισσότερο λέγειν σε θέματα απασχόλησης.
<SPEAKER ID="309" NAME="José Albino Silva Peneda" AFFILIATION="PPE-DE">
(PT) Τα νέα που μας έφερε ο κ. Almunia είναι ενθαρρυντικά, αλλά πιστεύω ότι απαιτείται περισσότερη φιλοδοξία όσον αφορά την παραγωγικότητα και την ποιότητα των θέσεων εργασίας.
<P>
" Ευρώπη χρειάζεται θέσεις εργασίας -παραγωγικές θέσεις εργασίας- και οι εταιρείες θα προκύψουν μόνο αν υπάρχουν πολλοί επιχειρηματίες υψηλού κύρους έτοιμοι να ρισκάρουν. Κατά συνέπεια, πρέπει να κάνουμε ό,τι μπορούμε για να προωθήσουμε την όρεξη για ανάληψη κινδύνων και να αυξήσουμε το κύρος της επιχειρηματικότητας. Πρόκειται για έναν τομέα στον οποίο πιστεύω ότι μπορούν να γίνουν πολλά ακόμα.
<P>
Ένα άλλο ζωτικό στοιχείο για τη δημιουργία θέσεων εργασίας είναι η εμπιστοσύνη, χωρίς την οποία είναι πολύ δύσκολο να επιτευχθεί αύξηση των επενδύσεων. Στους παράγοντες που μπορούν να συμβάλουν στην ανάπτυξη αυτής της εμπιστοσύνης περιλαμβάνονται ο ισοσκελισμός των δημόσιων λογαριασμών, η ανάπτυξη της εσωτερικής αγοράς και ο καλός συντονισμός στις οικονομικές πολιτικές και στην οικονομική και νομισματική πολιτική των κρατών μελών. Έχουν γίνει ήδη πολλά, αλλά πρέπει να γίνουν ακόμα άλλα τόσα.
<P>
" δημιουργία θέσεων εργασίας πρέπει να αποτελεί προτεραιότητα για πολλούς λόγους. Πρώτον, επειδή η ανεργία αποθαρρύνει τους ανθρώπους και τους κάνει να χάνουν την πίστη στον εαυτό τους και στους άλλους. Αποτελεί επίσης τον μεγαλύτερο παράγοντα κοινωνικού αποκλεισμού. " δημιουργία θέσεων εργασίας είναι ο μόνος τρόπος για να μην χαθούν οι ευκαιρίες και τα ταλέντα των νέων Ευρωπαίων.
<P>
Ωστόσο, υπάρχουν άλλοι λόγοι για τους οποίους η δημιουργία θέσεων εργασίας εξακολουθεί να είναι αναγκαία στην Ευρώπη, ο σημαντικότερος εκ των οποίων σχετίζεται με τη χρηματοοικονομική αειφορία της κοινωνικής προστασίας. " αδιαμφισβήτητη αλήθεια είναι ότι τελικά θα καταστεί αδύνατη η διατήρηση των συστημάτων που κληρονομήσαμε αν δεν είμαστε ικανοί να δημιουργήσουμε περισσότερες θέσεις εργασίας. " διόρθωση αυτής της κατάστασης προϋποθέτει μεταρρύθμιση σε πολλούς τομείς των κοινωνικών οικονομικών συστημάτων των κρατών μελών. Οι μεταρρυθμίσεις αυτές είναι αναγκαίες, αλλά όχι στο όνομα της προσαρμογής σε θεωρίες ελευθέρωσης που θεωρούν την αγορά ως τη λύση για όλα. Οι μεταρρυθμίσεις αυτές είναι αναγκαίες και εύλογες στο όνομα των αξιών, οι οποίες βρίσκονται στην καρδιά του ευρωπαϊκού σχεδίου που προσπαθούν να διατηρήσουν και να αφήσουν στις μελλοντικές γενιές.
<P>
Ο βαθμός στον οποίο μπορούν οι ευρωπαϊκές αγορές εργασίας να ανταποκριθούν στις προκλήσεις της παγκοσμιοποίησης, της τεχνολογικής επανάστασης και της γήρανσης του πληθυσμού εξακολουθεί να αποτελεί βασικό ζήτημα, παρά τη θετική πρόοδο που έχει σημειωθεί τα τελευταία δύο έτη.
<SPEAKER ID="310" NAME="Stephen Hughes" AFFILIATION="PSE">
(EN) Κύριε Πρόεδρε, δεν έχουμε περιθώριο να χαρούμε για την τρέχουσα μείωση του δείκτη ανεργίας. " Στρατηγική της Λισαβόνας ζητά περισσότερες θέσεις εργασίας καλύτερης ποιότητας. Επί του παρόντος, η έννοια "flexicurity", ο συνδυασμός ασφάλειας και ευελιξίας, αντιμετωπίζεται ως απειλή από πολλά εκατομμύρια συμπολίτες μας. Σημαίνει για εκείνους και τις οικογένειές τους ακόμα περισσότερη ανασφάλεια. " πρόταση της Επιτροπής σχετικά με τις κατευθυντήριες γραμμές για την απασχόληση το επισημαίνει αυτό, λέγοντας: "απαιτείται μια πιο ολοκληρωμένη προσέγγιση που θα συνδυάζει καλύτερα την ευελιξία με την ασφάλεια". Αυτό επαναλαμβάνεται συχνά, αλλά στην πραγματικότητα τα πράγματα πηγαίνουν προς το χειρότερο, όχι προς το καλύτερο.
<P>
Στην Πράσινη Βίβλο της για τον εκσυγχρονισμό της εργατικής νομοθεσίας, η Επιτροπή επισημαίνει ορισμένα από τα θέματα: "μέσω των άτυπων συμβάσεων, οι επιχειρήσεις προσπαθούν να παραμείνουν ανταγωνιστικές στην παγκόσμια οικονομία αποφεύγοντας το κόστος της συμμόρφωσης με την προστασία της απασχόλησης, τις προθεσμίες καταγγελίας και τις εισφορές κοινωνικής ασφάλισης". Δεν νομίζω ότι αυτή είναι η σωστή οδός για ανταγωνισμό μέσω της ποιότητας και της υψηλής προστιθέμενης αξίας σε έναν παγκοσμιοποιημένο κόσμο.
<P>
" Επιτροπή επισημαίνει επίσης ότι οι συμβάσεις ορισμένου χρόνου, οι συμβάσεις μερικής απασχόλησης, οι συμβάσεις περιστασιακής απασχόλησης και οι συμβάσεις "ώρα μηδέν", οι συμβάσεις για εργαζόμενους που προσλαμβάνονται μέσω εταιρειών προσωρινής απασχόλησης, οι συμβάσεις με ανεξάρτητους εργαζομένους, κλπ. έχουν καταστεί καθιερωμένο χαρακτηριστικό των ευρωπαϊκών αγορών εργασίας. Αναφέρει ότι βρίσκονται σε άνοδο, με αύξηση 4% από το 2001 ως το 2005, και δείχνει ότι μια σημαντική μειοψηφία, περίπου το 16%, παραμένει εγκλωβισμένη σε μια σειρά βραχυπρόθεσμων θέσεων εργασίας χαμηλής ποιότητας με ανεπαρκή κοινωνική προστασία.
<P>
Ευτυχώς, τώρα έχουμε οδηγίες που καλύπτουν τους εργαζόμενους με συμβάσεις μερικής απασχόλησης και ορισμένου χρόνου. Αλλά αυτές οι πρωτοβουλίες αναλήφθηκαν σε μια εποχή που η Επιτροπή πίστευε ακόμα ότι μπορούσε να διαδραματίσει έναν ρόλο στην καθιέρωση ελάχιστων προδιαγραφών, όταν πίστευε στη χρήση των νομικών βάσεων που είχε στη διάθεσή της. Τι γίνεται όμως με τις άλλες αυξανόμενες μορφές ανασφαλών, χαμηλόμισθων, άτυπων θέσεων εργασίας χαμηλής ποιότητας; Το καλύτερο που μπορεί να κάνει η Επιτροπή σήμερα είναι να απευθύνει μια σειρά ρητορικών ερωτήσεων στην Πράσινη Βίβλο της για το πώς θα εξισορροπηθεί η "flexicurity".
<P>
Ίσως λοιπόν είναι καιρός να επιστρέψει η Επιτροπή σε μια κοινωνική ατζέντα με νομοθετικό περιεχόμενο. Τα κράτη μέλη περιμένουν απεγνωσμένα ένα σήμα.
<SPEAKER ID="311" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, πρόκειται για μια σημαντική συζήτηση σχετικά με δύο πολύ σημαντικές εκθέσεις, αλλά είναι ένα θέμα που το Σώμα κάλυψε τόσο νωρίτερα σήμερα όσο και χθες.
<P>
Νωρίτερα σήμερα εγκρίναμε με μεγάλη πλειοψηφία ένα ψήφισμα όσον αφορά τη Στρατηγική της Λισαβόνας σχετικά με το Εαρινό Συμβούλιο. Αφορούσε την ανάπτυξη, την απασχόληση, την ανταγωνιστικότητα. Ήταν μια σημαντική δήλωση για το τι πρέπει να γίνει και πώς.
<P>
Χθες είχαμε και άλλες σημαντικές δηλώσεις. Ο Πρόεδρος της Επιτροπής, κ. Barroso, μας υπενθύμισε ότι τα θεσμικά όργανα της ΕΕ πρέπει να εστιάσουν στις προτεραιότητες των πολιτών· ότι δεν μπορούμε να οικοδομήσουμε την Ευρώπη του αύριο με εργαλεία του χθες· ότι χρειαζόμαστε αλλαγή. " Καγκελάριος Μέρκελ, εξ ονόματος της Προεδρίας του Συμβουλίου, είπε χειροκροτούμενη ότι χρειαζόμαστε λιγότερη γραφειοκρατία, όχι περισσότερη· ότι η κατεύθυνση που πρέπει να ακολουθηθεί είναι η καλύτερη και απλουστευμένη ρύθμιση και ζήτησε από το Κοινοβούλιο να υποστηρίξει αυτή τη διαδικασία.
<P>
Με το ψήφισμά μας σήμερα παρέχουμε επίσημα αυτή την υποστήριξη. Εύχομαι όμως ότι αυτό θα σημαίνει εδώ πως, σε όλες τις πολιτικές ομάδες και εντός των πολιτικών ομάδων, το παλιό επιχείρημα ότι μπορούμε να έχουμε είτε ανταγωνιστικότητα είτε περισσότερη κοινωνική δικαιοσύνη θα θεωρηθεί ως παλιό επιχείρημα. " αλήθεια είναι ότι κάθε νόμισμα έχει δύο όψεις. " μεγαλύτερη κοινωνική αδικία, όπως ανέφεραν πολλοί συνάδελφοι, είναι αυτή που υφίστανται τα εκατομμύρια των ανέργων που θέλουν να εργαστούν αλλά δεν μπορούν να βρουν μια θέση απασχόλησης. Αυτό δεν είναι μόνο δικό τους πρόβλημα, είναι και δικό μας όνειδος.
<P>
Οι βουλευτές δεν πρέπει πλέον να θεωρείται ότι ανήκουν σε δύο στρατόπεδα, είτε από την πλευρά των εργοδοτών είτε από την πλευρά των εργαζομένων. Ας συμφωνήσουμε παρακαλώ να ανήκουμε όλοι στο ίδιο στρατόπεδο στην πλευρά της απασχόλησης - των περισσότερων θέσεων εργασίας. Αυτό εξακολουθεί να είναι η προτεραιότητα όλων των πολιτών μας. Ας μην παράσχουμε λοιπόν απλώς την υποστήριξή μας στην Προεδρία του Συμβουλίου και στην Επιτροπή για την ατζέντα τους, ας θεωρήσουμε καθήκον μας να εργαστούμε μαζί για να την πραγματοποιήσουμε.
<SPEAKER ID="312" NAME="Donata Gottardi" AFFILIATION="PSE">
(IT) Κύριε Πρόεδρε, κύριε Επίτροπε, κυρίες και κύριοι, η έκθεση αυτή σηματοδοτεί μια ευχάριστη σελίδα του Ευρωπαϊκού Κοινοβουλίου για πλήθος λόγων. Καταρχάς διότι, όπως αναφέρθηκε ήδη, η συνύφανση της οικονομικής, κοινωνικής και περιβαλλοντικής πολιτικής εγκαταλείπει το επίπεδο των ρητορικών δηλώσεων και εκδηλώνεται στην πράξη. Αρκεί να συγκρίνουμε τον τίτλο και το περιεχόμενο για να αντιληφθούμε την αλλαγή. Στην έκθεση αυτή αναφέρονται με σαφήνεια όσα προ πολλού εμφανίζονται στις εξαγγελίες των κοινοτικών θεσμικών οργάνων. Οι κατευθύνσεις των οικονομικών πολιτικών πρέπει να ενσωματώνουν την κοινωνική και την περιβαλλοντική διάσταση υπό την έννοια ότι αυτές είναι οι σημαντικότερες πτυχές τους. Δεν πρόκειται απλώς για τον καλύτερο δυνατό συνδυασμό τριών ισοδύναμων τομέων, αλλά για τη συνειδητοποίηση ότι η οικονομική ανάπτυξη βασίζεται στην κοινωνική συνοχή και στην προστασία του περιβάλλοντος.
<P>
Κατά δεύτερο λόγο, διότι η ανταγωνιστικότητα προϋποθέτει συμβατότητα και απαιτούνται παρεμβάσεις σε συγκεκριμένους τομείς, όπως της έρευνας και της ανάπτυξης, της ενέργειας και του περιβάλλοντος, καθώς και συγκεκριμένοι στόχοι για τη δημιουργία πλήρους και ποιοτικής απασχόλησης, για τη διασφάλιση της αξιοπρέπειας και της ασφάλειας των εργαζομένων, και για την αντιμετώπιση των αναγκών ευελιξίας και των δύο πλευρών της σχέσης εργοδότη-εργαζομένου, μέσω μέτρων που δεν αποσκοπούν μόνο στον συμβιβασμό, αλλά και στην αναδιάταξη των εργαζομένων.
<P>
Επίσης, επειδή η μέθοδος συντονισμού μπορεί να έχει χρήσιμα αποτελέσματα, δεν πρέπει να επισημαίνονται και να ανταλλάσσονται μόνο οι ορθές πρακτικές, αλλά και τα εμπόδια, οι δυσκολίες και τα αρνητικά αποτελέσματα. Απαιτείται πάντοτε ιδιαίτερη προσοχή στην εφαρμογή των μεθόδων εναρμόνισης, καθώς πρέπει να λαμβάνονται υπόψη πλαίσια και νομικά συστήματα που, παρά τις όποιες ομοιότητες, διατηρούν τις ιδιαιτερότητές τους. Ωστόσο, η δράση όλων διευκολύνεται σε ευρωπαϊκό, εθνικό και περιφερειακό επίπεδο εάν, εκτός από την πρόταση, γνωρίζουν και τη μέθοδο εφαρμογής, καθώς και τα αποτελέσματά της.
<P>
Τέλος, διότι οι αποφάσεις των κρατών πρέπει να ακολουθούν με τη σειρά τους μια ολοκληρωμένη οριζόντια προσέγγιση και τα προκαθορισμένα σχέδια και προτεραιότητες πρέπει να αντικατοπτρίζονται στους εθνικούς προϋπολογισμούς.
<SPEAKER ID="313" NAME="José Manuel García-Margallo y Marfil" AFFILIATION="PPE-DE">
(ES) " εκπρόσωπος της Ομάδας Συμμαχία των Δημοκρατών και Φιλελευθέρων για την Ευρώπη, η κ. in 't Veld, άρχισε την ομιλία της λέγοντας ότι η έκθεση του κ. Bullmann ήταν μια καλή έκθεση, όπως ήταν και προηγούμενες εκθέσεις σχετικά με τους γενικούς οικονομικούς προσανατολισμούς, αλλά ότι αυτά τα ωραία λόγια δεν έγιναν ποτέ συγκεκριμένες δράσεις, ότι δεν μπορέσαμε ποτέ να περάσουμε από τα λόγια στις πράξεις.
<P>
Στον λίγο χρόνο που έχω στη διάθεσή μου, θα εστιάσω στις θεσμικές μεταρρυθμίσεις. " περίοδος προβληματισμού που ξεκίνησε για τη Συνταγματική Συνθήκη πλησιάζει στη λήξη της, και σχεδόν όλοι έχουν εκφράσει τη γνώμη τους. " κ. Merkel προτείνει έναν οδικό χάρτη· η σοσιαλίστρια υποψήφια Ségolène Royal προτείνει να τεθεί υπό εξέταση ο ρόλος της Κεντρικής Τράπεζας· ο υποψήφιος στις γαλλικές προεδρικές εκλογές Sarkozy μιλάει για τις βελτιώσεις που πρέπει να γίνουν προκειμένου να γίνει η Συνθήκη βιώσιμη. Όλοι μιλάνε γι' αυτό το θέμα εκτός από μας.
<P>
Ξέρω ότι ο κ. Almunia πιστεύει ότι η σημαντικότερη οικονομική Συνθήκη ήταν του Μάαστριχτ, και αυτό μπορεί να είναι αλήθεια, αλλά από μαρξιστική άποψη, αυτό που έκανε η Συνθήκη του Μάαστριχτ ήταν να αλλάξει τις οικονομικές δομές.
<P>
Τώρα εναπόκειται σ' εμάς να αλλάξουμε τις πολιτικές υπερδομές, να ευθυγραμμίσουμε τη θεσμική αρχιτεκτονική με αυτές τις αλλαγές. Προτείνω να εμπλακεί το Κοινοβούλιο και να παρουσιάσει μερικές απόψεις σχετικά με τα όσα πιστεύει ο Επίτροπος, από την πλεονεκτική του θέση, ότι πρέπει να εισαχθούν στη Συνταγματική Συνθήκη. Μια άσκηση αυτού του είδους διενεργήθηκε στην Ομάδα VI στην Ευρωπαϊκή Συνέλευση που απέτυχε, αλλά ο κατάλογος εξακολουθεί να ισχύει. Ποιες είναι οι απόψεις μας για το τι πρέπει να γίνει σχετικά με τον κατάλογο των οικονομικών στόχων της Ένωσης; Πώς πιστεύουμε, και σε ποιον βαθμό πιστεύουμε, ότι πρέπει να επεκταθεί η διαδικασία συναπόφασης στον τομέα των οικονομικών πολιτικών; Τι πρέπει να κάνουμε για το δικαίωμα ανάκλησης στη διαδικασία Lamfalussy; Πώς μπορούμε να εγγυηθούμε τον δημοκρατικό έλεγχο της Ευρωπαϊκής Κεντρικής Τράπεζας χωρίς να υπονομεύσουμε την ανεξαρτησία της; Τι πρέπει να κάνουμε για την οικονομική διακυβέρνηση (σήμερα το πρωί, ο ιταλός Πρόεδρος, κ. Napolitano, αναφέρθηκε στην ανάγκη για μεγαλύτερο οικονομικό συντονισμό); Τι πρέπει να κάνει ο Προεδρεύων του Συμβουλίου; Ωστόσο, εδώ εξακολουθούμε να μην λέμε τίποτα.
<P>
Στον τομέα της φορολογίας, και θα τελειώσω εδώ, το μόνο που χρειάζεται να κάνουμε είναι να ενσωματώσουμε στη Συνθήκη αυτά που έχει πει ήδη η νομική επιστήμη, έναν ενιαίο ορισμό της φορολογικής έδρας, μια συμφωνία για τη διπλή φορολογία, την εφαρμογή της αρχής των μη διακρίσεων, και δεν θα συνεχίσω επειδή ο χρόνος μου έχει τελειώσει.
<P>
Αυτό που προτείνω, κύριε Almunia, είναι να εκπονήσετε μερικές προτάσεις, να τις παρουσιάσετε σε αυτόν τον διάλογο που εγκρίναμε στους προηγούμενους γενικούς οικονομικούς προσανατολισμούς, και να καταλήξουμε σε συμφωνία ούτως ώστε να μπορούμε να μιλάμε με μία φωνή και να κάνουμε εποικοδομητικές προτάσεις σε αυτή τη μεταρρύθμιση της Συνταγματικής Συνθήκης, διότι αύριο θα είναι πολύ αργά.
<SPEAKER ID="314" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, οι γενικοί προσανατολισμοί της οικονομικής πολιτικής είναι τρόπον τινά το ηθικό και κανονιστικό πλαίσιο που υπαγορεύουμε στα κράτη μέλη, διότι η οικονομική πολιτική είναι θέμα των κρατών μελών, επιδιώκουμε όμως γενικούς ευρωπαϊκούς στόχους. Αυτή η τεταμένη κατάσταση είναι καθοριστική σε όλες τις συζητήσεις. Όποιος δεν ακολουθεί τους βασικούς προσανατολισμούς της οικονομικής πολιτικής, υπονομεύει και διακυβεύει τους ευρωπαϊκούς στόχους της οικονομικής πολιτικής.
<P>
Δεύτερον, παρατηρούμε μία ευχάριστη εξέλιξη της οικονομικής πολιτικής, η οποία μας προσφέρει το περιθώριο και την υποστήριξη για να επιδιώξουμε τους πολιτικούς στόχους και τα αναγκαία μεταρρυθμιστικά μέτρα πιο ενεργά, θαρραλέα και επιθετικά από ό,τι θα κάναμε χωρίς την οικονομική ανάκαμψη.
<P>
Τρίτον, δεν υπάρχει αντίθεση μεταξύ του καθήκοντος να χρησιμοποιήσουμε την εσωτερική αγορά, να επιδιώξουμε τους στόχους της Λισαβόνας, να τηρήσουμε το σύμφωνο σταθερότητας και ανάπτυξης και να αντιμετωπίσουμε την πρόκληση των επιπτώσεων της δημογραφικής αλλαγής, αντίθετα, πρέπει να ληφθούν όλα αυτά τα μέτρα αν θέλουμε να υλοποιήσουμε τους γενικούς προσανατολισμούς της οικονομικής πολιτικής της Ευρωπαϊκής Ένωσης και τους στόχους τους.
<P>
Γι' αυτό λέω επίσης ότι δεν είναι σωστό αυτό που διαδίδεται συχνά σε προεκλογικούς αγώνες: αιτία για τα εθνικά προβλήματα δεν είναι η ανεξαρτησία της Ευρωπαϊκής Κεντρικής Τράπεζας -όπως πιστεύουν στη Γαλλία- ούτε οι στόχοι της Ευρωπαϊκής Ένωσης, αντίθετα, τα εθνικά προβλήματα ως προς την ανάπτυξη και την απασχόληση δημιουργούνται όταν δεν επιδιώκονται οι στόχοι αυτοί.
<P>
Ας εκμεταλλευτούμε τον χρόνο που έχουμε στη διάθεσή μας για να επιδιώξουμε πιο δραστήρια τους στόχους μας και τις αποφάσεις μας για πολιτικές μεταρρυθμίσεις. Ας προβούμε σε μεταρρύθμιση των συστημάτων κοινωνικής ασφάλειας προκειμένου να μπορέσουμε να αντιμετωπίσουμε την πρόκληση της παγκοσμιοποίησης. Ας κάνουμε πρότυπο του ευρωπαϊκού οικονομικού χώρου την ενεργειακή απόδοση και την ενίσχυση της καινοτομίας των μικρών και μεσαίων επιχειρήσεων, ας βελτιώσουμε τις δομές της οικονομικής πολιτικής -ας κάνουμε εξοικονόμηση πόρων για να έχουμε περιθώριο για τις απαιτούμενες επενδύσεις- για να έχουμε μελλοντικά μεγαλύτερη βιωσιμότητα στον παγκόσμιο ανταγωνισμό.
<SPEAKER ID="315" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κύριε Επίτροπε, κυρίες και κύριοι, αρχικά θα ήθελα να σας ευχαριστήσω για την ενδιαφέρουσα συζήτηση. Φυσικά πρέπει να επιδοκιμαστούν τα θετικά στοιχεία που αναφέρθηκαν για διάφορους τομείς, όμως δεν πρέπει να επαναπαυτούμε σε αυτά αλλά να συνεχίσουμε τη δράση μας.
<P>
Αναφέρθηκαν επίσης διάφορα επιχειρήματα για τη θέση της ΕΕ π.χ. στο θέμα της πολιτικής για την απασχόληση και της οικονομικής πολιτικής, με επίκεντρο τη διαδικασία της Λισαβόνας. Ήταν επίσης σημαντικό να πούμε ότι ο ανταγωνισμός και η απασχόληση συμπληρώθηκαν στο Γκέτεμποργκ με την αειφορία. Σε λίγες ημέρες θα γίνει η εαρινή σύνοδος κορυφής, και εκεί θα θιγεί ένα θέμα που επικαλύπτεται με τον τομέα της απασχόλησης: η ενέργεια.
<P>
Πρόκειται αφενός για την ενέργεια ως προϊόν και αφετέρου για το θέμα πώς θα αντιμετωπίσουμε μελλοντικά την ενέργεια. Μπορούμε να βρούμε εναλλακτικές μορφές; Πώς μπορούμε να ανοίξουμε νέους ορίζοντες στον τομέα αυτόν; Ασφαλώς δεν πρόκειται για το όνειρο της μίας ή της άλλης πλευράς, αντίθετα, έχει γίνει πια σαφές ότι η προώθηση των ανανεώσιμων μορφών ενέργειας είναι μία σημαντική πτυχή.
<P>
Θέλω να δηλώσω εξ ονόματος της Προεδρίας -άλλωστε ο πρόεδρος του Συμβουλίου "Απασχόληση, Κοινωνική Πολιτική, Υγεία και Καταναλωτές" Franz Müntefering διοργάνωσε μόλις την περασμένη εβδομάδα στη Νυρεμβέργη της Βαυαρίας μία συνάντηση με αυτό το θέμα- ότι είναι εξίσου σημαντικό το πώς μπορεί να συνεχίσει αυτή η Ευρώπη να ενσωματώνει την κοινωνική διάσταση. Ποιες προκλήσεις θα πρέπει να αντιμετωπίσουμε; Πώς μπορεί να δει κανείς την Ευρώπη όχι σαν κίνδυνο, αλλά σαν απάντηση στην πρόκληση της παγκοσμιοποίησης και στο ζήτημα που αφορά τη διατήρηση του κοινωνικού συστήματος;
<P>
Αυτά είναι πολύ σημαντικά ζητήματα με τα οποία θα ασχοληθούμε και στη G8. Διαβεβαίωσα ήδη ότι έχουμε τους ίδιους στόχους σχετικά με τον διάλογο, την τρόικα, αλλά και με το θέμα του πώς αντιμετωπίζουν η Επιτροπή, το Συμβούλιο και το Κοινοβούλιο οι μεν τους δε για να διατηρηθεί η στενή επαφή.
<SPEAKER ID="316" NAME="Joaquín Almunia">
Μέλος της Επιτροπής. (ES) Θα ήθελα να ξεκινήσω ευχαριστώντας για άλλη μια φορά τους δύο εισηγητές και όλους όσους συμμετείχαν στην εκπόνηση αυτών των εκθέσεων και στη συζήτηση σήμερα το απόγευμα -η οποία πιστεύω ότι ήταν εξαιρετικά διαφωτιστική- σχετικά με την κατάσταση που βιώνουμε και τις προκλήσεις που πρέπει να αντιμετωπίσουμε.
<P>
" κατάσταση -για να χρησιμοποιήσω μια καστιλιάνικη έκφραση, αν και πιστεύω ότι παρόμοιες εκφράσεις υπάρχουν στις λίγες γλώσσες που γνωρίζω άλλων χωρών της Ένωσης- μπορεί να περιγραφεί αισιόδοξα ως ένα μισογεμάτο μπουκάλι, ή, αν όχι απαισιόδοξα, έστω από την άποψη της έμφασης σε αυτά που πρέπει να γίνουν ακόμη, ως ένα μισοάδειο μπουκάλι.
<P>
Στην αρχή της συζήτησης, κάποιος από εσάς με ρώτησε: "" ανάπτυξη που βλέπουμε είναι κυκλική ή έχει επίσης διαρθρωτικά στοιχεία;", "" βελτίωση στην απασχόληση θα είναι μόνο προσωρινή για όσο διαρκεί η οικονομική ανάπτυξη ή είναι αλήθεια ότι επιτυγχάνουμε έναν καλύτερο συνδυασμό οικονομικής αποδοτικότητας, περισσότερης απασχόλησης και μεγαλύτερης κοινωνικής συνοχής;" Πιστεύω ότι είναι ένας συνδυασμός των δύο στοιχείων.
<P>
Πιστεύω ότι οι διαρθρωτικές μεταρρυθμίσεις που έχουν πραγματοποιηθεί τα τελευταία χρόνια, μαζί με τη δημοσιονομική πειθαρχία και τις μακροοικονομικές πολιτικές, το μείγμα των μακροοικονομικών πολιτικών που εφαρμόστηκαν μετά την έναρξη της τρίτης φάσης της Οικονομικής και Νομισματικής Ένωσης, αρχίζουν να αποδίδουν καρπούς. Πιστεύω ότι είναι σωστό να γνωρίζουν οι ευρωπαίοι πολίτες ότι αρχίζουμε να δρέπουμε αυτούς τους καρπούς, ότι η οικονομική ανάπτυξη γύρω στο 3%, οι δύο εκατομμύρια θέσεις εργασίας που δημιουργήθηκαν πέρυσι, οι δώδεκα εκατομμύρια θέσεις εργασίας που δημιουργήθηκαν στην ευρωζώνη από την 1η Ιανουαρίου 1999, τα πολύ καλά οικονομικά αποτελέσματα της μεγάλης πλειονότητας των νέων κρατών μελών, η μεγαλύτερη εμπιστοσύνη των καταναλωτών και η αύξηση των επενδύσεων συνδέονται με τις προσπάθειες και τις αποφάσεις των τελευταίων ετών. Δεν είναι απλά θέμα τύχης. Διαφορετικά, πώς μπορούμε να περιμένουμε να μας πιστέψουν οι πολίτες και να μας στηρίξουν όταν τους λέμε: "Κοιτάξτε, πρέπει να συνεχίσουμε τις προσπάθειές μας";
<P>
Πρέπει να συνεχίσουμε να βελτιώνουμε τη λειτουργία των αγορών προϊόντων, αγαθών και υπηρεσιών. Πρέπει να συνεχίσουμε να ολοκληρώνουμε τα οικονομικά συστήματα της Ευρώπης. Πρέπει να συνεχίσουμε να βελτιώνουμε την ποιότητα της νομοθεσίας προκειμένου να δημιουργήσουμε ένα ευνοϊκό περιβάλλον για τις μικρομεσαίες επιχειρήσεις ούτως ώστε να μπορούν να είναι ανταγωνιστικές χωρίς κανένα διοικητικό βάρος, χωρίς μια σειρά από φραγμούς που τις εμποδίζουν να προχωρήσουν. Πρέπει να παράσχουμε καλά επιχειρήματα ώστε να μπορούμε να ζητήσουμε από τους εργαζομένους να επιτρέψουν να προχωρήσει η βελτίωση της λειτουργίας των αγορών εργασίας. Μόνο καταβάλλοντας αυτή την προσπάθεια θα μπορέσουμε πραγματικά να προσφέρουμε θέσεις εργασίας υψηλής ποιότητας, ένα μέλλον για τις επόμενες γενιές και έναν συνδυασμό περιβαλλοντικών πολιτικών για την καταπολέμηση της αλλαγής του κλίματος και ενεργειακών πολιτικών που μπορούν να βελτιώσουν την ανταγωνιστικότητά μας. Μόνο με αυτόν τον τρόπο θα μπορέσουμε να προσφέρουμε αυτό το αποτέλεσμα.
<P>
Επομένως, οι μεταρρυθμίσεις της Στρατηγικής της Λισαβόνας, τις οποίες πρέπει να συνεχίσουμε, απαιτούν προσπάθεια και υπευθυνότητα εκ μέρους των ευρωπαϊκών θεσμικών οργάνων και των κρατών μελών, των δημόσιων αρχών και του δημόσιου τομέα, και των πολιτών και των εταιρειών του ιδιωτικού τομέα, αλλά πρέπει επίσης να βασίζονται σε ορισμένα βήματα προόδου που κάνουμε ήδη και τα οποία πρέπει να επιδεικνύουμε.
<P>
Δεν πιστεύω, κυρίες και κύριοι, ότι τα ευρωπαϊκά θεσμικά όργανα πρέπει να σχεδιάζουν πολιτικές απαισιόδοξα και με την αίσθηση ότι το μέλλον θα είναι χειρότερο από το παρελθόν, διότι με αυτό τον τρόπο, αν αυτό είναι το μοναδικό μήνυμα που αποστέλλουν τα ευρωπαϊκά θεσμικά όργανα, οι πολίτες θα αναρωτιούνται για ποιο πράγμα θέλουν την Ευρώπη. " Ευρώπη είναι το καλύτερο μέσο που διαθέτουμε στον 21ο αιώνα, όπως δήλωσε η Στρατηγική της Λισαβόνας από την αρχή, για να γίνει ο οικονομικός δυναμισμός συμβατός με την κοινωνική συνοχή και την αλληλεγγύη με τις μελλοντικές γενιές όσον αφορά τη βιωσιμότητα, με τους ηλικιωμένους, με το περιβάλλον και με τις επόμενες γενιές.
<P>
Τέλος, θα ήθελα να σχολιάσω εν συντομία δύο πτυχές που τέθηκαν στη συζήτηση. Καταρχάς, τον συντονισμό των οικονομικών πολιτικών. Αν θυμάμαι καλά, η Δήλωση της Μεσσίνας το 1955 -αφού τώρα μιλάμε για τις Δηλώσεις του Βερολίνου σαν να είναι παρόμοιες με τη Δήλωση της Μεσσίνας- μιλούσε για την ανάγκη συντονισμού των οικονομικών πολιτικών, αλλά για τον σκοπό αυτό, κύριε García-Margallo, δεν χρειάζεται να δώσετε σε έναν ταπεινό Επίτροπο μια εντολή για να γίνει η επόμενη Ευρωπαϊκή Συνέλευση. Αυτό που πρέπει να κάνουμε είναι να συζητήσουμε σε βάθος τα προγράμματα σταθερότητας και σύγκλισης, όπως κάνουν αυτή τη στιγμή η Επιτροπή και το Συμβούλιο Ecofin. Αυτό που πρέπει να κάνουμε είναι να συζητήσουμε σε βάθος την εφαρμογή των εθνικών μεταρρυθμιστικών προγραμμάτων της Λισαβόνας και την κοινοτική Στρατηγική της Λισαβόνας, όπως πρόκειται να κάνει το Εαρινό Ευρωπαϊκό Συμβούλιο, να συζητήσουμε πώς θα καταρτίσουμε μια κοινή ενεργειακή πολιτική που θα είναι συμβατή με ένα φιλόδοξο ευρωπαϊκό περιβαλλοντικό πρόγραμμα. Πρέπει να συνεχίσουμε την ολοκλήρωση των χρηματοπιστωτικών υπηρεσιών, να συνεχίσουμε τη βελτίωση της εσωτερικής μας αγοράς, η οποία, όπως είπατε ορισμένοι, εξακολουθεί να παρέχει στην Ευρώπη ένα εξαιρετικό εργαλείο για την αντιμετώπιση της παγκοσμιοποίησης με αισιοδοξία. Επιπλέον -και αυτό είναι περισσότερο έργο των εθνικών κυβερνήσεων παρά των ευρωπαϊκών οδηγιών, έτσι όπως έχουν τα πράγματα -πρέπει να βελτιώσουμε τη λειτουργία των αγορών εργασίας, συνδυάζοντας ευελιξία και ασφάλεια, διότι αν δεν υπάρχει ασφάλεια για τους εργαζομένους, δεν θα υπάρχει ασφάλεια στην απασχόληση, και αν δεν υπάρχει ευελιξία στις επιχειρήσεις, δεν θα υπάρχουν θέσεις εργασίας για τους εργαζομένους.
<P>
Κυρίες και κύριοι, πιστεύω ότι αυτό είναι το μήνυμα που βγαίνει από αυτή τη συζήτηση, και η Επιτροπή είναι απολύτως σύμφωνη.
<SPEAKER ID="317" NAME="Πρόεδρος">
Σας ευχαριστούμε, κύριε Επίτροπε. " κοινή συζήτηση αυτών των δύο εκθέσεων έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (Άρθρο 142 του Κανονισμού)
<SPEAKER ID="318" NAME="Gábor Harangozó " AFFILIATION="PSE">
γραπτώς. - (EN) Στο πλαίσιο των πρόσφατων κοινωνικοοικονομικών εξελίξεων στην Ένωση και ακόμα και αν οι δείκτες της ανεργίας φαίνεται ότι μειώνονται, πρέπει να δοθεί πραγματική και λεπτομερής προσοχή στην κοινωνική συνοχή της Ένωσης εν γένει. Μάλιστα, παρά την αύξηση στα δεδομένα της απασχόλησης, η φτώχεια εξακολουθεί να αυξάνεται στην ευρωζώνη και ένα μέρος των θέσεων απασχόλησης που δημιουργούνται είναι δυστυχώς επισφαλείς. " ποιοτική και ασφαλής απασχόληση πρέπει να συνοδεύεται από οικονομική ανάπτυξη μέσω της επίτευξης των στόχων της Στρατηγικής της Λισαβόνας. Με την αύξηση των διαφορών στους ρυθμούς ανάπτυξης των κρατών μελών και με τους σχετικά χαμηλούς ρυθμούς ανάπτυξης ορισμένων μεγάλων κρατών μελών, απαιτούνται σημαντικές προσπάθειες προκειμένου να καταφέρει η Ένωση να αντιμετωπίσει τις νέες προκλήσεις ενός γηράσκοντα πληθυσμού και του αυξημένου ανταγωνισμού ως αποτέλεσμα της παγκοσμιοποίησης.
<P>
" έκθεση Bullmann, εστιάζοντας στον ρόλο των ΜΜΕ, στην έρευνα και στην ανάπτυξη, στο περιβάλλον και στον τομέα της ενέργειας, αποσκοπεί σαφώς να δημιουργήσει μεγαλύτερη συνοχή στις διαδικασίες χάραξης πολιτικής και στην οικονομική διαχείριση της Ένωσης, επιχειρώντας ταυτόχρονα να αναπτύξει μια πραγματικά αποτελεσματική ευρωπαϊκή αγορά εργασίας χωρίς διακρίσεις. Ως εκ τούτου, υποστηρίζω τη γραμμή που υιοθετεί ο εισηγητής.

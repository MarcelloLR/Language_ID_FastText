<CHAPTER ID="004-01">
1. Χαρακτηριστικά ασφαλείας και χρήση βιομετρικών στοιχείων στα διαβατήρια και τα ταξιδιωτικά έγγραφα (
<P>
Μετά την ψηφοφορία επί της έκθεσης του Carlos Coelho
<SPEAKER ID="099" NAME="Francesco Enrico Speroni" AFFILIATION="UEN">
(IT) Κύριε Πρόεδρε, κυρίες και κύριοι, θα ήθελα να κάνω μια παρατήρηση επί της εφαρμογής του Κανονισμού. Μας ενημερώσατε ότι, κατόπιν αιτήματος των δημοσιογράφων, μιας αξιοσέβαστης ομάδας, θα ανακοινώνατε όλες τις ψήφους, αλλά μου φαίνεται ότι οι κανονισμοί του Κοινοβουλίου πρέπει να διαμορφώνονται από βουλευτές, όχι από δημοσιογράφους. Θα ήθελα να μάθω εάν πρόκειται για την ένωση τυφλών δημοσιογράφων, διότι οι δημοσιογράφοι μπορούν κάλλιστα να δουν το αποτέλεσμα της ψηφοφορίας στις οθόνες. Σε κάθε περίπτωση, οι κουφοί δημοσιογράφοι θα δυσκολευτούν, εάν ανακοινώσετε τα αποτελέσματα.
<P>
(Χειροκροτήματα)
<SPEAKER ID="100" NAME="Πρόεδρος">
Κύριε Speroni, δυσκολεύομαι να εκφράσω την προσωπική μου άποψη για τις δυσκολίες του έργου των δημοσιογράφων. Εφόσον το εν λόγω αίτημα έγινε στο Προεδρείο αυτή τη φορά, νομίζω ότι μια απάντηση - και ενδεχομένως να συμμερίζομαι την άποψή σας - πρέπει να δοθεί μια απάντηση από το Προεδρείο· αποφασίστηκε ήδη ότι η απάντηση που θα δοθεί θα βρίσκεται στην ημερήσια διάταξη της επόμενης συνεδρίασης του Προεδρείου.
<SPEAKER ID="101" NAME="Edward McMillan-Scott" AFFILIATION="PPE-DE">
Κύριε Πρόεδρε, συμφωνώ με την τοποθέτηση του κυρίου Speroni. Αναγνωρίζω τη δυσκολία σας, αλλά θα έλεγα ότι έχει δίκιο. Οι οθόνες καταγράφουν κάθε ψηφοφορία. " ανάγνωση του αποτελέσματος κάθε τροπολογίας θα ήταν πολύ χρονοβόρα - ιδιαίτερα με μια ψηφοφορία όπως αυτή που είχαμε σήμερα. Θα πρότεινα να ζητήσετε από το Προεδρείο να το παραπέμψει στη σχετική επιτροπή και θα το λάβουμε υπόψη για μια μελλοντική ψηφοφορία - εάν γίνει δεκτό στο Κοινοβούλιο.
<P>
(Χειροκροτήματα)
<SPEAKER ID="102" NAME="Πρόεδρος">
Όπως είπα ήδη, το ζήτημα θα παραπεμφθεί στο Προεδρείο, ακριβώς έτσι ώστε να μπορεί να δοθεί οριστική απάντηση.
<P>
Συνεπώς προχωρούμε στην ψηφοφορία.

<CHAPTER ID="022">
Διαδικασία έκδοσης ευρωπαϊκής διαταγής πληρωμής (συζήτηση) 
<SPEAKER ID="193" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Νομικών Θεμάτων, σχετικά με την κοινή θέση του Συμβουλίου (07535/3/2006 - C6-0227/2006 - για την έγκριση του κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση διαδικασίας ευρωπαϊκής διαταγής πληρωμής (εισηγήτρια: η κ. Arlene McCarthy) .
<SPEAKER ID="194" NAME="Arlene McCarthy " AFFILIATION="PSE">
εισηγήτρια. - (ΕΝ) Κύριε Πρόεδρε, κύριε Επίτροπε, πριν από 12 σχεδόν μήνες δώσαμε για πρώτη φορά την έγκρισή μας για την ευρωπαϊκή διαταγή πληρωμής, έναν νέο νόμο για να συμβάλουμε στην απλούστευση της είσπραξης των χρεών για τις επιχειρήσεις και τους πολίτες που τους οφείλονται χρήματα σε ένα άλλο κράτος μέλος της ΕΕ. Σήμερα, έναν χρόνο αργότερα, η θέση της επιτροπής δεν έχει αλλάξει. Πιστεύουμε ότι χρειαζόμαστε αυτόν τον ρεαλιστικό και πρακτικό νόμο της ΕΕ, κυρίως για να διασφαλίσουμε ότι οι επιχειρήσεις και οι πολίτες έχουν ένα προσιτό σύστημα για την είσπραξη των χρεών που τους οφείλονται. Γιατί; Επειδή έως ότου τεθεί σε ισχύ αυτός ο νόμος, η είσπραξη χρεών από άλλο κράτος της ΕΕ είναι μια δαπανηρή νομική διαδικασία. Σε ορισμένες περιπτώσεις, τα χρήματα που δαπανώνται σε δικηγόρους και διοικητικές δαπάνες υπερβαίνουν το ποσό που οφείλεται στους ιδιώτες. Το σημαντικότερο, οι μελέτες και η εμπειρία δείχνουν ότι οι εταιρείες στις οποίες δεν εξοφλούνται τα χρέη κινδυνεύουν να καταρρεύσουν, με σημαντικές επιπτώσεις όχι μόνον από την άποψη της απώλειας θέσεων εργασίας αλλά και για άλλες ΜΜΕ στην αλυσίδα εφοδιασμού.
<P>
Από τα 30 με 40 δισεκατομμύρια τιμολόγια στην Ευρώπη κάθε χρόνο, περίπου 1 δισεκατομμύριο δεν εξοφλούνται και μετατρέπονται σε περιπτώσεις χρέους. " Interim Justicia διεξήγαγε έρευνα για τις πρακτικές πληρωμών σε 16 ευρωπαϊκές χώρες πριν από 10 περίπου χρόνια. " μέση καθυστέρηση ήταν τότε μόλις 14 ημέρες. Έως το τέλος του 2004, ωστόσο, αυτή δεν μειώθηκε, αλλά αυξήθηκε στις 16 ημέρες. Σύμφωνα με μια μελέτη της Παγκόσμιας Τράπεζας "Επιχειρηματικότητα το 2004: κατανοώντας τον κανονισμό", οι σκανδιναβικές χώρες διαθέτουν τα αποτελεσματικότερα και αποδοτικότερα νομικά συστήματα από τις χώρες που πήραν μέρος στην έρευνα. Χρειάζονται τον λιγότερο χρόνο για την επίτευξη λύσης διατηρώντας ταυτόχρονα τις δαπάνες σε χαμηλά επίπεδα. " Ιταλία είναι μία από τις χώρες με τις μεγαλύτερες καθυστερήσεις παγκοσμίως. Λέγεται ότι η εξήγηση έγκειται στην ελαστική διαδικασία εκδίκασης των προσφυγών, που επιτρέπει την παρακώλυση της διαδικασίας οποτεδήποτε κατά τη διάρκεια μιας δίκης. " Ισπανία, αντίθετα, διαθέτει ένα από τα πιο περίπλοκα νομικά συστήματα, το οποίο δημιουργεί υψηλότερες δαπάνες και οδηγεί σε πιο χρονοβόρες δικαστικές διαδικασίες. Στο δικό μου κράτος μέλος, το "νωμένο Βασίλειο, λειτουργούν τρία συστήματα για τις πληρωμές, τα οποία δημιουργούν και πάλι σύγχυση στις επιχειρήσεις ή το κοινό.
<P>
Οι εκτεταμένες διαφορές στη νομική ρύθμιση της καθυστερημένης είσπραξης πληρωμών οδηγούν επομένως σε αβεβαιότητες, ειδικά στο εμπόριο της ΕΕ, και οι συμπληρωματικές δαπάνες αποδυναμώνουν τον στόχο της ΕΕ για ίσες ευκαιρίες πρόσβασης στην αγορά για τις επιχειρήσεις που δραστηριοποιούνται τόσο σε τοπικό επίπεδο όσο και σε επίπεδο ΕΕ. Είναι σαφές ότι η έλλειψη συστημάτων αναγκαστικής εκτέλεσης για τις πληρωμές υπονομεύει την εμπιστοσύνη της εσωτερικής αγοράς και των επιχειρήσεων και ότι, κατά συνέπεια, οι ΜΜΕ συνεχίζουν να αντιμετωπίζουν προβλήματα ταμειακής ροής που προκαλούν οι καθυστερημένες πληρωμές.
<P>
" ευρωπαϊκή διαταγή πληρωμής θα ισχύσει επίσης για μεμονωμένους πολίτες που εργάζονται ή διαμένουν σε άλλο κράτος μέλος που μπορεί επίσης να επωφεληθεί από αυτόν τον νέο νόμο. Ασφαλώς, ο υψηλός και συνεχώς διευρυνόμενος όγκος των εμπορικών συναλλαγών εντός της ΕΕ και η αυξημένη κυκλοφορία των ανθρώπων καθιστούν πιθανότερη την εμπλοκή ολοένα και περισσότερων επιχειρήσεων σε διασυνοριακές δικαστικές διαμάχες. Υπάρχει κίνδυνος να παραιτούνται οι πολίτες από τη διεκδίκηση των δικαιωμάτων τους εξαιτίας των εμποδίων που αντιμετωπίζουν με τα νομικά συστήματα άλλου κράτους μέλους, ιδίως λόγω έλλειψης εξοικείωσης με τις διαδικασίες και άγνοιας του κόστους. Είναι σημαντικό επομένως να εξασφαλίσει η ΕΕ έναν δικαστικό χώρο όπου οι ιδιώτες και οι επιχειρήσεις θα μπορούν να έχουν πρόσβαση στη δικαιοσύνη και να ικανοποιούν τις μη αμφισβητούμενες αξιώσεις τους για πληρωμές.
<P>
Το δικονομικό δίκαιο θα συμβάλει στη διευκόλυνση αυτής της πρόσβασης. " διαταγή πληρωμής προωθεί ένα πρακτικό μέσο σε επίπεδο ΕΕ για την επίτευξη μιας εκτελεστής απόφασης, και πιστεύω ότι έτσι μπορούμε να δείξουμε στους πολίτες ότι η ΕΕ δημιουργεί ένα πρακτικό εργαλείο για να τους βοηθήσει με αποζημιώσεις και επανορθώσεις.
<P>
Θα ήθελα να ευχαριστήσω τα μέλη της επιτροπής, κυρίως τους σκιώδεις εισηγητές, τον κ. Wieland, που είναι εδώ απόψε, και την κ. Wallis, που δεν μπόρεσε να παρευρεθεί. Όχι μόνον υποστήριξαν την προσέγγισή μου, αλλά διατύπωσαν χρήσιμες και εποικοδομητικές προτάσεις για τις τροπολογίες σε όλα τα στάδια της διαδικασίας. " επιτροπή είχε διαβουλεύσεις με βασικούς πρωταγωνιστές και πιστεύουμε ότι επικεντρωθήκαμε στα βασικά ζητήματα. Και οι δύο σκιώδεις εισηγητές επιθυμούσαν να διασφαλίσουν ότι τα έντυπα και το παράρτημα, ο σκελετός της πρότασης, ήταν αρκετά απλά για να μπορούν οι επιχειρήσεις να τα συμπληρώνουν με την ελάχιστη γραφειοκρατία. Μόνον ο χρόνος και η εμπειρία θα δείξουν αν αυτό έχει επιτευχθεί. Αυτός είναι ο λόγος για τον οποίο, βάσει των νέων διαδικασιών της επιτροπολογίας, πρέπει να καλείται το Κοινοβούλιο να γνωμοδοτεί και να ενημερώνεται για οποιεσδήποτε αλλαγές θα ήθελε να επιφέρει η Επιτροπή στο σύστημα.
<P>
Θα ήθελα επίσης να ευχαριστήσω τη βρετανική Προεδρία, κυρίως την υπουργό Βαρόνη Ashton, η οποία συνέβαλε αποφασιστικά στην πρόοδο της σαφούς διατύπωσης αυτού του νόμου.
<P>
Έτσι τώρα, κύριε Επίτροπε, κατά τη δεύτερη ανάγνωση ασχολούμαστε με τις τελευταίες λεπτομέρειες. " κ. Wallis ανησυχεί για το γεγονός ότι η Επιτροπή πρέπει να αντιμετωπίσει σοβαρά την ενδεχόμενη διάκριση που πλήττει τους πολίτες και τις επιχειρήσεις όπου τα μέλη του ΕΟΧ μπορούν να συμμετέχουν στην ενιαία αγορά, αλλά δεν μπορούν να αποτελέσουν μέρος της έκδοσης ευρωπαϊκής διαταγής πληρωμής. Ελπίζω ότι η Επιτροπή θα αντιμετωπίσει αυτό το ζήτημα.
<P>
Τα έντυπα θα πρέπει να είναι φιλικά προς τον χρήστη και απλά, και θα θέλαμε επομένως από την Επιτροπή να λάβει υπόψη της την τροπολογία μας σε αυτόν τον τομέα.
<P>
Τέλος, από τη στιγμή που αρχίσαμε αυτήν τη διαδικασία πριν από έναν χρόνο και πριν από την αρχική πρόταση της Επιτροπής, έχουμε τώρα μια νέα θεσμική συμφωνία, που έχει τεθεί σε ισχύ από τον Ιούλιο 2006. " επιτροπή και το Κοινοβούλιο επιμένουν στο ότι η νέα ρυθμιστική διαδικασία ελέγχου και οι κανόνες πρέπει να τηρηθούν σε αυτήν τη νομοθεσία και όσον αφορά τη διαταγή πληρωμής.
<P>
Κύριε Επίτροπε, επιτρέψτε μου να πω πόσο εκτιμήσαμε τη συνεργασία των υπηρεσιών σας σε αυτόν τον τομέα. Ελπίζω ότι, μαζί με τη φινλανδική Προεδρία, μπορούμε να υπογράψουμε την ευρωπαϊκή διαταγή πληρωμής και να ξεκινήσουμε τη διαδικασία ψήφισης του νομοθετήματος σε όλα τα κράτη μέλη της ΕΕ, ώστε οι επιχειρήσεις και οι πολίτες να μπορούν να αισθάνονται εμπιστοσύνη όταν δραστηριοποιούνται στην εσωτερική αγορά γνωρίζοντας ότι η μη εξόφληση χρέους δεν καταλήγει σε ατελείωτες δικαστικές διαδικασίες χωρίς αποτέλεσμα. Χάρη στην Ευρωπαϊκή Ένωση, υπάρχει τώρα ένα απλό και φιλικό προς τον χρήστη σύστημα για την ταχεία εξόφληση χρεών το οποίο, κατά τη γνώμη μου, θα προωθήσει την εσωτερική αγορά για τις ΜΜΕ και θα δώσει ώθηση στην οικονομία της ΕΕ.
<SPEAKER ID="195" NAME="Franco Frattini">
Αντιπρόεδρος της Επιτροπής. (EN) Κύριε Πρόεδρε, καταρχάς θα ήθελα να ευχαριστήσω θερμά την εισηγήτρια, την κ. McCarthy, για το έργο της και τις προσπάθειές της να ολοκληρώσει με ικανοποιητικό τρόπο αυτό το σχέδιο, που είναι πολύ σημαντικό για τους πολίτες μας.
<P>
Όπως η εισηγήτρια, θα ήθελα να ευχαριστήσω και την προηγούμενη βρετανική Προεδρία, ιδιαίτερα τη Βαρόνη Ashton, για το έργο που πραγματοποιήθηκε για την προώθηση αυτού του σημαντικού σχεδίου.
<P>
Όπως ασφαλώς γνωρίζετε, αυτός ο κανονισμός σχετικά με τη διαδικασία έκδοσης διαταγής πληρωμής, στοχεύει στη διευκόλυνση της μαζικής είσπραξης των αμφισβητούμενων αξιώσεων στην Ευρώπη. Είναι επομένως πολύ σημαντικός, καθώς θα επιτρέψει σε όλους τους πιστωτές στην Ευρώπη να εισπράττουν τις αξιώσεις τους με ενιαίο τρόπο και ταχύτερα και οικονομικότερα σε σύγκριση με τις συνήθεις δικαστικές διαδικασίες. Θα μειώσει επίσης τον φόρτο των δικαστηρίων με την αφαίρεση από τις συνήθεις διαδικασίες εκείνων των αξιώσεων κατά τις οποίες ο οφειλέτης δεν αμφισβητεί το χρέος.
<P>
" πρόταση ενδεχομένως αφορά όλους τους πολίτες και τους οικονομικούς παράγοντες στην Ευρώπη. Μια ευρωπαϊκή διαταγή πληρωμής μπορεί να κυκλοφορεί ελεύθερα στην Ευρώπη και θα είναι αυτόματα εκτελεστή. Δεν θα υπάρχει, επομένως, καμία ανάγκη να ζητείται η κήρυξη εκτελεστότητας -η "exequatur" στο κράτος μέλος της εκτέλεσης.
<P>
Όσον αφορά τις τροπολογίες, μπορώ να αποδεχτώ την τρίτη τροπολογία όπως προτάθηκε. Όσον αφορά τη δεύτερη τροπολογία, μπορώ να δεχτώ την τροπολογία συμβιβασμού για τη διαδικασία επιτροπολογίας, η οποία είναι ευθυγραμμισμένη με την απόφαση που έλαβε το Συμβούλιο τον Ιούλιο 2006. Όσον αφορά την πρώτη τροπολογία, ενώ αντιλαμβάνομαι τον λόγο και την ανησυχία που εξέφρασε η επιτροπή, πιστεύω ότι δεν πρέπει να θέσουμε εκ νέου στο παρόν στάδιο το ζήτημα του ορισμού της διασυνοριακής υπόθεσης, που εγκρίθηκε σε πρώτη ανάγνωση από το Συμβούλιο και το Ευρωπαϊκό Κοινοβούλιο. Ταυτόχρονα, μπορώ να επιβεβαιώσω ότι η Επιτροπή είναι διαθέσιμη και πρόθυμη να εξετάσει ενδελεχώς τις συνέπειες του κανονισμού στους διάδικους που διαμένουν σε τρίτες χώρες και, ειδικότερα, σε κράτη του Ευρωπαϊκού Οικονομικού Χώρου. Είμαι πρόθυμος να εξετάσω πολύ προσεκτικά όλες τις προτάσεις.
<SPEAKER ID="196" NAME="Rainer Wieland">
εξ ονόματος της Ομάδας PPE-DE. - (DE) Κύριε Πρόεδρε, η εισηγήτρια κ. McCarthy εξέθεσε τους βασικούς λόγους για τους οποίους αυτό το θέμα έχει οικονομική σημασία.
<P>
Αυτή η διαδικασία ευρωπαϊκής διαταγής πληρωμής συνιστά ουσιαστική πρόοδο για τη διασυνοριακή εφαρμογή της νομοθεσίας και, ειδικότερα, πρόοδο για την επιχειρηματικότητα, η οποία ωφελείται ιδιαίτερα από τη νομική ορθότητα των απαιτήσεων που προβάλλονται εγκαίρως, από την ταχεία μεταβίβαση της αξίωσης και από τη δυνατότητα να προβάλλεται η εν λόγω απαίτηση στη χώρα του οφειλέτη, χωρίς περαιτέρω δαπανηρές διαδικασίες. Ωστόσο, πρέπει να πούμε -και σε αυτό κυρίως θέλω να επιστήσω την προσοχή- ότι οι διακρατικές έννομες σχέσεις θα αποκτήσουν αυξανόμενη σημασία και για τους ιδιώτες, για τους οποίους είναι ιδιαίτερα δύσκολο να προβάλλουν απαιτήσεις σε άλλες χώρες, είτε οι απαιτήσεις αυτές είναι διαμφισβητούμενες είτε όχι.
<P>
Σήμερα συζητούμε για τις αδιαμφισβήτητες απαιτήσεις, και γι' αυτόν τον λόγο αυτό το πρώτο βήμα είναι πολύ σημαντικό. Οι ιδιώτες θεωρούν ήδη αρκετά περίπλοκη τη διαδικασία του να διεκδικήσουν αυτά που δικαιούνται και αντιμετωπίζουν σοβαρά προβλήματα στο να προβάλουν απαιτήσεις σε χώρα άλλη από τη δική τους· το μέσο αυτό θα τους διευκολύνει. Ένα έντυπο που ακόμη και ο πιο απλός πολίτης μπορεί να συμπληρώσει θα επιτρέψει οι απαιτήσεις να προβάλλονται σχετικά απλά και χωρίς πολλά έξοδα.
<P>
Ένα άλλο ζήτημα είναι ότι έχει γίνει συχνή αναφορά στις επιχειρήσεις και στους πιστωτές, λίγα όμως έχουν ειπωθεί για τους οφειλέτες. Στα κράτη μέλη της Ευρωπαϊκής Ένωσης -ακόμη και σε αυτό από το οποίο προέρχομαι- έχουν θεσπιστεί συστήματα τα οποία καθιστούν την προβολή τέτοιου είδους απαιτήσεων αρκετά οικονομική, ακόμη και γι' αυτούς που πρέπει να ικανοποιήσουν τις οφειλές. Ο οφειλέτης που είναι πρόθυμος -αλλά ενδεχομένως αδυνατεί- να εξοφλήσει το χρέος του, μπορεί να συμφωνήσει σε μια λογική αποπληρωμή με τον πιστωτή, ο οποίος έχει συμφέρον να προβάλει την αξίωση και να εμποδίσει με τον τρόπο αυτόν την παραγραφή του χρέους, ενώ, όταν δεν υφίστανται αμφισβητήσεις, προκαλούνται λιγότερα έξοδα.
<P>
Είναι λοιπόν προς το συμφέρον όλων να καταστήσουμε τις διασυνοριακές νομικές διαδικασίες ταχείες, αποτελεσματικές και οικονομικές.
<SPEAKER ID="197" NAME="Andrzej Jan Szejna">
εξ ονόματος της Ομάδας PSE. - (PL) Κύριε Πρόεδρε, οι εκπρόθεσμες πληρωμές είναι η βασική αιτία αφερεγγυότητας, που απειλεί την επιβίωση των επιχειρήσεων, ειδικά των μικρομεσαίων. Βάζουν σε κίνδυνο τις λειτουργίες και τη φερεγγυότητα αυτών επιχειρήσεων, κάτι που συχνά έχει ως αποτέλεσμα την απώλεια πολλών θέσεων εργασίας. " γρήγορη και αποτελεσματική ανάκτηση χρεών, όταν δεν υπάρχει καμία νομική διαμάχη, είναι συνεπώς πολύ σημαντική για τις επιχειρηματικές οντότητες στην Ευρωπαϊκή Ένωση, καθώς συμβάλλει στη διαφύλαξη των θέσεων εργασίας.
<P>
Τα κράτη μέλη έχουν επιχειρήσει να επιλύσουν το πρόβλημα ανάκτησης χρεών μεγάλης κλίμακας στην περίπτωση μη αμφισβητούμενων αξιώσεων, μέσω της απλούστευσης γενικότερα των διαδικασιών που αφορούν τις εντολές πληρωμής. Εντούτοις, υφίστανται σημαντικές διαφορές μεταξύ των εθνικών διατάξεων και του τρόπου λειτουργίας των επιμέρους διαδικασιών. Ως εκ τούτου, οι τελευταίες ενδέχεται να μην γίνουν αποδεκτές ή να είναι ανέφικτη η εφαρμογή τους σε διασυνοριακές υποθέσεις. Κρίνεται, συνεπώς, απαραίτητο να απαντήσουμε θετικά στον προτεινόμενο κανονισμό σχετικά με τη θέσπιση ευρωπαϊκής διαδικασίας εντολών πληρωμής.
<SPEAKER ID="198" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη στις 12.30.

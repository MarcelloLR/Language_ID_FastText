<CHAPTER ID="021">
Ενίσχυση της αντίδρασης της Ευρωπαϊκής Ένωσης σε περίπτωση καταστροφών (συζήτηση)
<SPEAKER ID="119" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την ενίσχυση της αντίδρασης της Ευρωπαϊκής Ένωσης σε περίπτωση καταστροφών.
<SPEAKER ID="120" NAME="Σταύρος Δήμας">
Μέλος της Επιτροπής. - Κύριε Πρόεδρε, πέρυσι, χάρη στον κοινοτικό μηχανισμό πολιτικής προστασίας, η Ευρωπαϊκή Ένωση προέβη σε μαζική κινητοποίηση, προκειμένου να συνδράμει τα κράτη μέλη που επλήγησαν από τις καταστροφικές δασικές πυρκαγιές.
<P>
Εντοπίσαμε ορισμένα σημεία που χρήζουν άμεσης αντιμετώπισης προκειμένου να αποφευχθούν παρόμοιες καταστροφές στο μέλλον.
<P>
Πρώτον, την ανάγκη να αντιμετωπισθεί η έλλειψη διαθέσιμων τεχνικών μέσων αρωγής που παρατηρήθηκε κατά τη διάρκεια των επιχειρήσεων του 2007.
<P>
Δεύτερον, την ανάγκη ολοκληρωμένης προσέγγισης στην αντιμετώπιση των δασικών πυρκαγιών, η οποία να περιλαμβάνει την πρόληψη, την ετοιμότητα και την ανταπόκριση, και
<P>
Τρίτον, την ανάγκη ενίσχυσης της επιχειρησιακής ικανότητας του κέντρου παρακολούθησης και πληροφοριών της Επιτροπής.
<P>
" Επιτροπή έχει ήδη λάβει ορισμένα μέτρα πρακτικού και επιχειρησιακού χαρακτήρα. Οι κύριες δράσεις της αφορούν στα εξής:
<P>
σύσταση δικτύου και εκπαίδευσης εμπειρογνωμόνων στις δασικές πυρκαγιές·
<P>
μαθήματα διαλειτουργικότητας για εθνικές ομάδες πυρόσβεσης·
<P>
άσκηση μεγάλης κλίμακας που οργανώθηκε τον Απρίλιο στη Σαρδηνία με τη συμμετοχή δυνάμεων από 5 κράτη μέλη·
<P>
σχηματισμό τριών μονάδων πολιτικής προστασίας για την αεροπυρόσβεση δασικών πυρκαγιών.
<P>
Για τη μεταφορά των μέσων παροχής βοηθείας έχει ήδη εξασφαλισθεί χρηματοδοτική στήριξη. Επίσης, βάσει του πιλοτικού προγράμματος του 2008 για τις δασικές πυρκαγιές, συνεργαζόμαστε με τα κράτη μέλη για τη δημιουργία τακτικών εφεδρειών που θα βρίσκονται σε ετοιμότητα σε καταστάσεις έκτακτης ανάγκης στην Ευρώπη.
<P>
Πέραν αυτών, μεταξύ του 2007 και του 2013, θα διατεθούν από τα προγράμματα της πολιτικής συνοχής περίπου 5,8 δισεκατομμύρια ευρώ για την πρόληψη και αντιμετώπιση κινδύνων όσον αφορά ποικίλες περιπτώσεις καταστροφών, συμπεριλαμβανομένων και των δασικών πυρκαγιών.
<P>
Επίσης από τους πόρους της αγροτικής ανάπτυξης θα διατεθούν επί πλέον 1,6 δισεκατομμύρια ευρώ για την αποκατάσταση του δασοκομικού δυναμικού και τη θέσπιση ενεργειών πρόληψης.
<P>
Τέλος, για τις περιπτώσεις των πλέον καταστροφικών θεομηνιών διατηρείται η δυνατότητα στήριξης από το Ευρωπαϊκό Ταμείο Αλληλεγγύης.
<P>
" Επιτροπή στην ανακοίνωση που παρουσίασε τον Μάρτιο, υπογράμμισε την ανάγκη ολοκληρωμένης προσέγγισης στην αντιμετώπιση καταστροφών, η οποία πρέπει να περιλαμβάνει την πρόληψη, την ετοιμότητα, την ανταπόκριση και την αποκατάσταση. Εξέτασε όλους τους τύπους καταστροφών, φυσικών ή ανθρωπογενών, εντός και εκτός Ευρωπαϊκής Ένωσης. Και επίσης το σύνολο των κοινοτικών διαθέσιμων μέσων αντιμετώπισης καταστροφών.
<P>
Εκτός από την πολιτική προστασία, στην ανακοίνωση εξετάστηκαν και τρία άλλα πεδία κοινοτικής δράσης:
<P>
η ενίσχυση της ευρωπαϊκής ανθρωπιστικής βοήθειας·
<P>
η βελτίωση του συντονισμού της ικανότητας επέμβασης για την αντιμετώπιση καταστροφών·
<P>
η αναβάθμιση της διοργανικής συνεργασίας, δηλαδή συνεργασίας μεταξύ των ευρωπαϊκών οργάνων ή θεσμών.
<P>
Επεξεργαζόμαστε ακόμη ένα σχέδιο δράσης που θα είναι έτοιμο το καλοκαίρι και θα καθορίσει μια σειρά συγκεκριμένων πρωτοβουλιών, πέραν εκείνων της ανακοίνωσης, όπως:
<P>
ανάλυση των ελλείψεων στην ικανότητα υλικο-τεχνικής υποστήριξης, τόσο για δράσεις ανθρωπιστικές όσο και για δράσεις πολιτικής προστασίας· θα προσδιορίσουμε έτσι ποια συγκεκριμένα εργαλεία είναι διαθέσιμα, ποια είναι τα πλέον ενδεδειγμένα και τα ποια τα οικονομικώς αποδοτικότερα·
<P>
υποστήριξη σε πρωτοβουλίες περιορισμού του κινδύνου καταστροφών σε τρίτες χώρες·
<P>
στενότερη συνεργασία με τα "νωμένα Έθνη, τη Διεθνή Τράπεζα και διάφορες μη κυβερνητικές οργανώσεις με σκοπό την ενίσχυση των ικανοτήτων αντιμετώπισης καταστροφών σε παγκόσμια κλίμακα·
<P>
καλύτερη χρήση της επιστήμης, της τεχνολογίας και της καινοτομίας·
<P>
αναβάθμιση του ρόλου των αντιπροσωπειών μας για την αντιμετώπιση καταστροφών σε ολόκληρο τον κόσμο και
<P>
αποτελεσματικότερη αξιολόγηση των ζημιών μετά την κρίση.
<P>
Σχετικά με την πρόληψη καταστροφών, σήμερα δεν υπάρχει ολοκληρωμένη ευρωπαϊκή προσέγγιση. Για την αντιμετώπιση του θέματος αυτού η Επιτροπή καταρτίζει ανακοίνωση στην οποία θα αξιολογηθεί η προστιθέμενη αξία από τη θέσπιση κοινοτικού μηχανισμού πρόληψης καταστροφών και θα παρουσιάζονται δυνατότητες που θα στοχεύουν στα εξής:
<P>
τη βελτίωση των γνώσεών μας σχετικά με τις καταστροφές και τον αντίκτυπό τους·
<P>
τη βελτίωση της διασύνδεσης συναφών πολιτικών, π.χ. της διασύνδεσης του χωροταξικού σχεδιασμού και της πρόληψης των καταστροφών·
<P>
τη βελτίωση της χρήσης των κοινοτικών πόρων.
<P>
Πέραν της πρωτοβουλίας αυτής που θα επικεντρώνεται στην Ευρωπαϊκή Ένωση, η Επιτροπή εκπονεί στρατηγική περιορισμού του κινδύνου καταστροφών σε αναπτυσσόμενες χώρες.
<P>
Τέλος, η Επιτροπή έλαβε σειρά μέτρων για την ενίσχυση της ικανότητας επέμβασης της Ευρωπαϊκής Ένωσης για την αντιμετώπιση των καταστροφών που ενδέχεται να πλήξουν την Ευρώπη. Συγκεκριμένα, ενισχύεται το κέντρο παρακολούθησης και πληροφοριών της Επιτροπής. Επειδή επί του παρόντος δεν διαθέτουμε εμπεριστατωμένες αναλύσεις για τα κενά και τις ελλείψεις της ικανότητας αντίδρασης σε περιπτώσεις καταστροφών μεγάλης κλίμακας, βρισκόμαστε στη διαδικασία ανάλυσης σεναρίων καταστροφών και δοκιμής καινοτόμων ρυθμίσεων, ώστε τα μέσα και οι ικανότητες της πολιτικής προστασίας να είναι διαθέσιμα για επιχειρήσεις ευρωπαϊκού βεληνεκούς. Επίσης η Επιτροπή πρόκειται να υποβάλει, έως τα μέσα του 2009, προτάσεις για ένα ευρωπαϊκό δίκτυο κατάρτισης όσον αφορά την αντιμετώπιση καταστροφών.
<P>
Καταλήγοντας, θα ήθελα να ευχαριστήσω το Κοινοβούλιο για τη συνεχή και σταθερή στήριξη που παρέχει στην ενίσχυση της κοινοτικής ικανότητας αντιμετώπισης καταστροφών. Στήριξη η οποία ανανεώνεται στο σχέδιο ψηφίσματος που υποβλήθηκε προς ψήφιση στην Ολομέλεια.
<SPEAKER ID="121" NAME="Αντώνιος Τρακατέλλης">
εξ ονόματος της ομάδας PPE-DE. - Κύριε Πρόεδρε, τα τελευταία χρόνια πολλά κράτη της Ευρωπαϊκής Ένωσης επλήγησαν από φυσικές καταστροφές, όπως πυρκαγιές, πλημμύρες, σεισμούς. Ανθρώπινες ζωές χάθηκαν, περιουσίες, κτήματα και σπίτια καταστράφηκαν και το περιβάλλον υπέστη ανελέητα πλήγματα που θα χρειαστούν πολλά χρόνια για να αποκατασταθούν.
<P>
Μια από τις σημαντικές αρχές στις οποίες στηρίζεται η Ευρωπαϊκή Ένωση είναι η αρχή της αλληλεγγύης. Αυτό σημαίνει ότι, σε περίπτωση φυσικής καταστροφής, είναι μείζονος σημασίας να μπορεί η Ευρωπαϊκή Ένωση να παρέχει αφενός συντονισμένη τεχνική βοήθεια και αφετέρου να παρέχει, μέσω του Ευρωπαϊκού Ταμείου Αλληλεγγύης, χρηματοδοτικούς πόρους στις πληγείσες περιοχές. Και άκουσα με ενδιαφέρον τον κ. Επίτροπο να αναλύει όλα τα στοιχεία της πρόληψης και της συντονισμένης επέμβασης και θα περιμένουμε να δούμε, εκ μέρους της Ευρωπαϊκής Επιτροπής, σχετικές δράσεις.
<P>
Εγώ, θα ήθελα να επικεντρώσω την προσοχή μας σε ένα θέμα που αφορά το Ευρωπαϊκό Ταμείο Αλληλεγγύης. Θεωρώ ότι είναι αδικαιολόγητη η απόφαση του Συμβουλίου να μην προχωρήσει στην υιοθέτηση του κανονισμού σχετικά με το Ευρωπαϊκό Ταμείο Αλληλεγγύης και επομένως αυτή η απόφασή του πρέπει να αναθεωρηθεί.
<P>
" αναδιάρθρωση του Ευρωπαϊκού Ταμείου θα συμβάλει σημαντικά προς δύο κατευθύνσεις: πρώτον, η Ευρωπαϊκή Ένωση θα αποκτήσει ενισχυμένη ικανότητα στην αντιμετώπιση φυσικών καταστροφών με αποτελεσματικό και ευέλικτο τρόπο και δεύτερον, οι πολίτες, οι οποίοι μετά από μία καταστροφή είναι άστεγοι και ανασφαλείς, θα νοιώσουν άμεσα την ευρωπαϊκή αλληλεγγύη και τη σημασία να είναι όχι μόνον πολίτες μιας χώρας, αλλά και πολίτες της Ευρωπαϊκής Ένωσης.
<P>
Αυτές είναι οι πολιτικές και οι δράσεις που περιμένουν από εμάς οι Ευρωπαίοι πολίτες και ελπίζω πως χωρίς καθυστέρηση θα υιοθετηθεί ο κανονισμός για το Ευρωπαϊκό Ταμείο Αλληλεγγύης.
<SPEAKER ID="122" NAME="Edite Estrela">
εξ ονόματος της Ομάδας PSE. - (PT) Κύριε Πρόεδρε, κύριε Επίτροπε, κυρίες και κύριοι, είναι ένα είδος ετήσιου τελετουργικού, λίγο πριν ή μετά το καλοκαίρι: οι δασικές πυρκαγιές βρίσκονται στην πολιτική ημερήσια διάταξη. " σοβαρότητα του θέματος εντείνεται, ωστόσο, όλο και περισσότερο διότι οι φυσικές καταστροφές συνδέονται με την αλλαγή του κλίματος. Και επειδή τα ακραία καιρικά φαινόμενα επιδεινώνονται διαρκώς, οι επιστήμονες προειδοποιούν ότι οι φυσικές καταστροφές γίνονται όλο και πιο συχνές και έντονες, γεγονός που συνεπάγεται περιόδους επαναλαμβανόμενης και πιο ακραίας ξηρασίας, εντονότερες και πιο καταστρεπτικές πλημμύρες, συχνότερες περιόδους καύσωνα και πιο βίαιες και εκτεταμένες δασικές πυρκαγιές οι οποίες είναι ακόμη πιο δύσκολο να καταπολεμηθούν.
<P>
Το 2006 το Ευρωπαϊκό Κοινοβούλιο ενέκρινε τρεις εκθέσεις σχετικά με αυτό το θέμα, σε μια από τις οποίες ο συντάκτης της Επιτροπής Περιβάλλοντος πρότεινε να παρουσιάσει η Επιτροπή οδηγία σχετικά με τις πυρκαγιές. Το ερώτημά μου προς την Επιτροπή είναι συνεπώς το εξής: ενόψει των περιστάσεων και έχοντας κατά νου ότι σε αυτό το ζήτημα απαιτείται ολοκληρωμένη προσέγγιση -με άλλα λόγια, η πολιτική καταπολέμησης της αλλαγής του κλίματος δεν μπορεί να διαχωρίζεται από την πολιτική πολιτικής προστασίας- δεν θεωρεί η Επιτροπή ότι υπό τις περιστάσεις αυτές είναι δικαιολογημένη μια οδηγία για τις πυρκαγιές;
<P>
Εν τω μεταξύ, αυτή η συζήτηση πραγματοποιείται σε μια ιδιαίτερα κρίσιμη περίοδο: ενεργειακής κρίσης, επισιτιστικής κρίσης και ούτω καθεξής. Όλα αυτά τα θέματα σχετίζονται άλλωστε μεταξύ τους. " βιομάζα, παραδείγματος χάριν, πρέπει να χρησιμοποιείται για τον καθαρισμό των δασών, προλαμβάνοντας έτσι τις πυρκαγιές, ενώ συγχρόνως πρέπει να χρησιμοποιείται και για την παραγωγή ενέργειας. Ένα άλλο πλεονέκτημα αυτής της μεθόδου είναι το γεγονός ότι συνεπάγεται ότι δεν χρησιμοποιούνται για την παραγωγή καυσίμων δημητριακά.
<SPEAKER ID="123" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, στις αιτιολογικές σκέψεις Α και Δ καθώς και στην παράγραφο 4 αυτού του ψηφίσματος τονίζεται σαφώς η αξία της πρόληψης. Αυτό είναι εξαιρετικά σοφό, δεδομένου ότι η πρόληψη είναι πάντα καλύτερη -πολύ καλύτερη- από τη θεραπεία. Από αυτή την άποψη, θέλω να θίξω έναν ιδιαίτερο τύπο μαζικής καταστροφής που μπορεί να προληφθεί: την κατάρρευση των κτηρίων. Έλαβα αφορμή για να το πράξω από ένα γεγονός που συνέβη προσφάτως στην Κύπρο. Την περασμένη Τετάρτη, η χαλύβδινη στέγη του χωρητικότητας 1 100 ατόμων δημοτικού θεάτρου της Λευκωσίας κατέρρευσε, ξαφνικά και χωρίς προειδοποίηση. Με την πτώση τους, οι χαλύβδινες δοκοί και άλλα συντρίμμια συνέθλιψαν τα καθίσματα που βρίσκονταν από κάτω τους. Ευτυχώς, το θέατρο ήταν εκείνη τη στιγμή κενό· διαφορετικά, εκατοντάδες πολίτες θα είχαν σκοτωθεί ή τραυματιστεί. Τις προηγούμενες ημέρες το θέατρο ήταν γεμάτο από παιδιά που το επισκέπτονταν για διάφορες σχολικές εκδηλώσεις. Πριν από δύο εβδομάδες το μπαλέτο Μπολσόι έδωσε παράσταση ενώπιον της ασφυκτικά γεμάτης αίθουσας, ενώ λίγους μήνες νωρίτερα ο Πρόεδρος Barroso -μαζί με πολλούς κοινοτικούς αξιωματούχους, βουλευτές του ΕΚ, τον Πρόεδρο της Κυπριακής Δημοκρατίας, υπουργούς, βουλευτές και πολλούς άλλους- παρίστατο στην τελετή ένταξης της Κύπρου στη ζώνη του ευρώ στο ίδιο θέατρο. Είναι θαύμα που δεν προκλήθηκε μαζική καταστροφή τεραστίων διαστάσεων.
<P>
Ας σημειωθεί ότι είχαν πραγματοποιηθεί εκτεταμένες εργασίες αποκατάστασης κόστους περίπου 6 εκατ. ευρώ στο εν λόγω κτήριο μόλις τρία χρόνια νωρίτερα, όμως φαίνεται ότι κανείς από τους υπεύθυνους, έγκριτους και ακριβοπληρωμένους αρχιτέκτονες, μηχανικούς, κυβερνητικούς αξιωματούχους κ.ά. δεν κατάφερε να διαγνώσει ότι η 50 ετών χαλύβδινη οροφή ήταν εντελώς επισφαλής. Υπάρχουν υποψίες ότι και άλλα δημόσια κτήρια στην Κύπρο ενδέχεται να είναι δομικώς επισφαλή όμως, λόγω προφανούς αμέλειας ή άγνοιας, ή και διαφθοράς στους κόλπους των αρμοδίων αρχών ή υπηρεσιών ή των εμπλεκόμενων ιδιωτικών εταιρειών, δεν λαμβάνονται διορθωτικά μέτρα. Μάλιστα παρόμοιες καταστάσεις ενδέχεται να υπάρχουν και σε άλλα κράτη μέλη της ΕΕ. Παρεμπιπτόντως, στην Κύπρο τα δημόσια κτήρια, στο μεγαλύτερο μέρος τους, δεν υπόκεινται καθόλου στην αντισεισμική νομοθεσία, στην οποία υπόκεινται όλα τα ιδιωτικά κτήρια. Καλώ την Επιτροπή να διασφαλίσει ότι, με αυτό το ψήφισμα, θα υπάρξει έλεγχος της ασφάλειας των κτηρίων στην ΕΕ.
<SPEAKER ID="125" NAME="Δημήτριος Παπαδημούλης">
εξ ονόματος της ομάδας GUE/NGL. - Κύριε Πρόεδρε, κύριε Επίτροπε, όλοι διαπιστώνουμε ότι οι φυσικές καταστροφές αυξάνονται διότι οφείλονται και στις κλιματικές αλλαγές και στις αλλαγές της χρήσης γης.
<P>
Το ψήφισμα που συνέταξα - και ελπίζω να ψηφίσουμε σχεδόν ομόφωνα την Πέμπτη και στην Ολομέλεια, όπως κάναμε στην Επιτροπή Περιβάλλοντος - ζητεί από την Επιτροπή να πάψει να καθυστερεί, να πάψει να μένει στα λόγια, να πάψει να αναβάλλει.
<P>
Κύριε Επίτροπε, σας ερωτώ: Σκοπεύετε να κάνετε κάτι στην Επιτροπή, έτσι ώστε να εγκριθεί η πρόταση Barnier για τη δημιουργία μιας ευρωπαϊκής δύναμης πολιτικής προστασίας, όπως επανειλημμένα ζητεί με ψηφίσματά του το Ευρωπαϊκό Κοινοβούλιο;
<P>
Σκοπεύετε να κάνετε κάτι για να αποκτήσει μεγαλύτερη ευελιξία και λιγότερη γραφειοκρατία το Ταμείο Αλληλεγγύης;
<P>
Σκοπεύετε να κάνετε κάτι, έτσι ώστε να καλυφθούν τα σοβαρά κενά στη νομοθεσία και στις εφαρμοσμένες πολιτικές, για να υπάρχει περισσότερη και αποτελεσματικότερη παρουσία της Ευρώπης επικουρικά στη δράση των κρατών μελών, εκεί όπου οι φυσικές καταστροφές καταστρέφουν περιουσίες και αφαιρούν ζωές;
<P>
Εγκρίναμε στην Επιτροπή Περιβάλλοντος μια σειρά ερωτήσεων προς την Επιτροπή και σήμερα εσείς μας είπατε ότι σε ένα χρόνο θα παρουσιάσετε προτάσεις, στα μέσα του 2009. Το ερώτημα είναι πότε θα αποφασίσει η Επιτροπή να εξετάσει σοβαρά τα ζητήματα αυτά και να απαντήσει σε αυτά που προτείνει το Ευρωπαϊκό Κοινοβούλιο.
<P>
Με ποια συμφωνείτε και πότε θα τα κάνετε; Με ποια διαφωνείτε και γιατί; Εάν σας εμποδίζει το Συμβούλιο και αρνείται να σας δώσει τους πόρους που χρειάζεστε ή εάν σας εμποδίζουν κάποιοι μέσα στην Επιτροπή, κύριε Δήμα, να μας το πείτε για να σας βοηθήσουμε. Δεν θέλουμε απλώς καλά λόγια, θέλουμε δράση, έτσι ώστε και αυτό το καλοκαίρι να μη θρηνήσουμε θύματα και μεγάλες οικολογικές καταστροφές.
<SPEAKER ID="126" NAME="Dimitar Stoyanov" AFFILIATION="NI">
(BG) Νωρίτερα παρουσίασα από τούτο το βήμα το πρόσωπο της διαφθοράς στα κορυφαία κλιμάκια της Βουλγαρίας, τον Ahmed Dogan, και το κόμμα του οποίου ηγείται, το Κίνημα για τα Δικαιώματα και τις Ελευθερίες (MRL). Τώρα θέλω να προσφέρω ορισμένες συγκεκριμένες πληροφορίες σχετικά με τις δασικές πυρκαγιές.
<P>
Είναι κοινό μυστικό στη Βουλγαρία ότι αυτό που ο ίδιος ο Dogan αναφέρει ως "κύκλο επιχειρήσεων" που περιβάλλει το κόμμα του αποψιλώνει, εδώ και οκτώ χρόνια, τα δάση της Βουλγαρίας. " ευκολότερη μέθοδος συγκάλυψης αυτού του εγκλήματος είναι η πρόκληση δασικών πυρκαγιών, με αποτέλεσμα κάθε καλοκαίρι να πυρπολούνται και να μετατρέπονται σε στάχτη χιλιάδες εκτάρια βουλγαρικών δασών. Και αν αυτό ήταν στο παρελθόν αμιγώς βουλγαρικό πρόβλημα, σήμερα ανακύπτει ως πρόβλημα ευρωπαϊκού επίσης επιπέδου καθότι η Βουλγαρία έχει δικαίωμα διεκδίκησης αρκούντως υψηλών ενισχύσεων προκειμένου να αντιμετωπίσει τις καταστροφές που προκαλούνται στα δάση. Από ποιους διαύλους όμως θα περάσουν αυτές οι ενισχύσεις; Οι εν λόγω ενισχύσεις θα διατεθούν μέσω του Υπουργείου Εκτάκτων Αναγκών, επικεφαλής του οποίου είναι η αναπληρώτρια του κ. Dogan, η κ. Emel Etem. Είναι το υπουργείο από το οποίο έχουν εξαφανιστεί δεκάδες εκατομμύρια ευρώ τα οποία είχε διαθέσει το Ευρωπαϊκό Ταμείο Αλληλεγγύης για τις πλημμύρες στη Βουλγαρία. Σας καλώ λοιπόν, κύριε Επίτροπε, καθώς και όλους εσάς, κυρίες και κύριοι συνάδελφοι, να επισκεφθείτε τη Βουλγαρία για να δείτε τι είδους αλληλεγγύη επιδεικνύει η Emel Etem στην εκλογική της περιφέρεια, τι είδους αλληλεγγύη επιδεικνύει το MRL στο εκλογικό του σώμα, τους μουσουλμάνους Βουλγάρους, οι οποίοι ζουν σε προσωρινά καταφύγια, σε τροχόσπιτα ακατάλληλα για κατοικίες, ενώ τα χρήματα από το Ευρωπαϊκό Ταμείο Αλληλεγγύης έχουν χαθεί στα βάθη του υπουργείου το οποίο διευθύνει το MRL.
<P>
Γι' αυτό θίγω το συγκεκριμένο ζήτημα. Διαπράττεται ένα σοβαρό έγκλημα εις βάρος του βουλγαρικού περιβάλλοντος και εις βάρος της Ευρωπαϊκής Ένωσης, μια πραγματική κλοπή των πόρων της. Οποιαδήποτε καταστροφή ενσκήψει στο μέλλον τη Βουλγαρία, δεν μπορεί ποτέ να συγκριθεί με την καταστροφή που φέρει το όνομα Κίνημα για τα Δικαιώματα και τις Ελευθερίες.
<SPEAKER ID="127" NAME="Gerardo Galeote" AFFILIATION="PPE-DE">
(ES) Κύριε Πρόεδρε, χαιρετίζω την πρωτοβουλία της Επιτροπής Περιβάλλοντος, την οποία μπορούμε να προσθέσουμε στον κατάλογο των πολυάριθμων πρωτοβουλιών της Επιτροπής Περιφερειακής Ανάπτυξης την τρέχουσα νομοθετική περίοδο, έστω και αν οι πρωτοβουλίες αυτές δεν γίνονται πάντα πλήρως κατανοητές. " αλήθεια είναι ότι ορισμένες εξελίξεις, περιλαμβανομένων ορισμένων νομικών αποφάσεων, καταδεικνύουν ότι οι ανησυχίες μας ήταν απολύτως βάσιμες.
<P>
Εντούτοις, είναι λυπηρό το γεγονός ότι το Συμβούλιο εμφανίζεται τόσο αδιάφορο και ανάλγητο. Είναι επίσης παράδοξο ζητήματα τα οποία αφορούν το περιβάλλον, την περιφερειακή πολιτική και τη γεωργία να υπάγονται στο πεδίο αρμοδιότητας των Υπουργών Οικονομικών.
<P>
Οι εθνικές κυβερνήσεις πρέπει να αναθεωρήσουν την επίμονη άρνησή τους να μεταρρυθμίσουν το παρωχημένο Ταμείο Αλληλεγγύης, παρά τις προσπάθειες του Κοινοβουλίου και της Επιτροπής και τη σαφή δημόσια απαίτηση για μια τέτοια μεταρρύθμιση. Ελπίζω ότι αυτό το καλοκαίρι δεν θα υποστούμε τη μάστιγα των πυρκαγιών, των ξηρασιών και των πλημμυρών άλλων ετών. Ελπίζω ότι το Συμβούλιο δεν θα υποχρεωθεί, για μια ακόμη φορά, να εκδώσει κενές περιεχομένου δηλώσεις αλληλεγγύης αντί να προσφέρει συντονισμένους μηχανισμούς πολιτικής προστασίας και πόρους για να βοηθήσει τους πολίτες, ενώ ταυτόχρονα διαμαρτυρόμαστε επειδή οι πολίτες αδιαφορούν και δεν ασχολούνται με το έργο που επιτελούν τα θεσμικά μας όργανα.
<P>
Ορισμένα μέλη της Επιτροπής Περιφερειακής Ανάπτυξης έχουν καταθέσει τροπολογίες με σκοπό να επιστήσουν την προσοχή του Συμβουλίου στην ανάγκη για μεταρρυθμίσεις και πρωτοβουλίες. Θα δούμε αν το Συμβούλιο, που λάμπει σήμερα διά της απουσίας του, θα αποδειχθεί ικανό να ανταποκριθεί.
<SPEAKER ID="128" NAME="Iratxe García Pérez" AFFILIATION="PSE">
(ES) Κύριε Πρόεδρε, θέλω καταρχάς να χαιρετίσω την πρωτοβουλία του Κοινοβουλίου να ενισχύσει την ικανότητα αντίδρασης της Ευρωπαϊκής Ένωσης σε καταστροφές, καθότι, δυστυχώς, οι καταστροφές γίνονται όλο και πιο συνηθισμένο φαινόμενο, και αυτό θα αποτελέσει βεβαίως ζωτικής σημασίας πρόκληση για την ικανότητα ανάληψης πολιτικών πρωτοβουλιών και ταχείας αντίδρασης της ΕΕ.
<P>
Πρέπει να υιοθετήσουμε μια ευρεία προσέγγιση που να περιλαμβάνει τους τρόπους αντιμετώπισης, πρόληψης και αποκατάστασης καταστροφών, και γι' αυτό είναι σημαντικό να ζητήσουμε από την Επιτροπή να παρουσιάσει επειγόντως προτάσεις για την πρόληψη των καταστροφών στην Ευρωπαϊκή Ένωση.
<P>
Ομοίως, πρέπει να λάβουμε υπόψη την ανάγκη αναγνώρισης του ιδιαίτερου χαρακτήρα των φυσικών καταστροφών που προκαλούνται από ξηρασίες και πυρκαγιές στην περιοχή της Μεσογείου και να προσαρμόσουμε αναλόγως τους μηχανισμούς πρόληψης, έρευνας, διαχείρισης κινδύνου, πολιτικής προστασίας και αλληλεγγύης.
<P>
Γνωρίζουμε ότι οι διαθέσιμοι πόροι στα κράτη μέλη για την καταπολέμηση των δασικών πυρκαγιών, ιδίως από αέρος, είναι ενίοτε περιορισμένοι, γι' αυτό καλούμε την Επιτροπή να φέρει προς συζήτηση μέτρα χρηματοδότησης κοινοτικών ομάδων, με στόχο την ενίσχυση της εθνικής ικανότητας και τη συμπλήρωση των εθνικών πόρων.
<P>
Αυτό το ψήφισμα πρέπει να περιλαμβάνει επίσης το επιτακτικό αίτημα να εκδώσει το Συμβούλιο απόφαση σχετικά με τον προτεινόμενο κανονισμό του Ταμείου Αλληλεγγύης, προκειμένου να διευκολυνθεί η ταχύτερη και αποτελεσματικότερη αντίδραση σε καταστροφές τις οποίες τα κράτη μέλη αδυνατούν να αντιμετωπίσουν μόνα τους. Επιπλέον, δεν επιτρέπεται να λησμονούμε τα θύματα αυτών των καταστροφών, τα οποία χρειάζονται άμεση βοήθεια και υποστήριξη.
<P>
Δεν μπορούμε να μένουμε αδιάφοροι απέναντι σε αυτά τα φαινόμενα, τα οποία, κάθε χρόνο, κάθε καλοκαίρι, πλήττουν πολλές περιοχές της Ευρωπαϊκής Ένωσης. Πρέπει να μπορούμε να αντιδράσουμε αποφασιστικά σε αυτά τα θλιβερά γεγονότα για να βοηθήσουμε τους ανθρώπους που επηρεάζουν. Το μέλλον είναι αβέβαιο, και η παρέμβασή μας σε αυτόν τον τομέα στην Ευρωπαϊκή Ένωση είναι επιβεβλημένη.
<SPEAKER ID="129" NAME="Françoise Grossetête" AFFILIATION="PPE-DE">
(FR) Κύριε Πρόεδρε, είναι σίγουρα λυπηρό το γεγονός ότι, για άλλη μια φορά, λίγο πριν από τις διακοπές, συναντιόμαστε για να συζητήσουμε το ίδιο πρόβλημα, το οποίο δημιουργεί την εντύπωση ότι δεν σημειώνεται καμία πρόοδος από έτος σε έτος. Σε μια περίοδο κατά την οποία οι περισσότεροι συμπολίτες μας τρέφουν αμφιβολίες για την αποτελεσματικότητα της Ευρώπης, είναι επειγόντως αναγκαίο να τους δείξουμε ότι, όταν φυσικές καταστροφές -είτε πρόκειται για πυρκαγιές, είτε για πλημμύρες είτε ακόμη και για επιδημίες- θέτουν σε κίνδυνο τη ζωή και την ιδιοκτησία των πολιτών, η Ευρώπη μπορεί να αντιδράσει και ότι, βασικά, όταν αντιμετωπίζουν προβλήματα, χρειάζονται την Ευρώπη και ότι η Ευρώπη είναι στο πλευρό τους.
<P>
Σε ποιο σημείο βρισκόμαστε σήμερα; Για μια ακόμη φορά, συζητούμε σχετικά με την ανάγκη για αλληλεγγύη και, φυσικά, την ανάγκη για ένα δεσμευτικό πλαίσιο. Πρέπει οπωσδήποτε να πείσουμε τα κράτη μέλη ότι είναι αναγκαία μια γνήσια, λειτουργική δύναμη πολιτικής προστασίας που να διαθέτει κατάλληλα αποθέματα οικονομικών πόρων, μηχανισμούς παροχής βοήθειας και πρόσθετους ευρωπαϊκούς πόρους. Φυσικά, πρέπει να ενισχύσουμε τη ανθρωπιστική βοήθεια καλύπτοντας τα υπάρχοντα κενά ως προς την παροχή βοήθειας και ενισχύοντας τις συνολικές μας ικανότητες. Πρέπει να δημιουργήσουμε ένα δίκτυο κατάρτισης. Όπως επεσήμανε ο κ. Επίτροπος, είναι αναγκαίο να εκπαιδευθούν εμπειρογνώμονες στην παροχή έκτακτης βοήθειας σε περιπτώσεις καταστροφών, εκμεταλλευόμενοι την πείρα που έχουν συσσωρεύσει τα κράτη μέλη όσον αφορά την κατάρτιση στον τομέα της πολιτικής προστασίας. Προπάντων, όμως, πρέπει να λάβουμε προληπτικά μέτρα, και στο πλαίσιο αυτό χρειαζόμαστε ουσιαστικές πολιτικές για το έδαφος, τη γη και τα δάση. Πρέπει να λάβουμε προληπτικά μέτρα, και μόνο τότε μπορούμε να προετοιμαστούμε για τις καταστροφές λαμβάνοντας διορθωτικά μέτρα και συστήνοντας συστήματα έγκαιρης προειδοποίησης, κάτι που είναι απολύτως επιβεβλημένο.
<P>
Ποια είναι η κατάσταση όσον αφορά την πρόταση της έκθεσης του κ. Barnier; Μετά την πρόταση αυτή αναμένω πρακτικά αποτελέσματα.
<SPEAKER ID="130" NAME="Σταύρος Λαμπρινίδης" AFFILIATION="PSE">
Κύριε Πρόεδρε, κύριε Επίτροπε, πέρυσι το Σεπτέμβρη πολλοί πολιτικοί εξέφρασαν οδύνη για τα θύματα των πυρκαγιών· δεν εξέφρασαν όμως πολλοί την αίσθηση ευθύνης που θα έπρεπε να αισθάνονται για το γεγονός ότι καταλήξαμε να τις έχουμε και να έχουμε τόσο καταστροφικά αποτελέσματα. Αλλά ένας πολιτικός πρέπει να αισθάνεται ευθύνη. Γι' αυτό το λόγο και η Σοσιαλιστική Ομάδα ζήτησε με προφορική της ερώτηση, πριν το καλοκαίρι, πριν εκδηλωθούν οι πυρκαγιές, να συζητήσουμε εδώ με την Επιτροπή τι γίνεται για την πρόληψή τους.
<P>
Κύριε Επίτροπε, αναφέρατε ότι θα διατεθούν 5,8 δισεκατομμύρια ευρώ για την περίοδο 2009-2013 για την πρόληψη πυρκαγιών. Το 2008, τώρα, πόσα χρήματα έχετε διαθέσει για πρόληψη; Πόσες και ποιες κυβερνήσεις έχουν απορροφήσει και τι από αυτά τα χρήματα;
<P>
Δυστυχώς πέρυσι η Ελληνική κυβέρνηση, όπου έγιναν και οι μεγαλύτερες πυρκαγιές, με έκθεσή της προς την Επιτροπή, είχε ομολογήσει ανυπαρξία συντονισμού των φορέων μεταξύ τους και έλλειψη σχεδίων πρόληψης. Κοιτάξατε στο ενδιάμεσο διάστημα τι έγινε στην Ελλάδα για να βελτιωθούν αυτά τα προβλήματα; Ή απλώς μοιράζετε κονδύλια σε κυβερνήσεις που ενδεχομένως τα κατασπαταλούν;
<SPEAKER ID="131" NAME="Rolf Berend" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, έχοντας υπογράψει ορισμένες τροπολογίες εξ ονόματος της Ομάδας ΕΛΚ-ΕΔ και ως μέλος και αντιπρόεδρος της Επιτροπής Περιφερειακής Ανάπτυξης, θέλω να χρησιμοποιήσω την ευκαιρία αυτή για να παρουσιάσω τις απόψεις μου σχετικά με το Ταμείο Αλληλεγγύης και την αναθεώρησή του, ως εισηγητής του Ευρωπαϊκού Κοινοβουλίου.
<P>
Αφού υιοθετήθηκε από το Κοινοβούλιο με συντριπτική πλειοψηφία τον Μάιο του 2006, η έκθεση σχετικά με το σχέδιο μέσου της Επιτροπής για το νέο Ταμείο Αλληλεγγύης βρίσκεται στα χέρια του Συμβουλίου, όπου η πλειονότητα των κρατών μελών απορρίπτει το νέο Ταμείο στην τροποποιημένη μορφή του. Καμία από τις ενδιάμεσες Προεδρίες του Συμβουλίου δεν έχει συμπεριλάβει το νέο Ταμείο Αλληλεγγύης στο πρόγραμμα εργασίας της. Απεναντίας, η αναθεωρημένη έκδοση παρακωλύεται στο Συμβούλιο από τους υπουργούς Οικονομικών. Συνεπώς, το νέο Ταμείο, το οποίο σχεδιαζόταν να καλύψει την περίοδο από το 2007 έως το 2013, δεν έχει αρχίσει τη λειτουργία του. Δυστυχώς, μέχρι νεωτέρας, έχουμε στη διάθεσή μας μόνο το παλαιό Ταμείο, το οποίο υφίσταται στην παρούσα του μορφή από τον Σεπτέμβριο του 2002, ενώ και τότε είχε συσταθεί βεβιασμένα. Μετά από σκληρές διαπραγματεύσεις και δύσκολο παζάρι εδώ στο Κοινοβούλιο το 2006, καταφέραμε να καταλήξουμε σε συμβιβαστικές θέσεις που απέβλεπαν να καταστήσουν το Ταμείο Αλληλεγγύης ένα ταχύτερο, αποτελεσματικότερο και, προπάντων, σαφέστερο μέσο παροχής βοήθειας σε καταστάσεις έκτακτης ανάγκης. Τώρα το Συμβούλιο θέλει να ενταφιάσει μια για πάντα αυτή την αναθεωρημένη έκδοση.
<P>
Αδυνατώ να κατανοήσω πώς, ως κοινότητα που έχει ως βάση της την αλληλεγγύη, μπορούμε να γυρίζουμε την πλάτη με τέτοιο τρόπο, λόγω των ευαισθησιών ορισμένων κρατών μελών, σε ένα μέσο βοηθείας σε περιπτώσεις έκτακτης ανάγκης η ονομασία του οποίου προπαγανδίζει την έννοια της αλληλεγγύης. Έχουμε βελτιώσει το μέσο αυτό. Το έχουμε επεκτείνει. Δεν καταλαβαίνω καθόλου γιατί όσοι έχουν ωφεληθεί ήδη από αυτό το Ταμείο αρνούνται τώρα να παράσχουν την έγκρισή τους. Απευθύνω λοιπόν επείγουσα έκκληση στο Συμβούλιο να επανεξετάσει την απόφασή του και να υιοθετήσει τελικά την αναθεωρημένη έκδοση. Είμαστε μια κοινότητα που έχει ως βάση της την αλληλεγγύη, κύριε Πρόεδρε, και κανείς δεν γνωρίζει πότε ή πού θα ενσκήψει η επόμενη καταστροφή. Θα είναι τότε ευθύνη σας...
<P>
(Ο Πρόεδρος διακόπτει τον ομιλητή.)
<SPEAKER ID="132" NAME="Μαργαρίτης Σχοινάς" AFFILIATION="PPE-DE">
Κύριε Πρόεδρε, δεν χωράει αμφιβολία ότι, για να υπάρξει ουσιαστική δράση της Ευρωπαϊκής Ένωσης στην αντιμετώπιση των φυσικών καταστροφών, πρέπει να υπάρχει κάλυψη στο τρίπτυχο: πρόληψη, αντίδραση, ανάπλαση. Εδώ όμως διαπιστώνουμε ότι, για κάποιους μάλλον δογματικούς λόγους, για κάποιες ιδεοληψίες υπάρχει αντίδραση στο να κινηθεί η Ευρωπαϊκή Ένωση στο πεδίο της πρόληψης. Υπάρχει αντίδραση, φαίνεται ξεκάθαρα, και μέσα στην Επιτροπή· υπάρχει αντίδραση και σε μερικά από αυτά τα έδρανα εδώ, διότι μερικοί θεωρούν ότι η Ευρωπαϊκή Ένωση δεν έχει ρόλο σε αυτό το πεδίο.
<P>
Θέλω να διαμαρτυρηθώ έντονα για την πρακτική αυτή. Χωρίς πρόληψη δεν θα κάνουμε τίποτα. " εικόνα του Προέδρου Barroso στο ελικόπτερο με ένα τσεκ από το Ταμείο Αλληλεγγύης στο τέλος, δεν είναι πρακτική αλληλεγγύης της Ευρωπαϊκής Ένωσης. Πρακτική αλληλεγγύης είναι ένα συνολικό πλαίσιο αντιμετώπισης όπως αυτό που περιέγραψε ο Barnier και που ακόμα ζυμώνεται κάπου, σε κάποιους δαιδάλους, για να μην πω μαιάνδρους της γραφειοκρατίας. Περάσαμε τη φάση της διάγνωσης, είμαστε τώρα στη φάση της συνταγογράφησης.
<SPEAKER ID="133" NAME="Gyula Hegyi" AFFILIATION="PSE">
(HU) Κατά τη συζήτηση του προηγούμενου θέματος της ημερήσιας διάταξης, έγινε αναφορά στο γεγονός ότι η πλειονότητα των φυσικών καταστροφών στην Ευρώπη σχετίζεται με το νερό: ξηρασία, πλημμύρες, δασικές πυρκαγιές. Μια από τις αιτίες του προβλήματος είναι οι παραδοσιακές μέθοδοι αντιπλημμυρικής προστασίας· για να είμαι πιο συγκεκριμένος, έγκειται στο γεγονός ότι, όταν προκαλούνται πλημμύρες, κύρια προτεραιότητά μας είναι να απομακρύνουμε όσο το δυνατόν γρηγορότερα το νερό, όταν όμως, κάποιους μήνες αργότερα, αντιμετωπίζουμε ξηρασίες ή δασικές πυρκαγιές διαπιστώνουμε με έκπληξη ότι θα ήταν πολύ χρήσιμο να είχαμε κατάλληλες μεθόδους συλλογής και αποθήκευσης των ομβρίων υδάτων που ήταν διαθέσιμα κατά τις πλημμύρες ή τις ακραίες βροχοπτώσεις. Αν καταφέρναμε λοιπόν να μετατοπίσουμε την εστίαση της διαχείρισης των υδάτων συνολικά στην αρχή ότι κάθε σταγόνα γλυκό νερό είναι πολύτιμος πόρος που πρέπει να εξοικονομείται για πιο δύσκολες, πιο ξηρές περιόδους, θα εξασφαλίζαμε ένα πολύ σημαντικό μέσο διαχείρισης και αντιμετώπισης, μέχρις ενός βαθμού, των προβλημάτων που αναφέρθηκαν εδώ - με άλλα λόγια, μια τέτοια αντιμετώπιση θα συνέβαλλε στην πρόληψή τους. Θα ήταν ιδιαίτερα σημαντικό, ιδίως στα νέα κράτη μέλη, να αναβαθμιστεί μια τέτοια προσέγγιση στο επίπεδο της κοινοτικής πολιτικής, έτσι ώστε, ως κοινοτική πολιτική, να μπορούμε να την εφαρμόσουμε χρησιμοποιώντας κοινοτικούς πόρους, αντισταθμίζοντας έτσι τις ζημιές που προκαλούνται από τις πλημμύρες, την ξηρασία και τις δασικές πυρκαγιές.
<SPEAKER ID="134" NAME="Zuzana Roithová" AFFILIATION="PPE-DE">
(CS) Αν και μιλώ ως βουλευτής που εκπροσωπεί μια χώρα η οποία δεν πρόκειται να αντιμετωπίσει σοβαρά προβλήματα πυρκαγιών προτού αισθανθούμε τις πλήρεις συνέπειες της παγκόσμιας αύξησης της θερμοκρασίας λόγω του φαινομένου του θερμοκηπίου, κατανοώ τη σημασία της αλληλεγγύης μεταξύ των ευρωπαϊκών χωρών. Έχοντας ακούσει παρόμοιες συζητήσεις επανειλημμένως στο παρελθόν, πιστεύω ακράδαντα, ως πρώην διευθυντικό στέλεχος, ότι είναι επιτέλους καιρός να αποκτήσουμε μια κοινή στρατηγική εστιασμένη στην πρόληψη, στο πώς θα παρέχουμε βοήθεια όταν μια χώρα την έχει ανάγκη. Δεν είναι θέμα χρημάτων. Είναι θέμα ικανότητας και στοχευμένης διαχείρισης, στοχευμένης βοήθειας που δεν στηρίζεται αποκλειστικά σε χρηματοδοτικά μέσα. Καλώ επίσης το Συμβούλιο, όλες τις Προεδρίες και φυσικά την Επιτροπή να καταβάλουν κάθε δυνατή προσπάθεια προκειμένου να εξασφαλιστεί ότι δεν θα καθόμαστε άπραγοι σε τούτο το Σώμα, αλλά ότι θα μπορούμε με την ψήφο μας να αποφασίσουμε αν θα βοηθήσουμε σήμερα ή μετά από μια εβδομάδα, είτε είναι μεγάλη είτε είναι μικρή η καταστροφή.
<SPEAKER ID="135" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, είμαι ένας από τους πέντε βουλευτές που λαμβάνουν τον λόγο βάσει του συστήματος των εκτάκτων παρεμβάσεων. Ήθελα να δηλώσω ότι μπορούμε να κάνουμε δύο πράγματα όσον αφορά τις φυσικές καταστροφές. Το πρώτο είναι να τις προλαμβάνουμε σε όποιο βαθμό αυτό είναι δυνατό, λόγου χάρη τις πλημμύρες, και, δεύτερον, όταν ενσκήπτουν, πρέπει να φροντίζουμε τους ανθρώπους που πλήττονται από αυτές τις καταστροφές. Μια από τις συναφείς δραστηριότητες είναι η παροχή ψυχολογικής υποστήριξης. Βλέπουμε ανθρώπους οι οποίοι έχουν χάσει τα πάντα εξαιτίας πλημμυρών, το σπίτι τους, όλα τα υπάρχοντά τους· είναι ακόμα ζωντανοί, όμως είναι κατεστραμμένοι, και βιώνουν βαθύτατο αίσθημα απώλειας. Γνωρίζω εκ πείρας ότι το έργο των ψυχολόγων είναι πολύ σημαντικό σε τέτοιες καταστάσεις, γι' αυτό θεωρώ ότι οι ομάδες παροχής βοήθειας σε περιπτώσεις καταστροφών πρέπει να περιλαμβάνουν και να διαθέτουν χρηματοδότηση για ψυχολόγους, οι οποίοι πρέπει να μεταβαίνουν αμέσως στον τόπο της καταστροφής προκειμένου να βοηθήσουν αυτούς τους ανθρώπους.
<SPEAKER ID="136" NAME="Σταύρος Δήμας">
Μέλος της Επιτροπής. - Κύριε Πρόεδρε, ευχαριστώ όλους τους ομιλητές για τις πολύ θετικές παρεμβάσεις τους.
<P>
" Επιτροπή δεσμεύεται να συνδράμει ουσιαστικά στην ενίσχυση της κοινοτικής ικανότητας για την αντιμετώπιση καταστροφών. Στην ανακοίνωση που εξέδωσε το Μάρτιο, καθώς και σε μέτρα που βρίσκονται υπό επεξεργασία, η Επιτροπή υιοθετεί μια ολοκληρωμένη προσέγγιση.
<P>
Πρώτον, εξετάζουμε όλες τις φάσεις των καταστροφών: πρόληψη, προετοιμασία, ετοιμότητα, άμεση αντίδραση και μακροπρόθεσμη αποκατάσταση.
<P>
Δεύτερον, εξετάζουμε όλα τα είδη καταστροφών τόσο εντός όσο και εκτός της Ευρωπαϊκής Ένωσης, τόσο τις φυσικές όσο και τις ανθρωπογενείς καταστροφές.
<P>
Και τρίτον, πρόθεσή μας είναι να ενσωματώσουμε όλα τα κοινοτικά μέσα βελτιώνοντας το συντονισμό μεταξύ των οργάνων της Ευρωπαϊκής Ένωσης.
<P>
Σχετικά με ορισμένα θέματα τα οποία ετέθησαν. Πρώτα απ' όλα για το Ταμείο Αλληλεγγύης, υπάρχει ταύτιση απόψεων μεταξύ Κοινοβουλίου και Ευρωπαϊκής Επιτροπής όσον αφορά την αναθεώρηση του Ταμείου Αλληλεγγύης. Δυστυχώς το Συμβούλιο αρνείται την αναθεώρηση αυτή. " Επιτροπή, ωστόσο, δεν σκοπεύει να αποσύρει την πρότασή της και ευελπιστεί ότι το Συμβούλιο θα μεταπεισθεί.
<P>
Σχετικά με την οδηγία για τις δασικές πυρκαγιές, οι υπηρεσίες μου εργάζονται για μια ανακοίνωση για την πρόληψη καταστροφών και μια επιλογή που θα εκτιμηθεί είναι η ανάγκη θέσπισης νομοθεσίας ειδικότερα για τις δασικές πυρκαγιές.
<P>
Σχετικά με τα ασφαλή κτίρια, η Επιτροπή ήταν η κύρια προωθητική δύναμη για την υιοθέτηση των Eurocodes. Αυτά είναι τα ευρωπαϊκά πρότυπα για τη σταθερότητα των κτιρίων σε περίπτωση σεισμών. Αυτά τα πρότυπα σήμερα ενσωματώνονται και εφαρμόζονται στις εθνικές νομοθεσίες.
<P>
Σχετικά με την πρόταση Barnier, είμαι πολύ ένθερμος υποστηρικτής των προτάσεων του κ. Barnier. Σας υπενθυμίζω όμως ότι απαιτείται έγκριση του Συμβουλίου με ομοφωνία. Γνωρίζουμε όλοι ότι αυτή τη στιγμή δεν υπάρχει ομοφωνία ανάμεσα στα κράτη μέλη. Για το λόγο αυτό, η προετοιμασία των προτάσεών μας διαρκεί περισσότερο από το επιθυμητό. Απλώς να σας υπενθυμίσω ότι με τη Συνθήκη της Λισσαβόνας θα μας αρκούσε η ειδική πλειοψηφία στο Συμβούλιο.
<P>
Ακόμη για την ψυχολογική αρωγή έχουμε ήδη χρηματοδοτήσει προγράμματα του Ερυθρού Σταυρού για παροχή ψυχολογικής βοήθειας και επί πλέον προγράμματα τελούν υπό επεξεργασία σε τεχνικό επίπεδο.
<P>
Τέλος, η Επιτροπή διαπιστώνει το έντονο ενδιαφέρον και τον αυξανόμενο ρόλο του Ευρωπαϊκού Κοινοβουλίου στο πεδίο της αντιμετώπισης καταστροφών και προσβλέπω σε αγαστή συνεργασία με το Κοινοβούλιο και το Συμβούλιο με τον καθορισμό των ορίων της επικουρικότητας με στόχο την περαιτέρω προώθηση και ανάπτυξη της ευρωπαϊκής διάστασης στην αντιμετώπιση καταστροφών.
<SPEAKER ID="137" NAME="Πρόεδρος">
Έχω λάβει ένα σχέδιο ψηφίσματοςτο οποίο υποβλήθηκε σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Ιουνίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="138" NAME="Daciana Octavia Sârbu  " AFFILIATION="PSE">
γραπτώς. - (RO) Οι δασικές πυρκαγιές στην Ελλάδα, την Ιταλία και την Ισπανία κατά τη διάρκεια του θέρους του 2007 και οι πλημμύρες στη Ρουμανία και τη Μεγάλη Βρετανία έχουν οδηγήσει σε αύξηση των εκκλήσεων για βελτίωση της αποτελεσματικότητας των μηχανισμών αντίδρασης της ΕΕ σε περιπτώσεις καταστροφών. " συχνότητα των καταστροφών που σχετίζονται με την αλλαγή του κλίματος αυξάνεται και απαιτεί πολυμερείς και συντονισμένες αντιδράσεις για την κινητοποίηση όλων των διαθέσιμων πόρων, λαμβάνοντας υπόψη πτυχές όπως η ταχύτητα, η αποτελεσματικότητα και η οικονομική αποδοτικότητα.
<P>
Οι παρεμβάσεις τις οποίες προτείνει η Επιτροπή, και οι οποίες θα συμβάλουν στη βελτίωση των δυνατοτήτων αντίδρασης της ΕΕ σε καταστροφές, περιλαμβάνουν την ενίσχυση του κέντρου παρακολούθησης και πληροφοριών, τη βελτίωση της ικανότητας αντίδρασης της ευρωπαϊκής πολιτικής προστασίας και τη βελτίωση του συντονισμού μεταξύ των "νωμένων Εθνών και του Ερυθρού Σταυρού ως προς την παροχή ανθρωπιστικής βοήθειας. Υπάρχει επίσης η πρόθεση να δημιουργηθούν ένα Ευρωπαϊκό Δίκτυο Εκπαίδευσης στη Αντιμετώπιση Καταστροφών και συστήματα έγκαιρης προειδοποίησης, καθώς και να επεκταθεί η χρήση του ευρωπαϊκού αριθμού επείγουσας ανάγκης "112", ο οποίος δεν είναι ιδιαίτερα γνωστός σε όλα τα κράτη μέλη. Στη Ρουμανία, μόνο το 30% των πολιτών γνωρίζουν ότι μπορούν να καλέσουν αυτόν τον αριθμό σε περίπτωση επείγουσας ανάγκης από οποιαδήποτε χώρα της ΕΕ, και οι εθνικές αρχές πρέπει να συνεχίσουν τις προσπάθειές τους να προωθήσουν τη χρήση του προκειμένου να είναι δυνατή η άμεση αντίδραση σε προβλήματα που σχετίζονται με την αλλαγή του κλίματος, καθώς και σε άλλα προβλήματα.

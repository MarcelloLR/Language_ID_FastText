<CHAPTER ID="016">
Προσαρμογή ορισμένων πράξεων στην απόφαση 1999/468/ΕΚ του Συμβουλίου όπως τροποποιήθηκε από την απόφαση 2006/512/ΕΚ - Προσαρμογή στην κανονιστική διαδικασία με έλεγχο (Mέρος πρώτο) - Προσαρμογή ορισμένων πράξεων στην απόφαση 1999/468/ΕΚ του Συμβουλίου όπως τροποποιήθηκε με την απόφαση 2006/512/ΕΚ - Προσαρμογή στην κανονιστική διαδικασία με έλεγχο (Tρίτο μέρος) (συζήτηση) 
<SPEAKER ID="472" NAME="Πρόεδρος">
" ημερήσια διάταξη προβλέπει την κοινή συζήτηση επί των ακόλουθων εκθέσεων:
<P>
του κ. Szájer, εξ ονόματος της Επιτροπής Νομικών Θεμάτων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την προσαρμογή στην απόφαση 1999/468/ΕΚ του Συμβουλίου, όπως τροποποιήθηκε με την απόφαση 2006/512/ΕΚ, ορισμένων πράξεων που υπόκεινται στη διαδικασία του άρθρου 251 της Συνθήκης, όσον αφορά την κανονιστική διαδικασία με έλεγχο - Μέρος πρώτο - C6-0432/2007 -· και
<P>
του κ. Szájer, εξ ονόματος της Επιτροπής Νομικών Θεμάτων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την προσαρμογή στην απόφαση 1999/468/ΕΚ του Συμβουλίου, όπως τροποποιήθηκε με την απόφαση 2006/512/ΕΚ, ορισμένων πράξεων που υπόκεινται στη διαδικασία του άρθρου 251 της Συνθήκης, όσον αφορά την κανονιστική διαδικασία με έλεγχο - Τρίτο μέρος - C6-0474/2007 - 2007/0282 (COD)).
<SPEAKER ID="473" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, ο "φάκελος της επιτροπολογίας" έχει δύο βασικά χαρακτηριστικά. Αφενός, είναι ιδιαιτέρως τεχνικός, με αποτέλεσμα οι απλοί πολίτες να δυσκολεύονται να τον κατανοήσουν. Αφετέρου, είναι πολύ σημαντικός διότι αφορά τον τρόπο με τον οποίο το Κοινοβούλιο ελέγχει τις εκτελεστικές πράξεις. " μεταρρύθμιση του 2006 της απόφασης περί επιτροπολογίας θέσπισε τη λεγόμενη "κανονιστική διαδικασία με έλεγχο", η οποία παρέχει στο Κοινοβούλιο δικαίωμα αρνησικυρίας για μέτρα γενικού πεδίου εφαρμογής τα οποία τροποποιούν νομικές πράξεις που έχουν εγκριθεί με τη διαδικασία της συναπόφασης.
<P>
Μέχρι το τέλος του 2006, 26 πράξεις οι οποίες είχαν χαρακτηριστεί ως ιδιαιτέρως επείγουσες είχαν συμμορφωθεί κιόλας με τη νέα διαδικασία, η οποία ενισχύει τον ρόλο του Κοινοβουλίου. Χαίρομαι ιδιαιτέρως για το γεγονός ότι σήμερα υποδεχόμαστε εδώ περαιτέρω προόδους.
<P>
Από τον Νοέμβριο του 2007 έως τον Φεβρουάριο του 2008 η Επιτροπή πρότεινε να ευθυγραμμιστούν με τη νέα κανονιστική διαδικασία με έλεγχο πάνω από 220 πράξεις. Προκειμένου να διευκολύνουμε την εξέταση αυτών των φακέλων από το Κοινοβούλιο και το Συμβούλιο, επιλέξαμε να συγκεντρώσουμε τις προτάσεις σε κατηγορίες, εκ των οποίων εγκρίθηκαν τέσσερις.
<P>
" Επιτροπή διαπιστώνει με μεγάλη ικανοποίηση ότι είναι δυνατή η επίτευξη συμφωνίας στο στάδιο της πρώτης ανάγνωσης για την πρώτη και την τρίτη κατηγορία προτάσεων, και ότι τα τρία θεσμικά όργανα κατέληξαν σε καλές και δίκαιες συμβιβαστικές λύσεις. Θα ήθελα να ευχαριστήσω ιδιαιτέρως τον εισηγητή και τις κοινοβουλευτικές επιτροπές για το γεγονός ότι εργάστηκαν πολύ σκληρά και πολύ γρήγορα.
<P>
" Επιτροπή επιθυμεί να προβεί στην ακόλουθη δήλωση. Στο πλαίσιο της επανεξέτασης της οδηγίας 2005/36/ΕΚ, όπως προβλέπεται στο άρθρο 60 αυτής, η Επιτροπή θα αξιολογήσει συγκεκριμένα την εκτέλεση των αρμοδιοτήτων που της έχουν εκχωρηθεί δυνάμει της ρήτρας παρέκκλισης του άρθρου 61 της οδηγίας.
<P>
" Επιτροπή υποστηρίζει ένθερμα την πολιτική βούληση περί προόδου στο συγκεκριμένο θέμα και τη βούληση του Κοινοβουλίου περί όσο το δυνατόν ταχύτερης προόδου. Ευελπιστούμε να επιδείξει και το Συμβούλιο την ίδια σοβαρή αφοσίωση. Θα θέσω το θέμα στη γαλλική Προεδρία και είμαι σίγουρη ότι θα δραστηριοποιηθεί σχετικά. Θα συνεχίσουμε να συνεργαζόμαστε στενά με τα δύο θεσμικά όργανα προκειμένου να επιτύχουμε συμφωνία και για τις δύο εναπομένουσες κατηγορίες προτάσεων.
<SPEAKER ID="474" NAME="József Szájer">
εισηγητής. - (HU) Κύριε Πρόεδρε, κυρία Αντιπρόεδρε, θα ήθελα καταρχάς να επαναλάβω αυτό που είπε η Αντιπρόεδρος της Επιτροπής, ότι δηλαδή πρόκειται για θέμα που έχει δύο πλευρές. Από τη μία, πρόκειται για ιδιαιτέρως τεχνικό θέμα - αν και θα πρόσθετα ότι είναι δουλειά μας να επιλύουμε τεχνικά προβλήματα και να επιλαμβανόμαστε όλων των συναφών ζητημάτων, επομένως οφείλουμε να κατανοούμε αυτά τα πράγματα. Από την άλλη, όμως, παρέχει ταυτόχρονα στους πολίτες μια νέα ευκαιρία, καθώς η νέα διαδικασία, η διαδικασία με έλεγχο παρέχει για πρώτη φορά ουσιαστικά στους πολίτες την ευκαιρία, μέσω των ελεύθερα και άμεσα εκλεγμένων αντιπροσώπων τους, να ελέγχουν τα εκτελεστικά και κανονιστικά μέτρα της Ευρωπαϊκής Επιτροπής.
<P>
Θα έχετε ακούσει πολλές ιστορίες, ιδίως από ευρωσκεπτικιστές, για το πώς η Ευρωπαϊκή Επιτροπή και η κοινοτική γραφειοκρατία θέλουν να ρυθμίζουν κάθε μικρολεπτομέρεια. Όλοι γνωρίζουμε κάποιες από αυτές - από το μέγεθος των αβγών μέχρι το χρώμα της πάπρικας, οι ιστορίες τρόμου αφθονούν. Δεν γνωρίζουμε φυσικά πόσο αληθινές είναι, αλλά σε κάθε περίπτωση οι μύθοι που περιβάλλουν τη γραφειοκρατία των Βρυξελλών εξακολουθούν να διατηρούνται στο πέρασμα του χρόνου. Ένας από τους λόγους για τους οποίους οι μύθοι αυτοί διατηρούνται είναι ότι μέχρι τώρα το Ευρωπαϊκό Κοινοβούλιο δεν είχε πραγματικές και αποτελεσματικές εξουσίες ελέγχου επί των κανονιστικών μέτρων που έχουν εκχωρηθεί στην Επιτροπή.
<P>
" παρούσα διαδικασία, η οποία θα ολοκληρωθεί αύριο με τις δύο ψηφοφορίες, θα επιτρέψει στο Κοινοβούλιο εν μέρει τουλάχιστον να ασκήσει αυτόν τον έλεγχο· στο εξής, τα εν λόγω κανονιστικά μέτρα θα τελούν υπό πολιτικό έλεγχο. Σε σχέση με αυτό που συνήθως καλούμε "δημοκρατικό έλλειμμα", πρέπει να πω ότι η παρούσα διαδικασία συνιστά σημαντικό βήμα. Συνιστά σημαντικό βήμα και από την άποψη ότι μειώνει το δημοκρατικό έλλειμμα χωρίς να απαιτείται τροποποίηση της Συνθήκης. Έκανα πάντοτε ό,τι μπορούσα προς αυτήν την κατεύθυνση, όπως και το Κοινοβούλιο άλλωστε· η συμφωνία που επιτεύχθηκε το 2006 μεταξύ της Ευρωπαϊκής Επιτροπής και του Κοινοβουλίου αποτέλεσε τη βάση για τις αλλαγές που συζητούμε σήμερα. Ήμουν πάντοτε υπέρ της άποψης ότι δεν χρειάζεται να περιμένουμε τη Συνθήκη της Λισαβόνας για να επεκτείνουμε τις εξουσίες αυτές στο Κοινοβούλιο. Δεν υπάρχει λόγος να περιμένουμε, καθώς η συμφωνία μεταξύ των δύο θεσμικών οργάνων και οι προτάσεις που έχουμε τώρα ενώπιόν μας επιλύουν σε μεγάλο βαθμό τα προβλήματα αυτά. Επιπλέον, αμφιβάλλω αν κάποιος μπορεί να πει με βεβαιότητα σήμερα πότε θα τεθεί σε εφαρμογή η Συνθήκη της Λισαβόνας.
<P>
Το Κοινοβούλιο έχει ανάγκη αυτές τις εξουσίες. Επιτρέψτε μου να σας προειδοποιήσω, όμως: πρόκειται για τεράστιο καθήκον, για ένα καθήκον το οποίο επιτελεί το Συμβούλιο εδώ και πολλά χρόνια μέσω των επιτροπών επιτροπολογίας. Για το Κοινοβούλιο, είναι ένα εντελώς νέο καθήκον· πρέπει, επομένως, να εργαστούμε σκληρά προκειμένου να είμαστε πραγματικά σε θέση να ασκήσουμε τις νέες εξουσίες που μας ανατίθενται. Επιπλέον, το θέμα δεν είναι μόνο να είμαστε σε θέση, ως Ευρωπαϊκό Κοινοβούλιο, να ασκήσουμε αυτές τις εξουσίες· στο εξής θα είναι υποχρέωσή μας, καθώς οι πολίτες της Ευρώπης έχουν τη δυνατότητα να ζητήσουν από εμάς, τους εκλεγμένους αντιπροσώπους τους, να λογοδοτήσουμε για τον τρόπο με τον οποίο χειριζόμαστε τα θέματα αυτά. Θα ήθελα να ευχαριστήσω ειλικρινά την Επιτροπή για τις προτάσεις που υπέβαλε, και θέλω να επιστήσω την προσοχή σας στο γεγονός ότι μόνο δώδεκα από τις τριάντα, ή μάλλον σαράντα έξι περίπου πράξεις που περιέχονται στον "κατάλογο 3" έχουν υποβληθεί μέχρι τώρα. Θα θέλαμε, λοιπόν, να σας ζητήσουμε να υποβάλετε και τις εναπομένουσες τριάντα τέσσερις πράξεις το ταχύτερο δυνατόν ώστε να τις εξετάσουμε. Οι διαπραγματεύσεις με το Συμβούλιο για την πρώτη και την τρίτη δέσμη προτάσεων ολοκληρώθηκαν με επιτυχία.
<P>
Είμαι σίγουρος ότι το Συμβούλιο θα συνεχίσει τη διαδικασία -πράγματι, το Συμβούλιο έχει αναλάβει σχετική δέσμευση- και ότι θα επιλύσει τα ζητήματα που προκύπτουν στο μέτρο του δυνατού και θα ολοκληρώσει τη διαδικασία μέχρι το τέλος του τρέχοντος έτους. Για να γίνει αυτό, όλα τα θεσμικά όργανα πρέπει φυσικά να συνεχίσουν να συνεργάζονται μεταξύ τους. Άλλος λόγος για τον οποίο είναι σημαντικό αυτό είναι ότι στην προκειμένη περίπτωση τόσο η Επιτροπή όσο και το Συμβούλιο εκχωρούν σημαντικές συνταγματικές εξουσίες στο Κοινοβούλιο. Θα μπορούσα, συνεπώς, να προσθέσω πόσο αξιέπαινο είναι αυτό και πόσο ευγνώμονες είμαστε που μας εκχωρούνται αυτές οι εξουσίες. Εντούτοις, πιστεύω ειλικρινά ότι προχώρησαν σε αυτό το βήμα με γνώμονα το συμφέρον της δημοκρατίας στην Ευρωπαϊκή Ένωση, και με γνώμονα την εξάλειψη των υπερβολικά γραφειοκρατικών διαδικασιών και τη διασφάλιση μιας πιο αποδοτικής, πιο διαφανούς και πιο δημοκρατικής Ευρωπαϊκής Ένωσης. Ευχαριστώ τα θεσμικά όργανα για τη συνεργασία τους. Ευχαριστώ επίσης όλες τις επιτροπές που εργάστηκαν γρήγορα προκειμένου να βοηθήσουν το Κοινοβούλιο να επιλύσει αυτό το θέμα, τουλάχιστον όσον αφορά την πρώτη και την τρίτη κατηγορία προτάσεων. Σας ευχαριστώ για την προσοχή σας.
<SPEAKER ID="475" NAME="Oldřich Vlasák">
εξ ονόματος της Ομάδας PPE-DE. - (CS) Κύριε Πρόεδρε, Επίτροπε Wallström, κυρίες και κύριοι, η Ευρωπαϊκή Επιτροπή είναι αναντικατάστατη όσον αφορά την εφαρμογή της ευρωπαϊκής νομοθεσίας. Καθήκον της είναι να εφαρμόζει την ευρωπαϊκή νομοθεσία σε κοινοτικό επίπεδο και να διασφαλίζει τη συμμόρφωση όλων των κρατών μελών. " επιτροπολογία είναι ένα από τα βασικά διαχειριστικά εργαλεία αυτής της διαδικασίας. " επιτροπολογία είναι επιβεβλημένη και αναντικατάστατη στο πλαίσιο της διαδικασίας χάραξης πολιτικής και νομοθέτησης. Θεσπίστηκε για να ανταποκριθεί στην πρακτική ανάγκη αλλαγής και τροποποίησης των, συχνά μάλλον τεχνικών, κοινοτικών κανονισμών, ώστε να ανταποκρίνονται στην πραγματικότητα και στις καταστάσεις που επικρατούν στην πράξη. Εντούτοις, αυτό δεν σημαίνει ότι το ισχύον σύστημα είναι ιδανικό. Στο πλαίσιο της επιτροπολογίας, οφείλουμε καταρχάς να αναζητούμε την ισορροπία ανάμεσα στην Επιτροπή, το Συμβούλιο και/ή τα κράτη μέλη και το Ευρωπαϊκό Κοινοβούλιο.
<P>
" σημασία του Ευρωπαϊκού Κοινοβουλίου και ο ρόλος του όσον αφορά τη θέσπιση ευρωπαϊκής νομοθεσίας είναι αναντικατάστατα. Δεν πρέπει εξάλλου να λησμονούμε ότι η δυνατότητα παρακολούθησης της εφαρμογής νομοθετικών μέσων συναντά διάφορους περιορισμούς: χρόνο, τεχνικές πτυχές και γνώσεις. Κατά τη γνώμη μου, το Κοινοβούλιο συμμετέχει υπερβολικά στη διαδικασία επιδεινώνοντας έτσι τη γραφειοκρατία και θέτοντας σε κίνδυνο την όλη διαδικασία. Θα έπρεπε να στοχεύουμε ακριβώς στο αντίθετο: στη μείωση της γραφειοκρατίας. Οι εκατοντάδες επιτροπές επιτροπολογίας, οι χιλιάδες συναντήσεις και εκτελεστικές πράξεις ασφαλώς και δεν συμβάλλουν στη διαφάνεια της επιτροπολογίας. Κατά τη γνώμη μου, το σύστημα της επιτροπολογίας θα έπρεπε να είναι περισσότερο τυποποιημένο. Δεν υπάρχει αμφιβολία ότι ολόκληρη η διαδικασία πρέπει να οργανωθεί αποδοτικότερα και να απλοποιηθεί. Κυρίες και κύριοι, οι πολίτες δεν καταλαβαίνουν την επιτροπολογία, όπως ακριβώς δεν καταλαβαίνουν τη Συνθήκη της Λισαβόνας. Όσον αφορά, λοιπόν, τη συζήτησή μας περί επιτροπολογίας, το ιρλανδικό "όχι" θα πρέπει να ιδωθεί ως προειδοποίηση.
<SPEAKER ID="476" NAME="Manuel Medina Ortega" LANGUAGE="ES">
Κύριε Πρόεδρε, απόψε το Κοινοβούλιο πρωτοτυπεί. Νομίζω ότι όλοι οι ομιλητές, με πρώτη-πρώτη την Επίτροπο, τόνισαν την κάπως δυσνόητη φύση της επιτροπολογίας. Αυτό αποδεικνύεται και από το γεγονός ότι κανένας πολίτης δεν παρακολουθεί την παρούσα συζήτηση απόψε· θα μου ήταν πολύ δύσκολο να εξηγήσω στους ψηφοφόρους μου τι κάνω εδώ σήμερα στις έντεκα το βράδυ.
<P>
Νομίζω ότι οι περισσότεροι ομιλητές αναφέρθηκαν σε αυτήν τη δυσκολία, και φρονώ ότι, εφόσον μέλημά μας είναι να καταστήσουμε τα κοινοτικά θεσμικά όργανα περισσότερο ελκυστικά, θα πρέπει να βρούμε κάποιον τρόπο προκειμένου να εξηγήσουμε στους πολίτες για τι ακριβώς συζητούμε.
<P>
Φυσικά, η δέσμη μέτρων που εξετάζουμε είναι ιδιαίτερα ευρεία. Όπως είπε και η Επίτροπος, υπάρχουν τέσσερις δέσμες προτάσεων. Εμείς εξετάζουμε μόνο την πρώτη και την τρίτη, και σε κάθε άρθρο βλέπουμε τα προβλήματα που προκύπτουν ως προς την εφαρμογή. Όπως είπαν ο εισηγητής και άλλοι ομιλητές, η διαδικασία αυτή είναι αναγκαία, είναι όμως προφανές ότι πρέπει να προσπαθήσουμε να την εξηγήσουμε.
<P>
Αξίζει ίσως να αναφέρουμε ορισμένα από τα θέματα. Για παράδειγμα, την οδηγία αριθ. 76/160/ΕΟΚ του Συμβουλίου σχετικά με την ποιότητα των υδάτων κολυμβήσεως ή την οδηγία αριθ. 91/271/ΕΚ του Συμβουλίου σχετικά με την επεξεργασία των αστικών λυμάτων. " διαδικασία που θα υιοθετηθεί θα έχει πρακτικές συνέπειες για τους πολίτες, το ζήτημα είναι όμως πώς θα τους δώσουμε να το καταλάβουν.
<P>
Φρονώ ότι ο κ. Szájer έκανε καλή δουλειά, ότι το Κοινοβούλιο ενήργησε με αίσθημα ευθύνης, ότι θα συνεχίσουμε να ενεργούμε κατ' αυτόν τον τρόπο και ότι το μόνο πράγμα που θα μας μείνει να επιτελέσουμε είναι το συγκεκριμένο έργο, να αποσαφηνίσουμε δηλαδή στους πολίτες τι ακριβώς κάνουμε εδώ, κάτι που είναι ιδιαίτερα δύσκολο. Κατά τη γνώμη μου, αυτή είναι η πρόκληση που καλούμαστε να αντιμετωπίσουμε, και, σε συνέχεια των όσων έχουμε επιτύχει και των όσων κάνουμε απόψε, φρονώ ότι θα κληθούμε στο μέλλον να επιτελέσουμε αυτό το δεύτερο έργο έτσι ώστε η επόμενη κοινοβουλευτική συζήτηση να μην είναι εξίσου δυσνόητη με αυτήν που πραγματοποιούμε εδώ απόψε.
<SPEAKER ID="477" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η συμμετοχή του Ευρωπαϊκού Κοινοβουλίου στις διαδικασίες της επιτροπολογίας είναι αναγκαία ενόψει της αύξησης των νομοθετικών του αρμοδιοτήτων και ιδίως στο πλαίσιο της διαδικασίας της συναπόφασης που προβλέπει το άρθρο 251 της Συνθήκης. Προς αυτήν την κατεύθυνση κινείται η απόφαση του Συμβουλίου της 17ης Ιουλίου 2006 και το άρθρο 5α που θεσπίζει τη νέα διαδικασία δυνάμει της οποίας το Κοινοβούλιο θα αποφασίζει από κοινού με το Συμβούλιο τους λόγους για τους οποίους θα προτείνονται ορισμένες εκτελεστικές αρμοδιότητες. " νέα "κανονιστική διαδικασία με έλεγχο" θα συνδέεται με μέτρα γενικού πεδίου εφαρμογής τα οποία θα αποσκοπούν στην τροποποίηση μη ουσιαστικών στοιχείων βασικών μέσων τα οποία έχουν ψηφιστεί με τη διαδικασία της συναπόφασης.
<P>
" απόφαση του Συμβουλίου είναι μείζονος σημασίας για την πορεία της νομοθετικής διαδικασίας, καθώς παρέχει στο Κοινοβούλιο τη δυνατότητα να ασκεί βέτο σε προτάσεις της Επιτροπής που αφορούν εκτελεστικές αρμοδιότητες. Θα είναι δυνατή έτσι η τροποποίηση μιας πρότασης ή η επιστροφή στη νομοθετική οδό. Είναι πολύ σημαντικό η δέσμη ευθυγράμμισης να εγκριθεί το ταχύτερο δυνατό, ώστε η νέα διαδικασία να εφαρμοστεί αμέσως στο ισχύον κεκτημένο. Καλώ επομένως τους συναδέλφους, στην επικείμενη ψηφοφορία, να εγκρίνουν την πρόταση της Επιτροπής που αφορά έναν ολόκληρο κατάλογο νομοθετικών μέσων τα οποία πρέπει να ευθυγραμμιστούν με τη νέα διαδικασία, καθώς και τις τροπολογίες που θα προτείνουν οι αρμόδιες κοινοβουλευτικές επιτροπές.
<P>
Ταυτόχρονα, θα ήθελα να τονίσω ότι καθοριστικός για την επιτυχία της εν λόγω μεταρρύθμισης της επιτροπολογίας θα είναι ο τρόπος με τον οποίο το Κοινοβούλιο θα αξιοποιήσει τις δυνατότητες που του προσφέρονται. " απαίτηση περί απόλυτης πλειοψηφίας για την απόρριψη της πρότασης της Επιτροπής σχετικά με τις εκτελεστικές αρμοδιότητες ή η παράταση της διαδικασίας λόγω, παραδείγματος χάριν, της ανάγκης μετάφρασης των εγγράφων στις 23 γλώσσες της Κοινότητας ενδέχεται να επηρεάσουν αρνητικά την πρόοδο της διαδικασίας. Πρέπει επίσης να έχουμε υπόψη μας ότι το Κοινοβούλιο ενδέχεται να δεχθεί αυξημένες πιέσεις από διάφορους κύκλους που έχουν συμφέρον να επηρεάσουν την τελική μορφή των εκτελεστικών αρμοδιοτήτων. Άλλη πρόκληση που θα πρέπει να λάβουμε υπόψη μας, τόσο γενικά όσο και για οργανωτικούς λόγους, είναι ο τεράστιος αριθμός εκτελεστικών μέσων που θα κληθεί να εξετάσει το Κοινοβούλιο στο μέλλον.
<SPEAKER ID="478" NAME="József Szájer">
εισηγητής. - (HU) Κύριε Πρόεδρε, κυρία Αντιπρόεδρε, κυρίες και κύριοι, δεν μου μένει παρά να ευχαριστήσω τους συναδέλφους μου της Επιτροπής Νομικών Θεμάτων καθώς και των υπόλοιπων επιτροπών για τη στενή τους συνεργασία. Θέλω να ευχαριστήσω ακόμη όσους συνεργάστηκαν με την επιτροπή και με βοήθησαν σε αυτό το ιδιαίτερα πολύπλοκο και δύσκολο ζήτημα. Χαίρομαι πολύ που κατορθώσαμε να συμφωνήσουμε με το Συμβούλιο επί του συγκεκριμένου θέματος και ευελπιστώ ότι θα μπορέσουμε να ολοκληρώσουμε τη διαδικασία κατά την πρώτη ανάγνωση. Θα ήθελα ακόμη να εκφράσω την επιθυμία μου να συνεχιστεί αυτή η διαδικασία με τον ίδιο ρυθμό και για τη δεύτερη και τέταρτη δέσμη προτάσεων - αν και η τέταρτη είναι μάλλον δυσκολότερη και πιο περίπλοκη. Οι σχετικές διαπραγματεύσεις έχουν ήδη αρχίσει· πιστεύω ότι υπάρχουν αρκετές πιθανότητες να ολοκληρωθεί η εν λόγω διαδικασία μέχρι το τέλος του έτους ή και νωρίτερα, ώστε να ξεκινήσει πλέον η επίσημη εφαρμογή του νέου μέτρου.
<P>
" Συνθήκη της Λισαβόνας θα προβλέπει το σύστημα αυτό στο πλαίσιο του παράγωγου δικαίου, αλλά δεν θα ήταν σωστό να αφήσουμε να περάσουν δύο χρόνια χωρίς τη διαδικασία της επιτροπολογίας. Είμαι πεπεισμένος ότι το Κοινοβούλιο έχει ανάγκη αυτήν την εκπαιδευτική διαδικασία· έχει ανάγκη να μάθει πώς να χειρίζεται αυτά τα θέματα. Κάποιος ομιλητής είπε ότι είναι σημαντικό να μπορούμε οι ίδιοι να ξεχωρίζουμε ποια θέματα είναι σημαντικά και ποια όχι· ο ρόλος της νομοθετικής εξουσίας είναι όντως να επικεντρώνεται στα ουσιώδη ζητήματα, και για τον λόγο αυτόν πρέπει να εκχωρεί ορισμένες εξουσίες στην εκτελεστική εξουσία, δηλαδή στην Επιτροπή, διατηρώντας όμως ταυτόχρονα τη δυνατότητα και το δικαίωμα να ελέγχει τα εκτελεστικά μέτρα που αυτή θεσπίζει. Οι παρατηρήσεις που διατυπώθηκαν ενσωματώθηκαν στις προτάσεις. Σας ευχαριστώ πολύ για την προσοχή σας. Εύχομαι κάθε επιτυχία στο Κοινοβούλιο, την Επιτροπή και το Συμβούλιο όσον αφορά την επιτέλεση των καθηκόντων που απομένουν, δεδομένου ότι αυτό το νομοθέτημα είναι περίπου το εξηκοστό στη σειρά και απομένουν ακόμη πολλές πράξεις προς εξέταση κατά το δεύτερο εξάμηνο. Σας ευχαριστώ πολύ για την προσοχή σας. Σας ευχαριστώ που με ακούσατε.
<SPEAKER ID="479" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 18 Ιουνίου 2008.

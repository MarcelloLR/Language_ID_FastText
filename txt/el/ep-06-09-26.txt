<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.00)">
<SPEAKER ID="3" LANGUAGE="IT" NAME="Antonio Tajani (PPE-DE ). –" AFFILIATION="">
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Ευχαριστώ πολύ, κύριε Tajani. Θα το μεταβιβάσουμε στον Πρόεδρο. Είμαι βέβαιη ότι θα φροντίσει για τις απαραίτητες ενέργειες. 
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτησης της έκθεσης (A6-0275/2006) του κ. Rapkay, εξ ονόματος της Επιτροπής Οικονομικών και Νομισματικών Θεμάτων, σχετικά με το Λευκό Βιβλίο της Επιτροπής για τις υπηρεσίες κοινής ωφέλειας (2006/2101(INI)). 
<SPEAKER ID="6" LANGUAGE="DE" NAME="Bernhard Rapkay (PSE )," AFFILIATION="εισηγητής">
<P>
Γι’ αυτό θα ήθελα να αναφερθώ σε έναν από τους προκατόχους του κ. Barroso, όχι έναν τυχαίο πρόεδρο, αλλά τον Jaques Delors που επιχείρησε πριν από λίγους μήνες σε μία συνεδρίαση της Επιτροπής των Περιφερειών να συσχετίσει τις υπηρεσίες κοινής ωφέλειας με το σχέδιο της ευρωπαϊκής ολοκλήρωσης. Είπε μπροστά στην Επιτροπή των Περιφερειών ότι το σχέδιο της ευρωπαϊκής ολοκλήρωσης έχει τρεις αρχές ως πλαίσιο αναφοράς: την αλληλεγγύη που λειτουργεί ενώνοντας τους ανθρώπους και έχει ως τους στόχους την κοινωνική, οικονομική και εδαφική συνοχή, τη συνεργασία που επιτρέπει την υλοποίηση των υπερεθνικών και ευρωπαϊκών επιδιώξεων των Συνθηκών και των κοινοτικών προγραμμάτων, και τον ανταγωνισμό που επιτρέπει την ολοκλήρωση της εσωτερικής αγοράς με ασφαλή βάση τους κανόνες της κοινωνικής οικονομίας της αγοράς και διέπεται από το δημοκρατικό δίκαιο για τον ανταγωνισμό, το οποίο έχει ως κύριο σκοπό τον περιορισμό της κατάχρησης της οικονομικής δύναμης και τη διασφάλιση της προστασίας των δικαιωμάτων των καταναλωτών.
<P>
Πρέπει να αναλάβουμε πραγματικά νομοθετικές πρωτοβουλίες, υποβάλλουμε δε και σχετικές προτάσεις που δεν θέλω να τις συζητήσω όλες. Θέλω όμως να σας πω, κύριε Πρόεδρε της Επιτροπής, ότι το δικαίωμα πρωτοβουλίας που έχετε είναι και υποχρέωση πρωτοβουλίας και σας καλώ να κάνετε χρήση του δικαιώματος αυτού. Τα συστατικά στοιχεία γι’ αυτές τις νομοθετικές πρωτοβουλίες υπάρχουν στο ψήφισμα για το οποίο θα ψηφίσουμε αύριο, αλλά υπάρχουν και στα ψηφίσματα που έχουμε ήδη εγκρίνει, π.χ. στις εκθέσεις Langen και Herzog. Δεν καθορίζουμε κάποιο συγκεκριμένο μέσον. Αυτό είναι δικό σας καθήκον. Εμείς οφείλουμε να αξιολογούμε –η κάθε Ομάδα χωριστά– τις νομοθετικές σκέψεις και μετά από περαιτέρω συζήτηση θα προβούμε στη δική μας αξιολόγηση σχετικά με την πρόταση για μια οδηγία πλαίσιο που παρουσίασε η Ομάδα μας. Οι άλλοι πρέπει να κάνουν το ίδιο για τις δικές τους προτάσεις. Μετά πρέπει να προωθήσουμε μαζί τη νομοθετική διαδικασία στο Κοινοβούλιο. Απαραίτητη προϋπόθεση γι’ αυτό είναι η διαδικασία συναπόφασης. Χρειαζόμαστε νομοθετικές πρωτοβουλίες στο πλαίσιο αυτής της διαδικασίας, γιατί την άμεση νομιμοποίηση μέσω εκλογών την έχουμε εμείς, οι βουλευτές, και όχι εσείς και οι συνάδελφοί σας στην Επιτροπή ή οι εξαιρετικά εξειδικευμένοι και καλοπροαίρετοι συνεργάτες της Επιτροπής, ούτε οι εθνικές κυβερνήσεις. Εμείς είμαστε υποχρεωμένοι να συζητάμε με τους πολιτικούς στις μικρές τοπικές κοινωνίες, στους οποίους είμαστε υπόλογοι. Εμείς φέρουμε την ευθύνη για όσα γίνονται. Γι’ αυτό πρέπει να εφαρμόζεται η διαδικασία συναπόφασης και να γίνονται σεβαστά όλα τα προνόμια του Κοινοβουλίου. 
<SPEAKER ID="7" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Οι λεγόμενες υπηρεσίες δικτύου, όπως οι μεταφορές, η ενέργεια, οι τηλεπικοινωνίες και οι ταχυδρομικές υπηρεσίες, αντιπροσωπεύουν περίπου το 7% του ακαθάριστου εγχώριου προϊόντος μας και το 5% της συνολικής απασχόλησης στην Ευρωπαϊκή Ένωση. Συνιστούν, επομένως, βασικό στοιχείο της καθημερινότητας όλων των ευρωπαίων πολιτών, αλλά και των επιχειρήσεων της Ευρώπης. Η επιτυχία της ευρωπαϊκής στρατηγικής για την οικονομική ανάπτυξη και την απασχόληση –της στρατηγικής της Λισαβόνας– η οποία είναι κεφαλαιώδους σημασίας για την ευημερία μας, εξαρτάται επίσης από την ποιότητα και την αποδοτικότητα αυτών των υπηρεσιών.
<P>
Αφότου η Επιτροπή δημοσίευσε τη Λευκή της Βίβλο για τις υπηρεσίες κοινής ωφέλειας, ξεκίνησε μια ζωηρή συζήτηση σχετικά με τον ρόλο που ενδεχομένως οφείλει να διαδραματίσει η Ευρωπαϊκή Ένωση σε ό,τι αφορά αυτές τις υπηρεσίες. Το γεγονός της διεξαγωγής αυτής της συζήτησης με χαροποιεί. Θέλω να ευχαριστήσω τον εισηγητή, κ. Rapkay, και τους συναδέλφους του στις συναρμόδιες επιτροπές, που με αυτή την έξοχη έκθεση συνέβαλαν στην πρόοδο της συζήτησης.
<P>
Η Επιτροπή επέδειξε έντονη δραστηριότητα σε αυτόν τον τομέα, από κοινού με το Κοινοβούλιο και με το Συμβούλιο και πιστεύω πως μπορώ να πω ότι σημειώσαμε σαφή πρόοδο σε πολλούς τομείς. Χρησιμοποιήσαμε τη δέσμη Altmark για να απλουστεύσουμε και να αποσαφηνίσουμε τους κανόνες σε θέματα κρατικών ενισχύσεων, οι οποίοι ισχύουν για τις υπηρεσίες κοινής ωφέλειας. Ελέγχουμε στην παρούσα φάση την εφαρμογή των νέων κανόνων σχετικά με τις δημόσιες προμήθειες, οι οποίοι τέθηκαν σε ισχύ τον Ιανουάριο. Προβήκαμε σε ευρύτατες διαβουλεύσεις για το ζήτημα των συμπράξεων δημοσίου και ιδιωτικού τομέα και ανακοινώσαμε νέες πρωτοβουλίες για το 2007. Καταλήξαμε σε συμφωνία για τις υπηρεσίες δημοσίων μεταφορών. Εγκρίναμε ανακοίνωση για τις κοινωνικές υπηρεσίες και ξεκινάμε τώρα διαβούλευση για τις υπηρεσίες υγείας. Ξεκινήσαμε ευρύτατη διαβούλευση στον ενεργειακό τομέα και θα υποβάλουμε άλλες προτάσεις, περιλαμβανομένων –και επιμένω σε αυτό το σημείο– νομοθετικών προτάσεων, όχι απλώς ανακοινώσεων. Μάλιστα, αναθεωρούμε στην παρούσα φάση το κανονιστικό πλαίσιο που διέπει τις ηλεκτρονικές επικοινωνίες και θα προτείνουμε νέα οδηγία για τις ταχυδρομικές υπηρεσίες μέχρι τα τέλη του έτους.
<P>
Αυτά τα πρόσφατα βήματα προόδου δείχνουν ότι η Ευρωπαϊκή Ένωση επιδεικνύει πρωτοβουλία και φιλοδοξία στον τομέα των υπηρεσιών κοινής ωφέλειας. Αντικατοπτρίζουν, επίσης, τον σημαντικό ρόλο που διαδραματίζουν το Ευρωπαϊκό Κοινοβούλιο και το Συμβούλιο. Μετά την έγκριση της έκθεσης Rapkay, την οποία θα μελετήσουμε προσεκτικά, η Επιτροπή είναι σαφώς αποφασισμένη να προβεί σε περαιτέρω ενέργειες. Θα παρουσιάσουμε ανακοίνωση επί του θέματος μέχρι τα τέλη του έτους.
<SPEAKER ID="8" LANGUAGE="EN" NAME="Gunnar Hökmark," AFFILIATION="εξ ονόματος της Ομάδας PPE-DE">
<P>
   . – Κυρία Πρόεδρε, είναι σημαντικό να δηλωθεί το εξής σε αυτή τη συζήτηση: ο καλύτερος τρόπος εξασφάλισης υψηλής ποιότητας, προσβασιμότητας και χαμηλών τιμών είναι η ύπαρξη διευρυμένου ανταγωνισμού και επιχειρηματικότητας στην ευρωπαϊκή οικονομία. Διαπιστώσαμε όλοι τα αποτελέσματα και την επιτυχία αυτής της προσέγγισης σε μια σειρά από τομείς οι οποίοι πριν από 10 ή 20 χρόνια θεωρούνταν μονοπώλια ως προς την παροχή βασικών υπηρεσιών κοινής ωφέλειας. Έχουν σημειωθεί επιτυχίες στις υπηρεσίες τηλεπικοινωνιών και αερομεταφορών και θα σημειωθούν επιτυχίες και σε νέους τομείς, δεδομένου ότι πρόκειται για υπηρεσίες οι οποίες είναι εξ αντικειμένου δυναμικές και συγκλίνουσες. Αποτελούν μεγάλο και σημαντικό τμήμα της μελλοντικής οικονομίας της γνώσης. Πρέπει να επιδείξουμε ανοικτό πνεύμα και συγχρόνως να σεβαστούμε τις ιδιαίτερες λύσεις που χρειάζεται κάθε κράτος μέλος για τις υπηρεσίες τις οποίες το ίδιο ορίζει ως υπηρεσίες κοινής ωφέλειας.
<P>
Κύριε Barroso, αναφερθήκατε στην υγειονομική περίθαλψη. Οι εξελίξεις των τελευταίων ετών μας οδηγούν στο συμπέρασμα ότι η τομεακή προσέγγιση έχει σημειώσει ιδιαίτερη επιτυχία. Ζητούμε, λοιπόν, νομική σαφήνεια, βάσει της τομεακής προσέγγισης, και προσβλέπουμε στη μελλοντική θέσπιση τομεακών οδηγιών. Υπογραμμίζουμε ότι οι Συνθήκες δεν προσφέρουν νομική βάση για μια πρόταση η οποία θα παρενέβαινε στην εσωτερική αγορά, στους κανόνες που διέπουν τον ανταγωνισμό ή στις δημόσιες συμβάσεις. Τονίζουμε ότι στον τομέα αυτόν πρέπει να γίνονται σεβαστά τα κράτη μέλη και η αρχή της επικουρικότητας.
<P>
Ευελπιστώ, κύριε Barroso, ότι θα μελετήσετε αυτή την έκθεση και θα αντιληφθείτε την ανάγκη να προωθήσουμε περαιτέρω τομεακές οδηγίες και την τομεακή προσέγγιση, προκειμένου να δημιουργηθεί νομική σαφήνεια η οποία θα σέβεται επίσης την αρχή της επικουρικότητας. 
<SPEAKER ID="9" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κυρία Πρόεδρε, κυρίες και κύριοι, η Σοσιαλιστική Ομάδα στο Ευρωπαϊκό Κοινοβούλιο έθεσε την έκθεση του συναδέλφου κ. Rapkay και το ζήτημα των υπηρεσιών κοινής ωφέλειας στο επίκεντρο των τις εργασιών κατά την τρέχουσα κοινοβουλευτική περίοδο. Αποτολμήσαμε –κι αυτό ήταν ένα μεγάλο επίτευγμα για εμάς– να διατυπώσουμε μια δική μας πρόταση οδηγίας που περιλαμβάνει τα βασικά στοιχεία της έκθεσης του κ. Rapkay και που παρουσίασα σε εσάς, κύριε Πρόεδρε της Επιτροπής, και στον τότε Πρόεδρο του Συμβουλίου κ. Schüssel. Για εμάς, το σημαντικό στη συζήτηση για τις υπηρεσίες –και θα αναφερθώ αμέσως σε μερικά ουσιώδη επιμέρους στοιχεία αυτής της συζήτησης– είναι να επιτύχουμε μια στρατηγική εξισορρόπησης μεταξύ των αναγκών της εσωτερικής αγοράς, τις οποίες βλέπουμε και αναγνωρίζουμε ως σοσιαλδημοκράτες, και της προστασίας των πολιτών με την ενίσχυση τοπικών και περιφερειακών οργανισμών, που παραμένουν οι πλέον κατάλληλοι για τη διατήρηση της αρχής της επικουρικότητας στο πλαίσιο της παροχής υπηρεσιών.
<P>
Βασικά θα ήθελα να υπογραμμίσω εξ ονόματος της Ομάδας μας αυτά που είπε ο κ. Rapkay ως εισηγητής γι’ αυτήν την έκθεση. Επιτρέψτε μου, ωστόσο, να κάνω δύο επιπλέον παρατηρήσεις: παρακολούθησα με μεγάλη προσοχή όσα είπε ο κ. Hökmark. Είναι ενδιαφέρον να παρακολουθεί κανείς έναν φανατικό φιλελεύθερο να προσπαθεί να τα καταφέρει σε αυτό το ζήτημα. Ασφαλώς είμαστε όλοι υπέρ αυτής της εσωτερικής αγοράς και θέλουμε όλοι να αναπτύξει την οικονομική δυναμική που μπορεί. Εδώ συμμεριζόμαστε όλοι την άποψή σας. Όμως τα πράγματα δυσκολεύουν ως προς την αρχή της επικουρικότητας, στην οποία σε άλλες περιπτώσεις εμμένουν καταρχήν οι υπέρμαχοι της ελεύθερης αγοράς. Όταν όμως χρησιμοποιείται για να εξασφαλιστούν ορισμένες κοινωνικές προδιαγραφές που είναι απολύτως απαραίτητες, τότε ξαφνικά αποτελεί εμπόδιο. Αυτό δεν γίνεται!
<P>
Θα ήθελα να πω εξ ονόματος της Ομάδας μας ότι το εγχείρημά μας να συντάξουμε μια δική μας πρόταση οδηγίας, σε συνδυασμό με όσα είπε ο κ. Rapkay και με τις παρατηρήσεις του Προέδρου θα πείσει και εσάς, κυρία Αντιπρόεδρε, ότι ακολουθούμε τον σωστό δρόμο.
<SPEAKER ID="10" LANGUAGE="EN" NAME="Sophia in ‘t Veld," AFFILIATION="εξ ονόματος της Ομάδας ALDE">
<P>
Παρακολούθησα πολύ προσεκτικά την ομιλία του κ. Barroso, ο οποίος άφησε και πάλι ορισμένα περιθώρια ερμηνείας. Θέλω να πιστεύω ότι τα σχόλιά του σημαίνουν ότι και ο ίδιος επιθυμεί εστιασμένες και συγκεκριμένες λύσεις σε πραγματικά προβλήματα, διότι μια άλλη σύσταση που θέλω να απευθύνω στο Σώμα είναι η εξής: μην διορθώνετε κάτι αν δεν είναι χαλασμένο! Στην προκειμένη περίπτωση δεν χρειαζόμαστε νομοθεσία, αλλά λύσεις σε πραγματικά προβλήματα. Έχω εργαστεί για λογαριασμό τοπικής αρχής, οπότε γνωρίζω ποια είναι τα πραγματικά προβλήματα. Οι τοπικές αρχές εκφράζουν πολύ εύλογες ανησυχίες. Οφείλουμε, εντούτοις, να αναγνωρίσουμε ότι παρατηρείται επίσης τάση υπέρ του προστατευτισμού. Πρέπει να βρούμε την κατάλληλη ισορροπία σε αυτό το θέμα.
<P>
Πρέπει επίσης να αποφύγουμε την αντιπαράθεση ιδεολογικών απόψεων, ή τουλάχιστον να παραδεχτούμε με ειλικρίνεια ότι το θέμα είναι, σε κάποιο βαθμό, ιδεολογικό. Ορισμένοι υποστηρίζουν πολύ εύλογα ότι οι δημόσιες αρχές πρέπει επίσης να παρέχουν υπηρεσίες. Συμφωνώ με τον συνάδελφό μου, κ. Hökmark, ως προς το ότι η αγορά μπορεί να προσφέρει θαυμάσιες υπηρεσίες. Ορισμένοι τομείς έχουν ελευθερωθεί, γεγονός που δεν οδήγησε σε αποκλεισμό περισσότερων ατόμων από αυτές τις υπηρεσίες, αλλά στο ακριβώς αντίθετο αποτέλεσμα: πολλές υπηρεσίες έχουν γίνει προσιτές σε πολύ περισσότερα άτομα, με εξαιρετικά θετικό κοινωνικό αντίκτυπο.
<SPEAKER ID="11" LANGUAGE="FR" NAME="Alain Lipietz," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, κύριε Πρόεδρε, κυρίες και κύριοι συνάδελφοι, εκτίμησα πολύ την ομιλία του Προέδρου Barroso. Εκτίμησα την πρόθεση που εξέφρασε να υποβάλει ένα ή περισσότερα νομοθετικά κείμενα –ένα ή αρκετά, θα επανέλθω σε αυτό το σημείο οσονούπω– προς έγκριση βάσει της διαδικασίας της συναπόφασης και με βάση τις τέσσερις αρχές που επικαλέστηκε. Πιστεύω ότι ήταν σημαντικό να επαναλάβουμε αυτές τις αρχές.
<P>
Η Επιτροπή Οικονομικών και Νομισματικών Θεμάτων απέρριψε την πρότασή μας για απλή αναφορά στην ουσία του άρθρου 122 της Συνταγματικής Συνθήκης, ακόμη και για απλή αναφορά στο άρθρο 86 της ισχύουσας Συνθήκης. Το εν λόγω άρθρο, όπως επισημάνατε, ορίζει ότι, σε περίπτωση σύγκρουσης μεταξύ της αγοράς και των επιταγών της δημόσιας υπηρεσίας από νομική ή και πραγματική σκοπιά, η δημόσια υπηρεσία είναι αυτή που πρέπει να υπερισχύει. Πιστεύω ότι είναι άκρως σημαντικό το κείμενο του Κοινοβουλίου να επαναβεβαιώσει αυτό που είχαμε ήδη ψηφίσει την περίοδο της Συνταγματικής Συνθήκης, το κείμενο δηλαδή του άρθρου 122, και να επιβεβαιώσει ότι εξακολουθούμε τουλάχιστον να πιστεύουμε στο άρθρο 86 της ισχύουσας Συνθήκης.
<P>
Η επιθυμία μας είναι να σημειώσουμε πολύ μεγαλύτερη πρόοδο όσον αφορά την υπογράμμιση των επακριβών συνεπειών της επικείμενης ψηφοφορίας μας. Αν υπάρχει ένα σημείο στο οποίο συμφωνώ με την κ. in't Veld, είναι ότι μπορούμε κάλλιστα να δώσουμε διαφορετική ερμηνεία σε αυτή τη διπλωματική και πολύ συνετά υπολογισμένη φράση του κ. Rapkay για την ανάγκη θέσπισης νομοθεσίας. Θα σας ζητήσουμε, επομένως, δυνάμει τόσο της Συνθήκης του Άμστερνταμ όσο και της διοργανικής συμφωνίας, να μας υποβάλετε ένα σχέδιο οδηγίας βάσει του δικαιώματος νομοθετικής πρωτοβουλίας το οποίο δόθηκε στο Ευρωπαϊκό Κοινοβούλιο. Είμαστε δε απολύτως σύμφωνοι με τις τέσσερις αρχές που μας περιγράψατε.
<P>
Αν κάπου διαφωνούμε με την κ. in't Veld είναι ακριβώς στο θέμα της επικουρικότητας. Διαβλέπω μια τρομερή ακρισία στο να μιλάμε αμιγώς περί επικουρικότητας, όταν, ελλείψει συγκεκριμένης οδηγίας για τις υπηρεσίες κοινής ωφέλειας, αυτό που εφαρμόζεται είναι η οδηγία για τις υπηρεσίες. Γεγονός είναι ότι είδαμε να αλλάζουν συνεχώς το περιεχόμενο και τα όρια του πεδίου εφαρμογής της οδηγίας για τις υπηρεσίες μέρα με τη μέρα, βδομάδα με τη βδομάδα. Τη μια στιγμή, περιλαμβανόταν η επιδότηση κατοικίας. Μετά παραλίγο να εξαιρεθεί, για να συμπεριληφθεί εκ νέου στη συνέχεια, και πάλι όμως εν μέρει μόνο. Αρκεί να συγκρίνει κανείς το κείμενο του Ευρωπαϊκού Κοινοβουλίου με τα κείμενα της Επιτροπής και του Συμβουλίου, αντίστοιχα, για να διαπιστώσει την απουσία συμφωνίας στον τομέα των δημοσίων υπηρεσιών κατά την έννοια της οδηγίας για τις υπηρεσίες. Πρέπει σήμερα να νομοθετήσουμε για να αποσαφηνίσουμε τα πράγματα. 
<SPEAKER ID="12" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
Κατά τη γνώμη μας, χρειαζόμαστε μια ριζικά διαφορετική νομική βάση, που να επιτρέπει στις δημόσιες υπηρεσίες να υφίστανται στην Ευρώπη έξω από την αγοραία λογική. Όπως, βεβαίως, υπενθύμισαν ο κ. Barroso και ο κ. Lipietz, η Συνθήκη ορίζει ότι σε περίπτωση σύγκρουσης μεταξύ των κανόνων του ανταγωνισμού και της παροχής δημοσίων υπηρεσιών, υπερισχύουν οι τελευταίες. Αναγνωρίζει, επίσης, ότι οι εθνικές κυβερνήσεις έχουν το δικαίωμα να καθορίσουν την κοινή ωφέλεια, η Επιτροπή όμως και, σε τελική ανάλυση, το ΔΕΚ αποφασίζουν για τον βαθμό στον οποίο μπορούν να γίνουν εξαιρέσεις. Έτσι, μια χώρα που δεν θεωρείται αντιφιλελεύθερη –οι Κάτω Χώρες– κλήθηκε να λογοδοτήσει επειδή διέπραξε, και διαβάζω επακριβώς: «πρόδηλο σφάλμα δημόσιας υπηρεσίας επειδή οι επιδοτούμενοι συνεταιρισμοί κοινωνικής κατοικίας περιλάμβαναν μεταξύ των ενοικιαστών τους νοικοκυριά που δεν ενέπιπταν στην κατηγορία των κοινωνικά μειονεκτούντων». Η αλήθεια είναι ότι αυτό το καθεστώς εξαιρέσεων ωθεί, εκ των πραγμάτων, σε συρρίκνωση των δημοσίων υπηρεσιών.
<P>
Αυτό με οδηγεί στο να διευκρινίσω ένα δεύτερο σημείο, τον βαθμό δηλαδή της φιλοδοξίας που τρέφουμε για θέματα δημοσίων υπηρεσιών. Κατά τη γνώμη μας, αυτές οι υπηρεσίες πρέπει να καλύπτουν απλούστατα τα θεμελιώδη δικαιώματα που ο καθένας απολαμβάνει ισότιμα στον 21ο αιώνα, δηλαδή την εκπαίδευση, την υγεία, τη στέγαση και αξιοπρεπείς συνθήκες διαβίωσης, την παιδική μέριμνα, την ενημέρωση, τον πολιτισμό, τις μεταφορές, τις τηλεπικοινωνίες, τις ταχυδρομικές υπηρεσίες, την ενέργεια, την παροχή νερού, τη διάθεση των λυμάτων και των αποβλήτων, καθώς και ανάγκες που έχουν καταστεί ανελαστικές, όπως είναι η πρόσβαση στην πίστωση. Οι υπηρεσίες σε αυτούς τους τομείς πρέπει, επομένως, να διέπονται από το πρόταγμα της κοινωνικώς αποτελεσματικής παροχής, χωρίς να υπόκεινται στις πιέσεις του ανταγωνισμού.
<SPEAKER ID="13" LANGUAGE="EN" NAME="John Whittaker," AFFILIATION="εξ ονόματος της Ομάδας IND/DEM">
<P>
Κατά βάση, το πρόβλημα είναι ότι οι εθνικές και τοπικές αρχές πρέπει να διαχειρίζονται με κυρίαρχο τρόπο τις δημόσιες υπηρεσίες, καθότι το κόστος των δημοσίων υπηρεσιών καλύπτεται από τις εθνικές κυβερνήσεις εξ ονόματος των εκλογέων τους. Και όμως, εδώ προσπαθούμε να υπαγάγουμε υποχρεωτικά τις δημόσιες υπηρεσίες σε μια σειρά κοινών κανόνων της ΕΕ. Αντιλαμβάνεται κανείς την εγγενή αντιφατικότητα αυτής της θέσης; Ο κ. Barroso περιέγραψε ένα φιλόδοξο πρόγραμμα εργασίας της Επιτροπής. Θα του πω το εξής: μην αγγίζετε, σας παρακαλώ, αυτό το θέμα. Αφήστε τις εθνικές κυβερνήσεις να κάνουν τις δικές τους επιλογές. 
<SPEAKER ID="14" LANGUAGE="FR" NAME="Françoise Castex (PSE )," AFFILIATION="συντάκτρια γνωμοδότησης της Επιτροπής Διεθνούς Εμπορίου">
<SPEAKER ID="15" LANGUAGE="EN" NAME="Proinsias De Rossa (PSE )," AFFILIATION="συντάκτης γνωμοδότησης της Επιτροπής Απασχόλησης και Κοινωνικών Υποθέσεων">
<P>
   . – Κυρία Πρόεδρε, θέλω να ευχαριστήσω τον κ. Rapkay για το τεράστιο έργο που επιτέλεσε κατά την εκπόνηση αυτής της έκθεσης. Χαιρετίζω δε την παρουσία, σήμερα το πρωί, του Προέδρου Barroso στη συζήτηση αυτού του σημαντικού θέματος. Αυτό αποκαλύπτει τη σημασία που αποδίδει η Επιτροπή στο θέμα αυτό.
<SPEAKER ID="16" LANGUAGE="DE" NAME="Werner Langen (PPE-DE )," AFFILIATION="συντάκτης γνωμοδότησης της Επιτροπής Βιομηχανίας, Έρευνας και Ενέργειας">
<P>
Η επιτροπή ενέκρινε, και μάλιστα με μεγάλη πλειοψηφία, συνολικά 18 σημεία που επί της ουσίας συμπεριλήφθηκαν και στην έκθεση του κ. Rapkay. Μπορέσαμε να εγκρίνουμε αυτό το ψήφισμα με μεγάλη πλειοψηφία, διότι είχαμε τη δυνατότητα να υιοθετήσουμε μια κοινή στρατηγική επί τη βάσει των μέχρι τώρα ψηφισμάτων του Ευρωπαϊκού Κοινοβουλίου.
<P>
Χαίρομαι πολύ διότι είναι παρών ο πρόεδρος της Επιτροπής, όμως δεν με χαροποιεί καθόλου το γεγονός ότι προς το τέλος του χρόνου έχουμε πάλι μια νέα ανακοίνωση, διότι από το 2000 περνάμε διαρκώς από ανακοίνωση σε ανακοίνωση, από ερμηνεία σε έγγραφο συνόδου κορυφής, χωρίς να γίνεται η απαραίτητη διασαφήνιση των σημείων που συνιστούν νομική ανασφάλεια. Η Επιτροπή πρέπει πραγματικά να ξεπεράσει εδώ την απροθυμία του Επιτρόπου που είναι αρμόδιος για θέματα ανταγωνισμού –και ξέρω πως αυτό θα είναι πραγματικό κατόρθωμα– και να διασαφηνίσει επιτέλους ορισμένα πράγματα που διαφορετικά θα πρέπει να διασαφηνιστούν από το Ευρωπαϊκό Δικαστήριο.
<P>
Σε αυτό το πλαίσιο μπορούμε σήμερα να εγκρίνουμε επί τη βάσει της έκθεσης Rapkay μια καλή γνωμοδότηση με υποδείξεις ως προς τις ενέργειες που πρέπει να κάνει η Επιτροπή. Το μόνο που μένει τώρα είναι να ενεργήσει η Επιτροπή. 
<SPEAKER ID="17" LANGUAGE="HU" NAME="József Szájer (PPE-DE )," AFFILIATION="συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών">
<P>
   . – Κυρία Πρόεδρε, ο κ. Schulz έχει πολύ οξεία όραση, διότι βλέπει σε αυτό το ψήφισμα πράγματα που δεν υπάρχουν.
<P>
Θεωρώ ότι η έκθεση σχετικά με τις υπηρεσίες κοινής ωφέλειας είναι θετική, και φρονώ ότι ο κ. Rapkay και οι συνάδελφοί του εργάστηκαν με εξαιρετικό τρόπο. Καλώ, όμως, όλες και όλους να μην την παρερμηνεύουν και να μην βλέπουν σε αυτή την έκθεση στοιχεία τα οποία δεν υφίστανται. Με άλλα λόγια, δεν μπορούμε να μιλάμε για οδηγία πλαίσιο ή για ανακοίνωση σχετικά με μια οδηγία πλαίσιο.
<SPEAKER ID="18" LANGUAGE="PT" NAME="Emanuel Jardim Fernandes (PSE )," AFFILIATION="συντάκτης γνωμοδότησης της Επιτροπής Μεταφορών και Τουρισμού">
<P>
   . – Κύριε Barroso, κυρίες και κύριοι, ως συντάκτης της γνωμοδότησης της Επιτροπής Μεταφορών και Τουρισμού σχετικά με τη Λευκή Βίβλο για τις υπηρεσίες κοινής ωφέλειας, η θέση μου και αυτή της επιτροπής μου είναι η υποστήριξη της εξαίρεσης όλων των υπηρεσιών κοινής ωφέλειας (ΥΚΩ) από το πεδίο εφαρμογής της οδηγίας για την εσωτερική αγορά στον τομέα των υπηρεσιών, σύμφωνα με την αντίληψη ότι κάθε κράτος μέλος διαθέτει αποκλειστική αρμοδιότητα να ορίζει, να χρηματοδοτεί, να αξιολογεί και να παρακολουθεί αυτές τις υπηρεσίες, όπως επιβεβαίωσε το Κοινοβούλιο. Αυτό συνάδει με τη λειτουργία της αγοράς, την αλληλεγγύη με τους πολίτες και τον σεβασμό των αρμοδιοτήτων των εθνικών, περιφερειακών και τοπικών αρχών.
<P>
Δεύτερον, θεωρούμε ότι οι υπηρεσίες κοινής ωφέλειας πρέπει να περιγραφούν και να οριστούν, και να διευκρινιστεί η διάκριση μεταξύ υπηρεσιών γενικού οικονομικού συμφέροντος και υπηρεσιών μη οικονομικού γενικού συμφέροντος όσον αφορά την ασφάλεια δικαίου. Τρίτον, πρέπει να εγκριθεί νομοθεσία πλαίσιο για τις υπηρεσίες κοινής ωφέλειας, γενικού οικονομικού συμφέροντος και μη οικονομικού γενικού συμφέροντος, ένα γενικό νομικό πλαίσιο, όπως ανέφερε προηγουμένως ο κ. Barroso, ή μια οδηγία πλαίσιο, κατά προτίμηση. Πρέπει να θεσπιστούν ελάχιστα πρότυπα για την ανάπτυξη αυτών των δραστηριοτήτων, σε συνδυασμό με γενικά κριτήρια για τα κράτη μέλη και τις εθνικές, περιφερειακές και τοπικές αρχές για την υλοποίηση, την οργάνωση, την αξιολόγηση και την εποπτεία τους.
<P>
Το γεγονός ότι αυτή η νομοθεσία θα περιλαμβάνει τις υπηρεσίες γενικού οικονομικού συμφέροντος δεν αποκλείει το ενδεχόμενο θέσπισης ειδικής νομοθεσίας σε επιμέρους τομείς όπως οι μεταφορές. Οι περισσότερες από τις ιδέες που προτείνουμε περιλαμβάνονται στην έκθεση Rapkay, την οποία, ως εκ τούτου, στηρίζω, παρότι ενδέχεται να στηρίξω ορισμένες αναγκαίες τροπολογίες.
<SPEAKER ID="19" LANGUAGE="DE" NAME="Markus Pieper (PPE-DE )," AFFILIATION="συντάκτης γνωμοδότησης της Επιτροπής Περιφερειακής Ανάπτυξης.">
<P>
   Κυρία Πρόεδρε, κύριε Πρόεδρε της Επιτροπής, κυρίες και κύριοι, όλοι συμφωνούμε ότι οι δημόσιες αστικές συγκοινωνίες, η διάθεση απορριμμάτων, οι κοινωνικές υπηρεσίες και η υδροδότηση εμπίπτουν στην αρμοδιότητα των περιφερειών. Επιδοκιμάζω το γεγονός ότι η έκθεση Rapkay κατά βάσιν έχει την ίδια θεώρηση. Στην έκθεση ελήφθησαν υπόψη πολλά από τα σημεία της γνωμοδότησης της Επιτροπής Περιφερειακής Ανάπτυξης.
<SPEAKER ID="20" LANGUAGE="DE" NAME="Robert Goebbels (PSE ). –" AFFILIATION="">
<P>
   Κυρία Πρόεδρε, ήθελα να ρωτήσω αν η Επιτροπή Περιφερειακής Ανάπτυξης βρίσκεται υπό τα ηνία του Ευρωπαϊκού Λαϊκού Κόμματος, γιατί αυτά που ακούσαμε από τον κ. Pieper ήταν σαφώς η θέση του ΕΛΚ και όχι της Επιτροπής Περιφερειακής Ανάπτυξης. 
<SPEAKER ID="21" LANGUAGE="" NAME="Πρόεδρος." AFFILIATION="">
<P>
   Ασφαλώς θα πρέπει να επανεξετάσουμε στο δεύτερο εξάμηνο της κοινοβουλευτικής περιόδου την ανάγκη να κάνουν οι εισηγητές των αρμοδίων καθ’ ύλην επιτροπών και οι συντάκτες γνωμοδότησης των υπολοίπων επιτροπών αυτό που μόλις είπε ο κ. Langen: να μεταφέρουν, ανεξάρτητα από την Ομάδα στην οποία ανήκουν, την άποψη της επιτροπής και τη συμπεριφορά της κατά την ψηφοφορία. Εγώ πιστεύω ότι αυτό το έκαναν όλοι σήμερα. Όποιος έχει αμφιβολίες, μπορεί βέβαια να ξαναδιαβάσει τις εκθέσεις. Πρέπει να πω ότι, καθώς βρίσκομαι απέξω και δεν είμαι τόσο εξοικειωμένη με το αντικείμενο, απόρησα βέβαια με μερικές από τις αγορεύσεις, ασφαλώς όμως θα μπορέσουμε να το επανεξετάσουμε αυτό κατά την επόμενη κοινοβουλευτική περίοδο, ίσως στο πλαίσιο μίας κοινοβουλευτικής μεταρρύθμισης.
<P>
Τώρα η κ. Stauner είναι η τελευταία που θα έχει την ευκαιρία να παρουσιάσει τη θέση της επιτροπής της. 
<SPEAKER ID="22" LANGUAGE="DE" NAME="Gabriele Stauner (PPE-DE )," AFFILIATION="συντάκτρια γνωμοδότησης της Επιτροπής Νομικών Θεμάτων και Εσωτερικής Αγοράς">
<SPEAKER ID="23" LANGUAGE="NL" NAME="Marianne Thyssen (PPE-DE )." AFFILIATION="">
<P>
   – Κυρία Πρόεδρε, κύριε Πρόεδρε της Επιτροπής, γνωρίζουμε ότι σε αυτό το Σώμα καταλήγουμε πάντα να βαδίζουμε σε πολιτικώς ευαίσθητες ατραπούς όταν λαμβάνονται αποφάσεις με πρόθεση τη διόρθωση της αγοράς, ή οι οποίες έχουν τέτοιο αντίκτυπο. Πολύ συχνά, ο ίδιος βαθμός ευαισθησίας θα γίνει αισθητός και οι ιδεολογικές προκαταλήψεις δεν είναι ποτέ απούσες όταν επιθυμούμε να εφαρμόσουμε τις αρχές της επικουρικότητας και της αναλογικότητας σε επιμέρους περιπτώσεις. Παρά ταύτα, ο κ. Rapkay κατάφερε να εκπονήσει μια ισορροπημένη έκθεση, για την οποία του απευθύνω τα θερμά μου συγχαρητήρια.
<P>
Ας εμμείνουμε, λοιπόν, στην έκθεση του κ. Rapkay, καθόσον η Επιτροπή θα κατανοήσει έτσι ποια είναι η άποψη της μεγάλης πλειονότητας των μελών του Κοινοβουλίου και πού εξακολουθούν να υπάρχουν διαφορές, οπότε, εν αναμονή της ανακοίνωσης της Επιτροπής, θα είμαστε σε θέση να προχωρήσουμε περισσότερο στη διαμόρφωση της ισορροπημένης στάσης που αναμένουν από εμάς οι πολίτες. 
<SPEAKER ID="24" LANGUAGE="FR" NAME="Harlem Désir (PSE )." AFFILIATION="">
<P>
Θελήσαμε να δείξουμε ότι, αν υπάρχει η πολιτική βούληση, μπορούμε τότε να βρούμε βάση στις Συνθήκες και μπορούμε να διαμορφώσουμε μια οδηγία η οποία να ανταποκρίνεται στα ζητήματα τα οποία προκύπτουν. Από την άποψη αυτή, θέλω να απαντήσω στην κ. in't Veld: φρονώ ότι, για να προστατέψουμε την επικουρικότητα, έχουμε ακριβώς ανάγκη από αυτό το νομικό πλαίσιο και αυτό καταδείξαμε με τούτο το σχέδιο οδηγίας πλαισίου. Καλώ την κ. in't Veld να λάβει γνώση αυτής της πρωτοβουλίας, που στοχεύει να αποσαφηνίσει, να διασφαλίσει και να εγγυηθεί τη βιωσιμότητα της δημόσιας υπηρεσίας και των υπηρεσιών κοινής ωφέλειας.
<P>
Πιστεύω ότι εναπόκειται στην παρούσα φάση στον νομοθέτη να καθορίσει τους κανόνες. Είναι φυσικό το Ευρωπαϊκό Κοινοβούλιο, το οποίο εκπροσωπεί τους πολίτες, και οι κυβερνήσεις, οι οποίες εκπροσωπούν τα κράτη μέλη, να μπορέσουν ανοικτά, με βάση δημόσιο διάλογο, να πουν με ποιον τρόπο πρέπει να ερμηνεύσουμε το άρθρο 86 της Συνθήκης ΕΚ, να οριοθετήσουν πού σταματούν οι δυνάμεις της εσωτερικής αγοράς και του ανταγωνισμού προκειμένου να διαφυλαχθεί η κοινή ωφέλεια. Οι δημόσιες υπηρεσίες, το είπατε, κύριε Πρόεδρε της Επιτροπής, είναι ο ακρογωνιαίος λίθος του ευρωπαϊκού κοινωνικού μοντέλου. Οι πολίτες τις υπερασπίζονται διότι συμβάλλουν όχι μόνο στην ποιότητα ζωής, στην πρόσβαση στα θεμελιώδη δικαιώματα, στην οικονομική, κοινωνική και εδαφική συνοχή, αλλά και στην ανταγωνιστικότητα της ηπείρου μας και των εδαφών της.
<SPEAKER ID="25" LANGUAGE="" NAME="" AFFILIATION="Αντιπροέδρου">
<SPEAKER ID="26" LANGUAGE="FR" NAME="Bernard Lehideux (ALDE )." AFFILIATION="(Χειροκροτήματα)">
<P>
Κύριε Barroso, αν υπάρχουν κάποιοι που δεν είναι πεπεισμένοι, αυτό δεν μας απαγορεύει να αποσαφηνίζουμε τα πράγματα· κάθε άλλο μάλιστα. Συγκαταλέγομαι μεταξύ εκείνων που ζητούν από την Επιτροπή να προτείνει το ταχύτερο δυνατόν μια οδηγία πλαίσιο σχετικά με τις υπηρεσίες κοινής ωφέλειας. Επιτρέψτε μου να απαντήσω ειλικρινά σε όσους αντιτίθενται και υπερασπίζονται τη λύση της τομεακής προσέγγισης. Εν προκειμένω δεν πρόκειται για εναλλακτική λύση. Είναι παγίδα. Οι συμπολίτες μας δεν είναι τυφλοί. Αντιλαμβάνονται καλά ότι, αν προκρίνουμε αυτή την προσέγγιση, αυτό στην πραγματικότητα θα σημάνει την καθυστέρηση της θέσπισης ασφάλειας δικαίου, κάτι που επιθυμούν διακαώς για τις υπηρεσίες κοινής ωφέλειας, ιδίως δε για τις κοινωνικές υπηρεσίες κοινής ωφέλειας.
<SPEAKER ID="27" LANGUAGE="FR" NAME="Pierre Jonckheer (Verts/ALE )." AFFILIATION="">
<P>
   – Κύριε Πρόεδρε, κύριε Πρόεδρε της Επιτροπής, είναι η σειρά μου να εκφράσω τη χαρά μου και να σας ευχαριστήσω, κύριε Barroso, που είστε παρών σε αυτή τη συνεδρίαση.
<P>
Πάνε χρόνια που συζητάμε μια διατομεακή ευρωπαϊκή νομοθεσία σχετικά με τις υπηρεσίες γενικού οικονομικού συμφέροντος. Το Ευρωπαϊκό Κοινοβούλιο εκφράστηκε υπέρ ανάλογης νομοθεσίας το 2001 και το 2004 και η Ευρωπαϊκή Επιτροπή –τότε ήταν η Επιτροπή Πρόντι– δεν έδωσε συνέχεια, προτάσσοντας το νομικό επιχείρημα της απουσίας νομικής βάσης και το πολιτικό επιχείρημα της απουσίας πολιτικής πλειοψηφίας στο Συμβούλιο, η οποία ήταν απαραίτητη για να προχωρήσουμε. Σε σχέση με αυτό το τελευταίο, η αναφορά στο άρθρο 322 του σχεδίου Συνταγματικής Συνθήκης υπογραμμίζει, αν μη τι άλλο, αναμφίλεκτα, ότι υπήρχε πολιτική συμφωνία στους κόλπους του Ευρωπαϊκού Συμβουλίου για να προχωρήσουμε.
<P>
Σήμερα επίσης, όπως επεσήμαναν άλλοι συνάδελφοι, εξετάζουμε ένα ψήφισμα του Ευρωπαϊκού Κοινοβουλίου το οποίο θα εγκριθεί αύριο και το οποίο στην πραγματικότητα υστερεί σε σύγκριση με τα ψηφίσματα του 2001 και του 2004. Ως εκ τούτου, καταθέσαμε ορισμένες τροπολογίες οι οποίες στοχεύουν στην αποσαφήνιση της κατάστασης.
<P>
Γι’ αυτόν τον λόγο, κύριε Barroso, με βάση το άρθρο 192 της παρούσας Συνθήκης, σας ζητούμε με σαφήνεια να προχωρήσετε και να μην αρκεστείτε στο να μας απαντήσετε σε μερικούς μήνες με ένα νέο έγγραφο διαβούλευσης ή με μια νέα λευκή βίβλο.
<SPEAKER ID="28" LANGUAGE="DE" NAME="Sahra Wagenknecht (GUE/NGL ). –" AFFILIATION="">
<P>
Το γεγονός ότι η έκθεση του σοσιαλδημοκράτη κ. Rapkay εξιδανικεύει αυτόν τον απολογισμό παρουσιάζοντάς τον ως επιτυχία και ζητεί περαιτέρω τομεακές ελευθερώσεις δείχνει άγνοια των εμπειριών που συγκεντρώθηκαν και ανευθυνότητα απέναντι σε εκείνους που θα πρέπει να υποστούν τις συνέπειες.
<SPEAKER ID="29" LANGUAGE="DA" NAME="Jens-Peter Bonde (IND/DEM )." AFFILIATION="">
<P>
Επιθυμούμε επίσης να προασπίσουμε το «συναινετικό πρότυπο» της Δανίας, σύμφωνα με το οποίο οι αμοιβές και οι συνθήκες εργασίας καθορίζονται βάσει συμφωνιών οι οποίες στη συνέχεια τηρούνται, και το κοινωνικό μας πρότυπο, βάσει του οποίου καταβάλλουμε υψηλή φορολογία προκειμένου να είμαστε σε θέση να προσφέρουμε κοινωνικά πολιτικά δικαιώματα σε όλους. Πρόκειται για περίπτωση στην οποία η αντιπροσωπευτική κυβέρνηση πρέπει να είναι σε θέση να ελέγξει την αγορά, έτσι ώστε να προσφέρονται υπηρεσίες κοινής ωφέλειας και σε όσους δεν έχουν γεννηθεί πλούσιοι. Επιθυμούμε να μπορούμε να συνεχίσουμε να τραγουδάμε μαζί με τον Grundtvig: «Κι έτσι στον πλούτο έχουμε πολύ προοδεύσει, όταν αυτοί που έχουν τα πολλά είναι λίγοι, κι ακόμα λιγότεροι αυτοί που έχουν πολύ λίγα». 
<SPEAKER ID="30" LANGUAGE="PL" NAME="Leopold Józef Rutowicz (NI )." AFFILIATION="">
<P>
Στην έκθεση του κ. Rapkay, για την οποία τον ευχαριστώ, περιγράφεται με σαφήνεια η τρέχουσα νομική κατάσταση και οι δυνατότητες ανάληψης περαιτέρω δράσης. Οφείλουμε να εκμεταλλευτούμε τις δυνατότητες που μας προσφέρει. 
<SPEAKER ID="31" LANGUAGE="DE" NAME="Alexander Radwan (PPE-DE ). –" AFFILIATION="">
<P>
   Κύριε Πρόεδρε, κύριε Πρόεδρε της Επιτροπής, σήμερα συζητάμε για έναν ευρύ τομέα. Ο κ. Schulz επέλεξε να μας θυμίσει το δημοτικό νεκροταφείο, όμως οι δημοτικές δομές μπορούν να φθάσουν σε μέγεθος τις μεγάλες επιχειρήσεις – αυτό είναι το μέγεθος του φάσματος αυτού, και είναι αμφίβολο αν αυτές οι μεγάλες δομές είναι πάντα σωστές.
<P>
Για ποιον λόγο συζητάμε τελικά για το θέμα αυτό; Επειδή εξισορροπούμε από τη μια το ζήτημα των κανόνων της αγοράς και από την άλλη το ζήτημα της επικουρικότητας. Αυτό μπορεί ασφαλώς να αποτελέσει ένα ακανθώδες θέμα και το αποτέλεσμα δεν είναι πάντα ακριβές. Εγώ είμαι φανατικός οπαδός της επικουρικότητας, των κανόνων που διαμορφώνονται σε τοπικό επίπεδο. Ο ενιαίος ορισμός σε μία Ευρώπη με ενδεχομένως 27 κράτη μέλη –αν προεξοφλήσουμε τη σημερινή απόφαση– θα έχει ως αποτέλεσμα έναν μεγάλο αριθμό τυποποιήσεων τον οποίο απορρίπτω. Ωστόσο, η Ευρώπη πρέπει να αναρωτιέται διαρκώς ποιο κέρδος φέρνει η ευρωπαϊκή δράση και κατά πόσον ωφελεί τον πολίτη. Γιατί συζητάμε σήμερα τόσο διεξοδικά για την οδηγία πλαίσιο, αφού ο ίδιος ο εισηγητής είπε ότι η έκθεσή του δεν ζητάει οδηγία πλαίσιο για τον τομέα αυτόν; Έχω την εντύπωση πως ορισμένοι ομιλητές απλά επιχειρούν να δημιουργήσουν μέσω αυτής της συζήτησης ζώνες χωρίς ανταγωνισμό που θα εξαιρεθούν από την οδηγία για τις υπηρεσίες. Πέρα από την κατάργηση των κανόνων της αγοράς, ο κίνδυνος είναι ότι θα καταλήξουμε σε έναν ευρωπαϊκό ορισμό των υπηρεσιών κοινής ωφέλειας. Δεν μπορεί να είναι αυτός ο στόχος μας, γιατί η Ευρώπη είναι πολύ ανομοιογενής γι’ αυτό.
<SPEAKER ID="32" LANGUAGE="FR" NAME="Robert Goebbels (PSE )." AFFILIATION="">
<P>
   – Κύριε Πρόεδρε, αγαπητοί συνάδελφοι, το άρθρο 5 της Συνθήκης περί ιδρύσεως της Ευρωπαϊκής Κοινότητας ορίζει ότι, και παραθέτω: «Η δράση της Κοινότητας δεν υπερβαίνει τα αναγκαία όρια για την επίτευξη των στόχων της παρούσας Συνθήκης». Πρόκειται γι’ αυτό που ονομάζουμε αρχή της επικουρικότητας, η σημασία της οποίας μόλις υπογραμμίστηκε από τον Πρόεδρο Barroso.
<P>
Υφίστανται αξιοσημείωτες διαφορές ανάμεσα στις εθνικές πρακτικές στα είκοσι πέντε κράτη μέλη. Ο Πρόεδρος Barroso μόλις υπογράμμισε την ανάγκη αναγνώρισης της ποικιλίας των εθνικών, περιφερειακών και τοπικών καταστάσεων. Γι’ αυτό, η Σοσιαλιστική Ομάδα στο Ευρωπαϊκό Κοινοβούλιο μάχεται εδώ και χρόνια για ένα σαφές νομικό πλαίσιο, το οποίο να επιτρέπει την άνθηση αυτών των υπηρεσιών κοινής ωφέλειας.
<P>
Αυτό μόνο θέλει η Σοσιαλιστική Ομάδα στο Ευρωπαϊκό Κοινοβούλιο. Θέλουμε τη μέγιστη δυνατή βεβαιότητα για όλους τους φορείς εκμετάλλευσης των καθολικών δημοσίων υπηρεσιών. Οι δικαστές του Λουξεμβούργου δεν πρέπει να καταστούν οι διαιτητές της ποιότητας των δημοσίων υπηρεσιών που πρέπει να παρέχονται. Σύμφωνα με τον Πρόεδρο Barroso, αυτές οι υπηρεσίες αντιστοιχούν στο 7% του ευρωπαϊκού ΑΕγχΠ και στο 5% των θέσεων απασχόλησης, πράγμα που καθιστά πρόδηλη την αποδοτικότητά τους. Εναπόκειται στους εκλογείς, στους πολίτες, να αποφασίσουν για τις καθολικές υπηρεσίες που επιθυμούν. Ο πρώην Επίτροπος λόρδος Cockfield, ο οποίος, μαζί με τον Πρόεδρο Jacques Delors, υπήρξε ένας από τους αρχιτέκτονες της εσωτερικής αγοράς, συνήθιζε να λέει: 
<P>
Οι ακραιφνείς υπέρμαχοι της ελεύθερης αγοράς θα αντιτάξουν ότι οι Συνθήκες υποχρεώνουν την Επιτροπή να εξαλείψει τις δημόσιες ενισχύσεις που στρεβλώνουν τον ανταγωνισμό· το άρθρο 87 της Συνθήκης, όμως, ορίζει με σαφήνεια ότι αυτές οι ενισχύσεις δεν απαγορεύονται παρά, και διαβάζω επακριβώς: «κατά το μέτρο που επηρεάζουν τις μεταξύ κρατών μελών συναλλαγές». Ωστόσο, είναι δύσκολο να υποστηρίζουμε ότι δημόσιες υπηρεσίες που παρέχονται σε τοπικό επίπεδο από δημόσιες αρχές επηρεάζουν τις συναλλαγές μεταξύ των κρατών μελών.
<P>
Κύριε Πρόεδρε, μόλις μας εξαγγείλατε μια ανακοίνωση πριν από το τέλος της χρονιάς. Συμμερίζομαι τη γνώμη του συναδέλφου μου του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, κ. Langen, ότι έχουμε δει υπερβολικά πολλά κείμενα, καλά διατυπωμένα, χωρίς όμως πραγματικό πολιτικό αντίκρισμα. Έλεος, Πρόεδρε Barroso, παρουσιάστε μας μία ή όσες νομοθετικές προτάσεις θέλετε, επιτρέψτε όμως επιτέλους στο Κοινοβούλιο να επιτελέσει το έργο του ως συννομοθέτης σε έναν τομέα που, σύμφωνα με τα δικά σας λόγια, είναι ο ακρογωνιαίος λίθος του ευρωπαϊκού κοινωνικού μοντέλου. 
<SPEAKER ID="33" LANGUAGE="LT" NAME="Danutė Budreikaitė (ALDE )." AFFILIATION="">
<SPEAKER ID="34" LANGUAGE="DE" NAME="Elisabeth Schroedter (Verts/ALE ). –" AFFILIATION="">
<P>
   Κύριε Πρόεδρε, οι υπηρεσίες κοινής ωφέλειας είναι το κεντρικό σημείο του κοινωνικού προτύπου της Ευρώπης. Μπορεί αυτή να ήταν η πρώτη φράση του κ. Barroso, ταυτόχρονα όμως εκθείασε την αποτελεσματικότητα της αγοράς –κι όχι την αλληλεγγύη, την καθολική πρόσβαση ή τα θεμελιώδη δικαιώματα– ως πρωταρχικό κίνητρο για τις υπηρεσίες αυτές.
<P>
Όμως οι πολίτες περιμένουν από την Ευρωπαϊκή Ένωση να είναι εξασφαλισμένες οι υπηρεσίες που είναι αναγκαίες για τη ζωή τους και να παρέχονται ως εξασφαλισμένο και θεμελιώδες δικαίωμα, και μάλιστα για όλους, δηλαδή ανεξάρτητα από την κοινωνική τους θέση και τον τόπο διαμονής τους. Θα κερδίσουμε την εμπιστοσύνη των ανθρώπων μόνο αν οι υπηρεσίες κοινής ωφέλειας χαίρουν μιας βασικής προστασίας από τα συμφέροντα της αγοράς και δεν συνδέονται με αυτά. Αν συνδέσετε τις υπηρεσίες κοινής ωφέλειας με την αποτελεσματικότητα της αγοράς, τότε, κύριε Barroso, θα διαλύσετε τελικά την καρδιά του ευρωπαϊκού κοινωνικού προτύπου. Μπορεί να χαίρεστε για τα αιτήματα που ακούγονται στο Σώμα για την τομεακή προσέγγιση, που θα σας δώσει την απαραίτητη εξουσία για ελευθέρωση των βασικών υπηρεσιών, όμως είναι εξαιρετικά σαφές από τα πρόσφατα παραδείγματα που περιλαμβάνει η ανακοίνωσή σας για τις κοινωνικές υπηρεσίες, ότι δίδεται νέος ορισμός των βασικών κοινωνικών υπηρεσιών και χαρακτηρίζονται οικονομική δραστηριότητα. Έτσι δεν κάνετε τίποτα άλλο από το να μεθερμηνεύετε τον ορισμό ευρωπαϊκών δικαστικών αποφάσεων.
<SPEAKER ID="35" LANGUAGE="NL" NAME="Kartika Tamara Liotard (GUE/NGL )." AFFILIATION="">
<P>
   – Κύριε Πρόεδρε, νιώσαμε τη χαρά της νίκης όταν οι υπηρεσίες κοινής ωφέλειας αποκλείστηκαν από το πεδίο εφαρμογής της επίμαχης οδηγίας για τις υπηρεσίες. Ο δημόσιος τομέας θα ήταν ασφαλής από τον Bolkestein, αλλά η νίκη αυτή ενδέχεται να ήταν πύρρειος· εξάλλου, μόλις τώρα ορίζονται οι υπηρεσίες κοινής ωφέλειας. Κατά τη διαμόρφωση μιας τέτοιας οδηγίας για τις υπηρεσίες, είναι αναγκαίο να καθοριστεί τι ανήκει στον χώρο της αγοράς και τι όχι, καθώς, βεβαίως, και το ζήτημα του ποιος είναι σε θέση να το αποφασίσει.
<SPEAKER ID="36" LANGUAGE="NL" NAME="Johannes Blokland (IND/DEM )." AFFILIATION="">
<SPEAKER ID="37" LANGUAGE="DE" NAME="Othmar Karas (PPE-DE ). –" AFFILIATION="">
<SPEAKER ID="38" LANGUAGE="FR" NAME="Bernadette Vergnaud (PSE )." AFFILIATION="">
<P>
   – Κύριε Πρόεδρε, κύριε Πρόεδρε της Επιτροπής, αγαπητοί συνάδελφοι, θέλω να επικροτήσω το έργο που επιτέλεσε ο εισηγητής μας, κ. Rapkay, ο οποίος συνέβαλε στην επανέναρξη αυτής της συζήτησης για τις υπηρεσίες κοινής ωφέλειας. Προσυπογράφω πλήρως τις προτάσεις του για τη δημιουργία μεγαλύτερης ασφάλειας δικαίου για τις κοινωνικές υπηρεσίες κοινής ωφέλειας. Προσυπογράφω επίσης ανεπιφύλακτα τις προτάσεις του σχετικά με την παροχή υπηρεσιών υψηλής ποιότητας στο σύνολο της ΕΕ στη βέλτιστη τιμή, με σεβασμό στην κοινωνική ισορροπία και διασφαλίζοντας σε σταθερή βάση την ασφάλεια του εφοδιασμού.
<P>
Αντιθέτως, αντιμετωπίζω με πολύ μεγαλύτερο σκεπτικισμό την πρόταση να ζητήσουμε από την Επιτροπή εξηγήσεις για την εφαρμογή των κανόνων που διέπουν τον ανταγωνισμό και την εσωτερική αγορά στις δημόσιες υπηρεσίες. Ο κ. Barroso, τον οποίο θέλω να ευχαριστήσω που παρίσταται στη συζήτηση, μόλις μας επιβεβαίωσε το αναμενόμενο όφελος αυτού του ανταγωνισμού για τους καταναλωτές.
<SPEAKER ID="39" LANGUAGE="EN" NAME="Ian Hudghton (Verts/ALE )." AFFILIATION="">
<P>
   – Κύριε Πρόεδρε, πριν εκλεγώ σε τούτο το Κοινοβούλιο ήμουν επικεφαλής μιας τοπικής αρχής στη Σκωτία, η οποία μπορώ να πω ότι ήταν πολύ επιτυχημένη όσον αφορά τόσο την οικονομική της αποτελεσματικότητα όσο και την ανταπόκρισή της στις προσδοκίες του τοπικού πληθυσμού ως προς την παροχή δημοσίων υπηρεσιών στην κομητεία Angus.
<SPEAKER ID="40" LANGUAGE="IT" NAME="Roberto Musacchio (GUE/NGL ). –" AFFILIATION="">
<P>
Την οδηγία Bolkestein ακολούθησε κάποια σύγχυση όσον αφορά τη διαφορά ανάμεσα στις εμπορικές υπηρεσίες και στις υπηρεσίες κοινής ωφέλειας. Πρέπει επομένως τώρα να διευκρινίσουμε τι ανήκει, από τη μια πλευρά, στη σφαίρα της αγοράς και τι, από την άλλη, εμπίπτει στον τομέα των δικαιωμάτων. Για να γίνει αυτό, έχουμε κάνει δεκτές σε μια σειρά τροπολογιών προτάσεις που υποβλήθηκαν από την Ευρωπαϊκή Συνομοσπονδία Συνδικάτων (ΕΣΣ), σύμφωνα με τις οποίες όλες οι υπηρεσίες κοινής ωφέλειας, συμπεριλαμβανομένων και των οικονομικών, δηλαδή εκείνων για τις οποίες οι Ευρωπαίοι πληρώνουν άμεσα ή έμμεσα –δηλαδή σχεδόν όλες– πρέπει να ενταχθούν στη δημόσια, κυβερνητική σφαίρα και να είναι καθολικού χαρακτήρα, προσβάσιμες, επί πληρωμή και ποιοτικές. Με άλλα λόγια, πρέπει να είναι υπηρεσίες και όχι αγαθά, δηλαδή Ευρώπη και όχι Βόρεια Αμερική.
<SPEAKER ID="41" LANGUAGE="FR" NAME="Patrick Louis (IND/DEM )." AFFILIATION="(Ο Πρόεδρος ζητά από τον ομιλητή να ολοκληρώσει)">
<P>
   – Πρόεδρε Barroso, κύριε Πρόεδρε, αγαπητοί συνάδελφοι, αυτή η έκθεση επικαλείται, δικαίως, την αρχή της επικουρικότητας ως νομική βάση για τα ζητήματα που αφορούν τις υπηρεσίες κοινής ωφέλειας. Ο ορισμός της είναι ρευστός. Από μια αρχή υποκατάστασης περάσαμε σε μια αρχή εκχώρησης. Εξ αυτού του γεγονότος, ο ορισμός των υπηρεσιών κοινής ωφέλειας δεν μπορεί να θεσπιστεί παρά σε βάρος των εθνικών ιδιαιτεροτήτων και αναγκών.
<SPEAKER ID="42" LANGUAGE="EN" NAME="Malcolm Harbour (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, θέλω να επαναφέρω αυτή τη συζήτηση, όπως ανέφερε ο συνάδελφός μου κ. Karas, στους ανθρώπους η γνώμη των οποίων μετράει πραγματικά σε αυτό το θέμα: στους πολίτες μας οι οποίοι απολαμβάνουν δημόσιες υπηρεσίες. Γνωρίζουμε ότι σε πολλές περιπτώσεις αυτές οι δημόσιες υπηρεσίες δεν είναι αρκετά ικανοποιητικές ή αποτελεσματικές και προσφέρονται με υπερβολικά υψηλό κόστος.
<P>
Ο κ. Barroso, για την παρουσία του οποίου σήμερα το πρωί εκφράζουμε την ιδιαίτερη ικανοποίησή μας, προέβη σε μια σημαντική επισήμανση κατά την περιγραφή των αρχών που πρέπει να διέπουν την προαγωγή της παροχής δημοσίων υπηρεσιών υψηλής ποιότητας. Ανέφερε τον κρίσιμο παράγοντα της τεχνολογίας, η οποία καθιστά πλέον δυνατό τον μετασχηματισμό αυτών των υπηρεσιών και τη βιώσιμη εφαρμογή νέων προτύπων οργάνωσης και υλοποίησης. Αυτά τα θέματα πρέπει να συζητούμε. Πρέπει να ενδιαφερόμαστε για την πολυμορφία στο πλαίσιο της οποίας οι καλύτερες διάνοιες, η καλύτερη τεχνολογία, το καλύτερο προσωπικό και οι καλύτεροι διαχειριστές συμβάλλουν στην παροχή αυτών των υπηρεσιών.
<P>
Ωστόσο, η συζήτηση την οποία έχουμε διεξαγάγει, κυρίως από τη μία πτέρυγα του Σώματος, επικεντρώθηκε ως επί το πλείστον στα οργανωτικά πρότυπα και τον προστατευτισμό. Με την εφαρμογή της οδηγίας για τις υπηρεσίες, χάρη στις προσπάθειές μας, περισσότερες τέτοιες διάνοιες μπορούν να αφιερωθούν στην παροχή υπηρεσιών. Πρέπει να ασχοληθούμε με τις δημόσιες συμβάσεις, με βάση πρόσφατες ακροάσεις που διεξήχθησαν στην επιτροπή μας. Πρέπει να ασχοληθούμε με το δίκαιο περί ανταγωνισμού. Αν αυτές οι πτυχές συμπεριληφθούν στην ιδέα του κ. Barroso σχετικά με την ενοποίηση της νομοθεσίας, δεν υπάρχει κανένα πρόβλημα. Δεν επιθυμούμε, όμως, μια οδηγία όπως αυτή που περιγράφεται εδώ, η οποία είναι μια αμιγώς πολιτική οδηγία. Αποκάλυψαν τις προθέσεις τους στις παρεμβάσεις τους. Η κ. Schroedter δήλωσε ότι θα προσφέρει προστασία έναντι της ελευθέρωσης. Αυτός είναι ο σκοπός τους, κύριε Barroso! Διαχωρίστε τη θέση σας από αυτή την προσέγγιση. Δηλώστε σήμερα ενώπιόν μας ότι την αποκλείετε από τον σχεδιασμό σας. Έχω ρωτήσει την επιτροπή μου, χωρίς να έχω λάβει απάντηση, ποια προβλήματα των πολιτών μας αναμένεται να λύσει αυτή η οδηγία. Όταν οι εκπρόσωποι της Αριστεράς μας αναλύσουν λεπτομερώς τα προβλήματα αυτά, ενδεχομένως να εξετάσουμε αυτή την προσέγγιση, όμως σήμερα έχουμε να συζητήσουμε πολύ πιο σημαντικά θέματα από την πολιτική τους διακήρυξη.
<SPEAKER ID="43" LANGUAGE="EN" NAME="Ieke van den Burg (PSE )." AFFILIATION="">
<P>
Καταρχάς, θέλω να ευχαριστήσω τον κ. Barroso για την ομιλία του και να δηλώσω ότι εμείς, τα μέλη της Ομάδας ΕΣΚ, κατανοούμε πλήρως τις τέσσερις αρχές που περιέγραψε και την άποψή του ότι είναι αναγκαίο να ενισχυθεί η νομική ασφάλεια για τους παρόχους υπηρεσιών, είτε ανήκουν στον δημόσιο είτε στον ιδιωτικό τομέα, ή σε κάτι ενδιάμεσο, για τα κράτη μέλη και τις αποκεντρωμένες δημόσιες αρχές, καθώς και για τους πολίτες. Όπως ορθώς ανέφερε ο κ. Harbour, αυτό είναι το μείζον ζήτημα.
<P>
Φρονώ ότι ο κ. Barroso ερμήνευσε σωστά την έκθεση την οποία εκπόνησε ο κ. Rapkay εξ ονόματος της Επιτροπής Οικονομικών και Νομισματικών Θεμάτων και την οποία εγκρίναμε με μεγάλη πλειοψηφία στην εν λόγω επιτροπή. Δεν εκφράσαμε προτίμηση υπέρ ενός συγκεκριμένου νομικού μέσου, αλλά καταστήσαμε σαφές ότι απαιτούνται νομοθετικές πρωτοβουλίες και ότι πρέπει να τηρηθεί μια ολοκληρωμένη πολιτική διαδικασία λήψης αποφάσεων σε αυτόν τον τομέα, στην οποία το Κοινοβούλιο και το Συμβούλιο θα μπορούν να μετέχουν πλήρως. Η συναπόφαση είναι ο ενδεδειγμένος τρόπος χειρισμού αυτών των πολιτικών θεμάτων. Αυτό είναι το μήνυμα της έκθεσης. Στην έκθεση δεν υποστηρίζεται ότι πρέπει να υπάρξει μόνο ένα οριζόντιο μέσο ή τομεακά μέσα· προσφέρονται πολλά περιθώρια επιλογών και υποστηρίζεται ότι και οι δύο μέθοδοι μπορούν να χρησιμοποιηθούν ταυτοχρόνως.
<P>
Καθίσταται σαφές από τις συζητήσεις ότι οι προτιμήσεις ποικίλλουν, αλλά και ότι υπάρχουν πολλές προκαταλήψεις όσον αφορά τις επιλογές και τις προτιμήσεις τις οποίες προωθούμε. Στην πολιτική μου ομάδα, προήδρευσα ομάδας εμπειρογνωμόνων νομικών οι οποίοι κατήρτισαν ένα κείμενο. Δυστυχώς, έχω την εντύπωση ότι πολλοί δεν διάβασαν αυτό το κείμενο, διότι, αν ο κ. Harbour το είχε διαβάσει, θα είχε αντιληφθεί ότι δεν πρόκειται για πολιτική δήλωση αλλά για σαφή απόπειρα συμφιλίωσης των κανόνων της αγοράς, του ανταγωνισμού, της επικουρικότητας την οποία επιθυμούμε να εγγυηθούμε για τις τοπικές αρχές, των πτυχών που αφορούν την ποιότητα και της σημασίας των δημοσίων υπηρεσιών και των υπηρεσιών κοινής ωφέλειας και οικονομικού συμφέροντος για τους πολίτες της Ευρώπης. Δεν πρόκειται για ιδεολογική διακήρυξη, αλλά για ουσιαστική προσπάθεια συμφιλίωσης αυτών των πτυχών. Το σχέδιο είναι ανοικτό προς συζήτηση και ευελπιστούμε ότι θα μετάσχετε στη συζήτησή του. Εναπόκειται, όμως, στην Επιτροπή να καταλήξει σε πρακτικές προτάσεις, οπότε θα μπορέσουμε να ασχοληθούμε με τις νομοθετικές μεθόδους και διατυπώσεις.
<P>
Όσον αφορά την ψηφοφορία επί της έκθεσης, δηλώνω και πάλι ότι έχουμε συμφωνήσει ότι διαφωνούμε ως προς το θέμα του ποια μέσα είναι προτιμότερα. Έχουν πλέον κατατεθεί τροπολογίες και από τις δύο πλευρές, από την Ομάδα της Συμμαχίας Φιλελευθέρων και Δημοκρατών για την Ευρώπη και από την Ομάδα των Πρασίνων/Ευρωπαϊκή Ελεύθερη Συμμαχία, στο πλαίσιο μιας ακόμη προσπάθειας να ληφθεί τώρα απόφαση σχετικά με την προτίμηση. Πιστεύω ότι αυτό δεν είναι συνετό. Συμφωνώ πλήρως με την άποψη της κ. Thyssen ότι είναι πιο συνετό να εμμείνουμε στη συμφωνία στην οποία είχαμε καταλήξει και να αφήσουμε το θέμα αυτό ανοικτό. Η απόφαση πρέπει να ληφθεί από την Επιτροπή και εφόσον εγκριθεί κάποια από αυτές τις τροπολογίες το μόνο αποτέλεσμα θα είναι η απόρριψη της έκθεσης συνολικά. Αυτό θα ήταν λυπηρό διότι, όπως όλοι παραδέχτηκαν, η έκθεση την οποία εκπόνησαν ο κ. Rapkay και η Επιτροπή Οικονομικών και Νομισματικών Θεμάτων είναι καλή. 
<SPEAKER ID="44" LANGUAGE="CS" NAME="Jiří Maštálka (GUE/NGL )." AFFILIATION="">
<P>
   – Θέλω να ευχαριστήσω τον κ. Rapkay για την έκθεσή του. Οφείλω να πω ότι, έχοντας διαβάσει πολύ σχετικά με το θέμα, και μετά την παρατεταμένη συζήτηση του θέματος αυτού, στηρίζω ολόψυχα την ιδέα της θέσπισης μιας γενικής οδηγίας για τις υπηρεσίες γενικού οικονομικού συμφέροντος. Χαιρετίζω την κατάρτιση αυτής της οδηγίας, η οποία θα εγγυάται τις υπηρεσίες γενικού οικονομικού συμφέροντος ως έναν από τους βασικούς πυλώνες του ευρωπαϊκού κοινωνικού προτύπου. Η οδηγία αναμένεται να προσφέρει επίσης ασφάλεια δικαίου, μέσω μιας νομικής βάσης η οποία θα στηρίζεται σε αρχές όπως η ίση πρόσβαση, η υψηλή ποιότητα των υπηρεσιών, το λογικό κόστος, η καθολικότητα και η ασφάλεια. Πρέπει να υπάρξει ισορροπία μεταξύ της αγοράς, αφενός, και των δημοσίων αρχών που ευθύνονται για την παροχή δημοσίων υπηρεσιών, αφετέρου. Επιπλέον, η έκθεση εγείρει νέα ζητήματα. Θα μπορέσουμε να διασφαλίσουμε ότι η οδηγία πλαίσιο θα είναι αρκετά ισχυρή ώστε να εγγυάται τις προαναφερθείσες αρχές; Θα προστατέψει πραγματικά η οδηγία τις υπηρεσίες κοινής ωφέλειας; 
<SPEAKER ID="45" LANGUAGE="DE" NAME="Karsten Friedrich Hoppenstedt (PPE-DE ). –" AFFILIATION="">
<SPEAKER ID="46" LANGUAGE="NL" NAME="Corien Wortmann-Kool (PPE-DE )." AFFILIATION="">
<P>
Πρέπει, πάνω απ’ όλα, να προσφέρουμε περιθώρια έκφρασης της ποικιλομορφίας, και να μην περιορίζουμε αυτή την ποικιλία σε οριζόντια ρυθμιστικά πλαίσια. Αν η Ευρώπη επιθυμεί να είναι ετοιμοπόλεμη, πρέπει να διατηρήσει τον δυναμισμό της. Πρόεδρε Barroso, εκτιμώ ιδιαιτέρως την προσωπική σας παρουσία σε αυτή τη συζήτηση. Απαιτούμε σαφήνεια από εσάς, αλλά μπορείτε να αναμένετε το ίδιο και από εμάς. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα καταψηφίσει, συνεπώς, την τροπολογία των Σοσιαλιστών στην οποία ζητείται η θέσπιση νομοθεσίας πλαισίου.
<P>
Η κ. van den Burg αναφέρθηκε σε προκαταλήψεις και παρερμηνείες όσον αφορά τις προθέσεις της Σοσιαλιστικής Ομάδας στο Ευρωπαϊκό Κοινοβούλιο. Ο πρόεδρος της Ομάδας σας, όμως, ο κ. Schulz, τροφοδοτεί ο ίδιος αυτές τις προκαταλήψεις δηλώνοντας ότι πρέπει, σε ευρωπαϊκό επίπεδο, να εγγυηθούμε κοινωνικά πρότυπα, πρότυπα ποιότητας και την ποιότητα των υπηρεσιών. Θεωρώ υπερβολική αυτή την προσέγγιση και, ως εκ τούτου, θα ψηφίσω κατά της θέσπισης νομοθεσίας πλαισίου, ή ακόμη και ενός οριζοντίου ρυθμιστικού πλαισίου. 
<SPEAKER ID="47" LANGUAGE="PL" NAME="Małgorzata Handzlik (PPE-DE )." AFFILIATION="">
<SPEAKER ID="48" LANGUAGE="SK" NAME="Zita Pleštinská (PPE-DE )." AFFILIATION="">
<P>
Το Ευρωπαϊκό Κοινοβούλιο ενέκρινε την οδηγία για τις υπηρεσίες κατά την πρώτη ανάγνωση και καθόρισε τα όριά της. Οι υπηρεσίες γενικού οικονομικού συμφέροντος συμπεριλήφθηκαν στο πεδίο εφαρμογής της οδηγίας για τις υπηρεσίες. Το εγκριθέν σχέδιο οδηγίας δεν ισχύει για υπηρεσίες δημοσίου συμφέροντος, υγειονομικής περίθαλψης και μεταφορών. Στα 25 κράτη μέλη της Ευρωπαϊκής Ένωσης, οι υπηρεσίες δημοσίου συμφέροντος έχουν εξελιχθεί κατά τρόπους που αντικατοπτρίζουν επιμέρους περιφερειακές παραδόσεις. Για τον λόγο αυτόν, θέλω να υπογραμμίσω ότι επιβάλλεται απολύτως η τήρηση της αρχής της επικουρικότητας. Σύμφωνα με την εν λόγω αρχή, κάθε κράτος μέλος αποφασίζει κυριαρχικά ποιες υπηρεσίες θα παρέχονται από δημόσιους φορείς και ποιοι τομείς θα ελευθερωθούν.
<P>
Ενόψει αυτών των προβληματισμών, έχω την πεποίθηση ότι δεν είναι αναγκαίο να προσφέρουμε στην Ευρωπαϊκή Ένωση πρόσθετες αρμοδιότητες στον τομέα των υπηρεσιών κοινής ωφέλειας. Η θέση μου είναι σαφής – δεν υφίσταται νομική βάση για μια οδηγία πλαίσιο για τις υπηρεσίες δημοσίου συμφέροντος. Εν κατακλείδι, θέλω να ευχαριστήσω τον εισηγητή, κ. Rappkay, για το έργο του. 
<SPEAKER ID="49" LANGUAGE="DE" NAME="Andreas Schwab (PPE-DE ). –" AFFILIATION="">
<P>
   Κύριε Πρόεδρε, κύριε Πρόεδρε της Επιτροπής, κυρίες και κύριοι, αρχικά θα ήθελα να ευχαριστήσω θερμά τους συναδέλφους που συνεισέφεραν σημαντικά στη διαδικασία επεξεργασίας αυτού του θέματος και συγκεκριμένα τον κ. Szájer της Επιτροπής Εσωτερικής Αγοράς και Προστασίας των Καταναλωτών, τον κ. Rapkay ως κύριο εισηγητή του Κοινοβουλίου και τον σκιώδη εισηγητή μας κ. Hökmark.
<P>
Πράγματι, όπως ήδη είπε ο κ. Radwan, πρέπει να εξετάσουμε το δίλημμα μεταξύ αγοράς και επικουρικότητας πολύ περισσότερο από τη σκοπιά των πολιτών, και το ευρωπαϊκό κοινωνικό πρότυπο –μολονότι πάντα αναρωτιέμαι για το πώς μπορεί κανείς να συνεχίζει να το επικαλείται ενώ δεν έχει να πει κάτι συγκεκριμένο για το τι είναι– θέλει να προσφέρονται παντού στην Ευρώπη όσο το δυνατόν καλύτερες υπηρεσίες στους πολίτες και τους καταναλωτές. Εδώ έχει απόλυτο δίκιο ο κ. Hudghton να επαινεί τις τοπικές αρχές της Σκωτίας που είναι σε θέση να προσφέρουν τις υπηρεσίες τους σε πολύ λογικές τιμές σε συμφωνία με την αγορά. Αν θέλουν να το συνεχίσουν αυτό στο μέλλον, θα πρέπει να τους δοθεί η νομική ασφάλεια που θα το καταστήσει αυτό δυνατόν, όμως αυτό δεν σημαίνει ότι πρέπει να αποκλειστεί από τον τομέα αυτόν η αγορά. 
<SPEAKER ID="50" LANGUAGE="EN" NAME="Alexander Stubb (PPE-DE )." AFFILIATION="όχι σε οδηγία πλαίσιο!">
<P>
Τέλος, συνυπογράφω τα όσα ανέφερε η πολωνή συνάδελφός μου κ. Handzlik. Ποια είναι η ενδεδειγμένη λύση; Είναι σαφές ότι πρέπει να υιοθετήσουμε τομεακή προσέγγιση. Πρέπει να αντιμετωπίσουμε ξεχωριστά τους επιμέρους τομείς, να εστιάσουμε τις προσπάθειές μας στη συνεργασία και να διαθέτουμε ξεκάθαρες προτεραιότητες: υγειονομική περίθαλψη, ταχυδρομικές υπηρεσίες, υπηρεσίες ύδρευσης και φυσικού αερίου κ.ο.κ., αλλά χωρίς τη θέσπιση οδηγίας, την οποία πρέπει οπωσδήποτε να αποφύγουμε. 
<SPEAKER ID="51" LANGUAGE="FR" NAME="Roselyne Bachelot-Narquin (PPE-DE )." AFFILIATION="">
<P>
   – Κύριε Πρόεδρε, αγαπητοί συνάδελφοι, υπενθυμίσατε κατά τρόπο χρήσιμο, κύριε Barroso, τις τέσσερις θεμελιώδεις αρχές που πρέπει να καθοδηγούν τον στοχασμό μας αναφορικά με τις υπηρεσίες κοινής ωφέλειας. Παραδόξως, μπορεί να σκεφθεί κάποιος ότι ανοίξατε εκ νέου τη συζήτηση σχετικά με την ανάγκη μιας οδηγίας πλαισίου για τις υπηρεσίες γενικού οικονομικού συμφέροντος ή την επιλογή τομεακών πρωτοβουλιών σχετικά με τις κοινωνικές ή τις υγειονομικές υπηρεσίες.
<P>
Η ψήφιση της οδηγίας για τις υπηρεσίες άλλαξε τις παραμέτρους προς όφελος της δεύτερης λύσης, αφού η πραγματική διαχωριστική γραμμή δεν τίθεται μεταξύ των υπηρεσιών γενικού οικονομικού ή μη οικονομικού συμφέροντος αλλά, στο πλαίσιο των υπηρεσιών γενικού οικονομικού συμφέροντος, μεταξύ των κοινωνικών και υγειονομικών υπηρεσιών και των υπολοίπων. Αυτή η εξέλιξη ενισχύθηκε από το έξοχο και νομικά εμπεριστατωμένο έργο του εισηγητή κ. Rapkay και του συναδέλφου μας κ. Hökmark, οι οποίοι γεφύρωσαν νομικά την οδηγία για τις υπηρεσίες και τα τομεακά μέσα.
<P>
Πράγματι, μια οδηγία πλαίσιο για τις υπηρεσίες γενικού οικονομικού συμφέροντος εγείρει τρεις δυσκολίες. Καταρχάς, η Συνθήκη για την Ευρωπαϊκή Ένωση δεν προσφέρει νομική βάση, όπως αυτό μνημονεύθηκε επανειλημμένως. Κατόπιν, αυτή η οδηγία θα ήταν ασύμβατη με το πεδίο εφαρμογής της οδηγίας για τις υπηρεσίες, όπως αυτή εγκρίθηκε σε πρώτη ανάγνωση στις 29 Μαΐου. Τέλος, δεν ανταποκρίνεται με κανέναν τρόπο στην ανάγκη για ασφάλεια δικαίου, όπως εκφράστηκε από τους παράγοντες· συγχρόνως μάλιστα απειλεί την επικουρικότητα, την οποία ζητούν τα κράτη μέλη και οι τοπικές αυτοδιοικήσεις.
<P>
Όποιο και αν είναι το μέσο που θα επιλεγεί και οι ιδεολογικές επιλογές που θα υπαγορεύσουν την επιλογή μας, το ουσιώδες εν τέλει βρίσκεται αλλού. Οφείλουμε να συνεχίσουμε το έργο νομικής αποσαφήνισης στον τομέα των κοινωνικών και υγειονομικών υπηρεσιών κοινής ωφέλειας. Αυτό είναι, κύριε Barroso, το πρόβλημα που τίθεται συγκεκριμένα στους τοπικούς φορείς. 
<SPEAKER ID="52" LANGUAGE="EN" NAME="Eoin Ryan (UEN )." AFFILIATION="">
<SPEAKER ID="53" LANGUAGE="FR" NAME="Jean-Claude Martinez (NI )." AFFILIATION="">
<P>
   – Κύριε Πρόεδρε, κύριε Barroso, αγαπητοί συνάδελφοι, η εκπαίδευση, η υγεία, οι ταχυδρομικές υπηρεσίες, το νερό και οι μεταφορές αποτελούν τον ακρογωνιαίο λίθο του κοινωνικού βίου. Αυτό ακριβώς που είναι βασικό για τη διαχείριση δημοσίων υπηρεσιών που σχεδιάζονται προς όφελος του κοινού είναι ένα δημόσιο νομικό καθεστώτος.
<P>
Αυτό το χάλι συνίσταται στην καταστροφή ενός συστήματος που λειτουργούσε επί έναν αιώνα, η οποία στηρίζεται στην πεποίθηση ότι η αγορά είναι η υπέρτατη αξία, ότι η γνώση είναι ο προφήτης της και ότι πρέπει να ιδιωτικοποιήσουμε όλες τις υπηρεσίες, όπως επιδιώκει ο Παγκόσμιος Οργανισμός Εμπορίου. Αυτές οι υπηρεσίες περιλαμβάνουν τις υπηρεσίες του βοηθητικού προσωπικού των συνεδριάσεών μας, αυτής δηλαδή της κοινωνικής ομάδας παριών, την οποία οργανώσαμε εμείς οι ίδιοι στο Ευρωπαϊκό Κοινοβούλιο, όπου 300 άνθρωποι εργάζονται χωρίς κοινωνική ασφάλιση.
<P>
Κύριε Barroso, πέραν των τεχνικών προβλημάτων που ανέπτυξαν οι συνάδελφοί μας, όπως για παράδειγμα ο κ. Désir προ ολίγου, το πρόβλημα είναι πολιτισμικό, είναι πρόβλημα επιλογής. Είτε διαχειριζόμαστε τις ανθρώπινες κοινωνίες βάσει των νόμων της αγοράς, είτε τις διαχειριζόμαστε βάσει των νόμων της λογικής.
<P>
Κύριε Barroso, θέλετε να συνεχίσετε με αυτές τις προχειρότητες, λιβανίζοντας εσαεί την αγορά, χαριεντιζόμενος με το Διεθνές Νομισματικό Ταμείο τη μια και με τον Παγκόσμιο Οργανισμό Εμπορίου την άλλη, ή θέλετε να καθίσετε ήσυχα και να εξετάσετε με λογικό τρόπο προβλήματα λογικής; 
<SPEAKER ID="54" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Στην πραγματικότητα, η συζήτηση επιβεβαίωσε τις αμφισημίες που υφίστανται, στις οποίες αναφέρθηκαν ορισμένοι εξ υμών. Η έκθεση Rapkay είναι προφανώς μια σώφρων, συνετή έκθεση και επιζητεί να δημιουργήσει μια ισορροπία. Είναι, όμως, επίσης γεγονός ότι δεν καταπιάνεται πλήρως με ορισμένα ζητήματα, και αυτό πρέπει να σας βοηθήσει να αντιληφθείτε καλύτερα τις δυσκολίες που συνάντησε η Επιτροπή επί χρόνια για να οριοθετήσει το θέμα και να δώσει πιο συγκεκριμένους ορισμούς. Αυτό οφείλεται στο γεγονός ότι το θέμα είναι περίπλοκο. Ας το αναγνωρίσουμε αυτό. Ακόμη και ιδωμένο σε σταθερό χωροχρονικό πλαίσιο, το θέμα είναι δύσκολο, διότι το ζητούμενο είναι η συμφιλίωση αρχών οι οποίες ενίοτε μοιάζουν αντικρουόμενες. Αυτό συμβαίνει με τις αρχές της εσωτερικής αγοράς και του ανταγωνισμού, βασικές αρχές για την Κοινότητά μας, που εγγράφονται στις Συνθήκες και που η Επιτροπή πρέπει να τηρήσει απολύτως, ας είμαστε ξεκάθαροι σε αυτό, όπως οι αρχές της κρατικής παρέμβασης και της κοινής ωφέλειας.
<P>
Αν, όμως, απορρίπτουμε αυτές τις δύο ακραίες θέσεις, δηλαδή τη θέση της ελαχιστότατης ευρωπαϊκής παρέμβασης και την υπέρμετρα παρεμβατική θέση κατά της αγοράς, τι μπορούμε να κάνουμε; Θεωρώ ότι, αφού παρακολούθησα αυτή τη συζήτηση, οι αρχές που έθεσα στην αρχή και τις οποίες άλλωστε επαναλαμβάνει η έκθεση Rapkay μας δίνουν τη λύση. Σας υποβάλλω, λοιπόν, την ακόλουθη πρόταση, κυρίες και κύριοι βουλευτές. Αντί να αναλωθούμε σε μια δυσνόητη συζήτηση περί της χρησιμότητας ή του περιττού μιας οδηγίας πλαισίου, η οποία –όπως κατέδειξε η συζήτηση– δεν εξασφαλίζει κατά πως φαίνεται συναίνεση, γιατί να μην επικεντρωθούμε στην ουσία, όπως φαίνεται να επιδιώκει η πλειοψηφία του Ευρωπαϊκού Κοινοβουλίου; Σε τι αναφέρεται η συμφωνία; Στην επικουρικότητα, την οποία αποδεχόμαστε όλοι ως στόχο. Πιστεύω ότι πρέπει να σεβαστούμε το εθνικό και το τοπικό επίπεδο σε αυτό το θέμα. Πρέπει να διασφαλίσουμε τη συμβατότητα μεταξύ εσωτερικής αγοράς και δημοσίου συμφέροντος σε όλες τις περιπτώσεις στις οποίες διαπιστώνουμε προφανή αντίφαση.
<P>
Αφού συναντήσαμε τις διάφορες Ομάδες, αφού ακούσαμε την ομιλία του κ. Rapkay, την ομιλία της κ. Thyssen και τις ομιλίες πολλών άλλων, νομίζω πως μπορώ να πω ότι, αν συμφωνούμε σε αυτά τα τέσσερα σημεία, υπάρχει σε κάθε περίπτωση μια κοινή βάση συναίνεσης και προοπτικές συμβιβασμού. Φρονώ ότι είναι δυνατόν να προωθήσουμε αυτή την υπόθεση διαφυλάσσοντας τις αρχές που ασπαζόμαστε και οι οποίες καθορίζουν το ευρωπαϊκό κοινωνικό μας πρότυπο: τις αρχές της εσωτερικής αγοράς, της τήρησης των κανόνων του ανταγωνισμού, της προάσπισης της κοινής ωφέλειας. Η ανακοίνωση που θα παρουσιάσουμε θα κινείται προς αυτή την κατεύθυνση και πιστεύω ότι η συζήτηση και η παρουσία μου εδώ σήμερα θα μας βοηθήσουν να συντονιστούμε στο ίδιο μήκος κύματος. Θα προτείνουμε κάτι που να αποδεικνύει ότι σημειώσαμε πρόοδο στη σκέψη μας και, όπως ελπίζω, στις αποφάσεις μας σε ένα τόσο σημαντικό ζήτημα, που βρίσκεται στο επίκεντρο των όσων έχουν σημασία για την Ευρώπη και για τους συμπολίτες μας.
<SPEAKER ID="55" LANGUAGE="FR" NAME="Robert Goebbels (PSE )." AFFILIATION="">
<P>
   – Κύριε Πρόεδρε, πιστεύω ότι λίγο πολύ συμφωνούμε όλοι μας με ό,τι μόλις είπε ο Πρόεδρος Barroso. Μας υπόσχεται μια ανακοίνωση. Την αναμένουμε με ανυπομονησία. Μπορεί, όμως, ο Πρόεδρος να μας πει αν θα ζητήσει από τις υπηρεσίες του να προτείνουν επίσης νομοθετικά κείμενα ούτως ώστε, επιτέλους, το Ευρωπαϊκό Κοινοβούλιο να μπορέσει να τα συζητήσει ως συννομοθέτης; 
<SPEAKER ID="56" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Ας επικεντρωθούμε, λοιπόν, στην ουσία. Εξάλλου, στην έκθεση Rapkay υπάρχουν αρκετά θέματα επί των οποίων υπάρχει συμφωνία. Έπειτα, θα βρούμε μια λύση για τα μέσα λήψης αποφάσεων. 
<SPEAKER ID="57" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τετάρτη, στις 12.00. 
<SPEAKER ID="58" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη σύσταση για τη δεύτερη ανάγνωση (A6-0300/2006) της Επιτροπής Απασχόλησης και Κοινωνικών Υποθέσεων σχετικά με την κοινή θέση του Συμβουλίου για την έκδοση απόφασης του Ευρωπαϊκού Κοινοβουλίου και του Συμβουλίου περί της θέσπισης κοινοτικού προγράμματος για την απασχόληση και την κοινωνική αλληλεγγύη - PROGRESS (06282/3/2006 - C6-0272/2006 - 2004/0158(COD)) (Εισηγήτρια: Karin Jöns) 
<SPEAKER ID="59" LANGUAGE="DE" NAME="Karin Jöns (PSE )," AFFILIATION="εισηγήτρια">
<P>
   Κύριε Πρόεδρε, κύριε Επίτροπε, κυρίες και κύριοι, αξίζει τον κόπο να περιμένει κανείς προκειμένου να έχει ένα θετικό αποτέλεσμα. Σήμερα θα εγκρίνουμε το μεγαλύτερο μέχρι τώρα πρόγραμμα δράσης στον τομέα της απασχόλησης και της κοινωνικής πολιτικής. Όπως δείχνει το όνομά του, το PROGRESS αντικατοπτρίζει την πρόοδο και κοινωνική αλληλεγγύη και γι’ αυτό, το Σώμα θεώρησε σημαντικό να ξεκινήσει στις αρχές Ιανουαρίου 2007 όπως είχε προγραμματιστεί. Επίσης, αυτό θα μπορέσουμε να το εξασφαλίσουμε με αυτήν την ψηφοφορία τώρα που το Συμβούλιο ανταποκρίθηκε στις επιθυμίες μας.
<P>
Ως εκ τούτου, θα ήθελα να ευχαριστήσω όλους εκείνους που συνέβαλαν στο να γίνει το PROGRESS αυτό που είναι σήμερα, δηλαδή ένα πραγματικά ευρύ και, κυρίως, επαρκώς χρηματοδοτούμενο στρατηγικό μέσον που πραγματικά μπορεί να θέσει την καταπολέμηση της ανεργίας, της φτώχειας και του κοινωνικού αποκλεισμού σε μια πιο βιώσιμη βάση.
<P>
Θα ήθελα επίσης να επαναλάβω τις ευχαριστίες μου στους ειδικούς όλων των Ομάδων για τον προϋπολογισμό, οι οποίοι αγωνίστηκαν σκληρά στον τριμερή διάλογο για να επιτύχουν την αύξηση της χρηματοδότησης του PROGRESS κατά σχεδόν 20%, πράγμα που σημαίνει πως κατόρθωσαν το ακατόρθωτο.
<P>
Υπήρξε συμφωνία ως προς το ότι το πλέον απαραίτητο είναι μια ανταλλαγή που θα οργανωθεί διαφορετικά και θα έχει καλύτερη δομή, μαζί με μια πιο αυστηρή συνεργασία. Αυτή ακριβώς είναι η προσέγγιση που υιοθετεί το PROGRESS, που το κάνει αυτό όχι μόνο με τη συνένωση των υφισταμένων προγραμμάτων, αλλά και με τη βελτίωση των δομών συνεργασίας και την συμπερίληψη των πολιτικών όλων των επιπέδων. Σε αυτό συγκαταλέγεται για παράδειγμα η προώθηση των δικτύων και της αμοιβαίας ανταλλαγής εμπειριών όχι μόνο σε ευρωπαϊκό, αλλά και σε διασυνοριακό, καθώς και σε εθνικό, περιφερειακό και τοπικό επίπεδο.
<P>
Τελειώνοντας θα ήθελα να ευχαριστήσω ιδιαίτερα τον Επίτροπο Špidla, χωρίς την υποστήριξη του οποίου δεν θα είχαμε καταφέρει να ενσωματώσουμε σε όλες τις γλωσσικές εκδοχές τόσο ικανοποιητικά όσο σήμερα την έννοια της οριζόντιας ενσωμάτωσης της διάστασης του φύλου – που στην πραγματικότητα είναι πολύ περισσότερο από μια απλή έννοια. 
<SPEAKER ID="60" LANGUAGE="CS" NAME="Vladimír Špidla," AFFILIATION="μέλος της Επιτροπής">
<P>
   . – Κύριε Πρόεδρε, κυρίες και κύριοι, η συμφωνία του Ιουνίου σχετικά με τις δημοσιονομικές προοπτικές δημιούργησε ελπίδες για ταχεία και επιτυχή ολοκλήρωση των διαπραγματεύσεων σχετικά με το κοινοτικό πρόγραμμα για την απασχόληση και την κοινωνική αλληλεγγύη – PROGRESS, το οποίο είναι το βασικό πολιτικό μέσο για τη στήριξη της υλοποίησης των φιλόδοξων στόχων που έθεσε η Ένωση με τη στρατηγική της Λισαβόνας. Αυτό επιβεβαιώνεται στην πράξη. Σήμερα προετοιμάζεστε για την ανακοίνωση της απόφασης στην οποία στηρίζεται αυτό το πρόγραμμα.
<P>
Θέλω με την ευκαιρία αυτή να ευχαριστήσω, ειδικότερα, τα μέλη της Επιτροπής Απασχόλησης και Κοινωνικών Υποθέσεων για το θαυμάσιο έργο τους και για τις προσπάθειές τους καθ’ όλη τη διάρκεια της διαδικασίας διαπραγμάτευσης. Θέλω δε να ευχαριστήσω θερμότατα την κ. Jöns, την αρμόδια εισηγήτρια του Κοινοβουλίου, καθώς και όλους τους σκιώδεις εισηγητές, χωρίς τη βοήθεια των οποίων δεν θα ήταν εφικτή η επίτευξη τόσο θετικού αποτελέσματος.
<P>
Στο κείμενο αυτό χρησιμοποιούνται έννοιες οι οποίες στηρίζονται στη συμφωνία που επιτεύχθηκε μεταξύ των θεσμικών οργάνων. Τα ζητήματα που έθιξε το Κοινοβούλιο το 2005, όταν αξιολόγησε την πρόταση στο στάδιο της πρώτης ανάγνωσης, έχουν ληφθεί υπόψη. Η κατανομή του προϋπολογισμού μεταξύ τομέων πολιτικής που σχετίζονται με το πρόγραμμά μας ανταποκρίνεται στις προσδοκίες σας. Ανταποκριθήκαμε στην επιθυμία σας να δοθεί μεγαλύτερη έμφαση στην πτυχή της ισότητας των φύλων. Το ίδιο πράξαμε και στα θέματα της κοινωνικής ένταξης και της κοινωνικής προστασίας. Το Κοινοβούλιο θα μετέχει ενεργά κάθε έτος, ψηφίζοντας σχετικά με τα ποσά που απαιτούνται για την υλοποίηση των δράσεων του προγράμματος. Ως προς αυτό το θέμα οι απόψεις του Κοινοβουλίου και της Επιτροπής ταυτίζονται. Θεωρούμε ότι οι διαδικασίες πρέπει να είναι απολύτως διαφανείς. Σημειώνω δε με ικανοποίηση ότι το Συμβούλιο υιοθέτησε επιτέλους αυτή την προσέγγιση, γεγονός που κατέστησε εφικτή την ταχεία ολοκλήρωση των διαπραγματεύσεων.
<SPEAKER ID="61" LANGUAGE="EN" NAME="Robert Atkins (PPE-DE )." AFFILIATION="">
<P>
   – Κύριε Πρόεδρε, μπορείτε να μας εξηγήσετε ή να δικαιολογήσετε το γεγονός ότι οι ψηφοφορίες έχουν αναβληθεί αυθαιρέτως για τις 11.40, ενώ προηγουμένως είχε ανακοινωθεί ότι θα διεξαχθούν στις 11.30; Η συζήτηση αυτή δεν ήταν αναγκαίο να ξεκινήσει την ώρα που ξεκίνησε. Για μια ακόμη φορά, η διοίκηση του Σώματος προτιμά να διευκολύνει την Προεδρία παρά να υποστηρίξει τα συμφέροντα των βουλευτών. Αυτό δεν είναι αποδεκτό. 
<SPEAKER ID="62" LANGUAGE="" NAME="Πρόεδρος." AFFILIATION="">
<SPEAKER ID="63" LANGUAGE="SV" NAME="Jan Andersson" AFFILIATION="εξ ονόματος της Ομάδας PSE">
<P>
   , . – Δεν επιθυμώ να παρατείνω πολύ περισσότερο αυτή τη συζήτηση. Καταρχάς, θέλω να απευθύνω ιδιαίτερες ευχαριστίες στην κ. Jöns, η οποία επιτέλεσε εξαιρετικό έργο σχετικά με το πρόγραμμα PROGRESS. Οι προσπάθειές της μας επέτρεψαν να καταλήξουμε σε μια λύση, η οποία μάλιστα, σε αντίθεση με ό,τι συνέβη στο παρελθόν, τίθεται σε εφαρμογή πάρα πολύ γρήγορα. Το PROGRESS είναι ένα σημαντικό πρόγραμμα, ένα συνδυασμένο πρόγραμμα για την απασχόληση και τα κοινωνικά θέματα, το οποίο προάγει την ισότητα και καταπολεμά τις διακρίσεις. Έχουμε στηρίξει αυτή την ιδέα ενός συνδυασμένου προγράμματος. Μια από τις λύσεις ήταν να προσπαθήσουμε εδώ, στο Ευρωπαϊκό Κοινοβούλιο, να εξασφαλίσουμε τη διάθεση περισσότερων χρημάτων για το πρόγραμμα στο πλαίσιο του μακροπρόθεσμου προϋπολογισμού, καθόσον πρόκειται για θέμα το οποίο αφορά την κοινωνική Ευρώπη για την οποία μιλάμε τόσο συχνά. Η συμφωνία να διατεθούν περισσότεροι πόροι για το πρόγραμμα PROGRESS διευκόλυνε επίσης τη συμφωνία σχετικά με το σύνολο του προγράμματος. Υπήρχαν ορισμένες διαφωνίες σχετικά με τα θέματα της ισότητας και της κοινωνικής ένταξης, οι οποίες έχουν πλέον διευθετηθεί. Διατέθηκαν περισσότεροι πόροι γι’ αυτές τις πτυχές του προγράμματος προκειμένου να επιτευχθεί η ενίσχυση της ισότητας, της κοινωνικής ένταξης και της κοινωνικής προστασίας. Αυτό δεν συνέβη εις βάρος άλλων τομέων, καθόσον αντλήθηκαν πόροι από το αποθεματικό. Φρονώ ότι αυτή η λύση θα αποδειχθεί πολύ εύστοχη και ότι το PROGRESS θα συμβάλει στην οικοδόμηση της κοινωνικής Ευρώπης του μέλλοντος. Για μια ακόμη φορά, ευχαριστώ την κ. Jöns για το εξαίρετο έργο της. 
<SPEAKER ID="64" LANGUAGE="" NAME="" AFFILIATION="Η συζήτηση επί του θέματος διακόπτεται δεδομένου ότι ήρθε η ώρα των ψηφοφοριών. Θα συνεχιστεί στις 21.00.">
<SPEAKER ID="65" LANGUAGE="" NAME="" AFFILIATION="Αντιπροέδρου">
<SPEAKER ID="66" LANGUAGE="" NAME="Πρόεδρος." AFFILIATION="(Για λεπτομέρειες σχετικά με τα αποτελέσματα της ψηφοφορίας: βλ. συνοπτικά πρακτικά)">
<SPEAKER ID="67" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="68" LANGUAGE="EN" NAME="Christopher Beazley (PPE-DE )," AFFILIATION="εισηγητής">
<P>
   . – Κύριε Πρόεδρε, προτείνω μια πολύ σύντομη αποσαφήνιση του κειμένου, η οποία αφορά την παράγραφο 1. Η τελευταία πρόταση αναφέρει: «... που θα τους προετοιμάσουν» –τους μαθητές δηλαδή– «για τον ρόλο του μέλλοντα πολίτη και μέλους της Ευρωπαϊκής Ένωσης». Προτείνω τη διαγραφή της λέξης «μέλλοντα», οπότε το κείμενο θα διαμορφωθεί ως εξής: «... που θα τους προετοιμάσουν για τον ρόλο του πολίτη και μέλους της Ευρωπαϊκής Ένωσης». 
<SPEAKER ID="69" LANGUAGE="" NAME="" AFFILIATION="(Η προφορική τροπολογία γίνεται δεκτή)">
<SPEAKER ID="70" LANGUAGE="" NAME="" AFFILIATION="(Η συνεδρίαση διακόπτεται στις 11.55 και επαναλαμβάνεται στις 12.00)">
<SPEAKER ID="71" LANGUAGE="" NAME="" AFFILIATION="Προέδρου">
<SPEAKER ID="72" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Θα ήθελα να υπενθυμίσω σε αυτό το Σώμα ότι ήσασταν επίσης η πρώτη γυναίκα που έγινε Υπουργός Οικονομικών στη χώρα σας το 1979, πριν από 27 χρόνια.
<P>
Δυστυχώς, στη χώρα σας έγινε πραξικόπημα το επόμενο έτος. Το 1980 ξεκίνησε μια εικοσιπενταετία βίας στη Λιβερία, ένας δεκατετραετής εμφύλιος πόλεμος, η συστηματική λεηλάτηση των πόρων της χώρας και η μαζική παραβίαση των ανθρωπίνων δικαιωμάτων των κατοίκων της.
<P>
Ο απολογισμός αυτού του τρομερού και μακρόχρονου πολέμου –τόσο μακρόχρονου όσο οι παλιοί θρησκευτικοί πόλεμοι της Ευρώπης– δεν θα μπορούσε να ήταν πιο τραγικός: 250 000 θύματα σε μια χώρα τριών εκατομμυρίων ανθρώπων – σχεδόν το 10% του πληθυσμού. Ένα εκατομμύριο άνθρωποι υποχρεώθηκαν να εγκαταλείψουν τα σπίτια τους −ορισμένοι από αυτούς επιστρέφουν τώρα− και σημειώθηκαν μαζικοί βιασμοί γυναικών − περισσοτέρων από 25 000. Κατά τη διάρκεια αυτής της περιόδου, τρία τέταρτα του πληθυσμού «ζούσαν» –αν μπορεί κανείς να το πει αυτό ζωή– με λιγότερο από ένα δολάριο την ημέρα και μέχρι το 85% του πληθυσμού ήταν άνεργοι. Με άλλα λόγια, δεν υπήρχε οικονομία με την έννοια που την αντιλαμβανόμαστε στις αναπτυγμένες δυτικές κοινωνίες.
<P>
Το Κοινοβούλιό μας είναι ικανοποιημένο με τον ρόλο που διαδραμάτισε η Οικονομική Κοινότητα των Κρατών της Δυτικής Αφρικής (ECOWAS) στις ειρηνευτικές συνομιλίες το 2002, οι οποίες οδήγησαν στις προεδρικές εκλογές που κερδίσατε τον περασμένο Νοέμβριο.
<P>
Το Ευρωπαϊκό Κοινοβούλιο έστειλε παρατηρητές σε εκείνες τις εκλογές και ο επικεφαλής της αντιπροσωπείας, ο κ. van den Berg, κατέστησε σαφές στην έκθεσή του ότι, παρά μερικά μικρά συμβάντα, οι εκλογές διεξήχθησαν σύμφωνα με τους κανόνες που τις διέπουν.
<P>
Θα θυμάστε επίσης ότι τον περασμένο Απρίλιο, εδώ στην Ολομέλεια, είχα την ευκαιρία να εκφράσω την ικανοποίησή μου για τη σύλληψη και την έκδοση του Charles Taylor, τις οποίες το Ευρωπαϊκό Κοινοβούλιο είχε ζητήσει σε διάφορα ψηφίσματα και οι οποίες εκτελέστηκαν επιτέλους κατόπιν αιτήματος της Προέδρου. Αυτό αποτελεί πρόοδο στην καταπολέμηση της ατιμωρησίας για τους εγκληματίες πολέμου σε όλον τον κόσμο. Είναι επομένως κάτι που χαιρετίζουμε, και ήθελα να το πω αυτό σήμερα που είστε εδώ.
<SPEAKER ID="73" LANGUAGE="EN" NAME="Ellen Johnson Sirleaf," AFFILIATION="Πρόεδρος της Δημοκρατίας της Λιβερίας">
<P>
Μόλις οκτώ μήνες περίπου έχουν περάσει αφότου μας μεταφέρθηκε η πλήρη ευθύνη για την ανοικοδόμηση της Λιβερίας, η οποία εξέρχεται από μια περίοδο συγκρούσεων, μετά τη νίκη μας στις δημοκρατικές εκλογές του 2005. Αποδεχθήκαμε την ευθύνη έχοντας πλήρη επίγνωση του μεγέθους των προκλήσεων που αντιμετωπίζει η χώρα μας μετά από μια περίοδο εμφυλίου πολέμου και καταστροφών η οποία διήρκεσε 14 χρόνια. Οι καταστροφές και οι αρνητικές επιπτώσεις υπήρξαν τεράστιες, επιδεινώνοντας τις συνθήκες φτώχειας που επικρατούν στο σύνολο της χώρας. Σήμερα, το κατά κεφαλήν ΑΕγχΠ των 163 δολαρίων ΗΠΑ (2005) ισοδυναμεί με 90% μείωση σε σύγκριση με τα επίπεδα της περιόδου πριν από τη δεκαετία του 1980 και τον πόλεμο, λόγω των κυρώσεων και της μείωσης των δραστηριοτήτων σε παραγωγικούς τομείς όπως η γεωργία, η δασοκομία και ο εξορυκτικός τομέας.
<P>
Οι εξαγωγές σημείωσαν επίσης μείωση σε ποσοστό μεγαλύτερο του 95% κατά την ίδια χρονική περίοδο. Το τεράστιο εξωτερικό χρέος μας, το οποίο εκτιμάται σε 3,7 δισ. δολάρια ΗΠΑ, αντιστοιχεί στο 800% του ΑΕγχΠ και στο 3 000% των εισπράξεων από εξαγωγές, ενώ το εσωτερικό χρέος και τα μη μισθολογικά ανεξόφλητα χρέη εκτιμώνται σε 700 εκατ. δολάρια ΗΠΑ. Ο προϋπολογισμός μας, ο οποίος εγκρίθηκε προσφάτως και ανέρχεται σε 129 εκατ. δολάρια ΗΠΑ, παρότι είναι αυξημένος κατά ποσοστό μεγαλύτερο του 50% έναντι του προηγούμενου δημοσιονομικού έτους, εξακολουθεί να αντιστοιχεί σε ποσό μικρότερο από το 30% του προϋπολογισμού πριν από δύο δεκαετίες.
<P>
Όταν αναλάβαμε τη διακυβέρνηση της χώρας δεν υπήρχε ηλεκτρισμός και νερό. Σχολεία και κλινικές είχαν ερειπωθεί, οι δρόμοι ήταν αδιάβατοι. Το σύστημα διακυβέρνησης είχε καταρρεύσει πλήρως και η διαφθορά ήταν ανεξέλεγκτη. Τα ποσοστά προσβολής από τον ιό HIV/AIDS ανέρχονταν στα ύψη. Ελάχιστα παιδιά παρακολουθούσαν σχολείο και πολύ περισσότερα πέθαιναν από ιάσιμες ασθένειες. Σήμερα, πάνω από τα τρία τέταρτα του πληθυσμού μας ζουν κάτω από το όριο της φτώχειας, που είναι το 1 δολάριο ΗΠΑ ημερησίως. Η συντριπτική πλειονότητα αυτών των ανθρώπων, κυρίως νέων, είτε είναι άνεργοι είτε απασχολούνται στην παραοικονομία.
<P>
Έχουμε ήδη ξεκινήσει αυτή τη διαδικασία. Έχουμε ολοκληρώσει την αποστράτευση μελών των ενόπλων μας δυνάμεων και έχουμε προχωρήσει στη διαδικασία συγκρότησης νέου στρατεύματος το οποίο θα αποτελείται από 2 000 στρατιώτες τους οποίους πρέπει να εξοπλίσουμε και να εκπαιδεύσουμε επαρκώς. Με τη σημαντική βοήθεια που μας προσέφεραν υπηρεσίες του ΟΗΕ και άλλοι εταίροι, έχουμε διευκολύνει τον επαναπατρισμό 70 000 προσφύγων και 50 000 εκτοπισθέντων στο εσωτερικό της χώρας μετά την έναρξη της διακυβέρνησής μας. Η αστυνομία και τα λοιπά σώματα ασφαλείας μας αναδιαρθρώνονται και εκπαιδεύονται. Είναι σημαντικό να βρούμε τα μέσα που θα μας επιτρέψουν να στρέψουμε αυτά τα άτομα σε παραγωγικές κατευθύνσεις.
<P>
Δεύτερον, πρέπει να αναζωογονήσουμε την οικονομία μας. Πρέπει να εστιαστούμε κυρίως στη γεωργία, τόσο για την παραγωγή τροφίμων όσο και για εμπορικούς σκοπούς, με έμφαση στην αποκατάσταση της παραδοσιακής βιομηχανίας καουτσούκ. Αναμένουμε επίσης την ταχεία ανάπτυξη της δασοκομίας και της εξορυκτικής βιομηχανίας μας, καθώς και άλλων τομέων που σχετίζονται με την εκμετάλλευση φυσικών πόρων, βάσει πολιτικών οι οποίες αποσκοπούν στη δημιουργία επενδυτικού κλίματος το οποίο θα ενθαρρύνει επενδύσεις σε δραστηριότητες στις οποίες η Λιβερία μπορεί να ανταγωνιστεί διεθνώς. Οι εν λόγω δραστηριότητες θα δημιουργήσουν θέσεις εργασίας για τη μείωση του ποσοστού ανεργίας 80% που αντιμετωπίζουμε, κυρίως μεταξύ των νέων.
<P>
Προς τον σκοπό αυτόν, ακυρώσαμε όλες τις παράνομες συμφωνίες εκχώρησης δικαιωμάτων δασοκομίας και βρισκόμαστε πλέον στο μέσο της διαδικασίας θέσπισης νέου πλαισίου το οποίο θα διέπει την εκχώρηση δικαιωμάτων εκμετάλλευσης των φυσικών πόρων μας, ώστε να διασφαλιστεί η δυναμική ανάπτυξη αυτών των τομέων. Εφαρμόζουμε επιθετικές τακτικές όσον αφορά την είσπραξη του χρέους που οφείλεται στην κυβέρνηση, ενώ τα έσοδα έχουν ήδη σημειώσει αύξηση σε ποσοστό μεγαλύτερο του 20%. Έχουμε συνάψει συμφωνία με το Διεθνές Νομισματικό Ταμείο σχετικά με πρόγραμμα ελέγχων προσωπικού, και σύμφωνα με όλες τις εκτιμήσεις οι μέχρι στιγμής επιδόσεις μας είναι πολύ αξιόλογες. Ολοκληρώνουμε την ενδιάμεση στρατηγική μας για τη μείωση της φτώχειας στην οποία ορίζονται προτεραιότητες παρέμβασης για την περίοδο μεταξύ του Ιουλίου 2006 και του Δεκεμβρίου 2007. Αυτό αποτελεί συνέχεια του σχεδίου δράσης 150 ημερών που εφαρμόσαμε, στο πλαίσιο του οποίου πετύχαμε το 70% των στόχων που είχαμε θέσει.
<P>
Αντιλαμβανόμαστε ότι κανένα έθνος δεν μπορεί να αναπτυχθεί με ποσοστά αναλφαβητισμού της τάξης του 70%. Πρέπει να μεριμνήσουμε ιδιαιτέρως για τη νεολαία μας, η οποία έχει πληγεί από τον πόλεμο, προσφέροντάς της ευκαιρίες συμμετοχής σε προγράμματα εκπαίδευσης και κατάρτισης.
<P>
Πρέπει επίσης να αποκαταστήσουμε τις υπηρεσίες υγείας οι οποίες έχουν καταστραφεί εν μέρει ή ολοκληρωτικά. Μόλις το 10% του πληθυσμού μας έχει σήμερα πρόσβαση σε υγειονομική περίθαλψη. Το ποσοστό αυτό πρέπει να αυξηθεί μεσοπρόθεσμα στο 50% τουλάχιστον. Πρέπει να αντιμετωπίσουμε το οξυνόμενο πρόβλημα του HIV/AIDS και να καταπολεμήσουμε την ελονοσία, τα παράσιτα, τον υποσιτισμό και άλλες νόσους οι οποίες σκοτώνουν πολλά από τα παιδιά μας.
<P>
Το οδικό μας δίκτυο βρίσκεται σε άθλια κατάσταση. Χωρίς την ύπαρξη αξιοπρεπούς οδικού δικτύου θα είναι σχεδόν αδύνατον να εδραιώσουμε συνθήκες ασφάλειας, να ενθαρρύνουμε νέες οικονομικές δραστηριότητες και να ενισχύσουμε την τοπική διακυβέρνηση. Πρέπει επίσης να βελτιώσουμε άλλες κοινωνικές υποδομές, όπως τα συστήματα ύδρευσης και αποχέτευσης. Ένα από τα σημαντικότερα επιτεύγματά μας, κατά τη γνώμη μας, ήταν το γεγονός ότι τον Ιούλιο του τρέχοντος έτους καταφέραμε να αποκαταστήσουμε την παροχή ηλεκτρισμού και νερού σε τμήματα της πρωτεύουσάς μας, Μονρόβια, για πρώτη φορά μετά από 15 χρόνια.
<P>
Με λίγα λόγια, έχουμε κάνει μια καλή αρχή. Αυτό το οφείλουμε στον λαό της Λιβερίας και στη διεθνή κοινότητα, περιλαμβανομένης της Ευρωπαϊκής Ένωσης και της Ευρωπαϊκής Επιτροπής, οι οποίες είναι κρίσιμοι εταίροι μας σε αυτή την προσπάθεια. Είναι, όμως, μόνο η αρχή. Τους προσεχείς μήνες θα ασχοληθούμε εντατικά με την προετοιμασία της διάσκεψης στο πλαίσιο της εταιρικής μας σχέσης, η οποία θα διεξαχθεί το πρώτο τρίμηνο του προσεχούς έτους, και με την ανάπτυξη της μεσοπρόθεσμης στρατηγικής μας για τη μείωση της φτώχειας και την ανάπτυξη. Θα συνεχίσουμε με τον ίδιο δυναμισμό τις προσπάθειες στη δημοσιονομική διαδικασία και θα θεσπίσουμε κατάλληλους δημοσιονομικούς κανονισμούς με τη συνδρομή του προγράμματος βοήθειας στην οικονομική διαχείριση και τη χρηστή διακυβέρνηση (GEMAP).
<P>
Μας χαροποιεί το γεγονός ότι η χώρα μας είναι προικισμένη με φυσικούς πόρους. Η Λιβερία δεν είναι φτωχή χώρα, αλλά μια χώρα η οποία δεν κυβερνήθηκε σωστά. Είμαστε αποφασισμένοι να αλλάξουμε αυτή την κατάσταση· να επιδιώξουμε την επίτευξη των στόχων οι οποίοι θα μας βγάλουν από την κρίση του παρελθόντος και θα μας επιτρέψουν να εκμεταλλευτούμε τις ευκαιρίες του παρόντος. Ο λαός μας είναι αποφασισμένος να οικοδομήσει μια νέα Λιβερία από τις στάχτες ενός ταραγμένου παρελθόντος, για ένα πολλά υποσχόμενο και ελπιδοφόρο μέλλον. Επιδιώκουμε αποφασιστικά την ανάπτυξη στρατηγικών εταιρικών σχέσεων με βάση τον αμοιβαίο σεβασμό και την αμοιβαία ωφέλεια. Σας ευχαριστούμε όλες και όλους, σε συλλογικό και διμερές επίπεδο, για τη στήριξη που μας έχετε προσφέρει μέχρι στιγμής. Σας ευχαριστούμε, Πρόεδρε Borrell Fontelles, για το βήμα που μας προσφέρατε, ενώ προσβλέπουμε με ελπίδα στη συνεργασία με όλες ανεξαιρέτως τις χώρες σας τους προσεχείς μήνες και στο μέλλον. Σας ευχαριστώ.
<SPEAKER ID="74" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="75" LANGUAGE="" NAME="Πρόεδρος." AFFILIATION="">
<SPEAKER ID="76" LANGUAGE="" NAME="" AFFILIATION="Αντιπροέδρου">
<SPEAKER ID="77" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="78" LANGUAGE="EN" NAME="Gyula Hegyi (PSE )," AFFILIATION="εισηγητής">
<P>
   . – Κύριε Πρόεδρε, θέλω να ζητήσω τη διεξαγωγή ψηφοφορίας με ονομαστική κλήση επί των επομένων δύο τροπολογιών –της τροπολογίας 3, παράγραφος 7, και της τροπολογίας 4, παράγραφος 25– καθόσον οι εν λόγω τροπολογίες έρχονται σε πλήρη αντίθεση με το πνεύμα της έκθεσής μου. 
<SPEAKER ID="79" LANGUAGE="DE" NAME="Renate Sommer (PPE-DE ). –" AFFILIATION="">
<SPEAKER ID="80" LANGUAGE="" NAME="" AFFILIATION="(Η αίτηση απορρίπτεται)">
<SPEAKER ID="81" LANGUAGE="" NAME="Πρόεδρος." AFFILIATION="">
<SPEAKER ID="82" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   . – Υπερψήφισα την έξοχη έκθεση του συναδέλφου μου Μανώλη Μαυρομμάτη, η οποία αφορά τη σημαντική υπόθεση της σχέσης μεταξύ μέσων ενημέρωσης και ανάπτυξης. Κατοχυρωμένη στο άρθρο 19 της Οικουμενικής Διακήρυξης των Δικαιωμάτων του Ανθρώπου, η οποία εγκρίθηκε το 1948 από τα Ηνωμένα Έθνη, η ελευθερία της έκφρασης και της ενημέρωσης αναγνωρίζεται ως θεμελιώδες δικαίωμα. Η ελευθερία των μέσων ενημέρωσης είναι αναγκαία για τη χρηστή διακυβέρνηση των δημοσίων ή ιδιωτικών φορέων και συνδράμει στην πραγμάτωση των στόχων της Χιλιετίας για την ανάπτυξη, που αποσκοπούν στο να έχουμε το 2015 έναν ασφαλή κόσμο, χωρίς φτώχεια.
<SPEAKER ID="83" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<SPEAKER ID="84" LANGUAGE="CS" NAME="Daniel Strož (GUE/NGL )," AFFILIATION="γραπτώς">
<SPEAKER ID="85" LANGUAGE="CS" NAME="Tomáš Zatloukal (PPE-DE )." AFFILIATION="">
<P>
   – Υπερψήφισα την έκθεση Beazley σχετικά με πρωτοβουλίες για τη συμπλήρωση των σχολικών προγραμμάτων σπουδών με τα κατάλληλα υποστηρικτικά μέτρα για τη συμπερίληψη της ευρωπαϊκής διάστασης. Είναι σαφές ότι η συμπερίληψη της ευρωπαϊκής ιστορίας, της κοινής πολιτισμικής κληρονομιάς και η κατανόηση των ειδήσεων που αφορούν την Ευρώπη πρέπει να συνδέονται στενά με την ανάπτυξη άλλων τομέων, όπως η ενίσχυση της πολυγλωσσίας. Χαιρετίζω το γεγονός ότι ο κ. Beazley ανέφερε την εκπαιδευτική δικτυακή πύλη «ηλεκτρονικό σχολικό δίκτυο» και τις δραστηριότητές της. Θέλω επίσης να υπογραμμίσω τη σημασία του προγράμματος eTwinning, το οποίο ευθύνεται για τη διασύνδεση εκπαιδευτικών ιδρυμάτων από διαφορετικές ευρωπαϊκές χώρες με σκοπό τη δημιουργία κοινών προγραμμάτων. Περισσότερα από 17 000 ευρωπαϊκά σχολεία έχουν ενταχθεί στο εν λόγω πρόγραμμα. Αυτή η έκθεση ιδίας πρωτοβουλίας είναι ένας καλός τρόπος να βοηθήσουμε τα κράτη μέλη να εντάξουν ευρωπαϊκά θέματα στα εκπαιδευτικά τους συστήματα. 
<SPEAKER ID="86" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   . – Υπερψήφισα την έξοχη έκθεση του συναδέλφου μου Christopher Beazley σχετικά με τις πρωτοβουλίες για τη συμπλήρωση των εθνικών προγραμμάτων διδακτέας ύλης με κατάλληλο διδακτικό υλικό ώστε να περιλαμβάνεται η ευρωπαϊκή διάσταση. Καθώς προχωρεί η ευρωπαϊκή ολοκλήρωση, ο καθένας αντιλαμβάνεται πόσο απαραίτητο είναι να εμφυσήσουμε την ευρωπαϊκή κουλτούρα στους πολίτες, ιδίως στους νέους: αποτελεί προϋπόθεση της επιτυχίας του ευρωπαϊκού εγχειρήματος με στόχο τη δημιουργία ενός ανθρωπιστικού πολιτισμού. Πέραν της εκμάθησης των γλωσσών, η ιστορία και η γεωγραφία της Ευρωπαϊκής Ένωσης πρέπει, μαζί με τις τέχνες και την πολιτική αγωγή, να αποτελέσουν διδακτική ύλη, της οποίας πρέπει να προτάσσεται η ευρωπαϊκή διάσταση. Συμμερίζομαι πλήρως τις προτάσεις που διατυπώνονται σε αυτή την έκθεση, ιδίως όσον αφορά τη διασύνδεση των εκπαιδευτικών με την ενσωμάτωση της ευρωπαϊκής διάστασης στη διδακτέα ύλη. Καλό θα είναι, κατά τη γνώμη μου, να προβούμε σε παρόμοιες ενέργειες για τα πανεπιστήμια και σε σχέση με τη διά βίου μάθηση. 
<SPEAKER ID="87" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . – Παρότι δεχόμαστε ότι υπάρχουν διαφορές μεταξύ και εντός των κρατών μελών όσον αφορά τη συμπερίληψη της ευρωπαϊκής διάστασης στην εκπαίδευση και ότι, ενόψει της κρίσιμης σημασίας των γλωσσών, τα προγράμματα COMENIUS και LINGUA πρέπει να λάβουν μεγαλύτερη κοινοτική χρηματοδότηση, διαφωνούμε με την άποψη ότι υπάρχει μια ενιαία άποψη των λεγόμενων ευρωπαϊκών αξιών και ιστορίας.
<SPEAKER ID="88" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<SPEAKER ID="89" LANGUAGE="EN" NAME="Timothy Kirkhope (PPE-DE )," AFFILIATION="γραπτώς">
<P>
Υπάρχει μια σειρά προγραμμάτων ανταλλαγών για καθηγητές και φοιτητές, όπως το πρόγραμμα ERASMUS/SOCRATES. Ωστόσο, στο Ηνωμένο Βασίλειο πολλοί φοιτητές δεν γνωρίζουν την ύπαρξη αυτών των ευκαιριών και το Ηνωμένο Βασίλειο υπολείπεται έναντι άλλων χωρών όσον αφορά την αποστολή φοιτητών στο εξωτερικό.
<P>
Καθόσον η κυβέρνηση των Εργατικών κατέστησε προαιρετικές τις ξένες γλώσσες στο απολυτήριο δευτεροβάθμιας εκπαίδευσης, ο αριθμός των φοιτητών που διδάσκονται γαλλικά και γερμανικά μόνον εφέτος σημείωσε μείωση κατά 14% έναντι του προηγούμενου έτους.
<SPEAKER ID="90" LANGUAGE="EN" NAME="Bairbre de Brún και Mary Lou McDonald (GUE/NGL )," AFFILIATION="γραπτώς">
<P>
   . – Στηρίζουμε την έκθεση Beazley λόγω της επιθυμίας μας να δοθεί ιδιαίτερη έμφαση στη διδασκαλία των ξένων γλωσσών ώστε να καλλιεργηθεί η πολυγλωσσία στα εκπαιδευτικά μας συστήματα στην Ιρλανδία. Θεωρούμε επίσης ότι όλοι οι πολίτες πρέπει να έχουν πρόσβαση σε λεπτομερή και αμερόληπτη ενημέρωση σχετικά με την Ευρωπαϊκή Ένωση και τον τρόπο με τον οποίο επηρεάζει τις ζωές μας.
<P>
Η στήριξη που προσφέρει το Σιν Φέιν στην έκθεση Beazley (A6-0267/2006) «Πρωτοβουλίες για τη συμπλήρωση των εθνικών προγραμμάτων διδακτέας ύλης με κατάλληλο διδακτικό υλικό ώστε να περιλαμβάνεται η ευρωπαϊκή διάσταση» δεν πρέπει να ερμηνευθεί ως επιθυμία ενίσχυσης του ρόλου της Ευρωπαϊκής Ένωσης στα εκπαιδευτικά συστήματα των κρατών μελών. Η εκπαίδευση είναι ευθύνη ενός εκάστου των κρατών μελών και αυτό δεν πρέπει να αλλάξει. 
<SPEAKER ID="91" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Θεωρώ λοιπόν ότι οι παρατηρήσεις του κ. Beazley σχετικά με τις γλωσσικές δεξιότητες είναι εξαιρετικά εύστοχες, και θα υπογράμμιζα ότι ο ευρωπαϊκός δείκτης γλωσσικών γνώσεων δεν πρέπει να αφήνει περιθώρια παρανοήσεων: η ενίσχυση της ευρείας διδασκαλίας ορισμένων μόνων ευρωπαϊκών γλωσσών θα ήταν αντιπαραγωγική.
<SPEAKER ID="92" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<SPEAKER ID="93" LANGUAGE="EN" NAME="Geoffrey Van Orden (PPE-DE )," AFFILIATION="γραπτώς">
<SPEAKER ID="94" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="95" LANGUAGE="MT" NAME="Joseph Muscat (PSE )." AFFILIATION="l-orizzont">
<P>
   – Όσον αφορά τις εκθέσεις Krahmer και Corbey, ψήφισα υπέρ υψηλότερων επιπέδων για την ποιότητα του αέρα και της εφαρμογής αυστηρότερων ελέγχων σε αυτόν τον τομέα. Βασικό κίνητρό μου είναι ο τρόπος με τον οποίο αντιμετωπίζονται επί του παρόντος οι πολίτες της Μάλτας και του Γκόζο από τις αρχές της χώρας. Όχι μόνο δεν γίνονται σεβαστά τα ευρωπαϊκά πρότυπα, αλλά και οι πολίτες δεν λαμβάνουν καν την πληροφόρηση την οποία δικαιούνται προκειμένου να προστατέψουν την υγεία τους και το περιβάλλον. Ένα συγκεκριμένο παράδειγμα σχετικά με αυτό ήταν το γεγονός ότι μόνο μετά από δική μου παρέμβαση παραδέχτηκαν δημοσίως οι αρχές ότι παραβιάζονται οι ευρωπαϊκές οδηγίες σχετικά με τις εκπομπές από τους σταθμούς παραγωγής ενέργειας της χώρας. Επιπλέον, επί του παρόντος ο εξοπλισμός για τη μέτρηση της ρύπανσης από τους σταθμούς παραγωγής ενέργειας Marsa και Delimara είναι εκτός λειτουργίας επί σειρά μηνών, αφότου, σύμφωνα με πληροφορίες, χτυπήθηκε από κεραυνό. Η μαλτέζικη εφημερίδα αποκάλυψε εχθές ότι συνεχίζουμε να μην λαμβάνουμε επαρκή μέτρα, δεδομένου ότι δεν έχει ακόμη αγοραστεί νέα συσκευή. Αυτό είναι απαράδεκτο και οι αρμόδιες αρχές και η Ευρωπαϊκή Επιτροπή οφείλουν να παρακολουθήσουν πιο προσεκτικά αυτή την παράβαση. 
<SPEAKER ID="96" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   . – Υπερψήφισα την έκθεση του κ. Krahmer σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την ποιότητα του ατμοσφαιρικού αέρα και καθαρότερο αέρα για την Ευρώπη. Αυτή η πρόταση οδηγίας θα αντικαταστήσει πέντε διακριτά νομικά μέσα και συμβάλλει στη διαδικασία βελτίωσης της νομοθεσίας, και αυτό είναι πολύ θετικό βήμα. Η καταπολέμηση της ατμοσφαιρικής ρύπανσης είναι καθήκον έναντι των μελλοντικών γενεών και ήταν φυσικό, υπό το πρίσμα των πρόσφατων επιστημονικών και υγειονομικών εξελίξεων, να αναθεωρήσουμε και να απλουστεύσουμε τα ισχύοντα κείμενα. Πρέπει να επικροτήσουμε τις προσπάθειες που έγιναν από τους βιομηχάνους και τις εταιρείες μεταφορών που εφάρμοσαν ένα κανονιστικό πλαίσιο η αυστηρότητα του οποίου είναι ανάλογη των όσων διακυβεύονται· ιδιαιτέρως σε θέματα υγείας των συμπολιτών μας. Οφείλουμε να μεριμνήσουμε για τη μεταφορά και την πλήρη εφαρμογή του από τα κράτη μέλη. 
<SPEAKER ID="97" LANGUAGE="DA" NAME="Jens-Peter Bonde (IND/DEM )," AFFILIATION="γραπτώς">
<P>
   . – Στηρίζουμε τα κοινά ελάχιστα πρότυπα για την ατμοσφαιρική ρύπανση. Η οδηγία στηρίζεται σε ικανοποιητική νομική βάση, στα άρθρα 175 και 176, στα οποία δηλώνεται ότι τα κράτη μέλη μπορούν να διατηρούν και να θεσπίζουν μέτρα ενισχυμένης προστασίας. Ωστόσο, στο άρθρο 176 αναφέρεται επίσης ότι τα εν λόγω μέτρα πρέπει να κοινοποιούνται στην Επιτροπή, ενώ πρέπει να συνάδουν με τις Συνθήκες. Οι οριακές τιμές για την ατμοσφαιρική ρύπανση μπορεί να έρχονται σε αντίθεση με την εσωτερική αγορά, οπότε δεν θεωρούμε ότι μια οδηγία η οποία χρησιμοποιεί ως νομική βάση τα άρθρα 175 και 176 προσφέρει από μόνη της επαρκείς εγγυήσεις για την ικανότητα των κρατών μελών να διατηρούν ή να θεσπίζουν μέτρα ενισχυμένης προστασίας.
<SPEAKER ID="98" LANGUAGE="FR" NAME="Anne Ferreira (PSE )," AFFILIATION="γραπτώς">
<P>
To κείμενο υπολείπεται των συστάσεων της Παγκόσμιας Οργάνωσης Υγείας και ελλείπει το κατεπείγον του πράγματος.
<P>
Τα ΑΣ2,5 είναι τα μικρότερα και πιο επικίνδυνα σωματίδια για τον οργανισμό, γι’ αυτό και η οριακή τους τιμή δεν θα πρέπει να ξεπερνά τα 12 μικρογραμμάρια.
<P>
Επιπλέον, οι προθεσμίες εφαρμογής, που επεκτείνονται μέχρι το 2015, δεν αντικατοπτρίζουν τη σοβαρότητα του προβλήματος, ενώ δεν επιτρέπεται να υπάρχει μάλιστα δυνατότητα εξαιρέσεων.
<SPEAKER ID="99" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Οι οριακές τιμές ρύπανσης που προτείνονταν στην πρώτη πρόταση της Επιτροπής αποτελούσαν βήμα οπισθοδρόμησης έναντι της συμφωνίας του 1999, ήτοι της οδηγίας 1999/30/ΕΚ. Ως εκ τούτου, θέλω να τονίσω ιδιαιτέρως το θέμα των ανωτάτων ορίων συγκέντρωσης των μικροσωματιδίων (ΑΣ2,5), τα οποία είναι εξαιρετικά αυξημένα και υπερβαίνουν τα αντίστοιχα όρια της Παγκόσμιας Οργάνωσης Υγείας.
<SPEAKER ID="100" LANGUAGE="FR" NAME="Robert Goebbels (PSE )," AFFILIATION="γραπτώς">
<P>
   . – Απείχα από την ψηφοφορία επί της έκθεσης Krahmer, η οποία στα βασικά της στοιχεία είναι ακατανόητη στον κοινό θνητό, περιλαμβανομένου του νομοθέτη που υποτίθεται ότι νομοθετεί. Το Ευρωπαϊκό Κοινοβούλιο, θέλοντας να υποστηρίξει την ποιότητα του ατμοσφαιρικού αέρα, θα έπρεπε να περιοριστεί στον καθορισμό των βασικών αρχών και του γενικού πλαισίου και θα έπρεπε να αφήσει στους ειδικούς τη μέριμνα για τον καθορισμό των επιτρεπτών ορίων. 
<SPEAKER ID="101" LANGUAGE="PT" NAME="Vasco Graça Moura (PPE-DE )," AFFILIATION="γραπτώς">
<P>
Συμφωνούμε λοιπόν με τη θέσπιση νέων στόχων για τα ΑΣ10 και, πάνω από όλα, με τη θέσπιση τιμών στόχων ως προς τη μέτρηση των ΑΣ2,5, που θεωρούνται τα πιο επιβλαβή για την ανθρώπινη υγεία σωματίδια, αλλά δεν καλύπτονται ακόμη από την κοινοτική νομοθεσία.
<P>
Οι πορτογάλοι Σοσιαλδημοκράτες βουλευτές του ΕΚ στηρίζουμε την έκθεση Krahmer, με τις ανωτέρω τροπολογίες. 
<SPEAKER ID="102" LANGUAGE="IT" NAME="Sebastiano (Nello) Musumeci (UEN )," AFFILIATION="γραπτώς">
<P>
Η περίπτωση των πετροχημικών εργοστασίων της Σικελίας είναι χαρακτηριστική: από τα 13 000 παιδιά που γεννήθηκαν μεταξύ του 1992 και του 2002, περίπου τα 1 000 παρουσιάζουν καρδιακές ανωμαλίες καθώς και δυσπλασίες στα άκρα και στο πεπτικό σύστημα, ενώ το ποσοστό θνησιμότητας των ανδρών με καρκίνο στο στομάχι είναι 57% υψηλότερο σε σχέση με τον ιταλικό εθνικό μέσο όρο.
<P>
Η θέση της Ομάδας Ένωση για την Ευρώπη των Εθνών υπέρ της έκθεσης Krahmer αποτελεί ένα ακόμη κίνητρο, προκειμένου να ενισχυθεί κατά τα επόμενα χρόνια ο αγώνας για την καταπολέμηση της μόλυνσης της ατμόσφαιρας στην Ευρώπη. 
<SPEAKER ID="103" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
   . – Η ρύπανση του αέρα αποτελεί μείζον θέμα δημόσιας υγείας. Επί παραδείγματι, τα μικροσωματίδια που εκλύονται από ορισμένες ανθρώπινες δραστηριότητες προκαλούν μείωση του προσδόκιμου ζωής των Ευρωπαίων περίπου κατά 9 μήνες. Μόνο στο Βέλγιο, περίπου 13 000 άτομα πεθαίνουν κάθε χρόνο πρόωρα λόγω, κυρίως, των σωματιδίων που εκλύουν οι πετρελαιοκινητήρες. Όλα αυτά τα αναπνευστικά νοσήματα μπορούν να αποφευχθούν και οι νομοθέτες πρέπει να στείλουν ένα απλό μήνυμα: ο καθαρός αέρας στην Ευρώπη εξαρτάται κατ’ ανάγκη από δραστικούς κανόνες κατά της ρύπανσης.
<P>
Δεν είναι αυτό το μήνυμα που στέλνει σήμερα το Ευρωπαϊκό Κοινοβούλιο εγκρίνοντας την έκθεση του κ. Holger Krahmer σχετικά με την οδηγία CAFE. Λυπούμαι που σε ένα θέμα μείζονος σημασίας για τους πολίτες, το θέμα του αντίκτυπου της ρύπανσης στην ανθρώπινη υγεία, οι συνάδελφοί μου δεν επέδειξαν αρκετή φιλοδοξία, κυρίως για να μην συγκρουστούν με ορισμένους βιομηχανικούς κλάδους. Διατηρώ την ελπίδα ότι σε δεύτερη ανάγνωση το Ευρωπαϊκό Κοινοβούλιο θα επανορθώσει, θα φανεί πιο δεκτικό έναντι των επιχειρημάτων των εμπειρογνωμόνων σχετικά με την περιβαλλοντική υγεία και θα αποφύγει την παγίδα ενός κανονιστικού πλαισίου που ορίζει λιγότερο περιοριστικούς κανόνες σε σύγκριση με τους ήδη ισχύοντες. Διότι με αυτή την ψηφοφορία, η Καλιφόρνια ποτέ δεν φάνηκε να απέχει τόσο πολύ! 
<SPEAKER ID="104" LANGUAGE="NL" NAME="Bart Staes (Verts/ALE )," AFFILIATION="γραπτώς">
<P>
   . – Είναι πραγματικά σκανδαλώδες το γεγονός ότι σήμερα το Κοινοβούλιο αποδυναμώνει σημαντικά τους ισχύοντες κανόνες για την ποιότητα του αέρα. Για πρώτη φορά, το παρόν Σώμα υιοθετεί μια θέση η οποία είναι ακόμη πιο αδύναμη και από αυτή του Συμβουλίου. Παρ’ όλα αυτά, υπάρχουν επαρκή επιστημονικά στοιχεία τα οποία καταδεικνύουν ότι τα μικροσωματίδια της ατμοσφαιρικής ρύπανσης ευθύνονται για την απώλεια περίπου 3,6 εκατ. ανθρωποετών, κάτι που ισοδυναμεί με 348 000 πρόωρους θανάτους.
<P>
Έως το 2020, η ατμοσφαιρική ρύπανση που προκαλείται από το όζον και τη λεπτόκοκκη σκόνη θα κοστίζει στην Ευρώπη 189 έως 609 δισ. ευρώ ετησίως! Η θέση του Κοινοβουλίου υπολείπεται κατά πολύ των συστάσεων της Παγκόσμιας Οργάνωσης Υγείας, και αυτά τα επίπεδα έχουν αποδειχθεί εφικτά σε μεγάλες πόλεις βιομηχανοποιημένων χωρών. Το χειρότερο είναι ότι το Κοινοβούλιο προσφέρει στα κράτη μέλη τη δυνατότητα να αυξήσουν τον αριθμό ημερολογιακών ημερών κατά τις οποίες οι τιμές των μικροσωματιδίων ΑΣ10 ανά ημερολογιακό έτος μπορούν να υπερβαίνουν τα ισχύοντα όρια από 35 σε 55 ημέρες, κάτι που ισοδυναμεί με στρουθοκαμηλισμό. Οι ΗΠΑ, εφαρμόζοντας ως ετήσια οριακή τιμή τα 15 μg/m3 για τα ΑΣ2,5 μετά το 1997, απέδειξαν ότι είναι εφικτή η τήρηση πιο αυστηρής στάσης. Οι οριακές τιμές πρέπει να έχουν επιτευχθεί το αργότερο έως το 2010. Παρεμπιπτόντως, η πολιτεία της Καλιφόρνια προχωρά ακόμη περισσότερο, υιοθετώντας από το 2003 ως οριακή τιμή τα 12 μg/m3. Το Ευρωπαϊκό Κοινοβούλιο εμμένει στην υπόσχεσή του να επιτύχει τα 20 μg/m3 έως το... 2015! Αν το Συμβούλιο δεν προσφέρει επαρκή ανταλλάγματα ως αντιστάθμισμα γι’ αυτό το αποδυναμωμένο μέτρο, η μόνη επιλογή της Επιτροπής θα είναι να αποσύρει την πρόταση. 
<SPEAKER ID="105" LANGUAGE="EN" NAME="Richard James Ashworth (PPE-DE )," AFFILIATION="γραπτώς">
<P>
Για τους λόγους αυτούς, οι βρετανοί Συντηρητικοί απείχαμε από την τελική ψηφοφορία επί της έκθεσης Ferber. 
<SPEAKER ID="106" LANGUAGE="FR" NAME="Robert Goebbels (PSE )," AFFILIATION="γραπτώς">
<SPEAKER ID="107" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<P>
   . – Η Λίστα του Ιουνίου θεωρεί ότι δεν πρέπει να χορηγηθεί απαλλαγή στον Πρόεδρο για το δημοσιονομικό έτος 2004 για δύο, κυρίως, λόγους.
<P>
Ο πρώτος είναι ότι πιστεύουμε ότι η ηγεσία του Ευρωπαϊκού Κοινοβουλίου είναι υπεύθυνη όσο και ο δήμος του Στρασβούργου για το γεγονός ότι, επί σειρά ετών, καταβαλλόταν υπερβολικό τίμημα για την ενοικίαση των εγκαταστάσεων στο Στρασβούργο. Αυτό κόστισε στους φορολογουμένους της ΕΕ τεράστια χρηματικά ποσά, και το Κοινοβούλιο όφειλε, εν προκειμένω, να τηρήσει αυστηρή στάση και να διασφαλίσει την επιστροφή του επιπλέον τιμήματος. Δεδομένου ότι, ως έχουν τα πράγματα, εξακολουθεί να υπάρχει έλλειψη πληροφόρησης όσον αφορά το ύψος του πρόσθετου τιμήματος (βλ. την πέμπτη παύλα της παραγράφου 19 του σχεδίου έκθεσης), θεωρούμε επίσης ότι δεν έχει ακόμη διαλευκανθεί πλήρως αυτό το θέμα.
<SPEAKER ID="108" LANGUAGE="DE" NAME="Silvana Koch-Mehrin (ALDE )," AFFILIATION="γραπτώς">
<P>
   . Η ψηφοφορία για την έκθεση για τη χορήγηση απαλλαγής 2004 (Ευρωπαϊκό Κοινοβούλιο) αναβλήθηκε για να εξεταστούν τα δεδομένα που αφορούν τη μίσθωση του κτιρίου του Στρασβούργου. Στη συνέχεια το Ευρωπαϊκό Κοινοβούλιο κατέβαλε στην πόλη του Στρασβούργου 60 εκατ. ευρώ επιπλέον και δεν υπάρχει δυνατότητα αποζημίωσης γι’ αυτό.
<P>
Επιπροσθέτως, σημειώθηκε έλλειψη ειλικρίνειας, διαφάνειας και αποφασιστικότητας. Παρ’ όλ’ αυτά θα πρέπει να αποφασίσουμε για την αγορά του κτιρίου του Στρασβούργου. Οι εκπρόσωποι του FDP στο Ευρωπαϊκό Κοινοβούλιο θεωρούν ότι είναι λάθος να αγοράσει το Κοινοβούλιο το κτίριο στο Στρασβούργο διότι θα ήταν ανεύθυνο να συνδεθεί μακροπρόθεσμα με το Στρασβούργο.
<P>
Ως εκ τούτου, απορρίψαμε τις αντίστοιχες τροπολογίες. Το FDP υποστηρίζει την εγκατάσταση του Ευρωπαϊκού Ινστιτούτου Τεχνολογίας στο Στρασβούργο και συνηγορεί υπέρ του να έχει το Σώμα μόνο μία έδρα στις Βρυξέλλες. 
<SPEAKER ID="109" LANGUAGE="NL" NAME="Kartika Tamara Liotard και Erik Meijer (GUE/NGL )," AFFILIATION="γραπτώς">
<P>
   . – Αυτή η έκθεση δεν περιορίζεται στην επικύρωση των λογαριασμών του δημοσιονομικού έτους 2004. Χωρίς την τροπολογία 9, προσφέρει επίσης στο Προεδρείο του Κοινοβουλίου την άδεια να δαπανήσει το αποθεματικό για την αγορά κτιρίων στο Στρασβούργο.
<P>
Αυτές οι περίοδοι συνόδου μας κοστίζουν περισσότερα από 200 000 000 ευρώ ετησίως. Τον Σεπτέμβριο του 1999, το ολλανδικό κοινοβούλιο εκφράστηκε ομόφωνα κατά της συνεχιζόμενης ύπαρξης δύο εδρών του Ευρωπαϊκού Κοινοβουλίου σε δύο διαφορετικές πόλεις. Ως εκ τούτου, οι ολλανδοί εκπρόσωποι σε όλα τα όργανα της ΕΕ κλήθηκαν να θέσουν τέρμα σε αυτή την πρακτική με την πρώτη ευκαιρία. Αυτό αντικατοπτρίζει τις συζητήσεις στα μέσα ενημέρωσης των Κάτω Χωρών και την άποψη της κοινής γνώμης για το θέμα αυτό επί σειρά ετών.
<SPEAKER ID="110" LANGUAGE="FR" NAME="Astrid Lulling (PPE-DE )," AFFILIATION="γραπτώς">
<P>
   . – Η βασική αρετή της έκθεσης Ferber συνίσταται στο ότι τερματίζει μια πολεμική που παρακράτησε. Γι’ αυτό και υπερψήφισα την απαλλαγή.
<SPEAKER ID="111" LANGUAGE="SV" NAME="Cecilia Malmström και Anders Wijkman (PPE-DE )," AFFILIATION="γραπτώς">
<P>
   . – Επιλέξαμε σήμερα να υπερψηφίσουμε την έκθεση του κ. Ferber σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004. Δεν κατέστη δυνατή η επιβεβαίωση παράνομων δραστηριοτήτων σχετικά με τη μίσθωση δύο εκ των κτιρίων τα οποία χρησιμοποιεί το Ευρωπαϊκό Κοινοβούλιο στο Στρασβούργο. Συγχρόνως, είναι σαφές ότι η αρχή της «χρηστής δημοσιονομικής διαχείρισης», όπως ορίζεται στον δημοσιονομικό κανονισμό, δεν τηρήθηκε πλήρως.
<SPEAKER ID="112" LANGUAGE="FR" NAME="Véronique Mathieu (PPE-DE )," AFFILIATION="γραπτώς">
<P>
   . – Δεν μπορούμε παρά να εκφράσουμε την ικανοποίησή μας για την υπογραφή της συμφωνίας πλαισίου που επιτρέπει στο Ευρωπαϊκό Κοινοβούλιο να αγοράσει, έχοντας την αποκλειστική κυριότητα, τα κτίρια WIC, SDM και IPE3 αντί του ποσού των 143 125 εκατ. ευρώ. Ωστόσο, αυτή η συμφωνία πολύ δύσκολα θα εξαλείψει την υποψία και την απώλεια εμπιστοσύνης που αμαύρωσαν τις σχέσεις μεταξύ Στρασβούργου και Ευρωπαϊκού Κοινοβουλίου.
<P>
Όσον αφορά την τρέχουσα συζήτηση για τη μοναδική έδρα, οφείλουμε να θυμίσουμε ότι το σχετικό σημείο αναφοράς είναι η Συνθήκη του Άμστερνταμ και το Πρωτόκολλό της αριθ. 12 και ότι, συνεπώς, το Ευρωπαϊκό Κοινοβούλιο είναι εν προκειμένω αναρμόδιο.
<SPEAKER ID="113" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="114" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<SPEAKER ID="115" LANGUAGE="EN" NAME="Catherine Stihler (PSE )," AFFILIATION="γραπτώς">
<P>
Όσον αφορά ένα διαφορετικό ζήτημα, θέλω να καταγραφεί στα πρακτικά η διαφωνία μου με το πρόγραμμα εθελούσιας συνταξιοδότησης. Καθόσον απορρίφθηκε η τροπολογία 5, δεν μπορώ να στηρίξω την έκθεση και είμαι υποχρεωμένη να την καταψηφίσω. 
<SPEAKER ID="116" LANGUAGE="EN" NAME="Jeffrey Titford (IND/DEM )," AFFILIATION="γραπτώς">
<SPEAKER ID="117" LANGUAGE="DE" NAME="Helga Trüpel (Verts/ALE )," AFFILIATION="γραπτώς">
<P>
   . Εγκρίναμε σήμερα την έκθεση Ferber, μολονότι αποτελεί μια βάση για την αγορά του κτιρίου του Κοινοβουλίου στο Στρασβούργο. Ωστόσο, η έγκρισή μας δεν σημαίνει ότι προαποφασίζουμε σχετικά με την έδρα του Ευρωπαϊκού Κοινοβουλίου. Μαζί με περισσότερους από ένα εκατομμύριο άλλους Ευρωπαίους, υποστηρίξαμε την πρωτοβουλία OneSeat.eu και θα συνεχίσουμε μαζί με τους πολίτες να υποστηρίζουμε τη μετάθεση των δραστηριοτήτων του Κοινοβουλίου από το Στρασβούργο στις Βρυξέλλες. 
<SPEAKER ID="118" LANGUAGE="SV" NAME="Lars Wohlin (IND/DEM )," AFFILIATION="γραπτώς">
<P>
Τα συστήματα εθελούσιας συνταξιοδότησης των βουλευτών του ΕΚ προσφέρουν μια μορφή συμπληρωματικής συνταξιοδοτικής ασφάλειας εκτός από τη βασική σύνταξη ενός βουλευτή του ΕΚ. Στο πλαίσιο αυτού του συστήματος, οι ευρωπαίοι φορολογούμενοι καλούνται να καταβάλουν τα δύο τρίτα του συνόλου των εισφορών (επί του παρόντος 2 088 ευρώ μηνιαίως ανά βουλευτή που έχει επιλέξει να ενταχθεί σε αυτό το σύστημα). Το ένα τρίτο που απομένει καταβάλλεται μέχρι στιγμής από την αποζημίωση γραμματείας των βουλευτών του ΕΚ, παρά το γεγονός ότι το Ελεγκτικό Συνέδριο επέκρινε αυτή τη διευθέτηση ήδη από το 1999, δηλώνοντας ότι οι εισφορές πρέπει να γίνονται σε αποκλειστικά ιδιωτική βάση προκειμένου να αποφευχθούν κατηγορίες για «χρήση δημοσίων πόρων για τη χρηματοδότηση ιδιωτικών συνταξιοδοτικών συστημάτων». Αυτή η παρατήρηση μπορεί να μοιάζει παράδοξη, καθόσον το σύστημα στηρίζεται κατά τα δύο τρίτα σε εισφορές που προέρχονται από τον κοινοτικό προϋπολογισμό. Φρονώ ότι το όλο σύστημα πρέπει να καταργηθεί σταδιακά το ταχύτερο δυνατόν.
<SPEAKER ID="119" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, οι σπουδές στο εξωτερικό και η εξ αποστάσεως εκπαίδευση γίνονται ολοένα και πιο δημοφιλείς, ιδίως χάρη στις κοινοτικές ενισχύσεις που ανέρχονται σε πολλά εκατομμύρια ευρώ. Αυτό αφενός είναι πολύ θετικό για τους ίδιους τους φοιτητές, που αποκτούν τη δυνατότητα να αναπτύξουν τις ατομικές τους δεξιότητες ενώ παράλληλα εξειδικεύονται, αφετέρου όμως και τα πανεπιστήμια έχουν ολοένα αυξανόμενο αριθμό αλλοδαπών φοιτητών. Ωστόσο, εμένα μου προκαλεί έκπληξη το γεγονός ότι, στην Αυστρία για παράδειγμα, παρά το χαμηλό ποσοστό των πτυχιούχων ανωτάτης εκπαίδευσης στο σύνολο του πληθυσμού, το ποσοστό τους είναι υψηλό μεταξύ των ανέργων. Σε αυτό το πλαίσιο θα άξιζε τον κόπο να εξετάσουμε μήπως πρέπει να υποστηρίξουμε περισσότερο την πρακτική άσκηση στο εξωτερικό και να αυξήσουμε τις ευκαιρίες για εκπαίδευση επί του έργου και εξ αποστάσεως εκπαίδευση. Γι’ αυτό ενέκρινα την έκθεση Prets. 
<SPEAKER ID="120" LANGUAGE="CS" NAME="Tomáš Zatloukal (PPE-DE )." AFFILIATION="">
<SPEAKER ID="121" LANGUAGE="EN" NAME="Christopher Beazley (PPE-DE )," AFFILIATION="γραπτώς">
<P>
   . – Λόγω της σπουδαιότητας της έκθεσης της κ. Prets σχετικά με τη διακρατική κινητικότητα εντός της Κοινότητας για σκοπούς εκπαίδευσης και κατάρτισης, η αντιπροσωπεία των βρετανών Συντηρητικών της Ομάδας ΕΛΚ-ΕΔ θα υπερψηφίσει την εν λόγω έκθεση.
<P>
Εντούτοις, η αντιπροσωπεία μας εμμένει στη διαφωνία της με τη φράση «πολιτική ολοκλήρωση» που αναφέρεται στην τροπολογία 3 επί της αιτιολογικής σκέψης 1α (νέα), καθόσον αυτό προϋποθέτει μια συνταγματική συμφωνία στους κόλπους της ΕΕ, η οποία δεν αντικατοπτρίζει την τρέχουσα κατάσταση και δεν έχει τύχει της έγκρισης των 25 κρατών μελών. 
<SPEAKER ID="122" LANGUAGE="PT" NAME="Edite Estrela (PSE )," AFFILIATION="γραπτώς">
<P>
   . – Υπερψήφισα την έκθεση Prets (A6-0255/2006) σχετικά με τον ευρωπαϊκό χάρτη ποιότητας για την κινητικότητα διότι υποστηρίζω θερμά τη λήψη μέτρων με σκοπό τη σημαντική αύξηση της κινητικότητας, η οποία αποτελεί αναπόσπαστο στοιχείο της ευρωπαϊκής ιθαγένειας.
<SPEAKER ID="123" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<P>
   . – Η Λίστα του Ιουνίου υποστηρίζει θερμά την αυξημένη κινητικότητα στην Ευρώπη, ιδίως στον τομέα της εκπαίδευσης και κατάρτισης. Πρέπει, όμως, να τίθενται πάντα ορισμένα ερωτήματα όταν οι επίσημες αρχές ασχολούνται με κάτι χρήσιμο. Υπερψηφίζουμε τη συμβιβαστική θέση, αλλά διαφωνούμε με την τροπολογία 47. Με αυτή την τροπολογία γίνεται η εξής προσθήκη: «Ο χάρτης πρέπει να παραδοθεί από τις αρχές, τους οργανισμούς ή άλλους φορείς κινητικότητας, ως βασικό πλαίσιο αναφοράς, στις χώρες προέλευσης και υποδοχής, σε όλους τους σπουδαστές και στους εκπαιδευόμενους στη μητρική τους γλώσσα.»
<SPEAKER ID="124" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . – Θέλω να συγχαρώ την κ. Prets για την επίκαιρη έκθεσή της σχετικά με την πρόταση σύστασης του Ευρωπαϊκού Κοινοβουλίου και του Συμβουλίου που αφορά τη διακρατική κινητικότητα εντός της Κοινότητας για σκοπούς εκπαίδευσης και κατάρτισης: Ευρωπαϊκός χάρτης ποιότητας για την κινητικότητα, την οποία στηρίζω ολόψυχα. Χαιρετίζω ιδιαιτέρως τις τροπολογίες οι οποίες έχουν ως στόχο να ενθαρρύνουν τις δημόσιες αρχές της Ευρώπης να εφαρμόσουν μέτρα βελτίωσης της κινητικότητας στην Ευρώπη και να διευκολύνουν την κινητικότητα των ερευνητών, των σπουδαστών και των διδασκόντων στην ΕΕ.
<SPEAKER ID="125" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
   . – Όταν οι πολίτες της Ευρώπης χρησιμοποιούν ένα κοινοτικό πρόγραμμα, αυτό αποτελεί ένδειξη της επιτυχίας του προγράμματος. Αυτό ακριβώς συνέβη στην περίπτωση των προγραμμάτων για την προαγωγή της κινητικότητας μεταξύ των σπουδαστών. Έχουν μετάσχει τόσα πολλά άτομα σε αυτά ώστε ορισμένοι αρχίζουν ήδη να μιλούν για τη «γενιά του Erasmus», ενώ οι αριθμοί συνεχίζουν να αυξάνονται κάθε χρόνο.
<SPEAKER ID="126" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, απείχα από την ψηφοφορία για την έκθεση Trüpel διότι η απόκτηση των επονομαζόμενων βασικών ικανοτήτων προϋποθέτει βασικές δεξιότητες όπως η ανάγνωση, η γραφή, η αριθμητική, η λογική σκέψη και η κριτική ικανότητα. Όπως όμως δείχνει η μελέτη PISA, στον τομέα αυτόν έχουμε προβλήματα. Το μεγάλο ποσοστό αλλοδαπών στις σχολικές τάξεις προξενεί σοβαρά προβλήματα στην απόκτηση αυτών των βασικών δεξιοτήτων.
<SPEAKER ID="127" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   . – Υπερψήφισα την έκθεση της συναδέλφου μου, κ. Trüpel, σχετικά με την πρόταση σύστασης του Ευρωπαϊκού Κοινοβουλίου και του Συμβουλίου όσον αφορά τις βασικές ικανότητες για την εκπαίδευση και τη διά βίου μάθηση. Πράγματι, είναι βασικό θέμα για τους ευρωπαίους πολίτες να μπορούν, μέσω της κατάρτισης, να εξασφαλίζουν, σε λογικά πλαίσια, την απασχολησιμότητά τους σε μια κοινωνία της γνώσης, όπως αυτή ορίζεται από τη στρατηγική της Λισαβόνας. Σημειώνω με ικανοποίηση ότι το επιχειρηματικό πνεύμα περιλαμβάνεται στις οκτώ βασικές ικανότητες τις οποίες πρέπει να διαθέτει κάθε Ευρωπαίος. Πράγματι, καθένας μπορεί να αντιληφθεί ότι, αν και τα διπλώματα είναι αναγκαία, δεν είναι πλέον επαρκή και οφείλουμε να μεταδώσουμε το «επιχειρηματικό πνεύμα», το οποίο θα είναι σημαντικό πλεονέκτημα για αυτούς που θα το κάνουν κτήμα τους χάρη στον τρόπο εφαρμογής αυτής της σύστασης από τα κράτη μέλη. 
<SPEAKER ID="128" LANGUAGE="EN" NAME="Christopher Beazley (PPE-DE )," AFFILIATION="γραπτώς">
<P>
   . – Λόγω της σπουδαιότητας της έκθεσης της κ. Trüpel σχετικά με τις βασικές ικανότητες για τη διά βίου μάθηση, η αντιπροσωπεία των βρετανών Συντηρητικών της Ομάδας ΕΛΚ-ΕΔ θα υπερψηφίσει την εν λόγω έκθεση.
<P>
Εντούτοις, παρά το γεγονός ότι στηρίζει συνολικά την έκθεση, όσον αφορά την τροπολογία 1 επί της αιτιολογικής σκέψης 4, η αντιπροσωπεία μας δεν συμφωνεί με την άποψη ότι ο καθορισμός στόχων ως προς τα ποσοστά απασχόλησης συμβάλλει αποτελεσματικά στην επίτευξη αυξημένων ποσοστών απασχόλησης, αν και γνωρίζει ότι η εν λόγω τροπολογία αποτελεί αναδιατύπωση της θέσης του Ευρωπαϊκού Συμβουλίου. 
<SPEAKER ID="129" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . – Θέλω να συγχαρώ την κ. Trüpel για την έκθεσή της σχετικά με την πρόταση σύστασης του Ευρωπαϊκού Κοινοβουλίου και του Συμβουλίου που αφορά τις βασικές ικανότητες για τη διά βίου μάθηση, στην οποία προσφέρω τη στήριξή μου. Χαιρετίζω ιδίως την αναφορά στην ανάγκη αύξησης των επενδύσεων στην εκπαίδευση και την επαγγελματική κατάρτιση.
<SPEAKER ID="130" LANGUAGE="SK" NAME="Zita Pleštinská (PPE-DE )," AFFILIATION="γραπτώς">
<P>
Για τους λόγους αυτούς υπερψήφισα την έκθεση Trüpel, περιλαμβανομένων των συστάσεων της Επιτροπής, καθόσον συνιστά ένα ευρωπαϊκό μέσο αναφοράς για βασικές ικανότητες και προσφέρει τρόπους διασφάλισης της πρόσβασης όλων των ευρωπαίων πολιτών σε αυτές τις ικανότητες, μέσω της διά βίου μάθησης. Το έγγραφο αυτό συμβάλλει σημαντικά στην επίτευξη των στόχων της στρατηγικής της Λισαβόνας για την ανάπτυξη και την απασχόληση και, ειδικότερα, στην υλοποίηση του προγράμματος εργασίας «εκπαίδευση και κατάρτιση 2010». 
<SPEAKER ID="131" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
   . – Καθώς προέρχομαι από μια χώρα στην οποία συνεχίζουν να παρατηρούνται υψηλά ποσοστά αναλφαβητισμού και μακροχρόνιας ανεργίας, και στην οποία το 50% των μαθητών δεν ολοκληρώνει τη δευτεροβάθμια εκπαίδευση, στήριξα αυτή την έκθεση, η οποία αντιμετωπίζει τη διά βίου μάθηση ως βασική προτεραιότητα στο πλαίσιο της μεταρρύθμισης των αγορών εργασίας.
<P>
Αυτή η πρωτοβουλία εντάσσεται στους στόχους της στρατηγικής της Λισαβόνας όσον αφορά την επένδυση στην ανάπτυξη και την απασχόληση, ενώ θα χρηματοδοτείται από τη νέα γενιά κοινοτικών προγραμμάτων (2007-2013), όπως το Ευρωπαϊκό Κοινωνικό Ταμείο, μία από τις προτεραιότητες του οποίου είναι η διά βίου μάθηση.
<SPEAKER ID="132" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="133" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<P>
Στην παράγραφο 25, το Ευρωπαϊκό Κοινοβούλιο, η Επιτροπή και το Συμβούλιο καλούνται να συνάψουν διοργανική συμφωνία στην οποία θα εκφράζουν την προσήλωσή τους στους στόχους για την ποιότητα του αέρα. Η Λίστα του Ιουνίου επιθυμεί επίσης σαφώς τη βελτίωση της νομοθεσίας, όμως θεωρούμε ότι αυτό θα είναι δύσκολο να επιτευχθεί εάν η νομοθετική και η εκτελεστική εξουσία έχουν αποφασίσει εκ των προτέρων το περιεχόμενο των κανόνων που θα ισχύσουν στο μέλλον. Κατά συνέπεια, καταψηφίσαμε την έκθεση στη σημερινή ψηφοφορία. 
<SPEAKER ID="134" LANGUAGE="HU" NAME="Péter Olajos (PPE-DE )." AFFILIATION="">
<P>
Η κατάσταση στη Βουδαπέστη είναι πολύ κακή και, ως εκ τούτου, θεώρησα σημαντικό να στηρίξω αυτή την έκθεση, παρότι περιλαμβάνει αρκετά μη αποδεκτά στοιχεία. Ο κ. Hegyi επιθυμεί κοινοτικά πρότυπα σε πολλούς τομείς οι οποίοι υπάγονται στην αποκλειστική αρμοδιότητα των κρατών μελών ή των τοπικών αρχών. Κατανοώ τα κίνητρά του καθόσον, όπως εγώ, ζει στη Βουδαπέστη, όπου τα τελευταία χρόνια δεν έχει καταβληθεί καμία προσπάθεια βελτίωσης της ποιότητας του περιβάλλοντος.
<SPEAKER ID="135" LANGUAGE="PT" NAME="Edite Estrela (PSE )," AFFILIATION="γραπτώς">
<P>
   . – Υπερψήφισα την έκθεση Hegyi (A6-0233/2006) σχετικά με τη θεματική στρατηγική για το αστικό περιβάλλον, διότι επιβάλλεται να βελτιωθούν οι συνολικές επιδόσεις των πόλεων στην Ευρώπη στον τομέα του περιβάλλοντος, μειώνοντας τη γραφειοκρατία, ενισχύοντας την αποτελεσματικότητα στην υλοποίηση της περιβαλλοντικής πολιτικής και ενθαρρύνοντας τον μακροπρόθεσμο περιβαλλοντικό σχεδιασμό.
<P>
Περίπου 80% των πολιτών της Ευρώπης ζουν σε αστικές περιοχές, όμως οι ανάγκες και τα συμφέροντά τους συχνά υποεκπροσωπούνται στα κοινοτικά ταμεία, προγράμματα, πρωτοβουλίες και στρατηγικές. Συνεπώς, προκειμένου να βελτιωθεί η ποιότητα ζωής των κατοίκων αστικών κέντρων στην Ευρώπη, η κοινοτική νομοθεσία πρέπει να προχωρήσει περισσότερο, υιοθετώντας σχέδια βιώσιμης αστικής διαχείρισης και μεταφορών. 
<SPEAKER ID="136" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="137" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="138" LANGUAGE="SV" NAME="Carl Schlyter (Verts/ALE )," AFFILIATION="γραπτώς">
<SPEAKER ID="139" LANGUAGE="DE" NAME="Renate Sommer (PPE-DE )," AFFILIATION="γραπτώς">
<SPEAKER ID="140" LANGUAGE="DE" NAME="Gabriele Stauner (PPE-DE )," AFFILIATION="γραπτώς">
<SPEAKER ID="141" LANGUAGE="DE" NAME="Thomas Ulmer (PPE-DE )," AFFILIATION="γραπτώς">
<P>
   . Καταψήφισα την έκθεση αυτή, όχι επειδή θέλω να μειώσω την αξία της εργασίας του κ. Hegy, αλλά επειδή περιφρονείται η επικουρικότητα και η ΕΕ με τα θεσμικά της όργανα παρεμβαίνει σε εθνικά ζητήματα. Αυτό το θεωρώ αδικαιολόγητο. Αυτή η τάση διαρκούς επέμβασης της Ευρώπης στην καθημερινή ζωή των πολιτών της, ακόμα και όπου δεν είναι απαραίτητο, είναι ένας από τους κύριους λόγους που οι άνθρωποι απογοητεύονται τόσο πολύ από την Ευρώπη. 
<SPEAKER ID="142" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="143" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<SPEAKER ID="144" LANGUAGE="" NAME="" AFFILIATION="(Η συνεδρίαση διακόπτεται στις 13.05 και επαναλαμβάνεται στις 15.00)">
<SPEAKER ID="145" LANGUAGE="" NAME="" AFFILIATION="Προέδρου">
<SPEAKER ID="146" LANGUAGE="" NAME="Πρόεδρος." AFFILIATION="">
<SPEAKER ID="147" LANGUAGE="EN" NAME="José Manuel Barroso," AFFILIATION="Πρόεδρος της Επιτροπής">
<P>
   . – Κύριε Πρόεδρε, η Επιτροπή μόλις ενέκρινε την τελική της έκθεση σχετικά με την προσχώρηση της Βουλγαρίας και της Ρουμανίας. Το συμπέρασμά μας είναι ότι και οι δύο χώρες είναι σε θέση να ανταποκριθούν στα δικαιώματα και τις υποχρεώσεις που απορρέουν από την ένταξη στην Ευρωπαϊκή Ένωση την 1η Ιανουαρίου 2007.
<P>
Η ετοιμότητα της Βουλγαρίας και της Ρουμανίας οφείλεται αποκλειστικά στη διαρκή πρόοδο που σημείωσαν οι δύο χώρες τα τελευταία χρόνια, ιδίως δε μετά την τελευταία έκθεσή μας τον Μάιο. Η Επιτροπή αντιμετωπίζει με μεγάλη σοβαρότητα την ευθύνη της ως θεματοφύλακα των Συνθηκών. Πάνω από όλα, οφείλουμε να προστατεύουμε τη λειτουργία της Ευρωπαϊκής Ένωσης. Η αποδοχή της ημερομηνίας προσχώρησης της Βουλγαρίας και της Ρουμανίας το 2007 στηρίζεται σε αυστηρή, δίκαιη και αντικειμενική αξιολόγηση, όπως θα εξηγήσει σε λίγο λεπτομερώς ο Επίτροπος κ. Rehn.
<P>
Είναι σημαντικό να διασφαλιστεί, καθώς διευρυνόμαστε, ότι θα συνεχίσουμε να λειτουργούμε αποτελεσματικά. Θα ήθελα να επωφεληθώ αυτής της ευκαιρίας για να εκφράσω τη θέση μου σχετικά με μελλοντικές διευρύνσεις. Μετά την ολοκλήρωση αυτής της πέμπτης διεύρυνσης, με την ένταξη της Βουλγαρίας και της Ρουμανίας, φρονώ ότι οιασδήποτε μελλοντικής διεύρυνσης πρέπει να προηγηθεί θεσμική διευθέτηση. Έτσι θα διασφαλιστεί ότι η διευρυμένη μας Ένωση θα λειτουργεί αρμονικά και αποτελεσματικά. Εν πάση περιπτώσει, η Συνθήκη της Νίκαιας μας επιβάλλει ήδη να προσαρμόσουμε τη θεσμική μας διάρθρωση μετά την ένταξη του 27ου μέλους. Στα συμπεράσματα του Ευρωπαϊκού Συμβουλίου του περασμένου Ιουνίου περιγράφεται η πορεία αυτής της θεσμικής διευθέτησης, την οποία ευελπιστώ ότι θα έχουμε επιτύχει έως τα τέλη του 2008. Τηρώντας αυτό το χρονοδιάγραμμα, θα μπορέσουμε να υλοποιήσουμε τις δεσμεύσεις που αναλάβαμε έναντι χωρών στις οποίες προσφέραμε προοπτική ένταξης και θα επιτύχουμε τον στρατηγικό μας στόχο για εδραίωση της ειρήνης, της δημοκρατίας και της ευημερίας στην ήπειρό μας.
<P>
Προσβλέπουμε με ικανοποίηση στην ιστορική ένταξη της Βουλγαρίας και της Ρουμανίας στην Ευρωπαϊκή Ένωση το 2007. Προσδοκώ δε ότι θα συμβάλουν αμφότερες ενεργά στη διαδικασία της ευρωπαϊκής ολοκλήρωσης.
<SPEAKER ID="148" LANGUAGE="EN" NAME="Olli Rehn," AFFILIATION="μέλος της Επιτροπής">
<P>
   . – Κύριε Πρόεδρε, θέλω και εγώ, μετά τον Πρόεδρο Barroso, να συγχαρώ τη Βουλγαρία και τη Ρουμανία για το ιστορικό τους επίτευγμα. Τους τελευταίους μήνες, και οι δύο χώρες απέδειξαν ότι είναι έτοιμες να ενταχθούν στην Ευρωπαϊκή Ένωση. Αποφασιστικός γι’ αυτή την επιτυχία υπήρξε ο συνδυασμός των εντατικών προσπαθειών της Βουλγαρίας και της Ρουμανίας με την έντονη ενθάρρυνση και στήριξη της Ένωσης. Επιτρέψτε μου επίσης να ευχαριστήσω το Ευρωπαϊκό Κοινοβούλιο, όπως έπραξε προηγουμένως και ο Πρόεδρος Barroso, για τη συνεχή στήριξη που προσέφερε στους προσεκτικούς χειρισμούς και τη σταδιακή διαδικασία προσχώρησης στην Ένωση.
<P>
Η Επιτροπή θα θέσει σε λειτουργία έναν μηχανισμό συνεργασίας και επαλήθευσης της προόδου στους τομείς της δικαστικής μεταρρύθμισης και της καταπολέμησης της διαφθοράς και του οργανωμένου εγκλήματος. Για τον σκοπό αυτόν, όπως δήλωσε ο Πρόεδρος Barroso, έχουν οριστεί κριτήρια αξιολόγησης τα οποία είναι προσαρμοσμένα στις ιδιαίτερες συνθήκες που επικρατούν σε καθεμία από τις ενδιαφερόμενες χώρες. Ο εν λόγω μηχανισμός προσφέρει τη δυνατότητα στην Επιτροπή να βοηθήσει τις χώρες να συνεχίσουν τις μεταρρυθμίσεις με αυστηρότητα και δυναμισμό και να επιβεβαιώνει την επίτευξη της αναμενόμενης προόδου στην πράξη.
<P>
Η Επιτροπή θα ζητήσει επίσης από τη Βουλγαρία και τη Ρουμανία να εκπονούν εξαμηνιαίες εκθέσεις προόδου σχετικά με τα συγκεκριμένα αυτά κριτήρια αξιολόγησης, μέχρις ότου επιτευχθεί η πλήρης συμμόρφωσή τους. Η πρώτη έκθεση πρέπει να έχει κατατεθεί έως τα τέλη Μαρτίου του 2007. Θα μπορέσουμε, έτσι, να παρουσιάσουμε έκθεση στο Ευρωπαϊκό Κοινοβούλιο και το Συμβούλιο έως τον Ιούνιο του 2007. Η Επιτροπή θα εφαρμόσει επίσης τα μέτρα διασφάλισης που προβλέπονται στη Συνθήκη Προσχώρησης εφόσον κάποια από τις δύο χώρες αδυνατεί να συμμορφωθεί ικανοποιητικά προς αυτά τα κριτήρια αξιολόγησης. Στην έκθεση υπογραμμίζεται άλλωστε ότι οι κανόνες της ΕΕ προσφέρουν τις αναγκαίες εγγυήσεις για την ορθή διαχείριση των γεωργικών και διαρθρωτικών πόρων της ΕΕ.
<P>
Έτσι προσφέρονται και στις δύο χώρες τα χρονικά περιθώρια να ολοκληρώσουν τις προετοιμασίες το 2007. Συγχρόνως, τυχόν αδυναμία τους να το πράξουν δίνει το δικαίωμα στην Επιτροπή να μειώσει τις πληρωμές το 2007. Βεβαίως, ευελπιστούμε ότι δεν θα χρειαστεί να καταφύγουμε σε αυτόν τον μηχανισμό, ο οποίος πρέπει να θεωρείται ότι αποτελεί κίνητρο για τη Βουλγαρία και τη Ρουμανία.
<P>
Σε γενικές γραμμές, οφείλουμε να επαινέσουμε τη Βουλγαρία και τη Ρουμανία για τις εκτεταμένες προσπάθειες και τα επιτεύγματά τους ως προς την προσαρμογή της διοίκησης και της νομοθεσίας τους στους νόμους και τους κανόνες της Ευρωπαϊκής Ένωσης. Βάσει της προόδου που έχει σημειωθεί, η έκθεσή μας καταδεικνύει ότι οι δύο χώρες θα είναι έτοιμες να ενταχθούν στην Ένωση το 2007. Τα προτεινόμενα συνοδευτικά μέτρα θα διασφαλίσουν τη συνέχιση και την εδραίωση των μεταρρυθμίσεων στις εν λόγω χώρες.
<SPEAKER ID="149" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   . – Κύριε Πρόεδρε, κυρίες και κύριοι, η Βουλγαρία και η Ρουμανία αποτελούν αναπόσπαστο τμήμα της πέμπτης διεύρυνσης της Ευρωπαϊκής Ένωσης. Είναι γνωστό ότι στόχος μας ήταν να καλωσορίσουμε και τις δύο χώρες ως κράτη μέλη της ΕΕ την 1η Ιανουαρίου 2007. Ως εκ τούτου, η ανακοίνωση της Επιτροπής γίνεται δεκτή με ικανοποίηση.
<P>
Το Συμβούλιο σημειώνει τα σχέδια της Επιτροπής όσον αφορά τη λήψη προστατευτικών μέτρων και την ενίσχυση της παρακολούθησης που ενδέχεται να τεθούν σε εφαρμογή βάσει των άρθρων 37 και 38 της Συνθήκης Προσχώρησης, εφόσον δεν σημειωθεί επαρκής πρόοδος σε αυτούς τους τομείς.
<P>
Κύριε Πρόεδρε, αν και η διεύρυνση της Ένωσης αφορά περισσότερο το επόμενο θέμα της ημερήσιας διάταξης, θέλω να δηλώσω εδώ ότι το Ευρωπαϊκό Συμβούλιο επιβεβαίωσε τον Ιούνιο του 2006 ότι θα τηρήσει τις δεσμεύσεις που έχουν ήδη αναληφθεί. Η φινλανδική Προεδρία θα ενεργήσει βάσει αυτών των αποφάσεων.
<SPEAKER ID="150" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Πρόεδρε της Επιτροπής, κύριε Rehn, κυρία Προεδρεύουσα του Συμβουλίου, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επικροτεί την πρόταση της Επιτροπής για προσχώρηση της Βουλγαρίας και της Ρουμανίας στην Ευρωπαϊκή Ένωση την 1η Ιανουαρίου 2007. Η Ρουμανία και η Βουλγαρία είναι δύο μεγάλα έθνη με ευρωπαϊκό πολιτισμό και με την ένταξη θα γίνουν μέλη της ευρωπαϊκής μας οικογένειας. Η Ομάδα μας έχει ήδη –όπως και οι υπόλοιπες– εθνικούς βουλευτές από τη Βουλγαρία και τη Ρουμανία: οι Βούλγαροι εκπροσωπούνται από την κ. Cappone, οι Ρουμάνοι από τον κ. Marinescu και τους περασμένους μήνες αναπτύξαμε ένα καλό επίπεδο συνεργασίας.
<P>
Γενικά θεωρούμε ισορροπημένη την πρόταση που παρουσιάσατε, κύριε Barroso και κύριε Rehn – και θα ήθελα να ευχαριστήσω ιδιαίτερα τον κ. Rehn για τις πραγματικά ειλικρινείς προσπάθειές του κατά τα προηγούμενα χρόνια. Από τη μια προβλέπεται η ένταξη την 1η Ιανουαρίου 2007, από την άλλη όμως δεν πρέπει και να αγνοούμε ότι υπάρχουν ακόμα πολλά που πρέπει να γίνουν. Θα ήταν ανεύθυνο όχι μόνο απέναντι στον πληθυσμό της σημερινής Ευρωπαϊκής Ένωσης, αλλά και απέναντι στη Βουλγαρία και τη Ρουμανία να αποσιωπηθεί η εργασία που πρέπει ακόμα να γίνει.
<P>
Τόσο ο κ. Barroso όσο και ο κ. Rehn δήλωσαν ότι υπάρχει ακόμα μεγάλο έλλειμμα ως προς την χρησιμοποίηση των κοινοτικών πόρων, ότι υπάρχει κίνδυνος διαφθοράς και εξακολουθούν να υπάρχουν μείζονα προβλήματα ως προς την καταπολέμηση του οργανωμένου εγκλήματος και την εσωτερική ασφάλεια. Ο Επίτροπος Rehn είπε μάλιστα ότι πρέπει να βελτιωθεί η άσκηση ποινικής δίωξης. Με άλλα λόγια, οι νόμοι υπάρχουν, αλλά μένει να εφαρμοστούν. Οι σοβαρές παραβάσεις του νόμου πρέπει να διώκονται δικαστικά και οι υπεύθυνοι πρέπει να λογοδοτούν. Αυτό θα μας το υπενθυμίσει μεταξύ άλλων το γεγονός ότι οι δύο χώρες θα πρέπει να παρουσιάσουν σε έξι μήνες έκθεση προόδου.
<P>
Κατά τη γνώμη μου, ο Επίτροπος Rehn είπε πολύ σωστά ότι ελπίζουμε πως δεν θα χρειαστεί να καταφύγουμε στις «ρήτρες διασφάλισης» – που θα μπορούσε να τις αποκαλέσει κανείς και μεταβατικές διατάξεις. Το αν θα εφαρμοστούν εξαρτάται από την πρόοδο που θα σημειωθεί ως προς τις μεταρρυθμίσεις. Αν δεν πραγματοποιηθούν οι μεταρρυθμίσεις αυτές, που πρέπει να συνεχιστούν με κάθε ζήλο μετά την 1η Ιανουαρίου 2007, τότε θα τεθούν σε ισχύ οι ρήτρες διασφάλισης. Αυτό πρέπει να το θυμόμαστε πάντα.
<P>
Θα ήθελα να πω στους ανθρώπους στη Βουλγαρία και τη Ρουμανία, παρ’ όλη τη χαρά για την προσχώρηση, ότι η Ευρωπαϊκή Ένωση στην οποία θα προσχωρήσουν την 1η Ιανουαρίου 2007 δεν είναι ένα είδος επίγειου παράδεισου. Είδαμε πώς μειώθηκε σημαντικά ο ενθουσιασμός σε άλλες χώρες αφότου έγιναν κράτη μέλη της Ευρωπαϊκής Ένωσης. Φυσικά, δεν είναι υποχρεωτικό να ενθουσιάζεται κανείς με την Ευρώπη, αλλά πρέπει πάντα να μένει πιστός σε αυτήν και πρέπει όλοι να έχουμε συναίσθηση ότι εμείς στην Ευρωπαϊκή Ένωση δεν μπορούμε να έχουμε κοινό μέλλον στον 21ο αιώνα παρά μόνο ως μία Ένωση βασισμένη σε κοινές αξίες, που μπορεί να αναλαμβάνει δράση. Ελπίζω ότι αυτή η συνειδητοποίηση δεν θα χαθεί ποτέ στη Βουλγαρία και τη Ρουμανία, αυτές τις δύο χώρες που προσχωρούν τώρα, ούτε και στις άλλες χώρες της Ευρωπαϊκής Ένωσης.
<P>
Ο κ. Barroso μίλησε δικαιολογημένα για τη θεσμική παγίωση της Ευρωπαϊκής Ένωσης που πρέπει να προηγείται κάθε διεύρυνσης. Θα ήθελα, εξ ονόματος του τμήματος του Ευρωπαϊκού Λαϊκού Κόμματος της Ομάδας μας, να πω «ναι» στη θεσμική παγίωση, αλλά εμείς έχουμε μεγάλες φιλοδοξίες στον τομέα αυτόν. Θέλουμε να γίνουν νομική και συνακόλουθα πολιτική πραγματικότητα οι αρχές και η ουσία της συνταγματικής συνθήκης και οι αξίες της. Αυτό είναι το κύριο πρόγραμμα για τους επόμενους μήνες και χρόνια κι έτσι, ας συνεργαστούμε για τον σκοπό αυτόν. Σε αυτό το πνεύμα θα θέλαμε να απευθύνουμε ένα θερμό καλωσόρισμα στη Βουλγαρία και τη Ρουμανία.
<SPEAKER ID="151" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, όταν με ρωτούν στην εκλογική μου περιφέρεια γιατί υποστηρίζω την προσχώρηση της Βουλγαρίας και της Ρουμανίας παρά το γεγονός ότι υπάρχουν τόσο πολλά προβλήματα, παρότι δεν μπορέσαμε ακόμα να αντιμετωπίσουμε την προηγούμενη διεύρυνση, δεν έχει ακόμα εγκριθεί το σύνταγμα και υπάρχουν ακόμα τόσο πολλά ανεπίλυτα προβλήματα στις ίδιες τις χώρες, δεν προσπαθώ να απαντήσω αναφερόμενος στα διάφορα προβλήματα. Αυτό είναι καθήκον του Επιτρόπου Rehn και το έκανε σήμερα. Υπάρχουν ακόμα στη Βουλγαρία και τη Ρουμανία κάποια προβλήματα που πρέπει να επιλυθούν. Διάφορα προβλήματα πρέπει να περιγραφούν και οι κυβερνήσεις πρέπει να εργαστούν για να βρουν λύσεις και να πείσουν τους πολίτες ότι απαιτούνται μεταρρυθμίσεις. Όλα αυτά γίνονται και είναι απαραίτητα. Πρέπει να διορθωθούν οι αδυναμίες.
<P>
Ωστόσο, η ώρα και ο τόπος δεν είναι κατάλληλα για να συζητήσουμε τα διάφορα προβλήματα. Η προσχώρηση της Βουλγαρίας και της Ρουμανίας στην ΕΕ την 1η Ιανουαρίου 2007 θα αποτελέσει τη συνέχιση της ολοκλήρωσης της Ευρώπης που είναι μοναδική στον κόσμο. Οι παππούδες και οι γιαγιάδες μας ήταν περήφανοι για την ολοκλήρωση της Δυτικής Ευρώπης. Γιατί να μην είμαστε εμείς περήφανοι για την πανευρωπαϊκή ολοκλήρωση που προάγουμε με τη σημερινή συζήτηση; Η Βουλγαρία και η Ρουμανία ανήκουν στην Ευρώπη και συμφωνώ με τον κ. Poettering που είπε πως πρέπει να τις καλωσορίσουμε. Εξ ονόματος της Ομάδας μου λέω «ναι, τις καλωσορίζουμε».
<P>
Όλα τα επιτεύγματα στην ευρωπαϊκή ιστορία, όλα αυτά που απαίτησαν αγώνες, είχαν να πολεμήσουν τον σκεπτικισμό. Είμαι σχεδόν βέβαιος ότι δεν καταχειροκροτήθηκαν οι αρχηγοί κρατών και κυβερνήσεων του Βελγίου, του Λουξεμβούργου, των Κάτω Χωρών και της Γαλλίας όταν είπαν, το 1950-52, στους πολίτες τους πως είναι ανάγκη να δεχτούν τη Γερμανία στην τότε Ευρωπαϊκή Κοινότητα Άνθρακα και Χάλυβα. Υπήρξαν πάρα πολλοί που είπαν: η Γερμανία μόλις κατέστρεψε δυο φορές τη χώρα μας και τώρα πρέπει να την καλωσορίσουμε στην Κοινότητά μας; Πρέπει τώρα να της δώσουμε χρήματα; Όμως οι αρχηγοί κρατών και κυβερνήσεων ήταν πεπεισμένοι ότι η ενσωμάτωση της Γερμανίας στην Ευρωπαϊκή Κοινότητα θα έφερνε ειρήνη και οικονομική ανάπτυξη και ότι η ενσωμάτωση αυτή θα βοηθούσε να ξεπεραστεί το μίσος και η εχθρότητα – κι έτσι έγινε.
<SPEAKER ID="152" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, υπάρχει το εξής ρουμανικό ρητό: «Unde-s doi puterea creste». Σημαίνει ότι όταν είμαστε δύο ή περισσότεροι, είμαστε ισχυρότεροι. Στην προκειμένη περίπτωση υπάρχουν δύο χώρες: η Βουλγαρία και η Ρουμανία αναγνωρίζουν ότι θα είναι ισχυρότερες στην Ευρωπαϊκή Ένωση και η Ευρωπαϊκή Ένωση θα είναι ισχυρότερη με την ένταξη της Ρουμανίας και της Βουλγαρίας.
<P>
Το μέγεθος έχει σημασία. Ενόψει των διασυνοριακών προκλήσεων τις οποίες αντιμετωπίζουμε στον σημερινό κόσμο, όσο περισσότερες χώρες συμμερίζονται τις αξίες μας και εφαρμόζουν τις αρχές της χρηστής διακυβέρνησης και της δημοκρατίας στους κόλπους της Ένωσής μας, τόσο περισσότερο ενισχύεται η ικανότητά μας να προαγάγουμε αυτές τις αξίες εκτός των συνόρων της Ένωσης. Χαιρετίζω, λοιπόν, τους λαούς της Ρουμανίας και της Βουλγαρίας. Χαιρετίζω τις κυβερνήσεις τους, στις οποίες οι Φιλελεύθεροι και οι Δημοκράτες διαδραματίζουν επαξίως σημαντικό ρόλο. Χαιρετίζω, ειδικότερα, τις κυρίες Meglena Kuneva και Anca Boagiu, οι οποίες χειρίστηκαν τις λεπτομερείς διαπραγματεύσεις εξ ονόματος των χωρών τους σαν δύο κύκνοι, οι οποίοι μοιάζει να γλιστρούν απαλά στην επιφάνεια του νερού ενώ τα πόδια τους λάμνουν με φρενήρεις ρυθμούς κάτω από την επιφάνεια.
<P>
Εκφράζω τις ευχαριστίες μου στην Ευρωπαϊκή Επιτροπή, και κυρίως στον Επίτροπο κ. Rehn, για τον έξυπνο χειρισμό και την επιτυχή ολοκλήρωση ενός δύσκολου έργου κατά τη διάρκεια της φινλανδικής Προεδρίας.
<P>
Καλώ τις κυβερνήσεις και τους λαούς των δύο χωρών να συνεχίσουν τις μεταρρυθμίσεις τους, ενώ σε όσους αμφισβητούν την ετοιμότητά τους θέτω το εξής ερώτημα: θα ήταν καλύτερο γι’ αυτές τις χώρες και για εμάς αν τις αφήναμε εκτός της Ένωσης; Μήπως πρέπει να πούμε «όχι» ή «όχι ακόμα»; Όπως είχε πει ο αμερικανός σχολιαστής H. L. Mencken: «Για κάθε σύνθετο πρόβλημα υπάρχει μια λύση η οποία είναι σαφής, απλή και εσφαλμένη». Αν αφήναμε αυτές τις χώρες εκτός της Ένωσης θα διαπράτταμε μέγα σφάλμα.
<P>
Μένουν ακόμη να γίνουν πολλά στη Ρουμανία και τη Βουλγαρία προκειμένου να επιτύχει στην πράξη η ένταξή τους στην Ευρωπαϊκή Ένωση. Οικοδομούμε την Ευρωπαϊκή Ένωση από κοινού. Ποτέ δεν πρόκειται να οικοδομηθεί μόνον από την κορυφή. Πρέπει να οικοδομηθεί από τη βάση. Αυτό το συνόψισε επιτυχημένα ίσως ο ρουμάνος συγγραφέας Adrian Marino, ο οποίος έγραψε: «Sa aducem Europa, din nou, la noi acasă» – «Πρέπει να φέρουμε την Ευρώπη στο σπίτι μας».
<P>
Μένουν όμως ακόμη να γίνουν πολλά και στην ίδια την Ευρωπαϊκή Ένωση, προκειμένου να πείσουμε τους πολίτες μας ότι το κόστος που καταβάλλουν για την ένταξη της Ρουμανίας και της Βουλγαρίας δεν δημιουργεί αρνητικό ισοζύγιο. Πρέπει να τους εξηγήσουμε, όπως μας έδειξε η έκθεση Špidla, ότι οι χώρες οι οποίες καλωσορίζουν τη συνεργασία με νέες χώρες κερδίζουν οικονομικά οφέλη. Πρέπει να τους επισημάνουμε ότι, αν δεν αφήσουμε το φθηνό εργατικό δυναμικό να μεταφερθεί εκεί όπου πραγματοποιούνται οι επενδύσεις, οι επενδύσεις θα μεταφερθούν εκεί όπου υπάρχει το φθηνό εργατικό δυναμικό. Η ένταξη νέων χωρών όπως η Ρουμανία και η Βουλγαρία στην Ένωση είναι αμοιβαία επωφελής. Θα βγούμε όλοι κερδισμένοι.
<SPEAKER ID="153" LANGUAGE="FR" NAME="Daniel Cohn-Bendit," AFFILIATION="εξ ονόματος της Ομάδας Verts/ALE">
<P>
Καταρχάς, σε κάθε περίπτωση, το Ευρωπαϊκό Κοινοβούλιο δεν έχει τίποτε πλέον να πει. Αποφασίσαμε πριν από ένα έτος να πούμε ναι. Τώρα, λοιπόν, μπορείτε να μου πείτε: «μας παρέδωσαν 150 σελίδες». Προσωπικά, σας διαβεβαιώνω ότι, με τις 100 σελίδες που έχουμε εδώ, θα είχατε πει όχι πριν από ένα έτος· σήμερα, όμως, πρέπει να πείτε ναι, αφού σε κάθε περίπτωση είπατε ναι. Τα χέρια, επομένως, του Ευρωπαϊκού Κοινοβουλίου είναι δεμένα και χαίρεται που είναι δεμένα. Εύγε, η σειρά σας τώρα!
<P>
Δεύτερον, ο κ. Barroso μόλις προέβη σε μια εκπληκτική δήλωση: «την επόμενη φορά, όμως, θεσμική μεταρρύθμιση θα πρέπει να προηγηθεί οποιασδήποτε διεύρυνσης!» Το λέγαμε αυτό όταν ήμασταν δέκα! Το λέγαμε αυτό όταν ήμασταν δεκαπέντε! Το λέγαμε όταν ήμασταν 17, το λέγαμε όταν ήμασταν 25, το λέμε με 27 και σας υπόσχομαι ότι θα το λέμε και όταν θα είμαστε 30, 35, 40, 45, και θα είναι η τελευταία φορά, και θα είμαστε όλοι νεκροί, και θα είναι η τελευταία φορά, και του χρόνου στα Ιεροσόλυμα!
<P>
Αρκετά, πια! Αρκετά πια με το να ακούμε τέτοια ψέματα, διότι, με τα επιχειρήματα του κ. Schultz, με τα ποιητικά επιχειρήματα του κ. Watson, πώς θα μπορέσετε να πείτε όχι στα Βαλκάνια; Μιλήσατε για ειρήνη, είναι όμως προφανές ότι τα Βαλκάνια έχουν μέλλον στην Ευρωπαϊκή Ένωση, είναι προφανές ότι η Ρουμανία και η Βουλγαρία έχουν μέλλον στην Ευρωπαϊκή Ένωση. Πρέπει να γίνουν ευρωπαϊκά κράτη. Το πρόβλημα είναι το πώς! Και υπό ποίες συνθήκες, και με ποιον ρυθμό, και με ποιον τρόπο θα οργανωθούμε. Η καθημερινή πολιτική δεν οργανώνεται με την ποίηση, αλίμονο, δεν γίνεται με την ποίηση, και σήμερα ζητώ από εσάς ένα πράγμα: να είστε σοβαροί. Σας το λέω σοβαρά, αν τούτη εδώ η έκθεση αφορούσε την Τουρκία, όλοι θα είχατε πει όχι!
<P>
Εξάλλου, όσον αφορά τα προβλήματα μετανάστευσης, το Συμβούλιο είναι ανίκανο να πετύχει την έγκριση της πολιτικής για τη δικαιοσύνη και το δίκαιο και να την υπαγάγει στον πρώτο πυλώνα. Δεν απαιτείται ομοφωνία. Με 27 κράτη μέλη, θα είναι πολύ πιο εύκολο! Θα δείτε, θα είναι πολύ πιο εύκολο να γίνουν όλα με ομοφωνία.
<P>
Και η γερμανική κυβέρνηση, που μας υπόσχεται ότι θα το ρυθμίσουμε αυτό χάρη στο Σύνταγμα! Πώς, όμως; Με ποιον τρόπο θα περάσουμε αυτό το Σύνταγμα στα 27 κράτη μέλη. Κανείς δεν το ξέρει, μα απολύτως κανείς· έχετε να δείτε όμως πράγματα και θάματα.
<SPEAKER ID="154" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<P>
   . – Κύριε Πρόεδρε, το 2004, η Ρουμανία και η Βουλγαρία θεωρούνταν λιγότερο έτοιμες από τις δέκα χώρες που είχαν ενταχθεί τότε στην Ένωση. Δεν υπήρχε αμφιβολία ως προς το ότι, εν καιρώ, θα αντιμετωπίζονταν ως ίσες με αυτές τις χώρες. Η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών υποστήριξε εξαρχής την προσπάθειά τους, βάσει της αρχής ότι οι εν λόγω χώρες δεν πρέπει, ούτως ή άλλως, να αξιολογούνται με κριτήρια τις ιδιωτικοποιήσεις, τις περικοπές, τις καλές σχέσεις με μεγάλες πολυεθνικές εταιρείες ή την ένταξή τους στο ΝΑΤΟ. Τα ζητήματα στα οποία εμείς επικεντρώνουμε την προσοχή μας είναι, απεναντίας, τα ανθρώπινα δικαιώματα, η χρηστή δημοκρατική διακυβέρνηση και η υγιής περιβαλλοντική πολιτική.
<P>
Το 2005, ψήφισα καταρχήν υπέρ της μελλοντικής ένταξης της Βουλγαρίας και της Ρουμανίας. Το ερώτημα, λοιπόν, που απομένει είναι πότε και πώς μπορεί να επιτευχθεί αποτελεσματικά αυτή η διεύρυνση. Το Σώμα επέμεινε στο δικαίωμα αναβολής στην περίπτωση της Ρουμανίας, ενώ για τη Βουλγαρία αυτή η δυνατότητα αφέθηκε αποκλειστικά στα χέρια του Συμβουλίου. Αυτό συνέβη σε μια περίοδο κατά την οποία η ανησυχία σχετικά με αδυναμίες της Ρουμανίας βρισκόταν στο απόγειό της, ενώ η Βουλγαρία αναμενόταν ότι θα προκαλούσε λιγότερα προβλήματα. Στην πραγματικότητα, όμως, έκτοτε η Βουλγαρία αποτέλεσε πηγή αυξανόμενης ανησυχίας.
<P>
Σε προηγούμενες συζητήσεις αυτού του θέματος, η Ομάδα μου κατέθεσε προτάσεις βελτιώσεων, μεταξύ άλλων, όσον αφορά το θέμα των παράνομων πληρωμών που απαιτούνται από κατοίκους της ΕΕ τουρκικής καταγωγής οι οποίοι διέρχονται από τη Ρουμανία. Είναι λυπηρό το γεγονός ότι δεν κατέστη δυνατή η υποστήριξη αυτών των απαιτήσεων από την πλειοψηφία του Σώματος, αν και η πλειοψηφία εξέφρασε ανησυχία για τη χρήση μιας επικίνδυνης τοξίνης σε εξορυκτικές εργασίες στην περιοχή Rosia Montana. Σε ανακοίνωση την οποία εξέδωσε η Ρουμανία στις 23 Σεπτεμβρίου, αναφέρεται ότι έχει ξεκινήσει η εκπόνηση έκθεσης αξιολόγησης αντίκτυπου και ότι πραγματοποιείται διαβούλευση με τη γειτονική Ουγγαρία ως προς τον κίνδυνο μεταφοράς υδάτων μολυσμένων με τοξικά απόβλητα προς την Ουγγαρία. Δυστυχώς, όμως, δεδομένου ότι δεν έχει υπάρξει ακόμα κάποιο αποτέλεσμα, δεν θα μπορέσουμε να συνυπολογίσουμε αυτά τα στοιχεία στην τελική ετυμηγορία του Σώματος σχετικά με την προσχώρηση της Ρουμανίας στις 11 Οκτωβρίου.
<P>
Η Ομάδα μου φοβάται ότι, μετά την προσχώρηση, πολλά προβλήματα θα παραμένουν ανεπίλυτα και, σε περίπτωση δυσάρεστων εξελίξεων, μια περαιτέρω διεύρυνση της Ευρωπαϊκής Ένωσης θα θεωρηθεί ακόμη πιο αμφιλεγόμενη από την κοινή γνώμη στα σημερινά κράτη μέλη. Εντούτοις, η πλειονότητα των μελών της Ομάδας μου, μετά από προκαταρκτικές συζητήσεις, θα ψηφίσει μάλλον υπέρ της προσχώρησης την 1η Ιανουαρίου 2007, και ένα σοβαρό επιχείρημα που προβάλλεται επ’ αυτού είναι ότι άλλα κράτη μέλη εντάχθηκαν παρά τα προβλήματα που εξακολουθούσαν να αντιμετωπίζουν, ενώ τυχόν αναβολή για ένα έτος δεν πρόκειται να προσφέρει σοβαρές βελτιώσεις.
<P>
Οφείλω, τέλος, να σας ενημερώσω ότι το Σοσιαλιστικό Κόμμα Ολλανδίας, στο οποίο ανήκω, ενόψει όλων αυτών των προβλημάτων συμφώνησε, στο κοινοβούλιο των Κάτω Χωρών, με τη θέση των Χριστιανοδημοκρατών κατά της ένταξης το 2007. Θεωρούμε ότι πάρα πολλά προβλήματα παραμένουν ανεπίλυτα, αλλά η πραγματική ψηφοφορία θα διεξαχθεί στις 11 Οκτωβρίου. 
<SPEAKER ID="155" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, καλωσορίζω τον Πρόεδρο κ. Barroso, τον Επίτροπο κ. Rehn και την Προεδρεύουσα του Συμβουλίου κ. Lehtomäki και επικροτώ, όπως και οι συνάδελφοί μου, την πολύ συνετή απόφαση για ένταξη της Ρουμανίας και της Βουλγαρίας την 1η Ιανουαρίου 2007.
<P>
Παρ’ όλες τις δυσκολίες, τα επιτεύγματα που σημειώθηκαν στις δύο αυτές χώρες τα τελευταία 12 με 13 χρόνια είναι πρωτοφανή: η πολιτισμική αλλαγή, η αλλαγή νοοτροπίας, η προθυμία να εργαστούν εποικοδομητικά, το ανοικτό πνεύμα και η διαφάνεια. Ο ριζικός μετασχηματισμός της νομοθεσίας και μόνον, προκειμένου να επιτευχθεί η συμμόρφωση με το κοινοτικό κεκτημένο, είναι κάτι που κανένα από τα υπάρχοντα κράτη μέλη δεν θα μπορούσε να επιτύχει σε τόσο σύντομο χρονικό διάστημα.
<P>
Μπορούμε να μιλήσουμε για τη θεωρητική σημασία αυτής της διεύρυνσης και να παραθέσουμε αφηρημένα πολιτικά επιχειρήματα. Το σημαντικότερο, όμως, επιχείρημα είναι να δοθούν στα 7,5 εκατ. των πολιτών της Βουλγαρίας και στα 22 εκατ. των πολιτών της Ρουμανίας οι ίδιες ευκαιρίες που διαθέτουμε όλοι εμείς σήμερα στην Ευρωπαϊκή Ένωση, οι οποίες μας δόθηκαν όταν ήμασταν μικρότερες και πιο αδύναμες χώρες ή οικονομίες, με λιγότερο ανεπτυγμένα δικαστικά ή οικονομικά και εκπαιδευτικά συστήματα.
<SPEAKER ID="156" LANGUAGE="CS" NAME="Vladimír Železný," AFFILIATION="εξ ονόματος της Ομάδας IND/DEM">
<P>
Θεωρούμε ότι αυτός είναι ο λόγος για τον οποίο στην Τσεχική Δημοκρατία αντισταθήκαμε στον πειρασμό να τους επιβάλουμε νέους ταπεινωτικούς περιορισμούς όσον αφορά την κυκλοφορία προσώπων, την απασχόληση και τις υπηρεσίες. Αυτό ακριβώς επιδιώκουν τα δυτικά κράτη μέλη της ΕΕ, εφαρμόζοντας μέτρα προστατευτισμού. Φρονώ ότι η σχέση μας μαζί τους θα είναι η ίδια με αυτή που αναμέναμε από τις 15 δυτικές χώρες όταν ενταχθήκαμε ως πλήρη κράτη μέλη. Παραμένουμε κράτη μέλη δεύτερης κατηγορίας, και θεωρώ ότι, για τον λόγο αυτόν, δεν θα μετατρέψουμε τις δύο νέες χώρες σε κράτη μέλη τρίτης κατηγορίας. Πολύ δε περισσότερο όταν, την ίδια στιγμή που δίνει μαθήματα στη Ρουμανία και τη Βουλγαρία, δύο χώρες με ευρωπαϊκές παραδόσεις, πολιτισμό και αξίες, η ΕΕ παίζει ένα επικίνδυνο παιχνίδι όσον αφορά την ένταξη της Τουρκίας, παραβλέποντας τη στάση της Τουρκίας απέναντι στις μειονότητες, τη δημοκρατία, τη θρησκευτική πολυμορφία, τα δικαιώματα των γυναικών και το βίαιο παρελθόν της. Φρονώ ότι η Ρουμανία και η Βουλγαρία, αυτές οι ευρωπαϊκότατες χώρες, θα γίνουν σύντομα πλήρη κράτη μέλη της ΕΕ όπως και όλοι εμείς. 
<SPEAKER ID="157" LANGUAGE="SK" NAME="Irena Belohorská (NI )." AFFILIATION="">
<P>
Ως βουλευτής του ΕΚ που εκπροσωπεί τη Σλοβακία, μια χώρα η οποία εντάχθηκε στην ΕΕ μόλις πριν από δύο χρόνια, χαίρομαι διότι την 1η Ιανουαρίου 2007 η Ρουμανία και η Βουλγαρία θα καταστούν μέλη της Ευρωπαϊκής Ένωσης, και στηρίζω πλήρως την ένταξή τους. Προσδοκώ επίσης ότι καμία από τις χώρες της Ένωσης δεν θα αντιμετωπίσει τα δύο αυτά νέα κράτη μέλη ως κατώτερα, καθώς και ότι οι υγιείς οικονομίες και οι δημοκρατικοί τους θεσμοί θα συνεχίσουν να αναπτύσσονται δυναμικά.
<SPEAKER ID="158" LANGUAGE="" NAME="" AFFILIATION="Αντιπροέδρου">
<SPEAKER ID="159" LANGUAGE="DE" NAME="Elmar Brok (PPE-DE ). –" AFFILIATION="">
<P>
Το τελευταίο πράγμα που θέλω να πω είναι ότι η Συνταγματική Συνθήκη καταρτίστηκε για την Ένωση των 25, ή των 27 μετά από αυτήν τη διεύρυνση, που θα περιλάβει τις χώρες που υπέφεραν τόσο φρικτά από τον κομμουνισμό. Ωστόσο, αυτό που θα μας δώσει τη δυνατότητα να διαδραματίσουμε έναν ρόλο στον κόσμο, δεν είναι το μέγεθος της ΕΕ, αλλά μόνο η εσωτερική της δύναμη. Το μέγεθος δεν είναι ένδειξη δύναμης. Θα ήθελα, ως εκ τούτου, να υπενθυμίσω στο Σώμα ειδικά σε αυτήν την κρίσιμη στιγμή ότι η ΕΕ δεν έχει επιτελέσει ακόμα τα καθήκοντά της. 
<SPEAKER ID="160" LANGUAGE="EN" NAME="Geoffrey Van Orden (PPE-DE )," AFFILIATION="εισηγητής">
<P>
   . – Κύριε Πρόεδρε, ο Επίτροπος Rehn και το προσωπικό της Γενικής Διεύθυνσης Διεύρυνσης, ειδικότερα δε ο Timo Summa και η κ. Bridget Czarnota, αξίζουν τις ευχαριστίες μας για τους άκρως επαγγελματικούς και ευσυνείδητους χειρισμούς τους όσον αφορά την ενταξιακή πορεία της Βουλγαρίας επί σειρά μηνών και ετών. Αναμφίβολα, ο έλεγχος τον οποίο υπέστησαν η Βουλγαρία και η Ρουμανία υπήρξε πρωτοφανής ίσως στην ιστορία της ΕΕ. Αυτό δεν σχετίζεται μόνο με τις ίδιες τις υπό ένταξη χώρες· αντικατοπτρίζει επίσης την αυξανόμενη δυσπιστία σχετικά με τη διεύρυνση σε ορισμένους πολιτικούς κύκλους. Αυτό είναι λυπηρό. Η διεύρυνση αποτελεί, ευελπιστώ, μέσο προαγωγής της μεταρρύθμισης και της αλλαγής στην Ευρωπαϊκή Ένωση.
<P>
Χαιρετίζω θερμά το γεγονός ότι η Επιτροπή επιβεβαιώνει την 1η Ιανουαρίου 2007 ως ημερομηνία ένταξης της Βουλγαρίας. Τυχόν αναβολή δεν θα προσέφερε καμία χρησιμότητα. Συγχρόνως, δεν τρέφουμε αυταπάτες ως προς το ότι μένουν ακόμη να γίνουν πολλά. Απαιτείται συνέχιση των μεταρρυθμίσεων στη Βουλγαρία, όχι μόνο ενόψει της ένταξης στην ΕΕ, αλλά και προς όφελος της ίδιας της Βουλγαρίας και του λαού της. Το κύριο ζητούμενο είναι τώρα η διαφάνεια σε όλους τους τομείς, είτε αφορά τις δημόσιες συμβάσεις και τον διορισμό αξιωματούχων και δικαστικών είτε αφορά τους λόγους για τους οποίους συγκεκριμένες δικαστικές έρευνες διακόπτονται ξαφνικά. Οι πολίτες πρέπει να αισθάνονται ότι οι κατέχοντες την εξουσία ενεργούν με διαφάνεια απέναντί τους και υπηρετούν τα συμφέροντά τους.
<P>
Η Βουλγαρία αντιμετώπισε το κολοσσιαίο έργο της ανασυγκρότησής της μετά από μισό αιώνα κομμουνισμού. Τώρα βρισκόμαστε μπροστά σε μια σταθερή δημοκρατία, μια δυναμική οικονομία, με ρυθμό ανάπτυξης 5% και κορυφαίες επιδόσεις στον τομέα των άμεσων ξένων επενδύσεων, μια χώρα η οποία αποτελεί παράγοντα περιφερειακής σταθερότητας και η οποία συνεισφέρει στο ΝΑΤΟ. Εύγε στη Βουλγαρία – και καλώς ορίσατε!
<SPEAKER ID="161" LANGUAGE="NL" NAME="Jan Marinus Wiersma (PSE )," AFFILIATION="αναπληρωτής εισηγητής">
<P>
   . – Κύριε Πρόεδρε, λαμβάνω τον λόγο εξ ονόματος του κ. Moscovici, του εισηγητή μας για τη Ρουμανία, ο οποίος, δυστυχώς, αδυνατεί να παραστεί σε αυτή τη σημαντική συνεδρίαση. Επιτρέψτε μου καταρχάς να απευθύνω τα θερμά μου συγχαρητήρια στις δύο χώρες για τα συμπεράσματα τα οποία παρουσίασε σήμερα η Επιτροπή σχετικά με την ημερομηνία ένταξης της Ρουμανίας και της Βουλγαρίας. Θέλω να απευθύνω θερμό καλωσόρισμα και στις δύο χώρες, και ειδικότερα στη Ρουμανία. Μετά από όλα όσα συνέβησαν, ενόψει της ιστορίας της χώρας, της πεντηκονταετούς δικτατορίας, της δεκαπενταετούς περιόδου σκληρών προσπαθειών, ανταμείβεται τώρα με την ένταξή της στην Ευρωπαϊκή Ένωση.
<P>
Αισθάνομαι επίσης ικανοποίηση για το σχόλιο του Προέδρου της Επιτροπής ότι, βάσει της σταθερής προόδου που έχουν σημειώσει οι δύο αυτές χώρες, είμαστε πλέον σε θέση να αποφασίσουμε να μην χρησιμοποιήσουμε την επιλογή της αναβολής, αλλά να ξεκινήσουμε κανονικά την 1η Ιανουαρίου του προσεχούς έτους. Η Επιτροπή επεσήμανε ότι διαθέτει πολλά περιθώρια συνεργασίας με τα δύο νέα κράτη μέλη ώστε να διασφαλιστεί η προσεκτική επίλυση των εκκρεμών ζητημάτων τα επόμενα χρόνια, στο πλαίσιο μιας διαδικασίας επαλήθευσης και συνεργασίας μεταξύ της Επιτροπής και καθεμίας εκ των χωρών, βάσει σαφών και λεπτομερών στόχων για την επίτευξη των οποίων θα δεσμευτούν τόσο η Επιτροπή όσο και οι δύο κυβερνήσεις. Η συνθήκη προσφέρει πολλές εγγυήσεις οι οποίες προσφέρουν στην Επιτροπή τη δυνατότητα να διασφαλίσει την προστασία των συμφερόντων της ΕΕ σε αυτή τη διαδικασία. Τυχόν αναβολή για ένα έτος θα σήμαινε πιθανώς ότι οι δύο πλευρές δεν είναι διατεθειμένες να καταβάλουν προσπάθειες και θα οδηγούσε σε κάποιο είδος αυτόματης ένταξης. Αντ’ αυτού, τώρα χρησιμοποιείται η πρόοδος και ο δυναμισμός των δύο χωρών προκειμένου να διευθετηθούν όλες οι πτυχές της διαδικασίας προσχώρησης και να αντιμετωπιστούν οι εκκρεμότητες το ταχύτερο δυνατόν.
<P>
Με λίγα λόγια, απευθύνω συγχαρητήρια και ευχαριστίες στην Επιτροπή, ευχαριστώ τον Επίτροπο Rehn για όλες τις προσπάθειές του τα τελευταία χρόνια και συγχαίρω για μια ακόμη φορά τη Ρουμανία και τη Βουλγαρία. 
<SPEAKER ID="162" LANGUAGE="" NAME="Πρόεδρος. –" AFFILIATION="">
<SPEAKER ID="163" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0269/2006) του Camiel Eurlings, εξ ονόματος της Επιτροπής Εξωτερικών Υποθέσεων, σχετικά με την πρόοδο της Τουρκίας προς την προσχώρηση [2006/2118(INI)]. 
<SPEAKER ID="164" LANGUAGE="EN" NAME="Camiel Eurlings (PPE-DE )," AFFILIATION="εισηγητής">
<P>
Αυτό δεν σημαίνει, ωστόσο, ότι χρειάζεται να επηρεάσουμε την Επιτροπή σήμερα, καθόσον η έκθεση, όπως την παρουσίασα στην Επιτροπή Εξωτερικών Υποθέσεων, αλλά και στη μορφή στην οποία παρουσιάζεται στη σημερινή συνεδρίαση, καταρτίστηκε στο πλαίσιο πολύ καλής συνεργασίας με την Ευρωπαϊκή Επιτροπή και με τον ίδιο τον Επίτροπο Rehn. Έχω κατά νου επίσης τα λόγια του κ. Rehn όταν παρουσίασα την έκθεση στην Επιτροπή Εξωτερικών Υποθέσεων, καθώς την επιδοκίμασε με πολύ σαφή τρόπο.
<P>
Η Επιτροπή Εξωτερικών Υποθέσεων ενέκρινε την έκθεση με μεγάλη πλειοψηφία: 54 ψήφοι υπέρ έναντι 6 κατά. Η έκθεση χαρακτηρίζεται δίκαιη αλλά σκληρή: δίκαιη επειδή στηρίζεται σε δεδομένα και είναι εποικοδομητική· σκληρή επειδή, δυστυχώς, το Κοινοβούλιο έχει βάσιμους λόγους να ασκεί κριτική ή τουλάχιστον έντονη πίεση.
<P>
Το βασικό συμπέρασμα της έκθεσης είναι ότι, ως Ευρωπαϊκό Κοινοβούλιο, λυπούμαστε για την επιβράδυνση των μεταρρυθμίσεων. Κατά την έναρξη των διαπραγματεύσεων το 2004, όταν λάβαμε τη σχετική απόφαση, αναμέναμε ότι οι εντυπωσιακές μεταρρυθμίσεις της περιόδου 2002-2004 θα συνεχίζονταν. Δυστυχώς, η εφαρμογή τους έχει επιβραδυνθεί. Αυτό δεν σημαίνει ότι δεν έχει σημειωθεί καθόλου πρόοδος. Συγχαίρω τους τούρκους πολιτικούς για την ένατη δέσμη νομοθετικών μεταρρυθμίσεων και τις πολλές προτάσεις που ενέκρινε το τουρκικό κοινοβούλιο. Συγχαίρω επίσης τους τούρκους αξιωματούχους για τον επαγγελματισμό που επέδειξαν κατά τις διαπραγματεύσεις, κάτι που είχε ως αποτέλεσμα το προσωρινό κλείσιμο του πρώτου κεφαλαίου.
<P>
Γιατί λοιπόν ασκείται κριτική; Διότι προσδοκούσαμε ότι θα μπορούσε να έχει σημειωθεί μεγαλύτερη πρόοδος στους βασικούς τομείς προώθησης των πολιτικών μεταρρυθμίσεων. Θα αναφέρω ορισμένους καίριους τομείς. Πρώτον, ως προς την ελευθερία έκφρασης, ως Κοινοβούλιο έχουμε ήδη επικρίνει ορισμένα τμήματα του νέου ποινικού κώδικα. Παρότι συνιστά σημαντική βελτίωση σε σχέση με το παρελθόν, ορισμένα άρθρα δημιούργησαν επιφυλάξεις – κυρίως το άρθρο 301. Ορισμένα άτομα έχουν απελευθερωθεί. Εντούτοις, η επικύρωση της ποινής του κ. Hrant Dink αποδεικνύει, όπως δήλωσε με ιδιαίτερη σαφήνεια ο διάσημος δημοσιογράφος κ. Ali Birand, ότι το άρθρο 301 πρέπει να αλλάξει ή να ακυρωθεί. Καλώ την τουρκική κυβέρνηση και τον τουρκικό λαό να αντιληφθούν τους λόγους για τους οποίους αυτό είναι αναγκαίο. Είναι σημαντικό για την ελευθερία του τουρκικού λαού, αλλά και για την εικόνα της Τουρκίας στην Ευρώπη και στον κόσμο.
<P>
Επίσης, πρέπει να αναγνωριστεί εκ νέου το δικαίωμα εκπαίδευσης των κληρικών. Οι θρησκευτικές σχολές είναι κλειστές από το 1971, και για μια χώρα η οποία επιθυμεί να είναι ευρωπαϊκή, είναι πολύ σημαντικό να είναι εξίσου εύκολη η δημιουργία μιας χριστιανικής εκκλησίας στην Τουρκία όπως και η δημιουργία ενός τουρκικού τεμένους στην υπόλοιπη Ευρωπαϊκή Ένωση.
<P>
Δηλώσαμε ότι θέλουμε να δοθεί προτεραιότητα σε αυτές τις μεταρρυθμίσεις διότι αυτό είναι το ευρωπαϊκό πνεύμα. Το ζητήσαμε ως Κοινοβούλιο και η Τουρκία, υπογράφοντας την αναθεωρημένη εταιρική σχέση προσχώρησης, ανέλαβε τη δέσμευση να επιτύχει τις βραχυπρόθεσμες προτεραιότητες πριν από τα τέλη του 2007, οπότε ως Κοινοβούλιο καλέσαμε την Τουρκία να εφαρμόσει τη συμφωνία.
<P>
Ένα τρίτο θέμα που μας ανησυχεί είναι η κατάσταση στο νοτιοανατολικό τμήμα της χώρας. Καταδικάζουμε ρητώς το PKK και κάθε μορφή τρομοκρατίας. Καταδικάζουμε ρητώς αυτές τις ενέργειες – η τρομοκρατία δεν είναι ποτέ δικαιολογημένη· συγχρόνως, όμως, καλούμε την Τουρκία να αναζητήσει φιλειρηνικούς συνομιλητές, να επιδιώξει πολιτική λύση και να επενδύσει στην κοινωνική και οικονομική ανάπτυξη της νοτιοανατολικής περιοχής της χώρας.
<P>
Ένα τελευταίο σημαντικό ζήτημα: η Κύπρος. Συμφωνήθηκε κατά την έναρξη των διαπραγματεύσεων ότι δεν θα υπήρχε επίσημη τελετή αναγνώρισης της Κύπρου από την Τουρκία, αλλά ότι θα υπογραφόταν ένα Πρωτόκολλο της Άγκυρας ως μέσο εξομάλυνσης των σχέσεων. Το πρωτόκολλο υπογράφηκε, το Συμβούλιο ζήτησε την εφαρμογή του πριν από το τέλος του 2006, και αποτελεί πλέον θέμα αξιοπιστίας της Τουρκίας –αλλά και των θεσμικών μας οργάνων– η εκπλήρωση των υποχρεώσεων της Τουρκίας και η εφαρμογή του πρωτοκόλλου πριν από το τέλος του 2006. Το Κοινοβούλιο κατέστησε επίσης σαφές ότι επιθυμούμε περισσότερες προσπάθειες στο βόρειο τμήμα του νησιού όσον αφορά τη ρύθμιση των εμπορικών σχέσεων. Επαναλαμβάνω όμως ότι η Τουρκία δεν μπορεί να αρκεστεί σε μια υπογραφή: πρέπει επίσης να υλοποιήσει τις υποσχέσεις της.
<P>
Ολοκληρώνω την παρέμβασή μου με μια τελευταία επισήμανση – θα προσπαθήσω να είμαι σύντομος. Η βασική γραμμή της έκθεσης υποστηρίχθηκε από τη συντριπτική πλειονότητα των μελών της επιτροπής, και ευχαριστώ τους συναδέλφους μου γι’ αυτό, διότι κατ’ αυτόν τον τρόπο στέλνουμε ένα σημαντικό μήνυμα. Προκλήθηκε αναστάτωση, όμως, ενόψει μιας τροπολογίας σχετικά με τη γενοκτονία των Αρμενίων. Επιτρέψτε μου να διευκρινίσω τη θέση μου με δύο προτάσεις. Στην παράγραφο 50 της έκθεσης, ως εισηγητής προσπάθησα να προτείνω μια θέση η οποία είναι συγχρόνως αυστηρή αλλά και ρεαλιστική. Σύμφωνα με αυτή τη θέση, η ίδια η αναγνώριση δεν συνιστά επίσημο κριτήριο, αλλά μια χώρα σε πορεία ένταξης στην Ευρώπη επιβάλλεται να συμφιλιωθεί με το παρελθόν της και, ως εκ τούτου, ζητούμε την οργάνωση επιτροπών, την πραγματοποίηση ερευνών και τη διεξαγωγή δημοσίου διαλόγου επί του θέματος. Φρονώ ότι η προσέγγιση αυτή είναι αυστηρή, αλλά συγχρόνως δίκαιη και πέραν πάσης κριτικής.
<P>
Γνωρίζω ότι, κατόπιν τροπολογίας την οποία κατέθεσε η κ. De Keyser, έχει εγκριθεί και ένα εναλλακτικό κείμενο. Είναι βεβαίως υπόθεση καθενός εκ των βουλευτών του Κοινοβουλίου να ψηφίσει όπως κρίνει καλύτερο, αλλά, κατά τη γνώμη μου, το κείμενο της παραγράφου 50 είναι το βέλτιστο και προσφέρει τις περισσότερες δυνατότητες επίτευξης προόδου.
<SPEAKER ID="165" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   . – Κύριε Πρόεδρε, κυρίες και κύριοι, εξ ονόματος της φινλανδικής Προεδρίας, θέλω να ευχαριστήσω το Ευρωπαϊκό Κοινοβούλιο, και ειδικότερα τον Camiel Eurlings, για την εμπεριστατωμένη έκθεσή του σχετικά με την πρόοδο της Τουρκίας στην πορεία προς την ένταξη.
<P>
Παρακολουθείται η πρόοδος όσον αφορά το σύνολο των σημαντικών θεμάτων που αναφέρθηκαν στη δήλωση της 21ης Σεπτεμβρίου 2005 από την Ευρωπαϊκή Κοινότητα και τα κράτη μέλη.
<SPEAKER ID="166" LANGUAGE="FI" NAME="Olli Rehn," AFFILIATION="μέλος της Επιτροπής">
<P>
   . – Κύριε Πρόεδρε, κυρίες και κύριοι, καταρχάς ζητώ συγγνώμη αλλά, παρότι δεν το πράττω συχνά, είμαι υποχρεωμένος να αποχωρήσω πριν από την ολοκλήρωση της συζήτησης, καθόσον πρέπει να μετάσχω σε συνέντευξη Τύπου με τον Πρόεδρο της Ευρωπαϊκής Επιτροπής, κ. Barroso, στις 16.00, σε 10 λεπτά από τώρα. Αμέσως μετά θα αναχωρήσω μαζί του για τη Σόφια, στη Βουλγαρία, και το Βουκουρέστι, στη Ρουμανία, για να μεταφέρω τη σημερινή απόφαση και το περιεχόμενο της συζήτησης του Κοινοβουλίου στα δύο αυτά μελλοντικά κράτη μέλη της ΕΕ. Λυπούμαι που αναγκάζομαι να υπηρετήσω «δυοίν κυρίοιν», αλλά η προηγούμενη συζήτηση διήρκεσε λίγο περισσότερο από το αναμενόμενο και φοβούμαι ότι δεν έχω άλλη επιλογή. 
<P>
 Κύριε Πρόεδρε, στην προηγούμενη συζήτηση η κ. Lehtomäki προέβη σε μια δήλωση εξ ονόματος του Συμβουλίου σχετικά με το μέλλον της διεύρυνσης. Όπως και ο Πρόεδρος Barroso, χαιρετίζω τη δήλωσή της και επαναλαμβάνω τη δέσμευση της Επιτροπής και την πολιτική μας για ένα ενοποιημένο πρόγραμμα διεύρυνσης, το οποίο θα καλύπτει τη νοτιοανατολική Ευρώπη, εκτός της Βουλγαρίας και της Ρουμανίας. Καλύπτει την Τουρκία και την Κροατία, καθώς και τις άλλες χώρες των δυτικών Βαλκανίων. Είμαστε επιφυλακτικοί ως προς την ανάληψη νέων δεσμεύσεων, αλλά εμμένουμε στις ανειλημμένες δεσμεύσεις μας έναντι των χωρών της νοτιοανατολικής Ευρώπης, βάσει της αρχής του σεβασμού των συμφωνηθέντων. Έχουν τη δυνατότητα ένταξης στην Ευρωπαϊκή Ένωση, εφόσον εκπληρώσουν τις συναφείς προϋποθέσεις, όπως υποσχεθήκαμε στις χώρες των δυτικών Βαλκανίων κατά τη σύνοδο κορυφής της Θεσσαλονίκης το 2003. Ενώ στο εσωτερικό μας προετοιμαζόμαστε για μια νέα συνταγματική συμφωνία, συνεχίζεται η σταδιακή και προσεκτική διαδικασία ένταξης αυτών των χωρών της νοτιοανατολικής Ευρώπης. Δεν μπορούμε να αγνοήσουμε τις ευθύνες μας για την ειρήνη, τη σταθερότητα, την ελευθερία και τη δημοκρατία.
<P>
Αναμένουμε ότι τα κράτη μέλη της ΕΕ θα είναι σε θέση να καταλήξουν σε μια νέα συνταγματική συμφωνία το 2008· συνεπώς, η νέα συνταγματική συμφωνία πρέπει να έχει καταρτιστεί πριν από την πιθανή ημερομηνία ένταξης του επόμενου κράτους μέλους. Αν η Κροατία, η οποία θα είναι κατά πάσα πιθανότητα το επόμενο νέο μέλος, εφαρμόσει μεταρρυθμίσεις με αυστηρότητα και ικανοποιητικά αποτελέσματα, θα είναι έτοιμη να ενταχθεί στην Ένωση στα τέλη περίπου αυτής της δεκαετίας.
<P>
Ευχαριστώ τον κ. Eurlings για την έκθεσή του, η οποία περιλαμβάνει χρήσιμα στοιχεία για την αξιολόγηση της προόδου στην ενταξιακή πορεία της Τουρκίας. Ευχαριστώ επίσης τους συναδέλφους της Επιτροπής Εξωτερικών Υποθέσεων για τη συμβολή τους.
<P>
Η ένταξη της Τουρκίας προκαλεί ατέρμονες συζητήσεις. Είναι αλήθεια ότι η δυναμική των μεταρρυθμίσεων έχει υποχωρήσει στην Τουρκία το τελευταίο δωδεκάμηνο. Ωστόσο, δεν πρέπει να λησμονούμε την πρόοδο που επιτεύχθηκε την τελευταία δεκαετία, ή τις δεσμεύσεις που έχουμε αναλάβει έναντι της Τουρκίας. Στόχος των διαπραγματεύσεων που ξεκίνησαν στις 3 Οκτωβρίου 2005 είναι η πλήρης ένταξη της Τουρκίας στην ΕΕ, διαδικασία εξ αντικειμένου ανοικτή, οπότε δεν ισχύει κανενός είδους αυτοματισμός.
<P>
Αυτή η δέσμευση απορρέει από την πλήρη κατανόηση του γεγονότος ότι η ένταξη της Τουρκίας στην ΕΕ θα είναι αμοιβαία επωφελής. Η ύπαρξη μιας δημοκρατικής, σταθερής και όλο και πιο ευημερούσας Τουρκίας είναι προς όφελος της Ευρωπαϊκής Ένωσης. Η στρατηγική σημασία της Τουρκίας έγινε αισθητή για μια ακόμη φορά με την απόφασή της να μετάσχει στην αποστολή της Προσωρινής Δύναμης των Ηνωμένων Εθνών στο Λίβανο (UNIFIL).
<P>
Τους τελευταίους δώδεκα μήνες δεν σημειώθηκε πρόοδος ως προς τις μεταρρυθμίσεις. Είναι σημαντικό να αναληφθούν νέες πρωτοβουλίες και να επιτευχθεί ουσιαστική πρόοδος προτού παρουσιάσει την έκθεσή της η Επιτροπή στις 8 Νοεμβρίου.
<P>
Πρώτον, η ελευθερία έκφρασης αποτελεί τον ακρογωνιαίο λίθο των μεταρρυθμίσεων. Δημοσιογράφοι, συγγραφείς, εκδότες και προασπιστές των ανθρωπίνων δικαιωμάτων εξακολουθούν να αντιμετωπίζουν δικαστικές διώξεις για παραβάσεις του περιβόητου άρθρου 301 του ποινικού κώδικα με την αόριστη κατηγορία της «δυσφήμισης της τουρκικής ταυτότητας». Τον Ιούλιο, η τελική απόφαση του Εφετείου στην υπόθεση του Hrant Dink παρήγαγε νομολογία επί του εν λόγω περιβόητου άρθρου 301 η οποία καταστρατηγεί τα ευρωπαϊκά πρότυπα. Συνεπώς, παρά την απαλλαγή της συγγραφέως Elif Shafak την περασμένη εβδομάδα, η ελευθερία έκφρασης στην Τουρκία εξακολουθεί να απειλείται.
<P>
Αυτό έχει σημασία και όσον αφορά τον εσωτερικό διάλογο στην Τουρκία, στον οποίο αναφέρθηκε ο εισηγητής, κ. Eurlings. Στην Τουρκία απαιτείται η διεξαγωγή δημόσιας και εποικοδομητικής ανταλλαγής απόψεων, η οποία θα περιλαμβάνει και τα πιο ευαίσθητα θέματα. Αυτό επιβάλλεται τόσο για τη δημοκρατική διαδικασία στην Τουρκία όσο και για την αντιμετώπιση των προκλήσεων του μέλλοντος, καθώς και για τη συμφιλίωση της Τουρκίας με τους γείτονές της, όπως η Αρμενία. Η συμφιλίωση είναι μια αρχή η οποία αποτελεί συγχρόνως σημείο έναρξης και αποτέλεσμα της διαδικασίας ευρωπαϊκής ολοκλήρωσης. Καλώ, λοιπόν, την Τουρκία να συνεχίσει να πραγματοποιεί ουσιαστικά βήματα προς αυτή την κατεύθυνση.
<P>
Υπάρχουν επίσης μουσουλμανικές μειονότητες οι οποίες υφίστανται διακρίσεις. Οι Αλεβίτες, μια κοινότητα που αριθμεί 15 έως 20 εκατ. άτομα, αντιμετωπίζει νομικούς περιορισμούς ως προς τη δημιουργία λατρευτικών χώρων και δεν λαμβάνει χρηματοδοτική στήριξη από την αρμόδια για τα θρησκεύματα κρατική αρχή.
<P>
Στις νοτιοανατολικές περιοχές, ο φαύλος κύκλος της βίας υπονομεύει τις θετικές εξελίξεις που σημειώθηκαν μετά την άρση του καθεστώτος εκτάκτου ανάγκης πριν από μερικά χρόνια. Η τρομοκρατία είναι κοινός μας εχθρός. Η Τουρκία και η ΕΕ καταδικάζουν ρητώς το PKK, και εκφράζω τη βαθιά θλίψη μου για την απώλεια αθώων ζωών από τις επιθέσεις που σημειώθηκαν εφέτος στην Τουρκία.
<SPEAKER ID="167" LANGUAGE="NL" NAME="Emine Bozkurt (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
   . – Κύριε Πρόεδρε, θέλω καταρχάς να ευχαριστήσω τον κ. Eurlings για τις επίπονες προσπάθειές του· το έργο του δεν ήταν πάντα εύκολο. Δυστυχώς, στην τρέχουσα μορφή της η έκθεση, λόγω των πολέμιων της ένταξης της Τουρκίας στην ΕΕ, προκαλεί απογοήτευση σε πολλούς από εμάς, περιλαμβανομένων των τούρκων υποστηρικτών των μεταρρυθμίσεων, των Ευρωπαίων που αντιμετωπίζουν ως σύμμαχο την Τουρκία, και βεβαίως των γυναικών στην Τουρκία.
<P>
Ως εισηγήτρια για τα δικαιώματα των γυναικών, διαπίστωσα ότι η Τουρκία σημειώνει σαφή πρόοδο στον τομέα των δικαιωμάτων των γυναικών, εν μέρει ως αποτέλεσμα της πίεσης που της ασκεί η ΕΕ γενικότερα και το Ευρωπαϊκό Κοινοβούλιο ειδικότερα. Η στρατηγική για τη διεύρυνση ενθαρρύνει αποτελεσματικά τις μεταρρυθμίσεις σε υποψήφιες χώρες, όμως προσφέρει αποτελέσματα μόνον όταν αυτές οι μεταρρυθμίσεις αναγνωρίζονται. Όπως αναφέρει το κόμμα του κ. Eurlings στις Κάτω Χώρες, «μετά από κάτι πικρό θέλουμε κάτι γλυκό», με άλλα λόγια μετά το σκότος πρέπει να έλθει το φως.
<P>
Στην έκθεση Eurlings δεν αναγνωρίζονται τα επιτεύγματα της Τουρκίας μέχρι στιγμής. Είναι αρνητική, όχι μόνον επί της ουσίας, αλλά και ως προς το ύφος. Αυτός είναι σίγουρος τρόπος υπονόμευσης των μεταρρυθμίσεων στην Τουρκία, καθώς υποσκάπτει τη στήριξη των πολιτών και προσφέρει στους τούρκους ευρωσκεπτικιστές ένα ισχυρό όπλο κατά τις επικείμενες εκλογές στην Τουρκία. Αυτό που επιβάλλεται να πράξουμε είναι να μετατρέψουμε αυτή την κριτική σε δράση, καθόσον αυτό θα είναι προς όφελος όλων των πλευρών.
<SPEAKER ID="168" LANGUAGE="DE" NAME="Elmar Brok," AFFILIATION="εξ ονόματος της Ομάδας PPE-DE">
<P>
Θα ήθελα να εκφράσω τις θερμότερες ευχαριστίες μου στον κ. Eurlings για την πολύ ισορροπημένη έκθεσή του. Αρκετές από τις επικρίσεις που εξέφρασαν κάποιες Ομάδες σήμερα, παρουσιάστηκαν για πρώτη φορά από μέλη των Ομάδων στην παρούσα έκθεση. Αυτό δεν πρέπει επίσης να το ξεχνάμε, για παράδειγμα σε σχέση με το θέμα των μέσων ενημέρωσης.
<P>
Είναι σημαντικό να επισημανθεί ότι οι διαπραγματεύσεις βρίσκονται σε εξέλιξη και ότι και οι δύο πλευρές πρέπει να συμβάλουν εποικοδομητικά στη διεξαγωγή τους. Συμφωνούμε ότι η προοπτική ένταξης στην ΕΕ πρέπει να συμπεριλάβει την Τουρκία. Όμως πρέπει να διασαφηνίσουμε –όπως είπε και ο Επίτροπος– ότι ο ρυθμός της μεταρρυθμιστικής διαδικασίας επιβραδύνθηκε μετά την 3η Οκτωβρίου. Είναι σωστό και αναγκαίο να το υπογραμμίσουμε αυτό, και μάλιστα επί τη βάσει μιας σειράς συγκεκριμένων θεμάτων που αφορούν τα ανθρώπινα δικαιώματα, τα δικαιώματα των μειονοτήτων, την ελευθερία έκφρασης και τη θρησκευτική ελευθερία. Επίσης, είναι σημαντικό να διασαφηνίσουμε πως αυτά αποτελούν προϋπόθεση για την πρόοδο.
<P>
Παρενθετικά πρέπει να πούμε επίσης ότι η δυνατότητα της ΕΕ να αντιμετωπίσει τη διεύρυνση είναι ζωτικής σημασίας. Αυτό σημαίνει επίσης ότι σύμφωνα με την εντολή διαπραγμάτευσης, οι οικονομικές προοπτικές δεν επιτρέπουν διαπραγματεύσεις για τα κεφάλαια που έχουν οικονομικές επιπτώσεις πριν από το 2013. Και αυτό πρέπει να διασαφηνιστεί, γιατί αυτές οι διατάξεις της εντολής διαπραγμάτευσης δείχνουν ότι η ΕΕ δεν διαθέτει σήμερα ενόψει των οικονομικών της δυνατοτήτων τη δυνατότητα να αντιμετωπίσει τη διεύρυνση. 
<SPEAKER ID="169" LANGUAGE="NL" NAME="Jan Marinus Wiersma," AFFILIATION="εξ ονόματος της Ομάδας PSE">
<P>
Η πολιτική μας ομάδα προσπάθησε, με μια σειρά τροπολογιών, να εξισορροπήσει περισσότερο την έκθεση σε διάφορους τομείς και, απαντώντας στο σχόλιο του κ. Brok, η Ομάδα μας δεν είναι, βεβαίως, δυνατόν να αποδέχεται αυτομάτως κάθε κείμενο που εγκρίνεται από την Επιτροπή Εξωτερικών Υποθέσεων. Η διαδικασία δεν προωθείται με εικοτολογίες σχετικά με εναλλακτικές μορφές σύνδεσης· αυτή είναι η βασική αντίρρησή μας όσον αφορά το άρθρο 71 της έκθεσης. Επ’ αυτού δεν πρέπει να έχετε την παραμικρή αμφιβολία.
<P>
Οι διαπραγματεύσεις αποβλέπουν στην πλήρη ένταξη στην ΕΕ. Αυτό, ευτυχώς, δηλώνεται ρητώς στην έκθεση Eurlings, επί της οποίας συμφωνούμε, και δεν έχω καμία αμφιβολία για τις προθέσεις του κ. Eurlings. Κάτι που είναι σαφές, ωστόσο –και ως προς αυτό συμφωνώ με την άποψη του κ. Brok– είναι ότι το τρέχον θεσμικό πλαίσιο δεν είναι σε θέση να χειριστεί την ένταξη νέων κρατών μελών μετά την προσχώρηση των δύο κρατών για τα οποία συζητήσαμε σήμερα. Και αυτό, ευτυχώς, δηλώνεται ρητώς στην έκθεση Eurlings: χωρίς τις αναγκαίες μεταρρυθμίσεις στο πλαίσιο της θεσμικής διαδικασίας, δεν θα δεχτούμε νέες αποφάσεις σχετικά με τη διεύρυνση.
<P>
Στρέφομαι τώρα στις δύο βασικές πτυχές της έκθεσης. Καταρχάς, όσον αφορά τη γενοκτονία των Αρμενίων, συμμερίζομαι την άποψη την οποία έχει διατυπώσει ο κ. Eurlings. Εξάλλου, ο συμβιβασμός στον οποίο καταλήξαμε στις διαπραγματεύσεις είναι ακριβώς αυτό που χρειαζόμαστε. Πρόκειται για μια έκκληση προς την τουρκική κυβέρνηση να αναγνωρίσει αυτή τη γενοκτονία, και να διεξαχθεί υγιής διάλογος στο εσωτερικό της Τουρκίας, χωρίς όμως να το θέτουμε ως όρο ένταξης στην ΕΕ. Ευελπιστώ ότι αύριο θα μπορέσουμε να διαγράψουμε αυτό το τμήμα από την έκθεση. Το όλο θέμα δεν αποτελεί τμήμα των κριτηρίων της Κοπεγχάγης, και έτσι πρέπει να παραμείνει.
<SPEAKER ID="170" LANGUAGE="EN" NAME="Andrew Duff," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, συμφωνώ σαφώς με την κ. Bozkurt και τον κ. Wiersma ως προς το ότι το ψήφισμα στην παρούσα του μορφή δεν είναι επαρκώς ισορροπημένο. Ο ειδικός ρόλος του Κοινοβουλίου στην ενταξιακή διαδικασία είναι βέβαιο ότι θα προαγάγει την ανάπτυξη της κοινοβουλευτικής δημοκρατίας στην Τουρκία. Η κριτική μας πρέπει να είναι εποικοδομητική, να αποβλέπει στην ενθάρρυνση της πορείας της Τουρκίας προς τον εκσυγχρονισμό και να μην την εμποδίζει.
<P>
Η υποψηφιότητα της Τουρκίας είναι καθοριστική για την Ένωση. Αν σημειωθεί μια σιδηροδρομική σύγκρουση στην Κύπρο σε αυτή θα εμπλέκονται δύο αμαξοστοιχίες. Η μία εξ αυτών μεταφέρει τις προσπάθειες της Τουρκίας να δημιουργήσει μια βιώσιμη μορφή ευρωπαϊκού Ισλάμ, στο πλαίσιο της οποίας ο Προφήτης συναντά τον Διαφωτισμό. Η επιτυχία αυτής της προσπάθειας θα απομακρύνει τόσο το Ισλάμ όσο και τον Χριστιανισμό από τους φοβερούς δογματισμούς του 14ου αιώνα. Η δεύτερη αμαξοστοιχία μεταφέρει τις προσπάθειες της Ευρώπης να αναπτύξει μια ισχυρή κοινή εξωτερική πολιτική ασφάλειας και άμυνας, στην επίτευξη της οποίας η συμβολή της Τουρκίας θα είναι εξαιρετικά σημαντική.
<SPEAKER ID="171" LANGUAGE="NL" NAME="Joost Lagendijk," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, έχω μια σοβαρή ένσταση όσον αφορά την έκθεση Eurlings στην παρούσα της μορφή. Δεν αναφέρομαι στις πολλές επικριτικές παραγράφους στις οποίες η τουρκική κυβέρνηση καλείται να καταβάλει μεγαλύτερες προσπάθειες και να υλοποιήσει ταχύτερα τις μεταρρυθμίσεις. Απευθύνεται, πολύ εύλογα, έκκληση στην τουρκική κυβέρνηση να καταργήσει το ταχύτερο δυνατόν το περιβόητο άρθρο 301 του ποινικού κώδικα, το οποίο είχε ως αποτέλεσμα δεκάδες δίκες με κατηγορουμένους συγγραφείς και δημοσιογράφους.
<P>
Το σφάλμα που διαπράξαμε ήταν ότι, στα τελικά στάδια αυτών των συζητήσεων, προστέθηκαν ρήτρες με τη μορφή διαφόρων προφορικών τροπολογιών, οι οποίες αλλοίωσαν μια ισορροπημένη αρχικά έκθεση. Ενώ αυτό μπορεί να αποτέλεσε τεράστια επιτυχία για μια σειρά ομάδων συμφερόντων, μετέβαλε σημαντικά την έκθεση προς το χειρότερο. Αυτό που επιδιώκουμε, αυτό που η Ομάδα μου επιδιώκει με την κατάθεση μιας σειράς τροπολογιών, είναι να επανέλθουμε ουσιαστικά στην αρχική μορφή της έκθεσης Eurlings, η οποία ήταν, κατά τη γνώμη μας, τόσο επικριτική όσο και δίκαιη.
<SPEAKER ID="172" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<P>
Εμείς, ως Κοινοβούλιο, πρέπει να στηρίξουμε το αίτημα του DTP (Κόμμα Δημοκρατικής Τουρκίας) για κατάπαυση του πυρός και πρέπει να καλέσουμε το PKK (Κουρδικό Εργατικό Κόμμα) να ανταποκριθεί θετικά στην έκκληση αυτή. Πρέπει να ζητήσουμε από την τουρκική κυβέρνηση να ξεκινήσει αμέσως συνομιλίες με το DTP με στόχο να βρεθεί μια πολιτική λύση, καθώς δεν υπάρχει άλλη δυνατή εναλλακτική λύση.
<P>
Ωστόσο, τα προβλήματα δεν αφορούν μόνο το κουρδικό ζήτημα: όλοι μας μείναμε ικανοποιημένοι με τη λύση που επιτεύχθηκε όσον αφορά την Elif Shafak, όπως κάναμε και νωρίτερα σχετικά με τον Orhan Pamuk, αλλά υπάρχει ο κίνδυνος οι λύσεις αυτές να αποτελούν δόλωμα για τη Δύση: υπάρχουν τουλάχιστον άλλοι ογδόντα συγγραφείς και δημοσιογράφοι που δικάζονται σύμφωνα με το άρθρο 301.
<P>
Την ίδια στιγμή, το τουρκικό κοινοβούλιο ενέκρινε στην αρχική του διατύπωση τον αντιτρομοκρατικό νόμο, παρά την αντίθετη γνώμη που εξέφρασαν τόσο η Ευρώπη όσο και τα Ηνωμένα Έθνη. Επιπλέον, μπορέσαμε να εξακριβώσουμε ότι στην επαρχία Hakkari, που επίσης βρίσκεται στην κουρδική περιοχή, οι 7 000 από τους 250 000 κατοίκους είναι φύλακες, και επομένως υπάρχει μια κατάσταση στην οποία μια αστυνομική δύναμη –τη διάλυση της οποίας ζητεί εδώ και καιρό η Ευρωπαϊκή Ένωση– λογοδοτεί απευθείας στην κυβέρνηση.
<SPEAKER ID="173" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, είναι αλήθεια ότι το ύφος της έκθεσης για την Τουρκία είναι σε πολλά σημεία ψυχρό, αλλά αυτό καθιστά το κείμενο έντιμο. Για περισσότερα από 40 χρόνια, η χώρα αυτή, η οποία αιτείται την ένταξή της στην Ευρωπαϊκή Ένωση, τηρεί ανταγωνιστική στάση έναντι των γειτόνων της, μεταξύ των οποίων περιλαμβάνονται και κράτη μέλη της Ευρωπαϊκής Ένωσης.
<P>
Πρέπει επίσης να υπογραμμιστεί ότι εξακολουθούν να υφίστανται σοβαρές ανισορροπίες ως προς τη στάση μας έναντι μελλοντικών διευρύνσεων. Έχει σημειωθεί σημαντική πρόοδος στην πολιτική διαδικασία ένταξης της Τουρκίας στην Ευρωπαϊκή Ένωση, ενώ η διαδικασία που θα οδηγούσε σε ένταξη της Ουκρανίας έχει τεθεί στην αναμονή, παρά το γεγονός ότι η χώρα που χάνει ετησίως 250 υποθέσεις στο Δικαστήριο Ανθρωπίνων Δικαιωμάτων δεν είναι η Ουκρανία. Δεν είναι Ουκρανοί αυτοί που αιτούνται ομαδικά άσυλο στις χώρες μας. Δεν καλλιεργεί η Ουκρανία εντάσεις με τους γείτονές της στο πλαίσιο τρεχουσών και παλαιότερων συγκρούσεων. Όσο συνεχίζεται αυτή η ανισορροπία στις πολιτικές σχέσεις, η Ουκρανία θα παραμένει περιορισμένη στα δεσμά που της επιβλήθηκαν πριν από 60 χρόνια μετά τα διατάγματα που εξέδωσε η κομμουνιστική Ρωσία του Στάλιν.
<SPEAKER ID="174" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, η έκθεση την οποία συνέταξε ο κ. Eurlings είναι κατατοπιστική και εγείρει δύο ερωτήματα προς το Συμβούλιο και την Επιτροπή, σχετικά με το φαινόμενο του λεγομένου «βαθέος κράτους» (derin devlet) και την πλήρη απουσία θρησκευτικής ελευθερίας στην Τουρκική Δημοκρατία. Οι αντιευρωπαϊκές δυνάμεις στην Τουρκία συγκεντρώνονται σε αδιαφανείς κρατικές δομές, σε εθνικιστικούς κύκλους στον στρατό, στη χωροφυλακή και στις υπηρεσίες ασφαλείας. Σε ποιον βαθμό αυτές οι δυνάμεις, οι οποίες περιγράφονται με τη φράση «βαθύ κράτος», εμποδίζουν τις τρέχουσες ενταξιακές διαπραγματεύσεις;
<P>
Εκφράζονται για μεγάλο διάστημα εικασίες σύμφωνα με τις οποίες αυτό ακριβώς το σκοτεινό «βαθύ κράτος» συνδέεται με τη δολοφονία του ιταλού ιερέα Andrea Santoro στην Τραπεζούντα τον Φεβρουάριο του τρέχοντος έτους, και αυτό μας φέρνει στο ζήτημα της άκρως ταπεινωτικής θέσης της Χριστιανικής Εκκλησίας στην Τουρκία, ο κλήρος και τα λαϊκά μέλη της οποίας θεωρούνται ξένοι. Μάλιστα, η επικοινωνία μεταξύ εκκλησιών και κυβέρνησης πραγματοποιείται μέσω του Υπουργείου Εξωτερικών. Καλώ το Συμβούλιο και την Επιτροπή να αναλάβουν δράση σε αυτόν τον τομέα. Ή μήπως ο φόβος της κινητοποίησης των ισλαμιστών στην Τουρκία σας κάνει να διστάζετε να επιμείνετε στην πλήρη θρησκευτική ελευθερία στη χώρα του Ατατούρκ; 
<SPEAKER ID="175" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, τώρα πληρώνουμε για το γεγονός ότι στην περίπτωση της Τουρκίας, η Επιτροπή έκλεισε όχι το ένα, αλλά πολλές φορές και τα δύο μάτια. Μας αρκεί να υπάρχουν οι μεταρρυθμίσεις της Τουρκίας στα χαρτιά για να πανηγυρίσουμε για μια υποτιθέμενη πρόοδο. Για παράδειγμα, το 2004 εορτάστηκε σαν μεγάλη επιτυχία η εφαρμογή μιας υποχρέωσης υιοθέτησης διεθνών συνθηκών για τα ανθρώπινα δικαιώματα εκ μέρους της Τουρκίας, που απορρέει από την ιδιότητά της ως μέλους τους Συμβουλίου της Ευρώπης και υφίσταται εδώ και παραπάνω από 50 χρόνια. Το 1999, το Ευρωπαϊκό Συμβούλιο αποφάσισε ότι τα κριτήρια της Κοπεγχάγης πρέπει να εκπληρωθούν πριν από την έναρξη διαπραγματεύσεων. Επιπροσθέτως, θεσπίστηκαν κι άλλοι πολιτικοί όροι που σχετίζονται με την κρίση που αφορά την Ελλάδα και την Κύπρο. Σαν να μην ήταν αρκετό το ότι η Επιτροπή φάνηκε ως σήμερα πολύ γενναιόδωρη στην ερμηνεία της σε σχέση με την Τουρκία, τώρα η προθεσμία αναγνώρισης της Κύπρου θα παραταθεί άλλη μια φορά με την αμυδρή ελπίδα ότι μπορεί η Τουρκία τελικά να την τηρήσει.
<SPEAKER ID="176" LANGUAGE="IT" NAME="Antonio Tajani (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα να αναφερθώ πρωτίστως σε μια πτυχή της έκθεσης του κ. Eurlings: στον διαθρησκευτικό διάλογο. Πρόκειται για ένα θέμα που την περίοδο αυτή βρίσκεται στο επίκεντρο της προσοχής ολόκληρου του κόσμου εξαιτίας των πρόσφατων γεγονότων, των έντονων συζητήσεων που προκλήθηκαν, της προσοχής που προσήλκυσαν τα λόγια του Βενέδικτου XVI στη Γερμανία και των αντιδράσεων στον ισλαμικό κόσμο.
<P>
Χθες παρίστατο στο Castel Gandolfo και ο τούρκος πρέσβης για μια συνάντηση με τον Πάπα. Μίλησαν επί μακρόν για τα εν λόγω θέματα και, επομένως, πιστεύω ότι η επικείμενη επίσκεψη του Βενέδικτου XVI στην Τουρκία θα είναι εξαιρετικά σημαντική. Θα είναι ένα σημαντικό ταξίδι επειδή, κατά τη γνώμη μου, θα ενθαρρύνει τον διάλογο μεταξύ χριστιανών και μουσουλμάνων, μεταξύ της μουσουλμανικής πλειοψηφίας και της χριστιανικής μειονότητας –καθολικής, προτεσταντικής ή ορθόδοξης– που κατοικεί στην Τουρκία.
<P>
Για αυτόν τον λόγο, καταθέσαμε με τον κ. Eurlings και τον κ. Tannock μια τροπολογία, την οποία παρουσιάζουμε σε ολόκληρο το Σώμα, συμπεριλαμβανομένων και των λοιπών πολιτικών ομάδων. Στόχος της εν λόγω τροπολογίας είναι να ενθαρρύνει τον διάλογο μεταξύ χριστιανών και μουσουλμάνων, μεταξύ Χριστιανισμού και Ισλάμ, μεταξύ άλλων μέσω ενός ισχυρού μηνύματος εκ μέρους αυτού του Κοινοβουλίου. Ας αφήσουμε στην άκρη τον εξτρεμισμό, ας απομονώσουμε τους φονταμενταλιστές και ας συνομιλήσουμε με όσους πραγματικά θέλουν να οικοδομήσουν την ειρήνη στη Μέση Ανατολή και στην Αφρική.
<SPEAKER ID="177" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, θα ήθελα να συμφωνήσω με αυτά που είπε ο κ. Tajani. Ασφαλώς συμφωνούμε μαζί του ότι ο διαθρησκευτικός διάλογος, ειδικά μεταξύ των χριστιανικών θρησκειών και του Ισλάμ, έχει μεγάλη σημασία. Γι’ αυτόν ακριβώς τον λόγο δεν συμφωνήσαμε με τις δηλώσεις του Πάπα. Ωστόσο, εκτιμώ τόσο την απολογία του για την εν λόγω δήλωση όσο και την πρωτοβουλία που συμφωνήθηκε χθες με τους πρέσβεις των ισλαμικών χωρών για επανάληψη αυτού του διαλόγου. Γι’ αυτόν ειδικά τον λόγο είναι τόσο σημαντικό για εμάς να έχει η Τουρκία την προοπτική της ένταξης –να έχει ένα δρόμο προς την ένταξη στην ΕΕ– καθώς έτσι μπορεί να υποστηριχτεί ο διάλογος αυτός.
<P>
Η Τουρκία είναι επίσης σημαντική για εμάς ως στρατηγικός εταίρος στην ειρηνευτική διαδικασία στη Μέση Ανατολή, η οποία ασφαλώς μπορεί να προαχθεί ανάλογα μέσω της ευρωπαϊκής πορείας της Τουρκίας. Παρ’ όλ’ αυτά –κι εδώ συμφωνώ απόλυτα με τον εισηγητή κ. Eurlings, τον οποίο ευχαριστώ για τις προσπάθειές του– πρέπει να ασκείται κριτική όπου χρειάζεται. Πριν από χρόνια ήμουν ο ίδιος εισηγητής του Σώματος. Χαίρομαι διότι η διαδικασία συνεχίστηκε, διότι διαπραγματευόμαστε με την Τουρκία και έχουν γίνει όντως κάποιες αλλαγές στη χώρα αυτήν. Από την άλλη όμως αισθάνομαι απογοήτευση διότι η Τουρκία δεν σημείωσε αρκετή πρόοδο σε αρκετά θέματα. Ένα παράδειγμα είναι η ελευθερία έκφρασης: μολονότι πολλοί συγγραφείς απαλλάχθηκαν, το σκανδαλώδες είναι πρωτίστως ότι διώκονται για τις απόψεις τους. Αυτό είναι απαράδεκτο και πρέπει να εμποδιστεί.
<P>
Σχετικά με το Κουρδικό, όπως ήδη ειπώθηκε, κανείς στο Σώμα δεν έχει κατανόηση για την τρομοκρατία, και το PKK πρέπει να δηλώσει επιτέλους τη σταθερή του υποστήριξη προς την ειρηνευτική διαδικασία. Η κυβέρνηση πρέπει όμως να συμβάλει και αυτή στην προαγωγή της ειρήνης – οικονομικά, κοινωνικά και πολιτικά. Πρέπει να απαγκιστρωθεί από τις δυνάμεις εκείνες –τον στρατό και τις δυνάμεις ασφαλείας– που δεν θέλουν τον ειρηνικό διάλογο, ειδικά για το Κουρδικό.
<SPEAKER ID="178" LANGUAGE="" NAME="" AFFILIATION="Αντιπροέδρου">
<SPEAKER ID="179" LANGUAGE="FR" NAME="Jean-Louis Bourlanges (ALDE )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι συνάδελφοι, ένα μυστήριο περιβάλλει την έκθεση Eurlings. Αυτό το μυστήριο, όμως, δεν είναι αυτό που υποστηρίζουμε. Το ζήτημα δεν είναι η σκληρότητα, ή η σκλήρυνση της έκθεσης. Στην πραγματικότητα, όταν διαβάζουμε αυτή την έκθεση, αντιλαμβανόμαστε ότι επαναλαμβάνεται κάτι που, ορθώς, λέγαμε ανέκαθεν. Αναφέρεται ότι τα δικαιώματα του ανθρώπου και η ελευθερία της έκφρασης δεν γίνονται σεβαστά με ικανοποιητικό τρόπο στην Τουρκία. Αναφέρεται ότι οι θρησκευτικές μειονότητες δεν έχουν το δικαίωμα της ιδιοκτησίας, της δημοσίευσης, της διδασκαλίας, όπως συμβαίνει παντού στην Ευρωπαϊκή Ένωση. Αναφέρεται ότι, όταν εισέρχεται κανείς σε μια λέσχη, το ελάχιστο προαπαιτούμενο είναι να σφίξει το χέρι όλων των μελών και να μην λάβει εχθρικά μέτρα έναντι κάποιου από τα μέλη αυτά. Αναφέρεται, τέλος, ότι υπήρξε μια αρμενική γενοκτονία, ότι δεν θα οικοδομηθεί τίποτα αν δεν αναγνωριστεί αυτή η γενοκτονία, και αυτό δεν είναι κάτι νέο. Το είπαμε το 2004, ζητήσαμε το 2004 την αναγνώριση της γενοκτονίας, ενώ το 2005 είπαμε ότι αυτό έπρεπε να αποτελέσει προϋπόθεση. Αν δεν ψηφίσουμε την παράγραφο 49, αυτό θα συνιστά υποχώρηση για το Ευρωπαϊκό Κοινοβούλιο.
<P>
Το πραγματικό, όμως, μυστήριο, το πραγματικό μυστήριο της έκθεσης Eurlings, οφείλεται στη συνέπειά της. Ιδού λοιπόν ένα θεσμικό όργανο που συνεχίζει, αρκετά χρόνια μετά, να λέει αυτό που έλεγε και προηγουμένως. Ωστόσο, στο κλίμα γενικής υποβάθμισης που κατήγγειλε ο Daniel Cohn-Bendit προ ολίγου, είναι παράδοξο. Είναι παράδοξο να λέμε σήμερα ότι αυτό που λέγαμε εχθές πρέπει να παραμείνει στο επίκεντρο του προβληματισμού. Το μυστήριο της έκθεσης Eurlings είναι ότι διαπιστώνουμε πως, για πρώτη φορά στην ιστορία των διαπραγματεύσεων, έχουμε ένα κράτος που υπαναχωρεί πριν ακόμη προσχωρήσει και όχι κατόπιν, και το οποίο μας εξηγεί ότι με τους δικούς του όρους πρέπει να γίνει η ένταξη και όχι με τους δικούς μας. Το μυστήριο της έκθεσης Eurlings είναι ότι το παρόν θεσμικό όργανο, σε αντιδιαστολή με την Επιτροπή στην έκθεσή της για τη Βουλγαρία και τη Ρουμανία, αποφάσισε να πει την αλήθεια, να μιλήσει ειλικρινά, να πει τα πράγματα με το όνομά τους, και ενώ γνωρίζω –ο Guy Béart το είπε προ καιρού– ότι ο πρώτος που λέει την αλήθεια πρέπει να εκτελείται, ελπίζω ότι αυτό δεν θα συμβεί στην περίπτωση του κ. Eurlings και της έκθεσής του, την οποία θα στηρίξω ολόψυχα.
<SPEAKER ID="180" LANGUAGE="DE" NAME="Cem Özdemir (Verts/ALE ). –" AFFILIATION="">
<P>
Θα το δείξω αυτό χρησιμοποιώντας δύο παραδείγματα. Το πρώτο είναι το σημείο που ο συνάδελφος έθιξε προ ολίγου, στο τέλος της αγόρευσής του: το ζήτημα των Αρμενίων. Συμμετείχα και μίλησα στη διάσκεψη για το ζήτημα αυτό στην Κωνσταντινούπολη, την οποία τώρα πολλοί χαρακτηρίζουν «ιστορική». Ήταν η πρώτη τέτοιου είδους διάσκεψη, κατά την οποία συζητήθηκαν στην Κωνσταντινούπολη όλα τα ζητήματα που αφορούν το θέμα αυτό – ακόμα και οι σκληρότερες κριτικές. Όλοι όσοι συμμετείχαν στην εν λόγω διάσκεψη, από τον Taner Akçam και τον Halil Berktay ως τον Hrant Dink –που αυτό το διάστημα παλεύει με το άρθρο 301– μου ζήτησαν να πω ξεκάθαρα στο Σώμα ότι όποιος θέλει να υποστηρίξει τον διάλογο στην Τουρκία, δεν θα πρέπει να καθιστά την αναγνώριση της γενοκτονίας προϋπόθεση για την ένταξη στην ΕΕ. Για τον λόγο αυτόν, θα ήθελα να ζητήσω από τους συναδέλφους μου το εξής: όποιος θέλει να βοηθήσει ώστε να συνεχιστεί ο διάλογος, όποιος θέλει να συμβάλει στην αλλαγή στην Τουρκία, πρέπει να ακούει τις φωνές της αντιπολίτευσης στη χώρα. Θα ήθελα μια μέρα τα σύνορα Τουρκίας-Αρμενίας να είναι όπως είναι τα σύνορα Γερμανίας-Γαλλίας, όμως γι’ αυτό χρειάζεται η βοήθειά μας.
<SPEAKER ID="181" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<SPEAKER ID="182" LANGUAGE="DA" NAME="Mogens N.J. Camre (UEN )." AFFILIATION="Jyllands-Posten">
<P>
Η έκθεση του κ. Eurlings αποτελεί ένα θαυμάσιο παράδειγμα του πώς οι πολίτες της ΕΕ θεμελιώνουν τις απόψεις τους σε γεγονότα και όχι σε συναισθήματα. Συνιστώ την υπερψήφιση της έκθεσης, παρά το γεγονός ότι σε ορισμένα σημεία η διατύπωση του κειμένου μπορεί να ερμηνευθεί ως αποδοχή από μέρους μας του στόχου της ένταξης της Τουρκίας, ο οποίος όμως απέχει ακόμη πολύ από την επίτευξή του. Η κυβέρνηση της Τουρκίας έχει επανειλημμένα αποδείξει ότι δεν αναγνωρίζει τις ευρωπαϊκές αξίες, ενώ συγχρόνως απαιτεί να σεβαστούμε απαράδεκτες τουρκικές και ισλαμικές αξίες. Αυτό το διαπιστώσαμε στην περίφημη υπόθεση των δανικών γελοιογραφιών του Μωάμεθ στην εφημερίδα , καθώς και στην περίπτωση των διαμαρτυριών στην Τουρκία κατά της ομιλίας του Πάπα Βενέδικτου στο Ρέγκενσμπουργκ. Η Τουρκία κατέχει παρανόμως τη βόρεια Κύπρο και πιστεύει ότι μπορεί να υποχρεώσει την ΕΕ να αποδεχτεί αυτή την κατάσταση. Η Τουρκία επιθυμεί να περιορίσει την ευρωπαϊκή ελευθερία, την ελευθερία του λόγου μας, ενώ τυχόν ένταξη θα σήμαινε τη δημιουργία μιας παράλληλης κοινωνίας, αντίθετης με τον ευρωπαϊκό πολιτισμό. Είναι καιρός να πούμε την αλήθεια. 
<SPEAKER ID="183" LANGUAGE="PL" NAME="Bogusław Rogalski (IND/DEM )." AFFILIATION="">
<P>
Σήμερα, η κατάσταση έχει μεταβληθεί ελάχιστα, καθώς η Τουρκία εξακολουθεί να απειλεί τους γείτονές της. Η Τουρκία συνεχίζει τον παράνομο αποκλεισμό της Αρμενίας και τις απειλές κατά της Ελλάδας, αμφισβητώντας το δικαίωμα της Ελλάδας να καθορίσει τα όρια των χωρικών της υδάτων. Συνεχίζει τις διακρίσεις εις βάρος των Κούρδων και αρνείται να αναγνωρίσει την πλήρη ανεξαρτησία της Κύπρου, η οποία είναι κράτος μέλος της Ευρωπαϊκής Ένωσης. Αυτή η κατάσταση είναι απαράδεκτη. Η Τουρκία συνιστά απειλή για τη σταθερότητα σε αυτή την περιοχή και εμείς, εθελοτυφλώντας, καθώς φαίνεται, μπροστά σε αυτό το γεγονός, διεξάγουμε διαπραγματεύσεις με αυτή τη χώρα με σκοπό την ένταξή της στην Ευρωπαϊκή Ένωση. Η Τουρκία αρνείται επίσης να αναγνωρίσει αξίες τις οποίες εμείς θεωρούμε αναπαλλοτρίωτες. Παραβιάζει και καταστρατηγεί τα ανθρώπινα δικαιώματα και ελευθερίες και περιορίζει την πρόσβαση σε αυτά. Διώκει αντιπολιτευόμενες πολιτικές ομάδες, όπως η οικογένεια της Leyla Zana, η οποία έχει τιμηθεί με το βραβείο Ζαχάρωφ από το Ευρωπαϊκό Κοινοβούλιο. Η Τουρκία περιορίζει επίσης τη θρησκευτική ελευθερία, κάτι που οδήγησε στη δολοφονία ενός ιταλού ιεραποστόλου.
<P>
Αυτή είναι η αλήθεια για την Τουρκία. Δεν συμφωνώ με την άποψη ότι η Τουρκία μπορεί να διαδραματίσει ρόλο γέφυρας μεταξύ της Ευρώπης και του μουσουλμανικού κόσμου. Απεναντίας, φρονώ ότι η Τουρκία θα μπορούσε να καταστεί πύλη εισόδου της τρομοκρατίας. Η Τουρκία είναι τμήμα ενός κόσμου ο οποίος μας είναι ξένος όσον αφορά τον πολιτισμό και τις παραδόσεις του. Οφείλουμε να αναγνωρίσουμε αυτό το γεγονός και να θέσουμε το ερώτημα: quo vadis, Europa; Η Ένωση πρέπει να είναι ευρωπαϊκή ή ευρασιατική;
<SPEAKER ID="184" LANGUAGE="IT" NAME="Francesco Enrico Speroni (NI ). –" AFFILIATION="">
<SPEAKER ID="185" LANGUAGE="" NAME="Γιώργος Δημητρακόπουλος (PPE-DE ). –" AFFILIATION="">
<P>
   Κύριε Πρόεδρε, να συγχαρώ καταρχάς τον κ. Eurlings για την εξαίρετη εργασία του και για την έκθεσή του. Και βέβαια, να εκμεταλλευτώ την ευκαιρία για να επαναλάβω ότι είμαστε υπέρ της ευρωπαϊκής προοπτικής της Τουρκίας.
<P>
Στην ουσία, η έκθεση Eurlings δεν αποτελεί μόνο μια προειδοποίηση, ένα μήνυμα προς την Τουρκία για τα βήματα που πρέπει να κάνει και τις υποχρεώσεις που πρέπει να τιμήσει ώστε να συνεχισθεί η ευρωπαϊκή της πορεία. Αλλά αποτελεί ταυτόχρονα και μια επαναβεβαίωση των αρχών πάνω στις οποίες οικοδομήθηκε η Ευρωπαϊκή Ένωση, αρχές από τις οποίες έχουμε υποχρέωση να μην αποκλίνουμε. Διότι όταν ο συνάδελφος Eurlings μιλάει για σεβασμό των ανθρωπίνων δικαιωμάτων και των δικαιωμάτων των μειονοτήτων επαναλαμβάνει μια ευρωπαϊκή αρχή. Το ίδιο και όταν μιλάει για θεσμικές μεταρρυθμίσεις, το ίδιο και όταν μιλάει για ειρηνική επίλυση των διαφορών, το ίδιο και όταν ζητεί να τιμηθεί η υπογραφή του πρωτοκόλλου της Άγκυρας και να εφαρμοσθεί το πρωτόκολλο αυτό αμέσως.
<P>
Κύριε Πρόεδρε, αγαπητοί συνάδελφοι, όπως γνωρίζετε, κάθε χώρα, κάθε λαός που ξεχνά ή δεν συμβιβάζεται με την ιστορία του, κάποια στιγμή έχει προβλήματα. Έτσι, η παράγραφος 50 που αναφέρεται στην τραγική ιστορία των Αρμενίων, των Ελλήνων του Πόντου και των Ασσυρίων, κάνει ακριβώς αυτό. Καλεί την Τουρκία να το πράξει. Η παράγραφος αυτή είναι το αποτέλεσμα μιας ευρείας συναίνεσης και πρέπει να μείνει ως έχει. Συνεπώς, δεν πρέπει να αλλοιωθεί προς τη μία ή την άλλη κατεύθυνση με τροπολογίες που έχουν υποβληθεί.
<P>
Τέλος, κύριε Πρόεδρε, θέλω να θυμίσω, σε όσους θεωρούν την έκθεση υπερβολικά αυστηρή, ότι υπάρχουν στην Τουρκία πολίτες δημοκρατικοί οι οποίοι θέλουν μια Τουρκία σύγχρονη, μια Τουρκία αναπτυγμένη, προοδευτική και με ευρωπαϊκό προσανατολισμό και οι οποίοι αγωνίζονται γι’ αυτό ενάντια σε γνωστά σε όλους κατεστημένα. Αυτοί χρειάζονται ένα μήνυμα που θα το δώσουμε ψηφίζοντας την έκθεση Eurlings. 
<SPEAKER ID="186" LANGUAGE="IT" NAME="Pasqualina Napoletano (PSE ). –" AFFILIATION="">
<P>
Θα αποφύγω να δημιουργήσω περισπασμούς – νέα κριτήρια που δεν βοηθούν μια διαδικασία η οποία είναι ήδη αφεαυτής δύσκολη και που αξιώνει από εμάς διαφάνεια, συνοχή και αντικειμενικότητα. Από την άποψη αυτή, συμφωνώ με την παράγραφο 50, έτσι όπως προτάθηκε από τον εισηγητή, σχετικά με το ζήτημα της γενοκτονίας των Αρμενίων.
<P>
Η χώρα αυτή διαδραματίζει κρίσιμο ρόλο στη γεωπολιτική περιοχή που εκτείνεται από το Mashrek έως τη Νοτιοανατολική Ασία και τον Καύκασο. Όλα αυτά μας ωθούν στο να υποστηρίξουμε τις προσπάθειες όσων εργάζονται για μια δημοκρατική και ειρηνική Τουρκία. Πέραν όμως των ανωτέρω, πρέπει να είμαστε αυστηροί στις εκτιμήσεις μας και να απαιτήσουμε από την τουρκική κυβέρνηση να αναλάβει από κοινού με το σύνολο του κρατικού μηχανισμού και των θεσμών της καθώς και με την τουρκική κοινωνία μια σοβαρή δέσμευση αναφορικά με τους τομείς στους οποίους η πρόοδος πρέπει να είναι περισσότερο σημαντική και διαρκής. Οι τομείς αυτοί περιλαμβάνουν τα ατομικά, πολιτικά και κοινωνικά δικαιώματα, την ελευθερία έκφρασης και κυρίως τα δικαιώματα των μειονοτήτων, πρωτίστως τα δικαιώματα της κουρδικής μειονότητας και των γυναικών, οι οποίες στην πραγματικότητα αποτελούν την πλειοψηφία.
<SPEAKER ID="187" LANGUAGE="IT" NAME="Lapo Pistelli (ALDE ). –" AFFILIATION="">
<SPEAKER ID="188" LANGUAGE="FR" NAME="Hélène Flautre (Verts/ALE )." AFFILIATION="">
<P>
   – Κύριε Πρόεδρε, την περασμένη εβδομάδα, επισκέφθηκα μαζί με άλλους συναδέλφους της Υποεπιτροπής Ανθρωπίνων Δικαιωμάτων την επαρχία Akari, στις εσχατιές της Νοτιοανατολικής Τουρκίας, λίγες μόνο βουνοκορφές μακριά από το Ιράκ και το Ιράν. Σε αυτή την περιοχή, συναντήσαμε γονείς, γονείς απελπισμένους και ανίσχυρους, που έβλεπαν να φεύγουν για το βουνό οι νεαροί γιοι τους. Μας λένε ότι περισσότεροι από 200 νέοι προσχώρησαν τις τελευταίες εβδομάδες στις ένοπλες ομάδες του PKK. Συναντήσαμε, επίσης, νέα κορίτσια που αγωνίζονται κατά της οικογενειακής φεουδαρχίας, που αγωνίζονται κατά της οικονομικής και κοινωνικής απομόνωσης και της καθημερινής βίας. Πολλοί συνομιλητές μας μίλησαν για αυτοκτονίες νέων κοριτσιών.
<P>
Στο Akari, όπως και αλλού, δεν συναντήσαμε την ελπίδα, πόσο μάλλον τον ενθουσιασμό για το μέλλον. Ακριβέστατα και πολυάριθμα γεγονότα μαρτυρούν τη βιαιότητα των δυνάμεων ασφαλείας, περιλαμβανομένης της βίας κατά χωρικών, αλλά και εξωδικαστικές συλλήψεις, άσκηση βασανιστηρίων εναντίον νέων, όπως εφέτος στο Diyarbakir. Η αναγκαστική παραίτηση του εισαγγελέα του Van επειδή κατέδειξε την ευθύνη μελών του στρατού στη βομβιστική επίθεση του Semdinli είναι επίσης λίαν τραυματική. Πέραν των γεγονότων βρώμικου πολέμου που αποκαλύπτει, η υπονόμευση της ανεξαρτησίας της δικαιοσύνης είναι απαράδεκτη.
<P>
Όλος ο κόσμος λέει, όλος ο κόσμος γνωρίζει ότι δεν υπάρχει στρατιωτική απάντηση στο κουρδικό ζήτημα· και όμως, μέσω των σημείων ελέγχου, των αρμάτων μάχης, των στρατιωτών, των ενόπλων επιθέσεων, είναι η μόνη που φαντάζει αποτελεσματική. Το PKK καλείται να προβεί σε μονομερή κατάπαυση του πυρός. Αν αυτή η έκκληση εισακουσθεί και τηρηθεί όπως ελπίζουμε, θα πρέπει να ακολουθηθεί από μια βαρύνουσα πολιτική πρόταση. Η προσοχή και η στήριξη της Ευρωπαϊκής Ένωσης θα έχουν καθοριστική σημασία. Η υποβάθμιση της κατάστασης στα νοτιοανατολικά επηρεάζει την κατάσταση των ανθρωπίνων δικαιωμάτων στο σύνολο της χώρας. Ο αντιτρομοκρατικός νόμος επικρίθηκε ομοφώνως από τους μη κυβερνητικούς συνομιλητές μας. Δεν συνάδει με το διεθνές δίκαιο. Ενδέχεται μάλιστα να ακυρώνει ορισμένα βήματα προόδου που εμπεριέχονται στις τελευταίες νομοθετικές μεταρρυθμίσεις.
<P>
Η κατάσταση στα νοτιοανατολικά υποδαυλίζει, άλλωστε, τον εθνικισμό, που εναντιώνεται σαφώς, ενίοτε βίαια, στις δημοκρατικές επιδιώξεις. Η συγγραφέας Magden Perihan μιλά για πυρκαγιά που εξαπλώνεται. Μιλά για χούλιγκαν δικηγόρους. Πρέπει να εφαρμοστούν άμεσα μέτρα, ιδίως η κατάργηση του άρθρου 301 του ποινικού κώδικα, η συμμόρφωση της αντιτρομοκρατικής νομοθεσίας με το διεθνές δίκαιο, η καταπολέμηση της ατιμωρησίας –το 2005 καταδικάστηκαν μόνο 2 κατηγορούμενοι αστυνομικοί επί συνόλου 305 παραπεμφθέντων– η εφαρμογή του νόμου για τις αποζημιώσεις –εκδικάστηκαν 2 000 υποθέσεις επί συνόλου 3 000 στην επαρχία Akari– και, τέλος, η κατάργηση του εθνικού εκλογικού ορίου του 10%, το οποίο εμποδίζει τη δημοκρατική έκφραση του πληθυσμού. 
<SPEAKER ID="189" LANGUAGE="" NAME="Αθανάσιος Παφίλης (GUE/NGL ). –" AFFILIATION="(Ο ομιλητής διακόπτεται από τον Πρόεδρο)">
<P>
   Κύριε Πρόεδρε, οι βουλευτές του ΚΚΕ θα καταψηφίσουμε την έκθεση Eurlings. Πρώτον, γιατί είμαστε αντίθετοι με την ένταξη της Τουρκίας στην Ευρωπαϊκή Ένωση για τους ίδιους λόγους που ταχθήκαμε και κατά της ένταξης της Ελλάδας και όχι για πολιτισμικούς λόγους.
<P>
Τρίτον, διότι σε σοβαρά και επίμαχα σημεία που αφορούν τη στάση της Τουρκίας σε θέματα διεθνούς δικαίου η έκθεση εξαντλείται σε ευχολόγιο, επαναλαμβάνοντας τις ίδιες ευχές, χωρίς να προτείνει όμως κανένα συγκεκριμένο μέτρο, όπως για παράδειγμα, για την ύπαρξη 40.000 τουρκικών κατοχικών στρατευμάτων στην Κύπρο και το γεγονός ότι η Τουρκία αγνοεί προκλητικά τις αποφάσεις και τα ψηφίσματα του ΟΗΕ με αποκορύφωμα την άρνηση αναγνώρισης της Κυπριακής Δημοκρατίας. Και ρωτάμε λοιπόν: από την προηγούμενη έκθεση μέχρι τώρα έχει γίνει κάτι συγκεκριμένο σ’ αυτούς τους τομείς; Όχι! Η Τουρκία εξακολουθεί να αγνοεί προκλητικά όλες αυτές τις αποφάσεις και εσείς συνεχίζετε στην ίδια ακριβώς πορεία.
<P>
Τέταρτον, γιατί διαφωνούμε ριζικά με την έμμεση αναφορά στην παράγραφο 51 για συνοριακές διαφορές μεταξύ Ελλάδας και Τουρκίας καθώς επίσης και με τα συμπεράσματα του Ελσίνκι που τις παραπέμπουν στο Διεθνές Δικαστήριο ...
<SPEAKER ID="190" LANGUAGE="EN" NAME="Seán Ó Neachtain (UEN )." AFFILIATION="">
<P>
Και η Τουρκία, όμως, έχει σοβαρές υποχρεώσεις. Για παράδειγμα, η Τουρκία πρέπει να ανοίξει τους λιμένες και τα αεροδρόμιά της στα κυπριακά πλοία και αεροσκάφη. Πρόκειται για υποχρέωση την οποία οφείλει να τηρήσει η Τουρκία σύμφωνα με τις ενταξιακές διαπραγματεύσεις. Θεωρώ επίσης ότι η Τουρκία πρέπει να εξετάσει το ενδεχόμενο κατάργησης του άρθρου 301 του ποινικού της κώδικα, το οποίο χρησιμοποιείται για τη δίωξη δεκάδων τούρκων συγγραφέων με την κατηγορία της δυσφήμισης της τουρκικής ταυτότητας.
<SPEAKER ID="191" LANGUAGE="EN" NAME="Gerard Batten (IND/DEM )." AFFILIATION="">
<P>
Μόλις εχθές ο αρχηγός του τουρκικού Γενικού Επιτελείου Στρατού, στρατηγός İlker Başbuğ, προειδοποίησε για τους κινδύνους που δημιουργεί η πολιτικοποίηση της θρησκείας από τους ακραίους ισλαμιστές και δεσμεύτηκε ότι ο τουρκικός στρατός θα προστατεύσει τον κοσμικό χαρακτήρα της Τουρκικής Δημοκρατίας. Στο παρελθόν, όμως, οι Τούρκοι δεν ήταν υποχρεωμένοι να συμμορφωθούν προς τις επιταγές της Ευρωπαϊκής Ένωσης. Ενδέχεται να ανακαλύψουν ότι οι ακραίοι ισλαμιστές τους μπορούν να εκμεταλλευτούν την κοινοτική νομοθεσία εξάλειψης των διακρίσεων και υπεράσπισης της ισότητας και των ανθρωπίνων δικαιωμάτων προς όφελός τους. Ίσως οι Τούρκοι διδαχθούν με επώδυνο τρόπο ότι η ένταξη στην Ευρωπαϊκή Ένωση σημαίνει απώλεια του ελέγχου των εξελίξεων στη χώρα τους. 
<SPEAKER ID="192" LANGUAGE="NL" NAME="Philip Claeys (NI ). –" AFFILIATION="">
<SPEAKER ID="193" LANGUAGE="FR" NAME="Jacques Toubon (PPE-DE )." AFFILIATION="(Χειροκροτήματα)">
<P>
Είναι η πλέον επικριτική από όλες όσες συντάχθηκαν σε αυτό το Σώμα εδώ και δεκαετίες. Ειδικότερα, εμπεριέχει τρία αποφασιστικά κατά τη γνώμη μας στοιχεία: την αναφορά στην ικανότητα απορρόφησης της Ευρωπαϊκής Ένωσης ως κριτηρίου, την αδήριτη ανάγκη εξομάλυνσης των σχέσεων της Τουρκίας με την Κύπρο, η οποία είναι πλήρες μέλος της Ευρωπαϊκής Ένωσης, και την αναγνώριση της γενοκτονίας των Αρμενίων ως προϋπόθεσης για την προσχώρηση. Επιτρέψτε μου να υπενθυμίσω στους συναδέλφους γάλλους σοσιαλιστές ότι αυτό αποτελούσε τμήμα του προγράμματός τους στις ευρωπαϊκές εκλογές του 2004.
<P>
Η έγκριση αυτής της έκθεσης, την οποία επιδιώκουμε, πρέπει να έχει πολιτικές συνέπειες. Ζητώ, καταρχάς, από την Επιτροπή να μην παίζει άλλο κρυφτό και να υποβάλει, στις 8 Νοεμβρίου, μια ειλικρινή έκθεση και όχι ένα παραμύθι για παιδιά, όπως συνηθίζει σε αυτόν τον τομέα. Ζητώ από το Συμβούλιο Υπουργών να προσεγγίσουν την κατάσταση με διαύγεια και σθένος και να εξετάσουν το ενδεχόμενο διακοπής των διαπραγματεύσεων, τις οποίες αδυνατούν να κατανοήσουν σήμερα οι απλοί πολίτες.
<SPEAKER ID="194" LANGUAGE="FR" NAME="Véronique De Keyser (PSE )." AFFILIATION="(Ο Πρόεδρος διακόπτει την ομιλήτρια)">
<P>
   – Κύριε Πρόεδρε, ελέχθη ότι το Σοσιαλιστικό Κόμμα στο Ευρωπαϊκό Κοινοβούλιο έκανε στροφή 180 μοιρών όσον αφορά τη θέση του έναντι της Τουρκίας. Επιτρέψτε μου να σας υπενθυμίσω τη θέση μας, η οποία ήταν σαφής εξαρχής. Ο μακροπρόθεσμος στόχος μας είναι η ένταξη της Τουρκίας, επειδή πιστεύουμε –και αυτός είναι γνήσια πολιτικός στόχος– σε μια Ευρώπη πολυπολιτισμική, με κοσμικό αλλά πολυθρησκευτικό χαρακτήρα, ειρηνική και ανοικτή στον υπόλοιπο κόσμο.
<P>
Αν και εμείς, στην Επιτροπή Εξωτερικών Υποθέσεων, στείλαμε ξεκάθαρα μηνύματα στην Τουρκία όσον αφορά ιδιαιτέρως τα ανθρώπινα δικαιώματα, τα δικαιώματα των γυναικών, τα μειονοτικά δικαιώματα και την αναγνώριση της Κύπρου, το πράξαμε με το ίδιο εποικοδομητικό πνεύμα. Το πράξαμε προκειμένου να προσδώσουμε συγκεκριμένη έκφραση σε μια εκκολαπτόμενη Ευρώπη, που δεν θα είναι η Ευρώπη που θέλει ο κ. Sarkozy, η κ. Merkel ή ενδεχομένως ο Πάπας. Η πρόκληση είναι τεράστια και ήδη ήλθε αντιμέτωπη με ένα πρόβλημα υπό τη μορφή της έκθεσης Eurlings, το νέο σχέδιο της οποίας δεν είναι ισορροπημένο.
<P>
Σε αυτή την έκθεση ορθώς υπογραμμίζεται ότι η δημοκρατική διαδικασία που δρομολογείται στην παρούσα φάση στην Τουρκία δεν προχωρεί όσο γρήγορα ελπίζαμε, παραβλέπονται όμως ορισμένα κρίσιμα βήματα προόδου που έκανε η Τουρκία, ιδίως στο πεδίο των εξωτερικών υποθέσεων. Αναφέρομαι στον ρόλο της στην Προσωρινή Δύναμη των Ηνωμένων Εθνών στον Λίβανο (UNIFIL) καθώς και στο γεγονός ότι δεν ενεπλάκη στον πόλεμο στο Ιράκ. Ο στόχος των τροπολογιών τις οποίες κατέθεσε η Σοσιαλιστική Ομάδα στο ΕΚ ήταν, επομένως, να γίνουν κάποιες προσαρμογές ή, με άλλα λόγια, να αμβλυνθεί ο τόνος.
<P>
Στο θέμα της Αρμενίας, τώρα, ο κ. Eurlings με προκάλεσε μόλις τώρα και θέλω να είμαι ξεκάθαρη. Το Ευρωπαϊκό Κοινοβούλιο αναγνώρισε την αρμενική γενοκτονία και δεν πρόκειται ποτέ να υπάρξει καμία μορφή αναθεωρητισμού εδώ στο Σώμα. Έχουμε καθήκον μνήμης απέναντι στο ενάμισι εκατομμύριο Αρμένιους οι οποίοι σφαγιάστηκαν το 1915, πριν δηλαδή από τη γέννηση της Τουρκικής Δημοκρατίας υπό τον Ατατούρκ. Έχουμε καθήκον μνήμης όχι μόνο στην Ευρώπη αλλά και σε ολόκληρο τον κόσμο, και αυτός είναι ο λόγος για τον οποίο ζητήσαμε από τον ΟΗΕ να μην καθυστερήσει να αποστείλει μια επιτροπή διεθνών εμπειρογνωμόνων επί του θέματος στην Τουρκία.
<SPEAKER ID="195" LANGUAGE="EN" NAME="Μάριος Ματσάκης (ALDE )." AFFILIATION="">
<P>
   – Κύριε Πρόεδρε, η Ευρωπαϊκή μας Ένωση υπάρχει διότι εδράζεται στην αυστηρή τήρηση των ευρωπαϊκών αρχών και αξιών μας. Αυτές οι αρχές και αξίες είναι αδιαπραγμάτευτες και αυτό οφείλουν να το κατανοήσουν πλήρως όλοι όσοι ανήκουν στην ΕΕ ή επιθυμούν να προσχωρήσουν στην ΕΕ. Η Τουρκία είναι ευπρόσδεκτη στην Ένωσή μας, και ευελπιστώ ειλικρινά ότι θα ενταχθεί, αλλά πρέπει να ενστερνιστεί και να τηρεί τις ευρωπαϊκές αρχές και αξίες μας. Η Τουρκία οφείλει να υλοποιήσει τις αναγκαίες για την ένταξή της αλλαγές, όχι εμείς, και γι’ αυτό πρέπει να είμαστε ειλικρινείς και να καταστήσουμε σαφή τη θέση μας στην Τουρκία. Δεν πρέπει να προσπαθήσουμε να επιτύχουμε την ένταξη της Τουρκίας στην ΕΕ με τεχνάσματα. Η Τουρκία πρέπει να κινηθεί προς αυτή την κατεύθυνση μόνον εφόσον το επιθυμεί πραγματικά και εφόσον αντιλαμβάνεται πλήρως τις απαιτήσεις που αυτό συνεπάγεται. Στην έκθεση Eurlings αυτό καθίσταται σαφές, με αυστηρότητα και ειλικρίνεια.
<P>
Η έκθεση Eurlings είναι αποτέλεσμα πολλών συζητήσεων και ανταλλαγών απόψεων, ενώ στην Επιτροπή Εξωτερικών Υποθέσεων εγκρίθηκαν πολλές συμβιβαστικές τροπολογίες, επιτυγχάνοντας εν τέλει την πολυπόθητη ισορροπία. Σας παρακαλώ να την στηρίξετε και να αντισταθείτε στις προσπάθειες εισαγωγής τροπολογιών για κρίσιμα θέματα σε αυτό το στάδιο, κάτι που πιθανότατα θα είναι επιζήμιο μάλλον παρά ωφέλιμο. Επιτρέψτε μου να υπενθυμίσω σε ορισμένους συναδέλφους μου ότι θα επιτύχουμε την πραγματοποίηση μεταρρυθμίσεων στην Τουρκία αν πούμε την αλήθεια στον τουρκικό λαό, και όχι αν του την κρύψουμε. 
<SPEAKER ID="196" LANGUAGE="SV" NAME="Nils Lundgren (IND/DEM ). –" AFFILIATION="">
<SPEAKER ID="197" LANGUAGE="PL" NAME="Paweł Bartłomiej Piskorski (NI ). –" AFFILIATION="">
<SPEAKER ID="198" LANGUAGE="DE" NAME="Bernd Posselt (PPE-DE ). –" AFFILIATION="">
<P>
Ακριβώς επειδή η Τουρκία είναι ένας σημαντικός εταίρος, της χρωστάμε να φανούμε ειλικρινείς και να επεξεργαστούμε ικανοποιητικά κριτήρια για μια λογική και ταιριαστή εταιρική σχέση που θα συμφωνεί με τα συμφέροντα και της Τουρκίας και της ΕΕ, αντί να ζωγραφίζουμε διαρκώς τη δική μας εικόνα της Τουρκίας που δεν έχει καμία σχέση με την πραγματικότητα. Για τον λόγο αυτόν, πρέπει να προσέξουμε να μην υποχωρήσουμε πέρα από τη γραμμή της έκθεσης Eurlings, την οποία απέρριψα στην επιτροπή γιατί θεωρώ ότι δεν πηγαίνει αρκετά μακριά. Η γραμμή αυτή, ωστόσο, θα πρέπει να εκφράζει την ομοφωνία μας, γιατί διαφορετικά το μήνυμα που θα σταλεί στην Τουρκία θα είναι καταστροφικό. 
<SPEAKER ID="199" LANGUAGE="DE" NAME="Vural Öger (PSE ). –" AFFILIATION="">
<P>
   Κύριε Πρόεδρε, τον Δεκέμβριο του 2004, το Σώμα πήρε με 402 ψήφους υπέρ μία σαφή απόφαση για έναρξη ενταξιακών διαπραγματεύσεων με την Τουρκία. Αυτό ήταν ένα σαφές μήνυμα. Σήμερα συζητάμε για την έκθεση σχετικά με την πρόοδο της Τουρκίας στην πορεία προς την ένταξη, της οποίας η πρόθεση έπρεπε βασικά να είναι η εποικοδομητική παρακολούθηση των διαπραγματεύσεων με την Τουρκία και της ενταξιακής διαδικασίας. Έχω, ωστόσο, την εντύπωση ότι η έκθεση Eurlings τείνει να χάσει από τα μάτια της τον στόχο μας – την ένταξη της Τουρκίας στην ΕΕ. Αναρωτιέμαι λοιπόν τι θέλουμε. Θέλουμε να συνεχίσει η Τουρκία τη μεταρρυθμιστική της πορεία, οπότε θα πρέπει να την αντιμετωπίσουμε δίκαια – ή λέμε πως ό,τι και να κάνει, δεν θα γίνει ποτέ μέλος της ΕΕ; Οι τούρκοι εταίροι μας έρχονται αντιμέτωποι με μια ποικιλία κακών παραδειγμάτων. Οι πρόοδοι που σημειώθηκαν και τα καλά παραδείγματα αγνοούνται σχεδόν εντελώς.
<P>
Αν η Τουρκία εκπληρώσει τα κριτήρια που έχουν ήδη οριστεί και συνεχίσει να προωθεί τη μεταρρυθμιστική διαδικασία, πρέπει κι εμείς να εμμείνουμε στον στόχο της ένταξής της στην ΕΕ. Αυτό θα πρέπει να το υποστηρίζει η έκθεσή μας. Θα το θεωρούσα ένα πολύ ξεκάθαρο μήνυμα. Αν διαφωνεί ο εισηγητής ή το Σώμα, αυτό πρέπει να δηλώνεται σε μια έκθεση για την Τουρκία, διαφορετικά παρόμοιες μισές αλήθειες θα μειώσουν την αξιοπιστία του Σώματος. Στο Στρασβούργο λάβαμε τον Οκτώβριο του 2005 την απόφαση να ξεκινήσουμε ενταξιακές διαπραγματεύσεις με την Τουρκία και πρέπει να παραμείνουμε σήμερα πιστοί σε αυτό.
<SPEAKER ID="200" LANGUAGE="DE" NAME="Alexander Lambsdorff (ALDE ). –" AFFILIATION="">
<P>
   Κύριε Πρόεδρε, εκπλήσσομαι πραγματικά με αυτήν τη συζήτηση. Ο καθένας θα μπορούσε να πιστέψει πως η έκθεση Eurlings έτυχε μόνο πολύ μικρής πλειοψηφίας στην επιτροπή. Η Σοσιαλιστική Ομάδα στο Ευρωπαϊκό Κοινοβούλιο ενέκρινε, ωστόσο, την έκθεση. Εγκρίθηκε στην επιτροπή με 54 ψήφους υπέρ. Η ίδια Σοσιαλιστική Ομάδα –η κ. De Keyser, ο κ. Wiersma, μέλη που χαίρουν και τα δύο μεγάλης εκτίμησης– τώρα είναι εντελώς αντίθετη με αυτά που πρόσφατα υποστήριξε στην επιτροπή. Αυτό μου προξενεί μεγάλη έκπληξη. Θα ήθελα να πω στην κ. De Keyser ότι εγώ δεν εννοώ έτσι την «σαφήνεια».
<SPEAKER ID="201" LANGUAGE="DE" NAME="Renate Sommer (PPE-DE ). –" AFFILIATION="">
<P>
   Κύριε Πρόεδρε, αν δεν ασχοληθεί κανείς με τα προβλήματα, δεν μπορεί και να τα λύσει. Ποτέ δεν είναι καλό να εξωραΐζονται. Ο κ. Eurlings περιγράφει με μεγάλη ακρίβεια τις πτυχές που αφορούν την Τουρκία και δεν είναι σύμφωνες με το ευρωπαϊκό πνεύμα. Θα ήθελα να τον ευχαριστήσω για την έκθεσή του. Πραγματικά, στην ουσία δεν σημειώθηκε εκεί καμία πρόοδος σε σχεδόν κανέναν από τους τομείς πολιτικής σημασίας, σε μερικές μάλιστα περιπτώσεις η κατάσταση χειροτέρευσε. Μέχρι σήμερα δεν έχει εκπληρωθεί ούτε ένα από τα κριτήρια της Κοπεγχάγης. Ωστόσο, ξεκίνησαν διαπραγματεύσεις, ενάντια σε όλους τους κανόνες. Οι φόβοι μας του περασμένου χρόνου επαληθεύθηκαν. Με την έναρξη ενταξιακών διαπραγματεύσεων αφήσαμε να χαθεί ένα από τα τελευταία μέσα άσκησης πίεσης για να αναγκάσουμε την Τουρκία να προβεί σε μεταρρυθμίσεις. Η μεταρρυθμιστική διαδικασία έσβησε σιγά-σιγά. Οι κρατικές υπηρεσίες είτε απέτυχαν εντελώς να υλοποιήσουν είτε δεν υλοποίησαν σωστά μεταρρυθμίσεις που είχαν ήδη αποφασιστεί, είτε –όπως συνέβη πρόσφατα– οι μεταρρυθμίσεις αυτές ανακλήθηκαν με κοινοβουλευτικές αποφάσεις. Για παράδειγμα, το τουρκικό κοινοβούλιο ενέκρινε τον νέο αντιτρομοκρατικό νόμο παρά τις έντονες αντιδράσεις της Επιτροπής, πράγμα που είχε ως αποτέλεσμα περαιτέρω περιορισμό της ήδη περιορισμένης ελευθερίας της έκφρασης και του Τύπου.
<SPEAKER ID="202" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, κύριοι συνάδελφοι, στις ευρω-τουρκικές σχέσεις θα ήταν σοβαρό λάθος, είτε να απαξιώσουμε τη σημαντική πρόοδο που έχει επιτευχθεί πλειοδοτώντας τα αρνητικά της Τουρκίας, είτε να δημιουργήσουμε μια ειδυλλιακή εικόνα αποκρύπτοντας την πραγματικότητα. Υπάρχουν δυνάμεις στην Ευρώπη που ακολουθούν τη μια ή την άλλη άποψη για τους δικούς τους λόγους. Όμως, στην κόπωση της διεύρυνσης και τη θεσμική κρίση της Ευρωπαϊκής Ένωσης δεν πρέπει να προστεθούν και τα αντιφατικά μηνύματα προς την Τουρκία. Είναι πια καιρός το μήνυμά μας να είναι καθαρό και συμβατό με τις αποφάσεις που έχουν υιοθετηθεί. Θα πρέπει να χαιρετίσουμε ως θετικό στοιχείο το ένατο μεταρρυθμιστικό πακέτο που υιοθέτησε η Τουρκική Κυβέρνηση. Όμως, αν το δούμε στην ουσία του, είναι κατώτερο των ευρωπαϊκών προδιαγραφών. Πραγματικά, προκαλεί ανησυχία και προβληματισμό η δήλωση του Αντιπροέδρου της Τουρκικής Κυβέρνησης κ. Μεχμέτ Αλισαχίρ στην Turkish Daily News ότι δεν είναι στις προθέσεις της κυβέρνησής του να επιτρέψει τη λειτουργία της Θεολογικής Σχολής της Χάλκης. Τα αιτήματα του Οικουμενικού Πατριαρχείου στην Κωνσταντινούπολη καθώς και τα αιτήματα της ελληνικής μειονότητας στην Ίμβρο και την Τένεδο παραμένουν, φοβάμαι, ανεπίλυτα.
<P>
Κύριε Πρόεδρε, όπως είπε προηγουμένως και ο Επίτροπος κ. Rehn, η αρχή του διεθνούς δικαίου pacta sunt servanda θα πρέπει να γίνει σεβαστή. Και αυτό αφορά βεβαίως την Τουρκία, αλλά αφορά και την Ευρωπαϊκή Ένωση. Θα πρέπει να παραμείνουμε σταθεροί στην υποστήριξη του στρατηγικού στόχου για την ένταξη της Τουρκίας στην Ευρωπαϊκή Ένωση. Παράλληλα, όμως, η Τουρκία θα πρέπει άμεσα να προχωρήσει στην επικύρωση και την εφαρμογή –μέσα στο συγκεκριμένο χρονοδιάγραμμα– του προσθέτου πρωτοκόλλου.
<SPEAKER ID="203" LANGUAGE="IT" NAME="Marco Cappato (ALDE ). –" AFFILIATION="">
<P>
Αν ακολουθήσουμε το μονοπάτι αυτό –το οποίο δυστυχώς προτάθηκε και από τον πρόεδρο κ. Barroso στη χθεσινή δήλωσή του– θα ευθυνόμαστε όχι μόνο για την απομάκρυνση της Τουρκίας αλλά και για την απομάκρυνση της πολιτικής Ευρώπης. 
<SPEAKER ID="204" LANGUAGE="EN" NAME="Charles Tannock (PPE-DE )." AFFILIATION="">
<P>
Η Τουρκία οφείλει ασφαλώς, πριν από την ένταξή της, να πληροί όλα τα κριτήρια της Κοπεγχάγης στον οικονομικό και πολιτικό τομέα, καθώς και στον τομέα των ανθρωπίνων δικαιωμάτων, ενώ υπάρχουν σαφή παραδείγματα συνέχισης των διακρίσεων εις βάρος των δικαιωμάτων των χριστιανικών μειονοτήτων, περιλαμβανομένων των Ελληνορθοδόξων και των Σύρων, καθώς και φραγμών στην ελεύθερη έκφραση, όπως το άρθρο 301 του ποινικού κώδικα, το οποίο απαγορεύει τη δυσφήμιση της τουρκικής ταυτότητας.
<P>
Κατά τη γνώμη μου, η άρνηση της Τουρκίας να συμφιλιωθεί με το παρελθόν της, όπως η γενοκτονία των Αρμενίων το 1915 και ο αποκλεισμός της Δημοκρατίας της Αρμενίας, είναι εξαιρετικά λυπηρή. Όμως η μη αναγνώριση της Κυπριακής Δημοκρατίας, όπου η Τουρκία εξακολουθεί να διαθέτει στρατεύματα μετά την εισβολή του 1974, καθώς και η άρνηση εφαρμογής της Συμφωνίας της Άγκυρας για τη διεύρυνση της τελωνειακής ένωσης ώστε να επιτραπεί σε κυπριακά πλοία να εισέρχονται σε τουρκικούς λιμένες, αποτελεί επί του παρόντος κρίσιμο ζήτημα για την Ευρωπαϊκή Ένωση. Επιπλέον, δεν είναι αλήθεια ότι έχουν τερματιστεί τελείως τα βασανιστήρια, παρότι έχουν απαγορευθεί από το κράτος· καταγγέλλεται η συνέχιση της χρήσης τους εις βάρος κούρδων αυτονομιστών, κάτι που ακούσαμε επίσης από την κ. Flautre. Μπορούμε, συνεπώς, να είμαστε βέβαιοι ότι οι ενταξιακές διαπραγματεύσεις της Τουρκίας θα είναι πολύ μακροχρόνιες, και εγώ τουλάχιστον στηρίζω την έκθεση Eurlings. 
<SPEAKER ID="205" LANGUAGE="SV" NAME="Inger Segelström (PSE ). –" AFFILIATION="">
<P>
   Θα ήθελα να ευχαριστήσω τον κ. Eurlings για την έκθεσή του. Τα μέλη της σουηδικής Σοσιαλδημοκρατικής ομάδας είμαστε υπέρ της ένταξης της Τουρκίας εφόσον εκπληρωθούν τα κριτήρια που ισχύουν για όλους τους άλλους. Δεν θα πρέπει να θέσουμε υψηλότερες απαιτήσεις για την Τουρκία ή να την υποβάλουμε σε ειδική μεταχείριση, όπως προτάθηκε σήμερα σε αυτήν τη συζήτηση. Αυτήν τη στιγμή, η ΕΕ είναι ο εγγυητής της προόδου στην Τουρκία, όχι μόνο μέσω της ενθάρρυνσης που παρέχουμε, αλλά επίσης μέσω των απαιτήσεών μας σχετικά με θέματα όπως τα ανθρώπινα δικαιώματα. Ένας πρώην βουλευτής του ΕΚ, ο οποίος είναι τώρα μέλος του Σοσιαλδημοκρατικού Κόμματος του σουηδικού κοινοβουλίου, έστειλε επιστολή στον τούρκο πρέσβη σχετικά με το γεγονός ότι δεν έχουν ακόμη εκτελωνιστεί από το τουρκικό τελωνείο 1 200 παιδικά βιβλία σουηδών συγγραφέων παιδικών βιβλίων, τα οποία χρησιμοποιούνται από τα σουηδικά σχολεία και χρηματοδοτούνται από τo Σουηδικό Γραφείο Διεθνούς Ανάπτυξης (Sida) και το Κέντρο Ούλοφ Πάλμε. Θεωρώ ότι αυτό είναι ακατανόητο και, ως εκ τούτου, κατέθεσα ερώτηση στο Συμβούλιο ως προς αυτό. Στηρίζω τον εκδημοκρατισμό στην Τουρκία και προβλήματα όπως αυτό πρέπει να επιλυθούν. Συμμερίζομαι τις σημαντικές απόψεις επί της έκθεσης που εξέφρασαν οι υπόλοιποι ομιλητές της Σοσιαλιστικής Ομάδας στο Ευρωπαϊκό Κοινοβούλιο. Ας ενθαρρύνουμε την πρόοδο και ας επιλύσουμε τα προβλήματα, αλλά ας μείνουμε σταθεροί στο γεγονός ότι εμείς στην ΕΕ επιθυμούμε να γίνει η Τουρκία μέλος όταν φτάσει η κατάλληλη στιγμή και όταν θα έχει αποκατασταθεί το δημοκρατικό έλλειμμα. 
<SPEAKER ID="206" LANGUAGE="EN" NAME="Ιωάννης Κασουλίδης (PPE-DE )." AFFILIATION="">
<P>
   – Κύριε Πρόεδρε, σε ομιλία του στην Επιτροπή Εξωτερικών Υποθέσεων, ο Επίτροπος κ. Rehn δήλωσε, μεταξύ άλλων, ότι η δυναμική των μεταρρυθμίσεων έχει υποχωρήσει, εξακολουθεί να ισχύει ο ποινικός κώδικας βάσει του οποίου τιμωρείται η έκφραση γνώμης, καταγγέλλονται παρεμβάσεις του στρατού στο δικαστικό σύστημα, ισχύουν περιορισμοί στα ιδιοκτησιακά δικαιώματα μη μουσουλμανικών θρησκευτικών ιδρυμάτων, ενώ η κατάσταση των ανθρωπίνων δικαιωμάτων στη νοτιοανατολική Τουρκία έχει επιδεινωθεί. Αυτή είναι η ουσία του ζητήματος και της έκθεσης του κ. Eurlings.
<SPEAKER ID="207" LANGUAGE="PL" NAME="Józef Pinior (PSE ). –" AFFILIATION="">
<SPEAKER ID="208" LANGUAGE="EN" NAME="Simon Coveney (PPE-DE )." AFFILIATION="">
<P>
   – Κύριε Πρόεδρε, εχθές το βράδυ βρισκόμουν στην Τουρκία με μέλη της Υποεπιτροπής Ανθρωπίνων Δικαιωμάτων. Σκοπός της επίσκεψής μας ήταν η αξιολόγηση της προόδου στα θέματα ανθρωπίνων δικαιωμάτων και των αποτελεσμάτων των μεταρρυθμίσεων στην πράξη. Σε γενικές γραμμές, ο κ. Eurlings επιτέλεσε εξαιρετικό έργο και εκπόνησε μια σκληρή αλλά δίκαιη έκθεση σχετικά με τη μέχρι στιγμής πορεία της Τουρκίας προς την ένταξη.
<P>
Τα δύο ζητήματα ανθρωπίνων δικαιωμάτων στα οποία θέλω να εστιάσω εν συντομία την προσοχή μου είναι η ελευθερία έκφρασης και το κουρδικό ζήτημα, το οποίο βρίσκεται σε εξέλιξη και στο οποίο πρέπει να υιοθετηθεί νέα προσέγγιση. Όσον αφορά την ελευθερία έκφρασης, παρά τις δέσμες μέτρων μεταρρύθμισης –βρισκόμαστε πλέον στην ένατη– οι δημοσιογράφοι και οι συγγραφείς δεν είναι ελεύθεροι να σχολιάζουν ανοικτά και να επικρίνουν την Τουρκία ή τα μέλη της κυβέρνησής της. Εξακολουθεί να ισχύει το άρθρο 301 του ποινικού κώδικα, το οποίο τιμωρεί όσους ευθύνονται για «δημόσια δυσφήμιση της τουρκικής ταυτότητας ή των κρατικών αρχών» και το οποίο επισύρει ποινές φυλάκισης έως και τριών ετών. Εκκρεμούν επί του παρόντος περί τις 60 τέτοιες υποθέσεις κατά συγγραφέων. Παρά την ευρεία δημοσιότητα που έλαβε η υπόθεση της συγγραφέως Elif Shafak, η οποία απαλλάχθηκε την περασμένη εβδομάδα από τις εις βάρος της κατηγορίες, εάν δεν καταργηθεί πλήρως το άρθρο 301, θα συνεχίσει να επιβάλλεται αυτολογοκρισία στον Τύπο.
<P>
Όσον αφορά το κουρδικό ζήτημα, στις νοτιοανατολικές περιοχές –μια κουρδική περιοχή της Τουρκίας– συνεχίζεται ένας ανταρτοπόλεμος στον οποίο χρησιμοποιούνται τρομοκρατικές μέθοδοι και ο οποίος πρέπει να καταδικαστεί. Η τρομοκρατική δράση του PKK και η σαρωτική στρατιωτική αντίδραση στις νοτιοανατολικές περιοχές της χώρας προκαλούν πραγματικά δεινά στην περιοχή και στον πληθυσμό της. Απαιτείται μια νέα προσέγγιση η οποία θα χρησιμοποιεί την πολιτική και τη διπλωματία, και όχι τη στρατιωτική ισχύ. 
<SPEAKER ID="209" LANGUAGE="EN" NAME="Glenis Willmott (PSE )." AFFILIATION="">
<SPEAKER ID="210" LANGUAGE="" NAME="" AFFILIATION="Αντιπροέδρου">
<SPEAKER ID="211" LANGUAGE="FI" NAME="Ville Itälä (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, καταρχάς θα ήθελα να ευχαριστήσω τον κ. Camiel Eurlings. Πραγματοποίησε ένα εξαιρετικό έργο και συνέταξε μια πραγματικά αρκετά τολμηρή έκθεση, η οποία με τον τρόπο της υπονοεί ότι η διεύρυνση διεξάγεται με υπερβολικά γρήγορους ρυθμούς. Υπάρχουν ακόμη τόσα πολλά που πρέπει να κάνουμε αναφορικά με την Τουρκία, ώστε δεν μπορούμε καν να εξετάσουμε την ιδέα της ένταξής της σε 10 χρόνια.
<P>
Με ενθουσιασμό διάβασα στην πρωινή εφημερίδα ότι ο Πρόεδρος της Ευρωπαϊκής Επιτροπής κ. Barroso δήλωσε ότι ήταν ασύνετη η συνέχιση της διεύρυνσης προτού ασχοληθούμε με το θέμα του Συντάγματος. Συμφωνώ απολύτως μαζί του. Δεν μπορούμε να ασκήσουμε πιέσεις για μια τόσο μεγάλης κλίμακας διεύρυνση όπως με την Τουρκία και, ταυτόχρονα, να εξετάσουμε το θέμα της Συνθήκης για τη θέσπιση Συντάγματος της Ευρώπης. Θα πρέπει να ακούσουμε πολύ πιο προσεκτικά την κοινή γνώμη και τις ιδέες του κόσμου. Όταν ενθυμούμαστε τι συνέβη στα δημοψηφίσματα της Γαλλίας και των Κάτω Χωρών, θα ήταν καλύτερο να λαμβάνουμε υπόψη τη γνώμη του κόσμου επί του θέματος αυτού.
<P>
Θα πρέπει επίσης να σκεφτούμε πόσο μακριά και πόσο γρήγορα μπορεί να διευρυνθεί η ΕΕ. Εάν οι πολίτες μας δεν λάβουν μια απάντηση στο ερώτημα σχετικά με το πόσο γρήγορα μπορεί να πραγματοποιηθεί η διεύρυνση, δεν θα μπορέσουν να εμπιστευθούν τη σημερινή ΕΕ. Είναι κρίμα που έφυγε ο Επίτροπος Rehn. Θα τον ρωτούσα ποιο είναι το σχέδιο Β, εάν πραγματοποιηθεί ταχεία πρόοδος και η Τουρκία είναι έτοιμη να ενταχθεί σε περίπου 10 χρόνια και διεξαχθεί δημοψήφισμα στη Γαλλία, για παράδειγμα. Εάν ο λαός πει «όχι», δεν θα μπορέσουμε να στηρίξουμε την ένταξη της Τουρκίας. Ποιο είναι το σχέδιο και πώς θα πρέπει εν συνεχεία να προχωρήσουμε, ούτως ώστε να μην απογοητεύσουμε τους Τούρκους και να σταματήσουμε την κατάρρευση του σχεδίου εν γένει, διότι και πάλι θα μπορούσε αναπάντεχα να υπάρξει αρνητική ψήφος σε ένα δημοψήφισμα; Ίσως, ωστόσο, θα έχουμε την απάντηση σε αυτό αργότερα.
<SPEAKER ID="212" LANGUAGE="PL" NAME="Bogusław Sonik (PPE-DE ). –" AFFILIATION="">
<SPEAKER ID="213" LANGUAGE="DE" NAME="Werner Langen (PPE-DE ). –" AFFILIATION="">
<P>
   Κύριε Πρόεδρε, καθώς η συζήτηση πλησιάζει στο τέλος της, θα ήθελα να υπενθυμίσω στο Σώμα γι’ άλλη μια φορά ότι ο κ. Eurlings παρουσίασε μια καλή, εποικοδομητική έκθεση, ακόμα κι αν δεν την είδαν έτσι στην Τουρκία, αλλά την επέκριναν.
<P>
Το γεγονός ότι το αποτέλεσμα των διαπραγματεύσεων είναι ανοιχτό και θα μπορούσαν –και θα έπρεπε, κατά τη γνώμη μου– να καταλήξουν σε εναλλακτικές ως προς την πλήρη ένταξη δεν είναι κάτι καινούργιο, αντίθετα, αποτελεί αντικείμενο συζήτησης στο Συμβούλιο και το Κοινοβούλιο. Θα ήθελα εδώ να εκφράσω ρητά την αντίθεσή μου με τη δήλωση του Επιτρόπου Rehn στην εναρκτήρια ομιλία του ότι περιμένει την ολοκλήρωση των διαπραγματεύσεων και την ένταξη μέχρι το τέλος της δεκαετίας, δηλαδή σε λιγότερο από τέσσερα χρόνια.
<P>
Για τον λόγο αυτόν, η έκθεση Eurlings είναι σωστή και απαραίτητη. Η Τουρκία θα πρέπει να δει τις συμβουλές και τις απαιτήσεις ως μια ευκαιρία κι όχι ως απειλή. 
<SPEAKER ID="214" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Ο ρόλος μας ως χώρας που ασκεί την Προεδρία είναι να προωθήσουμε τις συνομιλίες σχετικά με την ένταξη σύμφωνα με τις γενικές αρχές της διεύρυνσης. Αυτές περιλαμβάνουν την ίση μεταχείριση των χωρών που έχουν υποβάλει αίτηση και την πρόοδο βάσει αποκλειστικά των δικών τους προσπαθειών. Αξίζει να αναφέρουμε για μία ακόμη φορά ότι το Ευρωπαϊκό Συμβούλιο επιβεβαίωσε το καλοκαίρι του 2006 ότι θα εμμείνει στις υπάρχουσες δεσμεύσεις αναφορικά με τη διεύρυνση, και το έργο συνεχίζεται επ’ αυτής της βάσης. Η Τουρκία αντιμετωπίζει πολλές προκλήσεις, αλλά προφανώς οι συνομιλίες σχετικά με την ένταξη στηρίζουν τη συνέχιση της διαδικασίας μεταρρυθμίσεων στην Τουρκία, και αυτό είναι προς το συμφέρον όλων.
<SPEAKER ID="215" LANGUAGE="FR" NAME="Louis Michel," AFFILIATION="Μέλος της Επιτροπής">
<P>
   . – Κύριε Πρόεδρε, κυρίες και κύριοι βουλευτές, θέλω καταρχάς να ευχαριστήσω τον εισηγητή για το έργο που επιτέλεσε. Η συμβολή του είναι προφανώς σημαντική. Προσφέρει μια άκρως ενδιαφέρουσα αξιολόγηση, η οποία αναμφίβολα θα λειτουργήσει προς επίρρωση της έκθεσης της Επιτροπής, της 8ης Νοεμβρίου. Μολονότι δεν συμφωνούμε κατ’ ανάγκην με όλα όσα περιλαμβάνονται στην έκθεση, φρονώ ότι είναι σημαντικό το Ευρωπαϊκό Κοινοβούλιο να εξετάσει αυτό το θέμα και να ξεκαθαρίσει τη δική μας άποψη μέσω της συμβολής του.
<P>
Η συζήτηση που διεξήχθη μόλις τώρα πιστεύω ότι φώτισε καίρια τα θέματα που προκύπτουν από την ενταξιακή διαδικασία της Τουρκίας, η οποία ξεκίνησε πριν από ένα σχεδόν έτος. Η Επιτροπή, βεβαίως, θα λάβει υπόψη της αυτή τη συζήτηση όταν υποβάλει την έκθεσή της στις 8 Νοεμβρίου. Αυτή η έκθεση, όπως πάντα, θα είναι αυστηρή, αντικειμενική και ασυμβίβαστη. Θα βασιστεί σε ευρύ φάσμα πηγών ενημέρωσης, περιλαμβανομένων τόσο των κυβερνητικών στοιχείων και αναλύσεων όσο και μη κυβερνητικών οργανώσεων ή ακόμη και μεγάλων διεθνών οργανισμών. Θα λάβει επίσης υπόψη της τις εκθέσεις που συνέταξαν οι επιτροπές του Ευρωπαϊκού Κοινοβουλίου, καθώς και την έκθεση Bozkurt.
<P>
Θέλω, κύριε Toubon, με όλο τον σεβασμό που τρέφω προς το πρόσωπό σας, να σας καθησυχάσω. Δεν θα πρόκειται για παιδική ιστορία. Η Επιτροπή, επιπλέον, δεν συνηθίζει να κάνει αυτό για το οποίο ξαφνικά την κατηγορείτε. Ούτε είναι στόχος της, ακόμη και αν αυτό σας ευχαριστούσε, να υποβάλει μια έκθεση που είναι μονομερής και χοντροκομμένη ή ατελής.
<P>
Επομένως, είναι σημαντικό να έχουμε πάντα κατά νου τα θέματα που ανακύπτουν σε αυτό το σχέδιο. Η απόφαση που ελήφθη στις 3 Οκτωβρίου 2005 αντανακλά, βεβαίως, την επιθυμία εκπλήρωσης των υποχρεώσεών μας, εξυπηρετεί όμως επίσης ένα ισχυρό αμοιβαίο συμφέρον. Άκουσα κάποιον να λέει εδώ στο Σώμα ότι η Τουρκία έχει να κερδίσει εν προκειμένω περισσότερα σε σύγκριση με την Ευρώπη. Δεν είμαι διόλου πεπεισμένος γι’ αυτό. Φρονώ ότι η Τουρκία προφανώς χρειάζεται την Ευρώπη για να συνεχίσει να εκσυγχρονίζεται και να εκδημοκρατίζεται και να στηρίζει την ανάπτυξη της οικονομίας της, πιστεύω όμως ότι η Ευρώπη χρειάζεται επίσης την Τουρκία στο πλευρό της, ως σημείο εστίασης για την ειρήνη, τη σταθερότητα, τη δημοκρατία και την ευημερία.
<P>
Έρχομαι τώρα, προτού ολοκληρώσω σε 20 δευτερόλεπτα, στο ζήτημα της Αρμενίας. Θέλω σε κάθε περίπτωση να επισημάνω –και δίνω όλως ιδιαίτερη προσοχή σε αυτό το σημείο, όπως και η Ευρώπη, διότι αφορά το καθήκον μνήμης, το οποίο είναι τμήμα της αξιακής μας κληρονομιάς– ότι αυτό το ζήτημα δεν είναι και ούτε υπήρξε ποτέ προϋπόθεση που θέσπισε το Ευρωπαϊκό Συμβούλιο για την έναρξη διαπραγματεύσεων ή για την ίδια την ένταξη, ούτε στην περίπτωση της Τουρκίας ούτε στην περίπτωση οποιασδήποτε άλλης υποψήφιας χώρας. Το να επιβάλουμε αυτή την προϋπόθεση σήμερα θα σήμαινε ότι αλλάζουμε τους κανόνες του παιχνιδιού, και αυτό θα εκληφθεί πολύ αρνητικά από την Τουρκία, ως εμπαιγμός από την πλευρά της Ευρωπαϊκής Ένωσης, η οποία θεσπίζει νέες προϋποθέσεις με στόχο την πάση θυσία αποτροπή της τουρκικής ένταξης.
<P>
Κύριε Πρόεδρε, κυρίες και κύριοι βουλευτές, ιδού λοιπόν η απάντηση της Επιτροπής και οι εντυπώσεις μου, αφού παρακολούθησα αυτή την άκρως ενδιαφέρουσα συζήτηση. Θα διαβιβάσω, βεβαίως, τα θέματα στον κ. Rehn, που είναι πιο εξοικειωμένος από εμένα με αυτά τα ζητήματα. Να είστε, πάντως, βέβαιοι ότι η συμβολή σας στην έκθεση της 8ης Νοεμβρίου θα είναι ευπρόσδεκτη.
<SPEAKER ID="216" LANGUAGE="NL" NAME="Philip Claeys (NI ). –" AFFILIATION="">
<P>
   Κύριε Πρόεδρε, ήθελα απλά να διαμαρτυρηθώ για την απουσία του Επιτρόπου Rehn από αυτήν τη σημαντική συζήτηση. Θεωρώ ότι η δικαιολογία που προέβαλε είναι απαράδεκτη. Επίσης, δεν πιστεύω ότι είναι δίκαιο για αυτό το Σώμα. Θα μπορούσε να έχει απαντήσει στα πολυάριθμα σχόλια που έγιναν αναφορικά με την έκθεση Eurlings. 
<SPEAKER ID="217" LANGUAGE="" NAME="Πρόεδρος." AFFILIATION="">
<P>
   Είμαι σε θέση να σας ενημερώσω ότι ο κ. Rehn είχε άλλες υποχρεώσεις και δεν μπορούσε να παρευρεθεί σε αυτήν τη συνεδρίαση. Κύριε Michel, έχετε και πάλι τον λόγο. 
<SPEAKER ID="218" LANGUAGE="NL" NAME="Louis Michel," AFFILIATION="Μέλος της Επιτροπής">
<P>
   . Κύριε Πρόεδρε, θα ήθελα να υπενθυμίσω στον κ. Claeys ότι ο Επίτροπος Rehn έχει ήδη εξηγήσει λεπτομερώς ότι θα ήταν αδύνατον να παραμείνει. Ενώ αυτό ήταν πράγματι ατυχές για τη συζήτηση, προσπάθησα να τον εκπροσωπήσω αποσαφηνίζοντας επιχειρήματα και απαντώντας σε ερωτήσεις. Βεβαίως, θα δώσω αναφορά στον κ. Rehn, και είμαι πεπεισμένος ότι στις επόμενες συνεδριάσεις πιθανόν να μπορέσει να έρθει και να απαντήσει σε αυτές τις ερωτήσεις αυτοπροσώπως. 
<SPEAKER ID="219" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τετάρτη, στις 12.00. 
<SPEAKER ID="220" LANGUAGE="" NAME="Πρόεδρος." AFFILIATION="Πρώτο Μέρος">
<P>
   Η ημερήσια διάταξη προβλέπει την Ώρα των Ερωτήσεων (B6-0429/2006).
<SPEAKER ID="221" LANGUAGE="" NAME="Πρόεδρος." AFFILIATION="">
<P>
Αναφορικά με το ευρωπαϊκό σύστημα εμπορίας εκπομπών 2008-2012, θα μπορούσε η Επιτροπή να σχολιάσει το γεγονός ότι εξέπνευσε η προθεσμία (30 Ιουνίου 2006) τόσο για όλα τα κράτη μέλη να υποβάλουν τα Εθνικά Σχέδια Κατανομής όσο και για την Επιτροπή να εκδώσει έκθεση για τα Εθνικά Σχέδια Κατανομής, χωρίς να σημειωθεί καμία πρόοδος. Στην υποβολή των Εθνικών Σχεδίων Κατανομής προέβησαν λιγότερα από τα μισά κράτη μέλη. Τι προτίθεται να πράξει η Επιτροπή προκειμένου να διασφαλίσει ότι το δεύτερο σύστημα εμπορίας εκπομπών λειτουργεί και ότι θα εφαρμοστεί έγκαιρα το 2008; 
<SPEAKER ID="222" LANGUAGE="" NAME="Σταύρος Δήμας," AFFILIATION="Μέλος της Επιτροπής">
<P>
   Κύριε Πρόεδρε, 13 κράτη μέλη είχαν μέχρι χθες, επίσημα, κοινοποιήσει στην Επιτροπή τα εθνικά τους σχέδια κατανομής. Εκκρεμούν, δηλαδή, ακόμη περίπου τα μισά σχέδια, αλλά είναι σημαντικό να υπογραμμισθεί ότι τα κοινοποιηθέντα σχέδια αντιπροσωπεύουν ήδη πάνω από το 60% των δικαιωμάτων εκπομπής που ενέκρινε η Επιτροπή για την πρώτη περίοδο εμπορίας. Τα κράτη μέλη τα οποία έχουν κοινοποιήσει τα σχέδιά τους είναι: το Βέλγιο, η Γαλλία, η Γερμανία, η Ελλάδα, η Εσθονία, η Ιρλανδία, η Λετονία, η Λιθουανία, το Λουξεμβούργο, η Πολωνία, η Σλοβακία, η Σουηδία και το Ηνωμένο Βασίλειο. Τα υπόλοιπα κράτη μέλη οφείλουν, ασφαλώς, να κοινοποιήσουν τα σχέδιά τους.
<P>
Τα περισσότερα από αυτά τα σχέδια ήδη –σε προκαταρκτική μορφή– βρίσκονται σε διαδικασία δημόσιας διαβούλευσης σε διάφορα κράτη μέλη όπως η Αυστρία, η Κύπρος, η Φινλανδία, η Ιταλία, οι Κάτω Χώρες, η Πορτογαλία και η Ισπανία. Αρκετά από τα ανωτέρω κράτη μέλη έχουν ήδη προωθήσει σημαντικά τις σχετικές διαδικασίες διαβούλευσης και αναμένεται να κοινοποιήσουν τα σχέδιά τους στην Επιτροπή εντός των προσεχών εβδομάδων. Η Επιτροπή αποδίδει μεγάλη σημασία στο να υποβάλουν τα υπόλοιπα κράτη μέλη το συντομότερο δυνατό τα σχέδιά τους για τη δεύτερη φάση. Ήδη έχει αποστείλει επιστολές στις οποίες εφιστά την προσοχή των κρατών μελών στις υποχρεώσεις που υπέχουν. Αν σημειωθούν περαιτέρω καθυστερήσεις, η Επιτροπή θα εξετάσει το ενδεχόμενο κίνησης διαδικασιών για παράβαση εναντίον των κρατών μελών που έχουν καθυστερήσει, με βάση το άρθρο 226 της Συνθήκης. Σύμφωνα όμως με τις πληροφορίες που έχει στη διάθεσή της η Επιτροπή, εκτιμά ότι τα τελευταία κράτη μέλη θα έχουν κοινοποιήσει τα σχέδιά τους πριν από τα τέλη του 2006.
<P>
Η Επιτροπή προβαίνει ήδη σε αξιολόγηση των εθνικών σχεδίων κατανομής που έχουν κοινοποιηθεί και προτίθεται να λάβει αποφάσεις γι’ αυτά το φθινόπωρο, εντός δηλαδή της προθεσμίας των τριών μηνών από την ολοκλήρωση των σχεδίων όπως αυτή προβλέπεται στην οδηγία για την εμπορία εκπομπών. Αυτό θα επιτρέψει στην Επιτροπή να λάβει αποφάσεις για τη μεγάλη πλειοψηφία της αγοράς δικαιωμάτων εκπομπής ρύπων πριν από τα Χριστούγεννα και να ολοκληρώσει τη διαδικασία αξιολόγησης ως την Άνοιξη του 2007. Με τον τρόπο αυτό θα διασφαλισθεί σε όλα τα κράτη μέλη η ομαλή και έγκαιρη έναρξη της δεύτερης φάσης του μηχανισμού εμπορίας εκπομπών της Ευρωπαϊκής Ένωσης για το 2008.
<P>
Η Επιτροπή, βεβαίως, δεν μπορεί να αποφανθεί επί της ουσίας των αξιολογήσεων που βρίσκονται σε εξέλιξη, θα χρησιμοποιήσει όμως κάθε πολιτικό και νομικό μέσο που έχει στη διάθεσή της, ώστε να εξασφαλισθεί ότι τα σχέδια είναι σύμφωνα με τις δεσμεύσεις του Κιότο και τα επιβεβαιωμένα στοιχεία για τις εκπομπές του 2005, με στόχο να εξασφαλισθούν ισότιμοι όροι ανταγωνισμού για τις εταιρείες. 
<SPEAKER ID="223" LANGUAGE="EN" NAME="Avril Doyle (PPE-DE ). –" AFFILIATION="">
<P>
Το πρώτο έτος, το 2005, οι πραγματικές εκπομπές διοξειδίου του άνθρακα των 21 χωρών ήταν 44 εκατ. τόνοι λιγότερο από το ποσό των αδειών εκπομπών CO2 που κατανεμήθηκαν σε αυτές τις 21 χώρες. Αυτό δεν επέφερε απολύτως καμία πίεση προς τα κάτω για τη μείωση των εκπομπών και είχε ως αποτέλεσμα μια πολύ ευμετάβλητη πιστωτική αγορά άνθρακα. Επιμένετε ότι οι πηγές πληροφοριών και στοιχείων που χρησιμοποιήθηκαν για τον καθορισμό των στόχων στον δεύτερο γύρο των Εθνικών Σχεδίων Κατανομής θα είναι διαθέσιμες για το κοινό, ώστε να είναι δυνατή η ανεξάρτητη επαλήθευση και να διασφαλιστεί το μέγιστο όφελος για το κλίμα, καθώς και δίκαιος ανταγωνισμός στην ενιαία αγορά; 
<SPEAKER ID="224" LANGUAGE="EN" NAME="Σταύρος Δήμας," AFFILIATION="Μέλος της Επιτροπής">
<P>
   . Τα κριτήρια για την προετοιμασία των Εθνικών Σχεδίων Κατανομής για τη δεύτερη περίοδο εμπορίας περιγράφονται στην οδηγία. Υπάρχουν 12 κριτήρια· τα δύο είναι πολύ σημαντικά. Το πρώτο αφορά το εάν τα κράτη μέλη βρίσκονται καθ’ οδόν για την επίτευξη του στόχου της μείωσης και τον τρόπο με τον οποίο οι κατανομές του συστήματος εμπορίας εκπομπών, από κοινού με άλλα μέτρα, θα συμβάλουν στην επίτευξη αυτού του στόχου. Το δεύτερο κριτήριο είναι τα διαθέσιμα γνωστά στο κοινό στοιχεία που αφορούν τις εκπομπές. Για τη δεύτερη περίοδο εμπορίας, υπάρχει το πλεονέκτημα ότι έχουμε στη διάθεσή μας τις πραγματικές εκπομπές για το 2005, οι οποίες περιγράφηκαν προηγουμένως. Συνεπώς, αυτά τα δύο κριτήρια θα είναι πολύ σημαντικά στο να επιτύχουν τα Εθνικά Σχέδια Κατανομής την έλλειψη που απαιτείται στην αγορά, προκειμένου να δοθούν στις εταιρείες και τις εγκαταστάσεις τα κίνητρα να προβούν στις σωστές επενδύσεις για τη μείωση των εκπομπών διοξειδίου του άνθρακα. 
<SPEAKER ID="225" LANGUAGE="EN" NAME="James Hugh Allister (NI ). –" AFFILIATION="(Ο Πρόεδρος διακόπτει τον ομιλητή)">
<SPEAKER ID="226" LANGUAGE="EN" NAME="Σταύρος Δήμας," AFFILIATION="Μέλος της Επιτροπής">
<P>
   . Στα σχέδιά μας για την περίοδο μετά το 2012, θεωρούμε ότι είναι πολύ σημαντικό να εξασφαλίσουμε τη συνεργασία όλων των χωρών που εκπέμπουν μεγάλες ποσότητες διοξειδίου του άνθρακα και άλλων αερίων του θερμοκηπίου.
<P>
Ορθώς λέτε ότι η Κίνα είναι μία από τις χώρες που εκπέμπουν μεγάλες ποσότητες, αλλά λησμονείτε ότι η χώρα με τις μεγαλύτερες εκπομπές είναι οι ΗΠΑ, οι οποίες εκπέμπουν περίπου το 25% των αερίων του θερμοκηπίου στον κόσμο. Η Κίνα έρχεται δεύτερη, με περίπου 14%, μαζί με την Ευρωπαϊκή Ένωση, αλλά, προκειμένου να υπάρξει η ισορροπία που απαιτείται σχετικά με τη συμβολή κάθε χώρας στη μάχη κατά της αλλαγής του κλίματος, πρέπει να λάβουμε υπόψη τι δηλώνει η Διάσκεψη των Ηνωμένων Εθνών για την Αλλαγή του Κλίματος, ότι δηλαδή κάθε χώρα θα πρέπει να συμβάλει με έναν κοινό αλλά διαφοροποιημένο τρόπο, κάτι που σημαίνει ότι χώρες όπως η Κίνα, η Ινδία και άλλες ταχέως αναπτυσσόμενες χώρες, οι οποίες έχουν συμβάλει σε έναν ιστορικά μικρότερο βαθμό στη δημιουργία του φαινομένου του θερμοκηπίου και έχουν ένα μόνο κλάσμα του κατά κεφαλήν εισοδήματος των αναπτυγμένων χωρών, πρέπει να συμβάλουν με διαφορετικό τρόπο αναλόγως των δυνατοτήτων και των ικανοτήτων τους, χωρίς να παρεμποδιστεί η οικονομική τους ανάπτυξη και χωρίς να δημιουργηθεί άδικος ανταγωνισμός με άλλες χώρες. 
<SPEAKER ID="227" LANGUAGE="FI" NAME="Esko Seppänen (GUE/NGL ). –" AFFILIATION="">
<SPEAKER ID="228" LANGUAGE="EN" NAME="Σταύρος Δήμας," AFFILIATION="Μέλος της Επιτροπής">
<P>
Υπάρχουν δύο τρόποι για να καταπολεμηθεί αυτό. Ο ένας είναι η δημοπράτηση ορισμένων δικαιωμάτων αντί για τη δωρεάν κατανομή τους. Αυτό είναι πιθανόν να συμβεί στη δεύτερη περίοδο εμπορίας. Οι χώρες μπορούν να δημοπρατήσουν περίπου το 10% των κατανομών και οι εισπράξεις θα μπορούσαν να χρησιμοποιηθούν είτε για την προώθηση της καινοτομίας είτε για τη μείωση της φορολογικής επιβάρυνσης για την εργασία, παραδείγματος χάριν, ή για άλλους σκοπούς. Ο δεύτερος τρόπος είναι η ελευθέρωση της αγοράς αερίου και ηλεκτρικής ενέργειας στην Ευρωπαϊκή Ένωση. 
<SPEAKER ID="229" LANGUAGE="" NAME="Πρόεδρος." AFFILIATION="">
<P>
Η Ευρωπαϊκή Ένωση προετοιμάζεται για τη διεύρυνση του Χώρου Σέγκεν. Ακούγεται, ωστόσο, ότι λόγω προβλημάτων στην κεντρική βάση δεδομένων που εξυπηρετεί την προστασία των εξωτερικών συνόρων δεν θα καταστεί δυνατή η κατάργηση των συνοριακών ελέγχων το 2007.
<SPEAKER ID="230" LANGUAGE="EN" NAME="Franco Frattini," AFFILIATION="Αντιπρόεδρος της Επιτροπής">
<P>
   . Καταρχάς, το SIS II είναι πολύ σημαντικό, διότι είναι μία προϋπόθεση, εάν όχι η μόνη προϋπόθεση, για τη διεύρυνση του χώρου Σένγκεν, ο οποίος είναι ένας πραγματικός ευρωπαϊκός χώρος για την ελεύθερη κυκλοφορία των ατόμων.
<P>
Η υλοποίηση εθνικών σχεδίων έχει καθυστερήσει σε όλα τα κράτη μέλη που έχουν ζητήσει να ενταχθούν στον χώρο Σένγκεν, εκτός από ένα. Όλοι οι εμπειρογνώμονες σε όλα τα κράτη μέλη, συμπεριλαμβανομένων και των νέων, γνώριζαν και γνωρίζουν πολύ καλά την κατάσταση που επικρατεί. Για τον λόγο αυτόν, οι εθνικοί εμπειρογνώμονες πρότειναν να υπάρξει ένα νέο χρονοδιάγραμμα για την υλοποίηση του SIS II.
<P>
Την ερχόμενη εβδομάδα, το Συμβούλιο των Υπουργών Εσωτερικών πιθανόν να εγκρίνει ένα νέο χρονοδιάγραμμα για το SIS II. Θα εγκρίνει μια πρόταση για ένα νέο χρονοδιάγραμμα, η οποία θα είναι ορατή, πραγματιστική και ρεαλιστική, και επίσης θα αποφασίσει τη δημιουργία μιας ομάδας εργασίας που θα απαρτίζεται από εθνικούς εμπειρογνώμονες από τα κράτη μέλη με στόχο τη συνεχή παρακολούθηση της εθνικής υλοποίησης των εθνικών συστημάτων.
<SPEAKER ID="231" LANGUAGE="LT" NAME="Danutė Budreikaitė (ALDE ). –" AFFILIATION="">
<SPEAKER ID="232" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρίες και κύριοι, η απάντησή μου είναι οπωσδήποτε ναι: η εφαρμογή του σχεδίου SIS ΙΙ αποτελεί μία από τις απαραίτητες προϋποθέσεις για την ενοποίηση και διεύρυνση του χώρου Σένγκεν.
<SPEAKER ID="233" LANGUAGE="DE" NAME="Hubert Pirker (PPE-DE ). –" AFFILIATION="">
<SPEAKER ID="234" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρίες και κύριοι, το ενδεχόμενο μιας ενδιάμεσης λύσης –με άλλα λόγια το Σένγκεν 1+– προτάθηκε από μία από τις αντιπροσωπείες. Κατά τη γνώμη μου, πρόκειται για μια λύση που αξίζει να σκεφτούμε σοβαρά, εφόσον μας προσφέρει την προστιθέμενη αξία που σίγουρα θα μας παράσχει το Σένγκεν 2.
<P>
Θα ήθελα να υπενθυμίσω στους αξιότιμους βουλευτές ότι πριν από περισσότερο από έναν χρόνο η ίδια η Επιτροπή ήταν αυτή που πρότεινε την εν λόγω ιδέα. Με άλλα λόγια, γιατί να μην αναζητηθεί μια ενδιάμεση λύση ανάμεσα στο Σένγκεν 1 και το Σένγκεν 2; Η λύση αυτή θα ονομαζόταν ακριβώς Σένγκεν 1+.
<P>
Την περίοδο εκείνη, μια ισχυρή πλειοψηφία κρατών μελών απέρριψε αυτήν την ιδέα της ενδιάμεσης λύσης με την αιτιολογία ότι δεν θα ήταν αρκετά ασφαλής, όπως θα ήταν το Σένγκεν 2. Τώρα, όπως γνωρίζετε, η ιδέα προτάθηκε εκ νέου από την πορτογαλική αντιπροσωπεία. Θα την αξιολογήσουμε εκ νέου, όλα όμως εξαρτώνται από την προστιθέμενη αξία που θα παρέχει.
<P>
Το επόμενο ερώτημα είναι: «Ποια είναι αυτή η προστιθέμενη αξία;». Το Σένγκεν 2 θα χαρακτηρίζεται από άμεση και σε πραγματικό χρόνο σύνδεση μεταξύ ενός κεντρικού τμήματος στο Στρασβούργο, ενός δεύτερου τμήματος στο Σάλτσμπουργκ και των εθνικών συστημάτων, τα οποία θα συνδέονται με άμεση ανταλλαγή πληροφοριών σε πολύ πιο σύντομους χρόνους και θα εξασφαλίζουν ασφαλέστερη προστασία των προσωπικών δεδομένων σε σύγκριση με ό,τι συμβαίνει σήμερα.
<P>
Αυτό είναι το βασικό χαρακτηριστικό που με κάνει να πιστεύω ότι το Σένγκεν 2 αποτελεί την πιο προχωρημένη πρόταση που έχει υποβληθεί έως σήμερα. 
<SPEAKER ID="235" LANGUAGE="EN" NAME="Justas Vincas Paleckis (PSE ). –" AFFILIATION="">
<SPEAKER ID="236" LANGUAGE="EN" NAME="Franco Frattini," AFFILIATION="Αντιπρόεδρος της Επιτροπής">
<P>
   . Αυτό είναι ένα πολύ σημαντικό θέμα. Πολλοί συνάδελφοι και υπουργοί έθεσαν στο Τάμπερε αυτό ακριβώς το ζήτημα. Η απάντησή μου ήταν, και την επαναλαμβάνω εδώ, ότι γνωρίζω τις επιπτώσεις της καθυστέρησης και το πιθανόν επιπλέον κόστος. Για τον λόγο αυτόν, υποσχέθηκα σε όλους τους υπουργούς να μελετήσω πολύ προσεκτικά την πιθανότητα να ληφθεί τουλάχιστον μερικώς υπόψη το επιπλέον κόστος της αναβολής της ειδικής λειτουργίας του SIS II. Για παράδειγμα, μπορώ να λάβω υπόψη τα συστήματα κλίμακας της ΤΠ. Έχω ήδη αναβάλει την πιθανότητα δαπάνης χρημάτων έως τα τέλη του 2007. Γιατί να μην εξετάσω την εκ νέου αναβολή της ή να προσπαθήσω να έχω επιπλέον χρηματοδότηση για αυτό το επιπρόσθετο κόστος; Δεν μπορώ, για παράδειγμα, να συγχρηματοδοτήσω μισθούς για άτομα που εργάζονται στην αστυνομία, αλλά θα εξετάσω σοβαρά την υποδομή της ασφάλειας. 
<SPEAKER ID="237" LANGUAGE="" NAME="Πρόεδρος." AFFILIATION="">
<P>
   Θα ήθελα να επισημάνω ότι το θέμα της διεύρυνσης το Χώρου Σέγκεν θα συζητηθεί στη συνεδρίαση της Ολομέλειάς μας τον Οκτώβριο. Πράγματι, θα έχουμε την ευκαιρία να επανέλθουμε στο θέμα παρουσία του κ. Frattini.
<P>
Μετά την απόφαση του Ευρωπαϊκού δικαστηρίου της 18ης Ιουλίου 2006 στην υπόθεση C-119/04, σκοπεύει η Επιτροπή να εξετάσει το ενδεχόμενο υποβολής αίτησης αναθεώρησης της απόφασης λόγω του ότι σημαντικές πληροφορίες σχετικά με την εργασιακή κατάσταση των λεκτόρων ξένων γλωσσών στην Ιταλία δεν ήταν διαθέσιμες στο Ευρωπαϊκό Δικαστήριο; 
<SPEAKER ID="238" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κύριε Πρόεδρε, αξιότιμοι βουλευτές, στην απόφαση της 18ης Ιουλίου 2006 στην υπόθεση C-119/04 το Ευρωπαϊκό Δικαστήριο δήλωσε ότι, σύμφωνα με την προθεσμία που όριζε η αιτιολογημένη γνωμοδότηση, η Ιταλική Δημοκρατία δεν είχε αναγνωρίσει τα δικαιώματα των πρώην λεκτόρων οι οποίοι είχαν γίνει καθηγητές ξένων γλωσσών και είχαν εξειδικευτεί σε αυτές, μολονότι αυτή η αναγνώριση διασφαλιζόταν για όλους τους εργαζομένους της χώρας, και επίσης δεν είχε τηρήσει της υποχρεώσεις της στο πλαίσιο του άρθρου 228 της Συνθήκης ΕΚ. Το Ευρωπαϊκό Δικαστήριο αποφάσισε, ωστόσο, ότι δεν υπήρχε λόγος για την επιβολή του προστίμου που ζητούσε η Επιτροπή. Μετά την εξέταση των εν λόγω περιστατικών, δεν διέθετε επαρκείς πληροφορίες ώστε να καταλήξει στο συμπέρασμα ότι οι ιταλικές αρχές δεν τηρούσαν τις υποχρεώσεις τους. Η Επιτροπή εφιστά την προσοχή του αξιότιμου βουλευτή στο γεγονός ότι το Ευρωπαϊκό Δικαστήριο επεσήμανε επίσης ότι σύμφωνα με τον νόμο 2/2004, ο οποίος δεν αποκλείει την ανανέωση της σταδιοδρομίας πρώην λεκτόρων ξένων γλωσσών υπό αυξημένες προϋποθέσεις, τα εν λόγω πανεπιστήμια μπορούν να ανανεώσουν αναδρομικά τη σταδιοδρομία αυτών των καθηγητών. Το Ευρωπαϊκό Δικαστήριο, παρόλα αυτά, θεώρησε επίσης ότι ήταν ακόμη αναγκαίο να καθοριστεί εάν πραγματικά εφαρμόζονται τα μέτρα που εγκρίθηκαν μετά τη νόμιμη υιοθέτηση του κανονισμού. Οι υπηρεσίες της Επιτροπής αναλύουν επί του παρόντος την ουσία και τις επιπτώσεις αυτής της απόφασης, καθώς και τον καλύτερο τρόπο δράσης. Ένα από τα κύρια θέματα που θα πρέπει να επιλυθεί από αυτήν την άποψη είναι εάν τα αποκτηθέντα δικαιώματα έχουν πλήρως αναγνωριστεί και ανανεωθεί, συμπεριλαμβανομένης της εφαρμογής των αναδρομικών πληρωμών σε όσους τις δικαιούνται, όπως δηλώνουν οι ιταλικές αρχές. 
<SPEAKER ID="239" LANGUAGE="EN" NAME="Proinsias De Rossa (PSE ). –" AFFILIATION="(Ο Πρόεδρος διακοπεί τον ομιλητή.)">
<P>
   Δεν συμφωνεί ο Επίτροπος ότι αποτελεί σκάνδαλο το γεγονός ότι δεν επιβλήθηκαν πρόστιμα στις ιταλικές αρχές από το Ευρωπαϊκό Δικαστήριο, δεδομένου ότι έχουν τώρα παρέλθει σχεδόν 20 χρόνια από τη στιγμή που το θέμα έπεσε για πρώτη φορά στην αντίληψη της Επιτροπής και ότι σε κάθε περίπτωση, όταν το Δικαστήριο αποφάσισε επί του θέματος, τάχθηκε κατά της Ιταλίας· και ότι ακόμη και σήμερα, όπως πληροφορούμαι, στο πανεπιστήμιο της La Sapienza τα κριτήρια που ορίζονται δεν έχουν εκπληρωθεί;
<SPEAKER ID="240" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κύριε De Rossa, κατά τη συζήτηση αυτής της υπόθεσης, η Επιτροπή υπεραμύνθηκε όσων δηλώθηκαν ενώπιον του Δικαστηρίου και βάσει των οποίων απεφάνθη το Δικαστήριο. Από αυτήν την άποψη, συμμετείχαμε επίσημα και ουσιαστικά στην εν λόγω δίκη. Συνεπώς, η Επιτροπή είναι υπεύθυνη να επιλύσει το θέμα και να ελέγξει εάν η απόφαση εφαρμόστηκε πλήρως, εάν οδήγησε σε αναδρομικές πληρωμές και εάν ανανεώθηκαν οι σταδιοδρομίες. Αυτό πρέπει να κάνουμε και προς αυτήν την κατεύθυνση πορευόμαστε. Απομένει να δούμε πώς θα εξελιχθούν τα προτεινόμενα μέτρα. Κατά τη γνώμη μου, η ουσία είναι ότι το νομικό πλαίσιο της ΕΕ και της Ευρωπαϊκής Κοινότητας πρέπει να γίνει σεβαστό, και αυτός είναι ο τρόπος με τον οποίο εργάζεται πάντα η Επιτροπή. Εξέφρασε τη θέση της επί του θέματος με μεγάλη σαφήνεια κατά τη διάρκεια των διαπραγματεύσεων. 
<SPEAKER ID="241" LANGUAGE="EN" NAME="Glyn Ford (PSE ). –" AFFILIATION="">
<P>
   Χαιρετίζω το γεγονός ότι θα παρακολουθείτε αν εφαρμόζεται σωστά η απόφαση. Φρονώ ότι έχουν παρέλθει 21 έτη από τη στιγμή που το θέμα αυτό ετέθη από έναν πρώην συνάδελφό μου, τον κ. Hugh McMahon, καθώς και από τον κ. De Rossa. Αναρωτιέμαι εάν θα μπορούσαμε να εξετάσουμε το ενδεχόμενο να κάνουμε ένα πάρτι γενεθλίων όταν το θέμα συμπληρώσει τα εικοστά πρώτα γενέθλιά του, διότι φαίνεται ότι προχωρά με υπερβολικά αργό ρυθμό. 
<SPEAKER ID="242" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κύριε Ford, σε όλη αυτήν τη διαδικασία που προκαλεί σύγχυση, η Επιτροπή με συνέπεια υποστήριξε ότι η υποχρέωση για την επίτευξη αποτελεσμάτων προκύπτει από την απόφαση του 2001 που ισχύει για την πραγματική ρύθμιση των κερδών και για τις εισφορές κοινωνικής ασφάλισης που οφείλονται σε πρώην λέκτορες. Τέθηκαν επίσης υπό συζήτηση τα κριτήρια που χρησιμοποιούνται στο πλαίσιο του νόμου 2/2004 σχετικά με την ανανέωση της σταδιοδρομίας των καθηγητών. Τότε, φυσικά, το Δικαστήριο αποφάσισε ή δήλωσε ότι δεν είχε καμία λογική αιτία βάσει της οποίας θα αποφαινόταν ότι η απόφαση δεν είχε ακόμη εφαρμοστεί πλήρως. Έλαβε υπόψη το γεγονός ότι τα ιταλικά πανεπιστήμια τους είχαν ενημερώσει ότι οι πληρωμές, ή τουλάχιστον ορισμένες από τις πληρωμές, είχαν πραγματοποιηθεί. Το Δικαστήριο δεν εξέτασε το γεγονός ότι αυτές οι πληροφορίες είχαν δοθεί από τα πανεπιστήμια και όχι από τους λέκτορες.
<SPEAKER ID="243" LANGUAGE="" NAME="" AFFILIATION="Δεύτερο Μέρος">
<SPEAKER ID="244" LANGUAGE="" NAME="Πρόεδρος" AFFILIATION="">
<P>
Το Συμβούλιο, στην παρουσίασή του για τον προϋπολογισμό του οικονομικού έτους 2007, προτείνει σημαντικές εξοικονομήσεις στις διοικητικές δαπάνες, οι οποίες θα μπορούσαν να γίνουν με την κατάργηση θέσεων υπαλλήλων στην Επιτροπή. Πώς θα εξελιχθεί κατά τα προσεχή έτη, μετά από τις πιθανές αυτές καταργήσεις θέσεων, το δυναμικό των υπαλλήλων της Επιτροπής και του προσωπικού των οργανισμών; 
<SPEAKER ID="245" LANGUAGE="EN" NAME="Dalia Grybauskaitė," AFFILIATION="Μέλος της Επιτροπής">
<P>
   . Η ερώτηση που θέσατε είναι πολύ σημαντική για την Επιτροπή και για όλα τα ευρωπαϊκά θεσμικά όργανα. Η πρόταση του Συμβουλίου αποτελείται από δύο μέρη: το ένα μέρος αφορά άμεσα τον προϋπολογισμό του 2007 και το άλλο μέρος αφορά άμεσα την περίοδο των επτά ετών από το 2007 έως το 2013. Θα ήθελα να αναπτύξω τις συνέπειες που αναφέρετε στην ερώτησή σας και για τα δύο μέρη της πρότασης που έκανε το Συμβούλιο.
<P>
Πρώτον, αναφορικά με τον προϋπολογισμό του 2007, το Συμβούλιο έχει μειώσει τις πιστώσεις κατά 56 εκατ. ευρώ. Αυτό σημαίνει ότι η Επιτροπή δεν θα είναι καν σε θέση να διατηρήσει τον σημερινό αριθμό του προσωπικού της, ενώ το Συμβούλιο έχει εγκρίνει 801 νέες θέσεις καινούριων μελών για τη διεύρυνση. Ωστόσο, αρνήθηκε να χορηγήσει τις αντίστοιχες πιστώσεις για την καταβολή των μισθών για αυτές τις θέσεις. Αυτό θα καθιστούσε αδύνατη πρόσληψη, είτε από τα νέα είτε από τα παλαιά κράτη μέλη. Επίσης, δεν θα επιτρέψει στην Επιτροπή να αντικαταστήσει το προσωπικό της που θα συνταξιοδοτηθεί στη διάρκεια του 2007. Αυτό σημαίνει ότι το πραγματικό εργατικό δυναμικό θα μειωθεί κατά περίπου 420 άτομα. Σύμφωνα με αυτήν την πρόταση, δεν θα πραγματοποιηθεί καμία απολύτως πρόσληψη για το 2007.
<P>
Η ερώτηση αφορούσε επίσης τους οργανισμούς. Για το 2007, το Συμβούλιο πρότεινε επίσης την περικοπή των πιστώσεων προς τους οργανισμούς κατά περίπου 29 εκατ. ευρώ.
<P>
Το δεύτερο μέρος της πρότασης αναφέρεται στη μείωση των θέσεων υπαλλήλων για την περίοδο των επτά ετών. Η πρόταση του Συμβουλίου αποτελείται από δύο μέρη. Καταρχάς, κάθε δεύτερη θέση υπαλλήλου που θα χηρεύει θα καταργείται από το οργανόγραμμα κάθε θεσμικού οργάνου. Έχω ακούσει φήμες σύμφωνα με τις οποίες αυτό προτείνεται και για τα τρία θεσμικά όργανα – το Κοινοβούλιο, το Συμβούλιο και την Επιτροπή. Δεύτερον, η Επιτροπή θα πρέπει να καταργήσει 500 επιπλέον θέσεις υπαλλήλων, κάτι που το Συμβούλιο δικαιολογεί με τη συγκέντρωση των προγραμμάτων και νέες διοικητικές προσεγγίσεις. Για την Επιτροπή αυτό θα μπορούσε να στοιχίσει έως και 2 000 θέσεις κατά τη διάρκεια της περιόδου των επτά ετών· για άλλα θεσμικά όργανα, όπως το Συμβούλιο και το Κοινοβούλιο, θα στοίχιζε περίπου 200 θέσεις.
<P>
Οι συνέπειες μόνο για την Επιτροπή θα είναι μια απώλεια περίπου 2 000 θέσεων υπαλλήλων, κάτι που σημαίνει περίπου τέσσερις ΓΔ. Είναι επίσης περίπου οι μισές θέσεις που έχουν δοθεί για τη διεύρυνση κατά τη διάρκεια των περασμένων ετών. Δεν λαμβάνεται καθόλου υπόψη το γεγονός ότι η Επιτροπή ήδη άρχισε το 2002 τη διοικητική μεταρρύθμιση στις δικές της εγκαταστάσεις, καθώς και τη συνεχιζόμενη μεταρρύθμιση. Επίσης, δεν λαμβάνει υπόψη ότι τα ευρωπαϊκά θεσμικά όργανα δεν είναι εθνικές κυβερνήσεις και ότι τα συγκεκριμένα καθήκοντα που εκτελούν το Κοινοβούλιο και το Συμβούλιο είναι διαφορετικά. Για παράδειγμα, η Ευρωπαϊκή Επιτροπή, ως δημόσια υπηρεσία, είναι η πιο φθηνή δημόσια υπηρεσία του κόσμου. Στον προϋπολογισμό μας και τα τρία θεσμικά όργανα –το Συμβούλιο, το Κοινοβούλιο και η Επιτροπή– απορροφούν μόλις το 5% περίπου του προϋπολογισμού για τις διοικητικές δαπάνες, ενώ στα περισσότερα από τα κράτη μέλη μας απορροφούν τέσσερις ή πέντε φορές περισσότερο.
<SPEAKER ID="246" LANGUAGE="FI" NAME="Esko Seppänen (GUE/NGL ). –" AFFILIATION="">
<SPEAKER ID="247" LANGUAGE="EN" NAME="Dalia Grybauskaitė," AFFILIATION="Μέλος της Επιτροπής">
<P>
   . Πραγματοποιούμε αναδιάταξη του προσωπικού κάθε χρόνο· κάθε χρόνο προβαίνουμε σε εσωτερική αναδιάταξη περίπου 400 ατόμων. Όμως, να που συζητούμε για θέσεις υπαλλήλων χωρίς έχουν γίνει προετοιμασίες για την καταβολή μισθών. Το εσωτερικό είναι μέρος του λεγόμενου προγράμματος για την αύξηση της παραγωγικότητας, το οποίο δημιουργήθηκε το 2002 ως μέρος της μεταρρύθμισης. Όταν αλλάζουν οι προτεραιότητες, προβαίνουμε σε εσωτερική αναδιάταξη του προσωπικού: αυτή είναι η φυσιολογική ετήσια πρακτική. 
<SPEAKER ID="248" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="249" LANGUAGE="EN" NAME="Dalia Grybauskaitė," AFFILIATION="Μέλος της Επιτροπής">
<P>
   . Ναι, το 2003 το Κοινοβούλιο και το Συμβούλιο συμφώνησαν να διανείμουν 3 400 νέες θέσεις υπαλλήλων για τη διεύρυνση κατά την περίοδο των τεσσάρων ετών μεταξύ του 2004 και του 2008. Κάθε χρόνο λαμβάνουμε αυτές τις θέσεις, παράλληλα με πληρωμές για τους μισθούς. Εφέτος μας προσφέρθηκαν και πάλι 801 θέσεις από το Συμβούλιο, χωρίς καμιά προσθήκη για τους μισθούς. Δεν είμαστε μάγοι και δεν μπορούμε με μαγικό τρόπο να πληρώσουμε από το πουθενά 800 θέσεις υπαλλήλων. 
<SPEAKER ID="250" LANGUAGE="FI" NAME="Eija-Riitta Korhola (PPE-DE ). –" AFFILIATION="(Ο Πρόεδρος διακόπτει την ομιλήτρια)">
<SPEAKER ID="251" LANGUAGE="EN" NAME="Dalia Grybauskaitė," AFFILIATION="Μέλος της Επιτροπής">
<P>
   . Αυτό αφορά κυρίως τον Δημοσιονομικό Κανονισμό και τους δημοσιονομικούς κανόνες εφαρμογής. Η Επιτροπή έχει ετοιμάσει τις διαδικασίες απλοποίησης, οι οποίες εγκρίθηκαν τον Μάιο. Αυτό το πακέτο νέας νομοθεσίας βρίσκεται στο τραπέζι του Συμβουλίου και στο τραπέζι της Επιτροπής Προϋπολογισμών με την κ. Grässle, η οποία είναι η εισηγήτρια αυτού του θέματος. Μπορεί να επιβεβαιώσει ότι υιοθέτησε περίπου το 80% των προτάσεων του Κοινοβουλίου. Το πακέτο είναι πολύ καλό, αλλά πολλά θα εξαρτηθούν τώρα από το εάν η φινλανδική Προεδρία θα το εγκρίνει και από τις διαπραγματεύσεις μεταξύ του Συμβουλίου και του Κοινοβουλίου, ενώ παραμένει απόφαση του Συμβουλίου. Έτσι, ευελπιστώ ότι θα γίνουν και άλλες απλοποιήσεις από το 2007, ιδιαίτερα όσον αφορά τις διαδικασίες για την πληρωμή τέτοιου είδους σχεδίων. Όμως, αυτό είναι άλλο θέμα. 
<SPEAKER ID="252" LANGUAGE="" NAME="Πρόεδρος." AFFILIATION="">
<P>
Γιατί επιδιώκει η Επιτροπή να επιτύχει τις δημοσιονομικές διορθώσεις πριν την έκθεση του Ευρωπαϊκού Ελεγκτικού Συνεδρίου στις 23 Οκτωβρίου 2006 σχετικά με τον εκσυγχρονισμό της λογιστικής;
<P>
Πόσοι λογαριασμοί τους οποίους αφορά η 1.3.1. του προσχεδίου του Διορθωτικού Προϋπολογισμού αριθ. 5 στο Γενικό Προϋπολογισμό 2006, περιλαμβάνονται στον κοινοποιηθέντα κατάλογο λογαριασμών της Επιτροπής στις 2.6.2006 S-46 (Συμπλήρωμα στις ερωτήσεις Ε-4819/05 και Η-0212/06) μετά από γραπτή ερώτηση του Κοινοβουλίου όσον αφορά τους σε αυτήν έως τώρα άγνωστους λογαριασμούς της; Σε ποιο συνολικό ποσό ανέρχονται οι τουλάχιστον 377 άγνωστοι λογαριασμοί; Για πόσους λογαριασμούς και για ποια ποσά πρόκειται κάθε φορά στις αναφερόμενες στον Διορθωτικό Προϋπολογισμό αριθ. 5 «αφερέγγυες τράπεζες», «ταμειακά ελλείμματα» και «παλαιά βάρη»; Πώς προέκυψαν τα ταμειακά ελλείμματα και υπήρξε αυτό αποτέλεσμα του ανοίγματος λογαριασμών εκτός προϋπολογισμού; Τι είναι τα «παλαιά βάρη» και από που προκύπτουν αυτά; 
<SPEAKER ID="253" LANGUAGE="EN" NAME="Dalia Grybauskaitė," AFFILIATION="Μέλος της Επιτροπής">
<P>
Η ερώτησή σας αφορά κυρίως τον προϋπολογισμό μας για το προσωπικό, όπου θέλουμε να δημιουργήσουμε μια γραμμή του προϋπολογισμού η οποία θα έδινε τη δυνατότητα στην Επιτροπή, όπου αυτό θα ήταν εύλογο, να ακυρώσει θέσεις του προϋπολογισμού σε εκκρεμείς λογαριασμούς και να αποσβέσει απώλειες που αναπόφευκτα συσσωρεύονται στα κονδύλια ενός διοικητικού διευθυντή σε λογαριασμούς σε 145 χώρες, ενίοτε με έναν αδύναμο τραπεζικό τομέα και άλλες πολιτικές αναταραχές.
<P>
Η δημιουργία αυτής της γραμμής του προϋπολογισμού αντανακλά την πολιτική της Επιτροπής που χαρακτηρίζεται από διοικητικό σθένος και διαφάνεια και έχει ως στόχο την εκκαθάριση όλων των αρχείων, κυρίως όσων σχετίζονται με τα έτη προ του 2000. Αυτό οφείλεται κυρίως στο γεγονός ότι δημιουργούμε τώρα ένα νέο λογιστικό σύστημα σε δεδουλευμένη βάση, το οποίο μας επιτρέπει, και μας υποχρεώνει, να είμαστε πιο διαφανείς και πιο σθεναροί όσον αφορά το λογιστικό μας σύστημα.
<P>
Αυτή η πρόταση για μια νέα γραμμή του προϋπολογισμού παρουσιάστηκε στον διορθωτικό προϋπολογισμό 5, στη γραμμή του προϋπολογισμού 40, και αναφέρει τους παρακάτω πέντε τύπους λειτουργιών που θα εξετάσουμε. Η πρώτη είναι οι προσαρμογές για την κάλυψη των ποσών που κατατίθενται σε τράπεζες εκτός της Ευρωπαϊκής Ένωσης οι οποίες έχουν χαρακτηριστεί αφερέγγυες κατά το περασμένο έτος. Η δεύτερη είναι τα ταμειακά ελλείμματα σε πάγιες προκαταβολές. Η τρίτη είναι η ρύθμιση ορισμένων μακροχρόνιων λειτουργιών που πραγματοποιούνται κυρίως από αποστολές και αντιπροσωπείες στο πλαίσιο των ρυθμίσεων των πάγιων προκαταβολών στο εξωτερικό. Η τέταρτη είναι η εξόφληση του αρχικού επιτοκίου και/ή του τόκου υπερημερίας και το εάν έχουν συμψηφιστεί, και η εκκαθάριση των μη ανακτήσιμων ποσών ΦΠΑ.
<P>
Κάθε χρόνο, η Επιτροπή θα περιλαμβάνει αυτήν τη γραμμή του προϋπολογισμού στην πρότασή της για το προσχέδιο προϋπολογισμού, καθώς είναι τώρα κοινή πρακτική να διαγράφονται οι μη ανακτήσιμες δαπάνες και να μην αφήνονται επ’ αόριστον σε εκκρεμείς λογαριασμούς, κάτι που ήταν στο παρελθόν κοινή πρακτική. Ο ορισμός ενός εκκρεμούς λογαριασμού είναι ότι δεν είναι απλώς ένας τραπεζικός λογαριασμός, αλλά λογιστικές εγγραφές, όπου καταγράφονται οι ετήσιες οικονομικές δηλώσεις της Επιτροπής εκτός των λογαριασμών του προϋπολογισμού της ΕΕ, διότι αντιστοιχούν σε λειτουργίες που αναμένουν να ρυθμιστούν από λογιστικής άποψης, αλλά δεν μπορούν να αποδοθούν από καμία συγκεκριμένη δημοσιονομική γραμμή της ΕΕ για διάφορους λόγους που εξηγούνται παραπάνω. Συνεπώς, δεν υπάρχει σχέση με τους τραπεζικούς λογαριασμούς που αναφέρονται στην απάντησή μου της 2ας Ιουλίου του τρέχοντος έτους, όπου το άνοιγμα ή η διαχείριση των λογαριασμών δεν έγινε από τον υπόλογο αλλά από άλλα μέλη του προσωπικού, τόσο εντός όσο και εκτός της επικράτειας της Ευρωπαϊκής Ένωσης.
<P>
Όσον αφορά την ετήσια έκθεση του Ελεγκτικού Συνεδρίου για το 2005, αυτή η πρόταση δεν έχει επίσης καμία άλλη σχέση με αυτό το έγγραφο, εκτός από το γεγονός ότι το Συνέδριο πιέζει συνεχώς την Επιτροπή για την εκκαθάριση αυτών των εκκρεμών λογαριασμών. Παρουσιάστηκε την κατάλληλη στιγμή ώστε ο εκκρεμής λογαριασμός να εκκαθαριστεί πριν από το τέλος του τρέχοντος δημοσιονομικού έτους. Το κάναμε αυτό με τον διορθωτικό προϋπολογισμό.
<P>
Όσον αφορά τα βασικά είδη λειτουργιών σε αρκετούς λογαριασμούς για τα οποία ρωτάτε στην ερώτησή σας και τα σχετικά χρηματικά ποσά, μπορώ να δώσω σήμερα ορισμένα παραδείγματα. Για παράδειγμα, τα κονδύλια που χάθηκαν μετά από χρεοκοπίες ανέρχονται σε περίπου 1,3 εκατ. ευρώ, εκ των οποίων 1 εκατ. ευρώ στο Καζακστάν το 1996. Τα κονδύλια που χάθηκαν από παλαιά βάρη, για παράδειγμα, ανέρχονται επί του παρόντος σε 3,5 εκατ. ευρώ από πάγιες προκαταβολές εκτός της Ευρωπαϊκής Ένωσης και μόνο 100 000 ευρώ από πάγιες προκαταβολές που διατηρούσαν αντιπροσωπείες. Αυτό οφείλεται σε πολλές διαφορετικές περιστάσεις όπου, παρά τις εκτεταμένες έρευνες, δεν μπορούν να βρεθούν τα υποστηρικτικά έγγραφα που απαιτούνται για να δικαιολογηθούν δαπάνες που σε διαφορετική περίπτωση είναι συνηθισμένες. Όλα αυτά τα ποσά αφορούν τα έτη πριν από το 2000.
<P>
Τέλος, θέλω απλά να πω ότι η δημιουργία αυτής της γραμμής του προϋπολογισμού δεν είναι μόνο μέρος της σημερινής διαδικασίας εκσυγχρονισμού του λογιστικού συστήματος της Επιτροπής· αντανακλά επίσης την πολιτική της Επιτροπής που χαρακτηρίζεται από διοικητικό σθένος και διαφάνεια για την εκκαθάριση όλων των παλαιών αρχείων, κάτι που θα γίνει κοινή πρακτική από το 2006, και θα πραγματοποιείται κάθε χρόνο.
<SPEAKER ID="254" LANGUAGE="DE" NAME="Ingeborg Gräßle (PPE-DE ). –" AFFILIATION="">
<P>
   Κυρία Επίτροπε, σας ευχαριστώ για την απάντησή σας. Η διερμηνεία χανόταν από καιρό σε καιρό, καθώς ο διερμηνέας δεν μπορούσε να σας παρακολουθήσει. Εγώ προσπάθησα να σας παρακολουθήσω και διαπίστωσα ότι δεν απαντήσατε σε μία ερώτηση, συγκεκριμένα εκείνη που αφορά τους 377 εκτός προϋπολογισμού λογαριασμούς που ανέφερα στην ερώτησή μου της 2ας Ιουλίου. Αυτή είναι η δεύτερη φορά που δεν δίδεται απάντηση στην ερώτηση για το συνολικό ποσόν. Θα ήθελα να προσθέσω σε αυτό ότι υπάρχει ένας λογαριασμός του σούπερ μάρκετ Economat ύψους 7 εκατ. ευρώ. Θα ήθελα να σας παρακαλέσω να μας πείτε σε τι δαπανήθηκαν αυτά τα 7 εκατ. ευρώ. 
<SPEAKER ID="255" LANGUAGE="EN" NAME="Dalia Grybauskaitė," AFFILIATION="Μέλος της Επιτροπής">
<SPEAKER ID="256" LANGUAGE="" NAME="Πρόεδρος." AFFILIATION="">
<P>
Τι σκέφτεται η Επιτροπή σε σχέση με την πρόταση αυτή ή άλλες παρόμοιες προτάσεις; Συμφωνεί ότι μια κατά βάση θετική διαδικασία - η δημιουργία κοινής αγοράς εργασίας - θέτει ωστόσο ένα ζωτικό πρόβλημα διαρροής εγκεφάλων και ειδικευμένου εργατικού δυναμικού, το οποίο θα πρέπει να επιλύσουμε με κοινές προσπάθειες της ΕΕ και του συνόλου των 25 κρατών μελών της;
<SPEAKER ID="257" LANGUAGE="EN" NAME="Ján Figeľ," AFFILIATION="Μέλος της Επιτροπής">
<P>
   . Η ερώτηση του βουλευτή αφορά το θέμα της διαρροής εγκεφάλων –ή διαρροή ειδικευμένου προσωπικού– από τα κράτη μέλη που εντάχθηκαν στην Ένωση την 1η Μαΐου 2004. Προτείνει ότι η Επιτροπή θα πρέπει να δημιουργήσει ένα ειδικό νέο ταμείο με στόχο τον περιορισμό της διαρροής εγκεφάλων και ειδικευμένου εργατικού δυναμικού.
<P>
Η ελεύθερη κυκλοφορία των προσώπων είναι μία από τις θεμελιώδεις ελευθερίες που εγγυάται το κοινοτικό δίκαιο. Μετά τη διεύρυνση το 2004, παρά τις μεταβατικές ρυθμίσεις για την ελεύθερη κυκλοφορία των εργαζομένων από τις οκτώ νέες χώρες, παρατηρήθηκε στην ΕΕ αυξημένη κινητικότητα από τα νέα κράτη μέλη. Ωστόσο, στην έκθεση που δημοσιεύσαμε πρόσφατα σχετικά με τη λειτουργία των μεταβατικών ρυθμίσεων, η Επιτροπή επεσήμανε ότι η ροή από την ΕΕ των 10, ήτοι τα νέα κράτη μέλη, είχε περιοριστεί αρκετά σε σχέση με τον συνολικό ενεργό πληθυσμό και ότι ήταν ισορροπημένη, τουλάχιστον εν μέρει, σε σχέση με την κινητικότητα από τα 15 παλαιά κράτη μέλη.
<P>
Θα πρέπει επίσης να παρατηρήσουμε ότι, μολονότι τα «παλαιά» κράτη μέλη προσελκύουν ταλαντούχους ανθρώπους από τα νέα κράτη μέλη, οι ΗΠΑ αποδεικνύονται ο πιο δημοφιλής προορισμός για τους φοιτητές της τριτοβάθμιας εκπαίδευσης ή τους μορφωμένους ανθρώπους από τα νέα κράτη μέλη. Το πρόβλημα της διαρροής εγκεφάλων, ως έχει μέχρι σήμερα, φαίνεται ότι συνδέεται περισσότερο με τη διαφορά των μισθών μεταξύ της χώρας προέλευσης και των χωρών προορισμού και όχι με την ποιότητα των εκπαιδευτικών συστημάτων στις χώρες προέλευσης των μεταναστών. Τα νέα κράτη μέλη έχουν αρκετά καλή απόδοση σύμφωνα με τους περισσότερους δείκτες του προγράμματος Εκπαίδευση και Κατάρτιση 2010, όπου υπάρχουν σημεία αναφοράς και πολύ συγκεκριμένοι στόχοι.
<P>
Η απάντηση σε αυτό το θέμα έγκειται στην αξιοποίηση των σημαντικών ευκαιριών που θα δοθούν από τα διαρθρωτικά ταμεία για την περίοδο 2007-2013. Τα διαρθρωτικά ταμεία θα συνεισφέρουν ουσιαστικά στις οικονομίες των νέων κρατών μελών και, εάν χρησιμοποιηθούν σωστά, θα πρέπει να παράσχουν τα μέσα για τη διασφάλιση της σταθερής ανάπτυξης και της δημιουργίας θέσεων εργασίας.
<P>
Η Επιτροπή, αντί να στηρίξει τη δημιουργία ενός ειδικού ταμείου ή τις προσπάθειες για τη ρύθμιση της μετανάστευσης, θα ενθαρρύνει τα νέα κράτη μέλη να χρησιμοποιήσουν αποτελεσματικά τα διαρθρωτικά ταμεία. Το Ευρωπαϊκό Κοινωνικό Ταμείο, ιδιαίτερα, θα συνεχίσει να στηρίζει μια ολοκληρωμένη προσέγγιση της εκπαίδευσης και της κατάρτισης κατά την περίοδο προγραμματισμού που ξεκινά το 2007, ήτοι μέσω της στήριξης μέσων για την ανάπτυξη της απασχολησιμότητας και την ενίσχυση της σημασίας που έχει για την αγορά εργασίας η αρχική επαγγελματική εκπαίδευση και κατάρτιση, με στόχο την ενθάρρυνση της καινοτομίας και ως μέρος μιας οικονομίας της γνώσης. 
<SPEAKER ID="258" LANGUAGE="LT" NAME="Justas Vincas Paleckis (PSE ). –" AFFILIATION="">
<SPEAKER ID="259" LANGUAGE="EN" NAME="Ján Figeľ," AFFILIATION="Μέλος της Επιτροπής">
<SPEAKER ID="260" LANGUAGE="EN" NAME="Mairead McGuinness (PPE-DE ). –" AFFILIATION="">
<SPEAKER ID="261" LANGUAGE="EN" NAME="Ján Figeľ," AFFILIATION="Μέλος της Επιτροπής">
<SPEAKER ID="262" LANGUAGE="LT" NAME="Danutė Budreikaitė (ALDE ). –" AFFILIATION="">
<SPEAKER ID="263" LANGUAGE="EN" NAME="Ján Figeľ," AFFILIATION="Μέλος της Επιτροπής">
<SPEAKER ID="264" LANGUAGE="" NAME="Πρόεδρος." AFFILIATION="">
<SPEAKER ID="265" LANGUAGE="EN" NAME="Gay Mitchell (PPE-DE ). –" AFFILIATION="">
<SPEAKER ID="266" LANGUAGE="" NAME="Πρόεδρος." AFFILIATION="">
<P>
   Κατανοώ πλήρως την ενόχλησή σας, και ως έναν βαθμό τη συμμερίζομαι, αλλά δεν αληθεύει εντελώς ότι οι ερωτήσεις δεν θα απαντηθούν, διότι θα απαντηθούν γραπτώς. Δεν είμαι υπεύθυνος για τον καθορισμό του Κανονισμού. Είμαι απλά ο διαιτητής που ερμηνεύει τους κανόνες και, όπως αντιλαμβάνεστε, δεν μπορούμε να παρατείνουμε τις διαδικασίες επ’ αόριστον. Κύριε Figel’, έχετε και πάλι τον λόγο. 
<SPEAKER ID="267" LANGUAGE="EN" NAME="Ján Figeľ," AFFILIATION="Μέλος της Επιτροπής">
<P>
Σύμφωνα με μια πρόσφατη έρευνα του Ευρωβαρόμετρου, πάνω από το 50% των ευρωπαίων πολιτών δήλωσε ότι μπορεί να πραγματοποιήσει μια συζήτηση σε μία ξένη γλώσσα. Αυτό το ποσοστό είναι ενθαρρυντικό, μολονότι απέχει πολύ από τον στόχο μας που είναι να δοθεί σε όλους τους ευρωπαίους πολίτες η δυνατότητα να επικοινωνούν σε τουλάχιστον δύο άλλες γλώσσες πέρα από τη δική τους μητρική γλώσσα. Για να επιτύχει αυτόν τον στόχο, η Επιτροπή προωθεί την εκμάθηση γλωσσών και τη γλωσσική πολυμορφία μέσω των προγραμμάτων της για την εκπαίδευση και την κατάρτιση, καθώς και μέσω πολλών άλλων προγραμμάτων ανταλλαγής.
<P>
Η δράση Lingua 1, στο πλαίσιο του προγράμματος Socrates, έχει ως στόχο την ανάπτυξη και τη διάδοση καινοτόμων τεχνικών και παραδειγμάτων ορθής πρακτικής όσον αφορά τη διδασκαλία γλωσσών. Επιπλέον, το Ευρωπαϊκό Σήμα για καινοτόμα προγράμματα διδασκαλίας και εκμάθησης ξένων γλωσσών απονέμεται κάθε χρόνο σε όλα τα κράτη μέλη στα πιο καινοτόμα προγράμματα γλωσσικής εκμάθησης. Η Επιτροπή είναι νομικά δεσμευμένη να μεταφράζει σε όλες τις επίσημες γλώσσες της Κοινότητας τη νομοθεσία και τα σχετικά έγγραφα που είναι απαραίτητα ώστε να δίνεται η δυνατότητα στους πολίτες, τις εταιρείες και άλλους ενδιαφερόμενους φορείς να απολαύουν των δικαιωμάτων τους και να τηρούν τις υποχρεώσεις τους.
<SPEAKER ID="268" LANGUAGE="EN" NAME="Gyula Hegyi (PSE ). –" AFFILIATION="">
<P>
Σχετικά με την άλλη παρατήρησή σας, κύριε Επίτροπε, σύμφωνα με τα στοιχεία από το InfoPoint των Βρυξελλών, υπάρχουν περίπου 25% περισσότερες δημοσιεύσεις της ΕΕ στις γλώσσες των παλαιών κρατών μελών σε σχέση με τις δημοσιεύσεις στις γλώσσες των νέων κρατών μελών. Έτσι, αυτά τα στοιχεία είναι σωστά, εξ όσων γνωρίζω. 
<SPEAKER ID="269" LANGUAGE="EN" NAME="Ján Figeľ," AFFILIATION="Μέλος της Επιτροπής">
<SPEAKER ID="270" LANGUAGE="" NAME="Πρόεδρος." AFFILIATION="">
<P>
   Οι Ερωτήσεις 40 έως 43 θα απαντηθούν γραπτώς. 
<SPEAKER ID="271" LANGUAGE="" NAME="Πρόεδρος." AFFILIATION="">
<P>
Όπως ήδη επισήμανε το Ευρωπαϊκό Συμβούλιο της Έσσης, η απόφαση αριθ. 1692/96/ΕΚ(1) και η ομάδα "van Miert", η Επιτροπή συμπεριέλαβε μεταξύ των 30 σχεδίων προτεραιότητας του διευρωπαϊκού δικτύου μεταφορών την υλοποίηση του σιδηροδρομικού άξονα υψηλής ταχύτητας Λισσαβόνας-Μαδρίτης-Βαρκελώνης-Περπινιάν-Μονπελλιέ. Η απόφαση αριθ. 884/2004/ΕΚ(2) προβλέπει ότι οι εργασίες στη σιδηροδρομική γραμμή Περπινιάν - Μονπελλιέ θα πρέπει να περατωθούν το 2015. Η Γαλλία πρόσφατα δήλωσε ότι αναβάλλει την ολοκλήρωση της γραμμής αυτής έως το 2030. Ανεχόμενη η ΕΕ να αντιμετωπίσει η Γαλλία το δημόσιο αυτό έργο ως εσωτερική υπόθεση θα επέτρεπε την απομόνωση δύο κρατών μελών στο σιδηροδρομικό δίκτυο και θα παρεμπόδιζε την κινητικότητα των πολιτών και των εμπορευματικών μεταφορών.
<SPEAKER ID="272" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Κύριε Guardans Cambó, στις 20 Ιουλίου 2005, η Επιτροπή όρισε τον κ. Etienne Davignon ως ευρωπαίο συντονιστή προκειμένου να δώσει ώθηση στην ανάπτυξη του έργου προτεραιότητας αριθ. 3, Σιδηροδρομική Γραμμή Υψηλής Ταχύτητας Νότου, το οποίο περιλαμβάνει το τμήμα Περπινιά-Μονπελιέ.
<P>
Η πρώτη ετήσια έκθεση του συντονιστή, του κ. Davignon, η οποία δημοσιεύτηκε στις 13 Σεπτεμβρίου, ορίζει ότι ίσως υπάρξουν καθυστερήσεις στην υλοποίηση του εν λόγω τμήματος. Η ολοκλήρωση αυτού του τμήματος δυσχεραίνεται λόγω της παρουσίας προστατευόμενων περιοχών και πυκνοκατοικημένων περιοχών. Σύμφωνα με επιβεβαιωμένες πληροφορίες των γαλλικών αρχών, φαίνεται ότι οι καθυστερήσεις θα έπρεπε να είναι πολύ πιο περιορισμένες σε σύγκριση με ό,τι επισημάνατε. Μολονότι είναι απίθανο να μπορέσουμε να τηρήσουμε την προθεσμία του 2015, η ημερομηνία του 2020 για την έναρξη λειτουργίας αυτής της υποδομής φαίνεται απολύτως εφικτή, ενδέχεται μάλιστα το τμήμα να έχει ολοκληρωθεί και νωρίτερα.
<P>
Βάσει του πολυετούς χρηματοδοτικού πλαισίου της περιόδου 2007-2013, η Επιτροπή θέλει να διοχετεύσει σημαντικό ποσοστό των κοινοτικών πόρων που διατίθενται για τα 30 έργα προτεραιότητας. Κύριε Guardans Cambó, στην τροποποιημένη της πρόταση κανονισμού που θεσπίζει τους γενικούς κανόνες χορήγησης κοινοτικής χρηματοδοτικής ενίσχυσης, η Επιτροπή επιδιώκει να δοθεί ιδιαίτερη προσοχή σε έργα που αφορούν την άρση της κυκλοφοριακής συμφόρησης, περιλαμβανομένων των διασυνοριακών τμημάτων και των υδάτινων οδών.
<P>
Επιμένω, κύριε Πρόεδρε, κύριε Guardans Cambó, να επιτρέψει το Κοινοβούλιο την ταχεία έγκριση αυτού του δημοσιονομικού κανονισμού, χάρη στον οποίο θα μπορέσουμε να διαθέσουμε ταχύτερα τη χρηματοδότηση και να επιταχύνουμε την υλοποίηση τόσο αυτού του έργου προτεραιότητας αριθ. 3 όσο και άλλων έργων.
<SPEAKER ID="273" LANGUAGE="FR" NAME="Ignasi Guardans Cambó (ALDE )." AFFILIATION="">
<P>
Λέτε ότι η ημερομηνία που έδωσα είναι υπερβολική· αυτή την ημερομηνία έδωσαν οι γαλλικές αρχές στη συνέντευξη Τύπου. 2030: αυτό το είπαν οι γαλλικές αρχές. Επομένως, επιτρέψτε μου να έχω μεγαλύτερη εμπιστοσύνη στις γαλλικές αρχές, οι οποίες είναι υπεύθυνες για την ολοκλήρωση της γραμμής. Τι μας είπατε μόλις τώρα; Πόση αξιοπιστία διατηρεί ακόμα η Επιτροπή, η οποία πρέπει να διασφαλίζει τη διεκπεραίωση των ευρωπαϊκών αποφάσεων, αν τελικά δεν γίνεται τίποτα;
<SPEAKER ID="274" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Μίλησα για το 2020 αφού διαβουλεύτηκα με τις γαλλικές αρχές. Έχετε δίκιο, κύριε Guardans Cambó, πρώτος εγώ επιδιώκω την ολοκλήρωση των σημαντικών ευρωπαϊκών δικτύων εντός ευλόγων προθεσμιών. Ωστόσο, αυτό εξαρτάται επίσης από την υποστήριξη που παρέχουν τα κράτη μέλη· γνωρίζετε δε ότι, αντί των 20 δισ. ευρώ τα οποία επιδιώκαμε στο πλαίσιο των δημοσιονομικών προοπτικών 2007-2013, διαθέτουμε μόλις 8 δισ. ευρώ.
<P>
Τούτου λεχθέντος, ο συντονιστής κ. Davignon και εγώ προσωπικά δεν προτιθέμεθα να αφήσουμε τις γαλλικές αρχές να υπονομεύσουν στην πράξη το μέλλον αυτού του μείζονος διαδρόμου, ο οποίος αποτελεί αντικείμενο του έργου προτεραιότητας. Κατά συνέπεια, δεσμεύομαι προσωπικά, κύριε Guardans Cambó, και θα καταβάλουμε κάθε δυνατή προσπάθεια προκειμένου να διασφαλίσουμε ότι τα πράγματα θα αλλάξουν και, μολονότι υπήρξε η ατυχής ανακοίνωση χρονοδιαγράμματος το οποίο, προσωπικά, θεωρώ υπερβολικό, σας δηλώνω ότι ο αρμόδιος Επίτροπος για θέματα μεταφορών θα αγωνιστεί για να αλλάξει την κατάσταση και να διασφαλίσει ότι θα έχουμε ένα πολύ λογικότερο χρονοδιάγραμμα.
<SPEAKER ID="275" LANGUAGE="ES" NAME="Luis de Grandes Pascual (PPE-DE ). –" AFFILIATION="">
<P>
   Κύριε Επίτροπε, εφόσον έχουν επιλεγεί τα τριάντα έργα προτεραιότητας, είναι ανησυχητικό το γεγονός ότι η νωθρή στάση ορισμένων κρατών μελών μετατρέπει αυτά τα έργα σε έργα φαντάσματα. Συγκεκριμένα, ο συντονιστής του έργου αριθ. 3 έχει καταγγείλει ότι, όσον αφορά τον σχεδιασμό του δρόμου Figueras-Perpignan, υπάρχουν δυστυχώς τεράστιες καθυστερήσεις.
<SPEAKER ID="276" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Τα εθνικά προγράμματα, κύριε Grandes Pascual, θα τα εξετάσει η Γενική Διεύθυνση Μεταφορών και εγώ προσωπικά και θα έχουμε την ευκαιρία σε αυτές τις διαπραγματεύσεις τόσο με τη Γαλλία όσο και με την Ισπανία να επισημάνουμε τις προτεραιότητες. Δεν τίθεται ζήτημα κατανομής των ευρωπαϊκών χρημάτων σε όλα τα έργα χωρίς τη σημαντική συμβολή των κρατών μελών στις προτεραιότητές μας. Επομένως, σε αυτή τη διαπραγμάτευση, πιστεύω ότι θα βρούμε τρόπους να τους πείσουμε.
<SPEAKER ID="277" LANGUAGE="" NAME="Πρόεδρος." AFFILIATION="">
<P>
Στην απάντησή της στην ερώτησή μου Ε-1422/06 για το ίδιο θέμα, η Επιτροπή διευκρινίζει ότι τα κράτη μέλη δεν είναι υποχρεωμένα να της κοινοποιούν τον τρόπο με τον οποίο χειρίζονται τα παράπονα που λαμβάνουν, ούτε τη λύση που εφαρμόζουν οι αεροπορικές εταιρείες σε περίπτωση υπερκράτησης θέσεων, σημαντικών καθυστερήσεων ή ακυρώσεων των πτήσεων.
<P>
Μπορεί η Επιτροπή να διευκρινίσει βάσει ποιων πραγματικών δεδομένων προτίθεται να παρουσιάσει την Έκθεση στο Κοινοβούλιο και στο Συμβούλιο για την εφαρμογή του Κανονισμού (ΕΚ) αριθ. 261/2004(3) την 1η Ιανουαρίου 007; Πώς προτίθεται να διασφαλίσει μία ομοιογενή ερμηνεία και εφαρμογή του Κανονισμού εάν δεν ενημερωθεί από τα εν λόγω όργανα για τη συνέχεια που δόθηκε στα παράπονα;
<SPEAKER ID="278" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
Η Επιτροπή συνεργάζεται στενά σε αυτό το πλαίσιο με τα κράτη μέλη προκειμένου να συντάξει έναν οδηγό για τον τρόπο ερμηνείας των διατάξεων του κανονισμού. Θέλω να επισημάνω ότι μιλάμε εν προκειμένω για τον κανονισμό (EΚ) αριθ. 261/2004. Θα παρουσιάσω μια ανακοίνωση στο Ευρωπαϊκό Κοινοβούλιο και στο Συμβούλιο τον Ιανουάριο του 2007 σχετικά με το περιεχόμενο και την εφαρμογή αυτού του κανονισμού.
<P>
Θέλω να σας δηλώσω, κύριε Tarabella, ότι η Επιτροπή καταχώρησε περισσότερες από 5 500 επιστολές, που αφορούν δικαιώματα επιβατών αεροπορικών εταιρειών. Αυτές οι επιστολές εξετάζονται προσεκτικά. Επιτρέπουν την επισήμανση ορισμένων τάσεων. Όλη αυτή η πρακτική παρακολούθησης θα χρησιμοποιηθεί στο πλαίσιο των διαδικασιών επί παραβάσει, τις οποίες θα κινήσει η Επιτροπή εναντίον κρατών μελών που δεν εκπληρώνουν τις υποχρεώσεις τους προς τους πολίτες και δεν σέβονται τα δικαιώματα αυτών των πολιτών ως επιβατών αεροπορικών εταιρειών.
<SPEAKER ID="279" LANGUAGE="FR" NAME="Marc Tarabella (PSE )." AFFILIATION="">
<SPEAKER ID="280" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Η Επιτροπή οργάνωσε τρεις συναντήσεις με τα εθνικά ελεγκτικά όργανα –στις 19 Μαΐου 2005, στις 17 Φεβρουαρίου 2006 και στις 14 Σεπτεμβρίου 2006, πολύ πρόσφατα δηλαδή– με στόχο την ενίσχυση του συντονισμού μεταξύ των διαφόρων κρατών μελών και την εναρμόνιση της εφαρμογής των διατάξεων του εν λόγω κανονισμού.
<P>
Εν τω μεταξύ, καθιερώσαμε ένα ενημερωτικό έγγραφο με τη μορφή ερωταπαντήσεων, το οποίο θα διευκολύνει τα εθνικά ελεγκτικά όργανα να επεξεργάζονται τα στοιχεία σε καθημερινή βάση. Αυτό το έγγραφο διανεμήθηκε τον Ιούλιο του 2006.
<P>
Όπως σας είπα, κύριε Tarabella, χάρη σε αυτή την κρίσιμη μάζα πληροφοριών, μπορώ μάλιστα να προτείνω, στην ανακοίνωση που θα παρουσιάσω στο Κοινοβούλιο μελλοντικά, μια σειρά βελτιώσεων που θα μας επιτρέψουν να εξασφαλίσουμε ότι εφαρμόζεται προσηκόντως η νέα νομοθεσία που θεσπίσαμε προς όφελος των επιβατών. Σας επαναλαμβάνω: η Γενική Διεύθυνση Μεταφορών εξέτασε 5 623 επιστολές, πράγμα που σημαίνει ότι ήδη μπορούμε να επισημάνουμε ορισμένες τάσεις.
<SPEAKER ID="281" LANGUAGE="EN" NAME="Elizabeth Lynne (ALDE ). –" AFFILIATION="">
<P>
   Πρόκειται απλά για ερώτηση σχετικά με τους αερομεταφορείς. Κατανοώ ότι αυτές πρέπει να πληροφορούν τους επιβάτες για τα δικαιώματά τους, αλλά σε διάφορες περιπτώσεις, ιδιαίτερα στην περίπτωση της Air France, πληροφορούμαστε ότι αυτό δεν εξαρτάται από τον αερομεταφορέα. Τι πράττει η Επιτροπή προκειμένου να εξασφαλίσει ότι οι αερομεταφορείς αντιμετωπίζουν σοβαρά τις υποχρεώσεις τους; Αναγκάστηκα να παρέμβω εξ ονόματος αρκετών επιβατών, διότι τους πληροφόρησαν, για παράδειγμα, ότι δεν θα τους παρέχονταν στέγαση για διανυκτέρευση. Τους είπα ότι αυτό ήταν λάθος και ότι, σύμφωνα με τον νέο νόμο, είχαν δικαίωμα να λάβουν αυτήν την αποζημίωση. 
<SPEAKER ID="282" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Μάλιστα, κυρία Lynne, δήλωσα ότι θα ζητούσαμε από ένα ελεγκτικό όργανο να επανεξετάσει την κατάσταση όσον αφορά την άρνηση επιβίβασης, τις ακυρώσεις και τις καθυστερήσεις, την εφαρμογή του κανονισμού από τις αεροπορικές εταιρείες και τις εθνικές αρχές και τον βαθμό ανεξαρτησίας των εθνικών ελεγκτικών οργάνων από τις εθνικές υπηρεσίες πολιτικής αεροπορίας.
<SPEAKER ID="283" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.50 και συνεχίζεται στις 21.00)">
<P>
Οι ερωτήσεις 63, 64 και 77 δεν θα απαντηθούν, διότι αφορούν θέματα που έχουν ήδη συμπεριληφθεί στην ημερήσια διάταξη της τρέχουσας περιόδου συνόδου.
<SPEAKER ID="284" LANGUAGE="" NAME="" AFFILIATION="Αντιπροέδρου">
<SPEAKER ID="285" LANGUAGE="" NAME="Πρόεδρος." AFFILIATION="">
<P>
   Συνεχίζουμε τώρα με τη συζήτηση σχετικά με την έκθεση της κ. Karin Jöns, σχετικά με τη θέσπιση κοινοτικού προγράμματος για την απασχόληση και την κοινωνική αλληλεγγύη. 
<SPEAKER ID="286" LANGUAGE="PL" NAME="Jan Jerzy Kułakowski," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, το γεγονός ότι τα ευρωπαϊκά θεσμικά όργανα ενέκριναν τελικά μια κοινή θέση σχετικά με το πρόγραμμα PROGRESS, το οποίο αφορά την απασχόληση και την κοινωνική αλληλεγγύη, είναι ένα πολύ σημαντικό βήμα για τον σχεδιασμό και την εφαρμογή μιας συνεκτικής και διάφανης κοινωνικής πολιτικής στην Ευρωπαϊκή Ένωση, καθώς και για τη μεταφορά της στις εθνικές κοινωνικές πολιτικές των κρατών μελών. Το πρόγραμμα PROGRESS όχι μόνο απλοποιεί και θέτει σε τάξη τα συγκεκριμένα στοιχεία αυτής της πολιτικής, αλλά επίσης τα ενσωματώνει σε ένα ενιαίο πλαίσιο. Αυτό είναι κάτι που έλλειπε στο παρελθόν και που θα είναι το βασικό αποτέλεσμα της κοινής μας συζήτησης.
<P>
Θα ήθελα να κάνω ορισμένα σχόλια. Καταρχάς, η απασχόληση είναι η πρωταρχική μας πρόκληση και θα πρέπει να είναι προτεραιότητα όσον αφορά τη χρηματοδότηση. Ωστόσο, η ισότητα των φύλων είναι εξίσου σημαντική με την καταπολέμηση των διακρίσεων και την ενίσχυση της διαφορετικότητας. Θα ήθελα επίσης να επισημάνω ότι δεν έχουμε επικεντρωθεί επαρκώς στον κοινωνικό διάλογο, χωρίς τον οποίο δεν μπορούμε να υλοποιήσουμε το πρόγραμμα PROGRESS. Όσον αφορά την πρόσβαση στο πρόγραμμα, είναι σωστό να αναφερθούν οι οργανισμοί και οι οργανώσεις που τη δικαιούνται. Το πρόγραμμα PROGRESS θα συμβάλει σημαντικά στην επίτευξη των στόχων της κοινωνικής μας ατζέντας. 
<SPEAKER ID="287" LANGUAGE="DE" NAME="Hiltrud Breyer," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, επικροτούμε κι εμείς αυτήν την έκθεση για το PROGRESS. Ελπίζουμε ότι θα δώσει την επειγόντως απαραίτητη ώθηση στην κοινοτική πολιτική για την ισότητα των φύλων. Μετά από τον απογοητευτικό οδικό χάρτη της Επιτροπής για το φύλο, είναι ακόμα πιο σημαντικό να διατεθούν όσο περισσότερα χρήματα γίνεται για τη διεξαγωγή αναλύσεων και για τις δημόσιες σχέσεις αναφορικά με την πολιτική για την ισότητα των φύλων στα κράτη μέλη της ΕΕ. Χαίρομαι διότι οι συνάδελφοί μου φρέναραν ή θα φρενάρουν την πίεση της Επιτροπής για εξορθολογισμό και επέμειναν σε αύξηση των πόρων για το PROGRESS. Χάρη στην εμμονή του Κοινοβουλίου, αυξήθηκαν οι πόροι για την απασχόληση και την κοινωνική αλληλεγγύη.
<SPEAKER ID="288" LANGUAGE="EN" NAME="Mary Lou McDonald," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, το πρόγραμμα PROGRESS διαδραματίζει σημαντικό ρόλο στην προώθηση της απασχόλησης και την κοινωνική αλληλεγγύη και είναι όλο και πιο σημαντικό καθώς, όλο και περισσότερο, η τάση να θέτονται τα κέρδη μπροστά από τους ανθρώπους αποκλείει και περιθωριοποιεί πολλούς.
<SPEAKER ID="289" LANGUAGE="PL" NAME="Zbigniew Krzysztof Kuźmiuk," AFFILIATION="εξ ονόματος της Ομάδας UEN">
<P>
   . Κύριε Πρόεδρε, θα ήθελα να εκφράσω την υποστήριξή μου για όλες τις δραστηριότητες των ευρωπαϊκών θεσμικών οργάνων που έχουν ως στόχο να ενισχύσουν την ανάπτυξη στους τομείς της απασχόλησης και της κοινωνικής αλληλεγγύης και, κυρίως, για τις δραστηριότητες που αφορούν το PROGRESS, το νέο κοινοτικό πρόγραμμα το οποίο συζητάμε επί του παρόντος. Ελπίζω ότι το πρόγραμμα αυτό δεν θα μετατραπεί σε ένα ακόμη αναποτελεσματικό μέσο, το οποίο θα καταβροχθίσει τους κοινούς πόρους μας. Ελπίζω ότι, αντίθετα, θα συμβάλει άμεσα στην αλλαγή της δύσκολης κατάστασης που πολλές χώρες της Ευρωπαϊκής Ένωσης αντιμετωπίζουν σε αυτόν τον τομέα.
<P>
Θα ήθελα να επισημάνω το γεγονός ότι το ζήτημα που διακυβεύεται εδώ διατηρεί το ευρωπαϊκό κοινωνικό μοντέλο απέναντι σε μια δημογραφική ύφεση που εξαπλώνεται σε ολόκληρη την Ευρώπη. Η κατάσταση στις σκανδιναβικές χώρες αποδεικνύει ότι είναι δυνατή η εφαρμογή αυτού του μοντέλου ταυτόχρονα με τη διατήρηση ενός λογικού επιπέδου οικονομικής ανάπτυξης. Βεβαίως, το κλειδί για την επιτυχία στην Σκανδιναβία είναι το υψηλό ποσοστό απασχόλησης, το οποίο συνήθως βρίσκεται πάνω από το 70% τόσο για τους άνδρες όσο και για τις γυναίκες. Εν τω μεταξύ, γνωρίζουμε ότι αυτά τα ποσοστά είναι πολύ χαμηλότερα στην πλειονότητα των κρατών μελών. Στην Πολωνία, για παράδειγμα, το ποσοστό της απασχόλησης κυμαίνεται περίπου στο 51% για τους άνδρες και στο 46% για τις γυναίκες. Φαίνεται πολύ καθαρά ότι είναι απολύτως ζωτικής σημασίας να υπάρξει στήριξη στον τομέα της απασχόλησης, κυρίως στα νέα κράτη μέλη.
<P>
Το πρόβλημα της φτώχειας και του κοινωνικού αποκλεισμού είναι άλλο ένα πολύ σημαντικό ζήτημα. Δεν μπορούμε να επιτρέψουμε να συνεχιστεί μια κατάσταση όπου οι άνθρωποι ζουν στη φτώχεια, ή πεινούν, στην καρδιά της Ευρώπης, η οποία είναι μία από τις πλουσιότερες περιοχές του πλανήτη. Στην Πολωνία, πάνω από το 10% του πληθυσμού ζει κάτω από το όριο της φτώχειας. Ελπίζω ότι το πρόγραμμα PROGRESS θα συμβάλει στη βελτίωση της κατάστασης.
<SPEAKER ID="290" LANGUAGE="EN" NAME="Kathy Sinnott," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, θα ήθελα να συγχαρώ την εισηγήτρια για το έργο της σχετικά με το PROGRESS, μια νέα και ολοκληρωμένη δομή για την κοινωνική αλληλεγγύη.
<P>
Για πολλά χρόνια, οι κοινωνικοί εταίροι αντιμετωπίζουν την κοινωνική χρηματοδότηση, τους ανθρώπινους πόρους, ακόμη και την καλή διάθεση ως ένα γλυκό για το οποίο, σαν πεινασμένα παιδιά, αισθάνονται υποχρεωμένοι να ανταγωνιστούν. Ευελπιστούμε ότι το PROGRESS θα εξαλείψει τον ανταγωνισμό από την κατανομή της χρηματοδότησης και άλλων πόρων προς τους κοινωνικούς εταίρους που εκπροσωπούν ανθρώπους οι οποίοι, λόγω της κατάστασής τους στη ζωή –σωματική, πνευματική, εθνική, οικονομική, απασχόληση ή έλλειψη απασχόλησης κλπ.– χρειάζονται την υποστήριξη της ευρύτερης κοινότητας.
<P>
Θα ήθελα να υπογραμμίσω για μία ακόμη φορά ότι στο πλαίσιο του PROGRESS πρέπει να δημιουργηθεί χώρος για μικρές και νέες ΜΚΟ. Πρέπει να ενθαρρυνθούν να επιζήσουν και να ευδοκιμήσουν. Δεν πρέπει να αναγνωρίζονται και να εμπλέκονται μόνο οι παλαιότερες, μεγαλύτερες ΜΚΟ, ενώσεις και οργανισμοί. Οι ανάγκες αλλάζουν και προκύπτουν νέες ανάγκες. Πρέπει να θυμόμαστε ότι και οι ισχυρές ομάδες ήταν κάποτε μικρές. 
<SPEAKER ID="291" LANGUAGE="EN" NAME="Proinsias De Rossa," AFFILIATION="εξ ονόματος της Ομάδας PSE">
<P>
   . Κύριε Πρόεδρε, ελπίζουμε ότι και αυτό το πρόγραμμα θα έρθει εξίσου εγκαίρως! Χαιρετίζω αυτό το νέο κοινοτικό πρόγραμμα, το οποίο ενώνει τέσσερα προηγούμενα προγράμματα και επιδιώκει να τα οργανώσει αποδοτικά και να παράσχει περισσότερους πόρους για την υλοποίησή τους. Θα ήθελα να συγχαρώ την εισηγήτρια, την κ. Jöns, την Ομάδα μου, τον Επίτροπο Špidla και το Συμβούλιο επειδή συμφώνησαν σε μεγάλο βαθμό επί των τροπολογιών που κατέθεσε το Κοινοβούλιο και για τις οποίες η Επιτροπή αγωνίστηκε σκληρά. Είναι σημαντικό να διατεθούν περισσότερα χρήματα, αλλά είναι επίσης σημαντικό να προσπαθήσουμε εδώ να ενισχύσουμε την Ευρώπη της κοινωνικής ένταξης που σαφώς επιθυμούν οι πολίτες.
<SPEAKER ID="292" LANGUAGE="PL" NAME="Jacek Protasiewicz," AFFILIATION="εξ ονόματος της Ομάδας PPE-DE">
<P>
Υπάρχουν ορισμένα παραδείγματα όπου τα επίπεδα της απασχόλησης έχουν προσεγγίσει τους δείκτες που έχουν οριστεί. Θα σας υπενθυμίσω ότι αυτά τα ποσοστά ορίζονται στο 70% για τους άνδρες, στο 60% για τις γυναίκες και στο 50% για την ηλικιακή ομάδα 55-64. Ωστόσο, υπάρχουν χώρες, ιδιαίτερα μεταξύ των νέων κρατών μελών της Ευρωπαϊκής Ένωσης, οι οποίες απέχουν πολύ από την επίτευξη των στόχων αυτής της στρατηγικής. Λαμβάνοντας αυτό υπόψη, πρέπει για μία ακόμη φορά να επικροτήσω την πρωτοβουλία για τη δημιουργία του PROGRESS, ενός νέου προγράμματος για την απασχόληση και την κοινωνική αλληλεγγύη για την Κοινότητα.
<P>
Ως βουλευτής της Ομάδας ΕΛΚ-ΕΔ, θα ήθελα να υπογραμμίσω σε αυτό το σημείο ότι από τη στιγμή που η Επιτροπή Απασχόλησης και Κοινωνικών Υποθέσεων ξεκίνησε το έργο της, η Ομάδα μου τάσσεται υπέρ της αύξησης της χρηματοδότησης για συγκεκριμένους τομείς δράσης, παράλληλα με τη μείωση του στόχου του 10% των αποθεμάτων που ορίζεται στο σχέδιο προγράμματος. Η Ομάδα ΕΛΚ-ΕΔ τόνισε συγκεκριμένα την ανάγκη για μείωση των ίδιων εισφορών των δικαιούχων. Για τον λόγο αυτόν, χαιρετίζουμε το γεγονός ότι η χρηματοδότηση για το πρόγραμμα PROGRESS αυξήθηκε σε 743 εκατ. ευρώ. Ευτυχώς, αυτή η αύξηση έχει ήδη συμφωνηθεί στο πλαίσιο μιας διοργανικής συμφωνίας και έχει συμπεριληφθεί στις δημοσιονομικές προοπτικές της περιόδου 2007-2013.
<P>
Τέλος, χαιρετίζω το γεγονός ότι η κοινή θέση του Συμβουλίου περιλαμβάνει τις περισσότερες από τις τροποποιήσεις που κατέθεσε το Ευρωπαϊκό Κοινοβούλιο. Αυτό είναι ένα ιδιαίτερα θετικό βήμα όσον αφορά την καλύτερη χρήση των πόρων, προκειμένου να διασφαλιστεί ότι οι γυναίκες και τα άτομα με ειδικές ανάγκες θα έχουν πιο ενεργή παρουσία στην αγορά εργασίας. Το χαμηλό επίπεδο της απασχόλησης, ιδιαίτερα μεταξύ των ατόμων με ειδικές ανάγκες, αποτελεί ιδιαίτερο πρόβλημα στη χώρα μου, και ελπίζω ότι χάρη στο πρόγραμμα PROGRESS θα μπορέσουμε να διορθώσουμε αυτήν την κατάσταση ενός των επόμενων επτά ετών. 
<SPEAKER ID="293" LANGUAGE="" NAME="Ευαγγελία Τζαμπάζη (PSE ). –" AFFILIATION="">
<P>
   Κύριε Πρόεδρε, θα ήθελα να συγχαρώ την εισηγήτρια, την κ. Jöns, για την αποτελεσματικότητα του εγχειρήματος.
<P>
Το κοινοτικό πρόγραμμα PROGRESS αποτελεί ένα πολύ σημαντικό εργαλείο για την επίτευξη των στόχων της Ατζέντας της Λισσαβόνας στον τομέα της απασχόλησης και της κοινωνικής πολιτικής. Η σπουδαιότητα αυτού του εργαλείου αποκρυσταλλώνεται στη συναίνεση όλων των θεσμικών οργάνων της Ευρωπαϊκής Ένωσης.
<P>
Οφείλουμε να τονίσουμε ότι η αναφορά στην πλήρη και ισότιμη πρόσβαση των ατόμων με αναπηρία σε όλες τις δραστηριότητες οι οποίες χρηματοδοτούνται από το PROGRESS συμβάλλει στην επίτευξη των βασικών στόχων του προγράμματος, στην καταπολέμηση δηλαδή των διακρίσεων και την κοινωνική ενσωμάτωση.
<SPEAKER ID="294" LANGUAGE="ES" NAME="Alejandro Cercas (PSE ). –" AFFILIATION="">
<P>
   Κύριε Πρόεδρε, καταρχάς θα ήθελα να συγχαρώ την εισηγήτρια, κ. Jöns, τον κ. Επίτροπο και το Συμβούλιο που εργάστηκαν τόσο γρήγορα και τόσο καλά. Χάρη σε αυτούς, η Ευρώπη θα έχει αυτό το μέσο από την 1η Ιανουαρίου και ελπίζω ότι αυτό θα είναι, όπως είπαμε, ένα άλμα μπροστά όσον αφορά τη βελτίωση της συνοχής και της συμπληρωματικότητας των υφιστάμενων προγραμμάτων.
<P>
Δεύτερον, κύριε Πρόεδρε, θα ήθελα να εκφράσω την ικανοποίησή μου για το γεγονός ότι παίρνουμε τη διαδικασία της Λισαβόνας σοβαρά στο σύνολό της. Αυτή η διαδικασία μάς υποχρεώνει να εφαρμόσουμε μια οικονομική μεταρρύθμιση και, αναμφίβολα, έναν εκσυγχρονισμό της Ευρώπης, αλλά και να θυμηθούμε ότι, προκειμένου να διασφαλίσουμε την επιτυχία της οικονομικής μεταρρύθμισης, πρέπει να οικοδομήσουμε μια πιο συνεκτική και περιεκτική κοινωνία. Τώρα που υπάρχει το πρόγραμμα PROGRESS στο τραπέζι, πιστεύω ότι όσοι λένε πως η κοινωνική Ευρώπη αποτελεί καθαρά θέμα των κρατών μελών κάνουν λάθος.
<SPEAKER ID="295" LANGUAGE="HU" NAME="Katalin Lévai (PSE ). –" AFFILIATION="">
<P>
   Κύριε Πρόεδρε, καταρχάς θα ήθελα να συγχαρώ την κ. Karin Jöns για αυτό το εξαιρετικό πρόγραμμα. Υπό το πρίσμα της στρατηγικής της Λισαβόνας, θεωρώ ότι είναι πολύ σημαντικό να λαμβάνονται τέτοιες πρωτοβουλίες, στόχος των οποίων είναι η βελτίωση της απασχόλησης, η ενίσχυση της κοινωνικής αλληλεγγύης και, συνεπώς, η μεγαλύτερη ανταγωνιστικότητα της Ευρωπαϊκής Ένωσης.
<P>
Η υλοποίηση του PROGRESS απαιτεί την ανταλλαγή πληροφοριών σε πανευρωπαϊκό επίπεδο και τη διάδοση βέλτιστων πρακτικών σε ολόκληρη την Κοινότητα, εάν θέλουμε να επιτύχουμε αυτούς τους στόχους. Γενικά, έχουμε ενώπιόν μας ένα πρόγραμμα που μπορεί να πραγματοποιηθεί μόνο μέσω συνεργασίας σε ολόκληρη την Ευρώπη, κάτι που αξίζει την υποστήριξή μας σε όλους τους τομείς. 
<SPEAKER ID="296" LANGUAGE="ES" NAME="Teresa Riera Madurell (PSE ). –" AFFILIATION="">
<P>
Κυρίες και κύριοι, όταν στα μέσα του 2004 ελπίζαμε όλοι ότι η Ευρωπαϊκή Επιτροπή θα δρομολογούσε ένα νέο σχέδιο δράσης για την ισότητα μεταξύ ανδρών και γυναικών, ξαφνιαστήκαμε ανακαλύπτοντας ότι, αντ’ αυτού, η Επιτροπή πρότεινε το PROGRESS, ένα πρόγραμμα για την προώθηση της απασχόλησης και της αλληλεγγύης, το οποίο συμπεριλάμβανε δράσεις για την προώθηση της ισότητας μεταξύ ανδρών και γυναικών αλλά σε ένα ευρύτερο πλαίσιο κοινωνικής δράσης.
<P>
Με την πεποίθηση ότι εξακολουθούσε να είναι απαραίτητο να δοθεί μεγαλύτερη και πιο διαφοροποιημένη προσοχή στην ισότητα μεταξύ ανδρών και γυναικών, η Επιτροπή Δικαιωμάτων των Γυναικών και Ισότητας των Φύλων ήταν αντίθετη, από την αρχή, στην ενσωμάτωση του προγράμματος σχετικά με την ισότητα μεταξύ ανδρών και γυναικών στο πρόγραμμα PROGRESS και επίσης ζητούσε μεγαλύτερους δημοσιονομικούς πόρους και επέμενε στην ανάγκη να αντιμετωπίζεται η ισότητα μεταξύ ανδρών και γυναικών ως κάτι κοινό σε όλες τις κοινοτικές πολιτικές.
<P>
Ξεκίνησε λοιπόν μια σημαντική και θετική διαπραγμάτευση, η οποία διατηρήθηκε σε όλη τη διάρκεια της κοινοβουλευτικής διαδικασίας που τελειώνει σήμερα, με συμπεράσματα που μπορούμε να περιγράψουμε ως απολύτως λογικά. Οι δράσεις που στοχεύουν στην ισότητα μεταξύ ανδρών και γυναικών διατηρούνται στο πλαίσιο του PROGRESS και αυτό είναι κάτι που δεν θεωρούμε ικανοποιητικό. Επιτύχαμε τον διαχωρισμό του προγράμματος DAPHNE, αλλά αυτό δεν κατέστη δυνατό εδώ.
<P>
Εξακολουθούμε να ζητάμε μεγαλύτερη διαφάνεια για τις πολιτικές ισότητας, αλλά πρέπει να συγχαρούμε την εισηγήτρια, κ. Jöns, τους συντάκτες των γνωμοδοτήσεων των επιτροπών και επίσης την Επιτροπή και το Συμβούλιο, διότι το κοινό έργο τους έχει καταστήσει δυνατή τη σημαντική βελτίωση της αρχικής πρότασης όσον αφορά τη χρηματοδότηση και το περιεχόμενο και όσον αφορά την ενσωμάτωση της διάστασης του φύλου σε όλες τις δράσεις του προγράμματος. 
<SPEAKER ID="297" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Αξιότιμοι βουλευτές, θα ήθελα να και πάλι να ευχαριστήσω την εισηγήτρια και όλους όσοι συνέβαλαν σε αυτήν την έκθεση, η οποία, όπως διαπιστώνω από τη συζήτηση, θεωρείται ως κοινή επιτυχία των ευρωπαϊκών θεσμικών οργάνων. Είναι σαφές από τη συζήτηση ότι θεωρείται πως το πρόγραμμα έχει ρυθμιστεί λογικά και έχει εξοπλιστεί με τους κατάλληλους πόρους. Είναι επίσης σαφές ότι ο τρόπος με τον οποίο υποβλήθηκε η έκθεση θεωρείται κατάλληλος για την περίσταση – και σε αυτό το σημείο θα ήθελα να επισημάνω το γεγονός ότι η έκθεση θα υποβληθεί άμεσα στο Κοινοβούλιο. Κυρίες και κύριοι, πρέπει να αδράξουμε την ευκαιρία προκειμένου να εξασφαλίσουμε ότι, από την 1η Ιανουαρίου 2007, θα επιδιώξουμε την αποτελεσματική και επιτυχή υλοποίηση όλων των στόχων του προγράμματος, εκπληρώνοντας έτσι τις προσδοκίες που σίγουρα έχουν προκύψει από την επιτυχία αυτής της φάσης. 
<SPEAKER ID="298" LANGUAGE="" NAME="Πρόεδρος." AFFILIATION="">
<P>
   Θα ήθελα να ευχαριστήσω όλους τους ομιλητές, το 50% των οποίων ήταν γυναίκες.
<SPEAKER ID="299" LANGUAGE="" NAME="Πρόεδρος." AFFILIATION="">
<P>
- A6-0276/2006 του κ. Díaz de Mera García Consuegra, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου που τροποποιεί και παρατείνει την απόφαση 2001/923/ΕΚ για τη θέσπιση προγράμματος δράσης στον τομέα των ανταλλαγών, της συνδρομής και της κατάρτισης για την προστασία του ευρώ από την παραχάραξη και την κιβδηλεία (πρόγραμμα «Pericles») (COM(2006)0243 – C6-0179/2006 – 2006/0078(CNS)), και
<P>
- A6-0277/2006 του κ. Díaz de Mera García Consuegra, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου που επεκτείνει στα μη συμμετέχοντα στη ζώνη του ευρώ κράτη μέλη την εφαρμογή της απόφασης 2006/../ΕΚ που τροποποιεί και επεκτείνει την απόφαση 2001/923/ΕΚ για τη θέσπιση προγράμματος δράσης στον τομέα των ανταλλαγών, της συνδρομής και της κατάρτισης για την προστασία του ευρώ από την παραχάραξη και την κιβδηλεία (πρόγραμμα «Pericles») COM(2006)0243 – C6-0180/2006 – 2006/0079(CNS)). 
<SPEAKER ID="300" LANGUAGE="EN" NAME="Siim Kallas," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, επιτρέψτε μου καταρχάς να εκφράσω την ειλικρινή ευγνωμοσύνη μου προς τον εισηγητή, κ. Díaz de Mera García Consuegra, για την υποστήριξη που παρέχει στην πρόταση της Επιτροπής για την επέκταση του προγράμματος Pericles. Το Pericles, ένα κοινοτικό πρόγραμμα για την ανταλλαγή, τη συνδρομή και την κατάρτιση για την προστασία του ευρώ από την παραχάραξη και την κιβδηλεία, θεσπίστηκε με απόφαση του Συμβουλίου το 2001 και έχει ως στόχο τη στήριξη και τη συμπλήρωση των μέτρων που λαμβάνουν τα κράτη μέλη για την προστασία του ευρώ από την παραχάραξη και την κιβδηλεία.
<P>
Έχοντας αρχική διάρκεια τέσσερα έτη –2002 έως 2005– είχε ένα συνολικό ποσό αναφοράς 4 εκατ. ευρώ. Το πρόγραμμα Pericles καλύπτει ένα ευρύ φάσμα δράσεων που οργανώνονται όχι μόνο εντός της ΕΕ, αλλά επίσης σε τρίτες ή σε υποψήφιες χώρες. Η δράση του ενσωματώνει ποικίλες ομάδες-στόχους και συμμετέχοντες, καλύπτοντας όλους τους τομείς που έχουν σχέση με την προστασία του ευρώ –την επιβολή του νόμου, δικαστική, οικονομική και τεχνική– και την προώθηση της δημιουργίας δικτύων που θα είναι χρήσιμα για την επίτευξη μεγαλύτερης αποδοτικότητας στην καταπολέμηση του εγκλήματος της παραχάραξης και της κιβδηλείας. Επιπλέον, το πρόγραμμα Pericles βοηθά στην αυξημένη αποδοτικότητα της συνεργασίας μεταξύ παραγόντων επιβολής του νόμου και εκπροσώπων των δικαστικών και οικονομικών θεσμικών οργάνων. Ωστόσο, η παραχάραξη του ευρώ παραμένει ένα σοβαρό και κυρίως ένα συμβολικό πρόβλημα, ακόμη και αν η έκτασή του δεν είναι ανησυχητική.
<P>
Από τις αρχές του καλοκαιριού του 2003 και έκτοτε, ο αριθμός των παραχαραγμένων τραπεζογραμματίων ευρώ που ανιχνεύθηκαν στην κυκλοφορία έχει σταθεροποιηθεί σε περίπου 50 000 μηνιαίως, ένα επίπεδο που βρίσκεται κάτω από τα προ ευρώ επίπεδα, χαμηλότερα από τα επίπεδα που αφορούν το αμερικανικό δολάριο και εξαιρετικά χαμηλά σε σχέση με τα 9 εκατ. αυθεντικά τραπεζογραμμάτια ευρώ που βρίσκονται σε κυκλοφορία. Ο αριθμός των παραχαραγμένων νομισμάτων ευρώ επίσης παραμένει χαμηλός με ιστορικά κριτήρια. Πρόσφατα, οι αστυνομικές δυνάμεις διεξήγαγαν με επιτυχία αρκετές επιχειρήσεις για την καταστροφή εργαστηρίων παραχάραξης και την κατάσχεση μεγάλου αριθμού παραχαραγμένων τραπεζογραμματίων και νομισμάτων πριν αυτά εισέλθουν στην κυκλοφορία.
<P>
Το πρόγραμμα Pericles διαδραματίζει σημαντικό ρόλο στην επίτευξη αποτελεσμάτων όσον αφορά την προστασία του ευρώ και την καταπολέμηση του εγκλήματος της παραχάραξης. Υπάρχει σαφώς η ανάγκη για συνεχείς κοινές προσπάθειες με στόχο την καταπολέμηση αυτής της μορφής εγκλήματος.
<P>
Το πρόγραμμα Pericles αξιολογήθηκε πρόσφατα. Οι αξιολογητές κατέληξαν στο συμπέρασμα ότι το πρόγραμμα πράγματι βελτίωσε την ενημέρωση, έγινε γνωστό στις ομάδες-στόχους, κυρίως στους υπαλλήλους επιβολής του νόμου, και επίσης οι δραστηριότητές του και η ανταλλαγή πληροφοριών θεωρήθηκαν σχετικές με τους στόχους του προγράμματος.
<P>
Με βάση τη θετική αξιολόγηση του προγράμματος Pericles και της συνεχούς ανάγκης, το 2005 η Επιτροπή πρότεινε την επέκταση του προγράμματος. Εν αναμονή μιας συμφωνίας σχετικά με τις κοινοτικές δημοσιονομικές προοπτικές για την περίοδο 2007-2013, το Συμβούλιο αρχικά αποφάσισε να επεκτείνει το πρόγραμμα Pericles για έναν μόνο χρόνο, έως το 2006, αλλά ανέλαβε την πολιτική δέσμευση για τη συνέχιση του προγράμματος. Συνεπώς, με βάση την επιτυχία που επέδειξε το πρόγραμμα, τον Μάιο του 2006 η Επιτροπή κατέθεσε μια πρόταση απόφασης του Συμβουλίου σχετικά με την επέκταση του προγράμματος Pericles για την περίοδο 2007-2013. Το ετήσιο ποσό παραμένει το ίδιο, περίπου 1 εκατ. ευρώ, το οποίο οδηγεί σε ένα συνολικό ποσό αναφοράς των 7 εκατ. ευρώ. Η πρόταση της Επιτροπής για επέκταση έως το 2013 αντανακλά επίσης την πρακτική ευκολία που παρέχει ο συνδυασμός του με τη διάρκεια του χρηματοδοτικού πλαισίου της Κοινότητας.
<SPEAKER ID="301" LANGUAGE="ES" NAME="Agustín Díaz de Mera García Consuegra (PPE-DE )," AFFILIATION="εισηγητής">
<P>
   Κύριε Πρόεδρε, η προστασία του ευρώ από την παραχάραξη και την κιβδηλεία είναι πολύ σημαντική όσον αφορά τη διατήρηση της εμπιστοσύνης των πολιτών στο ενιαίο νόμισμα. Συμφωνώ με όλα όσα είπε ο κ. Kallas.
<P>
Το πρόγραμμα Pericles αποσκοπεί στη στήριξη και στη συμπλήρωση των δράσεων που ξεκίνησαν τα κράτη μέλη και τα υφιστάμενα προγράμματα για την προστασία του ευρώ μέσω των ανταλλαγών, της συνδρομής και της κατάρτισης με στόχο την προστασία του ενιαίου νομίσματος από την παραχάραξη και την κιβδηλεία.
<P>
Όπως γνωρίζουμε, το πρόγραμμα θεσπίστηκε με απόφαση του Συμβουλίου της 17ης Δεκεμβρίου 2001, η οποία όριζε ότι πρέπει να υποβληθούν εκθέσεις αξιολόγησης του προγράμματος, συνοδευμένες από μια πρόταση σχετικά με τη συνέχισή του ή την προσαρμογή του.
<P>
Η πρώτη έκθεση δημοσιεύθηκε και υποβλήθηκε στο Κοινοβούλιο και στο Συμβούλιο στις 30 Νοεμβρίου 2004. Στη συνέχεια, στις 8 Απριλίου, η Επιτροπή υπέβαλε μια πρόταση βάσει της οποίας το Συμβούλιο παρέτεινε το πρόγραμμα ως το 2006, παρέχοντας έναν προϋπολογισμό 1 εκατ. ευρώ και ζητώντας να υποβληθεί μια εμπεριστατωμένη έκθεση σχετικά με τα αποτελέσματα του προγράμματος στο Κοινοβούλιο και στην Επιτροπή.
<P>
Όσον αφορά την αξιολόγηση, το πρόγραμμα Pericles συνέβαλε πολύ θετικά στην προστασία του ευρώ και στην καταπολέμηση της παραχάραξης. Η συνέχισή του είναι επομένως απολύτως δικαιολογημένη. Συγκεκριμένα, η αντίληψη της κοινοτικής διάστασης του ευρώ έχει βελτιωθεί και έχει προσφέρει στους συμμετέχοντες καλύτερη κατανόηση της νομοθεσίας και των διαθέσιμων μέσων· έχει επιτευχθεί μια συνολική δέσμευση του 80% του αρχικού ποσού αναφοράς κατά τη διάρκεια της περιόδου 2002-2006· 64 προγράμματα έχουν εφαρμοστεί σε 76 χώρες· τονίστηκε η αποτελεσματική συμπληρωματικότητα των εθνικών και κοινοτικών δράσεων − 48 από τις 64 πρωτοβουλίες προέρχονταν από τα κράτη μέλη, ενώ 16 από την Επιτροπή ή την OLAF· το πρόγραμμα απέκτησε διεθνή διάσταση, με τη συμμετοχή όχι μόνο όλων των κρατών μελών και εκείνων που πρόκειται να προσχωρήσουν στην Ένωση, αλλά και άλλων μη κοινοτικών χωρών στις οποίες η παραγωγή παραχαραγμένων τραπεζογραμματίων είναι ευρέως διαδεδομένη, όπως η Κολομβία· έγιναν σημαντικές διαρθρωτικές βελτιώσεις, με τη δημιουργία και την καθιέρωση σε διάφορες χώρες εθνικών κεντρικών γραφείων επιφορτισμένων με την καταπολέμηση της παραχάραξης του νομίσματος και υπάρχει επίσης συστηματική συμμετοχή της Ευρωπαϊκής Κεντρικής Τράπεζας και άλλων οργανώσεων, όπως η Ευρωπόλ, η OLAF και η Ιντερπόλ.
<P>
Τα αποτελέσματα του προγράμματος Pericles μέχρι στιγμής είναι ελπιδοφόρα, όπως αποδεικνύει η εξάμηνη έκθεση της Ευρωπαϊκής Κεντρικής Τράπεζας σχετικά με την παραχάραξη του ευρώ.
<P>
Καθίσταται ολοένα και πιο δύσκολο να παραχαραχτεί το νόμισμά μας. Τα στοιχεία που αντιστοιχούν στους πρώτους έξι μήνες του τρέχοντος έτους υποδεικνύουν ότι η αναλογία των παραχαραγμένων τραπεζογραμματίων μειώνεται σε σχέση με την αύξηση του αριθμού των αυθεντικών χαρτονομισμάτων που τίθενται σε κυκλοφορία. Όπως έχει ήδη πει ο Επίτροπος, 50 000 χαρτονομίσματα του νομίσματός μας παραχαράσσονται κάθε μήνα, ενώ υπάρχουν 9 000 εκατομμύρια αυθεντικά χαρτονομίσματα σε κυκλοφορία.
<P>
Μεταξύ του Ιανουαρίου και του Ιουνίου του τρέχοντος έτους, 300 000 παραχαραγμένα χαρτονομίσματα αποσύρθηκαν από την κυκλοφορία. Από όλα τα παραχαραγμένα χαρτονομίσματα που αποσύρθηκαν κατά τη διάρκεια του πρώτου μισού αυτού του έτους, το 44% ήταν χαρτονομίσματα των 20 ευρώ και το 36% ήταν χαρτονομίσματα των 50 ευρώ, γεγονός που σημαίνει ότι υπήρχε μια σημαντική αύξηση στην παραχάραξη των χαρτονομισμάτων των 20 ευρώ. Το 12% όλων των παραχαραγμένων χαρτονομισμάτων ήταν χαρτονομίσματα των 100 ευρώ, ενώ τα χαρτονομίσματα των 500 ευρώ αποτελούν μόνο το 1%.
<P>
Το Συμβούλιο αναβάλλει την απόφαση Pericles μέχρι να εγκριθεί μια τελική συμφωνία σχετικά με τις δημοσιονομικές προοπτικές για την περίοδο 2007-2013· συμφωνούμε απολύτως ότι πρέπει να είναι σύμφωνη με τις δημοσιονομικές προοπτικές, με έναν ετήσιο προϋπολογισμό 1 εκατ. ευρώ.
<P>
Για όλους αυτούς τους λόγους, προτείνω, υπό αυτές τις συνθήκες, να εγκρίνει το Ευρωπαϊκό Κοινοβούλιο τις προτάσεις της Επιτροπής, τροποποιώντας και παρατείνοντας το πρόγραμμα Pericles.
<P>
Θα ήθελα να πω ένα πράγμα ακόμη, κύριε Πρόεδρε. Θα ήθελα να διαμαρτυρηθώ για την αλλαγή της ώρας για αυτή τη συζήτηση. Δεν ζητήθηκε η γνώμη μου και δεν μου δόθηκε καμία εξήγηση. Θα έπρεπε να ήμουν μαζί με τα θύματα της τρομοκρατίας από την χώρα μου, αλλά είμαι εδώ από σεβασμό προς όλους εσάς. Όταν τελειώσω την ομιλία μου, θα φύγω για να είμαι μαζί τους και θα ήθελα να ζητήσω συγγνώμη από όλους εσάς, και από εσάς ιδιαίτερα, κύριε Kallas, μια συγγνώμη που δικαιούστε – μια συγγνώμη που εγώ προσωπικά δεν έλαβα.
<SPEAKER ID="302" LANGUAGE="" NAME="Πρόεδρος." AFFILIATION="">
<P>
   Προφανώς δεν έχει αλλάξει το ακριβές χρονοδιάγραμμα. Ωστόσο, ξεκινήσαμε με την έκθεση Rapkay σήμερα το πρωί και, κατόπιν, συνεχίσαμε όπως προέβλεπε η αρχική ημερήσια διάταξη. Παρόλα αυτά, σας ευχαριστώ για τις παρατηρήσεις σας. Λυπούμαι που δυσκολευτήκατε. 
<SPEAKER ID="303" LANGUAGE="ES" NAME="Agustín Díaz de Mera García Consuegra (PPE-DE )," AFFILIATION="εισηγητής">
<P>
Έχω εδώ την ημερήσια διάταξη, με το χρονοδιάγραμμα και το πρόγραμμα ψηφοφορίας σχετικά με τις δύο εκθέσεις Pericles σήμερα το πρωί. Οι δύο εκθέσεις Pericles θα έπρεπε να είχαν ψηφιστεί σήμερα το πρωί, και αυτό είναι γραμμένο εδώ, κύριε Πρόεδρε.
<SPEAKER ID="304" LANGUAGE="" NAME="Πρόεδρος." AFFILIATION="">
<SPEAKER ID="305" LANGUAGE="DE" NAME="Hubert Pirker," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Επίτροπε, με το ευρώ έχουμε ένα από τα ασφαλέστερα νομίσματα στον κόσμο και έτσι πρέπει να μείνει. Δεν πρέπει ωστόσο να θεωρηθεί δεδομένο, γιατί για να διατηρηθεί αυτή η κατάσταση απαιτούνται διαρκή μέτρα. Εννοώ αφενός τα τεχνικά μέτρα που ελήφθησαν και εξακολουθούν να λαμβάνονται σε ανανεώσεις και αφετέρου μέτρα κατάρτισης και ανταλλαγής. Το υποστηρικτικό πρόγραμμα δράσης Pericles σημείωσε μέχρι τώρα μεγάλη επιτυχία με 64 προγράμματα και παραπάνω από 3 000 συμμετέχοντες από 76 χώρες κι αυτό δείχνει το μεγάλο ενδιαφέρον γι’ αυτό το πρόγραμμα δράσης. Η παραχάραξη και οι ζημίες περιορίστηκαν. Μπορώ να αναφέρω ένα παράδειγμα για τη χώρα μου, την Αυστρία, συγκεκριμένα ότι τον περασμένο χρόνο, οι κατασχέσεις υποχώρησαν κατά περισσότερο από 40% και οι απώλειες μειώθηκαν κατά περισσότερο από 50%. Αυτό οφείλεται και στο συγκεκριμένο πρόγραμμα.
<P>
Όμως η αξιολόγηση της OLAF έδειξε και κάποιες αδυναμίες. Ευχαριστώ την Επιτροπή και τον εισηγητή διότι εκμεταλλεύτηκαν την ευκαιρία που προσφέρθηκε για να δρομολογήσουν το νέο πρόγραμμα Pericles με διάρκεια ως το 2013. Θεωρώ εξαιρετικά σημαντικό το ότι θεσπίστηκαν νέες προτεραιότητες, για παράδειγμα στον τομέα της πρακτικής εκπαίδευσης και της ανταλλαγής προσωπικού, καθώς και στην ειδική εκπαίδευση στις νέες τεχνικές πτυχές ενόψει της νέας γενιάς χαρτονομισμάτων ευρώ. Επίσης, επιδοκιμάζω την επέκταση σε χώρες που θέλουν να καθιερώσουν το ευρώ, δηλαδή στις χώρες εταίρους όπου σημειώνονται πραγματικά παραχαράξεις και ιδίως στις ομάδες ατόμων που δεν καλύπτονταν μέχρι σήμερα στον ίδιο βαθμό με το πρώτο μέρος, τότε που το πρόγραμμα χρησιμοποιείτο ειδικά για τις αρχές επιβολής του νόμου.
<SPEAKER ID="306" LANGUAGE="IT" NAME="Donato Tommaso Veraldi," AFFILIATION="εξ ονόματος της Ομάδας ALDE">
<P>
   Κύριε Πρόεδρε, κυρίες και κύριοι, θα ήθελα να επιδοκιμάσω την απόφαση του Συμβουλίου της 30ής Ιανουαρίου 2006, η οποία τροποποιεί και επεκτείνει την απόφαση 2001/923/ΕΚ για τη θέσπιση προγράμματος δράσης στον τομέα των ανταλλαγών, της συνδρομής και της κατάρτισης για την προστασία του ευρώ από την παραχάραξη και την κιβδηλεία, πρόγραμμα του οποίου είμαι σκιώδης εισηγητής.
<P>
Τον Μάιο του τρέχοντος έτους η Επιτροπή παρουσίασε ένα έγγραφο αξιολόγησης, το οποίο ήταν σε γενικές γραμμές θετικό λόγω της μεγάλης συμβολής του προγράμματος στην προστασία του ευρώ και την καταπολέμηση της παραχάραξης. Το πρόγραμμα Pericles μας έχει επιτρέψει να επισημάνουμε γεωγραφικές περιοχές, όπως για παράδειγμα την Κολομβία, όπου είναι εύκολη η παραχάραξη τραπεζογραμματίων. Αυτό κατέστη δυνατό, καθώς δημιουργήθηκαν καλύτερες δομές μέσω της σύστασης εθνικών κέντρων που επιδίδονται στην καταπολέμηση της παραχάραξης του νομίσματός μας.
<P>
Είναι επομένως σημαντικό να συνεχίσουμε να διασφαλίζουμε τη συνεργασία μεταξύ των ευρωπαϊκών θεσμικών οργάνων –της Επιτροπής, της OLAF (Ευρωπαϊκή Υπηρεσία Καταπολέμησης της Απάτης), της Ευρωπαϊκής Κεντρικής Τράπεζας και της Europol–, καθιστώντας δυνατή την επισήμανση των περιοχών εκείνων όπου κατά κύριο λόγο πραγματοποιείται η παραχάραξη του ευρώ.
<P>
Η επέκταση του προγράμματος θα καταστήσει δυνατή τη συνέχιση της επιτήρησης, της κατάρτισης και της τεχνικής συνδρομής, ενέργειες που είναι ζωτικής σημασίας για τη διατήρηση της προστασίας του ευρώ ενάντια στην παραχάραξη. Επιπλέον, το πρόγραμμα επιτρέπει την αύξηση της αποτελεσματικότητας, καθώς επεκτείνει την τεχνική συνδρομή και προσφέρει ακόμη και οικονομική συνδρομή για τη συνεργασία σε διασυνοριακές επιχειρήσεις, χάρη στη συμμετοχή της Europol.
<SPEAKER ID="307" LANGUAGE="NL" NAME="Johannes Blokland," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, συμφωνούμε με την απόφαση του Συμβουλίου να επεκτείνει τη διάρκεια του προγράμματος Pericles. Η επέκταση του προγράμματος στα μη συμμετέχοντα στη ζώνη του ευρώ κράτη μέλη είναι απαραίτητη και επιθυμητή. Είναι, εξάλλου, εξαιρετικά σημαντικό να μην υπονομευθεί η εμπιστοσύνη στο ευρώ εξαιτίας της παραχάραξης και της κιβδηλείας. Υπάρχουν δύο πτυχές που μας δημιουργούν επί του παρόντος ερωτηματικά αναφορικά με το ευρώ.
<P>
Η πρώτη εξ αυτών είναι η χρήση του ευρώ ως νόμιμο νόμισμα σε χώρες που δεν συμμετέχουν στη ζώνη του ευρώ. Το ευρώ είναι ευρέως αποδεκτό ιδιαίτερα στο Μαυροβούνιο και την Τουρκία. Μπορεί ο Επίτροπος Kallas να δηλώσει με ποιο τρόπο αυτές οι χώρες συμμετέχουν στο πρόγραμμα για την καταπολέμηση της παραχάραξης και της κυκλοφορίας παραχαραγμένων νομισμάτων του ευρώ; Το 2004, το Ευρωπαϊκό Κοινοβούλιο ενέκρινε την έκθεση σχετικά με τα μετάλλια και τα νομίσματα που μοιάζουν με νομίσματα του ευρώ. Υπήρξε τεράστια αύξηση της απάτης σχετικά με νομίσματα που μοιάζουν με νομίσματα του ευρώ. Κύριε Επίτροπε, θα μπορούσατε να πείτε εάν ο κανονισμός του Συμβουλίου επί του θέματος αυτού είχε κάποιες επιπτώσεις; 
<SPEAKER ID="308" LANGUAGE="PL" NAME="Marek Aleksander Czarnecki (NI ). –" AFFILIATION="">
<P>
Επί του παρόντος, είναι σημαντικό η κοινοτική νομοθεσία να διασφαλίσει ότι ο τρόπος με τον οποίο επεκτείνεται το πρόγραμμα λαμβάνει υπόψη την προθεσμία για την εισαγωγή του ευρώ στα νέα κράτη μέλη και την έναρξη της κυκλοφορίας μιας δεύτερης σειράς χαρτονομισμάτων του ευρώ. Είναι επίσης απαραίτητο να διασφαλιστεί ότι δεν θα επικαλυφθούν οι αρμοδιότητες σε αυτήν τη σημαντική διαδικασία και να εξασφαλιστεί ότι όλες οι κοινές δραστηριότητες των διαφόρων θεσμικών οργάνων θα συμπληρώνουν η μία την άλλη και θα είναι συμβατές. Φαίνεται ότι είναι σημαντικό η Ευρωπαϊκή Επιτροπή και η Europol να αξιολογήσουν από κοινού νέα σχέδια που θα χρηματοδοτηθούν στο πλαίσιο του προγράμματος Pericles. 
<SPEAKER ID="309" LANGUAGE="PT" NAME="Carlos Coelho (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, δεχόμαστε ότι το ευρώ πρέπει να προστατευθεί επαρκώς μέσω μιας σειράς ολοκληρωμένων, αποτελεσματικών μέτρων που θα περιλαμβάνουν τη στενή συνεργασία τόσο σε ευρωπαϊκό όσο και σε διεθνές επίπεδο. Συνεπώς, χαιρετίζουμε τη δημιουργία του προγράμματος Pericles.
<P>
Στηρίζουμε αυτήν τη λεπτομερή έκθεση που υποβλήθηκε στο Κοινοβούλιο σχετικά με την υλοποίηση και τα αποτελέσματα αυτού του προγράμματος, και θα ήθελα να τονίσω το γεγονός ότι τα αποτελέσματα υπήρξαν σαφώς θετικά. Στο δεύτερο μισό του 2003 ο αριθμός των πλαστών χαρτονομισμάτων που βρίσκονταν σε κυκλοφορία μειώθηκε. Τα στοιχεία ήταν ευνοϊκά σε σύγκριση τόσο με αυτά που ίσχυαν πριν από την εισαγωγή του ευρώ όσο και με τα επίπεδα των παραχαραγμένων αμερικανικών δολαρίων. Μολονότι ο αριθμός των παραχαραγμένων νομισμάτων ευρώ συνεχίζει να αυξάνεται, εξακολουθεί να είναι χαμηλός σε σύγκριση με την παραχάραξη των παλαιών νομισμάτων. Με άλλα λόγια, το επίπεδο της παραχάραξης είναι χαμηλό, και σημαντικός παράγοντας σε αυτό είναι το υψηλό επίπεδο συνεργασίας μεταξύ των σχετικών υπηρεσιών. Έχει αναληφθεί δράση με στόχο την εξολόθρευση των επιχειρήσεων παραχάραξης και την κατάσχεση σημαντικών ποσών παραχαραγμένων τραπεζογραμματίων και νομισμάτων πριν από την κυκλοφορία τους.
<P>
Συνεπώς, στηρίζω την εξαιρετική έκθεση του κ. Díaz de Mera, στόχος της οποίας είναι η επέκταση του προγράμματος έως το τέλος του 2013, ούτως ώστε να ευθυγραμμιστεί η περίοδος ισχύος του με τις δημοσιονομικές προοπτικές. Επιπλέον –και αυτό είναι ένα σημείο που θα ήθελα να τονίσω– έχει ως στόχο την επέκταση της εφαρμογής του στα μη συμμετέχοντα στη ζώνη του ευρώ κράτη μέλη. 
<SPEAKER ID="310" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, η επέκταση του προγράμματος Pericles είναι ασφαλώς σημαντική. Δεν είναι όμως καλό να εξυμνούμε το ευρώ ως μη παραχαράξιμο και να του προσθέτουμε διάφορα χαρακτηριστικά ασφαλείας, εάν οι πολίτες και οι ταμίες δεν γνωρίζουν τα χαρακτηριστικά αυτά ή δεν μπορούν να τα χρησιμοποιήσουν σωστά. Είναι σωστό πως τώρα υπάρχει μεγαλύτερη συνειδητοποίηση και ότι ελέγχονται τα χαρτονομίσματα των 100 ευρώ και άνω, όμως εφόσον τώρα η παραχάραξη χαρτονομισμάτων των 20 και των 50 ευρώ αποτελεί περίπου το 80% του συνόλου, πρέπει να αυξήσουμε την επίγνωση των προβλημάτων. Δυστυχώς, ειδικά το μεγάλο μέγεθος της ζώνης που χρησιμοποιεί το ευρώ καθιστά ελκυστική την παραγωγή παραχαραγμένων νομισμάτων υψηλής ποιότητας. Επιπροσθέτως, η πρόοδος στον τομέα της τεχνολογίας εκτύπωσης καθιστά ολοένα και πιο δύσκολο στους αδαείς να διακρίνουν τα γνήσια από τα παραχαραγμένα χαρτονομίσματα. Εφόσον κάθε χρόνο αποσύρονται από την κυκλοφορία περίπου 600 000 παραχαραγμένα χαρτονομίσματα, ασφαλώς παραμένουν πολλά να γίνουν, κι ένας λόγος παραπάνω είναι ότι, πέρα από την αυξητική τάση που παρουσιάζεται, αυξάνεται και το ενδιαφέρον των παραχαρακτών για τα κέρματα.
<SPEAKER ID="311" LANGUAGE="SV" NAME="Charlotte Cederschiöld (PPE-DE ). –" AFFILIATION="">
<P>
   Καταρχάς, θα ήθελα να ευχαριστήσω τον εισηγητή, κ. Díaz de Mera García Consuegra, για το έργο του σε αυτόν τον τομέα. Μπορεί να μην είναι ένας πολύ συναρπαστικός τομέας, αλλά είναι πολύ σημαντικός. Ο κ. Díaz de Mera García Consuegra συνέταξε μια ωραία έκθεση, όπως με χαρά διαπιστώνω, καθώς εγώ η ίδια ήμουν η εισηγήτρια επί του θέματος αυτού όταν ήταν ένα από τα φλέγοντα θέματα κατά τη διάρκεια της περασμένης προεκλογικής εκστρατείας. Εκείνη την περίοδο, οι απόψεις ήταν λίγο πιο διχασμένες, κυρίως όσον αφορά το ποιας αξίας χαρτονομίσματα θα παραχαράσσονταν. Η γραμμή που ακολούθησε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών αποδείχθηκε εκ των υστέρων ότι ήταν η σωστή. Πολλοί πίστευαν ότι τα τραπεζογραμμάτια των 500 ευρώ θα ήταν αυτά που θα παραχαράσσονταν περισσότερο, αλλά εμείς στην Ομάδα ΕΛΚ-ΕΔ θεωρούσαμε ότι οι μικρότερες μονάδες, όπως τα τραπεζογραμμάτια των 20 και 50 ευρώ, θα διέτρεχαν τον μεγαλύτερο κίνδυνο. Με χαρά διαπιστώνω ότι ο κ. Díaz de Mera García Consuegra είναι υπέρ της ιδέας του προσεκτικού ελέγχου και στις χώρες όπου το ευρώ δεν έχει ακόμη εισαχθεί. Ο κίνδυνος της παραχάραξης είναι, κυρίως, μεγαλύτερος σε αυτές τις χώρες, καθώς οι πληθυσμοί δεν είχαν το ίδιο επίπεδο προετοιμασίας όπως στις χώρες της ζώνης του ευρώ. Είναι πιο δύσκολο για τους ανθρώπους σε αυτές τις χώρες να διαπιστώσουν τη διαφορά μεταξύ των πραγματικών και των παραχαραγμένων τραπεζογραμματίων και επίσης, σε πολλές περιπτώσεις, οι άνθρωποι είναι συχνά λιγότερο καχύποπτοι. Ευτυχώς, η παραχάραξη είναι ένα πολύ μικρότερο πρόβλημα από ό,τι φοβούμασταν, ίσως λόγω του προγράμματος Pericles που συζητούμε, και κυρίως λόγω του μεγάλου πεδίου εφαρμογής που του έχει δοθεί. Αυτό είναι ένα ακόμη παράδειγμα θετικών επιπτώσεων της ΕΕ. Πρόκειται για έναν τομέα όπου δεν υπάρχει πλέον τόσο μεγάλη διαμάχη, αλλά έχουμε κάθε λόγο να ενημερώσουμε τον κόσμο για αυτό το πρόγραμμα, το οποίο μας προστατεύει όλους στην καθημερινή μας ζωή. 
<SPEAKER ID="312" LANGUAGE="EN" NAME="Siim Kallas," AFFILIATION="Αντιπρόεδρος της Επιτροπής">
<P>
   . Είμαι ευγνώμων προς τους βουλευτές για τις παρατηρήσεις και τη στήριξή τους στο πρόγραμμα Pericles, το οποίο προσπαθεί να καταπολεμήσει την παραχάραξη και την κιβδηλεία. Η παραχάραξη και η κιβδηλεία είναι από πολιτικής άποψης ένα πολύ σοβαρό έγκλημα, το οποίο κατά κάποιο τρόπο ταπεινώνει τις αρχές, αλλά ο αγώνας εναντίον του είναι αιώνιος.
<P>
Η καταπολέμηση της παραχάραξης και της κιβδηλείας των νομισμάτων του ευρώ στην Ευρωπαϊκή Ένωση υπήρξε σχετικά επιτυχής. Η συνεργασία μεταξύ της Ευρωπαϊκής Κεντρικής Τράπεζας, της Europol και της OLAF υπήρξε επίσης σχετικά αποτελεσματική. Τα τραπεζογραμμάτια του ευρώ είναι αρκετά υψηλής ποιότητας. Όμως, αυτό δεν μειώνει τη σημασία της καταπολέμησης της παραχάραξης και της κιβδηλείας. Στις προηγούμενες ενασχολήσεις μου είχα την ευκαιρία να ασχοληθώ με το θέμα. Το βασικό πρόβλημα είναι πάντα οι δρόμοι και τα σκοτεινά μπαρ όπου κυκλοφορούν τα παραχαραγμένα τραπεζογραμμάτια. Αυτό εξηγεί γιατί δεν υπάρχουν παραχαραγμένα τραπεζογραμμάτια των 500 ευρώ.
<SPEAKER ID="313" LANGUAGE="" NAME="Πρόεδρος." AFFILIATION="">
<SPEAKER ID="314" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0268/2006) του κ. Δημητρίου, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης-πλαισίου του Συμβουλίου για τον συνυπολογισμό των καταδικαστικών αποφάσεων μεταξύ των κρατών μελών της Ευρωπαϊκής Ένωσης επ’ ευκαιρία νέας ποινικής διαδικασίας (COM(2005)0091 – C6-0235/2005 – 2005/0018(CNS)). 
<SPEAKER ID="315" LANGUAGE="EN" NAME="Franco Frattini," AFFILIATION="Αντιπρόεδρος της Επιτροπής">
<SPEAKER ID="316" LANGUAGE="" NAME="Παναγιώτης Δημητρίου (PPE-DE )," AFFILIATION="Εισηγητής">
<P>
   Κύριε Πρόεδρε, η πρόταση για συνυπολογισμό καταδικών στην Ευρωπαϊκή Ένωση, είναι μέρος των θεσμικών ρυθμίσεων που προωθεί η Επιτροπή στα πλαίσια της υλοποίησης των συμπερασμάτων του Ευρωπαϊκού Συμβουλίου του Τάμπερε. Και σ’ αυτό το σημείο θέλω να επαινέσω τον Αντιπρόεδρο, Επίτροπο κ. Frattini, για τις προσπάθειες που κάνει για την υλοποίηση αυτών των συμπερασμάτων του Ευρωπαϊκού Συμβουλίου του Τάμπερε.
<P>
Η εισαγωγή του θεσμού συνυπολογισμού καταδικών είναι απαραίτητη για αποτελεσματικότερη καταπολέμηση του εγκλήματος, ιδιαίτερα αφότου οι υπάρχουσες σχετικές ευρωπαϊκές συμβάσεις του 59 και 70 αποδείχθηκαν αναποτελεσματικές.
<P>
Η πρόταση όπως έχει διαμορφωθεί περιορίζεται στη ρύθμιση θεμάτων ουσιαστικού δικαίου. Τα διαδικαστικά θέματα έχουν αφεθεί να ρυθμιστούν στα πλαίσια της άλλης πρότασης που εκκρεμεί στην Επιτροπή Ελευθεριών και την επεξεργάζεται ο φίλος και συνάδελφος Díaz de Mera ως εισηγητής. Εκείνη η πρόταση είναι η άλλη πλευρά του ιδίου νομίσματος. Με την υπό ψήφιση πρόταση οι διοικητικές καταδίκες εξαιρούνται του ορισμού της καταδίκης, διότι στα περισσότερα κράτη μέλη δεν καταγράφονται στο αρχείο καταδικών και διότι δεν υπάρχει ομοιογένεια ως προς το τί είναι διοικητική καταδίκη. Προωθείται η εξομοίωση της σημασίας και της βαρύτητας της καταδίκης από δικαστήριο άλλου κράτους μέλους με εκείνη του κράτους μέλους, όπου λαμβάνει χώρα η νέα ποινική διαδικασία. Έτσι, σε περίπτωση καταδίκης για αδίκημα που δεν υπάρχει στο κράτος μέλος που επιδικάζει τη νέα υπόθεση, η καταδίκη δεν λαμβάνεται υπόψη. Απαλλάσσεται η προτεινόμενη πρόταση από τη σύγχυση και αβεβαιότητα που θα υπήρχε αν είχαν υιοθετηθεί οι διατάξεις της αρχικής πρότασης για επιλεκτικό συνυπολογισμό καταδικών και παρεκκλίσεων, παραμένει όμως η υποχρέωση του κράτους μέλους να μη λαμβάνει υπόψη καταδίκες σε άλλο κράτος μέλος, όταν παραβιάζεται η αρχή non bis in idem, η παραγραφή και η αμνηστία.
<SPEAKER ID="317" LANGUAGE="" NAME="Ιωάννης Βαρβιτσιώτης," AFFILIATION="εξ ονόματος της ομάδας PPE-DE">
<P>
   Κύριε Πρόεδρε, κύριε Αντιπρόεδρε της Επιτροπής, αγαπητοί συνάδελφοι, τα τελευταία 7 χρόνια παρατηρούμε την ανάπτυξη εργαλείων, όπως το ευρωπαϊκό ένταλμα σύλληψης ή τη μεταφορά κρατουμένων, που στοχεύουν στην ενίσχυση της αμοιβαίας εμπιστοσύνης μεταξύ των εθνικών δικαστικών αρχών και την ανάπτυξη μιας πολιτικής που οδηγεί σε σύγκλιση του ποινικού δικαίου.
<SPEAKER ID="318" LANGUAGE="EN" NAME="Andrzej Jan Szejna," AFFILIATION="εξ ονόματος της Ομάδας PSE">
<SPEAKER ID="319" LANGUAGE="EN" NAME="Gerard Batten," AFFILIATION="εξ ονόματος της Ομάδας IND/DEM">
<SPEAKER ID="320" LANGUAGE="PL" NAME="Marek Aleksander Czarnecki (NI ). –" AFFILIATION="ne bis in idem">
<P>
Ωστόσο, δεν θα πρέπει να λησμονούμε βασικές αρχές όπως , προβλεπόμενη από τον νόμο παραγραφή, αμνηστία καθώς και διαγραφή αναφοράς στην καταδικαστική απόφαση στο εθνικό ποινικό μητρώο. Συνεπώς, φρονώ ότι θα πρέπει να διατηρηθεί το άρθρο 4. Θα πρέπει επίσης να τονίσουμε ότι, στο πλαίσιο ποινικής διαδικασίας σε ένα κράτος μέλος, δεν μπορούμε να επιτρέψουμε να λαμβάνεται υπόψη ξένη καταδικαστική απόφαση που σχετίζεται με πράξεις οι οποίες δεν είναι αξιόποινες σε αυτό το κράτος μέλος.
<P>
Συμφωνώ με τον εισηγητή ότι οι διατάξεις του άρθρου 6 ανήκουν κάλλιστα στην πρόταση απόφασης-πλαισίου του Συμβουλίου σχετικά με το περιεχόμενο της ανταλλαγής πληροφοριών μεταξύ κρατών μελών οι οποίες προέρχονται από τα ποινικά μητρώα. 
<SPEAKER ID="321" LANGUAGE="EN" NAME="James Hugh Allister (NI ). –" AFFILIATION="">
<P>
Η σκληρή εμπειρία των βρετανών πολιτών του εξωτερικού επιβεβαιώνει την άποψή μου ότι θα χάσουμε πολλά με την ολοκλήρωση της ποινικής δικαιοσύνης. Θυμηθείτε το θέαμα στο οποίο μετατράπηκε η υπόθεση των βρετανών παρατηρητών αεροπλάνων στην Ελλάδα. Θυμηθείτε τη φοβερή καταδίκη του Kevin Sweeney στην Ολλανδία. Γιατί θα πρέπει να είναι δυνατή η επιβολή καταδικαστικών αποφάσεων κακής ποιότητας, οι οποίες διασφαλίζονται με χαμηλότερα πρότυπα από αυτά που ισχύουν στο Ηνωμένο Βασίλειο, σε πολίτες του Ηνωμένου Βασιλείου στην ίδια τους τη χώρα; Πιστεύω ότι αυτό δεν θα πρέπει να είναι δυνατόν. Συνεπώς, είμαι αντίθετος στην πρόταση.
<SPEAKER ID="322" LANGUAGE="" NAME="Πρόεδρος." AFFILIATION="">
<SPEAKER ID="323" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη σύσταση (A6-0281/2006) της Επιτροπής Περιφερειακής Ανάπτυξης, σχετικά με την πρόταση απόφασης του Συμβουλίου για τις στρατηγικές κατευθυντήριες γραμμές της Κοινότητας για τη συνοχή (11807/2006 – C6 0266/2006 – 2006/0131(AVC)) (εισηγήτρια: Constanze Angela Krehl). 
<SPEAKER ID="324" LANGUAGE="EN" NAME="Danuta Hübner," AFFILIATION="Μέλος της Επιτροπής">
<P>
   Κύριε Πρόεδρε, επιτρέψτε μου να ξεκινήσω λέγοντας, εξ ονόματος του Επιτρόπου Špidla και εμού, ότι χαιρετίζουμε θερμά την έκθεση σχετικά με τις στρατηγικές κατευθυντήριες γραμμές για τη συνοχή, η οποία εγκρίθηκε από την Επιτροπή Περιφερειακής Ανάπτυξης του Κοινοβουλίου στις 11 Σεπτεμβρίου. Θα ήθελα να ευχαριστήσω ιδιαίτερα την κ. Krehl για τη σκληρή εργασία αναφορικά με τη σύνταξη της έκθεσης και επίσης για την καλή συνεργασία της οποίας απολαύουμε τον τελευταίο χρόνο επί του φακέλου αυτού.
<P>
Είμαι ευγνώμων για τη στήριξη και τις ιδέες της Επιτροπής Περιφερειακής Ανάπτυξης και του Κοινοβουλίου κατά την περίοδο αυτήν σχετικά με το πιθανόν πιο σημαντικό και καινοτόμο μέρος της νέας πολιτικής συνοχής για την περίοδο 2007-2013. Μέσω των κατευθυντήριων γραμμών, επιδιώκουμε να εξασφαλίσουμε ότι οι προτεραιότητες της Κοινότητας θα ενσωματωθούν περισσότερο στα εθνικά και περιφερειακά αναπτυξιακά προγράμματα που στηρίζει η Ένωση. Οι κατευθυντήριες γραμμές έχουν ως στόχο να παράσχουν μια σαφή και συνεπή προσέγγιση για τη στήριξη της ανάπτυξης και των θέσεων εργασίας στο πλαίσιο της αναθεωρημένης στρατηγικής της Λισαβόνας. Πιστεύω ότι οι κατευθυντήριες γραμμές έχουν επωφεληθεί σημαντικά από τη συμβολή του Κοινοβουλίου.
<P>
Θα επιστήσω την προσοχή σας στις αιτιολογικές σκέψεις που έχουν προστεθεί στο έγγραφο μετά τη σύνταξη της έκθεσης του Κοινοβουλίου τον περασμένο Μάιο. Είναι σημαντικές υπό την έννοια ότι αποκαλύπτουν τον πολιτικό προσανατολισμό που βρίσκεται πίσω από τις κατευθυντήριες γραμμές. Οι αιτιολογικές σκέψεις εφιστούν σε μεγάλο βαθμό την προσοχή στις προτάσεις της έκθεσης που συνέταξε η κ. Krehl. Για παράδειγμα, εφιστούν την προσοχή στη σημασία της εταιρικής σχέσης (αιτιολογική σκέψη 16), στη συμβολή των υποδομών στη σύγκλιση (αιτιολογική σκέψη 11), στην ισότητα των ευκαιριών και στην καταπολέμηση των διακρίσεων (αιτιολογική σκέψη 15), στη σημασία της ανάπτυξης που είναι αειφόρος από περιβαλλοντικής άποψης (αιτιολογική σκέψη 14), στην εδαφική συνοχή και την αστική διάσταση (αιτιολογική σκέψη 12).
<P>
Πέραν των αιτιολογικών σκέψεων, το κείμενο των κατευθυντήριων γραμμών ενισχύθηκε σε βασικούς τομείς καίριας σημασίας για το Κοινοβούλιο. Ιδιαίτερα, δώσαμε μεγαλύτερη προσοχή στην εδαφική συνοχή. Αυτό περιλαμβάνει πιο σθεναρή διατύπωση σχετικά με το αστικό ζήτημα. Επίσης, αναπτύξαμε το κείμενο με βάση τις τρεις πρωτοβουλίες –Jasper, Jeremy και Jessica– τις οποίες στηρίξατε σθεναρά. Αυτό θα πρέπει, μεταξύ άλλων, να συμβάλει στην ανάπτυξη της χρήσης των συμπράξεων δημοσίου/ιδιωτικού τομέα στα προγράμματά μας, κάτι που είναι μία από τις προτάσεις της έκθεσής σας σχετικά με τις κατευθυντήριες γραμμές. Υπάρχουν πολλοί ακόμη τομείς όπου φρονώ ότι θα διαπιστώστε πως η Επιτροπή προσπάθησε να διευθετήσει τις επιθυμίες του Κοινοβουλίου.
<SPEAKER ID="325" LANGUAGE="DE" NAME="Constanze Angela Krehl (PSE )," AFFILIATION="εισηγήτρια">
<P>
   Κύριε Πρόεδρε, κυρία Επίτροπε, κυρίες και κύριοι, με τη σημερινή συζήτηση και την αυριανή ψηφοφορία, το Κοινοβούλιο ολοκληρώνει μία εργασία που διήρκεσε δυόμισι χρόνια και αφορά την προετοιμασία της νομοθετικής δέσμης για την πολιτική συνοχής για την περίοδο 2007-2013. Πρόκειται για μια πολιτική συνοχής που πρέπει για πρώτη φορά να λειτουργήσει με 25-27 κράτη μέλη. Τα νέα κράτη μέλη επωφελούνται όλα από το ταμείο συνοχής και θα ευνοηθούν πολύ από τη μελλοντική πολιτική συνοχής και τη διαρθρωτική πολιτική. Με την αυριανή ψηφοφορία θέλουμε να ανοίξουμε τον δρόμο για την ολοκλήρωση, την παρουσίαση και έγκριση από την Επιτροπή των λειτουργικών προγραμμάτων στις περιφέρειες προκειμένου να εξασφαλίσουμε ότι τα προγράμματα στις μειονεκτούσες περιφέρειες της ΕΕ θα μπορέσουν να ξεκινήσουν νωρίς τον επόμενο χρόνο.
<P>
Για εμάς είναι πολύ σημαντικός –μετά από μακρά και διεξοδική συζήτηση– ο τομέας της υποστήριξης των πόλεων και των αστικών περιοχών, διότι εκεί ζει το 80% των Ευρωπαίων. Γι’ αυτό πρέπει να επικεντρώσουμε τους πόρους σε αυτές τις περιοχές, όχι μόνο για τη δημιουργία θέσεων εργασίας αλλά και π.χ. για την ανάπτυξη της υποδομής των μεταφορών ή τη βελτίωση της κατάστασης του περιβάλλοντος στις πόλεις.
<P>
Ένα άλλο σημείο –για το οποίο θα μιλήσω ιδίως ως συντονίστρια της Σοσιαλιστικής Ομάδας στο Ευρωπαϊκό Κοινοβούλιο– αφορά την προώθηση των ίσων ευκαιριών στην ΕΕ, ειδικά για τις γυναίκες και τους νέους. Κατά τη νέα περίοδο στήριξης, η ΕΕ πρέπει να συνεχίσει να αξιοποιεί τις επιτυχίες που σημείωσε με το EQUAL και να λειτουργεί τα δίκτυα. Αυτό ενσωματώθηκε επίσης στις κατευθυντήριες γραμμές. Γενικά, ως Κοινοβούλιο μπορούμε να θεωρήσουμε το αποτέλεσμα των διαπραγματεύσεων μεγάλη επιτυχία όχι μόνο για εμάς, αλλά και για τους πολίτες.
<SPEAKER ID="326" LANGUAGE="PL" NAME="Jan Olbrycht," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, καταρχάς, θα ήθελα να ευχαριστήσω την κ. Krehl όχι μόνο για την έκθεσή της, αλλά επίσης για τη σκληρή εργασία που κατέβαλε για τη σύνταξη της θέσης του Ευρωπαϊκού Κοινοβουλίου. Η έκθεση του Κοινοβουλίου αναφέρεται στις στρατηγικές κατευθυντήριες γραμμές της Κοινότητας και αποτελεί εξαιρετικό παράδειγμα διοργανικής συνεργασίας.
<P>
Θα μπορούσαμε να πούμε ότι, για τα κράτη μέλη, οι στρατηγικές κατευθυντήριες γραμμές αποτελούν μια εσωτερικά συνεκτική βάση για τον σχεδιασμό της υλοποίησης της πολιτικής συνοχής. Έχοντας αρχικά εγκρίνει αυτές τις κατευθυντήριες γραμμές μέσω μιας οδηγίας του Συμβουλίου, ας ελπίσουμε ότι τα κράτη μέλη θα είναι έτοιμα για την υλοποίησή τους. Μια ένδειξη της αποφασιστικότητας των εθνικών κυβερνήσεων θα είναι, για παράδειγμα, η εκ μέρους τους χρήση των κατευθυντήριων γραμμών σχετικά με την ενίσχυση του ρόλου των πόλεων κατά το στάδιο του σχεδιασμού και την υλοποίηση των ολοκληρωμένων προγραμμάτων ανάπλασης. Οι στρατηγικές κατευθυντήριες γραμμές είναι απαραίτητες για τη δημιουργία ενός πλαισίου για την υλοποίηση της πολιτικής συνοχής μεταξύ των ετών 2007 και 2013. Για τον λόγο αυτόν, φρονώ ότι το Σώμα θα πρέπει να στηρίξει αυτήν την πρόταση, η οποία λαμβάνει υπόψη τις υποδείξεις του Ευρωπαϊκού Κοινοβουλίου. 
<SPEAKER ID="327" LANGUAGE="" NAME="Σταύρος Αρναουτάκης," AFFILIATION="εξ ονόματος της Ομάδας PSE">
<SPEAKER ID="328" LANGUAGE="FR" NAME="Jean Marie Beaupuy," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, κυρία Επίτροπε, κυρίες και κύριοι βουλευτές, πρώτον, όπως και οι λοιποί συνάδελφοι θέλω και εγώ να ευχαριστήσω την κ. Krehl για το έργο που επιτέλεσε και να ευχαριστήσω και εσάς, κυρία Hübner, για την ποιότητα των σχέσεων που είχαμε μαζί σας και με όλες τις υπηρεσίες σας όλους αυτούς τους μήνες και που οδήγησαν στην αυριανή ψηφοφορία. Κανείς δεν θα εκπλαγεί με τη στάση της Ομάδας μου κατά την ψηφοφορία, αφού βεβαίως θα υπερψηφίσουμε το κείμενο, και θα το πράξουμε για δύο τουλάχιστον λόγους. Πρώτον, λαμβάνει υπόψη όχι μόνο την πλειονότητα των αιτημάτων της Ομάδας μας, αλλά και την πλειονότητα των αιτημάτων, νομίζω, των περισσότερων εξ ημών. Δεύτερον, ο χειρισμός αυτού του θέματος διαρκεί πολύ περισσότερο από όσο προγραμματιζόταν και, συνεπώς, είναι σημαντικό να εγκρίνουμε το κείμενο.
<P>
Θέλω να προβώ σε τέσσερα σχόλια. Πρώτον, θέλω να σας επισημάνω –όπως έπραξαν οι συνάδελφοι βουλευτές του ΕΚ επανειλημμένως– ότι, στο άρθρο 1 του κειμένου που εγκρίθηκε στις 18 Αυγούστου από το Συμβούλιο, η φράση «να λειτουργήσει ως ενδεικτικό πλαίσιο για τα κράτη μέλη» αναγράφεται ξεκάθαρα, κυρία Επίτροπε. Γνωρίζω ότι, ως έχουν για την ώρα τα πράγματα, θεωρείται κακότροπο να θέλουμε να επιβάλουμε στους 25 αρχηγούς κρατών ή κυβερνήσεων οδηγίες που εκπορεύονται από την Επιτροπή ή το Κοινοβούλιο. Θέλω, ωστόσο, να υπογραμμίσω ότι θα προτιμούσαμε να υπάρχουν ελαφρώς πιο δεσμευτικά στοιχεία σε αυτό το κείμενο. Σύμφωνα με τα όσα είπαν ορισμένοι συνάδελφοί μου, όπως η κ. Krehl, θα εξασφαλίσουμε, στην ενδιάμεση αξιολόγηση, τη διατύπωση απόψεων αναγκαίων προκειμένου να αλλάξουμε πορεία, μακριά από τις κακοτράχαλες ατραπούς που ενδεχομένως να έχουμε ακολουθήσει.
<P>
Τέλος, όπως οι συνάδελφοί μας από τη διακομματική ομάδα, που επεσήμαναν ήδη αυτό το σημείο, επικροτούμε το γεγονός ότι σε αυτό το κείμενο τονίζεται με έμφαση η σημασία των πόλεων. Έχοντας επισκεφθεί και εγώ ο ίδιος μόλις πριν από λίγες ημέρες τη Γερμανία, είμαι σε θέση να πω –και οι γερμανοί συνάδελφοι ας με διορθώσουν αν σφάλλω– ότι το 90% του γερμανικού πληθυσμού ζει σε πόλεις ή πολίχνες με πάνω από 2 000 κατοίκους. Στο κείμενο που μας υποβλήθηκε, τονίζεται η σημασία των πόλεων. Αυτό που θέλω να πω είναι ότι, πέραν των λέξεων, πέραν των χρηματοδοτικών ποσών που θα προβλέπονται στο Ταμείο Συνοχής, θα υπάρχουν τα μέσα για τη χρήση των πόρων.
<P>
Κυρία Επίτροπε, στην ανακοίνωσή σας για την πολιτική συνοχής και τις πόλεις, κάνετε ειδική αναφορά στην ολοκληρωμένη προσέγγιση. Θέλω να επισημάνω, σε αυτή τη φάση της συζήτησης, ότι πρέπει να παραμένουμε σε εξαιρετική εγρήγορση και να εξασφαλίσουμε, πρωτίστως, ότι η υλοποίηση των ολοκληρωμένων προσεγγίσεων δεν επιδρά μόνο στις πόλεις, με τη στενή έννοια του όρου, αλλά και στις περιαστικές κοινότητες. Μιλούσαμε κατά τη διάρκεια του γεύματος γι’ αυτό το θέμα με τη συνάδελφο κ. Bourzai, η οποία είναι παρούσα εδώ στην αίθουσα. Δεν έχει μόνο η πόλη σημασία, αλλά και τα εδάφη που την περιβάλλουν, όλα τα εδάφη που την περιβάλλουν, σε ακτίνα 10, 20, 50 ή 100 χλμ, όπου οι άνθρωποι συμβιώνουν σε καθημερινή βάση. Αν θέλουμε οι άνθρωποι να συμβιώνουν αρμονικά, τα διάφορα θέματα που αφορούν τις μεταφορές, την κοινωνία και την εκπαίδευση πρέπει να συνδυαστούν αποτελεσματικά.
<SPEAKER ID="329" LANGUAGE="" NAME="" AFFILIATION="Αντιπροέδρου">
<SPEAKER ID="330" LANGUAGE="EN" NAME="Bairbre de Brún," AFFILIATION="εξ ονόματος της Ομάδας GUE/NGL">
<P>
Θα ήθελα να ευχαριστήσω την Επίτροπο για το γεγονός ότι έρχεται τόσο συχνά στο Κοινοβούλιο και συζητά τις προτάσεις της μαζί μας. Θα ήθελα να ευχαριστήσω ιδιαίτερα την κ. Krehl για το έργο της να επιφέρει ορισμένες βελτιώσεις στην αρχική πρόταση της Επιτροπής, κυρίως όσον αφορά την εταιρική σχέση, τον ρόλο των πόλεων και της ενδοχώρα τους, την κοινωνία των πολιτών, την πρόσβαση για τα άτομα με ειδικές ανάγκες και το περιβάλλον. Πρέπει, ωστόσο, να επαναλάβω τις ανησυχίες που έθεσα επανειλημμένως σχετικά με την εγγραφή κονδυλίων στον προϋπολογισμό, ένα θέμα που εξακολουθεί να παραμένει στο επίκεντρο των κατευθυντήριων γραμμών της Επιτροπής. Χρησιμοποιείται και θα συνεχίσει να χρησιμοποιείται σε επίπεδο κρατών μελών για να υποβαθμίσει πολλά από αυτά που έχει επιδιώξει το Κοινοβούλιο και όσα αναφέρθηκαν εδώ σήμερα το απόγευμα. Προασπίζει τη Λισαβόνα έναντι του Γκέτεμποργκ και ορισμένα στοιχεία της Λισαβόνας έναντι άλλων.
<P>
Στην Ιρλανδία, επί του παρόντος, υπάρχει άλλη μία ανησυχία, άσχετη με τις κατευθυντήριες γραμμές, την οποία δράττω την ευκαιρία να αναφέρω· ήτοι, ότι στο μέλλον η χρηματοδότηση του προγράμματος Peace θα διανέμεται με τρόπο αντίθετο προς τα μέτρα και τις διατάξεις για την ισότητα. Ελπίζω ότι θα μιλήσω περαιτέρω επί του θέματος αυτού με την Επίτροπο.
<P>
Πρέπει να θυμηθούμε τους αρχικούς λόγους για αυτά τα κονδύλια και τα προγράμματα και να τους εξετάσουμε εκ νέου στην ενδιάμεση αναθεώρηση. Όπως μας υπενθύμισε ο κ. Beaupuy, εμείς στην Ιρλανδία, στον Βορρά και στον Νότο, είχαμε πολλά οφέλη και σημειώσαμε αλματώδη πρόοδο με τη βοήθεια αυτών των κονδυλίων. Πρέπει να θυμόμαστε την αλληλεγγύη μας και να επιτρέψουμε και σε άλλες περιοχές να κάνουν το ίδιο στο μέλλον. 
<SPEAKER ID="331" LANGUAGE="PL" NAME="Mieczysław Edmund Janowski," AFFILIATION="εξ ονόματος της Ομάδας UEN">
<P>
   . Κύριε Πρόεδρε, θα ήθελα να συγχαρώ την κ. Krehl για το έργο της. Σήμερα, στο Ευρωπαϊκό Κοινοβούλιο, συζητήσαμε για την ένταξη της Βουλγαρίας και της Ρουμανίας στην Ευρωπαϊκή Ένωση. Όσον αφορά αυτήν τη διεύρυνση, θα ήθελα να επισημάνω μια δήλωση που περιελάμβανε η εισαγωγή της απόφασης του Συμβουλίου. Έχει ως εξής: «Η διεύρυνση της Ευρώπης με την ένταξη 25 κρατών μελών παρουσιάζει μια άνευ προηγουμένου πρόκληση για την ανταγωνιστικότητα και την εσωτερική συνοχή της».
<P>
Βεβαίως, θα πρέπει επίσης να γνωρίζουμε καλά ότι, επί του παρόντος, εξακολουθούν να υπάρχουν σημαντικές διαφορές αναφορικά με τον πλούτο και τον ρυθμό ανάπτυξης σε ορισμένες περιφέρειες. Ωστόσο, σχεδόν 28 μήνες μετά την ένταξη 10 νέων κρατών μελών στην Ευρωπαϊκή Ένωση, μπορούμε ήδη να διαπιστώσουμε ότι ακόμη και οι πιο φτωχές περιφέρειες αναπτύσσονται με σημαντικά γρηγορότερο ρυθμό και έχουν τώρα σχετικά υψηλούς ρυθμούς ανάπτυξης. Ομιλώ ως πολίτης μίας εκ των περιοχών αυτών, της περιφέρειας Podkarpacie στη Νοτιοανατολική Πολωνία.
<P>
Συνεπώς, είναι ζωτικής σημασίας να οριστούν οι αρχές της συνοχής για ολόκληρη την Ευρωπαϊκή Ένωση και να συσχετιστούν με τα στρατηγικά πλαίσια αναφοράς που δημιουργούνται από μεμονωμένες χώρες. Ως εκ τούτου, θα πρέπει να χαιρετίσουμε το γεγονός ότι μεταξύ των ετών 2007 και 2013, η πολιτική συνοχής θα έχει ως στόχο την παροχή χρηματοδοτικής στήριξης προς τις λιγότερο αναπτυγμένες περιοχές, ενώ επίσης θα επικεντρώνεται στην ενίσχυση της οικονομικής ανάπτυξης και στην αύξηση της απασχόλησης. Διαπιστώνω με ικανοποίηση ότι έχει δοθεί έμφαση στην εδαφική διάσταση της πολιτικής συνοχής, καθώς έχει ως στόχο τη δημιουργία ισορροπίας μεταξύ της ανάπτυξης των αστικών και των αγροτικών περιοχών, καθώς και των περιφερειών που έχουν συγκεκριμένα χαρακτηριστικά.
<SPEAKER ID="332" LANGUAGE="" NAME="Κωνσταντίνος Χατζηδάκης (PPE-DE ). –" AFFILIATION="">
<P>
   Κύριε Πρόεδρε, με την έκθεση της κ. Krehl, την οποία θα ήθελα να συγχαρώ για τη δουλειά που έκανε, τελειώνουμε τη νομοθεσία σε σχέση με τα διαρθρωτικά ταμεία για την περίοδο 2007-2013 και περνάμε στην πράξη, δηλαδή στην εφαρμογή της νομοθεσίας.
<P>
Το ερώτημα που τίθεται όμως είναι: η νομοθεσία που έχουμε ψηφίσει είναι η καλύτερη; Απαντώ όχι! Κατά την άποψή μου θα μπορούσε να είναι και αρκετά καλύτερη. Δεδομένων όμως των ισορροπιών που υπάρχουν σ’ αυτήν την Ένωση –της οποίας οι χώρες μας είναι μέλη– την Ευρωπαϊκή Ένωση των εικοσιπέντε κρατών, μπορώ να πω πως είναι η καλύτερη δυνατή. Και, επομένως, έχουμε τώρα μπροστά μας την πρόκληση να δούμε, όχι απλά και μόνο πώς θα απορροφηθούν από τα κράτη μέλη και τις περιφέρειες τα 308 δισεκατομμύρια που αφορούν τον προϋπολογισμό της συνοχής, αλλά και πώς θα αξιοποιηθούν όλα αυτά τα χρήματα. Και στο πλαίσιο αυτό οι στρατηγικές κατευθυντήριες γραμμές τις οποίες κουβεντιάζουμε σήμερα είναι σημαντικές διότι αναφέρονται ακριβώς στο περιεχόμενο της πολιτικής συνοχής. Πού θα κατευθυνθούν τα χρήματα; Ποιοι είναι οι τομείς προτεραιότητας; Και, βεβαίως, είναι απόλυτα σωστό ότι συνδέεται η πολιτική συνοχής με τη στρατηγική της Λισαβόνας πράγμα που εκφράζεται ξεκάθαρα και μέσα από τις κατευθυντήριες γραμμές. Θα ήταν ίσως σωστότερο αν αυτή είχε συνδεθεί με πιο σαφή και με πιο συγκεκριμένο τρόπο, ή αν είχε δοθεί στην πολιτική της Λισαβόνας ένας πιο στενός ορισμός ώστε να καλύπτει κάποιους τομείς –πραγματικά αιχμής– για την οικονομία της Ευρωπαϊκής Ένωσης.
<SPEAKER ID="333" LANGUAGE="FR" NAME="Bernadette Bourzai (PSE )." AFFILIATION="(Ο Πρόεδρος διακόπτει την ομιλήτρια)">
<P>
   – Κύριε Πρόεδρε, κυρία Επίτροπε, κυρίες και κύριοι συνάδελφοι, θέλω να ξεκινήσω ευχαριστώντας και συγχαίροντας τη συνάδελφό μας κ. Krehl για την έκθεσή της, ιδίως δε για την πρώτη της έκθεση ιδίας πρωτοβουλίας, η οποία επέτρεψε στο Ευρωπαϊκό Κοινοβούλιο να εκφράσει τη γνώμη του σχετικά με τις κατευθυντήριες γραμμές για τη συνοχή αρκετά νωρίς, με στόχο να εισακουστεί και να ασκήσει επιρροή στη δεύτερη εκδοχή του κειμένου το οποίο υπέβαλε η Επιτροπή και το οποίο συζητούμε.
<P>
Πρέπει, μάλιστα, να υπογραμμιστεί ότι η διαδικασία υπήρξε ελαφρώς αιφνίδια. Ενώ, σε κοινοτικό επίπεδο, δεν είχαμε ακόμη εγκρίνει τις στρατηγικές κατευθυντήριες γραμμές, τα κράτη μέλη βρίσκονταν ήδη στην προπαρασκευαστική διαδικασία προσαρμογής τους σε εθνικό επίπεδο. Ομολογουμένως, κίνητρο των κρατών μελών ήταν η εύλογη επιδίωξη να χρησιμοποιήσουν τα νέα Διαρθρωτικά Ταμεία από το 2007 – με κίνδυνο, όμως, να μην υφίσταται συνολική συνέπεια.
<SPEAKER ID="334" LANGUAGE="IT" NAME="Alfonso Andria (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, οι στρατηγικές κατευθυντήριες γραμμές της Κοινότητας θεσπίζουν τις αρχές και τις προτεραιότητες της πολιτικής συνοχής και προτείνουν μέτρα που θα επιτρέψουν στις ευρωπαϊκές περιφέρειες να εκμεταλλευθούν πλήρως την πίστωση των 308 δισεκατομμυρίων ευρώ που θα κατανεμηθεί σε εθνικά και περιφερειακά προγράμματα βοήθειας κατά την επόμενη επταετία.
<P>
Θέλω επίσης να συγχαρώ την κ. Krehl η οποία, με τη συνήθη ικανότητά της, υποκίνησε με μεγάλη επιτηδειότητα τη συζήτηση για ένα τόσο σημαντικό θέμα, όπως αυτό της παρούσας σύστασης.
<SPEAKER ID="335" LANGUAGE="DE" NAME="Rolf Berend (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, θα ήθελα να εκφράσω αρχικά την εκτίμησή μου και τα συγχαρητήριά μου στην κ. Krehl γι’ αυτήν τη σημαντική συμβολή στην πολιτική συνοχής για τα επόμενα χρόνια, γιατί ασφαλώς οι στρατηγικές κατευθυντήριες γραμμές οφείλουν να συμπληρώσουν τον κανονισμό των διαρθρωτικών ταμείων και να υποστηρίξουν τις εθνικές και περιφερειακές αρχές στον προγραμματισμό τους. Συνεπώς, αυτές οι κατευθυντήριες γραμμές περιλαμβάνουν τις πολιτικές προτεραιότητες για τις επενδύσεις που θα γίνουν.
<SPEAKER ID="336" LANGUAGE="ES" NAME="Iratxe García Pérez (PSE ). –" AFFILIATION="">
<P>
   Κύριε Πρόεδρε, κυρία Επίτροπε, θα ήθελα να ξεκινήσω επαναλαμβάνοντας τις ευχαριστίες για το έργο της κ. Krehl, χάρη στο οποίο καταφέραμε να επιτύχουμε μια κοινή θέση στο Κοινοβούλιο, γεγονός που αναμφίβολα βελτίωσε σημαντικά το περιεχόμενο αυτών των στρατηγικών στόχων. Αυτό θα μας επιτρέψει να διευκολύνουμε τις ευρωπαϊκές περιφέρειες ώστε να επωφεληθούν όσο το δυνατόν περισσότερο από τη δημοσιονομική συνεισφορά που διατίθεται γι’ αυτόν τον σκοπό και έχουμε προτείνει τις βάσεις για τα εθνικά στρατηγικά πλαίσια, δηλαδή την έρευνα για μια ισορροπία μεταξύ ανάπτυξης και εδαφικής συνοχής.
<SPEAKER ID="337" LANGUAGE="FR" NAME="Ambroise Guellec (PPE-DE )." AFFILIATION="">
<P>
Ωστόσο, όπως όλοι γνωρίζετε, είναι πολύ προχωρημένη η ώρα για να συζητάμε γι’ αυτό, εδώ και τώρα. Η κατάρτιση των επιχειρησιακών προγραμμάτων έχει ήδη δρομολογηθεί στις περισσότερες χώρες. Προφανώς, αυτό που μας ενδιαφέρει είναι το αποτέλεσμα. Σε τι θα χρησιμεύσει πραγματικά η περιφερειακή πολιτική της Ένωσης, η οποία αντιπροσωπεύει το 40% σχεδόν του κοινοτικού προϋπολογισμού: στη στρατηγική της Λισαβόνας ή στην εδαφική συνοχή, ή μήπως και στα δύο; Ελπίζουμε ότι θα χρησιμεύσει και στα δύο.
<SPEAKER ID="338" LANGUAGE="PL" NAME="Lidia Joanna Geringer de Oedenberg (PSE ). –" AFFILIATION="">
<P>
   Κύριε Πρόεδρε, οι στρατηγικές κατευθυντήριες γραμμές της Κοινότητας για τη συνοχή είναι ένα από τα πιο σημαντικά έγγραφα για τον σχεδιασμό της δαπάνης των διαρθρωτικών ταμείων στα κράτη μέλη της Ευρωπαϊκής Ένωσης. Αυτό το έγγραφο περιγράφει τις κύριες προτεραιότητες των χωρών που ισχύουν για την ενίσχυση του ταμείου συνοχής μεταξύ των ετών 2007 και 2013. Οι κατευθυντήριες γραμμές παρέχουν τη βάση που χρειάζεται το κάθε κράτος μέλος, προκειμένου να δημιουργήσει ένα στρατηγικό πλαίσιο αναφοράς που θα καθορίζει τις εθνικές προτεραιότητες για την ανάπτυξη. Αυτές οι κατευθυντήριες γραμμές θα κατευθύνουν τα μελλοντικά μέτρα της πολιτικής συνοχής προς τη βελτίωση της ανταγωνιστικότητας, ούτως ώστε να ενισχυθεί η οικονομική ανάπτυξη και η ανάπτυξη της απασχόλησης.
<P>
Τέλος, θα ήθελα να συγχαρώ την εισηγήτρια, την κ. Krehl, για το πολύ εμπεριστατωμένο έγγραφο. 
<SPEAKER ID="339" LANGUAGE="NL" NAME="Lambert van Nistelrooij (PPE-DE ). –" AFFILIATION="">
<P>
   Κύριε Πρόεδρε, θα ήθελα και εγώ να επιδοκιμάσω την έκθεση της κ. Krehl και τα αποτελέσματα που έχουν τώρα ενσωματωθεί στην οδηγία, συμπεριλαμβανομένων όσων επιτεύχθηκαν τα τελευταία 2,5 χρόνια από την κ. Hübner στη συζήτηση σε ευρωπαϊκό επίπεδο. Είμαι υπέρ της εγγραφής στον προϋπολογισμό· θα πρέπει να μπορέσουμε να το παραδεχτούμε αυτό στην Αίθουσα, και είμαι ο πρώτος που θα το κάνει. Ωστόσο, αυτό σημαίνει επίσης ότι μπορούμε να εξαλείψουμε την επιφυλακτική διάσταση και τον διαχωρισμό σε Αριστερά και Δεξιά στην πολιτική. Με αυτόν τον τρόπο, μπορούμε να εκσυγχρονίσουμε την πολιτική συνοχής, ώστε να συμπεριληφθεί σε μια νέα ατζέντα: αυτήν της Λισαβόνας.
<P>
Η έμφαση μεταφέρεται από το λιγότερο τσιμέντο και τη λιγότερη άσφαλτο στην κατάρτιση του λαού μας σε μια κοινωνία γνώσης. Τα επόμενα 20 χρόνια, θα πρέπει να επικεντρωθούμε στον ανελέητο ανταγωνισμό σε παγκόσμιο επίπεδο. Συνεπώς, ο ρόλος του Κοινοβουλίου σε αυτήν τη νέα εποχή θα είναι σημαντικός, με μια ενδιάμεση αναθεώρηση το 2009-2010. Αυτό που μπορούμε να αναμένουμε είναι να υπολογίζεται η γεωργία στην πολιτική συνοχής και στον εξωτερικό ρόλο της Ευρώπης στον κόσμο. Θα δίνεται ακόμη μεγαλύτερη έμφαση στην προστιθέμενη αξία της πολιτικής. Λόγω αυτού του ρόλου στην επιτροπή, στήριξα την τροπολογία που κατέθεσε η Ομάδα των Πρασίνων/Ευρωπαϊκής Ελεύθερης Συμμαχίας, η οποία επιδιώκει την ενίσχυση του ρόλου του Κοινοβουλίου κατά την επαναξιολόγηση.
<SPEAKER ID="340" LANGUAGE="PT" NAME="Jamila Madeira (PSE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, η πρόταση απόφασης σχετικά με τις στρατηγικές κατευθυντήριες γραμμές για τη συνοχή, στην οποία μας ζητήθηκε να δώσουμε θετική απάντηση και η οποία θα εξυπηρετήσει ως βάση για τη δημιουργία εθνικών στρατηγικών πλαισίων αναφοράς, μου φαίνεται μια εξαιρετική δήλωση προθέσεων για το Συμβούλιο, κάτι για το οποίο πρέπει να ευχαριστήσουμε την κ. Krehl. Οι στρατηγικές κατευθυντήριες γραμμές καθιστούν σαφές ότι η Ευρώπη πρέπει να επικεντρωθεί στην εκπλήρωση των στόχων της στρατηγικής της Λισαβόνας, τους οποίους βεβαίως επικροτώ, όσον αφορά τόσο την ενίσχυση της απασχόλησης και της ανάπτυξης όσο και την ενθάρρυνση της καινοτομίας και μιας κοινωνίας της γνώσης.
<SPEAKER ID="341" LANGUAGE="HU" NAME="Antonio De Blasio (PPE-DE ). –" AFFILIATION="">
<P>
Όλοι γνωρίζουμε πόσο μεγάλο είναι το έργο της προετοιμασίας ενός τέτοιου εγγράφου. Από την πλευρά μου, μπορώ απλά να ευχαριστήσω και να συγχαρώ την εισηγήτρια, κ. Krehl, και τον σκιώδη εισηγητή, κ. Olbrycht, για το εξαιρετικό τους έργο. 
<SPEAKER ID="342" LANGUAGE="FR" NAME="Brigitte Douay (PSE )." AFFILIATION="">
<P>
Τέλος, θέλω να ολοκληρώσω ευχαριστώντας την κ. Krehl για την έκθεσή της, πρωτίστως δε για τον άκρατο ενθουσιασμό της στην προώθηση μιας μορφής σταθερής συνοχής. 
<SPEAKER ID="343" LANGUAGE="EN" NAME="Jim Higgins (PPE-DE ). –" AFFILIATION="">
<P>
   Κύριε Πρόεδρε, χαιρετίζω τις στρατηγικές κατευθυντήριες γραμμές για τη συνοχή και τους τρεις τομείς προτεραιότητας που έχουν οριστεί. Όπως όλοι, συγχαίρω την εισηγήτρια, την κ. Krehl.
<P>
Ως ιρλανδός βουλευτής του Ευρωπαϊκού Κοινοβουλίου και προερχόμενος από μια οικονομία που μέσα σε 15 χρόνια μεταμορφώθηκε από την πιο αδύναμη στην πιο δυνατή οικονομία της ΕΕ, θα ήθελα να αναγνωρίσω τον τεράστιο ρόλο που έχουν διαδραματίσει η συνοχή και τα διαρθρωτικά ταμεία στην επίτευξη του οικονομικού θαύματος που είναι γνωστό ως «κέλτικος τίγρης». Το ποσό των 308 δισ. ευρώ για την περίοδο 2007-2013 θα διοχετευθεί σε μεγάλο βαθμό στα νέα κράτη μέλη. Το ποσό που δικαιούται η Ιρλανδία μειώνεται από 3,7 δισ. ευρώ για την περίοδο 2000-2006 σε 901 εκατ. ευρώ, γεγονός που αποτελεί βαρόμετρο της οικονομικής επιτυχίας μας. Δεν έχω κανένα πρόβλημα ως προς αυτό.
<P>
Μιλώ εκ πείρας. Εκπροσωπώ μια εκλογική περιφέρεια της Ιρλανδίας που είναι γνωστή ως «περιφέρεια BMW». Είναι μία από τις φτωχότερες περιφέρειες, που οριοθετείται από τον Ατλαντικό Ωκεανό και πολλά βουνά. Εξακολουθεί να είναι η μόνη περιφέρεια της Ιρλανδίας που διατηρεί το καθεστώς του στόχου 1, μολονότι αυτό, λόγω της εθνικής οικονομικής απόδοσης, παύει στις 31 Δεκεμβρίου 2006. Με την πάροδο των ετών, τα κονδύλια που έρεαν από το ταμείο συνοχής και τα διαρθρωτικά ταμεία και είχαν ως στόχο περιφέρειες όπως η δική μου διοχετεύονταν στο Δουβλίνο, στις ανατολικές και νότιες περιοχές της χώρας και συγχρηματοδοτούσαν εθνικά σχέδια ανάπτυξης. Δεν υπερβάλω. Εξακόσια ογδόντα εκατομμύρια ευρώ από τα συγχρηματοδοτούμενα κονδύλια που είχαν ως στόχο την περιφέρεια BMW διοχετεύθηκαν στο Δουβλίνο, στις ανατολικές και νότιες περιοχές της χώρας. Γιατί; Διότι στην Ιρλανδία δεν υπάρχει περιφερειακή αρχή με πραγματικές εξουσίες λήψης αποφάσεων. Όλες οι αποφάσεις λαμβάνονται στο Δουβλίνο σε επίπεδο κεντρικής κυβέρνησης.
<P>
Είναι τώρα καιρός να εξασφαλίσουν τα νέα κράτη μέλη ότι θα έχουν πραγματικές περιφερειακές αρχές –και όχι απλά χάρτινες τίγρεις– ειδάλλως ίσως ανακαλύψουν ότι η εμπειρία της Ιρλανδίας θα γίνει αύριο και δική τους εμπειρία. Η Επίτροπος Hübner το επανέλαβε αυτό σήμερα το απόγευμα. Φρονώ είναι κάτι που θα πρέπει να γίνει, πρέπει να γίνει, και η Επιτροπή πρέπει να διαδραματίσει κάποιο ρόλο ως προς αυτό, εκτός από το να επιμένει ότι πρόκειται για κάτι που όντως συμβαίνει. 
<SPEAKER ID="344" LANGUAGE="PT" NAME="Sérgio Marques (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, θα ήθελα και εγώ να συγχαρώ την κ. Krehl για την εξαιρετική έκθεσή της σχετικά με την πρόταση απόφασης του Συμβουλίου για τις στρατηγικές κατευθυντήριες γραμμές της Κοινότητας. Η έκθεση συνέβαλε σημαντικά στο γεγονός ότι το Συμβούλιο επιδοκίμασε αρκετές από τις θέσεις του Κοινοβουλίου, επί θεμάτων όπως η αειφόρος ανάπτυξη, η αστική διάσταση, οι ίσες ευκαιρίες και οι ανανεώσιμες πηγές ενέργειας. Για αυτόν και για άλλους λόγους, ορθώς η κ. Krehl συστήνει στο Κοινοβούλιο να ψηφίσει υπέρ.
<P>
Μόλις εγκριθεί αυτή η απόφαση του Συμβουλίου, τα κράτη μέλη δεν έχουν πολύ χρόνο για την υποβολή των στρατηγικών τους όσον αφορά την υλοποίηση των διαρθρωτικών ταμείων –με την ενσωμάτωση αυτών των κατευθυντήριων γραμμών της Κοινότητας– στην Επιτροπή. Είναι λυπηρό το γεγονός ότι αυτό το περιοριστικό χρονοδιάγραμμα μπορεί να επηρεάσει αρνητικά την υλοποίηση αυτής της νέας πολιτικής συνοχής από τον Ιανουάριο του 2007.
<SPEAKER ID="345" LANGUAGE="EN" NAME="James Nicholson (PPE-DE ). –" AFFILIATION="">
<P>
   Κύριε Πρόεδρε, καταρχάς, η χρηματοδότηση συνοχής υπήρξε πολύ σημαντική όσον αφορά την ενίσχυση της επιτυχίας της διεύρυνσης του 2004 και, όπως άλλοι, θα ήθελα να ευχαριστήσω την εισηγήτρια για το έργο της στον τομέα αυτόν. Η οικονομική πρόοδος που παρατηρήθηκε τα τελευταία χρόνια στην ΕΕ των 15 κρατών μελών, τα οποία απόλαυαν χρηματοδότηση συνοχής, αντιπροσωπεύει ένα είδος προτύπου σχετικά με το τι μπορούμε να κάνουμε όταν οι πόροι της ΕΕ στοχοθετούνται και υλοποιούνται σωστά.
<P>
Όταν τα δέκα νέα κράτη μέλη εντάχθηκαν το 2004, χαιρετίσαμε την ένταξή τους για διάφορους λόγους, κυρίως διότι αυτές οι χώρες της Κεντρικής και Ανατολικής Ευρώπης είχαν παρουσιάσει σημαντικά επιτεύγματα στην αξιοσημείωτα γρήγορη μετάβασή τους στη δημοκρατία μετά τη φρίκη που είχαν βιώσει με τον κομμουνισμό. Χαιρετίσαμε τη διεύρυνση υπό την πολιτική έννοια. Ωστόσο, αναγνωρίσαμε επίσης ότι, προκειμένου η διεύρυνση να λειτουργήσει, θα ήταν απαραίτητο να δοθεί επαρκής χρηματοδότηση στα νέα κράτη μέλη, ούτως ώστε να ενισχυθεί η οικονομία τους, δημιουργώντας έτσι ανάπτυξη και θέσεις εργασίας. Με ευχαριστεί το γεγονός ότι χρησιμοποιούμε ελεγμένους και δοκιμασμένους μηχανισμούς διαρθρωτικής χρηματοδότησης και χρηματοδότησης συνοχής με σκοπό την επίτευξη αυτού του σημαντικού στόχου.
<P>
Η κυβέρνηση του Ηνωμένου Βασιλείου ανακοίνωσε το περασμένο έτος ότι θα προσέφερε επιπλέον 8 δισ. ευρώ για τη δημοσιονομική περίοδο 2007-2013, προκειμένου να βοηθήσει τα νέα κράτη μέλη να οικοδομήσουν τις οικονομίες και τις κοινωνίες τους. Ενώ οι ψηφοφόροι μου στη Βόρεια Ιρλανδία αναγνώρισαν ότι η διεύρυνση θα προκαλούσε ένα χρηματοδοτικό φορτίο για τα πιο πλούσια κράτη μέλη, ήταν πρόθυμοι να διασφαλίσουν την κατανομή της χρηματοδότησης με τρόπους που θα επιφέρουν βιώσιμη βελτίωση σε όλη την Ευρωπαϊκή Ένωση. Εκτιμούμε ότι η οικονομική ανάπτυξη της Ανατολικής Ευρώπης θα επιφέρει μακροπρόθεσμα οικονομικά πλεονεκτήματα για όλους μας.
<SPEAKER ID="346" LANGUAGE="CS" NAME="Oldřich Vlasák (PPE-DE ). –" AFFILIATION="">
<P>
Κυρίες και κύριοι, χρειάζεται ακόμη πολύ δουλειά για να εξηγήσουμε ορισμένες πτυχές όπως, για παράδειγμα, η μέθοδος προγραμματισμού για την αστική διάσταση. Στο μέλλον, η μορφή των ολοκληρωμένων αστικών σχεδίων πρέπει να αποσαφηνιστεί, ούτως ώστε να μην υπάρχει κακή επικοινωνία και να μην μεταβληθούν οι στόχοι, όπως συνέβη με την αποδέσμευση της βοήθειας που είχε ως στόχο τη βελτίωση των δημοτικών υποδομών ύδρευσης στην Τσεχική Δημοκρατία. Θα ήθελα να ολοκληρώσω ευχαριστώντας την κ. Krehl. 
<SPEAKER ID="347" LANGUAGE="CS" NAME="Tomáš Zatloukal (PPE-DE ). –" AFFILIATION="">
<SPEAKER ID="348" LANGUAGE="EN" NAME="Danuta Hübner," AFFILIATION="Μέλος της Επιτροπής">
<SPEAKER ID="349" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<SPEAKER ID="350" LANGUAGE="HU" NAME="Gábor Harangozó (PSE ). –" AFFILIATION="">
<P>
   Καταρχάς, θα ήθελα να ευχαριστήσω όλους τους συναδέλφους μου, τους συναδέλφους στην Επιτροπή και το Συμβούλιο και, βεβαίως, την κ. Krehl για την προσπάθεια που κατέβαλαν για τη βελτίωση των κατευθυντήριων γραμμών.
<P>
- με μεγαλύτερη βεβαιότητα (υπολογισμός με μεγαλύτερη βεβαιότητα ξεκινώντας από το 2007, και σχεδιασμός με βάση την πλήρη λειτουργία)
<P>
Από τις 27 χώρες, η δική μου βρίσκεται στη δεύτερη θέση όσον αφορά το ποσό της κατά κεφαλή ενίσχυσης για συνοχή/σύγκλιση, εκ της οποίας μπορεί να πραγματοποιηθεί ανάπτυξη αξίας τουλάχιστον 8 εκατ. φιορίνια.
<SPEAKER ID="351" LANGUAGE="IT" NAME="Francesco Musotto (PPE-DE ). –" AFFILIATION="">
<P>
   Οι στατιστικές δείχνουν ότι από το 1988 έως το 2001 το χάσμα μεταξύ των φτωχότερων περιοχών και του μέσου όρου στην ΕΕ μειώθηκε κατά ένα έκτο, χάρη ακριβώς στα αποτελέσματα που επιτεύχθηκαν από την πολιτική συνοχής.
<P>
Το 2005 ήταν χρόνος ρεκόρ για την πολιτική συνοχής όσον αφορά τους πόρους που επενδύθηκαν, καθώς οι αναλήψεις υποχρεώσεων ανήλθαν συνολικά στο ποσό των 38,3 διδ. ευρώ για το Ευρωπαϊκό Ταμείο Περιφερειακής Ανάπτυξης, το Ευρωπαϊκό Κοινωνικό Ταμείο, το Ταμείο Συνοχής και το προενταξιακό μέσο για τις υποψήφιες χώρες (ISPA).
<P>
Μια πρόσφατη έρευνα κατέδειξε ότι, από το 2007 έως και το 2013, η συνολική αύξηση στο ΑΕγχΠ των νέων κρατών μελών θα είναι της τάξης του 7-12% και ότι θα μπορούσαν να δημιουργηθούν 2.5 εκατομμύρια θέσεις εργασίας.
<SPEAKER ID="352" LANGUAGE="FR" NAME="Margie Sudre (PPE-DE )." AFFILIATION="">
<SPEAKER ID="353" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της προφορικής ερώτησης προς την Επιτροπή για τις προοπτικές του προγράμματος Galileo, των Etelka Barsi-Pataky, Paul Rübig εξ ονόματος της Ομάδας τoυ Ευρωπαϊκoύ Λαϊκoύ Κόμματoς (Χριστιανoδημoκράτες) και των Ευρωπαίων Δημoκρατών, Norbert Glante εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, Fiona Hall εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη και Umberto Pirilli εξ ονόματος της Ομάδας Ένωση για την Ευρώπη των Εθvών (O-0094/2006 – B6-0430/2006). 
<SPEAKER ID="354" LANGUAGE="HU" NAME="Etelka Barsi-Pataky (PPE-DE )," AFFILIATION="συντάκτρια">
<P>
   . Κύριε Πρόεδρε, κύριε Αντιπρόεδρε, πριν από έναν χρόνο το Ευρωπαϊκό Κοινοβούλιο ψήφισε εδώ στο Στρασβούργο σε πρώτη ανάγνωση σχετικά με τη χρηματοδότηση το προγράμματος GALILEO, και συνολικά στήριξη ομόφωνα το πρόγραμμα. Μια μεγάλη επιτυχία του παρελθόντος υπήρξε το γεγονός ότι ο δορυφόρος GIOVE-A τέθηκε σε τροχιά και κατέλαβε τη συχνότητά του. Είμαστε ευγνώμονες στους ευρωπαίους μηχανικούς και κατασκευαστές.
<P>
Διεξάγονται συζητήσεις σχετικά με την πραγματοποίηση και τη λειτουργία του σχεδίου, και το Κοινοβούλιο λαμβάνει υπόψη την ανακοίνωση της Επιτροπής ώστε το πρώτο αποτέλεσμα αυτών των συνομιλιών να είναι το αποκαλούμενο «head of terms» σχετικά με τη χρηματοδότηση, που θα έρθει ενώπιόν μας πριν από το τέλος αυτού του έτους. Ζητούμε από την Επιτροπή να κάνει ό,τι είναι δυνατόν για την εκπλήρωση του κοινού στόχου της χρηματοδότησης του προγράμματος GALILEO με αναλογία δύο τρίτων/ενός τρίτου μεταξύ του ιδιωτικού κεφαλαίου και της Επιτροπής.
<P>
Συμφωνούμε ότι το πρόγραμμα GALILEO έχει εισέλθει στην παγκόσμια σφαίρα και έχει προσφέρει τις υπηρεσίες του σε όλο τον κόσμο. Ωστόσο, προκειμένου η συνεργασία με τρίτες χώρες να έχει θέση στη συνολική θεσμική μεταμόρφωση της εποπτικής αρχής, το Ευρωπαϊκό Κοινοβούλιο επιθυμεί πρώτα να γνωμοδοτήσει επ’ αυτού του θέματος.
<P>
Εμείς, οι διάφορες πολιτικές ομάδες του Ευρωπαϊκού Κοινοβουλίου, θεωρούμε ότι το πρόγραμμα GALILEO χρειάζεται τώρα αυτό που είναι γνωστό ως «καλή διαχείριση». Για τον λόγο αυτόν, θα ήθελα να ρωτήσω τον Πρόεδρο και τον Αντιπρόεδρο τι σχεδιάζει να κάνει η Επιτροπή, ώστε να διασφαλίσει ότι αυτό το ελπιδοφόρο πρόγραμμα, το οποίο είναι ένα από τα οχήματα για τη στρατηγική της Λισαβόνας, θα πραγματοποιηθεί χωρίς περαιτέρω καθυστέρηση. Πότε θα είναι έτοιμοι οι κανονισμοί για τις χρήσεις του, οι οποίοι θα δώσουν επαρκή χρόνο στις ευρωπαϊκές επιχειρήσεις για να προετοιμαστούν για τη συμμετοχή, η οποία είναι το κλειδί για την επιτυχία ολόκληρου του προγράμματος; 
<SPEAKER ID="355" LANGUAGE="EN" NAME="Fiona Hall (ALDE )," AFFILIATION="συντάκτρια">
<P>
   . Κύριε Πρόεδρε, όπως και η κ. Barsi-Pataky, ανησυχώ ιδιαίτερα για το θέμα του υπολογισμού του χρόνου. Η καθυστέρηση έχει παρά πολύ μεγάλη σημασία, διότι η μοναδική έλξη που ασκεί το πρόγραμμα Galileo στους επενδυτές θα χαθεί μόλις το αμερικανικό σύστημα GPS 3 αποκτήσει λειτουργική ικανότητα, κάτι που υπολογίζεται να γίνει περίπου το 2015. Θα ήμουν ευγνώμων εάν ο Επίτροπος αποσαφήνιζε τον βαθμό στον οποίο η καθυστέρηση θα είναι επιβλαβής για την επιτυχία του Galileo στη διεθνή αγορά για τη δορυφορική πλοήγηση.
<P>
Ανησυχώ για το γεγονός ότι η καθυστέρηση υπονομεύει το επιχειρηματικό σχέδιο του προγράμματος Galileo και από άλλες πλευρές. Καταρχάς, η καθυστέρηση έχει προκαλέσει αυξημένο κόστος. Πράγματι, το κόστος του Galileo έχει ήδη υπερβεί τον προϋπολογισμό κατά 40%. Δεύτερον, η καθυστέρηση υπονομεύει τη δυνατότητα εσόδων. Η πιο σημαντική πηγή εσόδων αναμένεται να είναι τα δικαιώματα πνευματικής ιδιοκτησίας. Οι κατασκευαστές δεκτών θα καταβάλλουν ένα τέλος αδείας στην εταιρεία εκμετάλλευσης του Galileo, προκειμένου να δοθεί στους δέκτες τους η δυνατότητα να λειτουργούν με τη βοήθεια του Galileo. Όμως, ποιος κατασκευαστής θα θέλει να καταβάλει τέλος αδείας για το Galileo, εάν αυτό δεν προσφέρει προστιθέμενη αξία σε σχέση με ένα αναβαθμισμένο GPS; Συνεπώς, η καθυστέρηση του προγράμματος Galileo δεν είναι απλά ατυχής: θα μπορούσε να έχει πραγματικά σοβαρές συνέπειες για το χρηματοδοτικό φορτίο που επωμίζεται ο δημόσιος κορβανάς. Θα ήμουν ευγνώμων εάν ο Επίτροπος μπορούσε να μας δώσει κάποιες εξηγήσεις επ’ αυτού. 
<SPEAKER ID="356" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, θέλω καταρχάς να ευχαριστήσω την κ. Barsi-Pataky και την κ. Hall, καθώς και την κ. Rübig και τον κ. Glante, τον οποίο αναμένουμε από στιγμή σε στιγμή. Τους είμαι ευγνώμων, ιδίως δε στην κ. Barsi-Pataky, για τη μεγάλη προσοχή που επέδειξαν στην ανάπτυξη αυτού του πολύ σημαντικού προγράμματος, του Galileo.
<P>
Θα προσπαθήσω να σας δώσω ορισμένες συγκεκριμένες απαντήσεις, διότι θέλω να διασκεδάσω ορισμένους φόβους οι οποίοι, παρά ταύτα, μου φαίνονται μάλλον υπερβολικοί. Θέλω να σας υπενθυμίσω ότι το πρόγραμμα Galileo σχεδιάστηκε σε τρεις φάσεις. Πρώτον, υπάρχει μια φάση ανάπτυξης και επικύρωσης, περιλαμβανομένης της ανάπτυξης των δορυφόρων και του τμήματος εδάφους του συστήματος και η επικύρωσή του «σε τροχιά». Αυτή η φάση ανάπτυξης διαρκεί από το 2003 έως το 2009, στην τρέχουσα δε φάση τελεί υπό τη διαχείριση της κοινής επιχείρησης του Galileo. Θα ακολουθήσει, κατόπιν, την περίοδο 2009-2010, η φάση ανάπτυξης, η οποία περιλαμβάνει την παραγωγή και εκτόξευση των δορυφόρων και την πλήρη εγκατάσταση του τμήματος εδάφους. Τέλος, η επιχειρησιακή φάση θα ξεκινήσει το 2010.
<P>
Η φάση εγκατάστασης και η επιχειρησιακή φάση θα καλυφθούν από σύμβαση ανάθεσης, η οποία θα διαρκέσει περί τα 20 χρόνια. Η Εποπτική Αρχή, η οποία είναι κοινοτικός οργανισμός, θα διαχειρίζεται αυτές τις δύο φάσεις και θα ενεργεί ως αρχή αδειοδότησης.
<P>
Εντός αυτού του χρονοδιαγράμματος, υπάρχει μια ημερομηνία την οποία πρέπει οπωσδήποτε να τηρήσουμε –ως προς αυτό έχετε απόλυτο δίκιο– δηλαδή την ημερομηνία από την έναρξη της οποίας επιχειρήσεις και πολίτες θα μπορούν να λαμβάνουν ακριβή και αξιόπιστα σήματα από το Galileo. Αυτό θα γίνει στα τέλη του 2010, όταν οι πρώτοι δορυφόροι Galileo θα αρχίσουν να εκπέμπουν τα σήματά τους.
<P>
Τούτου λεχθέντος, δεν έχω καμία πρόθεση να ωραιοποιήσω τις δυσκολίες. Το Galileo δεν αποτελεί μόνο τεχνολογική καινοτομία, αλλά και ιδιάζον εγχείρημα σε θεσμικό επίπεδο. Στο έργο συμμετέχουν τώρα οκτώ βιομηχανικοί όμιλοι, 25 δημόσιοι φορείς και τρία θεσμικά όργανα. Μακροπρόθεσμα, αυτή η πολλαπλή στήριξη θα αποτελέσει την ισχύ του Galileo· είναι όμως γεγονός ότι όλοι αυτοί οι παράγοντες, όλοι αυτοί οι υποστηρικτές του Galileo, πρέπει πραγματικά να προσαρμοστούν προκειμένου να σημειώσουν πρόοδο από κοινού.
<P>
Όταν, το 2005, παρατήρησα τα προβλήματα ανάμεσα στα οκτώ μέλη της μελλοντικής βιομηχανικής κοινοπραξίας, διόρισα τον Karel van Miert υπεύθυνο για την επίλυση των προβλημάτων, κάτι που έπραξε με αξιοσημείωτη επιτυχία. Έπρεπε επίσης να εξετάσουμε τις αλλαγές στις απαιτήσεις ασφαλείας και προστασίας, οι οποίες επέβαλλαν περαιτέρω καθυστέρηση για τεχνική εξέταση. Όπως και αν έχει το πράγμα, αυτό που έχει σημασία είναι το αποτέλεσμα το 2010.
<P>
Τούτου λεχθέντος, πρέπει επίσης να σημειώσουμε σταθερά βήματα προόδου στο χρονοδιάγραμμα σε σχέση με τα ενδιάμεσα βήματα, δίνοντας ιδιαίτερη προσοχή στην ποιότητα και τη βιωσιμότητα του έργου. Για παράδειγμα, οι βιομηχανικές δραστηριότητες της φάσης της επικύρωσης σε τροχιά, οι οποίες τελούν υπό την ευθύνη της Ευρωπαϊκής Υπηρεσίας Διαστήματος, ξεκίνησαν τον Δεκέμβριο του 2004. Η σύμβαση όσον αφορά την ολοκλήρωση αυτής της φάσης υπογράφηκε στις 19 Ιανουαρίου 2006, και οι εργασίες επί του παρόντος προχωρούν με ικανοποιητικό ρυθμό. Ολοκληρώθηκε η μελέτη σκοπιμότητας του έργου και το ζήτημα τώρα είναι να τεθούν τα θεμέλια για μια πραγματική σύμπραξη δημοσίου και ιδιωτικού τομέα τα επόμενα 20 χρόνια. Είναι αυτονόητο ότι θα σας ενημερώσω για τυχόν προβλήματα, τα οποία ανακύπτουν σε σχέση με την υπογραφή της σύμβασης ανάθεσης.
<P>
Μένει να αντιμετωπιστούν δύο τελευταία προβλήματα: πρώτον, το χρηματοδοτικό ζήτημα. Η κατανομή των χρηματοδοτικών εισφορών ανάμεσα στα κράτη μέλη και στους βιομηχανικούς παράγοντες εξαρτάται σε μεγάλο βαθμό από την εκτίμηση κινδύνου, αυτή όμως η εκτίμηση απαιτεί τη μέγιστη δυνατή κατανόηση των δυνητικών εφαρμογών του Galileo. Αυτός είναι ο λόγος που, μέχρι τέλος Νοεμβρίου, θα δημοσιεύσω μια ανακοίνωση υπό μορφή Πράσινης Βίβλου σχετικά με αυτές τις εφαρμογές. Για τον σκοπό αυτόν, διοργανώσαμε έναν διαγωνισμό με σκοπό να κεντρίσουμε τη φαντασία των λαών της Ευρώπης σε σχέση με τις δυνητικές εφαρμογές του Galileo. Είμαι απολύτως βέβαιος ότι εξακολουθούμε να υποτιμούμε το δυναμικό του Galileo και σας παρωθώ, κυρίες και κύριοι, να καταβάλετε κι εσείς οι ίδιοι προσπάθειες προκειμένου να ενθαρρύνετε όλες τις ευρωπαϊκές μας βιομηχανίες να συμβάλουν σε αυτή την ανακάλυψη των δυνητικών εφαρμογών του Galileo.
<P>
Το δεύτερο πρόβλημα αφορά τη συνεργασία με τρίτες χώρες. Όπως αντιλαμβάνεστε, οι διαπραγματεύσεις διεθνών συμφωνιών που αφορούν το πρόγραμμα Galileo γίνονται με βάση το άρθρο 300 της Συνθήκης. Η διαδικασία που θεσπίστηκε σε αυτό το άρθρο πρέπει πάντα να περιλαμβάνει διαβουλεύσεις με το Ευρωπαϊκό Κοινοβούλιο, προτού συναφθούν ανάλογες συμφωνίες· θα μεριμνήσω δε προσωπικά να γίνει αυτό. Είναι βέβαιο ότι η συνεργασία με τρίτες χώρες όσον αφορά το Galileo συνιστά ευκαιρία, αυτή όμως την ευκαιρία πρέπει να την διαχειριστούμε, και η Επιτροπή θα παρουσιάσει μια ακόμη ανακοίνωση στο Ευρωπαϊκό Κοινοβούλιο και στο Συμβούλιο εντός του φθινοπώρου, στην οποία θα καθορίζεται το γενικό περίγραμμα αυτής της πολιτικής συνεργασίας.
<P>
Κύριε Πρόεδρε, κυρίες και κύριοι βουλευτές, δεν θέλω να ωραιοποιήσω τις δυσκολίες οι οποίες συμβαδίζουν με την εφαρμογή ενός τόσο φιλόδοξου έργου, ταυτόχρονα όμως σας εφιστώ την προσοχή στους κινδύνους που δημιουργούνται όταν δίνεται η εντύπωση ότι αυτό το πρόγραμμα θα υποστεί με τον έναν ή τον άλλο τρόπο κρίσιμες καθυστερήσεις, οι οποίες γεννούν αμφιβολίες για τη βιωσιμότητα του έργου. Αυτό δεν συμβαίνει και ούτε θα συμβεί, διότι προσωπικά προτίθεμαι, με τη βοήθειά σας, με την ενεργό στήριξη του Ευρωπαϊκού Κοινοβουλίου, να διασφαλίσω ότι αυτό το άκρως σημαντικό έργο θα μπορέσει να υλοποιηθεί σύμφωνα με το χρονοδιάγραμμα που ορίσαμε προκειμένου να διασφαλίσουμε τη βιωσιμότητά του, διότι έχετε απόλυτο δίκιο ότι δεν πρόκειται να υπάρξει έλλειψη ανταγωνιστών. Επομένως, το Galileo πρέπει να τεθεί σε λειτουργία εντός του χρονοδιαγράμματος που καθόρισα. Θα το παρακολουθώ πράγματι εκ του σύνεγγυς καθ’ όλη τη διάρκεια της διαδικασίας, με τη βοήθεια και τη στήριξη του Ευρωπαϊκού Κοινοβουλίου.
<SPEAKER ID="357" LANGUAGE="NL" NAME="Lambert van Nistelrooij," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, είμαι ιδιαίτερα ικανοποιημένος από το γεγονός ότι συζητούμε αυτό το θέμα –μολονότι τόσο αργά– διότι ήρθε πράγματι η στιγμή να αναλάβουμε δράση. Πρέπει να διατηρήσουμε την ορμή, κυρίως λόγω του παγκόσμιου ανταγωνισμού. Η κ. Barsi-Pataky έχει ήδη κάνει μια εξαιρετική περιγραφή του πλαισίου αναφορικά με την πιθανή καθυστέρηση, το νομικό πλαίσιο κλπ. Ελπίζω ότι θα μου επιτρέψετε να μείνω για λίγο σήμερα το απόγευμα σε αυτήν τη συνεργασία δημόσιου και ιδιωτικού τομέα.
<P>
Υπολογίζεται ότι ένα σχέδιο με μελλοντικό προσανατολισμό όπως αυτό μπορεί να δημιουργήσει 150 000 επιπλέον θέσεις εργασίας, και γνωρίζω ότι η βιομηχανία δεν μπορεί να περιμένει τη συμμετοχή της σε αυτό. Επιπλέον, υπάρχουν επίσης περιφέρειες της Ευρώπης –Βαυαρία και Βόρειες Κάτω Χώρες, για παράδειγμα– που είναι έτοιμες να επενδύσουν χρήματα από τα διαρθρωτικά ταμεία για την περαιτέρω ανάπτυξή του. Αυτό έγινε επίσης για το σχέδιο ραδιοτηλεσκοπίου LOFAR στις Βόρειες Κάτω Χώρες.
<P>
Κύριε Barrot, όπως γνωρίζετε, καθώς διατελέσατε Επίτροπος για την περιφερειακή πολιτική, τα διαρθρωτικά ταμεία πρέπει, περισσότερο παρά ποτέ, να επενδυθούν σε τεχνολογίες και πληροφορίες. Θα ήσασταν έτοιμος να αναλάβετε αυτήν την ανάπτυξη της αποκεντρωμένης συμμετοχής και χρηματοδότησης; Αναφέρατε μια Πράσινη Βίβλο. Θα μπορούσε αυτή να είναι η γέφυρα που μπορεί να επιφέρει επιτάχυνση;
<P>
Έχω επίσης υπόψη μου τους νέους κανόνες για τη κρατική υποστήριξη. Η κ. Kroes περιέγραψε πριν από λίγο τις δυνατότητες τέτοιου είδους σχεδίων. Φρονώ ότι δεν κάνουμε επαρκή χρήση του υπόλοιπων μέσων σε αυτό το Κοινοβούλιο και στην Ευρωπαϊκή Ένωση.
<P>
Το Galileo εξακολουθεί να βρίσκεται παγκοσμίως σε σημείο εκκίνησης. Η Ευρώπη είναι ακόμη μπροστά, αλλά το Galileo δεν έχει το περιθώριο να αποτύχει κατά το στάδιο υλοποίησής του. Το Galileo δεν θα πρέπει να συνεχίσει να παρασύρεται, πρέπει να προσγειωθεί. 
<SPEAKER ID="358" LANGUAGE="ES" NAME="Teresa Riera Madurell," AFFILIATION="εξ ονόματος της Ομάδας PSE">
<P>
   Κύριε Πρόεδρε, θα ήθελα να ευχαριστήσω την Επιτροπή για τις εξηγήσεις της· πιστεύω πως έχει αντιληφθεί ότι ανησυχούμε για την κατάσταση με το πρόγραμμα Galileo − που είναι παρόμοια με αυτό που συμβαίνει στην περίπτωση του Airbus, για παράδειγμα. Αυτός είναι ο αληθινός λόγος αυτής της συζήτησης. Ο χρονικός προγραμματισμός και η τήρηση του προβλεπόμενου χρονοδιαγράμματος είναι κρίσιμα για την εμπορική βιωσιμότητα και την επιτυχία του προγράμματος.
<P>
Μια σημαντική καθυστέρηση συσσωρεύεται όσον αφορά το Galileo, σε σχέση με τις προβλέψεις του 2005. Η διαδικασία πρόσκλησης για την υποβολή προσφορών έχει παραταθεί και αυτό θα έχει σοβαρές επιπτώσεις στον προγραμματισμό του σχεδίου στο σύνολό του. Και αυτός επίσης είναι ο λόγος για τον οποίο το ερώτημά μας είναι συναφές. Πρέπει να διασφαλίσουμε τη συνέχιση του προγράμματος και να αναζητήσουμε τις πιο δημιουργικές και ενδεδειγμένες λύσεις για τους στόχους του προγράμματος.
<P>
Παροτρύνουμε την Επιτροπή να συνεχίσει τις διαπραγματευτικές της προσπάθειες και να διασφαλίσει ότι δεν θα υπάρξουν περαιτέρω καθυστερήσεις, ούτως ώστε το Galileo, το μεγαλύτερο από τα βιομηχανικά προγράμματα ευρωπαϊκής κλίμακας, να προχωρήσει μπροστά κάτω από τις καλύτερες δυνατές συνθήκες και να μπορέσει να διαδραματίσει τον ρόλο που του αναλογεί στην επίτευξη των στόχων της Λισσαβόνας.
<P>
Προκειμένου να υποστηρίξει το Galileo, το Κοινοβούλιο πρέπει να τηρείται ενήμερο. Η δέσμευση υπάρχει και εσείς την αναφέρατε. Πρέπει επίσης να ενημερώνεται για το κόστος και τις συνέπειες της καθυστέρησης. Συμφωνώ ότι θα είναι χρήσιμο να ελέγχει το Κοινοβούλιο περιοδικά το πρόγραμμα. Για τον σκοπό αυτό είναι σημαντικό η εποπτική αρχή, την οποία αναφέρατε, να στείλει επίσης τις εκθέσεις της στο Κοινοβούλιο και ο εμπειρογνώμονας που διόρισε το Κοινοβούλιο να έχει το καθεστώς του παρατηρητή στις δραστηριότητες της αρχής.
<P>
Μάλιστα, το Κοινοβούλιο εξέφρασε στο παρελθόν την απόλυτη υποστήριξή του στο πρόγραμμα Galileo, αναλαμβάνοντας νομοθετικές και δημοσιονομικές δεσμεύσεις και αναγνωρίζοντας σαφώς ότι το Galileo είναι ένα στρατηγικό έργο, ένας από τους πυλώνες της Στρατηγικής της Λισσαβόνας, το οποίο με τη σειρά του προσφέρει ευκαιρίες στις μικρές και μεσαίες επιχειρήσεις μας. 
<SPEAKER ID="359" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, ξέρετε, θα χαιρόμουν να συνεχίσω αυτή τη συζήτηση ολόκληρη τη νύχτα, επειδή το Galileo είναι πραγματικά ένα συναρπαστικό έργο.
<P>
Ακόμα κι έτσι, θέλω για μια ακόμη φορά να καθησυχάσω τα αξιότιμα μέλη του ΕΚ: ο πρώτος από τους δύο πειραματικούς δορυφόρους εκτοξεύθηκε από το Μπαϊκονούρ στις 28 Δεκεμβρίου του 2005 και μετέδωσε επιτυχώς όλα τα σήματα που μας επιτρέπουν να διασφαλίσουμε τη χρήση των ζωνών συχνοτήτων οι οποίες διατίθενται στο ευρωπαϊκό δορυφορικό σύστημα ραδιοπλοήγησης. Ο δεύτερος δορυφόρος, ο GIOVE-B, θα εκτοξευθεί στη διάρκεια του 2007. Θα μεταφέρει επιπλέον τεχνολογικά προηγμένο εξοπλισμό, όπως το ατομικό ρολόι MASER παθητικού υδρογόνου, το οποίο θα είναι το πλέον ακριβές ατομικό ρολόι το οποίο εκτοξεύτηκε ποτέ στο διάστημα. Συγχρόνως, οι βιομηχανικές δραστηριότητες της φάσης επικύρωσης σε τροχιά ξεκίνησαν τον Δεκέμβριο του 2004. Το έχω ήδη πει και θα το ξαναπώ ότι ολόκληρη η σύμβαση για τη φάση επικύρωσης, κόστους 1 038 εκατ. ευρώ, υπεγράφη στις 19 Ιανουαρίου 2006.
<P>
Εισερχόμαστε τώρα σε μια νέα φάση, η οποία θα περιλαμβάνει τη διερεύνηση όλων των δυνητικών εφαρμογών του Galileo. Όπως εξήγησα, προβήκαμε σε ένα είδος έκκλησης προς όλες τις μικρομεσαίες επιχειρήσεις και τους μηχανικούς που είναι ικανοί να καινοτομήσουν σε αυτό το πεδίο. Μάλιστα, η Πράσινη Βίβλος θα έχει ως στόχο να θέσει τα ορθά ερωτήματα, τα οποία θα μας επιτρέψουν να κατανοήσουμε καλύτερα όλες τις δυνητικές εφαρμογές. Έπειτα, όταν αυτό θα μας έχει δώσει μια συνολική εικόνα των εφαρμογών, θα μπορούμε να χειριστούμε καλύτερα το θέμα της σύμπραξης δημόσιου και ιδιωτικού τομέα και να σχεδιάσουμε τον τρόπο κατανομής των προσπαθειών. Πρέπει, επίσης, να εμπλακεί ο βιομηχανικός τομέας, στον βαθμό που μπορεί να επωφεληθεί από αυτές τις εφαρμογές. Αυτό, τέλος, θα μας επιτρέψει να θεμελιώσουμε αυτή τη σύμβαση ανάθεσης σε υγιή χρηματοδοτική βάση. Δεν υπάρχει λόγος να σκεφτόμαστε, σε αυτό το στάδιο, ότι θα βρεθούμε σε μια κατάσταση τόσο δύσκολη ώστε να διαταραχθεί η ισορροπία του έργου.
<P>
Τούτου λεχθέντος, ανέλαβα μια ουσιαστική δέσμευση να τηρώ ενήμερο το Κοινοβούλιο – η κ. Barsi-Pataky, ως εισηγήτρια, το γνωρίζει πολύ καλά, και θέλω για μια ακόμη φορά να την συγχαρώ. Έχω αναλάβει την απόλυτη δέσμευση να προσέρχομαι στο Κοινοβούλιο όποτε είναι αναγκαίο για να εξηγώ πώς έχουν τα πράγματα και πώς εξελίσσονται. Υπονοήσατε ότι το Κοινοβούλιο θα πρέπει να έχει καθεστώς παρατηρητή· εξηγήσαμε ήδη τη θέση μας επ’ αυτού στις αρμόδιες επιτροπές. Θα ήταν δύσκολο να επιχειρήσει το Κοινοβούλιο να είναι παρατηρητής και ταυτόχρονα να επιτελεί όλες τις εποπτικές του δραστηριότητες.
<P>
Σε κάθε πάντως περίπτωση, κύριε Πρόεδρε, θέλω να επαναλάβω απόψε τη δέσμευση την οποία ανέλαβα: θα τηρώ το Κοινοβούλιο πλήρως ενήμερο για όλα όσα συμβαίνουν, όσον αφορά τόσο την υλοποίηση της σύμβασης ανάθεσης και τη σύμπραξη δημόσιου και ιδιωτικού τομέα όσο και τον τρόπο με τον οποίο θα διαχειριστούμε τις συμβολές τρίτων χωρών και τη συμμετοχή τους στο Galileo. 
<SPEAKER ID="360" LANGUAGE="" NAME="Πρόεδρος." AFFILIATION="">
<P>
   Ευχαριστώ πολύ, κύριε Barrot.
<P>
Ολοκληρώνοντας τη συζήτηση, ανακοινώνω ότι έχει κατατεθεί πρόταση ψηφίσματος(1) σύμφωνα με το άρθρο 108 παράγραφος 5 του Κανονισμού.
<SPEAKER ID="361" LANGUAGE="" NAME="" AFFILIATION="(Η συνεδρίαση λήγει στις 23.40)">

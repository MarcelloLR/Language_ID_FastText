<CHAPTER ID="005">
Συμφωνία σταθεροποίησης και σύνδεσης ΕΚ-Σερβίας - Συμφωνία σταθεροποίησης και σύνδεσης μεταξύ των ΕΚ και της Σερβίας (συνέχεια της συζήτησης) 
<SPEAKER ID="016" NAME="Πρόεδρος">
" ημερήσια διάταξη προβλέπει τη συνέχιση της κοινής συζήτησης της συμφωνίας ΕΚ-Σερβίας.
<SPEAKER ID="017" NAME="Μαρία-Ελένη Κοππά">
εξ ονόματος της Ομάδας S&D. - Κυρία Πρόεδρε, θα ήθελα και εγώ να συγχαρώ τον συνάδελφο Kacin για το ισορροπημένο και εμπεριστατωμένο κείμενο που παρουσίασε. " Ομάδα των Σοσιαλιστών και Δημοκρατών στηρίζει ένθερμα την ενταξιακή προοπτική της Σερβίας, μίας χώρας που έκανε τεράστια βήματα προόδου τα τελευταία χρόνια και που αποτελεί ακρογωνιαίο λίθο για την εδραίωση της ειρήνης και σταθερότητας στα Δυτικά Βαλκάνια. " σημερινή έγκριση της Συμφωνίας Σταθεροποίησης και Σύνδεσης εκ μέρους του Κοινοβουλίου αποτελεί λοιπόν ιστορική στιγμή και την καλωσορίζουμε. Με το ψήφισμα του Ευρωπαϊκού Κοινοβουλίου καλωσορίζουμε επίσης την αίτηση ένταξης που υπέβαλε η χώρα υπογραμμίζοντας ότι υπολείπονται ακόμη βήματα που πρέπει να γίνουν.
<P>
Πρέπει να είναι σαφές ότι η ανάπτυξη της περιφερειακής συνεργασίας παραμένει κεντρική προτεραιότητα της Ένωσης στα Δυτικά Βαλκάνια. Στο πλαίσιο αυτό, η συνεργασία της χώρας με το Διεθνές Ποινικό Δικαστήριο είναι απόλυτη διεθνής υποχρέωση και πρέπει να προχωρήσει με γοργούς ρυθμούς, όχι γιατί το θέλει η Ευρώπη, αλλά γιατί η απόδοση δικαιοσύνης συμβάλλει στη συμφιλίωση με το παρελθόν και επιτρέπει τη βελτίωση των σχέσεων μεταξύ όλων των λαών της πρώην Γιουγκοσλαβίας.
<P>
Δεν πρέπει ωστόσο να ξεχνάμε ότι ο σερβικός λαός υπήρξε θύμα αυτού του πολέμου. " Σερβία είναι σήμερα η χώρα με τον υψηλότερο αριθμό προσφύγων και εσωτερικά μετατοπισμένων στην Ευρώπη. Άνθρωποι που χρειάζονται περίθαλψη, στέγη και ένταξη στην αγορά εργασίας. Ιδιαίτερα στο πλαίσιο της χρηματοπιστωτικής κρίσης η Ένωση πρέπει να υποστηρίξει έμπρακτα κάθε προσπάθεια προς αυτήν την κατεύθυνση. Καλωσορίζουμε, λοιπόν, την πρόσφατη δέσμευση των Προέδρων της Σερβίας και της Κροατίας να επιζητήσουν από κοινού λύσεις για το πρόβλημα των προσφύγων.
<P>
" απόφαση για έναρξη διαλόγου με τις αρχές του Κοσόβου έχει ιδιαίτερη σημασία για τη σταθερότητα στην περιοχή. Υποστηρίζουμε το διάλογο που πρέπει να ξεκινήσει το συντομότερο δυνατό προς όφελος όλων των κατοίκων του Κοσόβου και που ελπίζουμε να συμβάλει στο κοινό ευρωπαϊκό μέλλον των λαών της περιοχής. Κλείνοντας, θα ήθελα να συγχαρώ τον Αντιπρόεδρο της Σερβικής Κυβέρνησης, κύριο Đelić, για τη χθεσινή του δήλωση στην Επιτροπή Εξωτερικών Υποθέσεων του Ευρωπαϊκού Κοινοβουλίου ότι η Σερβία επιζητεί ένα ιστορικό συμβιβασμό σε σχέση με το Κόσοβο. Αυτός ο συμβιβασμός πράγματι είναι αναγκαίος και πρέπει όλοι μας να βοηθήσουμε για την επίτευξή του.
<SPEAKER ID="018" NAME="Norica Nicolai" LANGUAGE="RO">
Κυρία Πρόεδρε, ως φιλελεύθερη, οφείλω να τονίσω ότι η Ομάδα της Συμμαχίας Φιλελευθέρων και Δημοκρατών για την Ευρώπη αποτελεί μία Ομάδα η οποία πάντοτε στήριζε τη διαδικασία διεύρυνσης, επειδή πιστεύουμε σε μία Ευρώπη αποτελούμενη από όλα τα μέλη της, ήτοι σε μια ισχυρή, ενωμένη Ευρώπη. Ως Ρουμάνα, δεν μπορώ παρά να επικροτήσω αυτήν την ευρωπαϊκή πορεία της Σερβίας, τονίζοντας παράλληλα ότι η Σερβία είναι μια ευρωπαϊκή χώρα και ότι το ταξίδι της προς την Ευρώπη δεν πρόκειται να ολοκληρωθεί χωρίς δυσκολίες λόγω του ταραγμένου παρελθόντος της. Ωστόσο, η Σερβία πρέπει να προχωρήσει και να προσπαθήσει να ξεχάσει το παρελθόν, επειδή η συμφιλίωση με το παρελθόν δεν πρέπει να στέκεται εμπόδιο στον δρόμο για την εκπλήρωση του μελλοντικού της πεπρωμένου στην Ευρώπη.
<P>
Θα ήθελα να επισημάνω ότι είναι ζωτικής σημασίας να υλοποιηθούν κατάλληλα, άρτια και προσεκτικά τα κριτήρια της Κοπεγχάγης σε ολόκληρη την περιοχή, συμπεριλαμβανομένης της Σερβίας, επειδή μόνο αυτά εξασφαλίζουν τον σεβασμό των ευρωπαϊκών αξιών, του κράτους δικαίου και των βιώσιμων δημοκρατιών. Πιστεύω ότι τα δύο τελευταία αυτά έτη από την ιστορική απόφαση εκκίνησης της ευρωπαϊκής πορείας αποδεικνύουν ότι τόσο η κυβέρνηση στο Βελιγράδι όσο και ο σερβικός λαός διακατέχονται από κίνητρα και αποφασιστικότητα. Πιστεύουν ολόψυχα σε αυτό το ευρωπαϊκό εγχείρημα, επειδή τι άλλο μπορεί να είναι πιο σημαντικό από την έγκριση ευρωπαϊκών αποφάσεων από μια κυβέρνηση η οποία δεν έχει εξαναγκαστεί να λάβει τις αποφάσεις αυτές από νομικές απαιτήσεις ή από απαιτήσεις οι οποίες ορίζονται από τους κανόνες αυτού του πολιτικού παιχνιδιού.
<P>
Είναι επίσης ζωτικής σημασίας να σταθεροποιηθεί η οικονομία της Σερβίας. Πράγματι, οι ενδείξεις που παρατηρούμε επί του παρόντος, όσον αφορά τη σερβική οικονομία, είναι εξαιρετικές. " σταθεροποίηση της οικονομίας είναι ύψιστης σημασίας. Ωστόσο, μεγάλη προσοχή πρέπει να δοθεί στην πολυπολιτισμικότητα των Βαλκανίων, κάτι το οποίο έχει αποτελέσει ευαίσθητο ζήτημα. Το πρόβλημα των μειονοτήτων στην περιοχή αυτή δεν πρέπει να δημιουργήσει διαμάχη. Πιστεύω ότι είναι απολύτως απαραίτητο ένα μοντέλο το οποίο προωθεί την ενίσχυση και την υποστήριξη των μειονοτήτων και της πολιτισμικής συμφιλίωσης.
<SPEAKER ID="019" NAME="Marije Cornelissen" LANGUAGE="NL">
Κυρία Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία αποτελεί ένθερμο υποστηρικτή της ένταξης της Σερβίας στην ΕΕ. Επομένως, είμαστε ευχαριστημένοι με την αναμφίλεκτα φιλοευρωπαϊκή πορεία της παρούσας κυβέρνησης. Ωστόσο, κατά την άποψή μου, καμία πλευρά δεν πρόκειται ακριβώς να επιβραβευθεί για τον τρόπο με τον οποίο χειρίζεται τη διαδικασία ένταξης. " ΕΕ επιτρέπει στον εαυτό της να φέρεται με επιπολαιότητα.
<P>
Προκειμένου να υποστηριχθεί η φιλοευρωπαϊκή πολιτική της Σερβίας, έλαβε απαλλαγή από την υποχρέωση θεώρησης πριν καν συμμορφωθεί πλήρως με τα κριτήρια. " Σερβία έλαβε την ειδοποίηση τον Οκτώβριο, σε αντάλλαγμα για τη μετριοπαθή στάση της σε σχέση με το Κοσσυφοπέδιο. Το μήνυμα το οποίο στέλνει η ΕΕ είναι ότι τα πολιτικά παιχνίδια, και όχι η συμμόρφωση με τα κριτήρια, είναι εκείνα τα οποία θα καθορίσουν τη διαδικασία ένταξης. Δεν θα έπρεπε να επιβραβεύσουμε τη Σερβία επειδή συμπεριφέρεται σαν ώριμη ευρωπαϊκή δημοκρατία. Στην πραγματικότητα, θα έπρεπε να αναμένουμε από τη Σερβία να αναλάβει έναν υπεύθυνο ρόλο ως περιφερειακός ηγέτης όσον αφορά το Κοσσυφοπέδιο και τη Βοσνία ως λογική έκβαση, χωρίς να χρειάζεται να την επιβραβεύσουμε με τον ίδιο τρόπο που επιβραβεύει κανείς ένα παιδί, δίνοντας του ένα γλυκό επειδή ήταν φρόνιμο.
<P>
Ένα πράγμα το οποίο οφείλουμε τουλάχιστον να κάνουμε είναι να πάψουμε να υποχωρούμε κάθε φορά που έρχεται στο προσκήνιο το ζήτημα της καταδίωξης του Mladić και του Hadžić. Εδώ μιλάμε για τους δράστες φρικαλέων εγκλημάτων πολέμου και γενοκτονίας. Δεν θα πρέπει να ξεφύγουν έχοντας διαπράξει δολοφονίες. " Σερβία μπορεί, και πρέπει, να καταβάλει πολύ μεγαλύτερες προσπάθειες για τη σύλληψή τους. Δεν μπορούμε να επιτρέψουμε η πλήρη συνεργασία με το ΔΠΔΓ να αποτελέσει ασήμαντο ζήτημα, το οποίο θα παραβλεφθεί προς όφελος της διπλωματίας. " ετυμηγορία επ' αυτού εναπόκειται σε όσους είναι σε θέση να κρίνουν αν η Σερβία συνεργάζεται πλήρως, και αυτός είναι ο εισαγγελέας κ. Brammertz. Για τον λόγο αυτόν, σας ζητώ να ψηφίσετε υπέρ της τροπολογίας μας.
<SPEAKER ID="020" NAME="Charles Tannock" LANGUAGE="EN">
Κυρία Πρόεδρε, η πρόοδος της Σερβίας προς την ένταξη στην ΕΕ επιταχύνεται, και δικαίως, όπως αποδεικνύεται από την εξαιρετική έκθεση Kacin.
<P>
Όταν βρέθηκα στη Σερβία τον περασμένο Οκτώβριο, εντυπωσιάστηκα από τη δέσμευση και την προσπάθεια της δυναμικής, φιλοδυτικής, δημοκρατικής κυβέρνησης της Σερβίας. " Σερβία είναι βέβαιο ότι έχει ακόμη μεγάλο δρόμο μπροστά της όσον αφορά τη δικαστική μεταρρύθμιση και την καταπολέμηση του οργανωμένου εγκλήματος. Εμείς στην Ομάδα των Ευρωπαίων Συντηρητικών και Μεταρρυθμιστών ελπίζουμε επίσης ότι ο Ratko Mladić θα συλληφθεί και θα σταλεί στο Διεθνές Ποινικό Δικαστήριο της Χάγης, μολονότι δεν είναι σε καμία περίπτωση βέβαιο ότι βρίσκεται σε σερβικό έδαφος. Ωστόσο, είναι ζωτικής σημασίας να ανταμειφθεί και να επιβραβευθεί η πρόοδος της Σερβίας από την ΕΕ και τα κράτη μέλη της, για παράδειγμα επικυρώνοντας τώρα τη Συμφωνία Σταθεροποίησης και Σύνδεσης, κυρίως επειδή ορισμένοι γείτονες της Σερβίας, όπως η Κροατία, έχουν σημειώσει πολύ μεγαλύτερη πρόοδο όσον αφορά την πορεία ένταξης στην ΕΕ.
<P>
" σχέση της Σερβίας με το Κοσσυφοπέδιο είναι προβληματική, αλλά όχι ανεπίδεκτη επίλυσης. Εγώ, προσωπικά, πιστεύω ότι μια δίκαιη, πλήρης και τελική διευθέτηση βάσει των αρχών της διχοτόμησης και της "γης έναντι ειρήνης" που παρατηρούμε στη Μέση Ανατολή θα ήταν ο καλύτερος τρόπος να προχωρήσουμε. Κατά την άποψή μου, η ΕΕ θα πρέπει να αξιολογήσει δεόντως την επιλογή αυτή στη διάρκεια του επερχόμενου διαλόγου τον οποίο διαχειρίζεται η Ύπατη Εκπρόσωπος. Θα ήταν επικίνδυνα κοντόφθαλμο να παραβλέψουμε την επιλογή αυτή χωρίς προηγουμένως να την εξετάσουμε, και θα διαιωνίζαμε το καθεστώς αφάνειας του Κοσσυφοπεδίου όσον αφορά τη διεθνή αναγνώριση σε επίπεδο ΕΕ, ΝΑΤΟ και Ο"Ε.
<SPEAKER ID="021" NAME="Miloslav Ransdorf" LANGUAGE="CS">
Κυρία Πρόεδρε, η μεγαλύτερη μορφή στη σερβική ιστορία, ο Άγιος Σάββας, είχε πει ότι οι Σέρβοι είναι λαός τόσο της Ανατολής και όσο της Δύσης. Από αυτό προκύπτει το πρόβλημα ότι δεν εμπιστεύονται τους λαούς της Δύσης, επειδή θεωρούν τον εαυτό τους λαό της Ανατολής, και δεν εμπιστεύονται τους λαούς της Ανατολής, επειδή θεωρούν τον εαυτό τους λαό της Δύσης. Στην πραγματικότητα, η Σερβία είναι μια γέφυρα μεταξύ Ανατολικής και Δυτικής Ευρώπης, μια χώρα-κλειδί για την ευρωπαϊκή ενότητα και, τέλος, ακόμη και το μυθιστόρημα του σέρβου συγγραφέα, Dobrica Ćosić, "Ώρα θανάτου", δείχνει ότι η Σερβία είναι αποφασιστικής σημασίας όσον αφορά την ενότητα ή τη διάσπαση της Ευρώπης.
<P>
Πιστεύω ότι είναι καιρός να συνειδητοποιήσουμε τη θεμελιώδη σημασία της Σερβίας για την ευρωπαϊκή ενότητα. Αποτελεί την καθοριστική οικονομία των Βαλκανίων, και χωρίς τα Βαλκάνια δεν πρόκειται να υπάρξει ευρωπαϊκή ενότητα. Θα ήθελα να τονίσω ότι έχουμε κοινές προκλήσεις οι οποίες μπορούν να αντιμετωπιστούν σχετικά γρήγορα, όπως τα προβλήματα των προσφύγων στη Σερβία (στο σερβικό έδαφος υπάρχουν περίπου 750.000 πρόσφυγες), περιβαλλοντικά προβλήματα (ορισμένα χρονολογούνται από τη δεκαετία του 1990) και η λειτουργία των ναυτικών διαδρόμων στον Δούναβη (διαθέτουμε μια διακομματική ομάδα εργασίας στο Ευρωπαϊκό Κοινοβούλιο αφιερωμένη στον Δούναβη), και θα πρέπει επίσης να επιδιώξουμε να συνδράμουμε τη Σερβία όσον αφορά μια θαρραλέα μεταρρύθμιση του δικαστικού συστήματος και την καταπολέμηση του οργανωμένου εγκλήματος.
<SPEAKER ID="022" NAME="Νικόλαος Σαλαβράκος">
εξ ονόματος της Ομάδας EFD. - Κυρία Πρόεδρε, θεωρώ ότι η έκθεση του κυρίου Kacin είναι απόλυτα ισορροπημένη και τον συγχαίρω για αυτήν. " πρόοδος της Σερβίας σχετικά με τις αναγκαίες μεταρρυθμίσεις απεικονίζεται στην έκθεση αυτή με ρεαλιστικό τρόπο. Μάλιστα δε εχθές στην Επιτροπή Εξωτερικών Υποθέσεων είχαμε μία ικανοποιητική παρουσίαση των εξελίξεων από τον Αναπληρωτή Πρωθυπουργό της Σερβίας.
<P>
Παρόλα αυτά, σημαντική παραμένει η εκκρεμότητα για τη συνεργασία με το Διεθνές Ποινικό Δικαστήριο, συμπεριλαμβανομένης της παράδοσης των τελευταίων φυγάδων στη Χάγη, που αποτελεί θεμελιώδη προϋπόθεση για την ενταξιακή πορεία της Σερβίας.
<P>
" ελευθερία του Τύπου είναι ένα από τα σημαντικότερα προβλήματα που πρέπει να λύσει η Σερβική Κυβέρνηση, αφού δεν πρέπει να υπάρχουν πολιτικές πιέσεις ή άλλες επιρροές που να εμποδίζουν την ανεξαρτησία των Σέρβων δημοσιογράφων.
<P>
Ένα ακόμη πρόβλημα που ταλανίζει τη Σερβία είναι ο μεγάλος αριθμός προσφύγων και εσωτερικά εκτοπισμένων ανθρώπων που αντιμετωπίζουν προβλήματα στέγασης και φτώχειας, ενώ η ανεργία φθάνει στο 19%. Θεωρώ ότι θα πρέπει να βοηθήσουμε τη Σερβία και δεν πρέπει να ξεχνάμε ότι η χώρα αυτή πέρασε ένα πόλεμο μόλις πρόσφατα.
<SPEAKER ID="023" NAME="Barry Madlener" AFFILIATION="NI">
(NL) Κυρία Πρόεδρε, δεν θα πρέπει να εστιαζόμαστε μόνο στη σύλληψη και στη δίκη του εγκληματία πολέμου Mladić. " Σερβία αντιμετωπίζει τεράστια προβλήματα με το οργανωμένο έγκλημα. Πολλοί ομιλητές το έχουν ήδη αναφέρει και δεν πρέπει να υποτιμούμε τα προβλήματα αυτά. Έχει, βέβαια, σημειωθεί πρόοδος, όχι όμως αρκετή ούτως ώστε να επιτευχθεί ένα αποδεκτό επίπεδο, σε καμία περίπτωση.
<P>
Κάτι άλλο, βεβαίως, είναι ότι η Σερβία είναι μια φτωχή χώρα, όπως όλες αυτές οι υποψήφιες προς ένταξη χώρες. Πρόκειται για φτωχές χώρες και η ένταξή τους θα είναι ιδιαίτερα δαπανηρή για τους ευρωπαίους πολίτες. Στη Σερβία υπάρχει πολύ περισσότερη διαφθορά απ' ό,τι στη Ρουμανία και στη Βουλγαρία. " Ρουμανία και η Βουλγαρία δεν θα έπρεπε ποτέ να ενταχθούν στην Ένωση. Αυτό θα οδηγήσει σε πάρα πολλά προβλήματα όσον αφορά τη διαφθορά, και στη Σερβία υπάρχει ακόμη μεγαλύτερη διαφθορά. Θεωρώ ότι αποτελεί ένα ιδιαίτερα επίμονο πρόβλημα και ένα πρόβλημα το οποίο δεν είναι δυνατόν να λυθεί τόσο απλά. Σας ζητώ, λοιπόν, να μην το υποτιμάτε.
<P>
Επιπλέον, η πιθανή ένταξη της Σερβίας, όπως και η κατάργηση της υποχρέωσης θεώρησης, θα οδηγήσει σε ακόμη μεγαλύτερη μετανάστευση προς τη Δυτική Ευρώπη, μετανάστευση η οποία δεν θα μας ωφελήσει καθόλου.
<SPEAKER ID="024" NAME="Adrian Severin" AFFILIATION="S&amp;D">
(EN) Κυρία Πρόεδρε, η Συμφωνία Σταθεροποίησης και Σύνδεσης και η ευρωπαϊκή ενσωμάτωση της Σερβίας έχουν σημασία τόσο για τη Σερβία όσο και για την Ευρωπαϊκή Ένωση.
<P>
Θα ήθελα να αναφέρω δύο παρατηρήσεις. Προκειμένου να διαπραγματευτούμε κατάλληλα τη συμφωνία και να διαχειριστούμε δεόντως τη διεργασία ενσωμάτωσης, η Ευρωπαϊκή Ένωση θα πρέπει να ξεκινήσει προσδιορίζοντας και αναγνωρίζοντας τα συμφέροντά της. " Ευρώπη έχει να αντιμετωπίσει το αλβανικό πρόβλημα το οποίο ακόμη δεν έχει λυθεί, μια έλλειψη γεωπολιτικής συνοχής στο νότιο τμήμα της, και μια μαύρη τρύπα οργανωμένου εγκλήματος και διαφθοράς στην περιοχή των Βαλκανίων. Τούτο σημαίνει ότι, στο κέντρο της Ένωσης, απαιτείται μια διευρυμένη λειτουργική και συνεκτική αγορά για καλύτερους διαδρόμους μεταφορών στην περιοχή αυτή. Κανένα από αυτά τα προβλήματα δεν είναι δυνατόν να επιλυθεί χωρίς τη συμβολή της Σερβίας.
<P>
Δεύτερον, πρέπει να αποφεύγουμε να αντιμετωπίζουμε τη Σερβία ως ευρωπαϊκή χώρα δεύτερης κατηγορίας και να της απευθύνουμε κηρύγματα σε κάθε ευκαιρία. " Σερβία έχει πράγματι αμαρτήσει πολλάκις, αλλά η ευρωατλαντική συμβολή στα αμαρτήματα που διαπράχθηκαν ήταν επίσης σημαντική. Το 2011 ήταν πράγματι ένα έτος δυσκολιών και ευκαιριών τόσο για τη Σερβία όσο και για την Ευρωπαϊκή Ένωση. Δεν θα καταφέρουμε να ανταποκριθούμε στις ευκαιρίες αυτές εκτός αν αφήσουμε κατά μέρος τον ναρκισσισμό και αν αντιμετωπίσουμε τη Σερβία ως ομότιμη χώρα.
<P>
Μόνο μια αξιοπρεπής Σερβία μπορεί να αποτελέσει αξιόπιστο εταίρο για την ιστορική συμφιλίωση στα Βαλκάνια και την ιστορική επανένωση με την Ευρωπαϊκή Ένωση. " έκθεση του κ. Kacin συμβάλλει σημαντικά προς την κατεύθυνση αυτή.
<SPEAKER ID="025" NAME="Sarah Ludford" AFFILIATION="ALDE">
(EN) Κυρία Πρόεδρε, συμπαρατάσσομαι με όσους εξύμνησαν και επικρότησαν την έκθεση του συναδέλφου μου, Jelko Kacin, και συμφωνώ απόλυτα με τις παρατηρήσεις του ότι το μέλλον της Σερβίας βρίσκεται στην Ευρωπαϊκή Ένωση και ότι η Σερβία θα αποτελέσει σημαντικό παράγοντα για τη διασφάλιση της ασφάλειας και σταθερότητας στην περιοχή των Δυτικών Βαλκανίων.
<P>
Την τελευταία δεκαετία στηρίζω τον στόχο της ένταξης των χωρών των Δυτικών Βαλκανίων στην ΕΕ, συμπεριλαμβανομένου όταν ήμουν Αντιπρόεδρος της Αντιπροσωπείας για τα Βαλκάνια. Συνεργάστηκα στενά με τον εισηγητή μας για την προάσπιση της δυνατότητας πραγματοποίησης ταξιδιών με απαλλαγή από την υποχρέωση θεώρησης και χάρηκα όταν η δυνατότητα αυτή εξασφαλίστηκε για τη Σερβία, μεταξύ άλλων, πριν από ένα έτος. Πιστεύω ότι πρόκειται για μία πραγματικά ζωτικής σημασίας συμβολή στις διαπροσωπικές επαφές και στη διεύρυνση των οριζόντων και, τέλος, στην εγγύηση της ασφάλειας με την ευρύτερή της έννοια.
<P>
Ορισμένες από τις προκλήσεις που αντιμετωπίζει η Σερβία έχουν ήδη αναφερθεί. Θα ήθελα να προσθέσω κάτι σχετικά με την πρόκληση της δικαστικής μεταρρύθμισης. " έκθεση προόδου της Επιτροπής το περασμένο φθινόπωρο προκάλεσε ανησυχία σχετικά με τον μη διαφανή τρόπο με τον οποίο διεξάγονταν οι διαδικασίες επαναδιορισμού, διακυβεύοντας την αρχή της ανεξαρτησίας του δικαστικού κλάδου και δημιουργώντας μεγάλο κίνδυνο πολιτικής επιρροής. Είναι σαφές ότι πρόκειται για ένα καθοριστικό ζήτημα ως προς το κράτος δικαίου.
<P>
Σε συνάρτηση με τη συνεργασία με το Διεθνές Ποινικό Δικαστήριο για την πρώην Γιουγκοσλαβία, στη Χάγη, ο κ. Kacin δήλωσε στην Επιτροπή Εξωτερικών Υποθέσεων εχθές το βράδυ ότι η Σερβία καταβάλλει κάθε δυνατή προσπάθεια στο πλαίσιο των αρμοδιοτήτων της, προκειμένου να εντοπίσει και να συλλάβει τους υπόλοιπους δύο καταδικασθέντες και να τους μεταφέρει στη Χάγη, αλλά ο Serge Brammertz, ο Γενικός Εισαγγελέας, στην ομιλία του προς το Συμβούλιο Ασφαλείας του Ο"Ε τον Σεπτέμβριο, δήλωσε ότι η Σερβία έπρεπε να καλύψει το χάσμα μεταξύ της δεδηλωμένης δέσμευσής της για τις συλλήψεις και της αποτελεσματικότητας των επιχειρήσεών της στην περιοχή. Δεν βλέπουμε αποτελέσματα. " Σερβία πρέπει να ακολουθήσει μια πιο προληπτική προσέγγιση στη σύλληψη των φυγάδων, και επομένως φοβούμαι ότι υπάρχει ένα χάσμα μεταξύ ρητορικής και πραγματικότητας, και το χάσμα αυτό πρέπει οπωσδήποτε να γεφυρωθεί.
<SPEAKER ID="026" NAME="Franziska Katharina Brantner" AFFILIATION="Verts/ALE">
(DE) Κυρία Πρόεδρε, κι εμείς τασσόμαστε υπέρ της ένταξης των Δυτικών Βαλκανίων στην Ευρωπαϊκή Ένωση και, φυσικά, της Σερβίας. Κάθε χώρα είναι, βεβαίως, διαφορετική, αλλά η περιοχή είναι αλληλένδετη και η δράση κάθε χώρας στην περιοχή έχει κρίσιμο αντίκτυπο στην επιτυχία της ίδιας της διεργασίας.
<P>
Στο πλαίσιο αυτό, θα ήθελα να επισημάνω, για άλλη μία φορά, ότι, κατά την άποψή μας, η διαδικασία ένταξης της Σερβίας δεν είναι δυνατόν να προχωρήσει περαιτέρω χωρίς να δώσει το πράσινο φως το Διεθνές Ποινικό Δικαστήριο και, όπως ανέφερε μόλις η συνάδελφος βουλευτής, χωρίς πιο προληπτική και, κυρίως, πιο αποτελεσματική συνεργασία με το Δικαστήριο στην περιοχή.
<P>
Έχουν σημειωθεί επίσης θετικές εξελίξεις. Μία τέτοια εξέλιξη ήταν η θέσπιση τoυ νόμου για την ισότητα των φύλων, για την οποία χαρήκαμε ιδιαίτερα. Αυτό το οποίο θέλουμε να δούμε τώρα είναι η πραγματικά ταχεία εφαρμογή του και καλούμε την Επιτροπή να διαθέσει χρηματικούς πόρους προκειμένου να στηρίξει αυτήν τη διεργασία. Εάν η περιοχή αυτή επιθυμεί να αναπτυχθεί συνολικά, χρειαζόμαστε επίσης ξανά περισσότερες επιλογές δημόσιων μεταφορών στην περιοχή και διαμέσου αυτής. Καλώ επίσης, εν προκειμένω, την Επιτροπή να παράσχει περισσότερη στήριξη και χρηματοδότηση στην περιοχή αυτή με το μέσο προενταξιακής βοήθειας (IPA), καθώς είμαστε πεπεισμένοι ότι αυτό το οποίο χρειάζεται είναι επαφή μεταξύ των λαών και όχι απλώς μεταξύ των ηγετών. " επαφή αυτή θα προαχθεί ιδιαίτερα εάν διευκολυνθεί περισσότερο η κινητικότητα του πληθυσμού της περιοχής.
<P>
" κινητικότητα αποτελεί επίσης ένα ζήτημα το οποίο θα ήθελα απλώς να αναφέρω εν τάχει προτού ολοκληρώσω, ειδικότερα όσον αφορά τις πινακίδες κυκλοφορίας των οχημάτων τις οποίες το Βελιγράδι εξακολουθεί να εκδίδει για επτά περιοχές στο βόρειο Κοσσυφοπέδιο. Καλούμε το Βελιγράδι να σταματήσει επιτέλους να εκδίδει αυτές τις πινακίδες κυκλοφορίας για το Κοσσυφοπέδιο.
<SPEAKER ID="027" NAME="Ryszard Czarnecki" AFFILIATION="ECR">
(PL) Κυρία Πρόεδρε, η Σερβία είναι μια ευρωπαϊκή χώρα. " Σερβία είναι κομμάτι της ευρωπαϊκής ιστορίας. " Σερβία είναι κομμάτι του ευρωπαϊκού πολιτισμού. " Σερβία δεν είναι απλώς ένα τμήμα του ευρωπαϊκού γεωγραφικού χώρου. " Σερβία, επομένως, πρέπει να είναι μέρος ενός πολιτικού χάρτη της Ευρώπης, γι' αυτό ας μην αναζητούμε προφάσεις για να καθυστερήσουμε την πορεία της Σερβίας προς την Ευρωπαϊκή Ένωση. Έχω την εντύπωση ότι η ΕΕ σε ορισμένες περιπτώσεις αγνόησε αυτήν τη χώρα και υπήρξε ανισότητα μεταξύ της μεταχείρισης συγκεκριμένων χωρών των Βαλκανίων και της Σερβίας. Πρέπει να δώσουμε οριστικό τέλος σε αυτήν την ανισότητα. Ας μην αναζητούμε προφάσεις -ξανατονίζω- για να καθυστερήσουμε την πορεία της Σερβίας προς την Ευρωπαϊκή Ένωση. Το σερβικό έθνος έχει καταβάλει μεγάλες προσπάθειες προκειμένου να αποκτήσει μια θέση μεταξύ των εθνών της Ευρώπης το ταχύτερο δυνατόν.
<SPEAKER ID="028" NAME="Bastiaan Belder" AFFILIATION="EFD">
(NL) Κυρία Πρόεδρε, επί του παρόντος, η οικονομική κρίση στη Σερβία και στα Δυτικά Βαλκάνια κορυφώνεται. " επισφαλής αυτή κατάσταση συνεπάγεται τον κίνδυνο εκ νέου έξαρσης των λαϊκιστικών και εθνικιστικών αντιλήψεων. Επίτροπε Füle, δεν είναι καιρός να συγκροτήσουμε ένα αναπτυξιακό ταμείο για τα Δυτικά Βαλκάνια κατά το πρότυπο του μεταπολεμικού σχεδίου Μάρσαλ;
<P>
Κύριε Επίτροπε, έχω μια δεύτερη ερώτηση για εσάς. Εχθές πληροφορήθηκα το ενδεχόμενο της ανάπτυξης ενός νέου πεδίου ταραχών στη Σερβία από κάποιον ο οποίος γνωρίζει εμπιστευτικές πληροφορίες. Αυτό αφορά τις δραστηριότητες ριζοσπαστικών ισλαμικών δυνάμεων στο Sandžak. Ένα όνομα το οποίο ακούγεται εν προκειμένω είναι αυτό του περιφερειακού μουφτή, κ. Zukorlić. Ποιες συγκεκριμένες πληροφορίες διαθέτει η Επιτροπή σχετικά με το ζήτημα αυτό και ποια αντίμετρα σκοπεύει να λάβει η Επιτροπή;
<SPEAKER ID="029" NAME="Dimitar Stoyanov" AFFILIATION="NI">
(BG) Κυρία Πρόεδρε, δεκάδες χιλιάδες Βούλγαροι ζουν στην ανατολική Σερβία, στις περιοχές γύρω από το Bosilegrad και το Caribrod. Αποτελούν εθνοτική μειονότητα η οποία παρέμεινε στη Σερβία μετά τη λήξη του Α' Παγκοσμίου Πολέμου.
<P>
Δεν θα ήταν υπερβολή αν λέγαμε ότι αποτελούν έναν από τους φτωχότερους πληθυσμούς της Ευρώπης. " σερβική κυβέρνηση όχι μόνο δεν έκανε κάτι γι' αυτό - όπως επενδύσεις, προκειμένου να δώσει κάποια ώθηση στην οικονομία της περιοχής, αλλά τον Νοέμβριο του περασμένου έτους, χωρίς καμία εξήγηση και καταστρατηγώντας τις διεθνείς δεσμεύσεις της, σταμάτησε μια ομάδα βούλγαρων πολιτών, οι οποίοι μετέφεραν βοήθεια στα παιδιά της περιοχής που έρχονταν στη Βουλγαρία για να μορφωθούν.
<P>
Θα ήθελα να υπενθυμίσω στους εκπροσώπους της σερβικής κυβέρνησης ότι η ελευθερία μετακίνησης ανθρώπων και τα ανοικτά σύνορα αποτελούν θεμελιώδη αξία της Ευρωπαϊκής Ένωσης. Μέχρι να την μάθετε και να την εφαρμόσετε, δεν υπάρχει θέση εδώ για εσάς.
<SPEAKER ID="030" NAME="Elmar Brok" AFFILIATION="PPE">
(DE) Κυρία Πρόεδρε, κυρία Győri, κύριε Επίτροπε, κυρίες και κύριοι, θα ήθελα να ευχαριστήσω τον κ. Kacin για όσα πρότεινε. " έκθεσή του αποτελεί ξεκάθαρη περίπτωση θετικής ψήφου.
<P>
Πιστεύω ότι για όλα τα ζητήματα για τα οποία εξακολουθούμε να επικρίνουμε τη Σερβία, για όλες τις απαιτήσεις εφαρμογής διαδικασιών εσωτερικών μεταρρυθμίσεων, όλη την αναγκαιότητα συνεργασίας με το Διεθνές Ποινικό Δικαστήριο για την πρώην Γιουγκοσλαβία, για τα ζητήματα τα οποία αφορούν την καταπολέμηση της διαφθοράς, η οποία προσλαμβάνει μεγάλες διαστάσεις ειδικότερα στη Σερβία, με τη μαφία να δραστηροποιείται και να επηρεάζει την οικονομική ζωή, πρέπει να δοθεί αγώνας για όλα αυτά και αυτό αποτελεί προϋπόθεση, ώστε η Σερβία να συνεχίσει τη θετική φιλοευρωπαϊκή πορεία της προς την ένταξη στην Ευρωπαϊκή Ένωση, όπως προστάζει η υπόσχεση η οποία δόθηκε ρητά στη Θεσσαλονίκη, κι εμείς πρέπει να τηρήσουμε την υπόσχεση αυτή.
<P>
Θα ήθελα επίσης να αναφέρω, ωστόσο, ότι είναι αναγκαίο να συνεργαστούμε με τη Σερβία. Αρκεί μόνο να μελετήσετε την ιστορία της περιοχής για να διαπιστώσετε ότι βιώσιμη ειρηνική ανάπτυξη μπορεί να υπάρξει μόνο εάν η Σερβία ενταχθεί στην ΕΕ και ότι, επομένως, πρέπει να θεωρούμε τη Σερβία όχι μόνο υποψήφια προς ένταξη χώρα στην Ευρωπαϊκή Ένωση στο μέλλον, αλλά και σημαντικό στρατηγικό εταίρο για την κατάλληλη ανάπτυξη ολόκληρης της περιοχής και ότι, για τον λόγο αυτόν, θα πρέπει να αποτελούμε πηγή ενθάρρυνσης και δεν θα πρέπει να συμπεριφερόμαστε στη Σερβία λιγότερο καλά απ' ό,τι στα κράτη που είναι μέλη της Ευρωπαϊκής Ένωσης ή που έχουν διανύσει μεγάλο μέρος του δρόμου προς την ένταξη, για οποιουσδήποτε ιστορικούς λόγους, είτε βραχυπρόθεσμους είτε μακροπρόθεσμους. Λαμβάνοντας υπόψη το θάρρος με το οποίο αγωνίστηκε ο πρόεδρος Tadić για την εξασφάλιση ευρωπαϊκής πορείας και των πυρών που δέχεται στη Σερβία, είναι επιτακτική η ανάγκη να στηρίξουμε αυτές τις πολιτικές δυνάμεις και να τις ενθαρρύνουμε, προκειμένου να μπορέσουν να δείξουν στον πληθυσμό τους ότι η ευρωπαϊκή πορεία, και όχι η εθνικιστική οδός, αποτελεί τον σωστό δρόμο και για τον λαό.
<P>
Για τον λόγο αυτόν, θα ήθελα να ζητήσω από όλους, και τα κράτη μέλη ειδικότερα, να επισπεύσουν τη διαδικασία επικύρωσης και, με τον τρόπο αυτόν, να δείξουν ότι τα βήματα τα οποία πραγματοποιεί η Σερβία προς την Ευρώπη χρήζουν υποστήριξης, ούτως ώστε να επιτύχουμε μακροπρόθεσμη ασφάλεια στην περιοχή.
<SPEAKER ID="031" NAME="Hannes Swoboda" AFFILIATION="S&amp;D">
(DE) Κυρία Πρόεδρε, βρισκόμουν στην Κροατία πριν από λίγες ημέρες και εκεί ποτέ δεν γινόταν τόσος πολύς λόγος για τη Σερβία όσο τις τελευταίες ημέρες, και συγκεκριμένα με ιδιαίτερα θετική διάθεση ακριβώς λόγω των όσων ανέφερε ο κ. Brok. Οι θαρραλέες κινήσεις που πραγματοποίησε ο κ. Tadić μαζί με τον πρόεδρο Josipović -και γνωρίζω επίσης ότι ο αντιπρόεδρος της κυβέρνησης, κ. Đelić, έχει συμμετάσχει σε μεγάλο βαθμό εν προκειμένω- αποτελούν σημαντικά βήματα προς την κατεύθυνση της Ευρώπης. Αυτά είναι στοιχεία περιφερειακής συνεργασίας, μιας όμως περιφερειακής συνεργασίας με μεγάλη πολιτική καθώς και ανθρωπιστική σημασία. Είναι, επομένως, ιδιαίτερα σημαντικό -και εν προκειμένω στηρίζω απόλυτα τα όσα δήλωσε ο κ. Brok και οι υπόλοιποι βουλευτές- να παροτρύνουμε τη Σερβία να συνεχίσει την υλοποίηση αυτών των ενεργειών.
<P>
Είναι σαφές ότι το ίδιο ισχύει και για τις σχέσεις με τη Βοσνία-Ερζεγοβίνη. Όλοι γνωρίζουμε πόσο σημαντικό είναι που η Σερβία συμμετέχει με θετικό τρόπο -και το ίδιο ισχύει για την Κροατία- προκειμένου η χώρα να διατηρήσει τη συνοχή της και επίσης να υλοποιήσει τις απαραίτητες μεταρρυθμίσεις. Βάσει αυτού, η Σερβία είναι πραγματικά πολύ θαρραλέα και είναι απόλυτα κρίσιμης σημασίας για την περιφερειακή συνεργασία.
<P>
Ένα κρίσιμο στοιχείο, το οποίο επιθυμώ να αναφέρω παρ' όλα αυτά, είναι η συνεργασία με το Διεθνές Ποινικό Δικαστήριο για την πρώην Γιουγκοσλαβία (ΔΠΔΓ). Είχα προσκαλέσει, βεβαίως, τον κ. Brammertz να παρακολουθήσει την ομάδα εργασίας της Επιτροπής Εξωτερικών Υποθέσεων, της οποίας προεδρεύω. Δεν είμαστε απόλυτα ικανοποιημένοι στον τομέα αυτόν - μπορούν να γίνουν περισσότερα. Οι εισηγήσεις μας εν προκειμένω δεν έχουν ικανοποιηθεί πραγματικά. Θα ζητήσω, λοιπόν, από όλους να ασκήσουν πίεση προκειμένου να συμβεί αυτό.
<P>
Όπως ανέφερε ήδη η κ. Κοππά, δεν πρόκειται απλώς για ένα ευρωπαϊκό ζήτημα. Και η Σερβία πρέπει να εργαστεί επί των ζητημάτων αυτών για την ίδια τη Σερβία. Όπως ακριβώς ζητήθηκε συγνώμη στο Vukovar, η οποία αδιαμφισβήτητα θα μείνει στην ιστορία της χώρας, ο αγώνας ενάντια σε όσους διέπραξαν σοβαρά εγκλήματα πρέπει επίσης να συνεχιστεί.
<SPEAKER ID="032" NAME="Anna Ibrisagic" AFFILIATION="PPE">
(SV) Κυρία Πρόεδρε, είναι αδύνατον να μην παρατηρήσουμε ότι η Σερβία σημείωσε πρόσφατα σημαντική πρόοδο. Επιτρέψτε μου να αναφέρω ορισμένα παραδείγματα: η επιτυχής ολοκλήρωση της διαδικασίας απελευθέρωσης των θεωρήσεων, η περιφερειακή συνεργασία στους τομείς τόσο της κυκλοφορίας όσο και της ενέργειας, η πολιτική βούληση συμβολής στη διαδικασία συμφιλίωσης στην περιοχή και για μια νέα πολιτική ηγεσία, η οποία ήταν περισσότερο έκδηλη στην επίσκεψη του προέδρου Tadić στη Srebrenica και στο Vukovar.
<P>
Όλα αυτά καταδεικνύουν όχι μόνο την καλή ηγεσία συγκεκριμένων ατόμων και την τεράστια επιθυμία της Σερβίας να προσεγγίσει περισσότερο την ένταξη στην ΕΕ, αλλά και την απόφαση από την πλευρά των Σέρβων να επιλέξουν ακριβώς αυτόν τον τύπο ηγεσίας.
<P>
Είμαστε, επομένως, ευχαριστημένοι που η Συμφωνία Σταθεροποίησης και Σύνδεσης μεταξύ της ΕΕ και της Σερβίας έχει πλέον συναφθεί και που στέλνουμε σαφή μηνύματα στη Σερβία για να δείξουμε ότι μπορούμε να δούμε τα αποτελέσματα των προσπαθειών της και ότι η Σερβία έχει θέση στην οικογένεια της ΕΕ.
<P>
Υπάρχουν, βεβαίως, πολλές ακόμη προκλήσεις: η καταπολέμηση του οργανωμένου εγκλήματος, οι συνεχείς νομικές μεταρρυθμίσεις και η εξεύρεση λύσης για τα ζητήματα των μειονοτήτων. Τα περισσότερα από αυτά τα προβλήματα δεν αφορούν, ωστόσο, μόνο τη Σερβία, αλλά αντιμετωπίζονται και από άλλες βαλκανικές χώρες.
<P>
Ωστόσο, ένα ζήτημα το οποίο έχει μάλλον μοναδικό χαρακτήρα και το οποίο πρέπει να αναφερθεί στο πλαίσιο αυτό είναι η συνεργασία με το Διεθνές Ποινικό Δικαστήριο για την πρώην Γιουγκοσλαβία στη Χάγη. " πολιτική βούληση υπάρχει στη σερβική κυβέρνηση. Υπάρχει επίσης επίγνωση του ότι είναι αναγκαία η συνεργασία με το Ποινικό Δικαστήριο. Ας ελπίσουμε ότι ο Ratko Mladić θα βρεθεί σύντομα στη Χάγη.
<SPEAKER ID="033" NAME="María Muñiz De Urquiza" AFFILIATION="S&amp;D">
(ES) Κυρία Πρόεδρε, έχω ένα λεπτό για να τονίσω πόσο σημαντικό είναι να ολοκληρώσουμε τη σύνθεση της Ευρωπαϊκής Ένωσης με την ένταξη της Σερβίας, η οποία ελπίζουμε ότι θα μπορέσει να επιβεβαιωθεί κατά το τρέχον έτος βάσει της σημαντικής προόδου που έχει σημειώσει η χώρα. " πρόοδος αυτή έχει αναγνωριστεί από το Συμβούλιο στην απόφασή του να προχωρήσει με τη διαδικασία ένταξης και από το Κοινοβούλιο στην έκθεση του κ. Kacin, τον οποίο συγχαίρω.
<P>
Σε αυτό το ένα λεπτό, επισημαίνω επίσης ότι οι διαφορετικές θέσεις σχετικά με το Κοσσυφοπέδιο εντός της Ευρωπαϊκής Ένωσης έχουν ενθαρρύνει τη Σερβία να προβεί σε σαφείς δεσμεύσεις προς την Ευρώπη, οι οποίες είναι ουσιώδους σημασίας για την εδραίωση της ειρήνης και της δημοκρατίας στα Βαλκάνια και για την επίτευξη εποικοδομητικής προσέγγισης στην περιφερειακή ολοκλήρωση, όπως αποδεικνύεται από την υψηλού επιπέδου συνάντηση στο Σαράγεβο, η οποία πραγματοποιήθηκε στις 2 Ιουνίου υπό την ισπανική Προεδρία.
<P>
Ελπίζω ότι η Σερβία έχει την απόλυτη υποστήριξη της ΕΕ για την υλοποίηση των μεταρρυθμίσεων τις οποίες χρειάζεται όσον αφορά τη δικαιοσύνη, την καταπολέμηση της διαφθοράς και τον ενδοπεριφερειακό διάλογο.
<SPEAKER ID="034" NAME="Eduard Kukan" AFFILIATION="PPE">
(EN) Κυρία Πρόεδρε, χαίρομαι που η Σερβία έχει επιδείξει ισχυρή αποφασιστικότητα και έχει σημειώσει σημαντική πρόοδο στη διαδικασία ολοκλήρωσης. " σύναψη της Συμφωνίας Σταθεροποίησης και Σύνδεσης και η υλοποίησή της αποτελούν τα επόμενα σημαντικά βήματα στην πορεία αυτή.
<P>
" σερβική κυβέρνηση θα πρέπει να επαινεθεί για τις ενέργειες που έχουν πραγματοποιηθεί προκειμένου να φτάσει σε αυτό το στάδιο. Είμαι βέβαιος ότι η Συμφωνία Σταθεροποίησης και Σύνδεσης θα φέρει συγκεκριμένα οικονομικά και εμπορικά οφέλη για τη χώρα σε τομείς όπως το περιβάλλον, η ενέργεια, οι μεταφορές και πολλοί άλλοι. Δεκατρείς χώρες μέχρι στιγμής έχουν επικυρώσει αυτήν τη συμφωνία. Ελπίζω ότι η επικύρωσή της από το Ευρωπαϊκό Κοινοβούλιο θα ενθαρρύνει τα υπόλοιπα να ολοκληρώσουν σύντομα τη διαδικασία.
<P>
Ωστόσο, εξακολουθούν να υπάρχουν προκλήσεις τόσο για τη Σερβία όσο και για την ΕΕ. " Σερβία πρέπει να δεσμευτεί για την πλήρη συνεργασία με το Διεθνές Ποινικό Δικαστήριο για την πρώην Γιουγκοσλαβία, προκειμένου να οδηγηθούν ενώπιον της δικαιοσύνης και οι υπόλοιποι εγκληματίες πολέμου. Υπάρχει επίσης επιτακτική ανάγκη προόδου όσον αφορά την καταπολέμηση της διαφθοράς και του οργανωμένου εγκλήματος και για περαιτέρω μεταρρυθμίσεις στους τομείς της δικαιοσύνης και της δημόσιας διοίκησης. Παρομοίως, το σερβικό κοινοβούλιο πρέπει να εγκαταλείψει τις πρακτικές των λευκών επιταγών και της αυθαίρετης κατανομής των κοινοβουλευτικών εδρών.
<P>
Τέλος, ελπίζω ότι ο διάλογος μεταξύ Σερβίας και Κοσσυφοπεδίου θα ακολουθήσει τον σωστό δρόμο και θα εξασφαλίσει στους απλούς ανθρώπους καλύτερες προοπτικές για το μέλλον. Το Ευρωπαϊκό Κοινοβούλιο υπήρξε πάντοτε ισχυρός υποστηρικτής της ολοκλήρωσης των Δυτικών Βαλκανίων. " Σερβία αποτελεί ζωτικό μέρος αυτής της παραμέτρου με τη δέσμευση αυτή ...
<P>
(" Πρόεδρος διακόπτει τον ομιλητή)
<SPEAKER ID="035" NAME="Emine Bozkurt" AFFILIATION="S&amp;D">
(NL) Κυρία Πρόεδρε, αυτή είναι μια σημαντική στιγμή για τη σταθερότητα στα Βαλκάνια. " Σερβία έχει επιδείξει σαφώς ότι επέλεξε να καταβάλει προσπάθειες για να εξασφαλίσει ένα ευρωπαϊκό μέλλον, αλλά για να το επιτύχει αυτό θα πρέπει να προσπαθήσει σκληρά. Υπάρχουν ορισμένα εμπόδια στον δρόμο για την ενδεχομένη ένταξη στην ΕΕ. Επιπλέον, οι δύο τελευταίοι ύποπτοι του ΔΠΔΓ, ο Goran Hadžić και Ratko Mladić, ακόμη δεν έχουν συλληφθεί. Δυστυχώς, όπως είναι προφανές στην έκθεση του Γενικού Εισαγγελέα κ. Brammertz, η Σερβία δεν έχει πείσει τη διεθνή κοινότητα ότι καταβάλλει κάθε προσπάθεια για την αναζήτηση αυτών των εγκληματιών.
<P>
Κατά την άποψη του Brammertz, αντί να καταβάλει κάθε δυνατή προσπάθεια για να συλλάβει τους υπόπτους, η σερβική κυβέρνηση, στην ουσία, δεν έχει πράξει παρά το ελάχιστο που απαιτείται από αυτήν. Αυτό το οποίο χρειαζόμαστε είναι ένα σαφές και ενιαίο μήνυμα από τη σερβική κυβέρνηση. Παρομοίως, η Ευρωπαϊκή Επιτροπή πρέπει να είναι έτοιμη να ασκήσει πολύ μεγαλύτερη πίεση. Επίσης, τα δικαιώματα των γυναικών και των ομοφυλοφίλων πρέπει να εξακολουθήσουν να αποτελούν προτεραιότητες της Σερβίας. Αναμένω από τη Σερβία να άρει όλα τα εμπόδια για να επιτρέψει την υλοποίηση μιας απρόσκοπτης διεργασίας.
<SPEAKER ID="036" NAME="Kinga Gál" AFFILIATION="PPE">
(HU) Κυρία Πρόεδρε, κ. Győri, κύριε Επίτροπε, καταρχάς, συγχαρητήρια τόσο στον εισηγητή όσο και στον σκιώδη εισηγητή για την επίτευξη κατάλληλων συμβιβασμών στο κείμενο αυτό και για τη σύνταξη μιας καλής έκθεσης. Το περασμένο έτος, η Σερβία πραγματοποίησε σημαντικά βήματα προς την ολοκλήρωση από πολλές απόψεις, οι οποίες λαμβάνονται επίσης υπόψη στην έκθεση, και επομένως θα ήθελα να αναφέρω απλώς ορισμένα σημεία.
<P>
Ένα από αυτά είναι το ζήτημα της πραγματοποίησης ταξιδιών με απαλλαγή από την υποχρέωση θεώρησης, το οποίο οι σερβικές αρχές οφείλουν να λάβουν πολύ σοβαρά υπόψη και, στο μέλλον, οφείλουν να καταβάλουν κάθε δυνατή προσπάθεια ώστε να υποδείξουν στους πολίτες να μην προβαίνουν σε κατάχρηση αυτής της ευκαιρίας, ειδάλλως η πρόσβαση στις ευρωπαϊκές προοπτικές από την πλευρά των νέων στο μέλλον θα υπονομευτεί, επειδή αυτή η πραγματοποίηση ταξιδιών με απαλλαγή από την υποχρέωση θεώρησης -την οποία πάντοτε στηρίζαμε- αφορά ακριβώς τις νέες γενιές οι οποίες θα ενταχθούν στην Ευρώπη και θα καλύψουν το χάσμα με αυτήν, και με αυτό δεν πρέπει να παίζουμε. Ταυτόχρονα, η Σερβία πρέπει να σημειώσει άμεση πρόοδο όσον αφορά τη συνεργασία με το Διεθνές Ποινικό Δικαστήριο και πρέπει να επιτύχει αποτελέσματα στις διαπραγματεύσεις με το Κοσσυφοπέδιο.
<P>
Ωστόσο, αυτό το οποίο θα ήθελα να τονίσω είναι το ζήτημα των δικαιωμάτων των μειονοτήτων το οποίο περιλαμβάνεται στα κριτήρια της Κοπεγχάγης. Χαίρομαι που η έκθεση έδωσε προσοχή στα ζητήματα αυτά εν ευθέτω χρόνω, επειδή η Σερβία πρέπει να συνεχίσει τη δραστηριότητά της στον τομέα αυτόν: η νομοθεσία σχετικά με το καθεστώς της Vojvodina και τα εθνικά συμβούλια πρέπει να τεθεί σε εφαρμογή κατά τέτοιο τρόπο, ώστε να τους δοθεί η δυνατότητα να ασκούν πράγματι την εξουσία τους. " Ευρωπαϊκή Ένωση, ωστόσο, πρέπει να αντλήσει διδάγματα από τις διευρύνσεις του 2004 και του 2007, ότι δηλαδή...
<P>
(" Πρόεδρος διακόπτει την ομιλήτρια)
<SPEAKER ID="037" NAME="Elena Băsescu" AFFILIATION="PPE">
(RO) Κυρία Πρόεδρε, η απόφαση του Συμβουλίου να κινήσει τη διαδικασία επικύρωσης της Συμφωνίας Σταθεροποίησης και Σύνδεσης θα ενθαρρύνει τη Σερβία να συνεχίσει τις μεταρρυθμίσεις της, προκειμένου να συμμορφωθεί με τα κριτήρια της Κοπεγχάγης. " έναρξη ισχύος της παρούσας συμφωνίας θα διευρύνει τις εμπορικές συναλλαγές μεταξύ της ΕΕ και της Σερβίας και θα προσφέρει πραγματικές προοπτικές ένταξης.
<P>
Σημαντική πρόοδος έχει σημειωθεί μέχρι στιγμής, ειδικότερα στη συνεργασία με την EULEX, στους τομείς της μεταρρύθμισης του δικαστικού συστήματος και της καταπολέμησης της διαφθοράς. Ταυτόχρονα, πιστεύω ότι η άρνηση της αναγνώρισης της ανεξαρτησίας του Κοσσυφοπεδίου δεν πρέπει να σταθεί εμπόδιο στις ευρωατλαντικές προσδοκίες της Σερβίας. Πάνω απ' όλα, η σερβική κυβέρνηση έχει επιδείξει προθυμία να συμμετάσχει εκ νέου σε διάλογο με το Κοσσυφοπέδιο υπό την αιγίδα της ΕΕ.
<P>
Θα ήθελα επίσης να αναφέρω τον σημαντικό ρόλο τον οποίο διαδραματίζει η Σερβία για την περιφρούρηση της ειρήνης στα Βαλκάνια. Βάσει αυτού, πιστεύω ότι είναι τεράστιας σημασίας να συνεχιστεί η πολιτική ανοικτών θυρών έναντι όλων των χωρών των Δυτικών Βαλκανίων. " Ρουμανία έχει στηρίξει ανεπιφύλακτα τη διεύρυνση της ΕΕ και του ΝΑΤΟ στην περιοχή, με ιδιαίτερη αναφορά στη Σερβία.
<P>
Κλείνοντας, θα ήθελα να τονίσω ότι οι προσπάθειες και οι βλέψεις αυτής της χώρας πρέπει να αναγνωριστούν από τα ευρωπαϊκά κράτη και, ταυτόχρονα, να ενθαρρυνθούν. Είναι καθήκον μας να στηρίξουμε τους εταίρους μας στα Βαλκάνια για να συνεχίσουν την ευρωατλαντική πορεία που έχουν ήδη επιλέξει.
<SPEAKER ID="038" NAME="Andrey Kovatchev" AFFILIATION="PPE">
- (BG) Κυρία Πρόεδρε, κυρία Győri, κύριε Επίτροπε, θα ήθελα καταρχάς να ευχαριστήσω τον εισηγητή, κ. Kacin, για το εξαιρετικό του έργο επί της έκθεσης αυτής. Το μέλλον της Σερβίας και των Δυτικών Βαλκανίων βρίσκεται στην Ευρωπαϊκή Ένωση. Είμαι βέβαιος ότι τα ιστορικά σφάλματα και οι αδικίες που συνέβησαν στα Βαλκάνια τον περασμένο αιώνα μπορούν να ξεπεραστούν μόνο μέσω της ευρωπαϊκής ολοκλήρωσης.
<P>
Κοινός μας στόχος είναι να μετατρέψουμε τα τωρινά σύνορα από γραμμές διαχωρισμού σε γραμμές ενοποίησης. Δεν θα πρέπει να έχει σημασία σε ποια πλευρά των συνόρων ζουν οι πολίτες, ανεξαρτήτως της εθνοτικής καταγωγής τους: είτε ζουν στο Niš είτε στην Kalotina, στο Caribrod ή στη Σόφια, στην Πρίστινα ή στο Leskovac, η ευρωπαϊκή ολοκλήρωση είναι ο μοναδικός τρόπος για να υπάρξει σταθερότητα, ασφάλεια και ευημερία για τους σέρβους πολίτες, καθώς και για τους γείτονές τους.
<P>
" έκθεση του κ. Kacin περιλαμβάνει πτυχές των όσων έχουν επιτευχθεί στη Σερβία και των όσων πρέπει να γίνουν ακόμη. " Σερβία έχει τη στήριξή μας στην πορεία της προς την ολοκλήρωση, και θα συνεχίσει να την έχει. Ωστόσο, όσοι προερχόμαστε από την Ανατολική Ευρώπη μπορούμε να δώσουμε στους σέρβους φίλους μας ορισμένες χρήσιμες συμβουλές για να τους αποτρέψουμε να επαναλάβουν τα δικά μας λάθη.
<P>
Μία συμβουλή θα ήταν να ανοίξουν τα αρχεία του αυταρχικού κομμουνιστικού συστήματος στη Γιουγκοσλαβία. Στη Βουλγαρία, έχουμε πικρή εμπειρία από τις συνέπειες των καθυστερήσεων στο άνοιγμα των αρχείων. Οι πρώην μυστικές υπηρεσίες συνδέονται στενά με τη διαφθορά και το οργανωμένο έγκλημα στην περιοχή. Συγχαίρω τη Σερβία για τις απόπειρές της να περιορίσει την επιρροή των κομμουνιστικών δομών στην κυβέρνησή της. Το μέλλον μιας δημοκρατικής χώρας δεν θα πρέπει να ελέγχεται από το απολυταρχικό παρελθόν της.
<P>
Εμείς στην Ανατολική Ευρώπη έχουμε σαφώς επίγνωση της εκμετάλλευσης από τους πρώην κομμουνιστές, οι οποίοι κάνουν ό,τι μπορούν, προκειμένου να παρουσιάσουν τις δραστηριότητές τους ως δραστηριότητες που υπερασπίζονται το εθνικό συμφέρον. Μην γελιέστε. Το μόνο που τους ενδιαφέρει είναι τα δικά τους συμφέροντα.
<P>
Όποιος ελέγχει το παρελθόν, ελέγχει και το μέλλον. Το άνοιγμα των αρχείων των κομμουνιστικών μυστικών υπηρεσιών θα αποτελέσει σαφή ένδειξη για την Ευρώπη ότι η Σερβία θέλει να έρθει σε ρήξη με ένα καθεστώς το οποίο την απέκοψε από την Ευρώπη για ολόκληρες δεκαετίες. Οι πολίτες της πρώην Γιουγκοσλαβίας έχουν δικαίωμα να γνωρίζουν την πιο πρόσφατη ιστορία τους.
<P>
Εύχομαι στη Σερβία καλή επιτυχία στην πορεία της προς την ευρωπαϊκή ολοκλήρωση, για την οποία έχει την υποστήριξή μας. Ανυπομονούμε να την δούμε στην ευρωπαϊκή δημοκρατική οικογένεια.
<SPEAKER ID="039" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, θέλω να ξεκινήσω ευχαριστώντας τον εισηγητή για την εξαιρετική δουλειά που έκανε και για το κείμενο το οποίο έχει παρουσιάσει για τη Σερβία. " υπογραφή της Συμφωνίας Σταθεροποίησης και Σύνδεσης ΕΕ-Σερβίας αποτελεί μια κομβικής σημασίας εξέλιξη και για τη Σερβία και για την Ευρωπαϊκή Ένωση. Τώρα, το επόμενο στάδιο, το επόμενο σημαντικό βήμα είναι η απόκτηση του καθεστώτος υποψήφιας προς ένταξη χώρας. Και πιστεύω ότι αυτό θα πρέπει να το αποφασίσουμε τον ερχόμενο Δεκέμβριο. Ας μη ξεχνάμε ότι το 2011 είναι χρόνος προεκλογικός για τη Σερβία, καθώς τον Μάρτιο του 2012 θα έχουν βουλευτικές και δημοτικές εκλογές.
<P>
Όσοι εχθές είχαμε την ευκαιρία να ακούσουμε στην Επιτροπή Εξωτερικών Υποθέσεων τον Αναπληρωτή Πρωθυπουργό κύριο Đelić διαπιστώσαμε την αφοσίωση και την αποφασιστικότητα της Σερβίας να κάνει κάθε προσπάθεια για να ανταποκριθεί επιτυχώς στα ευρωπαϊκά κριτήρια και προαπαιτούμενα. Διαπιστώσαμε επίσης την θετική και εποικοδομητική στάση της Σερβίας και της Σερβικής Κυβέρνησης για ένα ουσιαστικό διάλογο με την Πρίστινα. Πρέπει να ενθαρρύνουμε τη Σερβία.
<SPEAKER ID="040" NAME="RadvilMorkūnaitė-Mikulėnien" AFFILIATION="PPE">
(LT) Κυρία Πρόεδρε, δεδομένων των συμπερασμάτων του Συμβουλίου σχετικά με την πρόοδο η οποία έχει σημειωθεί από τη Σερβία στον τομέα των μεταρρυθμίσεων, θα πρέπει να συγχαρούμε τη χώρα, αλλά, δυστυχώς, ορισμένα ζητήματα μας προβληματίζουν. Καθώς η Σερβία πραγματοποιεί βήματα προς την Ευρωπαϊκή Ένωση, πρέπει να καταβληθούν τεράστιες προσπάθειες σε ορισμένους τομείς, ειδικότερα για τη βελτίωση του επιχειρηματικού περιβάλλοντος στη Σερβία. " εμπειρία των Λιθουανών επενδυτών εγείρει εύλογα ερωτήματα σχετικά με το επιχειρηματικό περιβάλλον και την προστασία των επενδύσεων στη Σερβία. " σερβική κυβέρνηση κατηγόρησε λιθουανικές εταιρείες, οι οποίες είχαν επενδύσει 34 εκατομμύρια ευρώ, για αθέτηση υποχρεώσεων και, καταστρατηγώντας τη συμφωνία μεταξύ της Σερβίας και της Λιθουανίας η οποία προβλέπει προώθηση των επενδύσεων και αμοιβαία προστασία, κατήγγειλε τη σύμβαση ιδιωτικοποίησης. " Σερβία πρέπει να βρει τρόπους να διασφαλίσει διαφάνεια και ένα προβλέψιμο περιβάλλον για τις επιχειρήσεις, και να αντιμετωπίσει τους γραφειοκρατικούς περιορισμούς, την ανασφάλεια δικαίου και παρόμοια ζητήματα. Είναι αυτονόητο ότι στηρίζουμε τον στόχο της Σερβίας να ενταχθεί στην Ευρωπαϊκή Ένωση και ελπίζουμε ότι η Σερβία θα αντιμετωπίσει τα προβληματικά ζητήματα.
<SPEAKER ID="041" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κυρία Győri, Επίτροπε Füle, δεν ολοκληρώνουμε απλώς μια διαδικασία, αλλά ελπίζω ότι θα μπορέσουμε επίσης να ξεκινήσουμε τις ενταξιακές διαπραγματεύσεις κατά το τρέχον έτος, δεδομένου ότι η Σερβία έχει επιτύχει πολλά τον τελευταίο καιρό. Θα ήθελα να αναφέρω ότι ο ίδιος ο Γενικός Εισαγγελέας κ. Brammertz θεωρεί τη συνεργασία με το Διεθνές Ποινικό Δικαστήριο της Χάγης ανεπίληπτη. Για μεγάλο διάστημα, ήταν ένα ευαίσθητο ζήτημα. Το ίδιο ισχύει και για την εταιρική σχέση με το NATO, και αυτό που εγώ θεωρώ ιδιαίτερα σημαντικό στην περίπτωση των Δυτικών Βαλκανίων είναι ότι η Σερβία διαθέτει μια αξιέπαινη πολιτική για τις μειονότητες, η οποία θα μπορούσε να είναι παραδειγματική για πολλά κράτη μέλη της ΕΕ, καθώς η ευρεία πολιτισμική αυτονομία η οποία παρατηρείται στην πραγματική λειτουργία των συμβουλίων διάφορων εθνικών μειονοτήτων εξασφαλίζει τη συνεχιζόμενη ύπαρξη των μειονοτήτων. Επιπλέον, η πρόοδος στο ζήτημα του Κοσσυφοπεδίου, η οποία αποτελεί από συναισθηματική άποψη ένα ιδιαίτερα περίπλοκο και σύνθετο ζήτημα, είναι ιδιαίτερα σημαντική, αλλά η Σερβία ακολουθεί μια πολύ καλή πορεία ...
<P>
(" Πρόεδρος διακόπτει τον ομιλητή)
<SPEAKER ID="042" NAME="Ivo Vajgl" AFFILIATION="ALDE">
(SL) Κυρία Πρόεδρε, η έκθεση του συναδέλφου μου, κ. Kacin, είναι ρεαλιστική και ενθαρρυντική εξίσου.
<P>
" πλήρης ένταξη της Σερβίας στην Ευρωπαϊκή Ένωση είναι προς όφελος της ευρωπαϊκής σταθερότητας και ασφάλειας. " ένταξή της θα συνεπάγεται επίσης περιορισμό, ή ένα σημαντικό βήμα για τον περιορισμό, της γκρίζας ζώνης στη νοτιανατολική Ευρώπη.
<P>
Στηρίζω τη Σερβία και τους στρατηγικούς της στόχους, για τους οποίους μας ενημέρωσε ο κ. Đelić.
<P>
Τα κλειδιά βρίσκονται στα χέρια της Σερβίας και η Σερβία πρέπει να πληροί τις προϋποθέσεις. Αυτή ενδεχομένως να είναι μια ευκαιρία να περάσουμε το μήνυμα στους σέρβους πολίτες ότι ο στρατηγός Mladić θα πρέπει να αποτελεί όνειδος, και όχι πηγή υπερηφάνειας, για το σερβικό έθνος.
<P>
Θα ήθελα να τονίσω ότι επικροτώ όλα τα μέτρα τα οποία έχουν ληφθεί από τη σερβική κυβέρνηση και τους σέρβους πολίτες για την ανάπτυξη καλής γειτονίας. Ταυτόχρονα, πρέπει να επισημάνω ότι τα σύνορα είναι από τα βασικά ζητήματα όσον αφορά τις σχέσεις γειτονίας.
<SPEAKER ID="043" NAME="Ulrike Lunacek" AFFILIATION="Verts/ALE">
(DE) Κυρία Πρόεδρε, κι εγώ θα ήθελα να εκφράσω την υποστήριξή μου για την ένταξη της Σερβίας στην Ευρωπαϊκή Ένωση και για την ιδέα ότι ο σερβικός λαός έχει μέλλον σε μια κοινή Ευρώπη, όπως και τα Δυτικά Βαλκάνια συνολικά. Προσωπικά, θα δώσω επίσης το πράσινο φως στη Συμφωνία Σταθεροποίησης και Σύνδεσης, αν και πιστεύω πως πρέπει, ταυτόχρονα, να επισημάνω ότι η συνεργασία της Σερβίας με το Διεθνές Ποινικό Δικαστήριο για την πρώην Γιουγκοσλαβία (ΔΠΔΓ) δεν είναι ακόμη αυτή η οποία θα έπρεπε να είναι. Κι εγώ ελπίζω ότι θα υπάρξει πλειοψηφία σε αυτήν τη σύνοδο Ολομέλειας για την τροπολογία μας και ότι τα λόγια του κ. Brammertz θα συνεχίσουν να ισχύουν στο μέλλον.
<P>
Θα ήθελα να ευχαριστήσω τον κ. Kacin για την έκθεσή του και για την, σε ορισμένα σημεία, ιδιαίτερα θετική αναφορά του στην πρόοδο που έχει σημειωθεί στη Σερβία και, ταυτόχρονα, στα στοιχεία όπου εξακολουθούν να παρουσιάζονται προβλήματα.
<P>
Θα στραφώ τώρα στις σχέσεις με τη Δημοκρατία του Κοσσυφοπεδίου. Ως εισηγητής για το Κοινοβούλιο αυτό σχετικά με το Κοσσυφοπέδιο, απευθύνω έκκληση στη σερβική κυβέρνηση. Παρακολούθησα πολύ προσεκτικά όλα όσα δήλωσε εχθές ο αντιπρόεδρος της κυβέρνησης κ. Đelić, όταν ανέφερε ότι η προθυμία σύναψης αυτής της ιστορικής συμφωνίας υπάρχει, αλλά ότι πρέπει επίσης να δηλωθεί ρητά πως ο διάλογος μεταξύ της Δημοκρατίας της Σερβίας και της Δημοκρατίας του Κοσσυφοπεδίου ...
<P>
(" Πρόεδρος διακόπτει τον ομιλητή)
<SPEAKER ID="044" NAME="Jaroslav Paška" AFFILIATION="EFD">
(SK) Κυρία Πρόεδρε, θα ήθελα να ξεκινήσω εκφράζοντας την υποστήριξή μου για τη σύναψη συμφωνίας σύνδεσης με τη Σερβία.
<P>
" Σερβία ήταν, και συνεχίζει να είναι, μια ισχυρή βαλκανική χώρα. Οι πολίτες αυτής της χώρας, ωστόσο, πληρώνουν, εδώ και πολλά έτη, για τα λάθη των πολιτικών ηγετών τους, οι οποίοι έμπλεξαν τη χώρα σε μια δύσκολη πολιτική κατάσταση λόγω ριψοκίνδυνων αποφάσεων. Ωστόσο, εάν θέλουμε να σταθεροποιήσουμε την πολιτική κατάσταση στα Βαλκάνια σε μακροπρόθεσμη βάση, πρέπει να έχουμε ανοικτές και σωστές σχέσεις με όλες τις χώρες της περιοχής.
<P>
" Σερβία πρέπει, επομένως, να αποτελεί έναν εξίσου σημαντικό εταίρο μας όπως και οι άλλες σταθερές χώρες της περιοχής, προκειμένου, με ανοικτό διάλογο και καλή συνεργασία, να βοηθήσουμε τους κατοίκους της χώρας να ενταχθούν όσο πιο σύντομα γίνεται και με τον καλύτερο δυνατό τρόπο στην κοινότητα των ελεύθερων, δημοκρατικών ευρωπαϊκών χωρών.
<SPEAKER ID="045" NAME="Krisztina Morvai" AFFILIATION="NI">
(HU) Κυρία Πρόεδρε, καθώς κατάγομαι από την Ουγγαρία, η ουγγρική Προεδρία είναι μεγάλη χαρά για μένα και εύχομαι καλή επιτυχία στο Συμβούλιο, αλλά η ομιλία αυτή σχετικά με την ένταξη της Σερβίας στην ΕΕ μού προκάλεσε ένα αίσθημα λύπης και την εντύπωση ότι κάτι λείπει. Αυτό οφειλόταν στην απουσία οποιασδήποτε αναφοράς στην εξαιρετικά ωμή παραβίαση των ανθρωπίνων δικαιωμάτων εις βάρος των ούγγρων συμπατριωτών μας στη Vojvodina, και θα ήθελα να ρωτήσω κατά πόσον η ουγγρική Προεδρία ή η Επιτροπή είναι ενήμερες για τις αναφορές οργανώσεων για τα ανθρώπινα δικαιώματα και τις αναφορές παρατηρητών, καταρχάς στην περίπτωση των νεαρών ανδρών του Temerin. " περίπτωση των νεαρών ανδρών του Temerin δείχνει μια απροκάλυπτη παραβίαση των ανθρωπίνων δικαιωμάτων με την επιβολή υπερβολικά αυστηρής ποινής κάθειρξης συνολικά 61 ετών σε πέντε νεαρούς άνδρες για την εμπλοκή τους σε καβγά σε μια μπυραρία, την οποία πρέπει να εκτίσουν σε τριτοκοσμικές συνθήκες, υπομένοντας βασανιστήρια και απάνθρωπη, κτηνώδη μεταχείριση. Και αυτό σε συνδυασμό με το γεγονός ότι, ταυτόχρονα, τα πιο βάναυσα εγκλήματα τα οποία διαπράττονται εις βάρος Ούγγρων δεν διερευνώνται. Γνωρίζετε ότι ...
<P>
(" Πρόεδρος διακόπτει την ομιλήτρια)
<SPEAKER ID="046" NAME="Andreas Mölzer" AFFILIATION="NI">
(DE) Κυρία Πρόεδρε, σε αντίθεση με την άποψη των υπερασπιστών της ΕΕ οι οποίοι τα βλέπουν όλα θετικά, η ένταξη στην Ένωση από μόνη της δεν αρκεί για την επίλυση όλων των διενέξεων όπως αυτή. Ειδικότερα όσον αφορά το καθεστώς της Τουρκίας ως υποψήφιας χώρας, παρατηρείται ότι η ΕΕ εφαρμόζει δύο μέτρα και δύο σταθμά. " Σερβία, εξάλλου, είναι διατεθειμένη να συμμετάσχει σε συνομιλίες με το Κοσσυφοπέδιο, αν και είναι ολοφάνερο ότι η στάση της ΕΕ είναι σαφώς ασυνεπής: στη Βοσνία, πολλές εθνοτικές ομάδες πρέπει να στριμώχνονται σε ένα πολυπολιτισμικό κράτος, ενώ στο Κοσσυφοπέδιο θεωρείται νόμιμη η απόσχιση μίας μόνο εθνοτικής ομάδας από το κράτος.
<P>
" Σερβία δεν έχει εκφράσει απλώς την προθυμία της να συνομιλήσει με το Κοσσυφοπέδιο, αλλά έχει επίσης απολογηθεί για τη γενοκτονία στη Srebrenica. Και όμως, παρ' όλα αυτά, το Βελιγράδι εξακολουθεί να κατηγορείται για ανεπαρκή συνεργασία με το Διεθνές Ποινικό Δικαστήριο για την πρώην Γιουγκοσλαβία στη Χάγη. Οι παραβιάσεις των ανθρωπίνων δικαιωμάτων στην Τουρκία, ωστόσο, όπου απλώς και μόνο η συζήτηση για τη γενοκτονία των Αρμενίων είναι αρκετή για να επισύρει τιμωρία, αποτελούν προφανώς κάτι το οποίο μπορεί κανείς να παραβλέψει.
<P>
" κατηγορία κατά του κοσοβάρου πρωθυπουργού Thaçi για εμπορία ανθρώπινων οργάνων αποδεικνύει επίσης ότι τα εγκλήματα πολέμου δεν είναι δυνατόν να εξετάζονται μονόπλευρα. Οι κατηγορίες αυτές πρέπει να διαλευκανθούν πλήρως. Προκειμένου να ενταχθούν στην ΕΕ, είναι ιδιαίτερα σημαντικό η Σερβία και το Κοσσυφοπέδιο να επιλύσουν πρώτα τις διαφωνίες τους.
<SPEAKER ID="047" NAME="Victor Boştinaru" AFFILIATION="S&amp;D">
(EN) Κυρία Πρόεδρε, η Συμφωνία Σταθεροποίησης και Σύνδεσης με τη Σερβία συνιστά ένα ακόμη σημαντικό βήμα της Σερβίας στην πορεία ένταξής της στην ΕΕ. Μιλάμε για μία χώρα της οποίας η πρόοδος τα τελευταία έτη είναι ήδη εντυπωσιακή, και πιστεύω ότι περαιτέρω πολιτική και οικονομική ολοκλήρωση βάσει της Συμφωνίας Σταθεροποίησης και Σύνδεσης θα δώσει στη Σερβία την τελική ώθηση την οποία χρεάζεται στην πορεία της προς την ΕΕ.
<P>
Λαμβάνοντας υπόψη τον σημαντικό ρόλο τον οποίο διαδραματίζει η Σερβία στα Δυτικά Βαλκάνια, η Συμφωνία Σταθεροποίησης και Σύνδεσης θα ασκήσει θετική επιρροή όχι μόνο στην ΕΕ και στη Σερβία, αλλά και στην περιοχή συνολικά ενισχύοντας την ασφάλεια, τη σταθερότητα και την ανάπτυξή της, καθώς και θέτοντας γερά θεμέλια για τη διαδικασία διεύρυνσης στα Δυτικά Βαλκάνια.
<P>
Ελπίζω ότι, αφότου λάβει το πράσινο φως από το Ευρωπαϊκό Κοινοβούλιο, η διαδικασία της Συμφωνίας Σταθεροποίησης και Σύνδεσης θα μπορέσει να ολοκληρωθεί το συντομότερο δυνατόν. Θα ζητούσα, επομένως, από τα κράτη μέλη να διασφαλίσουν ότι η διαδικασία επικύρωσης θα πραγματοποιηθεί όσο το δυνατόν ομαλότερα και ταχύτερα.
<SPEAKER ID="048" NAME="Jarosław Kalinowski" AFFILIATION="PPE">
(PL) Κυρία Πρόεδρε, η συνεργασία με τους ευρωπαίους γείτονές μας αποτελεί σημαντικό στοιχείο της πολιτικής της ΕΕ. " Σερβία, όπως και όλες οι χώρες της Βαλκανικής Χερσονήσου, είναι μία πολύ ιδιαίτερη περίπτωση. Λόγω της διάλυσης της Γιουγκοσλαβίας τη δεκαετία του 1990 και των πολέμων που μαίνονταν εκεί, οι χώρες αυτές πασχίζουν να ξεπεράσουν οικονομικά και πολιτικά προβλήματα μέχρι σήμερα. Ο ρόλος της Ευρωπαϊκής Ένωσης είναι να στηρίξει αυτές τις χώρες και να τις βοηθήσει. " ιστορία μάς έχει διδάξει ότι η πολιτική κατάσταση στην περιοχή επηρεάζει ολόκληρη την ήπειρο και όλοι αισθανόμαστε τις συνέπειές της για μεγάλο χρονικό διάστημα.
<P>
Ως έναν βαθμό, η Ευρώπη φέρει μερική ευθύνη για τα γεγονότα τα οποία έχουν διαδραματιστεί. Για τον λόγο αυτόν, έχουμε αυξημένη ηθική υποχρέωση έναντι αυτών των χωρών, και οι συμφωνίες για τις οποίες συζητούμε σήμερα -συνεργασία σε όλους τους τομείς και μέτρα για τη διευκόλυνση των πολιτών αυτών των χωρών- είναι απαραίτητες, κυρίως για να διασφαλισθεί ότι αυτή η ιστορία δεν θα επαναληφθεί.
<SPEAKER ID="049" NAME="Zoran Thaler" AFFILIATION="S&amp;D">
(SL) Κυρία Πρόεδρε, σήμερα αποδείχθηκε ξανά ότι η δημοκρατική και ευρωπαϊκή Σερβία έχει πολλούς συμμάχους στην Ευρωπαϊκή Ένωση.
<P>
Είναι δεδομένο ότι μόνο μια δημοκρατική και φιλοευρωπαϊκή Σερβία θα έχει τη δυνατότητα να αντισταθμίσει τα 20 χρόνια καθυστέρησης στην ανάπτυξη της δημοκρατίας, της οικονομίας και της ποιότητας ζωής για τους πολίτες της.
<P>
" δημοκρατική κυβέρνηση και ο πρόεδρος Tadić αξίζουν την υποστήριξή μας. " Σερβία είναι ζωτικής σημασίας για τη σταθερότητα στα Βαλκάνια. Μια σύγχρονη, ευρωπαϊκή Σερβία έχει τεράστια ευθύνη στον τομέα αυτόν.
<P>
Έχει ευθύνη, πρώτα απ' όλα, να διασφαλίσει ένα σταθερό, ειρηνικό και καλύτερο μέλλον για τη γειτονιά της, τη Βοσνία-Ερζεγοβίνη, και δεύτερον, να επιτύχει έναν ιστορικό συμβιβασμό με το γειτονικό αλβανικό έθνος.
<P>
Και οι δύο αυτοί στόχοι επιδιώκονται από την παρούσα σερβική κυβέρνηση, επομένως ας συνεργαστούμε μαζί της και ας στηρίξουμε τους στόχους της.
<SPEAKER ID="050" NAME="Andrzej Grzyb" AFFILIATION="PPE">
(PL) Κυρία Πρόεδρε, ο Επίτροπος Füle ανέφερε ότι όλα ήταν στο χέρι της Σερβίας όσον αφορά το αν θα κάνει τις σωστές επιλογές. Αυτό είναι αδιαμφισβήτητο, αλλά ταυτόχρονα πρέπει να έχουμε επίγνωση, και αυτό το γνωρίζουμε ως νέα κράτη μέλη, ότι η διαδικασία αυτή θα πρέπει να ενισχυθεί. " Σερβία έκανε τη σωστή επιλογή με την υπογραφή της Συμφωνίας Σταθεροποίησης και Σύνδεσης. Δεσμεύτηκε να υλοποιήσει ένα φάσμα αναμφίβολα δύσκολων μεταρρυθμίσεων. Ως Ευρωπαϊκό Κοινοβούλιο πρέπει να ενισχύσουμε τις εν λόγω μεταρρυθμίσεις, επειδή αυτή η σωστή ευρωπαϊκή επιλογή δεν εναπόκειται μόνο στην κυβέρνηση, αλλά κυρίως στην κοινωνία. Όταν παρακολουθούσα το συνταγματικό δημοψήφισμα, είπα στους Σέρβους, είπα στους ευρωπαίους συναδέλφους μου "κοιτάξτε το Βελιγράδι και αυτούς τους ανθρώπους, τους Σέρβους - είναι Ευρωπαίοι, και θα πρέπει να τους βοηθήσουμε στη μεταρρυθμιστική τους πορεία". Πιστεύω ότι όλα όσα συμβαίνουν στη διαδικασία επικύρωσης της Συμφωνίας Σταθεροποίησης και Σύνδεσης, καθώς και το ψήφισμα του Ευρωπαϊκού Κοινοβουλίου, μπορούν να βοηθήσουν τη Σερβία σε μεγάλο βαθμό προς την κατεύθυνση αυτή.
<SPEAKER ID="051" NAME="Štefan Füle" LANGUAGE="EN">
Κυρία Πρόεδρε, θα ήθελα να ευχαριστήσω τους αξιότιμους βουλευτές γι' αυτήν την πλούσια συζήτηση, η οποία έδειξε την εποικοδομητική υποστήριξη του Σώματος για τη διεργασία ευρωπαϊκής ενσωμάτωσης της Σερβίας. " υποστήριξη η οποία παρέχεται από το Κοινοβούλιο για τη διαδικασία επικύρωσης της Συμφωνίας Σταθεροποίησης και Σύνδεσης αποτελεί σημαντικό μήνυμα για τη Σερβία και θα συμβάλει στην εντατικοποίηση των προσπαθειών της στην πορεία προς την Ευρωπαϊκή Ένωση.
<P>
Ας αναφέρω εν συντομία ορισμένα ζητήματα τα οποία σχολιάστηκαν στο πλαίσιο της συζήτησης. Προς τον κ. Belder καταρχάς, σχετικά με το Sandžak, θα έλεγα ότι πρόκειται μάλλον για πολιτικοποίηση του ζητήματος της μουσουλμανικής εκπροσώπησης παρά για έξαρση του ριζοσπαστικού ισλαμισμού. Στο πλαίσιο αυτό, προσβλέπουμε στις επόμενες εκλογές του Βοσνιακού Εθνικού Συμβουλίου τον Απρίλιο του τρέχοντος έτους, οι οποίες θα πρέπει να είναι ειρηνικές και χωρίς αποκλεισμούς, και θα συμβάλουν στην προώθηση του διαλόγου και στην αποφυγή της ριζοσπαστικοποίησης.
<P>
Σχετικά με το ζήτημα του Ταμείου Ανάπτυξης, βρισκόμαστε σε ενδελεχή διάλογο με τη Σερβία και άλλες χώρες της περιοχής των Δυτικών Βαλκανίων σχετικά με τον τρόπο με τον οποίο μπορεί να αξιοποιηθεί καλύτερα το Μέσο Προενταξιακής Βοήθειας και τον τρόπο με τον οποίο μπορεί να καταστεί αποτελεσματικότερο. Εξετάζεται επί του παρόντος το ενδεχόμενο υποστήριξης της τεχνολογικής ανάπτυξης.
<P>
Σχετικά με την ερώτηση της κ. Morvai, επιτρέψτε μου να αναφέρω ότι δίνουμε ιδιαίτερη προσοχή στα ανθρώπινα δικαιώματα και επίσης στην προστασία των δικαιωμάτων των μειονοτήτων. Θα απευθυνθώ σε αυτήν εγγράφως για να ασχοληθώ με μία συγκεκριμένη περίπτωση την οποία ανέφερε στην παρέμβασή της.
<P>
Θεωρώ προσωπικά ιδιαίτερα ενθαρρυντική τη σοβαρή και εποικοδομητική προσέγγιση της Σερβίας στο τρέχον στάδιο της διαδικασίας διεύρυνσης. Εκεί όπου εχθές μιλούσαμε για προβληματισμούς, σήμερα λέμε ότι η Σερβία βρίσκεται στον σωστό δρόμο για την αντιμετώπιση, για παράδειγμα, του σοβαρού ζητήματος της μεταρρύθμισης του δικαστικού συστήματος. Αυτή είναι μια καλή βάση για να αξιοποιήσει η Σερβία πλήρως τις δυνατότητες ολοκλήρωσης που προσφέρει το 2011.
<SPEAKER ID="052" NAME="Enikő Győri">
ασκούσα την Προεδρία του Συμβουλίου. - (HU) Κυρία Πρόεδρε, κύριε Ðeliæ, κύριε Επίτροπε, κυρίες και κύριοι, σας ευχαριστώ πάρα πολύ γι' αυτήν την εξαιρετική συζήτηση. Έχουν διατυπωθεί εξαιρετικές παρατηρήσεις σχετικά με μια εκπληκτική έκθεση, και το γεγονός ότι η πλειονότητα των ζητημάτων που αναφέρθηκαν εδώ έχουν συμπεριληφθεί στην έκθεση μού απέδειξε την υπεροχή της έκθεσης, και επομένως πιστεύω ότι αποτέλεσε μια εξαιρετική βάση για συζήτηση.
<P>
Όλοι έχετε επιβεβαιώσει ότι δεν πρόκειται για μια ολοκληρωμένη διαδικασία, αλλά για ένα ξεκίνημα. Μετά από αυτό το ξεκίνημα, πιστεύω ότι όλα τα ζητήματα τα οποία αναφέρατε κι εσείς στη συζήτηση θα συζητηθούν. Έχει σημειωθεί σημαντική πρόοδος, και αυτός είναι ο λόγος για τον οποίο έχουμε φθάσει στο σημείο στο οποίο βρισκόμαστε στη διαδικασία, και απομένουν ακόμη να γίνουν πολλά. Εσείς οι ίδιοι σχολιάσατε πολλά ζητήματα, όπως η εμβάθυνση της δημοκρατίας, οι πρόσφυγες, η ανάπτυξη επιχειρηματικού περιβάλλοντος, προβλήματα τα οποία συνδέονται με την πραγματοποίηση ταξιδιών χωρίς την υποχρέωση θεώρησης ή την κατάσταση των μειονοτήτων.
<P>
Ακούσαμε ότι έχει σημειωθεί σημαντική πρόοδος όσον αφορά την πολιτική για τις μειονότητες στη Σερβία, όπως επεσήμανε και ο κ. Tabajdi, ενώ, ταυτόχρονα, εφαρμόζονται τα κριτήρια της Κοπεγχάγης, και η Επιτροπή έχει επιστήσει την προσοχή στο γεγονός αυτό. Είναι μια σημαντική ένδειξη για εμάς, και θα παρακολουθήσουμε την κατάσταση αυτή πολύ στενά σε κάθε μας κίνηση και κάθε μας αξιολόγηση.
<P>
Έχει ειπωθεί επίσης ότι η κατάσταση είναι επισφαλής. Συμφωνώ απόλυτα με τη συγκεκριμένη παρατήρηση, και αυτός είναι ο λόγος για τον οποίο είναι ιδιαίτερα σημαντικό να ενθαρρύνουμε τη Σερβία να ακολουθήσει αυτήν την πορεία. Ο κ. Brok και ο κ. Swoboda επεσήμαναν επίσης το ίδιο. Πιστεύω ότι το σημαντικότερο, όπως ανέφερε και η κ. Nicolai, είναι ότι η απόφαση αυτή ελήφθη από τη Σερβία αυτοβούλως, ότι η Σερβία είναι προσηλωμένη στην Ευρωπαϊκή Ένωση και στην ένταξη στην ΕΕ, κι εμείς θα συμβάλουμε στη διαδικασία αυτή με κάθε δυνατό μέσο. Θεωρώ το γεγονός ότι επέλεξαν αυτήν την πορεία αυτοβούλως εγγύηση ότι η Σερβία θα λάβει όλα τα αναγκαία μέτρα. Είμαι απολύτως πεπεισμένη, κυρία Πρόεδρε, ότι μετά από αυτήν την ολοκληρωμένη συζήτηση, το Κοινοβούλιο θα εγκρίνει τη συγκεκριμένη Συμφωνία Σταθεροποίησης και Σύνδεσης.
<SPEAKER ID="053" NAME="Jelko Kacin" LANGUAGE="SL">
Κυρία Πρόεδρε, η σημερινή πλούσια συζήτηση είναι η καλύτερη απόδειξη του ζωηρού ενδιαφέροντος και της στήριξης για τη Σερβία εδώ στο Ευρωπαϊκό Κοινοβούλιο και σε άλλα ευρωπαϊκά θεσμικά όργανα.
<P>
Μεταξύ όλων των προκλήσεων που κληρονόμησε από τους πολέμους της δεκαετίας του 1990, η Σερβία βρίσκεται, πλέον, στη διαδικασία θεμελίωσης του κράτους δικαίου.
<P>
" δικαστική μεταρρύθμιση, η οποία άρχισε το 2009, παραμένει ημιτελής από πολλές απόψεις, αλλά απαιτεί συστηματική αποκατάσταση.
<P>
Το κράτος δικαίου είναι το βασικό κριτήριο της Κοπεγχάγης. " Σερβία πρέπει να διασφαλίσει την ανεξαρτησία, την επάρκεια και την αποτελεσματικότητα των δικαστικών αρχών της, προκειμένου να διασφαλίσει ασφάλεια δικαίου και οικονομική ανάπτυξη.
<P>
Επικροτούμε τις πρόσφατες προσπάθειες του Βελιγραδίου για την κατανόηση των προκλήσεων αυτών. " αποκατάσταση, δηλαδή η επιστροφή δημευθείσας περιουσίας και η προστασία της ιδιωτικής ιδιοκτησίας, αποτελεί ένα στοιχείο της κατανόησης αυτής.
<P>
Προσβλέπω στην άφιξη του ομιλητή της Εθνικής Συνέλευσης της Σερβίας, ο οποίος θα επισκεφθεί το Ευρωπαϊκό Κοινοβούλιο αυτόν τον μήνα κιόλας. Πρέπει να ενισχύσουμε τον ρόλο και την υπευθυνότητα του σερβικού κοινοβουλίου και όλων των βουλευτών του.
<P>
Πρέπει επίσης να προσελκύσουμε αποτελεσματικότερα τη σερβική αντιπολίτευση, η οποία οφείλει να αναλάβει μεγαλύτερη ευθύνη για την επιτυχία της διεργασίας ενσωμάτωσης της Σερβίας.
<P>
" υποβολή των απαντήσεων της σερβικής κυβέρνησης στο ερωτηματολόγιο της Ευρωπαϊκής Επιτροπής, το οποίο θα παραδώσει ο πρωθυπουργός Cvetković στον Επίτροπο Füle αυτόν τον μήνα, θα αποτελέσει ιστορική ενέργεια για το σερβικό κράτος και όλους τους πολίτες του.
<P>
Πιστεύω ότι η ενέργεια αυτή θα είναι εξαιρετικά σημαντική και επιτυχής, και γι' αυτόν τον λόγο εύχομαι καλή επιτυχία στην ουγγρική Προεδρία για την προώθηση των φιλοευρωπαϊκών δυνάμεων στη Σερβία.
<P>
Γνωρίζω ότι το Γραφείο Ευρωπαϊκής Ολοκλήρωσης της σερβικής κυβέρνησης, με επικεφαλής τη Milica Delević, επιτελεί εξαιρετικό έργο και, επομένως, η συνεργασία δεν θα είναι δύσκολη.
<P>
Επιπλέον, η παρουσία εδώ σήμερα του κ. Božo Đelić, του σέρβου αντιπροέδρου της κυβέρνησης και υπουργού Επιστημών, αποτελεί απόδειξη του ζωηρού ενδιαφέροντος από την πλευρά της σερβικής κυβέρνησης για το έργο μας και για το μέλλον της Σερβίας στην Ευρωπαϊκή Ένωση.
<P>
Συνοψίζοντας, θα ήθελα να σας αποχαιρετήσω με μία σκέψη.
<P>
Λιγότερο από τρία έτη πριν, η Σερβία βρισκόταν στα πρόθυρα αυτοεπιβαλλόμενης απομόνωσης. Σήμερα, ο κίνδυνος έχει περάσει και η Σερβία ακολουθεί σταθερή πορεία προς την Ευρωπαϊκή Ένωση. Ο ρυθμός της προόδου της εξαρτάται αποκλειστικά από την ίδια τη Σερβία.
<P>
Με το ψήφισμα αυτό, ενθαρρύνουμε τη Σερβία να ακολουθήσει αυτήν την ιστορική πορεία, και στέλνουμε ένα σαφές μήνυμα στη Σερβία ότι εκτιμούμε τις επιτυχίες της και αναγνωρίζουμε όλες τις προκλήσεις τις οποίες αντιμετωπίζει.
<SPEAKER ID="054" NAME="Πρόεδρος">
" κοινή συζήτηση έληξε.
<P>
Μια πρόταση ψηφίσματος για τη λήξη της συζήτησης αυτή έχει κατατεθεί από την Επιτροπή Εξωτερικών Υποθέσεων. " ψηφοφορία επί του ψηφίσματος αυτού θα διεξαχθεί αύριο στις 12:30.
<P>
Γραπτές δηλώσεις (άρθρο 149 του Κανονισμού)
<SPEAKER ID="055" NAME="Jiří Maštálka" LANGUAGE="CS">
Επικροτώ και υποστηρίζω όλες τις ενέργειες οι οποίες οδηγούν προς την ταχεία ένταξη της Σερβίας στην ΕΕ, εφόσον η πλειοψηφία των Σέρβων επιθυμεί αυτήν την ένταξη. Ωστόσο, ταυτόχρονα, θα ήθελα να δηλώσω ότι οι περισσότερες ελλείψεις για τις οποίες επικρίνονται οι Σέρβοι στο σχέδιο ψηφίσματος του Ευρωπαϊκού Κοινοβουλίου μπορεί να θεωρηθεί ότι πηγάζουν από τα προηγούμενα έτη της καταστροφικής εμπλοκής ορισμένων κρατών μελών της ΕΕ στα Βαλκάνια, και από την άμεση επίθεση του ΝΑΤΟ κατά της Σερβίας. Θα πρέπει να διευκολύνουμε την ένταξη της Σερβίας στην ΕΕ, καθώς η ιδιότητα μέλους δεν αποτελεί επιβράβευση για τη χώρα αυτή, αλλά μια ευκαιρία να συμβάλει η ΕΕ στην επίλυση πολλών προβλημάτων τα οποία ουσιαστικά έχει προκαλέσει, άμεσα ή έμμεσα. Θα ήθελα να επιστήσω επειγόντως την προσοχή στην αναγκαιότητα μιας ιδιαίτερα συνετής και ισορροπημένης προσέγγισης σχετικά με τις εθνοτικές μειονότητες στη Σερβία. Το σχέδιο ψηφίσματος του Ευρωπαϊκού Κοινοβουλίου αναγνωρίζει τις περαιτέρω "προσδοκίες της αλβανικής μειονότητας" στη Σερβία και μιλά για τον σεβασμό του δικαιώματός της "για αυτονομία των επαρχιών". Αν τα προβλήματα των μειονοτήτων "επιλυθούν" με τη θέσπιση συλλογικής νομοθεσίας η οποία θα τους εξασφαλίζει ειδικά δικαιώματα, θα πρόκειται για μια "λύση" με καταστροφικές συνέπειες για το ενδιαφερόμενο κράτος, και αυτό δεν αφορά μόνο τη Σερβία. Ο μόνος τρόπος να διασφαλισθούν τα δικαιώματα των μειονοτήτων είναι η συνεκτική προώθηση και υπεράσπιση των ατομικών ανθρωπίνων δικαιωμάτων.
<SPEAKER ID="056" NAME="Csanád Szegedi" AFFILIATION="NI">
γραπτώς. - (HU) " Ουγγαρία επικύρωσε τη Συμφωνία Σταθεροποίησης και Σύνδεσης μεταξύ της ΕΕ και της Σερβίας στις 16 Νοεμβρίου 2010. " Ουγγαρία, ενώ προετοιμαζόταν για τη θητεία της στην Προεδρία της ΕΕ, δεν άντλησε διδάγματα από το ιστορικό της σφάλμα, όταν θα μπορούσε να θέσει ως προϋπόθεση για την ένταξη της Ρουμανίας την περιφερειακή αυτονομία των αυτόχθονων ουγγρικών μειονοτήτων της Τρανσυλβανίας. Οι συνέπειες αυτής της χαμένης ευκαιρίας είναι αισθητές μέχρι σήμερα: τα ουγγρικά κοιμητήρια βεβηλώνονται· στην Τρανσυλβανία πραγματοποιείται μια σιωπηρή γενοκτονία. Μέσω της Συμφωνίας Σταθεροποίησης και Σύνδεσης μεταξύ της ΕΕ και της Σερβίας, η Ευρωπαϊκή Ένωση και το ουγγρικό Υπουργείο Εξωτερικών πρέπει να επιβάλουν την προστασία των μειονοτήτων. Ασκείται μεγάλη πίεση στην Ευρωπαϊκή Ένωση να δείξει στις υποψήφιες χώρες, συνάπτοντας και επισπεύδοντας συμφωνίες σύνδεσης, ότι η ένταξη στην ΕΕ αποτελεί εφικτό στόχο. Ενώ το Jobbik στηρίζει, για παράδειγμα, την ένταξη της Κροατίας ως χώρας η οποία πληροί τα κριτήρια, αντιτίθεται σθεναρά στην ανάληψη περαιτέρω, βιαστικών ενεργειών σε σχέση με τη Σερβία. Πρέπει να καθοριστεί μεγαλύτερος βαθμός αυτονομίας για την αυτόχθονα ουγγρική μειονότητα που ζει στη Σερβία, συμπεριλαμβανομένης της περιφερειακής και πολιτισμικής αυτονομίας, ως προϋπόθεση για τη συνέχιση της διαδικασίας ένταξης. Δεν πρέπει επίσης να απορρίψουμε την ιδέα να παρασχεθεί η δυνατότητα στον λαό της Vojvodina να εκφράσει τη βούλησή του όσον αφορά το περιφερειακό του καθεστώς μέσω δημοψηφίσματος, μετριάζοντας έτσι ως έναν βαθμό τις αλησμόνητες αδικίες σε βάρος των Ούγγρων στο Τριανόν.
<P>
(" συνεδρίαση διακόπτεται στις 10.25 και επαναλαμβάνεται στις 10.30)

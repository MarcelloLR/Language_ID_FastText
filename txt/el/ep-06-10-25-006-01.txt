<CHAPTER ID="006-01">
1. Ειρηνευτική διαδικασία στην Ισπανία (ψηφοφορία) 
<SPEAKER ID="095" NAME="Πρόεδρος">
Θα εξετάσουμε την πρόταση ψηφίσματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και της Ομάδας Ένωση για την Ευρώπη των Εθνών.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών κατέθεσε μια τροπολογία στην παράγραφο 2 της πρότασης ψηφίσματός της.
<P>
(Το Σώμα απορρίπτει την τροπολογία μέσω ηλεκτρονικής ψηφοφορίας)
<P>
Θα ψηφίσουμε τώρα επί της πρότασης ψηφίσματος που κατατέθηκε.
<P>
(Το Σώμα απορρίπτει την πρόταση ψηφίσματος με ονομαστική ψηφοφορία)
<P>
Στη συνέχεια θα εξετάσουμε την πρόταση ψηφίσματος της Σοσιαλιστικής Ομάδας στο Ευρωπαϊκό Κοινοβούλιο, της Ομάδας Συμμαχία των Δημοκρατών και των Φιλελευθέρων για την Ευρώπη, της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών και της Ομάδας των Πρασίνων/Ευρωπαϊκή Ελεύθερη Συμμαχία.
<SPEAKER ID="096" NAME="Cristiana Muscardini" AFFILIATION="UEN">
(IT) Κύριε Πρόεδρε, σύμφωνα με τα άρθρα 136 και 138 του Κανονισμού, θα ήθελα να ζητήσω εξηγήσεις αναφορικά με το γεγονός ότι έχουν γίνει ουσιαστικές τροποποιήσεις, κατά παράβαση των κανόνων που ορίζονται από τον Κανονισμό, στον τίτλο και στην παράγραφο 6 του ψηφίσματος που ετοιμαζόμαστε να εγκρίνουμε και το οποίο έχει μεγάλη πολιτική σημασία. Επιπλέον, θέλω να παρατηρήσω ότι δεν είναι ακόμη διαθέσιμες οι εκδόσεις του νέου κειμένου σε όλες τις γλώσσες, όπως ορίζεται στον Κανονισμό.
<P>
Κύριε Πρόεδρε, θέλουμε να ξέρουμε για ποιον λόγο οι υπηρεσίες αποδέχθηκαν μια τέτοια τροποποίηση χωρίς, επιτρέψτε μου να προσθέσω, να λάβουν την έγκριση των πολιτικών ομάδων, και δεν χρησιμοποίησαν τον τύπο της προφορικής τροπολογίας, όπως προβλέπεται από την καθιερωμένη πρακτική και από τον Κανονισμό.
<P>
Σύμφωνα με τον Κανονισμό, δεν είναι δυνατόν να ψηφιστεί μια τροπολογία επί του κειμένου, η οποία κατετέθη εκτός του επιτρεπόμενου χρόνου και χωρίς να έχει πραγματοποιηθεί διαβούλευση με τις πολιτικές ομάδες.
<SPEAKER ID="097" NAME="Πρόεδρος">
" Γραμματεία με ενημερώνει ότι υπάρχει διαθέσιμο ένα κείμενο για τους αξιότιμους βουλευτές σε όλες τις γλώσσες. Με διαβεβαιώνουν γι' αυτό.
<SPEAKER ID="098" NAME="Mirosław Mariusz Piotrowski" AFFILIATION="IND/DEM">
(PL) Κύριε Πρόεδρε, μήπως έχει γίνει κάποια παρεξήγηση; Σύμφωνα με τους καταλόγους ψηφοφοριών που μας έχουν διανεμηθεί, η πρώτη ψηφοφορία θα διεξαγόταν δι' ανατάσεως των χειρών. " δεύτερη ψηφοφορία, για το ψήφισμα που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θα διεξαγόταν με ονομαστική κλήση. Σύμφωνα, όμως, με τους καταλόγους που μας έχουν δοθεί, αυτή η ψηφοφορία αφορούσε το ψήφισμα των Σοσιαλιστών, οπότε ψηφίσαμε κατά, θεωρώντας ότι επρόκειτο για τη δεύτερη ψηφοφορία. Κάνω μήπως λάθος, ή όντως η ψηφοφορία που μόλις διεξήχθη ήταν η πρώτη ψηφοφορία; Θέλω να επισημάνω ότι πολλοί από τους πολωνούς συναδέλφους μου, καθώς και συνάδελφοι από την Τσεχική Δημοκρατία και άλλες χώρες, ψήφισαν κατά τον ίδιο τρόπο. Θα μπορούσατε, σας παρακαλώ, να μας διευκρινίσετε την κατάσταση;
<SPEAKER ID="099" NAME="Πρόεδρος">
Αυτό που έθεσε η Προεδρία σε ψηφοφορία είναι πολύ σαφές: θέσαμε σε ψηφοφορία μια τροπολογία στην πρόταση ψηφίσματος. Αυτό επί του οποίου ψηφίσαμε στη συνέχεια ήταν πολύ σαφές. Ψηφίσαμε επί της πρότασης ψηφίσματος που κατέθεσαν η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η Ομάδα Ένωση για την Ευρώπη των Εθνών. Θα έπρεπε να είναι κανείς εντελώς κουφός για να μην καταλάβει τι τέθηκε σε ψηφοφορία.
<P>
(Διαμαρτυρίες από τη δεξιά πτέρυγα)
<P>
(Χειροκροτήματα από την αριστερή πτέρυγα)
<SPEAKER ID="100" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, θα ήθελα να υπογραμμίσω δύο διαδικαστικά θέματα. Το πρώτο είναι ότι η τροπολογία θα έπρεπε να είχε ψηφιστεί με ανάταση χειρός και όχι με ονομαστική ψηφοφορία.
<P>
(Χειροκροτήματα από την Ομάδα)
<P>
Όπως είδαμε μόλις, κύριε Πρόεδρε, αυτό το λάθος οδήγησε σε σύγχυση μεταξύ ορισμένων βουλευτών όσον αφορά την πρόθεση ψήφου τους. Επομένως, σας ζητώ να διορθώσετε αυτό το λάθος εφαρμόζοντας τον Κανονισμό μας.
<P>
Το δεύτερο διαδικαστικό θέμα είναι ότι το κείμενο του ψηφίσματος των Σοσιαλιστών έχει δεχθεί μια σημαντική τροποποίηση -και τονίζω το σημαντική- η οποία δεν ήταν σύμφωνη με τον Κανονισμό. Θα έπρεπε να είχε γίνει μέσω μιας εγγεγραμμένης τροπολογίας, γεγονός που δεν συνέβη εντός της χρονικής προθεσμίας που προβλέπεται, ή μέσω προφορικής τροπολογίας στην Ολομέλεια.
<P>
Το κείμενο του ψηφίσματος των Σοσιαλιστών δεν είναι επομένως σύμφωνο με τον Κανονισμό, κύριε Πρόεδρε, και σας παρακαλώ να ενεργήσετε ανάλογα.
<P>
(Χειροκροτήματα από τη δεξιά πτέρυγα)
<P>
(Διαμαρτυρίες από την αριστερή πτέρυγα)
<SPEAKER ID="101" NAME="Πρόεδρος">
Κύριε Vidal-Quadras, δεν πραγματοποιήθηκε ονομαστική ψηφοφορία, αλλά αντίθετα ηλεκτρονική ψηφοφορία. Είστε εδώ αρκετό καιρό για να γνωρίζετε τη διαφορά.
<P>
Δεύτερον, η ερμηνεία του Κανονισμού δεν είναι δική σας αρμοδιότητα, αλλά αρμοδιότητα του Προέδρου, με τη συνδρομή της Γραμματείας, και ακούω όλα τα επιχειρήματα που εκφράζονται ούτως ώστε να μπορέσω να τα εξετάσω σωστά και μετά να ενεργήσω με τον πιο ενδεδειγμένο τρόπο, αλλά παρακαλώ μην μιλάτε δογματικά. Μην λέτε: αυτό είναι σύμφωνο με τον Κανονισμό και το άλλο δεν είναι, διότι δεν είναι αυτός ο ρόλος σας.
<P>
(Διαμαρτυρίες από τη δεξιά πτέρυγα)
<P>
(Χειροκροτήματα από την αριστερή πτέρυγα)
<SPEAKER ID="102" NAME="Martin Schulz" AFFILIATION="PSE">
(DE) Κύριε Πρόεδρε, θεωρώ ότι είπατε όσα είναι απαραίτητα. " ερμηνεία του Κανονισμού, ιδίως όσον αφορά τη σειρά και τη διεξαγωγή των ψηφοφοριών, είναι αρμοδιότητα του Προέδρου. Έχω την εντύπωση ότι διεξαγάγατε την ψηφοφορία πολύ σωστά. Όμως, η πολιτική μου πείρα με διδάσκει επίσης -είμαστε όλοι πολιτικοί, και εσείς, κυρίες και κύριοι της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών- ότι όταν δεν μπορεί πια να επιτευχθεί πολιτικά πρόοδος, τότε η ευθύνη φορτώνεται στην ημερήσια διάταξη. Αυτό το ξέρουμε, ωστόσο σας παρακαλώ, κύριε Πρόεδρε, να ψηφίσουμε τώρα.
<P>
(Χειροκροτήματα από την αριστερή πτέρυγα)
<SPEAKER ID="103" NAME="Avril Doyle" AFFILIATION="PPE-DE">
(EN) Κύριε Πρόεδρε, δεδομένου ότι είστε ισπανός Σοσιαλιστής, μήπως η παρουσία σας στο Προεδρείο ενέχει σύγκρουση συμφερόντων, τουλάχιστον σε αυτό το σημείο;
<P>
(Ζωηρά και παρατεταμένα χειροκροτήματα από τη δεξιά πτέρυγα)
<SPEAKER ID="104" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, λόγω της σύγχυσης που μπορεί να έχουν προκαλέσει ορισμένες παρεμβάσεις, ήθελα απλά να διευκρινίσω ότι δεν πρόκειται να τεθεί σε ψηφοφορία κανένα σοσιαλιστικό ψήφισμα, αλλά θα ψηφιστεί ένα κοινό ψήφισμα της Σοσιαλιστικής Ομάδας στο Ευρωπαϊκό Κοινοβούλιο, της Ομάδας Συμμαχία των Δημοκρατών και των Φιλελευθέρων για την Ευρώπη, της Ομάδας των Πρασίνων/Ευρωπαϊκή Ελεύθερη Συμμαχία και της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, δηλαδή, αρκετών κοινοβουλευτικών ομάδων από κοινού. Δεν πρόκειται να τεθεί σε ψηφοφορία κανένα σοσιαλιστικό ψήφισμα, κύριε Πρόεδρε.
<P>
(Χειροκροτήματα από τη δεξιά πτέρυγα)
<SPEAKER ID="105" NAME="Kathy Sinnott" AFFILIATION="IND/DEM">
(EN) Κύριε Πρόεδρε, ορισμένοι επιδιώκουν ίσως να αλλάξουν την ψηφοφορία, όμως εγώ τουλάχιστον ψήφισα λανθασμένα εξαιτίας της ονομαστικής ψηφοφορίας. Αυτή είναι η αλήθεια. Υπάρχει τουλάχιστον μία λανθασμένη ψήφος στην προκειμένη περίπτωση.
<P>
(Χειροκροτήματα από τη δεξιά πτέρυγα)
<SPEAKER ID="106" NAME="Bogdan Pęk" AFFILIATION="IND/DEM">
(PL) Κύριε Πρόεδρε, τα αποτελέσματα των ψηφοφοριών πρέπει αναμφίβολα να αντικατοπτρίζουν τις επιθυμίες των μελών του Σώματος, τις επιθυμίες, με άλλα λόγια, των βουλευτών του Ευρωπαϊκού Κοινοβουλίου. Εξαιτίας ενός λάθους, ή παράβλεψης, αρκετοί βουλευτές του ΕΚ δεν μπόρεσαν να ψηφίσουν σύμφωνα με τις επιθυμίες τους. Απευθύνω, λοιπόν, επίσημο αίτημα επανάληψης της ψηφοφορίας. Αυτό δεν ενέχει κανέναν κίνδυνο, καθώς το Σώμα θα εκφράσει απλώς τη γνήσια βούλησή του.
<P>
(Χειροκροτήματα από τη δεξιά πτέρυγα)
<SPEAKER ID="107" NAME="Πρόεδρος">
Σας παρακαλώ, αντιμετωπίζουμε ένα σοβαρό και σημαντικό θέμα. Σας ζητώ να συνεργαστείτε με το Προεδρείο προκειμένου να μπορέσουμε να διεξαγάγουμε μια λογική και σωστή ανάλυση των όσων συμβαίνουν. Δεν υπάρχει λόγος να υποστηρίζεται κάθε παρέμβαση με επιδοκιμασίες από τη μία ή την άλλη πλευρά.
<SPEAKER ID="108" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, κυρίες και κύριοι, ανεξάρτητα από την άποψη του καθενός για την ψηφοφορία αυτή, θέλω να παρατηρήσω κάτι και ζητώ από τον πρόεδρο της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να τοποθετηθεί επ' αυτού: αυτά που ειπώθηκαν εδώ είναι θρασύτατα και πρέπει να τα καταδικάσει σύσσωμο το Κοινοβούλιο. Αυτός ο Πρόεδρος εξελέγη με μεγάλη πλειοψηφία και έχει το δικαίωμα να προεδρεύει κάθε ψηφοφορίας, είτε σας αρέσει αυτό είτε όχι. Οτιδήποτε πέρα από αυτό είναι θράσος και αισχρό!
<P>
(Χειροκροτήματα από την αριστερή πτέρυγα)
<SPEAKER ID="109" NAME="José Ignacio Salafranca Sánchez-Neyra" AFFILIATION="PPE-DE">
(ES) Κύριε Πρόεδρε, θα ήθελα απλά να αναφερθώ στην απάντησή σας προς τον Αντιπρόεδρο του Κοινοβουλίου, κ. Vidal-Quadras, όσον αφορά το ότι είναι αρμοδιότητα του Προέδρου του Ευρωπαϊκού Κοινοβουλίου να ερμηνεύει τον Κανονισμό.
<P>
Το άρθρο 159, παράγραφος 1, του Κανονισμού ορίζει ότι το Κοινοβούλιο ψηφίζει γενικά με ανάταση χειρός, και το άρθρο 159, παράγραφος 2, δηλώνει ότι "αν ο Πρόεδρος κρίνει ότι το αποτέλεσμα της ψηφοφορίας είναι αμφίβολο, το Κοινοβούλιο ψηφίζει με ηλεκτρονική ψηφοφορία". Κύριε Πρόεδρε, εσείς προχωρήσατε σε ηλεκτρονική ψηφοφορία πριν γίνει γνωστό κάποιο αποτέλεσμα και αυτό έχει οδηγήσει σε σύγχυση.
<P>
Κύριε Πρόεδρε, υπολείπονται δύο μήνες για τη λήξη της θητείας σας στο Κοινοβούλιο. Μην υπονομεύετε την ανεξαρτησία ή το κύρος σας, διότι ούτε εσείς ούτε το Κοινοβούλιο το αξίζουν αυτό.
<P>
(Ανάμικτες αντιδράσεις)
<SPEAKER ID="110" NAME="Πρόεδρος">
Θα δώσω τον λόγο στον κ. Poettering για μια τελευταία παρέμβαση για θέματα επί της διαδικασίας· δεν θα υπάρξουν άλλες, διότι αυτό θα μπορούσε να συνεχιστεί επ' αόριστον. Στη συνέχεια θα συμβουλευτώ τα μέλη του Προεδρείου ούτως ώστε να μπορέσω να λάβω την ενδεδειγμένη απόφαση σύμφωνα με τον Κανονισμό μας.
<SPEAKER ID="111" NAME="Hans-Gert Poettering" AFFILIATION="PPE-DE">
(DE) Κύριε Πρόεδρε, κυρίες και κύριοι, αντιμετωπίζουμε μία δύσκολη κατάσταση και θεωρώ ότι σήμερα το πρωί διεξαγάγαμε μια συζήτηση που τιμά το Σώμα. Τώρα πρέπει να κάνουμε όλοι μας ένα βήμα. Θέλω να πω κατηγορηματικά ότι η ακεραιότητα του Προέδρου του Ευρωπαϊκού Κοινοβουλίου δεν τίθεται υπό αμφισβήτηση.
<P>
(Χειροκροτήματα)
<P>
Και αφού το είπα αυτό, παρακαλώ επίσης να βρούμε τώρα μια διαδικασία που θα μας οδηγήσει σε απόφαση. Θα ήταν σωστό να έχει γίνει η πρώτη ψηφοφορία δι' ανατάσεως της χειρός, αφού αυτό είναι το κανονικό. Μετά υπέθεσα ότι περάσατε αμέσως στην ηλεκτρονική ψηφοφορία επειδή κατά την εκτίμησή σας τα αποτελέσματα παρουσιάζουν πολύ μικρή απόκλιση, αλλά το σωστό θα ήταν να ψηφίσουμε δι' ανατάσεως της χειρός. Έτσι, δυστυχώς, η διαδικασία της ψηφοφορίας είχε ως αποτέλεσμα ορισμένοι συνάδελφοι να ψηφίσουν διαφορετικά απ' ό,τι σκόπευαν.
<P>
Υπάρχει επίσης το θέμα αν το κοινό κείμενο επί του οποίου συμφώνησαν οι Ομάδες καταρτίστηκε σωστά κι αν υπάρχουν οι μεταφράσεις.
<P>
Όλα αυτά μαζί είναι μια ομάδα προβλημάτων. Γι' αυτό θα ήθελα να επικαλεστώ την καλή σας θέληση ώστε να επαναληφθούν οι ψηφοφορίες και στη συνέχεια να ψηφίσουμε για την κοινή πρόταση ψηφίσματος των Ομάδων. Έτσι το Σώμα θα έχει εκφράσει τη γνώμη του και θα έχει εκδηλώσει την πολιτική του βούληση. Σας ζητώ να δείξετε τώρα αυτήν την καλή θέληση.
<P>
(Χειροκροτήματα)
<SPEAKER ID="112" NAME="Πρόεδρος">
Σας ευχαριστώ πολύ, κύριε Poettering. Σας ευχαριστώ που προστατεύετε την τιμή του Προέδρου του Ευρωπαϊκού Κοινοβουλίου.
<P>
Πιστεύω ότι αυτό που είπε η κ. Doyle είναι εντελώς απαράδεκτο και δεν έχει καμία σχέση με αυτό που συμβαίνει εδώ.
<P>
(Χειροκροτήματα)
<P>
Έχουμε πιο σημαντικά πράγματα να συζητήσουμε. Κυρίες και κύριοι, παρακαλώ επιτρέψτε μου να συμβουλευτώ για μερικά λεπτά τα μέλη του Προεδρείου όσον αφορά τα τρία ζητήματα που τέθηκαν κατά τη διάρκεια αυτών των παρεμβάσεων.
<P>
" Προεδρία θα ανακοινώσει στη συνέχεια την απόφασή της και θα ήθελα να σας υπενθυμίσω ότι, σύμφωνα με το άρθρο 166, παράγραφος 4, του Κανονισμού μας, ο Πρόεδρος θα λάβει την απόφαση που κρίνει ενδεδειγμένη, αμέσως μετά τα θέματα επί της διαδικασίας που τέθηκαν σε σχέση με όσα συζητήθηκαν, και ότι η απόφαση του Προέδρου δεν θα τεθεί σε ψηφοφορία. Με άλλα λόγια, ό,τι αποφασίσει ο Πρόεδρος θα εφαρμοστεί.
<P>
Παρακαλώ επιτρέψτε μου τώρα να συμβουλευτώ τα μέλη του Προεδρείου σχετικά με τα τεχνικά θέματα που αφορούν τα τρία προβλήματα που τέθηκαν.
<P>
(" συνεδρίαση αναβάλλεται για μερικά λεπτά)
<P>
Κυρίες και κύριοι, αφού συμβουλεύτηκα τις υπηρεσίες του Κοινοβουλίου και μελέτησα τις πτυχές του Κανονισμού μας που αναφέρονται στα θέματα που συζητήσαμε, πιστεύω ότι πρέπει να προχωρήσουμε ως εξής:
<P>
όσον αφορά το ψήφισμα που υποβλήθηκε από μια σειρά πολιτικών ομάδων, τη Σοσιαλιστική Ομάδα στο Ευρωπαϊκό Κοινοβούλιο, την Ομάδα Συμμαχία των Δημοκρατών και των Φιλελευθέρων για την Ευρώπη, τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών και την Ομάδα των Πρασίνων/Ευρωπαϊκή Ελεύθερη Συμμαχία, μου λένε -και δεν έχω κανέναν λόγο να το αμφισβητήσω αυτό- ότι το κείμενο είναι διαθέσιμο σε όλες τις γλώσσες. Με ενημερώνουν επίσης ότι υπήρξαν τροποποιήσεις της τελευταίας στιγμής στο κείμενο, χθες, ότι το Προεδρείο τις δέχτηκε χωρίς να τις υποβάλει σε επίσημη διαδικασία τροπολογίας επειδή δεν θεώρησε ότι ήταν απαραίτητο. Το ψήφισμα που υποβλήθηκε από τη Σοσιαλιστική Ομάδα στο Ευρωπαϊκό Κοινοβούλιο, την Ομάδα Συμμαχία των Δημοκρατών και των Φιλελευθέρων για την Ευρώπη, τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών και την Ομάδα των Πρασίνων/Ευρωπαϊκή Ελεύθερη Συμμαχία θα τεθεί επομένως σε ψηφοφορία στην έκδοση που δέχθηκε την τελευταία τροποποίηση προκειμένου να ενσωματωθεί στη συζήτηση. Θα ψηφίσουμε επί αυτής·
<P>
δεύτερον, είναι πολύ λογικό να πιστέψουμε ότι υπήρξε κάποια σύγχυση και ότι ορισμένοι βουλευτές ψήφισαν τη δεύτερη φορά χωρίς να έχουν επίγνωση τι ακριβώς ψήφιζαν, παρά το γεγονός ότι πιστεύω πως η Προεδρία το κατέστησε πολύ σαφές. Πιστεύω, ωστόσο, ότι οι αντιρρήσεις διατυπώθηκαν με τις καλύτερες προθέσεις και ότι ασφαλώς έγιναν λάθη στην ερμηνεία αυτού που ψηφίσαμε. Συνεπώς, και προκειμένου να αντικατοπτριστεί πραγματικά η δημοκρατική βούληση του Κοινοβουλίου, θα επαναλάβω τις δύο ψηφοφορίες.
<P>
(Χειροκροτήματα)
<P>
(Το Σώμα απορρίπτει την τροπολογία με ψηφοφορία με ανάταση χειρός, η οποία επαληθεύεται ηλεκτρονικά)
<P>
Το αποτέλεσμα της δεύτερης ψηφοφορίας είναι επομένως το ίδιο με εκείνο της πρώτης: η τροπολογία απορρίπτεται.
<P>
(Το Σώμα απορρίπτει την πρόταση ψηφίσματος των Ομάδων ΕΛΚ-ΕΔ και ΕΕΕ με ονομαστική ψηφοφορία)
<P>
Το αποτέλεσμα είναι επομένως ακριβώς το ίδιο με το προηγούμενο αποτέλεσμα, αλλά υποθέτω ότι όλοι θα νιώθουν πιο ήσυχοι και ότι η βούληση των βουλευτών θα έχει αντικατοπτριστεί καλύτερα.
<P>
(Το Σώμα εγκρίνει την πρόταση ψηφίσματος των Ομάδων ΕΣΚ, ALDE, ΕΕΑ/ΑρΠρΒΧ και ΠΡΣ/ΕΕΣ με ονομαστική ψηφοφορία)

<CHAPTER ID="017">
Διαδικασία επιλογής νέου Γενικού Διευθυντή του ΔΝΤ και εξωτερική εκπροσώπηση του ευρώ (συζήτηση) 
<SPEAKER ID="063" NAME="Πρόεδρος">
Το επόμενο σημείο είναι η δήλωση της Επιτροπής σχετικά με τη διαδικασία επιλογής νέου Γενικού Διευθυντή του ΔΝΤ και την εξωτερική εκπροσώπηση του ευρώ.
<SPEAKER ID="064" NAME="Olli Rehn" LANGUAGE="EN">
Κυρία Πρόεδρε, αξιότιμοι βουλευτές, σας ευχαριστώ θερμά για τις καίριες ερωτήσεις σας. " Επιτροπή χαιρετίζει την απόφαση του Εκτελεστικού Συμβουλίου του ΔΝΤ της 20ής Μαΐου του τρέχοντος έτους, που αποσαφηνίζει τη διαδικασία επιλογής για τον επόμενο Γενικό Διευθυντή του ΔΝΤ.
<P>
" Επιτροπή συμφωνεί ότι η διαδικασία επιλογής πρέπει να είναι ανοιχτή, διαφανής και αξιοκρατική. Αυτό θα επιτρέψει σε υποψηφίους από όλες τις χώρες μέλη του ΔΝΤ να ανταγωνιστούν με βάση τα προσόντα τους, λαμβάνοντας υπόψη όλες τις συναφείς πτυχές.
<P>
Τα κράτη μέλη της ΕΕ έχουν συμφωνήσει ότι θα υποστηρίξουν τον υποψήφιο με τα περισσότερα προσόντα, που θα είναι σε θέση να ανταποκριθεί στα απαιτούμενα υψηλά πρότυπα για την εκπλήρωση των ευθυνών που συνδέονται με αυτή την πολύ σημαντική θέση. Αυτός ο υποψήφιος θα πρέπει, ειδικότερα, να έχει επιδείξει ισχυρές ικανότητες, αφοσίωση στον πολυμερή συντονισμό και ευρεία γνώση των διεθνών οικονομικών, χρηματοπιστωτικών και νομισματικών υποθέσεων. " Επιτροπή στηρίζει αυτή τη συμφωνία.
<P>
" Επιτροπή υποστηρίζει πλήρως την υποψηφιότητα της υπουργού Christine Lagarde. Είναι μια ικανή και έμπειρη υποψήφια, που έχει κερδίσει τον σεβασμό των εταίρων μας στη διεθνή κοινότητα. Δεν διαθέτει μόνο πολύ καλή γνώση της ευρωπαϊκής οικονομίας και των διαδικασιών λήψης αποφάσεων στην ΕΕ, πράγμα που συνιστά προσόν στους καιρούς μας, αλλά και πολύ μεγάλη πείρα στην παγκόσμια οικονομική διακυβέρνηση - μέσα από την επιτυχημένη διαχείριση της Προεδρίας της G20, για παράδειγμα.
<P>
Επιτρέψτε μου επίσης να προσθέσω ότι πέρυσι, στη σύνοδο κορυφής της G20 στη Σεούλ της Κορέας, επιτεύχθηκε συμφωνία για μείωση κατ' αναλογία της ευρωπαϊκής εκπροσώπησης στο Συμβούλιο του ΔΝΤ κατά δύο έδρες, ώστε να ισχυροποιηθεί η φωνή και η εκπροσώπηση των οικονομιών των αναδυόμενων αγορών.
<P>
Το ζήτημα της εξωτερικής εκπροσώπησης της ζώνης του ευρώ, παρότι σχετίζεται με τη γενική μεταρρύθμιση του Διεθνούς Νομισματικού Ταμείου, δεν συνδέεται άμεσα με την επιλογή του Γενικού Διευθυντή του ΔΝΤ. " Επιτροπή είναι της άποψης ότι είναι προς το κοινό συμφέρον της Ευρώπης, της Ένωσης και των κρατών μελών της να μεταβούμε προοδευτικά σε μία ενιαία έδρα για την Ευρωπαϊκή Ένωση, ή τουλάχιστον για τη ζώνη του ευρώ, στο ΔΝΤ. Βαθμιαία και προοδευτικά.
<P>
Κυρία Πρόεδρε, αξιότιμοι βουλευτές, όπως γνωρίζετε, είμαι απόλυτα προσηλωμένος στη μεταρρύθμιση και την ενίσχυση της οικονομικής διακυβέρνησης της ΕΕ, τόσο εσωτερικά όσο και εξωτερικά. Στην προσπάθεια αυτή, προτιμώ να εφαρμόζω τη δοκιμασμένη μέθοδο του Jean Monnet: η Ευρώπη έχει χτιστεί μέσα από συγκεκριμένη πρόοδο στην πραγματική ζωή, ένα βήμα τη φορά, κάνοντας μεγαλύτερα και μικρότερα βήματα.
<P>
Συνεπώς, ας ολοκληρώσουμε πρώτα τη μεταρρύθμιση της εσωτερικής μας διακυβέρνησης, που αποτελεί επείγουσα ανάγκη και θα αποτελέσει τεράστιο βήμα προόδου όταν εφαρμοστεί. Ας αντιμετωπίσουμε κατόπιν την πρόκληση της εξωτερικής εκπροσώπησης, που θα αποτελέσει ένα άλλο σημαντικό βήμα προόδου όταν συμφωνηθεί και εφαρμοστεί. Ένα μεγάλο βήμα τη φορά.
<SPEAKER ID="065" NAME="Corien Wortmann-Kool" LANGUAGE="NL">
Κυρία Πρόεδρε, όταν ο πρώην Γενικός Διευθυντής του Διεθνούς Νομισματικού Ταμείου (ΔΝΤ) ανέλαβε καθήκοντα, υπήρχαν μείζονα ερωτηματικά σχετικά με τη σπουδαιότητα και την αποτελεσματικότητα του ΔΝΤ. Τώρα γνωρίζουμε καλύτερα, αφού μάθαμε με σκληρό τρόπο στη διάρκεια της κρίσης πόσο πολύ διασυνδεδεμένοι είμαστε διεθνώς. Ακριβώς σε τέτοιους καιρούς κρίσης μαθαίνουμε επίσης να αναζητάμε περισσότερο ο ένας τον άλλο, ενώ βιώσαμε πόσο ζωτικής σημασίας είναι ο ρόλος και η εμπειρογνωμοσύνη του ΔΝΤ, ακόμη και για εμάς εδώ στην Ευρώπη. Είναι, άρα, επίσης σημαντικό ότι, στα επόμενα χρόνια, το ΔΝΤ θα διαδραματίσει ρόλο-κλειδί στην παγκόσμια διακυβέρνηση και στη βελτίωση της δημοσιονομικής και νομισματικής σταθερότητας στον κόσμο.
<P>
Δυστυχώς, σε αυτήν την κρίση του ευρώ, μάθαμε εκ πείρας με πολύ επώδυνο τρόπο. Καταλαβαίνετε πού προσπαθώ να καταλήξω. Σήμερα, συζητάμε τη νέα υποψηφιότητα για τη μελλοντική θέση του Γενικού Διευθυντή του ΔΝΤ. Πολύ σωστά λέτε ότι πρέπει η διαδικασία να είναι ανοιχτή, αλλά δεν χρειάζεται να κρύβουμε το γεγονός ότι εμείς, η Ευρώπη, έχουμε μια εξέχουσα υποψήφια. Χαίρομαι που εμείς, στο Κοινοβούλιο, μπορούμε επίσης, μέσα από αυτή τη συζήτηση, να εκφράσουμε ρητώς την υποστήριξή μας σε αυτήν την υποψήφια.
<P>
Σε καιρό κρίσης, είναι σημαντικό να έχουμε μια γυναίκα με εξέχοντα προσόντα σε αυτόν τον κορυφαίο ρόλο καθώς, σε μια κρίση, οι γυναικείες ιδιότητες μπορούν να αποδειχθούν πραγματική προστιθέμενη αξία, όταν συμπληρώνονται με ποιότητα. " κ. Lagarde έχει επίσης πείρα και στις δύο πλευρές του Ατλαντικού και σε πολυμερή διακυβέρνηση. Και από αυτή την άποψη είναι μια εξέχουσα υποψήφια. Ελπίζω ότι, με αυτή την υποστήριξη, μπορούμε να προσφέρουμε μια μικρή επιπλέον ώθηση για την προώθηση της υποψηφιότητας της κ. Lagarde ως επόμενης κατόχου του ρόλου του Γενικού Διευθυντή του ΔΝΤ.
<SPEAKER ID="066" NAME="Pervenche Berès" LANGUAGE="FR">
Κυρία Πρόεδρε, κύριε Επίτροπε, βασικά, αναρωτιέμαι γιατί θελήσατε να κάνετε αυτή τη δήλωση. Μάλιστα, τελειώσατε την ομιλία σας λέγοντας: "Όλος ο χρόνος μας ουσιαστικά αναλώνεται σήμερα στη μεταρρύθμιση της οικονομικής διακυβέρνησης· το ζήτημα της εξωτερικής εκπροσώπησης της ζώνης του ευρώ θα συζητηθεί σε μεταγενέστερη ημερομηνία".
<P>
Παρακαλώ συγχωρήστε με εάν διαφωνώ με την προσέγγισή σας, διότι ένα από τα κύρια προβλήματα στην Ευρωπαϊκή Ένωση σήμερα είναι το ζήτημα της εξωτερικής εκπροσώπησης της ζώνης του ευρώ. Είναι σαφές σήμερα πώς ο νομισματικός πόλεμος μπορεί εύκολα να καταστρέψει όλες τις προσπάθειες που καλούνται να καταβάλουν οι πολίτες της ευρωζώνης στο όνομα της λιτότητας και της βελτίωσης της κατάστασης του δημόσιου χρέους. Επομένως, οι Ευρωπαίοι δεν μπορούν να είναι απολύτως απαιτητικοί στο εσωτερικό και, συγχρόνως, να μην δείχνουν κανένα ενδιαφέρον για την πορεία του νομίσματός τους -το οποίο στρίβουν κορώνα γράμματα οι αγορές στη διεθνή σκηνή- στο εξωτερικό. Δεν πρόκειται να υπάρξει εσωτερική προστασία χωρίς εξωτερική προστασία.
<P>
Παρακαλώ συγχωρήστε με, λοιπόν, εάν διαφωνώ με την προσέγγισή σας σε αυτό το σημείο. Γνωρίζω ότι το έργο είναι δύσκολο, αλλά το Ευρωπαϊκό Κοινοβούλιο έχει υποστηρίξει, εδώ και αρκετά χρόνια, την ιδέα της μετάβασης σε μια εξωτερική εκπροσώπηση της ευρωζώνης, ειδικά στο πλαίσιο του Διεθνούς Νομισματικού Ταμείου (ΔΝΤ).
<P>
Πρέπει να παραδεχτούμε ότι, όταν ο Dominique Strauss-Kahn διορίστηκε Γενικός Διευθυντής του ΔΝΤ, η κατάσταση ήταν πολύ διαφορετική: συζητιόταν ότι κάποιοι άνθρωποι αναλάμβαναν με τη σειρά τη διεύθυνση του οργανισμού. Ο ίδιος ο κ. Strauss-Kahn δήλωσε ότι μπορεί να ήταν ο τελευταίος Ευρωπαίος επικεφαλής του ΔΝΤ. Έκτοτε, ωστόσο, η κατάσταση έχει αλλάξει σημαντικά. " περιοχή όπου η παρέμβαση του ΔΝΤ θεωρείται κρίσιμη σήμερα είναι η Ευρώπη. Βλέπουμε ότι, πίσω από την παρέμβαση του ΔΝΤ, η παρέμβαση των μεγάλων τραπεζών επενδύσεων των "ΠΑ έχει να παίξει σημαντικό ρόλο. Βλέπουμε επίσης ότι, αργά ή γρήγορα, το θέμα της οικονομικής κατάστασης των "ΠΑ μπορεί να τεθεί και μπορεί εύλογα να συζητηθεί εντός του ΔΝΤ.
<P>
Όλα αυτά συνθέτουν μια πολύ πιο περίπλοκη εικόνα από μια απλή απόφαση εάν το τάδε ή το δείνα πρόσωπο πρέπει να ηγηθεί του ΔΝΤ στο μέλλον. Φυσικά οι Ευρωπαίοι πρέπει να εκπροσωπούνται -δικαίως πρέπει να έχουν ένα ρόλο σε ένα τόσο σημαντικό θεσμικό όργανο- αλλά, κυρίως, αυτό που θέλω να μάθω από εσάς είναι: τι είδους πολιτική επιθυμούμε να διεξαγάγουμε στη διεθνή σκηνή; Τι είδους εντολή θα πρέπει να φέρει εις πέρας ένας Ευρωπαίος στη διεθνή σκηνή, δεδομένων των προσπαθειών που καταβάλλουμε εσωτερικά, δεδομένης της επιρροής των αγορών εκτός Ευρωπαϊκής Ένωσης και του αντίκτυπου που έχουν στις επενδύσεις, στην κερδοσκοπία και στην απασχόληση στην Ευρώπη;
<P>
Πιστεύουμε επίσης ότι όποιος διευθύνει το ΔΝΤ στο μέλλον θα αντιμετωπίσει ένα τεράστιο έργο: δεν θα πρέπει να καταστρέψει την πρόοδο που σημείωσε ο Dominique Strauss-Kahn, όταν μετέβαλλε ελαφρώς τα όρια της Συναίνεσης της Ουάσινγκτον. Μπορούμε ήδη να δούμε αυστηρότερες στάσεις σήμερα εντός του οργάνου· πιστεύουμε πως αυτή είναι μια εσφαλμένη προσέγγιση.
<P>
Τέλος, το ζήτημα της θέσης του ΔΝΤ στο σύστημα των "νωμένων Εθνών θα πρέπει επίσης να τεθεί, και αν οι Ευρωπαίοι προωθήσουν κάποιον υποψήφιο πρέπει να εξασφαλίσουν ότι η εντολή που θα δώσουν σε αυτό το πρόσωπο θα είναι διαρθρωμένη κατά τρόπο ώστε να του ή της επιτρέψει να ασκήσει πίεση για μια μορφή παγκόσμιας διακυβέρνησης, η οποία θα μπορεί να ανταποκριθεί στις προκλήσεις μετά την κρίση που θα αντιμετωπίσουμε.
<SPEAKER ID="067" NAME="Olle Schmidt" LANGUAGE="SV">
Κυρία Πρόεδρε, κύριε Rehn, σας ευχαριστώ για την απάντησή σας. Ως το τέλος Ιουνίου, αναμένουμε να έχει διοριστεί νέος Γενικός Διευθυντής του Διεθνούς Νομισματικού Ταμείου (ΔΝΤ) διαδεχόμενος τον Dominique Strauss-Kahn, ο οποίος, όπως όλοι γνωρίζουμε, κατηγορείται για ένα πολύ σοβαρό παράπτωμα, το οποίο, δυστυχώς, έχει πιθανώς βλάψει επίσης τη φήμη του ΔΝΤ. Τώρα λοιπόν, σε αυτούς τους ταραγμένους καιρούς, πρέπει να διοριστεί ένας νέος ικανός Γενικός Διευθυντής σε ένα σημαντικό παγκόσμιο θεσμικό όργανο όπως αυτό και η διαδικασία πρέπει να είναι ανοιχτή.
<P>
Όπως και οι συνάδελφοί μου, χαιρετίζω την υποψηφιότητα της υπουργού οικονομικών της Γαλλίας, Christine Lagarde. Πιστεύω πως όλοι τη θεωρούμε πολύ ικανό άτομο. Έχει επίσης την υποστήριξη αρκετών κρατών μελών και της Ευρωπαϊκής Επιτροπής. Ωστόσο, γιατί δεν έχουμε κατορθώσει να συμφωνήσουμε σε μια κοινή διαδικασία ορισμού; Θα είχε αυξήσει την επιρροή της Ευρώπης. Αυτό είναι κάτι που μας λείπει. Αν είχαμε μια κοινή διαδικασία και αν η Επιτροπή είχε αναλάβει την πλήρη ευθύνη, θα είχε επίσης ενισχυθεί η φήμη της ΕΕ, του ευρώ και της Ευρώπης.
<P>
Το άρθρο 138 της Συνθήκης της Λισαβόνας δηλώνει ότι η θέση του ευρώ στο διεθνές νομισματικό σύστημα πρέπει να ενισχυθεί. Γιατί, λοιπόν, δεν εκμεταλλευτήκαμε αυτή την ευκαιρία; Ο Επίτροπος μίλησε για ένα βήμα τη φορά, όμως μερικές φορές ίσως πρέπει να κάνουμε ένα μικρό άλμα μπροστά προκειμένου να ισχυροποιήσουμε τη θέση μας, ιδίως σε ταραγμένους καιρούς. Πιστεύω επίσης ότι είναι σημαντικό να επισημανθεί ότι το ΔΝΤ έχει ανάγκη εκτεταμένης μεταρρύθμισης, κάτι που και η κ. Berès καθιστά σαφές στην έκθεσή της. Το έργο της μεταρρύθμισης αυτής έχει ξεκινήσει. Ωστόσο, η εκπροσώπηση της ΕΕ στο ΔΝΤ πρέπει επίσης να συζητηθεί και να ενισχυθεί.
<P>
Χρειαζόμαστε ένα ισχυρότερο ΔΝΤ που θα λειτουργεί ως παγκόσμιος δανειστής. Για να συνοψίσω: χρειαζόμαστε ένα ισχυρότερο και πιο αντιπροσωπευτικό ΔΝΤ στον νέο παγκόσμιο χάρτη και χρειαζόμαστε μια ισχυρότερη ΕΕ με καθαρότερη φωνή. Τέλος, κύριε Rehn, μερικές φορές χρειάζεται να κάνουμε ένα άλμα μπροστά.
<SPEAKER ID="068" NAME="Kay Swinburne" LANGUAGE="EN">
Κυρία Πρόεδρε, στο σημερινό αβέβαιο οικονομικό κλίμα, είναι πιο σημαντικό από ποτέ τα παγκόσμια θεσμικά όργανα που έχουν συσταθεί για να διασφαλίσουν τη χρηματοπιστωτική και οικονομική σταθερότητα, από την οποία εξαρτώνται πολλές χώρες στον κόσμο, να μην χρησιμοποιούνται για να γίνονται συμβολικές πολιτικές δηλώσεις.
<P>
Το ΔΝΤ δεν είναι σύμβολο αλλά λειτουργικό όργανο που χρειάζεται κάποιον επικεφαλής ο οποίος να διαθέτει ισχυρή αντίληψη των χρηματοπιστωτικών αγορών, τις απαραίτητες δεξιότητες που αποκτώνται από τη διαχείριση μιας μεγάλης οικονομίας και την ικανότητα ανακοίνωσης σκληρών αποφάσεων στο ευρύ κοινό. " δύναμη της υποψηφιότητας της Christine Lagarde δεν έγκειται στο ότι είναι Ευρωπαία, αλλά στο ότι είναι ένα εξαιρετικά ικανό άτομο, που έχει επιδείξει αξιοπρόσεκτες ηγετικές ικανότητες στη διάρκεια της χρηματοπιστωτικής κρίσης. Καθώς πρωταρχικός ρόλος του ΔΝΤ είναι να επεξεργάζεται πακέτα υπό όρους διαρθρωτικής μεταρρύθμισης που συνοδεύουν τη διάθεση κεφαλαίων σε μέλη τα οποία βρίσκονται σε δυσχερή κατάσταση, πιστεύω πως η κ. Lagarde έχει δείξει πως είναι απόλυτα ικανή να μεσολαβεί σε περίπλοκες συμφωνίες επί αμφιλεγόμενων θεμάτων, συμβιβάζοντας με επιτυχία διαφωνούσες πλευρές για την εξεύρεση επωφελούς λύσης.
<P>
Δεν πρέπει να εγκλωβιστούμε στο πρίσμα της σημερινής κρίσης της ευρωζώνης, αλλά να εξετάσουμε ποια προβλήματα μπορεί να αντιμετωπίσει το ΔΝΤ στο μέλλον. Πιστεύω πως η κ. Lagarde διαθέτει τα απαραίτητα προσόντα και το ιστορικό επιδόσεων για να ηγηθεί του ΔΝΤ σε αυτήν την περίοδο της οικονομικής αναταραχής και για να χαράξει μια πορεία μεταρρύθμισης στο ΔΝΤ που θα διασφαλίσει τη συνέχεια της σπουδαιότητάς του για τις επόμενες γενιές.
<P>
Για να έρθουμε στο θέμα της εκπροσώπησης της ευρωζώνης στα διεθνή όργανα, εφόσον οι χρηματοπιστωτικές αγορές δεν σέβονται τα εθνικά σύνορα, είναι εξαιρετικά σημαντικό τα παγκόσμια θεσμικά όργανα να εργάζονται αποτελεσματικά για τον συντονισμό της εθνικής πολιτικής. Παρότι είμαι υπέρ του μεγαλύτερου συντονισμού, της αποτελεσματικότητας και της σύνδεσης των πολιτικών προς αποφυγή ρυθμιστικών κενών, πιστεύω ότι η ΕΕ δεν πρέπει να απολέσει την πολυφωνία της στα διεθνή θεσμικά όργανα. " κρίση έχει καταδείξει τις τεράστιες διαφορές μεταξύ των οικονομιών της ΕΕ ακόμη και εντός της ευρωζώνης, για να μην αναφερθούμε στις διαφορές μεταξύ των χωρών εκτός ευρωζώνης. Όλες μας οι χώρες έχουν επηρεαστεί με διαφορετικό τρόπο από την τρέχουσα κρίση και έχουμε διαφορετικές εμπειρίες. Μία φωνή δεν είναι τόσο ισχυρή όσο ένα πλήθος φωνών που τραγουδούν αρμονικά.
<SPEAKER ID="069" NAME="Philippe Lamberts" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, έχω τέσσερα σχόλια που θα ήθελα να κάνω. Πρώτον, θα ήθελα να επανέλθω στην ομιλία του κ. Schmidt προκειμένου να συζητήσω ξανά τη διαδικασία. Δεδομένου ότι διακυβεύεται ένας τόσο σημαντικός ρόλος όσο αυτός του Γενικού Διευθυντή του Διεθνούς Νομισματικού Ταμείου, πιστεύω ότι, σε σύγκριση με την ενέργεια που αναλώνεται μερικές φορές στην πρόσληψη διευθυντών τρίτου επιπέδου σε εταιρείες, ο τρόπος με τον οποίο αντιμετωπίζουμε αυτή τη διαδικασία δείχνει έλλειψη επαγγελματισμού.
<P>
Αντί για μια σχετικά ανοιχτή, διαφανή και βασισμένη σε κριτήρια διαδικασία, τι έχουμε; Μια σειρά από κλίκες που απαρτίζονται από αρχηγούς κρατών και κυβερνήσεων οι οποίοι λένε ο ένας στον άλλον: "Θα προωθούσα οπωσδήποτε το τάδε ή το δείνα πρόσωπο". Αυτό δεν βελτιώνει καθόλου την αξιοπιστία της Ευρωπαϊκής Ένωσης. Είναι γεγονός, μετά το επεισόδιο του Dominique Strauss-Kahn, ότι η Ευρώπη δεν έχει περιθώριο να κάνει εκπτώσεις όταν αποφασίζει ποιος θα είναι ο υποψήφιός της.
<P>
Πρόκειται για μια χαμένη ευκαιρία κατά τη γνώμη μου. Δεν σας θεωρώ υπεύθυνο για αυτό -δεν είστε ο αρμόδιος σε αυτό το θέμα- αλλά οπωσδήποτε θα επωφεληθούμε εάν υιοθετήσουμε μια πιο οργανωμένη, συντονισμένη και επαγγελματική προσέγγιση.
<P>
Δεύτερον, θα ήθελα να απαντήσω στην κ. Swinburne. Είναι καιρός να απαντήσουμε ειλικρινά σε εκείνους που, όπως εσείς, κυρία Swinburne, και εσείς, κύριε Farage, συνεχίζουν να διαδίδουν την εσφαλμένη ιδέα ότι εμείς οι Ευρωπαίοι θα μπορέσουμε να επηρεάσουμε τις διεθνείς υποθέσεις -που μας επηρεάζουν κι εμάς- μιλώντας με ένα πλήθος φωνών.
<P>
Κυρία Swinburne, είναι ωραία να μιλάμε για φωνές που τραγουδούν αρμονικά, αλλά γνωρίζετε πολύ καλά ότι δεν λειτουργούν έτσι τα πράγματα. Εάν, σε κάποιο σημείο, έχουμε κάτι άλλο από δημοκρατική ομοσπονδία, οι φωνές δεν θα τραγουδούν αρμονικά, διότι ο καθένας θα μεριμνά για τα συμφέροντα του εκλογικού του σώματος. Έτσι λειτουργούν τα πράγματα.
<P>
Επιπλέον, εάν πιστεύετε, κύριε Farage και κυρία Swinburne, ότι υπερασπίζεστε την αποκαλούμενη κυριαρχία του "νωμένου Βασιλείου -και αυτό ισχύει για όλα τα κράτη μέλη, είτε είναι μικρά κράτη όπως το δικό μου, είτε είναι μεγάλα κράτη όπως η Γερμανία, η Γαλλία και το "νωμένο Βασίλειο- εάν πιστεύετε ότι, μόνοι, θα μπορείτε και πάλι να ασκείτε κάποια επιρροή στον κόσμο, τότε νομίζω πως πλανάστε οικτρά.
<P>
Το τρίτο μου σχόλιο αφορά τη στάση του ΔΝΤ στη διάρκεια της κρίσης, σε σύγκριση με αυτήν της Ευρωπαϊκής Ένωσης. Επ' αυτού του θέματος, κύριε Επίτροπε, σας θεωρώ υπεύθυνο. Εξάλλου, θυμόμαστε ότι σε όλες τις συζητήσεις που διεξάγουν οι τρόικες που μεταβαίνουν στα διάφορα κράτη μέλη τα οποία προσπαθούμε να βοηθήσουμε, τελικά, το ΔΝΤ -και σχεδόν με πονά που το λέω αυτό μετά από όλα όσα είπαμε εμείς οι Πράσινοι για το ΔΝΤ στις δεκαετίες του 1980 και του 1990- είναι το περισσότερο λογικό σήμερα, ενώ η Επιτροπή και η Κεντρική Τράπεζα θέτουν τους σκληρότερους όρους.
<P>
Δεν μπορούμε να επιτρέψουμε αυτή την κατάσταση πραγμάτων ως Ευρωπαίοι. Δεν μπορώ να καταλάβω γιατί προσπαθείτε να φανείτε Καθολικότερος του Πάπα - δεν είμαι βέβαιος αν μπορώ να πω κάτι τέτοιο σε έναν Φιλανδό, αλλά, ορίστε, το είπα ούτως ή άλλως!
<SPEAKER ID="070" NAME="Jürgen Klute" LANGUAGE="DE">
Κυρία Πρόεδρε, κυρίες και κύριοι, το θέμα μας δεν αφορά τόσο μεμονωμένα άτομα· αφορά κυρίως μια διαδικασία επιλογής. Περιέργως, όποιος αναζητήσει πληροφορίες για τη διαδικασία επιλογής Γενικού Διευθυντή του Διεθνούς Νομισματικού Ταμείου (ΔΝΤ) στο Διαδίκτυο ουσιαστικά θα ανακαλύψει μόνο ότι οι "νωμένες Πολιτείες και η Ευρώπη μοιράζονται τις δύο ηγετικές θέσεις. Αυτό σημαίνει ότι οι οικονομικώς ισχυρότερες χώρες, ως μειονότητα, μοιράζονται μεταξύ τους, μπορεί να πει κανείς, τον έλεγχο της παγκόσμιας οικονομίας.
<P>
Αυτό είναι φεουδαλισμός και δεν έχει καμία σχέση με τη δημοκρατία, και γι' αυτό τον λόγο δεν μπορούμε να το δεχτούμε. Κατά τη δική μας άποψη, η παραίτηση του Dominique Strauss-Kahn συνιστά μια σημαντική ευκαιρία για θεμελιώδεις αλλαγές σε αυτό το σημείο στη διαδικασία ορισμού και επιλογής, προκειμένου να καταστεί μια ανοιχτή, διαφανής και, πάνω απ' όλα, αξιοκρατική διαδικασία επιλογής βασισμένη στα προσόντα, όπως ζητούν τελευταία ορισμένες ΜΚΟ.
<P>
Αυτό θα πρέπει επίσης να περιλαμβάνει έναν συνδυασμό πλειοψηφίας από τα μέλη του ΔΝΤ και πλειοψηφίας των μεριδίων ψήφου στο ΔΝΤ. Ως σήμερα, μόνο τα μερίδια ψήφου στο ΔΝΤ έχουν ληφθεί υπόψη, πράγμα που εξασφαλίζει μια δομική πλειοψηφία για τις οικονομικώς ισχυρές χώρες. Μια τέτοια μεταρρύθμιση και αλλαγή στη διαδικασία επιλογής θα αντιστοιχούσε σε μεταρρύθμιση του ΔΝΤ, η οποία θα αντιστοιχούσε επίσης σε αλλαγές στις παγκόσμιες οικονομικές σχέσεις και θα έδινε στις αναπτυσσόμενες χώρες μια ευκαιρία να αξιοποιήσουν την εμπειρία τους με το ΔΝΤ στην περαιτέρω εξέλιξη του ΔΝΤ.
<P>
Κλείνοντας, θα ήθελα απλώς να πω ότι το ΔΝΤ πρέπει να αναλάβει την υποχρέωση να εργάζεται με σκοπό τη μείωση των παγκόσμιων ανισορροπιών και της φτώχειας.
<SPEAKER ID="071" NAME="Nigel Farage" LANGUAGE="EN">
Κυρία Πρόεδρε, θα ήθελα να πω στον Επίτροπο Rehn ότι κοιτάζω τον Χάρτη του ΔΝΤ. Δεν υπάρχει τίποτε εκεί που να προκαλεί έκπληξη· ρόλος του είναι να προαγάγει την ισορροπία, την ανάπτυξη, τη συναλλαγματική σταθερότητα, να μειώνει την ανισοσκέλεια και να βοηθά τις χώρες που έχουν πρόβλημα. " κλασική μέθοδος που χρησιμοποιεί είναι να στηρίζει τα κεφάλαια και να οργανώνει μια ανταγωνιστική υποτίμηση.
<P>
Πουθενά εδώ δεν λέει ότι ρόλος του ΔΝΤ είναι να υποστηρίζει πολιτικά πειράματα και, με πολλούς τρόπους, αυτό ακριβώς έκανε ο Dominique Strauss-Kahn. Χρησιμοποίησε το ΔΝΤ για να συμβάλει στη διάσωση του αποτυχημένου σχεδίου του ευρώ και, για τον λόγο αυτό, ήταν μια πολύ κακή επιλογή υποψηφίου. Τώρα θέλετε να κάνετε τα πράγματα ακόμη χειρότερα εγκρίνοντας την Christine Lagarde -άλλο ένα μέλος της ευρωπαϊκής πολιτικής ελίτ, άλλη μια φανατική του ευρώ, άλλο ένα άτομο που πιστεύει στην αναστήλωση του σχεδίου του ευρώ- και θα έλεγα ότι, καθώς η ίδια έχει έννομο συμφέρον, είναι, στην πραγματικότητα, μια εξαιρετικά ακατάλληλη υποψήφια.
<P>
Είναι λες και η ΕΕ έχει ιδιοποιηθεί το ΔΝΤ, το οποίο λειτουργεί τώρα ως μέρος του μηχανισμού υποστήριξης του ευρώ, ώστε όχι μόνο οι φορολογούμενοι των μελών της ΕΕ εντός και εκτός ευρωζώνης, αλλά και όλος ο κόσμος να υποχρεούται τώρα να βοηθήσει στην αναστήλωση του ευρώ, καθώς το ελληνικό πρόβλημα επιδεινώνεται μέρα με τη μέρα.
<P>
Υποθέτω, βέβαια, πως, από ορισμένες απόψεις, έχετε ανάγκη την κ. Lagarde, διότι, όχι μόνο η Ελλάδα οδεύει σε χρεοκοπία, όχι μόνο πηγαίνουμε προς την τέταρτη διάσωση, αλλά όπως έχω προειδοποιήσει και στο παρελθόν στην παρούσα Συνέλευση, η εγκυρότητα της ίδιας της Ευρωπαϊκής Κεντρικής Τράπεζας πολύ σύντομα θα αμφισβητηθεί. Σας έχω προειδοποιήσει ότι δεν μπορείτε να συνεχίζετε να εξαγοράζετε το δικό σας επισφαλές χρέος, όμως έχουμε φτάσει στο σημείο όπου, εντός εβδομάδων, πιθανόν να δούμε ότι η ίδια η ΕΚΤ δεν είναι φερέγγυα, οπότε ίσως η φίλη σας κ. Lagarde μπορεί να σας βοηθήσει να διασώσετε και αυτήν επίσης.
<P>
Θα τη θεωρούσα μια πολύ κακή επιλογή. " διεθνής κοινότητα σε κάποιο σημείο θα σας πει πού να σταματήσετε - ίσως όχι ακόμα.
<SPEAKER ID="072" NAME="Jean-Paul Gauzès" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, παίρνω τον λόγο και εκ μέρους της κ. Lulling και του κ. Langen· εκείνοι είχαν τον δικό τους χρόνο ομιλίας, σας διαβεβαιώνω όμως πως δεν θα τον εξαντλήσω όλο.
<P>
Θα ήθελα απλώς να επισημάνω, όπως κάνατε όλοι εσείς εδώ, ότι η διαδικασία επιλογής νέου Γενικού Διευθυντή του ΔΝΤ έχει αρχίσει.
<P>
Είναι σημαντικό για την Ευρωπαϊκή Ένωση να εκφράσει μια ομόφωνη και ισχυρή θέση που θα διαβιβαστεί όχι μόνο από τα διάφορα κράτη μέλη αλλά και από την Επιτροπή, και έχετε δεσμευτεί να το πράξετε αυτό, κύριε Επίτροπε.
<P>
Πολλοί από εμάς στο παρόν Σώμα, με εξαίρεση τον κ. Farage, θέλουμε πολύ να δούμε τη -δημοφιλή έως τώρα- ισορροπία μεταξύ "νωμένων Πολιτειών και Ευρώπης να διατηρείται κατά τη διαδικασία διορισμού του Γενικού Διευθυντή του ΔΝΤ και του Προέδρου της Παγκόσμιας Τράπεζας.
<P>
Κατανοούμε πλήρως ότι οι αναδυόμενες χώρες -ιδίως οι μεγαλύτερες- θα ήθελαν μεγαλύτερη συμμετοχή στη λήψη αποφάσεων του ΔΝΤ. Είναι σημαντικό, επομένως, να συνεχίσουμε τις υπό εξέλιξη μεταρρυθμίσεις που αφορούν τη διακυβέρνηση αυτού του διεθνούς θεσμικού οργάνου, και ιδίως αυτές που αναφέρατε και εσείς, κύριε Επίτροπε. Ωστόσο, είναι αναμφίβολα πολύ νωρίς για οποιεσδήποτε ριζικές αλλαγές στην ισορροπία που έχει επιτευχθεί ως αποτέλεσμα των αντίστοιχων οικονομικών συνεισφορών των κρατών μελών στο Ταμείο.
<P>
Μόνο ένας ευρωπαίος υποψήφιος έχει κινήσει την κατάλληλη εκστρατεία ερχόμενος σε επαφή με τα διάφορα κράτη μέλη. Αυτός ο υποψήφιος -που, παρεμπιπτόντως, είναι γυναίκα- διαθέτει τα απαιτούμενα προσόντα. Οι ικανότητές της, η πολιτική πείρα, το ηθικό κύρος και η τέλεια γνώση της αγγλικής γλώσσας, σε συνδυασμό με την πείρα από την εργασία της ανά τον κόσμο, την καθιστούν ιδανική υποψήφια για τη θέση του Γενικού Διευθυντή του ΔΝΤ.
<P>
Όπως έχει λεχθεί, ο Γενικός Διευθυντής πρέπει να είναι κάποιος που θα επιδιώκει τη συναίνεση και θα είναι αποτελεσματικός σε μια εποχή όπου το ΔΝΤ έχει έναν κρίσιμο ρόλο να διαδραματίσει στην αποκατάσταση της οικονομικής και χρηματοπιστωτικής ισορροπίας με ισχυρή αίσθηση του σκοπού. " Ένωσή μας, συνεπώς, πρέπει να καταβάλει κάθε δυνατή προσπάθεια για να εξασφαλίσει τον διορισμό της Christine Lagarde.
<SPEAKER ID="073" NAME="Pervenche Berès" AFFILIATION="S&amp;D">
(FR) Κυρία Πρόεδρε, πιστεύω πως υπάρχει, παρόλα αυτά, ένα μεγάλο παράδοξο σε αυτή τη συζήτηση. Βασικά, είναι ζωτικής σημασίας να μην αλλάξει τίποτε μεταξύ Παγκόσμιας Τράπεζας και ΔΝΤ. Εμείς οι Ευρωπαίοι είμαστε εκείνοι που θα επωφεληθούν εάν αποδώσει η πολυμέρεια, όμως η πολυμέρεια δεν πρόκειται να αποδώσει αν οι αναδυόμενες χώρες συμμετέχουν μόνο σε περιορισμένο βαθμό στην G20 ή αλλού. Πρέπει πραγματικά να προσεγγίσουμε το θέμα δυναμικά και με αίσθηση προοπτικής. Επιπλέον, θεωρώ μάλλον παράδοξο ότι, τώρα που κινούμε επείγουσα εκστρατεία προκειμένου να δούμε μια Ευρωπαία διορισμένη ως επικεφαλής του ΔΝΤ, δεν θέτουμε παράδειγμα ως Ευρωπαίοι λέγοντας, κύριε Επίτροπε, ότι αυτό είναι ένα βήμα προς την κατεύθυνση της εξωτερικής εκπροσώπησης της ζώνης του ευρώ.
<P>
Τι εξηγεί τη μεγάλη ανυπομονησία και την αποφασιστικότητά σας να δείτε να διορίζεται μια Ευρωπαία αν όχι η επιθυμία σας να κάνετε αυτό το βήμα, το οποίο μας λέτε πως δεν είναι επείγον και μπορεί να περιμένει για κάποια άλλη ημέρα; Αν θέλουμε να προωθήσουμε την πολυμέρεια, τότε πρέπει εμείς οι ίδιοι να αποτελέσουμε παράδειγμα, να είμαστε συνεπείς και να δείξουμε πόσο καλά μπορεί αυτή να λειτουργήσει στο μέλλον, διότι το ΔΝΤ έχει έναν απολύτως κρίσιμο ρόλο να παίξει στο πεδίο της παγκόσμιας διακυβέρνησης, έναν ρόλο που υπερβαίνει το ζήτημα του ευρωπαϊκού χρέους και της κατάστασης του δημοσίου χρέους των ευρωπαϊκών χωρών που αγωνίζονται να επιβιώσουν. Πρόκειται για ένα έργο ζωτικής σημασίας, όμως ο ρόλος του ΔΝΤ, πέρα από τη σταθεροποίηση των αγορών, είναι επίσης να συμβάλει στην αποκατάσταση των παγκόσμιων ανισορροπιών που προκάλεσαν την κρίση.
<P>
Είναι σαφές σήμερα ότι δεν λαμβάνετε υπόψη αυτό το απολύτως κρίσιμο θέμα της διακυβέρνησης όσον αφορά τον τρόπο προώθησης ή μη ενός συγκεκριμένου υποψήφιου από εσάς. Ωστόσο, αυτό ενδιαφέρει εμάς τους σοσιαλιστές: να δούμε το ΔΝΤ να αναλαμβάνει κάποιο ρόλο στην παγκόσμια διακυβέρνηση ώστε να αποκαταστήσει τις ανισορροπίες που προκάλεσαν την κρίση.
<SPEAKER ID="074" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, κύριε Επίτροπε, όπως όλοι στο παρόν Σώμα, δεν παραγνωρίζω τη μέθοδο που χρησιμοποιείται για την επιλογή του μελλοντικού Γενικού Διευθυντή του Διεθνούς Νομισματικού Ταμείου, όμως αυτό που έχει μεγαλύτερη σημασία για τον κόσμο είναι να μάθει ποιο νέο ρόλο σκοπεύει να επιτελέσει αυτό το διεθνές θεσμικό όργανο προκειμένου να συμβάλει στη λήξη της σημερινής σοβαρής οικονομικής, χρηματοπιστωτικής, δημοσιονομικής και νομισματικής κρίσης.
<P>
Το Διεθνές Νομισματικό Ταμείο χρειάζεται να καταστεί πολύ περισσότερο δημοκρατικό και εστιασμένο στην ανθρώπινη ανάπτυξη, τη μόρφωση και την απασχόληση. " αναστέλλουσα μειοψηφία των "νωμένων Πολιτειών πρέπει, κατά τη γνώμη μου, να αρθεί. Τα δικαιώματα ψήφου των αναδυόμενων χωρών πρέπει να αυξηθούν σημαντικά.
<P>
Το ΔΝΤ πρέπει να καταστεί μέσο καταπολέμησης της κερδοσκοπίας, η οποία προκαλεί σήμερα ασφυξία σε πληθυσμούς, ένα αποτελεσματικό μέσο για τη σταθεροποίηση των αγορών γεωργικών προϊόντων και πρώτων υλών, προκειμένου να εξαλειφθούν οι φορολογικοί παράδεισοι για τους οποίους γίνεται συχνά συζήτηση. Αντί νομισματικού πολέμου, το ΔΝΤ πρέπει να κινήσει ένα νέο σημαντικό σχέδιο: αυτό ενός κοινού παγκόσμιου νομίσματος με στόχο τη συνεργασία και όχι έναν πόλεμο οικονομίας και ανταγωνισμού.
<P>
Αυτό θα έπρεπε να συζητάμε ως θέμα προτεραιότητας, ώστε η ποιότητα ζωής των ανθρώπων να βελτιωθεί και οι τραπεζίτες να πάψουν να πλουτίζουν λεηλατώντας χώρες.
<SPEAKER ID="075" NAME="Róża Gräfin von Thun und Hohenstein" AFFILIATION="PPE">
(PL) Κυρία Πρόεδρε, είναι ατυχές το γεγονός ότι το ΔΝΤ συζητείται τελευταία μόνο στο πλαίσιο της υπόθεσης που αφορά τον πρώην επικεφαλής του, Dominique Strauss-Kahn. Δεν έχει πληγεί μόνο το κύρος αυτής της σημαντικής θέσης και του θεσμικού οργάνου στο σύνολό του, αλλά και το κύρος ενός ευρωπαίου πολιτικού που κατείχε μια τόσο σημαντική θέση. Πιστεύω ότι εάν, ως αποτέλεσμα αυτού, πάψουμε επιτέλους να ανεχόμαστε συμπεριφορές που είναι γνωστές σε όλους και υπέρ του δέοντος αποδεκτές, αυτό θα είναι το μόνο θετικό που θα προκύψει από όλη αυτή την τρομερή υπόθεση. Ωστόσο, τώρα πρέπει να παλέψουμε για να αποκαταστήσουμε τη φήμη αυτής της θέσης και του οργάνου του ΔΝΤ. Για να συμβεί αυτό, πρέπει να προτείνουμε ένα ικανό πρόσωπο για αυτή τη θέση που θα μπορεί να διατηρεί την ηρεμία στις αγορές, στα μέσα ενημέρωσης και στη γενική κοινή γνώμη σε μια πολύ δύσκολη, σήμερα, κατάσταση. Είναι σημαντικό ο υποψήφιος να είναι αξιόπιστος, και η Christine Lagarde έχει αναγνωριστεί από την Financial Times ως η καλύτερη Υπουργός Οικονομικών στη ζώνη του ευρώ για το 2009. Ο Επίτροπος έχει ήδη αναφέρει πόσο καλά διεξήγε την προεδρία στην G20. Είναι ένα πρόσωπο του οποίου η αξιοπιστία δεν μπορεί να αμφισβητηθεί. Δεν μπορούμε να υποτιμήσουμε τον ρόλο του ΔΝΤ, ιδίως τώρα που υφίσταται μια χρηματοπιστωτική και οικονομική κρίση η οποία επηρεάζει πολλές χώρες της Ευρώπης. " ευρωπαϊκή σκέψη πρέπει, συνεπώς, να είναι παρούσα σε αυτό το θεσμικό όργανο. Χρειαζόμαστε κάποιον σε αυτή τη θέση που να κατανοεί τη σημασία της παρούσας κρίσης. Ενώ θα χειρίζεται τα παγκόσμια οικονομικά στο ΔΝΤ και θα χρησιμοποιεί τις ικανότητες και τη διεθνή εμπειρία που απέκτησε στην Ευρωπαϊκή Ένωση, είμαι βέβαιη πως η Christine Lagarde δεν θα αμελήσει τα ευρωπαϊκά συμφέροντα. " ίδια δήλωσε ότι αν επιλεγεί για τη θέση θα αξιοποιήσει όλη την πείρα της ως δικηγόρος, διευθύνουσα σύμβουλος, υπουργός και γυναίκα για το Ταμείο. Ας δώσουμε ιδιαίτερη προσοχή στο τελευταίο αυτό στοιχείο, που είναι πολύ σημαντικό στην παρούσα κατάσταση.
<SPEAKER ID="076" NAME="João Ferreira" AFFILIATION="GUE/NGL">
(PT) Κυρία Πρόεδρε, η διαδικασία αντικατάστασης του Γενικού Διευθυντή του Διεθνούς Νομισματικού Ταμείου (ΔΝΤ) δεν μπορεί να διαχωριστεί από τις δυσκολίες και τις αντιφάσεις που αντιμετωπίζει σήμερα το καπιταλιστικό σύστημα υπό το πρίσμα της επιδεινούμενης κρίσης του. " τρέχουσα αλλαγή σε ένα από τα θεσμικά όργανα στην κορυφή του συστήματος είναι αναπόσπαστα συνδεδεμένη με τις διαφωνίες μεταξύ των διαφόρων φατριών του μεγάλου κεφαλαίου, όπου προκύπτουν διαμάχες μεταξύ των μειζόνων δυνάμεων. Είναι επίσης αδιαχώριστη από το ανεπίλυτο ζήτημα της μεταρρύθμισης του νομισματικού συστήματος και, μαζί με αυτό, από τον νομισματικό πόλεμο για την ηγεμονία του δολαρίου σε παγκόσμιο επίπεδο. Πρόκειται για έναν πόλεμο του οποίου οι συνέπειες βαρύνουν τις πλάτες των εργαζομένων και των λαών της περιφέρειας, όπως βλέπουμε στην Ευρωπαϊκή Ένωση.
<P>
Χωρίς να κρύβουμε ούτε μια στιγμή την τεράστια ευθύνη που φέρει η κεντροαριστερά και οι μακρόχρονοι δεσμοί της με τον νεοφιλελευθερισμό για την εν λόγω διαδικασία, αυτή είναι επίσης αδιαχώριστη από τη διαμάχη μεταξύ εκείνων που αποδέχονται την ανάγκη αναδιάρθρωσης των χρεών εντός της ευρωζώνης και εκείνων που πιέζουν για τυφλή εισόρμηση προς νέα μέσα θεσμοποιημένης και φανερά αποικιοκρατικής παρέμβασης.
<P>
Σε κάθε περίπτωση, και οι δύο πλευρές φαίνονται αποφασισμένες να φέρουν την εκμετάλλευση και την καταπίεση των εργαζομένων σε νέα επίπεδα.
<SPEAKER ID="077" NAME="Νίκη Τζαβέλα" AFFILIATION="EFD">
Κυρία Πρόεδρε, κύριε Επίτροπε, από ό,τι φαίνεται ο 21ος αιώνας θα χαρακτηριστεί από τον πόλεμο μεταξύ πολιτικής εξουσίας και εξουσίας των χρηματοπιστωτικών ιδρυμάτων. Υπάρχουν χώρες στον πλανήτη οι οποίες κυριολεκτικά κυβερνώνται από τα ανώνυμα χρηματοπιστωτικά ιδρύματα και οι πολίτες των χωρών αυτών άγονται και φέρονται και καθορίζεται η μοίρα τους από το τι θα κάνουν οι αγορές.
<P>
Στο πρόσωπο της κ. Lagarde πιστεύω ότι βρίσκουμε μια άξια και ικανή εκπρόσωπο της Ευρωπαϊκής Ένωσης, με μεγάλο προσόν την εμπειρία που απέκτησε μέσα από όλη αυτή τη θυελλώδη περίοδο της οικονομικής κρίσης και πιστεύω ότι είναι μια άξια εκπρόσωπος της ευρωπαϊκής οικονομίας μέσα στην παγκόσμια οικονομική διακυβέρνηση.
<SPEAKER ID="078" NAME="Paul Rübig" AFFILIATION="PPE">
(DE) Κυρία Πρόεδρε, πιστεύω πως είναι σημαντικό να διοριστεί η κ. Lagarde σε αυτόν τον ηγετικό ρόλο. Στη Γαλλία, έχει αποδείξει πως αντιλαμβάνεται την οικονομία, ότι προωθεί επίσης, ιδιαίτερα, τις μικρομεσαίες επιχειρήσεις και ότι μεριμνά για εκείνους που πραγματικά εργάζονται και συνεισφέρουν. Είναι σαφώς, εξάλλου, αρχή του Διεθνούς Νομισματικού Ταμείου να εργάζεται για τη βελτίωση του βιοτικού επιπέδου των ανθρώπων. " ανακατανομή είναι εφικτή μόνο εάν όντως παράγεται κάτι για να ανακατανεμηθεί.
<P>
Επομένως, η μεταρρύθμιση του Διεθνούς Νομισματικού Ταμείου και της Παγκόσμιας Τράπεζας είναι απόλυτη προτεραιότητα. Πρέπει να διασφαλίσουμε ότι οι χώρες με οικονομικά προβλήματα λαμβάνουν την απαραίτητη καθοδήγηση και ότι μεταβιβάζεται η κατάλληλη γνώση όσον αφορά τις σκληρές μας προσπάθειες για επίλυση αυτών των προβλημάτων στην Ευρωπαϊκή Ένωση.
<SPEAKER ID="079" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, η συζήτηση που κάνουμε εδώ αποφεύγει τα πιο σημαντικά θέματα. Με άλλα λόγια, δεν ασχολείται με το σοβαρό πρόβλημα που τίθεται από τον διεθνή καπιταλισμό: το πρόβλημα των χρηματοπιστωτικών αγορών που ελέγχουν τις οικονομίες μας· που προσπαθούν να επιβάλουν τους κανόνες τους στις ίδιες τις χώρες· που εξακολουθούν να εντείνουν την ανισότητα, τις διακρίσεις και τις επιθέσεις στα εργασιακά δικαιώματα και τις βασικές δημόσιες υπηρεσίες· και που συμβάλλουν στην αύξηση της φτώχειας και του κοινωνικού αποκλεισμού, όχι μόνο διεθνώς, σε λιγότερο ανεπτυγμένες χώρες, αλλά και εδώ στην Ευρωπαϊκή Ένωση και σε πολλά από τα κράτη μέλη μας.
<P>
Επομένως, είναι αναγκαίο να υιοθετήσει η Επιτροπή μια σθεναρή θέση με στόχο την αλλαγή της κατάστασης· να θέσει τέλος στους φορολογικούς παραδείσους· να ελέγξει τις χρηματοπιστωτικές αγορές· και να αποτρέψει την παρόξυνση της ανισότητας και της εκμετάλλευσης.
<SPEAKER ID="080" NAME="Olli Rehn">
μέλος της Επιτροπής. - (ΕΝ) Κυρία Πρόεδρε, αξιότιμοι βουλευτές, επιτρέψτε μου πρώτα να σας ευχαριστήσω για την ιδιαίτερα ουσιαστική συζήτηση. Πιστεύω πως υπάρχει ευρεία συναίνεση στο παρόν Σώμα -όχι πλήρης, αλλά ευρεία συναίνεση- σχετικά με τη διαδικασία επιλογής του επόμενου Γενικού Διευθυντή του ΔΝΤ. Αυτή πρέπει να είναι ανοιχτή, διαφανής και αξιοκρατική.
<P>
Αντιλαμβάνομαι επίσης ότι υπάρχει ευρεία υποστήριξη -ίσως όχι πλήρης, αλλά ευρεία υποστήριξη- στην κ. Lagarde, η οποία έχει ήδη εγκριθεί από τα κράτη μέλη της ΕΕ και από την Επιτροπή ως υποψήφιά τους για τη θέση του Γενικού Διευθυντή του ΔΝΤ.
<P>
Θα ήθελα να επισημάνω τρία σημεία για να απαντήσω σε κάποιες απόψεις που εκφράστηκαν στη διάρκεια της συζήτησης. Πρώτον, το ΔΝΤ έχει παίξει βασικό ρόλο, σε συνεργασία με την Ευρωπαϊκή Ένωση, στην ανάκαμψη από την κρίση δημοσίου χρέους στην Ευρώπη, στην οποία ο Dominique Strauss-Kahn συνεισέφερε σε μεγάλο βαθμό ως Γενικός Διευθυντής του Διεθνούς Νομισματικού Ταμείου.
<P>
Ενώ ακόμη αντιμετωπίζουμε σημαντικές αναταράξεις σε κάποια τμήματα των αγορών δημοσίου χρέους ορισμένων χωρών, μπορέσαμε να περιορίσουμε την κρίση δημοσίου χρέους και να προστατεύσουμε την τρέχουσα οικονομική ανάκαμψη στην Ευρώπη. Βεβαίως, το έργο πρέπει να συνεχιστεί, και έχουμε ακόμη μπροστά μας δύσκολες αποφάσεις, ακόμη και μέσα στις επόμενες εβδομάδες του Ιουνίου. Όμως ας θυμηθούμε ότι δεν υπήρξε καταστροφή Lehman Brothers σε ευρωπαϊκό έδαφος, και πρέπει να εξασφαλίσουμε πως δεν θα υπάρξει. Αυτό θα ήταν επιζήμιο για την οικονομική ανάπτυξη και τη βελτίωση της απασχόλησης στην Ευρώπη.
<P>
Δεύτερον, είχαμε πολύ καλή συνεργασία μεταξύ Επιτροπής, ΕΚΤ και ΔΝΤ, η οποία δεν ήταν αυτονόητη όταν ξεκινήσαμε πριν ενάμιση χρόνο περίπου με σκοπό την επείγουσα αντιμετώπιση της οικονομικής αναταραχής. Καθένα από αυτά τα τρία όργανα έχει τους δικούς του κανόνες, τη δική του φιλοσοφία και τη δική του ανεξαρτησία, και δεν ήταν αυτονόητο ότι θα μπορούσαν να συνεργαστούν για να αντιμετωπίσουν αυτές τις προκλήσεις. Ωστόσο, τολμώ να πω ότι επικράτησε μια πραγματιστική αίσθηση εγρήγορσης απέναντι στην κρίση και μας βοήθησε να συνεργαστούμε για να περιορίσουμε την κρίση δημοσίου χρέους και να προστατεύσουμε την οικονομική ανάκαμψη.
<P>
Τρίτον, συμφωνώ ότι πρέπει να αναμορφώσουμε την εξωτερική μας εκπροσώπηση. Όπως ανέφερα στα εισαγωγικά μου σχόλια, έχουμε τώρα ένα τεράστιο έργο, να ολοκληρώσουμε πρώτα τη μεταρρύθμιση της εσωτερικής οικονομικής διακυβέρνησης. Είμαστε έτοιμοι να το πράξουμε, και υπολογίζω σε εσάς να μας επιτρέψετε να το πράξουμε μέσα στον Ιούνιο, πριν τη θερινή διακοπή. Είναι εξαιρετικά σημαντικό για την αξιοπιστία της Ευρωπαϊκής Ένωσης σε αυτούς τους καιρούς κρίσης. Ας κάνουμε λοιπόν όλοι ό,τι καλύτερο για να διασφαλίσουμε την ολοκλήρωση αυτής της απαραίτητης μεταρρύθμισης στην οικονομική διακυβέρνηση της ΕΕ.
<P>
Μακροπρόθεσμα, ο στόχος μας είναι μια ενιαία έδρα, τουλάχιστον για τη ζώνη του ευρώ. Βραχυπρόθεσμα, χρειαζόμαστε καλύτερο πρακτικό και πραγματιστικό συντονισμό πολιτικής μεταξύ των κρατών μελών της ΕΕ που εκπροσωπούνται στην G20 ή στην G7 ή στο ΔΝΤ. Πρέπει να πω ότι έχω δει μεγάλη συγκεκριμένη βελτίωση ως προς αυτό, οπότε τα κράτη μέλη της ΕΕ που εκπροσωπούνται στην G20 ή στην G7 ή στο ΔΝΤ μοιράζονται συνήθως κοινούς στόχους και συνεργάζονται συνήθως σαν μια ορχήστρα και όχι με διαφορετικές φωνές.
<P>
Ναι, έχουμε μεγάλα περιθώρια βελτίωσης και πρέπει να συζητήσουμε το θέμα διεξοδικά. Όμως, όπως είπα, ας ολοκληρώσουμε πρώτα τη μεταρρύθμιση της εσωτερικής διακυβέρνησης και μετά μπορούμε να επανέρθουμε στο θέμα της βελτίωσης της εξωτερικής μας εκπροσώπησης. Τα δικαιώματα των αναδυόμενων οικονομιών σημαίνουν ότι είναι προς το θεμελιώδες συμφέρον της Ευρωπαϊκής Ένωσης, των πολιτών της και των κρατών μελών της να είμαστε περισσότερο ενωμένοι και άρα πιο αποτελεσματικοί στην προώθηση των σκοπών και των συμφερόντων μας στην παγκόσμια σκηνή.
<SPEAKER ID="081" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="082" NAME="Edward Scicluna" AFFILIATION="S&amp;D">
γραπτώς. - (ΕΝ) Όποιος και αν είναι ο επόμενος Γενικός Διευθυντής του ΔΝΤ, θα έχει ένα τεράστιο έργο. Τα επόμενα χρόνια είναι πιθανόν να σημειωθούν μείζονες μεταρρυθμίσεις στη διεθνή χρηματοπιστωτική και οικονομική διακυβέρνηση. Υπάρχουν πολλοί εξαίρετοι υποψήφιοι, και ελπίζω η επιλογή να βασιστεί στην αξία και όχι στην πολιτική. " πραγματικότητα είναι ότι η ΕΕ δεν δρα αναλόγως του μεγέθους της σε παγκόσμιο επίπεδο, είτε στην G20, είτε στο ΔΝΤ, είτε στον ΠΟΕ. Δεν μιλά με μία φωνή συνοχής, αλλά με πολλές φωνές. Αυτή είναι μια σοβαρή αδυναμία που επηρεάζει ιδιαίτερα τα μικρότερα κράτη μέλη, που δεν διαθέτουν τη διπλωματική δύναμη των μεγαλύτερων χωρών. Εφόσον οι πολιτικές θέσεις συμφωνούνταν δημοκρατικά και με διαφάνεια, θα επωφελούμασταν εάν η ΕΕ αναλάμβανε πιο ενεργό ρόλο στην αναμόρφωση του διεθνούς νομισματικού και χρηματοπιστωτικού συστήματος. " Επιτροπή Οικονομικής Πολιτικής επεξεργάζεται σήμερα μια έκθεση για την παγκόσμια οικονομική διακυβέρνηση, η οποία ελπίζω πως θα οδηγήσει σε προτάσεις της Επιτροπής για βελτιώσεις στην εξωτερική εκπροσώπηση της ΕΕ σε αυτόν τον τομέα. " ΕΕ είναι ένα οικονομικό μπλοκ που εκπροσωπεί πάνω από 450 εκατομμύρια ανθρώπους, με ένα νόμισμα που είναι το δεύτερο διεθνές αποθεματικό νόμισμα του κόσμου. Όμως αν δεν το λάβουμε σοβαρά, δεν θα το λάβει ούτε κι υπόλοιπος κόσμος.

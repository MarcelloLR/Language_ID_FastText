<CHAPTER ID="013">
Στρατηγική σχετικά με την εξωτερική διάσταση του χώρου ελευθερίας, ασφάλειας και δικαιοσύνης (συζήτηση) 
<SPEAKER ID="241" NAME="Πρόεδρος">
" ημερήσια διάταξη προβλέπει τη συζήτηση της έκθεσης Bogdan Klich, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με το χώρο ελευθερίας, ασφάλειας και δικαιοσύνης: Στρατηγική για την εξωτερική διάσταση και σχέδιο δράσης για την υλοποίηση του προγράμματος της Χάγης (2006/2111(ΙΝΙ) (Α6-0223/2007).
<SPEAKER ID="242" NAME="Bogdan Klich " AFFILIATION="PPE-DE">
εισηγητής. - (PL) Κυρία Πρόεδρε, αυτή η έκθεση είχε αρχικά σχεδιαστεί ως αναθεώρηση της ανακοίνωσης της Επιτροπής, του 2005, σχετικά με τη στρατηγική την οποία είχε καταρτίσει το ίδιο έτος το Συμβούλιο. Εντούτοις, κατά τη διάρκεια αυτής της εργασίας αποδείχθηκε ότι είχε σημειωθεί σημαντική πρόοδος ως προς τη δημιουργία ενός χώρου ασφάλειας, ελευθερίας και δικαιοσύνης στο εσωτερικό της ΕΕ, η οποία προσέφερε νέα δυναμική στο εγχείρημά μας. Έτσι, καταρτίστηκαν νέα έγγραφα, ελήφθησαν νέες αποφάσεις και αναλήφθηκαν νέες δράσεις. " κατάσταση σήμερα είναι πολύ διαφορετική από αυτή που επικρατούσε πριν από ενάμισι έτος.
<P>
Γι' αυτό αποφάσισα να στρέψω το βλέμμα προς τα εμπρός και όχι προς τα πίσω. Αυτή τη στάση πρέπει να υιοθετήσουν επίσης η Επιτροπή Εσωτερικής Αγοράς και Προστασίας των Καταναλωτών και η Επιτροπή Εξωτερικών Υποθέσεων, οι οποίες συνέβαλαν στην εκπόνηση αυτής της έκθεσης για την ενίσχυση της συνεργασίας. Δεν πρέπει, λοιπόν, να φανεί παράξενο το γεγονός ότι η έκθεση αποτελείται ουσιαστικά από μια σειρά συστάσεων προς την Επιτροπή και το Συμβούλιο.
<P>
" έκθεση στηρίζεται σε δύο δεδομένα. Πρώτον, στον σύγχρονο κόσμο, η εσωτερική και η εξωτερική ασφάλεια είναι αλληλένδετες, επηρεάζουν η μια τη άλλη και είναι στην πραγματικότητα άρρηκτα συνδεδεμένες μεταξύ τους. Δεύτερον, στα νομικά μας συστήματα και στις πολιτικές μας προσεγγίσεις πρέπει να διατηρούμε την ισορροπία μεταξύ των πολιτικών ελευθεριών και της ασφάλειας των πολιτών μας. Αυτό σημαίνει ότι, αν θέλουμε να εγγυηθούμε την ασφάλεια και την ελευθερία των πολιτών μας, οι δύο αυτές αξίες πρέπει να διαδοθούν εκτός των συνόρων της Ευρωπαϊκής Ένωσης, όμως πρέπει να υπάρχει ισορροπία μεταξύ των δύο.
<P>
Συνεπώς, στην εξωτερική μας πολιτική πρέπει πάντα να λαμβάνουμε υπόψη αυτές τις αρχές και να προσαρμόζουμε αναλόγως τα μέσα της, συγκεκριμένα τις κοινές θέσεις και ενέργειές μας, καθώς και τις διμερείς και πολυμερείς συμφωνίες. Με άλλα λόγια, στις συμφωνίες μας με τρίτες χώρες πρέπει, για παράδειγμα, να περιλαμβάνουμε συγχρόνως ρήτρες καταπολέμησης της τρομοκρατίας αλλά και προστασίας των ανθρωπίνων δικαιωμάτων. Στο πλαίσιο της τρέχουσας συνεργασίας της με τις χώρες αυτές, η Ευρωπαϊκή Ένωση πρέπει να προάγει τόσο τον σεβασμό των ανθρωπίνων δικαιωμάτων όσο και τον κοινό αγώνα κατά της διεθνούς τρομοκρατίας.
<P>
Εδώ, στο Κοινοβούλιο, γνωρίζουμε επίσης τους υφιστάμενους περιορισμούς και φραγμούς οι οποίοι μειώνουν την αποτελεσματικότητα της Ευρωπαϊκής Ένωσης σε αυτόν τον τομέα. Οφείλονται εν μέρει στη σύνθετη και ασαφή διάρθρωση των θεσμικών μας οργάνων και εν μέρει στην απροθυμία για εμβάθυνση της ευρωπαϊκής ολοκλήρωσης. Στο πλαίσιο των επιμέρους πυλώνων ισχύουν διαφορετικές διαδικασίες για τη λήψη αποφάσεων σχετικά με τη συνεργασία και τις εξωτερικές συμφωνίες. " κοινή ευρωπαϊκή πολιτική στον τομέα της αστυνομικής και δικαστικής συνεργασίας για θέματα που άπτονται του ποινικού δικαίου, για την οποία ακούγαμε να γίνεται πολύς λόγος εδώ και καιρό, δεν έχει ακόμη υλοποιηθεί. Πρέπει να υλοποιηθεί σύντομα.
<P>
Αναμένουμε από την προσεχή σύνοδο κορυφής της ΕΕ να οδηγήσει σε μια διακυβερνητική διάσκεψη η οποία, έως τα τέλη του έτους, θα παρουσιάσει ένα νέο σχέδιο Συνθήκης. " Συνθήκη αυτή πρέπει να προσφέρει στην Ένωση νομική προσωπικότητα, να καταργεί το ισχύον σύστημα των πυλώνων, να μειώνει τον αριθμό των κατηγοριών νομοθετικών κειμένων και να απλουστεύει και να ενοποιεί τις διαδικασίες λήψης αποφάσεων.
<P>
Προτού, όμως, συμβούν όλα αυτά, και προτού τεθεί σε εφαρμογή η νέα Συνθήκη, καθώς ενδέχεται να μην έχει τεθεί σε ισχύ πριν από το 2009, στην υπό συζήτηση έκθεση προτείνεται η εφαρμογή μιας προσωρινής ρήτρας, μιας ρήτρας "γέφυρας", σύμφωνα με το άρθρο 42 της Συνθήκης για την Ευρωπαϊκή Ένωση, στους τομείς της αστυνομικής και δικαστικής συνεργασίας σε θέματα που άπτονται του ποινικού δικαίου, καθώς και της πολιτικής για τη νόμιμη μετανάστευση και την ενσωμάτωση των ξένων. Αυτό θα επιτρέψει στο Συμβούλιο και σε όλους μας να ενσωματώσουμε τους νέους σε αυτούς τους πολύ σημαντικούς τομείς. Ενόψει των πιέσεων που ασκεί η μετανάστευση στα νότια σύνορά μας και της απειλής του οργανωμένου εγκλήματος στα ανατολικά μας σύνορα, τυχόν αδυναμία να λάβουμε αυτές τις αποφάσεις θα αποτελούσε μείζον πολιτικό ατόπημα.
<P>
Καθώς συζητούμε το θέμα των συνόρων, θέλω να επιστήσω ιδιαιτέρως την προσοχή της Επιτροπής στην παράγραφο 42, στην οποία αναφέρεται η ανάγκη θεώρησης για την είσοδο στις "νωμένες Πολιτείες, η οποία είναι άκρως ταπεινωτική για τους πολίτες της Ευρωπαϊκής Ένωσης. Για μια ακόμη φορά, το Κοινοβούλιο ζητεί τη διευθέτηση αυτού του θέματος. Τέλος, θέλω να ευχαριστήσω θερμά όλους τους συνεργάτες μου, περιλαμβανομένων των μελών της πολιτικής μου ομάδας, τους σκιώδεις εισηγητές από τις άλλες πολιτικές ομάδες, καθώς και τον Επίτροπο Franco Frattini, για την εξαίρετη και εποικοδομητική τους συνεργασία.
<SPEAKER ID="243" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, κυρία Αντιπρόεδρε της Επιτροπής, κυρίες και κύριοι, η Ευρωπαϊκή Ένωση έχει θέσει ως στόχο να δημιουργήσει για τους πολίτες της έναν χώρο ελευθερίας, ασφάλειας και δικαιοσύνης. Ωστόσο, η ΕΕ δεν μπορεί να πραγματοποιήσει μόνη της αυτόν τον στόχο. " ελεύθερη κυκλοφορία προσώπων, καθώς και η οικονομική δύναμη και η δημοκρατική σταθερότητα της Ευρωπαϊκής Ένωσης, την έχουν κάνει στόχο της παράνομης μετανάστευσης, του οργανωμένου εγκλήματος, του διεθνούς εμπορίου ναρκωτικών, αλλά και της ισλαμικής τρομοκρατίας.
<P>
Αυτό σημαίνει πως πρέπει να εξετάσουμε πώς μπορούμε να αναπτύξουμε περισσότερο τους υφιστάμενους μηχανισμούς και σχέδια στον τομέα της δικαιοσύνης και των εσωτερικών υποθέσεων και -όπως μόλις αναφέρατε, κύριε εισηγητή- να τους ενσωματώσουμε στις εξωτερικές σχέσεις της ΕΕ.
<P>
Επικροτώ θερμά το μεγάλο ενδιαφέρον του Ευρωπαϊκού Κοινοβουλίου για την εξωτερική διάσταση του τομέα της δικαιοσύνης και των εσωτερικών υποθέσεων και ιδίως για τη στρατηγική που αναφέρθηκε, οι δε συστάσεις της έκθεσης Klich δίνουν σημαντικές ιδέες για συζητήσεις στο Συμβούλιο σχετικά με το πώς μπορεί να ενισχυθεί και να γίνει ακόμα πιο αποτελεσματική η πολιτική της ΕΕ στις εξωτερικές σχέσεις του τομέα της δικαιοσύνης και των εσωτερικών υποθέσεων.
<P>
" στρατηγική για την εξωτερική διάσταση της πολιτικής δικαιοσύνης και εσωτερικών υποθέσεων παρουσιάζει διεξοδικά τους στόχους και τις μεθόδους δράσης. " συνεργασία με τρίτες χώρες συμπεριλαμβάνει και την υποστήριξη των θεσμικών οργάνων και της προσπάθειας δημιουργίας ικανοτήτων εκ μέρους της ΕΕ. Αυτό είναι ένα μακροπρόθεσμο καθήκον, του οποίου η πρόοδος εξετάζεται στο πλαίσιο των κοινών θεσμικών οργάνων. Οι άμεσοι γείτονες της ΕΕ παίζουν ιδιαίτερα σημαντικό ρόλο για την ασφάλειά της. Για αυτόν τον λόγο τα σχέδια δράσης που εγκρίναμε από κοινού με τις χώρες εταίρους μας στο πλαίσιο της ευρωπαϊκής πολιτικής γειτονίας περιέχουν πολύ αναλυτικά κεφάλαια για τη συνεργασία στον τομέα της δικαιοσύνης και των εσωτερικών υποθέσεων.
<P>
" Ουκρανία κατέχει μία εντελώς ιδιαίτερη θέση ανάμεσα στα κράτη της ευρωπαϊκής πολιτικής γειτονίας όχι μόνο εξαιτίας των μεγάλων κοινών της συνόρων με την ΕΕ. " συνεργασία με την Ουκρανία στους τομείς της δικαιοσύνης και των εσωτερικών υποθέσεων έχει σημειώσει μεγάλη πρόοδο. Στις 11 Ιουνίου, με την υπογραφή στο Λουξεμβούργο της συμφωνίας συνεργασίας μεταξύ του Frontex και της ουκρανικής συνοριοφυλακής, τέθηκε άλλος ένας ακρογωνιαίος λίθος. Πέραν τούτου υπογράφηκαν στις 18 Ιουνίου και οι συμφωνίες για τη διευκόλυνση θεώρησης διαβατηρίων και τον επαναπατρισμό.
<P>
" στενή συνεργασία με τις γειτονικές περιφέρειες είναι πολύ σημαντική για την ΕΕ στον τομέα της μετανάστευσης. Βάσει της παγκόσμιας προσέγγισης της μετανάστευσης, η ΕΕ εντατικοποίησε σημαντικά τη συνεργασία με τις χώρες της Αφρικής και της Μεσογείου κατά τον τελευταίο ενάμισι χρόνο. Τα αποτελέσματα είναι ενθαρρυντικά. Το Συμβούλιο Γενικών Υποθέσεων αποφάσισε πριν από λίγες ημέρες, στις 18 Ιουνίου, να επεκτείνει την παγκόσμια προσέγγιση της μετανάστευσης στις γείτονες περιοχές στα ανατολικά και στα νοτιοανατολικά της ΕΕ. Εκτός από τη συνεργασία με τους άμεσους γείτονές της, για την ΕΕ έχει ιδιαίτερη σημασία και η συνεργασία στον τομέα της δικαιοσύνης και των εσωτερικών υποθέσεων με τους στρατηγικούς της εταίρους, τις "ΠΑ και τη Ρωσία. " έκθεση αναφέρεται, ως εκ τούτου, και σε πολλές πτυχές αυτής της εταιρικής σχέσης.
<P>
Με τη Ρωσία συμφωνήθηκαν τον Μάιο του 2005 τέσσερις χάρτες πορείας για τη δημιουργία κοινών χώρων. Ο κοινός χώρος ελευθερίας, ασφάλειας και δικαιοσύνης είναι και κατά την άποψη της Ρωσίας εκείνος όπου σημειώθηκαν μέχρι τώρα οι μεγαλύτερες πρόοδοι. Φυσικά, σε αυτές συγκαταλέγεται και η συμφωνία για τη θεώρηση διαβατηρίων και τον επαναπατρισμό, που τέθηκε σε ισχύ στις αρχές Ιουνίου.
<P>
Ο γερμανός Υπουργός Εσωτερικών Wolfgang Schäuble, όμως, στην τελευταία συνάντηση των Υπουργών Δικαιοσύνης και Εσωτερικών Υποθέσεων ΕΕ-Ρωσίας έθιξε ανοιχτά στον ρώσο ομόλογό του Rashid Nurgaliyev και τη δυσανάλογα σκληρή επέμβαση των ρωσικών δυνάμεων ασφαλείας σε διαδηλώσεις της αντιπολίτευσης. Λίγο μετά από την συνάντηση της τρόικας των Υπουργών Δικαιοσύνης και Εσωτερικών Υποθέσεων έγιναν και οι τακτικές διαβουλεύσεις με τη Ρωσία για τα ανθρώπινα δικαιώματα. Τα θέματα ανθρωπίνων δικαιωμάτων διαδραμάτισαν κεντρικό ρόλο και στις συζητήσεις με το Ουζμπεκιστάν υπό τη γερμανική Προεδρία στο πλαίσιο της υποεπιτροπής για τη δικαιοσύνη και τις εσωτερικές υποθέσεις.
<P>
Στο επίκεντρο της τελευταίας συνάντησης με τις "ΠΑ ήταν η καταπολέμηση της τρομοκρατίας, θέματα θεώρησης διαβατηρίων και προστασίας δεδομένων, περιλαμβανομένης της διαβίβασης δεδομένων επιβατών αεροπλάνων.
<P>
" γερμανική Προεδρία καταβάλλει επίσης τις τελευταίες ημέρες εντατικές προσπάθειες για τη σύναψη μιας νέας συμφωνίας με τις "ΠΑ για τις καταστάσεις ονομάτων επιβατών. Οι "ΠΑ δεν είναι εύκολος εταίρος για διαπραγματεύσεις, πράγμα που μάθαμε από αυτές τις συζητήσεις.
<P>
Πέρα από αυτά, η γερμανική Προεδρία έφερε και τους δύο στρατηγικούς εταίρους, τις "ΠΑ και τη Ρωσία, στο ίδιο τραπέζι για διαβουλεύσεις σχετικά με κοινές προκλήσεις στον τομέα της ασφάλειας, όπως η καταπολέμηση των ναρκωτικών και της τρομοκρατίας και η διαχείριση της ασφάλειας των συνόρων.
<P>
" έκθεση ασχολείται επίσης με την ενίσχυση της αστυνομικής και δικαστικής συνεργασίας. " γερμανική Προεδρία πιστεύω ότι πέτυχε σημαντικά πράγματα για τη βελτίωση της συνεργασίας εντός της ΕΕ. Εδώ πρέπει να αναφερθούν ιδίως η πολιτική συμφωνία για τη μεταφορά μεγάλου μέρους των διατάξεων της συνθήκης του Prüm στο κοινοτικό νομικό πλαίσιο.
<P>
Επιπροσθέτως, επιτεύχθηκε πολιτική συμφωνία για την υπαγωγή της Europol στο νομικό πλαίσιο της ΕΕ. Επίσης, τους τελευταίους έξι μήνες κατέστη δυνατό να ενισχυθεί σημαντικά και ο Frontex.
<P>
Πρέπει επίσης να δοθεί έμφαση στην απόφαση πλαίσιο για την ανταλλαγή πληροφοριών ποινικού μητρώου μεταξύ των κρατών μελών, στην οποία αναφέρεται η έκθεση Klich.
<P>
" δυνατότητα συνεργασίας με τρίτες χώρες όπως η Ρωσία εξαρτάται και από το επί τόπου επίπεδο της προστασίας των δεδομένων, που θα πρέπει να εξετάζεται σε κάθε επιμέρους περίπτωση.
<P>
Οι παγκόσμιες απειλές και φαινόμενα μπορούν να αντιμετωπιστούν αποτελεσματικά μόνο με διεθνή συνεργασία. " προαναφερθείσα στρατηγική για την εξωτερική διάσταση στον τομέα της δικαιοσύνης και των εσωτερικών υποθέσεων είναι συνεπώς ένα απαραίτητο στοιχείο για τη δημιουργία ενός χώρου ελευθερίας, ασφάλειας και δικαιοσύνης. Το Συμβούλιο θα εξακολουθήσει επίσης να βασίζεται σε μία στενή και γεμάτη εμπιστοσύνη συνεργασία με την επιτροπή και το Ευρωπαϊκό Κοινοβούλιο για την υλοποίηση και τη μετεξέλιξη της στρατηγικής αυτής.
<SPEAKER ID="245" NAME="Franco Frattini">
Αντιπρόεδρος της Επιτροπής. (IT) Κυρία Πρόεδρε, κυρίες και κύριοι, όλοι ασφαλώς συμμεριζόμαστε την αρχή σύμφωνα με την οποία τα θεμελιώδη δικαιώματα και οι ελευθερίες των ανθρώπων δεν μπορούν να γνωρίζουν γεωγραφικά σύνορα. Δυστυχώς, σύνορα δεν γνωρίζουν ούτε το οργανωμένο έγκλημα, ούτε η τρομοκρατία. Να γιατί, όπως είπαν ο εισηγητής και ο Προεδρεύων του Συμβουλίου, υπάρχει ένας διαρκώς ενισχυόμενος δεσμός ανάμεσα στην εσωτερική και τη διεθνή διάσταση των πολιτικών της Ευρωπαϊκής Ένωσης στον τομέα της ελευθερίας, της ασφάλειας και της δικαιοσύνης.
<P>
Αυτό σημαίνει συνεργασία για έναν σημαντικό πολιτικό στόχο προς δύο κατευθύνσεις: η πρώτη αφορά την ενίσχυση ενός εσωτερικού χώρου ασφάλειας που θα εγγυάται στους πολίτες και στους κατοίκους της Ευρωπαϊκής Ένωσης θεμελιώδη δικαιώματα και ελευθερίες και εναρμόνιση των συστημάτων και των κανόνων απόδοσης της δικαιοσύνης για όσους προσφεύγουν σε αυτή. " δεύτερη αφορά τη διασφάλιση μιας διεθνούς διάστασης η οποία θα παρέχει κατά κάποιον τρόπο ένα μέσον στην εξωτερική πολιτική της Ευρωπαϊκής Ένωσης ενισχύοντας τον ρόλο του δικαίου και των θεσμικών οργάνων, προάγοντας τις δημοκρατικές αξίες εκτός των συνόρων μας και ισχυροποιώντας τα θεσμικά όργανα.
<P>
Πρόκειται για φιλόδοξους στόχους εξωτερικής πολιτικής της Ευρωπαϊκής Ένωσης, οι οποίοι επιτυγχάνονται με μέτρα σχετικά με την ασφάλεια, αφενός, και τον σεβασμό των θεμελιωδών ελευθεριών και δικαιωμάτων, αφετέρου. Πρόκειται για δύο αξίες που μπορούν και πρέπει να συνυπάρχουν. Όπως αναφέρθηκε ήδη, η παροχή ασφάλειας για τους πολίτες και όλους τους ανθρώπους δεν μπορεί να έρχεται σε αντίφαση με την παράλληλη διασφάλιση του σεβασμού των θεμελιωδών ελευθεριών τους. Πιστεύω ότι οι κοινές αυτές αρχές πρέπει να αποτελέσουν τη βάση για τις συμφωνίες και τις διμερείς και εταιρικές σχέσεις με τις τρίτες χώρες. Όταν η Ευρώπη διαδραματίζει τον ρόλο της στη διεθνή σκηνή οι πολιτικές μας πρέπει, συνεπώς, να περιλαμβάνουν την προαγωγή των ανθρωπίνων δικαιωμάτων και της δημοκρατίας.
<P>
" υπό εξέταση έκθεση θίγει θεμελιώδη ζητήματα με τα οποία συμφωνώ ανεπιφύλακτα: βελτίωση της δημοκρατικής λογοδοσίας, ενίσχυση της ασφάλειας και των δικαιωμάτων, διασφάλιση υψηλότερου επιπέδου προστασίας των πολιτών από την τρομοκρατία και το οργανωμένο έγκλημα, προαγωγή της διασυνοριακής συνεργασίας μεταξύ των αστυνομικών δυνάμεων και των δικαστικών αρχών και ανάπτυξη μιας αποτελεσματικής πολιτικής της Ευρωπαϊκής Ένωσης για τη μετανάστευση με μια αλληλεγγύη που πρέπει να υπερβαίνει τα σύνορα της Ευρωπαϊκής Ένωσης, μια ευρωπαϊκή πολιτική ασύλου για όσους έχουν ανάγκη από διεθνή προστασία και μια συντονισμένη προσπάθεια για τη σκληρή και αποφασιστική καταπολέμηση της εμπορίας ανθρώπων που εκμεταλλεύεται την απελπισία των μεταναστών.
<P>
Έχουμε ήδη προχωρήσει στην επίτευξη αυτών των στόχων. " ευρωπαϊκή πολιτική για τη μετανάστευση εμπλουτίζεται. Τις προηγούμενες εβδομάδες παρουσίασα στο Κοινοβούλιο και στο Συμβούλιο ορισμένα έγγραφα που αφορούσαν το άνοιγμα στην οικονομική μετανάστευση και την κυκλική μετανάστευση που θα ευνοήσει την κινητικότητα και συνεπώς την εγκατάλειψη της αποκλειστικά κατασταλτικής προσέγγισης της μεταναστευτικής πολιτικής, μολονότι εξακολουθεί να είναι αναγκαία η καταπολέμηση κάθε μορφής παρανομίας.
<P>
Πριν από λίγες μόλις ημέρες πρότεινα μία Πράσινη Βίβλο για τις πολιτικές ασύλου, η οποία θα επιτρέψει στο Κοινοβούλιο και σε όλους τους άλλους ενδιαφερόμενους φορείς να συμμετάσχουν, έτσι ώστε στις αρχές του προσεχούς έτους να μπορέσω να παρουσιάσω ένα σχέδιο δράσης με το οποίο θα υλοποιείται ένα ενιαίο ευρωπαϊκό σύστημα σχετικά με το καθεστώς του πολιτικού πρόσφυγα έως το 2010, όπως είχαμε υποσχεθεί.
<P>
Υπάρχουν, συνεπώς, πολλά ζητήματα που αφορούν τις πολιτικές ασύλου και μετανάστευσης στα οποία η Ευρώπη διαδραματίζει ήδη έναν ρόλο στη διεθνή σκηνή. Πιστεύω ότι η ευρωμεσογειακή διάσταση της Ευρώπης πρέπει να ενισχυθεί ακόμη περισσότερο σε αυτόν τον τομέα, έχοντας ως πρότυπο τον ρόλο που διαδραματίζει η Ευρώπη στην ανατολική διάσταση, όσον αφορά τα Βαλκάνια, τον Καύκασο και τις σχέσεις με τη Ρωσική Ομοσπονδία και την Ουκρανία. Στην περιοχή αυτή έχουμε αναλάβει ήδη δραστηριότητες σε πολλούς τομείς που περιλαμβάνουν την εμπορία ανθρώπων, την καταπολέμηση της σεξουαλικής εκμετάλλευσης των παιδιών και των γυναικών και την καταστολή του ηλεκτρονικού εγκλήματος, το οποίο αποτελεί ένα ακόμη πρόβλημα που προφανώς δεν γνωρίζει σύνορα και χρήζει αντιμετώπισης σε διεθνές επίπεδο.
<P>
Όσον αφορά την τρομοκρατία έχουν ειπωθεί ήδη πολλά. Είναι βέβαιο ότι η καταπολέμηση της τρομοκρατίας πρέπει να συνεχιστεί με τα μέσα του κράτους δικαίου, αλλά είναι αναμφίβολα αναγκαία η συνέχιση και η βελτίωση της διεθνούς συνεργασίας με τους μεγάλους πρωταγωνιστές της διεθνούς σκηνής.
<P>
Για τον λόγο αυτόν, χαιρετίζω το γεγονός ότι ο εισηγητής υπογραμμίζει τη σημασία διαδικασιών λήψης αποφάσεων που θα επιτρέπουν στην Ευρωπαϊκή Ένωση να λαμβάνει τις αποφάσεις της. Επικροτώ θερμά την αναφορά στο άρθρο 42 της Συνθήκης, στην επονομαζόμενη "παρέκταση", αλλά φρονώ πως είναι εξαιρετικά σημαντικό να μην χάσουμε την ευκαιρία που παρέχει το προσεχές Ευρωπαϊκό Συμβούλιο για να συζητήσουμε σχετικά με το μελλοντικό θεσμικό πλαίσιο της Ευρωπαϊκής Ένωσης και για να μην λησμονήσουμε ότι η Ευρώπη δεν μπορεί να παραμείνει αδρανής στον τομέα της ασφάλειας, της δικαιοσύνης και των θεμελιωδών ελευθεριών. " Ευρώπη πρέπει να διαθέτει τα μέσα ταχείας λήψης αποφάσεων με αποτελεσματικότητα και μεγαλύτερη δημοκρατική νομιμότητα, ενισχύοντας, για παράδειγμα, τον ρόλο του Κοινοβουλίου και του Ευρωπαϊκού Δικαστηρίου.
<P>
Τέλος, θέλω να αφιερώσω λίγα τελευταία λόγια στην ευρωατλαντική συνεργασία. Όπως είπε και ο Προεδρεύων του Συμβουλίου, διεξάγονται δύο δύσκολες διαπραγματεύσεις με τις "νωμένες Πολιτείες Αμερικής. " μία αφορά τη διαβίβαση των δεδομένων για τις οικονομικές συναλλαγές που προέκυψε από την υπόθεση Swift και η άλλη τη διαβίβαση των δεδομένων των επιβατών των πτήσεων από και προς τις "νωμένες Πολιτείες. Ελπίζω ότι και στις δύο περιπτώσεις θα μπορέσουν να επιτευχθούν σύντομα συμφωνίες, οι οποίες θα εξασφαλίζουν, αφενός, τη βεβαιότητα των νομικών μας θέσεων -μια ευρωπαϊκή νομική βάση, συνεπώς, και όχι εξάρτηση από διμερείς σχέσεις- και, αφετέρου, μια εξισορρόπηση ανάμεσα στις ανάγκες για καταπολέμηση της τρομοκρατίας και στη διασφάλιση της εμπιστευτικότητας των προσωπικών δεδομένων, τα οποία αποτελούν αμφότερα θεμελιώδη δικαιώματα του ανθρώπου. Ελπίζω ότι οι "νωμένες Πολιτείες θα αποδεχθούν την ισορροπημένη προσέγγιση που επέλεξε η γερμανική Προεδρία με την υποστήριξη της Επιτροπής και οι συμφωνίες αυτές θα ολοκληρωθούν εντός του μηνός, πριν ολοκληρωθεί η θητεία της γερμανικής Προεδρίας.
<P>
Για την πορεία των διαπραγματεύσεων έχω ενημερώσει τον Πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Εφόσον δεν έχουν ολοκληρωθεί οι διαπραγματεύσεις, υπάρχουν ζητήματα που δεν μπορούν να ανακοινωθούν ακόμη, φρόντισα όμως να ενημερώνω συνεχώς για τα αποτελέσματα των διαπραγματεύσεων τον Πρόεδρο και τους συντονιστές των κοινοβουλευτικών ομάδων σε αυτήν την επιτροπή.
<SPEAKER ID="246" NAME="Aloyzas Sakalas " AFFILIATION="PSE">
συντάκτης γνωμοδότησης της Επιτροπής Εξωτερικών Υποθέσεων. - (EN) Κυρία Πρόεδρε, αυτή η έκθεση εκπονήθηκε στο πλαίσιο ενισχυμένης συνεργασίας μεταξύ της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπής Εξωτερικών Υποθέσεων. Είμαι δε στην ευχάριστη θέση να ενημερώσω τους συναδέλφους μου ότι ο κ. Klich και εγώ έχουμε καταλήξει σε συμφωνία επί ενός εμπεριστατωμένου κειμένου το οποίο φρονώ ότι αντικατοπτρίζει τις απόψεις και των δύο επιτροπών. Ευχαριστώ θερμά τον κ. Klich για τον χρόνο που αφιέρωσε, για τη συνεργασία του και για την ευελιξία που επέδειξε.
<P>
Πέρα από τις πολλές επισημάνσεις που περιλαμβάνονται στην έκθεση, το βασικό μήνυμα που θέλω να απευθύνω προς το Συμβούλιο και την Επιτροπή είναι το εξής. Πρώτον, είναι προφανές ότι η εσωτερική σταθερότητα της ΕΕ εξαρτάται μέχρις ενός βαθμού από εξωτερικούς παράγοντες, όπως η κατάσταση σε γειτονικές χώρες. Δεύτερον, καμία από τις τυπικές προσεγγίσεις δεν πρόκειται να επιφέρει βελτίωση της πολιτικής κατάστασης στις χώρες αυτές, καθόσον οι οικονομικές, πολιτικές και κοινωνικές πραγματικότητες που επικρατούν σε αυτές διαφέρουν δραστικά. Τρίτον, υπογραμμίζω, συνεπώς, την ανάγκη εξειδικευμένων προσεγγίσεων έναντι των γειτονικών χωρών στο πλαίσιο της πολιτικής της ΕΕ στον τομέα της ελευθερίας, της ασφάλειας και της δικαιοσύνης.
<SPEAKER ID="247" NAME="Πρόεδρος">
" συζήτηση διακόπτεται έως τις 21.00.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   – Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη, 25 Σεπτεμβρίου 2003.(1) 
<SPEAKER ID="3" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης:"/>
<SPEAKER ID="4" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   – Χαίρομαι που έχω αυτό το απόγευμα την ευκαιρία να απευθύνω ένα θερμό καλωσόρισμα στον Δρα Jong-Wook Lee, τον προσφάτως εκλεγέντα Γενικό Διευθυντή της Παγκόσμιας Οργάνωσης Υγείας, και στους συνεργάτες του, οι οποίοι βρίσκονται στο θεωρείο των επισήμων. Πρόκειται για την πρώτη επίσκεψη του Δρα Lee στο Ευρωπαϊκό Κοινοβούλιο. Θα ήθελα να σας ευχαριστήσω για την παρουσία σας, Δρ Lee, και προσβλέπω στη συνεργασία μαζί σας στο μέλλον, στο πλαίσιο των αντίστοιχων εντολών μας.
<P>
Εξ ονόματος του Ευρωπαϊκού Κοινοβουλίου, έχω επίσης την τιμή να καλωσορίσω στα θεωρεία των επισήμων μας την Επιτροπή Συνταγματικών Υποθέσεων του σουηδικού κοινοβουλίου, τον πρόεδρό της, κ. Gunnar Hökmark και τον αντιπρόεδρό της, κ. Göran Magnusson.
<P>
Οι συνάδελφοι του σουηδικού κοινοβουλίου είναι ιδιαίτερα ευπρόσδεκτοι. Γνωρίζω ότι είχαν ήδη έναν βεβαρημένο γύρο συναντήσεων σήμερα το πρωί, ο οποίος θα συνεχιστεί το απόγευμα και αύριο το πρωί. Θα ήθελα να σας επισημάνω ότι πρόκειται για τη δέκατη αντιπροσωπεία επιτροπής του σουηδικού κοινοβουλίου που επισκέπτεται εφέτος το Ευρωπαϊκό Κοινοβούλιο. Σας υποδεχόμαστε με μεγάλη ευχαρίστηση και οι πόρτες μας είναι πάντα ανοικτές για συνεργασία με συναδέλφους άλλων κοινοβουλίων.(1) 
<SPEAKER ID="5" LANGUAGE="" NAME="" AFFILIATION="Σύνθεση του Κοινοβουλίου – Κατάθεση εγγράφων – Μεταφορές πιστώσεων – Συνέχεια που δόθηκε στις θέσεις και τα ψηφίσματα του Κοινοβουλίου:"/>
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   – Έχει διανεμηθεί διορθωτικό επί της ημερήσιας διάταξης των συνεδριάσεων της 8ης και 9ης Οκτωβρίου 2003. Υπάρχουν παρατηρήσεις; 
<SPEAKER ID="7" LANGUAGE="DE" NAME="Lehne (PPE-DE )." AFFILIATION="">
<P>
    Κύριε Πρόεδρε, στην ημερήσια διάταξη ακολουθεί η προφορική ερώτηση για τα ελεύθερα επαγγέλματα. Η Διάσκεψη των Προέδρων δεν κατόρθωσε να συμφωνήσει ακόμα σε μια πρόταση ψηφίσματος για την προφορική αυτή ερώτηση. Στο μεταξύ, μετά από περαιτέρω συνομιλίες θεωρώ δεδομένο ότι και εδώ στο Σώμα η πλειοψηφία είναι υπέρ ενός συνοδευτικού ψηφίσματος. Ως εκ τούτου, θα ήθελα να ζητήσω να γίνει ψηφοφορία γι’ αυτό στην επόμενη σύνοδο στο Στρασβούργο και προτείνω να ορίσουμε για την κατάθεση προτάσεων ψηφίσματος προθεσμία μέχρι την επόμενη Πέμπτη στις 12.00. 
<SPEAKER ID="8" LANGUAGE="" NAME="" AFFILIATION="(Το Σώμα συμφωνεί με το αίτημα)">
<P>
(1)
<SPEAKER ID="9" LANGUAGE="" NAME="" AFFILIATION="Για άλλες αλλαγές στην ημερήσια διάταξη και προθεσμίες για την κατάθεση προτάσεων ψηφισμάτων:"/>
<SPEAKER ID="10" LANGUAGE="EN" NAME="Howitt (PSE )." AFFILIATION="Oxfam World">
<SPEAKER ID="11" LANGUAGE="" NAME="Πρόεδρος." AFFILIATION="">
<P>
   – Κύριε Howitt, θα διαβιβάσουμε τις ευχαριστίες σας σε όλους όσους αναφέρατε. 
<SPEAKER ID="12" LANGUAGE="EN" NAME="Hudghton (Verts/ALE )." AFFILIATION="">
<P>
   – Κύριε Πρόεδρε, επικαλούμενος το άρθρο 2 του Κανονισμού του Ευρωπαϊκού Κοινοβουλίου, θέλω να επιστήσω την προσοχή σε μια δήλωση που έγινε σχετικά πρόσφατα στο κοινοβούλιο της Σκωτίας από έναν συντηρητικό βουλευτή του εν λόγω κοινοβουλίου, ο οποίος είπε, αναφερόμενος στον πρόεδρο της Επιτροπής Αλιείας του Ευρωπαϊκού Κοινοβουλίου, ότι “έχει υποχρέωση να εκπροσωπήσει τις απόψεις της κυβέρνησης του Ηνωμένου Βασιλείου στο θέμα του Συντάγματος, ενόψει του γεγονότος ότι ενδέχεται να ενσωματωθεί σε αυτό η κοινή αλιευτική πολιτική”. Το σχόλιο αφορούσε το σχέδιο Συντάγματος και την εισήγηση από τον κ. Stevenson μιας έκθεσης επί του θέματος.
<P>
Μπορείτε ίσως να επιβεβαιώσετε, κύριε Πρόεδρε, ότι, σύμφωνα με το άρθρο 2, κανένας βουλευτής δεν μπορεί να λάβει δεσμευτική εντολή, ενώ, επιπλέον, είναι σαφές ότι κανένας πρόεδρος επιτροπής δεν λαμβάνει εντολή από οποιαδήποτε κυβέρνηση – είτε από το Εδιμβούργο, το Λονδίνο, τη Μαδρίτη ή από οπουδήποτε αλλού. Μπορείτε επίσης να επιβεβαιώσετε ίσως ότι ο κ. Stevenson είναι πράγματι ελεύθερος να υπερασπιστεί τη Σκωτία εάν το επιθυμεί. 
<SPEAKER ID="13" LANGUAGE="" NAME="Πρόεδρος." AFFILIATION="">
<P>
   – Ασφαλώς μπορώ να επιβεβαιώσω, όπως παρατηρήσατε, ότι το άρθρο 2 αφορά την ανεξαρτησία της εντολής των βουλευτών του Σώματος και ότι οι βουλευτές του Σώματος ασκούν αυτήν την εντολή ελευθέρως, όπως γνωρίζω ότι πράττει κανονικά ο συνάδελφος κ. Stevenson. 
<SPEAKER ID="14" LANGUAGE="" NAME="Κόρακας (GUE/NGL )." AFFILIATION="">
<P>
    Κύριε Πρόεδρε, όπως έχω ήδη σημειώσει σ’ αυτή την αίθουσα, στη Λετονία απαγορεύεται η δράση του Κομμουνιστικού Κόμματος, η κομμουνιστική προπαγάνδα, η χρήση των κομμουνιστικών συμβόλων. Από την πολιτική ζωή έχουν αποκλεισθεί 500 000 ρωσόφωνοι κάτοικοι ή το 40% του πληθυσμού, που δεν έχει υπηκοότητα. Όσοι δεν αποχώρησαν από το Κομμουνιστικό Κόμμα Λετονίας 8 μήνες πριν τη διάλυση της Σοβιετικής Ένωσης δεν έχουν το δικαίωμα να θέσουν υποψηφιότητα στις εκλογές, να δουλέψουν στο δημόσιο τομέα. Έτσι, για παράδειγμα, απαγορεύεται στον κομμουνιστή ηγέτη Alfreds Rubiksx, που είναι σήμερα Πρόεδρος του Σοσιαλιστικού Κόμματος, να συμμετέχει στις εκλογές παρά το γεγονός ότι το κόμμα του έχει κοινοβουλευτική εκπροσώπηση.
<P>
Στήνονται, τέλος, μνημεία στους SS με δημόσια συνδρομή και υποστήριξη την ώρα που στους βετεράνους του αντιφασιστικού πολέμου απαγορεύεται να φορέσουν τα παράσημα που κέρδισαν στον πόλεμο αυτό και ορισμένοι από αυτούς φυλακίζονται ακριβώς γιατί πήραν μέρος στον αντιφασιστικό πόλεμο.
<SPEAKER ID="15" LANGUAGE="IT" NAME="Lisi (PPE-DE )." AFFILIATION="">
<P>
    Κύριε Πρόεδρε, όπως θα γνωρίζετε, πριν από δύο ημέρες στην Αφρική και συγκεκριμένα στη Σομαλία, δολοφονήθηκε με βάρβαρο τρόπο μια ιταλίδα ιεραπόστολος, η Annalena Tonelli, που επί τριάντα χρόνια είχε αφιερώσει τη ζωή της στην περίθαλψη των ασθενών, με την έγκριση και τη στήριξη όλου του πληθυσμού και της ίδιας της ισλαμικής κοινότητας.
<SPEAKER ID="16" LANGUAGE="" NAME="Πρόεδρος." AFFILIATION="">
<P>
   – Σήμερα, εξέδωσα, εξ ονόματος του Κοινοβουλίου, μια δήλωση επί του θέματος. Θα σας δώσω ένα αντίγραφο και με χαρά θα επικοινωνήσω και με την οικογένεια της κ. Tonelli. 
<SPEAKER ID="17" LANGUAGE="EN" NAME="Ahern (Verts/ALE )." AFFILIATION="">
<P>
Ζητήσαμε τώρα από την κ. De Palacio να έρθει να το συζητήσουμε στην αρμόδια κοινοβουλευτική επιτροπή, αλλά αυτό δεν μπορεί να υποκαταστήσει μια δήλωση της Επιτροπής, ή ακόμα και του Συμβουλίου, δεδομένου του διασυνοριακού χαρακτήρα του θέματος. Πρέπει να μας απασχολήσει επειγόντως το ζήτημα της ασφάλειας των αποθεμάτων ηλεκτρισμού και της ενιαίας αγοράς.
<SPEAKER ID="18" LANGUAGE="" NAME="Πρόεδρος." AFFILIATION="">
<P>
   – Δεν έθεσε κανείς το θέμα αυτό κατά τον καθορισμό της διάταξης των εργασιών σήμερα, κάτι που θα μας επέτρεπε να διαπιστώσουμε τη βούληση του Σώματος επ’ αυτού. Ίσως, ωστόσο, μπορέσουμε να συζητήσουμε τις ευρύτερες επιπτώσεις του ζητήματος στη συζήτηση για την προετοιμασία του Ευρωπαϊκού Συμβουλίου στις 16-17 Οκτωβρίου, διότι έχει σαφώς διασυνοριακό χαρακτήρα. Οι συνάδελφοι μπορούν επομένως, εάν το επιθυμούν, να εκφράσουν τις απόψεις τους για το εν λόγω ζήτημα σε εκείνη τη συζήτηση. 
<SPEAKER ID="19" LANGUAGE="EN" NAME="McAvan (PSE )." AFFILIATION="">
<P>
   – Κύριε Πρόεδρε, θα ήθελα ένα λεπτό για να παρουσιάσω στο Σώμα την Kanga, μια πολύ ιδιαίτερη προσκεκλημένη από την Αυστραλία. Είναι ένα πολύ χαριτωμένο παιχνίδι καγκουρό, αλλά ήρθε σήμερα στο Ευρωπαϊκό Κοινοβούλιο με ένα πολύ σημαντικό μήνυμα: να μας ευαισθητοποιήσει για τους ξαφνικούς και ανεξήγητους θανάτους παιδιών άνω του ενός έτους αλλά και ενηλίκων. Πολλοί θα έχετε ακούσει για το σύνδρομο του αιφνίδιου βρεφικού θανάτου, ήτοι τον απροσδόκητο θάνατο βρεφών, αλλά ίσως δεν γνωρίζετε ότι πολλοί άλλοι άνθρωποι πεθαίνουν, μετά την ηλικία του ενός έτους, και συχνά δεν δίνεται καμία εξήγηση για τον θάνατό τους στις οικογένειες.
<P>
Μετά τη σημερινή της εμφάνιση, η Kanga θα ταξιδέψει στο κοινοβούλιο της Σκωτίας και σε κοινοβούλια και εκλεγμένες συνελεύσεις σε όλο τον κόσμο με το μήνυμά της ότι πρέπει να κάνουμε κάτι περισσότερο προκειμένου να ερευνήσουμε σε βάθος το γιατί πεθαίνουν άνθρωποι κατ’ αυτόν τον τρόπο. 
<SPEAKER ID="20" LANGUAGE="" NAME="Ζορμπά (PSE )." AFFILIATION="(Χειροκροτήματα)">
<P>
    Κύριε Πρόεδρε, ζητώ την παρέμβασή σας προκειμένου να σταματήσουν οι απειλές κατά της ζωής των δημοσιογράφων Sener Levent και Ali Osman της τουρκοκυπριακής εφημερίδας “Afrika” από μέλη της εξτρεμιστικής οργάνωσης “Γκρίζοι Λύκοι” στη Βόρεια Κύπρο.
<P>
Η εφημερίδα “Afrika” και ο διευθυντής της απειλούνται με φίμωση και αυτό αποτελεί σοβαρό πλήγμα κατά της ελευθερίας του τύπου και έκφρασης στην τουρκοκυπριακή κοινότητα. Υπάρχουν βάσιμοι φόβοι ότι, ενόψει των εκλογών στην κατεχόμενη Κύπρο τον προσεχή Δεκέμβριο, αυτού του είδους οι επιθέσεις θα ενταθούν προκειμένου η τρομοκρατία και ο φόβος να εμποδίσουν να ακούγονται οι δημοκρατικές φιλοευρωπαϊκές φωνές της τουρκοκυπριακής κοινότητας.
<SPEAKER ID="21" LANGUAGE="" NAME="Πρόεδρος." AFFILIATION="">
<SPEAKER ID="22" LANGUAGE="PT" NAME="Lage (PSE )." AFFILIATION="">
<SPEAKER ID="23" LANGUAGE="ES" NAME="Ferrández Lezaun (Verts/ALE )." AFFILIATION="">
<P>
    Κύριε Πρόεδρε, την περασμένη Κυριακή έγινε στη Σαραγόσα μια διαδήλωση κατά του Εθνικού Υδρολογικού Σχεδίου, ένα από τα πολλά σχέδια που οργανώνουμε στην Αραγονία. Περίπου εκατό χιλιάδες άτομα συμμετείχαν σε αυτή. Είναι η πρώτη διαδήλωση στην οποία περισσότερο από το ένα τρίτο του πληθυσμού –σχεδόν το 35% των κατοίκων της Αραγονίας, συμπεριλαμβανομένων ηλικιωμένων ατόμων άνω των 90 ετών και παιδιών μικρότερων του ενός έτους– ήταν παρόντες για να εκφράσουν την αντίθεσή τους με το Εθνικό Υδρολογικό Σχέδιο.
<P>
Ως Αραγονέζος, σας ζητώ να διαβιβάσετε στην Επίτροπο Wallström την ευγνωμοσύνη μας για την προθυμία της να συμμετάσχει σε διάλογο και για την αδιάκοπη εργασία της. Ωστόσο, δεν τήρησε την ίδια στάση και ο Πρωθυπουργός. Σας ζητώ να διαβιβάσετε στον Πρωθυπουργό, κ. Αθνάρ, την επιθυμία μας να αλλάξει αυτή την αδιάλλακτη και αυταρχική στάση, και να καθίσει να συνδιαλεγεί με τον νόμιμο εκπρόσωπο του λαού της Αραγονίας, που είναι η κυβέρνησή της.
<SPEAKER ID="24" LANGUAGE="" NAME="Πρόεδρος." AFFILIATION="">
<SPEAKER ID="25" LANGUAGE="" NAME="Πρόεδρος." AFFILIATION="">
<SPEAKER ID="26" LANGUAGE="DE" NAME="Schreyer," AFFILIATION="Επιτροπή.">
<P>
Το Ευρωπαϊκό Κοινοβούλιο γνωρίζει καλά το θέμα της ενσωμάτωσης του Ευρωπαϊκού Ταμείου Ανάπτυξης στον κοινοτικό προϋπολογισμό, το οποίο έχει υπερασπιστεί ανά τακτά διαστήματα. Η Επιτροπή έχει επίσης ταχθεί εδώ και καιρό υπέρ της ενσωμάτωσης του Ευρωπαϊκού Ταμείου Ανάπτυξης στον προϋπολογισμό. Η πρώτη πρόταση έγινε ήδη το 1973, δηλαδή πριν από 30 χρόνια, και έκτοτε υποβλήθηκε επανειλημμένα – η τελευταία φορά ήταν το 1993.
<P>
Όμως δεν είχε καταστεί ποτέ δυνατόν να επιτευχθεί η απαραίτητη συμφωνία μεταξύ των κρατών μελών προκειμένου να υλοποιηθεί η μεταφορά στον προϋπολογισμό αυτού του ειδικού μέσου που δημιουργήθηκε το 1958. Η ιδιαιτερότητα του εν λόγω Ταμείου είναι ότι χρηματοδοτείται άμεσα από τα κράτη μέλη σύμφωνα με μια ειδική φόρμουλα.
<P>
Γιατί προτείνουμε λοιπόν εκ νέου τώρα, το 2003, την ενσωμάτωση αυτού του εξωδημοσιονομικού ταμείου στον κοινοτικό προϋπολογισμό; Βασικά, υπάρχουν δύο λόγοι. Πρώτον, η πρόταση παρουσιάζει πλεονεκτήματα για όλους τους εμπλεκόμενους και ιδίως για τις χώρες που δέχονται ενίσχυση. Δεύτερον, η Επιτροπή είναι πεπεισμένη ότι τώρα είναι η κατάλληλη στιγμή, η κατάλληλη ευκαιρία για την εκ νέου υποβολή της συγκεκριμένης πρότασης.
<P>
Επιτρέψτε μου να αρχίσω με το δεύτερο επιχείρημα, δηλαδή την κατάλληλη στιγμή και τις κατάλληλες συνθήκες. Τώρα συμπίπτουν τρία γεγονότα: πρώτον, η πρόταση μεταρρύθμισης των Συνθηκών. Στο πλαίσιο του προπαρασκευαστικού έργου της Συνέλευσης υποστηρίχθηκε κατηγορηματικά η ενσωμάτωση του Ευρωπαϊκού Ταμείου Ανάπτυξης στον κοινοτικό προϋπολογισμό. Βάσει της πρότασης της Συνέλευσης, το σύνταγμα θα καταστήσει δυνατή αυτή την ενσωμάτωση. Το δεύτερο σημαντικό στοιχείο είναι η διεύρυνση της Ευρωπαϊκής Ένωσης. Κατά τις σχετικές διαπραγματεύσεις συμφωνήθηκε ότι τα νέα κράτη μέλη δεν θα συμμετάσχουν ακόμη στην τρέχουσα χρηματοδότηση του ταμείου, αλλά θα συμμετάσχουν στις διαπραγματεύσεις για το επόμενο Ταμείο. Και τρίτον, συζητείται η πρόταση για ένα νέο κοινοτικό δημοσιονομικό πλαίσιο για το διάστημα μετά το 2006. Συνεπώς, η σημερινή ανακοίνωση αποτελεί ένα συγκεκριμένο στοιχείο του επόμενου δημοσιονομικού πακέτου που προτείνει η Επιτροπή.
<P>
Η Ευρωπαϊκή Ένωση παρέχει το ήμισυ της παγκόσμιας δημόσιας αναπτυξιακής βοήθειας. Τον τελευταίο χρόνο διατέθηκαν από την Ευρωπαϊκή Ένωση τα 31 από τα 60 δισ. ευρώ της αναπτυξιακής βοήθειας. Το ποσόν αυτό περιλαμβάνει την ενίσχυση τόσο από τα κράτη μέλη όσο και από την Κοινότητα. Σήμερα οι πηγές της κοινοτικής βοήθειας είναι τρεις: ο κοινοτικός προϋπολογισμός, τα μέσα της Ευρωπαϊκής Τράπεζας Επενδύσεων και, φυσικά, το Ευρωπαϊκό Ταμείο Ανάπτυξης. Εάν το Ευρωπαϊκό Ταμείο Ανάπτυξης συμπεριληφθεί στον κοινοτικό προϋπολογισμό, η ευρωπαϊκή βοήθεια θα γίνει περισσότερο ορατή, θα μπορεί να εμφανίζεται πιο συνεκτική και αυτό θα αποτελούσε ένα περαιτέρω σημαντικό βήμα για την ενίσχυση του ρόλου της Ευρωπαϊκής Ένωσης σε παγκόσμιο επίπεδο.
<SPEAKER ID="27" LANGUAGE="EN" NAME="Kinnock, Glenys (PSE )." AFFILIATION="">
<P>
Κυρία Επίτροπε, θα εξετάζατε ένα νέο κονδύλιο για την ανάπτυξη στις δημοσιονομικές προοπτικές; Επίσης, είστε διατεθειμένη να το συμπεριλάβετε στην πρόταση σχετικά με τις επόμενες δημοσιονομικές προοπτικές για το τέλος του 2003; 
<SPEAKER ID="28" LANGUAGE="DE" NAME="Schreyer," AFFILIATION="Επιτροπή.">
<P>
Στη σημερινή της ανακοίνωση, η Επιτροπή πρότεινε μάλιστα να έχει η μελλοντική πορεία της αναπτυξιακής βοήθειας ως γνώμονα τη γενικότερη εξέλιξη της οικονομίας. Αυτή είναι επομένως μια θετική δήλωση και πρέπει να τη δούμε και σε συνάρτηση με τις υποσχέσεις του Μοντερέι. Βέβαια το τμήμα της αναπτυξιακής βοήθειας που χρηματοδοτείται ή θα χρηματοδοτείται στο μέλλον από τον προϋπολογισμό είναι μόνο ένα μικρό μέρος των 0,39% του ετήσιου ΑΕΠ που έχουμε υποσχεθεί, θεωρώ όμως ότι πρέπει να διασφαλιστεί. Δεν μπορώ φυσικά να πω από τώρα εάν οι διαπραγματεύσεις θα έχουν ως αποτέλεσμα την αύξηση του εν λόγω ποσοστού. 
<SPEAKER ID="29" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 15.40 και συνεχίζεται στις 16.10)">
<SPEAKER ID="30" LANGUAGE="" NAME="Πρόεδρος." AFFILIATION="">
<P>
   – Καθώς το Συμβούλιο δεν μπορεί ακόμα να παραστεί, προτείνω να τροποποιήσουμε ελαφρώς την ημερήσια διάταξη και να περάσουμε στο επόμενο θέμα, το οποίο είναι η προφορική ερώτηση (B5-0278/2003) του βουλευτή Klaus-Heiner Lehne και άλλων, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τους κανονισμούς οργάνωσης της αγοράς και τους κανόνες ανταγωνισμού για τα ελεύθερα επαγγέλματα. 
<SPEAKER ID="31" LANGUAGE="DE" NAME="Lehne (PPE-DE )" AFFILIATION="">
<P>
   .  Κύριε Πρόεδρε, κυρίες και κύριοι, θα ήθελα να ευχαριστήσω αρχικά τον Επίτροπο Monti που ανταποκρίθηκε μέσα σε τόσο μικρό διάστημα. Έτσι έχουμε το πλεονέκτημα να μπορούμε να ασχοληθούμε με αυτήν την προφορική ερώτηση σε ένα σημείο της ημερήσιας διάταξης που είναι κάπως πιο “διακεκριμένο” από ό,τι για παράδειγμα τα μεσάνυχτα. Αισθάνομαι ευγνωμοσύνη για αυτή τη σύμπτωση, διότι το θέμα της προφορικής αυτής ερώτησης είναι πραγματικά κάτι πολύ σημαντικό. Πρόκειται συγκεκριμένα για το γεγονός ότι στα κράτη μέλη της Ευρωπαϊκής Ένωσης έχουν εξελιχθεί στη διάρκεια αιώνων ελεύθερα επαγγέλματα που έχουν να εκπληρώσουν εντελώς συγκεκριμένα καθήκοντα. Για παράδειγμα οι δικηγόροι είναι όργανα της εφαρμογής του δικαίου, οι συμβολαιογράφοι συντάσσουν επίσημα έγγραφα, οι γιατροί, οι φαρμακοποιοί και πολλοί άλλοι ελεύθεροι επαγγελματίες υπόκεινται σε εντελώς ιδιαίτερες επαγγελματικές διατάξεις που έχουν ομοιότητες και ιδιαίτερες δομές.
<P>
Ειδικά ενόψει των πρόσφατων εξελίξεων –εδώ και λίγους μήνες έχουμε την μελέτη του Ινστιτούτου IAS της Βιέννης– θα θέλαμε να μας πει η Επιτροπή πώς σκοπεύει να αντιμετωπίσει το θέμα αυτό στο μέλλον. Εξάλλου, ακούσαμε ότι η Επιτροπή σκοπεύει να κάνει σε μερικές εβδομάδες μια μεγάλη διαβούλευση για το συγκεκριμένο ζήτημα, στην οποία θα συμμετάσχουν όλοι οι εμπλεκόμενοι τομείς. Θα μας ενδιέφερε λοιπόν να μάθουμε ποια είναι τα επόμενα βήματα που σκοπεύει να κάνει η Επιτροπή μετά από την εν λόγω ακρόαση. Προς αυτήν την κατεύθυνση κινείται η ερώτησή μας και πιστεύω ότι θα μας βοηθούσε πολύ ο Επίτροπος Monti λαμβάνοντας σήμερα εδώ επ’ ευκαιρία της προφορικής αυτής ερώτησης σαφή θέση ως προς τα σημεία αυτά. Έτσι οι ελεύθεροι επαγγελματίες θα είχαν πολύ λιγότερες ανησυχίες και θα μπορούσε να επικρατήσει σαφήνεια.
<SPEAKER ID="32" LANGUAGE="IT" NAME="Monti," AFFILIATION="Επιτροπή">
<P>
Η Επιτροπή δεν έχει καμία αμφιβολία ότι η αναμφισβήτητη επαγγελματική ικανότητα και η δυνατότητα εγκαθίδρυσης σχέσεων με την πελατεία που βασίζονται στην αμοιβαία εμπιστοσύνη αποτελούν θεμελιώδη στοιχεία επιτυχίας για τους ελεύθερους επαγγελματίες, και έτσι εξασφαλίζεται υψηλό επίπεδο ικανοποίησης για την πελατεία τους στην Ευρώπη. Αυτό είναι το πνεύμα με το οποίο η Επιτροπή ενέκρινε ποικίλες πρωτοβουλίες που αποσκοπούν, όπως ήδη ειπώθηκε, στην εξασφάλιση της πλήρους προστασίας του γενικού συμφέροντος, καθώς και ειδικότερα στο υψηλό επίπεδο ανεξαρτησίας και επαγγελματικής δεοντολογίας σε αυτόν τον τομέα. Παράδειγμα αποτελεί η πρόσφατη απόφαση Wouters της 19ης Φεβρουαρίου 2002 και η προστασία των δικαιωμάτων των πελατών.
<P>
Τον Μάρτιο του 2003, ξεκινήσαμε μια διαδικασία αξιολόγησης για να χαράξουμε ένα πλήρες πλαίσιο του κανονισμού των ελεύθερων επαγγελμάτων και των αποτελεσμάτων του σε όλα τα κράτη της Ευρωπαϊκής Ένωσης. Η διαδικασία αυτή λαμβάνει υπόψη δύο πτυχές: κατά πρώτο λόγο, ακριβώς επειδή τα ελεύθερα επαγγέλματα έχουν σημαντικές επιπτώσεις στην ανταγωνιστικότητα των άλλων τομέων, είναι σημαντικό να αξιολογηθούν οι οικονομικές συνέπειες που μπορεί να έχει ο κανονισμός στην παραγωγή και στην απόδοση, στο ύψος των τιμών και στην απασχόληση· κατά δεύτερο λόγο, όπως άφησαν να εννοηθεί οι συντάκτες της ερώτησης, θα πρέπει με κάθε τρόπο να ληφθούν υπόψη οι μη οικονομικές πτυχές και να εξετασθούν, κατά συνέπεια, επιμελώς οι λόγοι που δικαιολογούν τους διαφορετικούς κανονισμούς. Εάν προκύψει ότι ορισμένοι από αυτούς τους κανονισμούς υπερβαίνουν όσα είναι αντικειμενικά δικαιολογημένα για να εξασφαλίζονται, αφενός, υπηρεσίες υψηλής ποιότητας και, αφετέρου, η προστασία των συμφερόντων των καταναλωτών, η Επιτροπή –αλλά είμαι βέβαιος και οι ίδιοι οι ελεύθεροι επαγγελματίες– θα πρέπει να κάνουν ό,τι είναι δυνατόν για να εξασφαλίσουν την αναθεώρηση αυτών των κανονισμών. Βρισκόμαστε στη διαδικασία ανάλυσης της συνεισφοράς των ελεύθερων επαγγελμάτων και των καταναλωτών σε αυτήν την αξιολόγηση.
<P>
Κύριε Lehne, στις 28 Οκτωβρίου 2003, θα πραγματοποιηθεί η ακρόαση των ενδιαφερομένων μερών –η ακρόαση στην οποία αναφερθήκατε εσείς ο ίδιος– και προσδοκούμε, με την ευκαιρία αυτή, ότι θα μπορέσουμε να συγκεντρώσουμε ένα ευρύ φάσμα απόψεων από όλες τις πλευρές. Ασφαλώς, εάν κάποιοι βουλευτές του Ευρωπαϊκού Κοινοβουλίου θελήσουν να συμμετάσχουν, θα είναι κάτι παραπάνω από ευπρόσδεκτοι. Είμαι βέβαιος ότι οι συζητήσεις θα είναι υψηλής ποιότητας και ότι θα μας επιτρέψουν να αποκτήσουμε καλύτερη γνώση της λειτουργίας των επαγγελμάτων. Οι απόψεις σας, εάν θελήσετε να συμμετάσχετε, θα εμπλουτίσουν αναμφίβολα τη συζήτηση.
<P>
Τέλος, θα ήθελα να υπενθυμίσω στο Σώμα, κύριε Πρόεδρε, ότι κατόπιν προτάσεως του συναδέλφου μου, Επιτρόπου Bolkestein, η Επιτροπή ενέκρινε στις 7 Μαρτίου 2002 μια πρόταση οδηγίας σχετικά με την αναγνώριση των επαγγελματικών προσόντων, κύριος σκοπός της οποίας είναι η παγίωση δεκαπέντε οδηγιών που ισχύουν στον τομέα και η αύξηση της κινητικότητας των αρμοδιοτήτων, υπό το πρίσμα των αποφάσεων του Ευρωπαϊκού Συμβουλίου της Λισαβόνας. Η πρόταση έχει υποβληθεί στο Κοινοβούλιο για πρώτη ανάγνωση. Χωρίς να θέτει το ζήτημα των επαγγελματικών προσόντων, που εξακολουθεί να αποτελεί πρωταρχική αρμοδιότητα των κρατών μελών, σκοπός της πρότασης είναι να διευκολύνει την παροχή υπηρεσιών σε πελάτες οποιουδήποτε κράτους μέλους από τους ελεύθερους επαγγελματίες που διαθέτουν τα προσόντα σε ένα άλλο κράτος μέλος. Παράλληλα, η Επιτροπή μελετά –σε ένα ευρύτερο πλαίσιο και σύμφωνα με τη στρατηγική για την εσωτερική αγορά των χρηματοπιστωτικών υπηρεσιών– έναν συνεκτικό τρόπο για να ξεπεραστούν τα εμπόδια που δυσκολεύουν ακόμη την παροχή διασυνοριακών υπηρεσιών, εξαιρουμένων εκείνων που αφορούν την απλή αναγνώριση των επαγγελματικών προσόντων. Ασφαλώς, εάν η Επιτροπή παρουσίαζε μια νέα πρόταση σε αυτόν τον τομέα που θα αφορούσε και τις διασυνοριακές υπηρεσίες από ελεύθερους επαγγελματίες, θα ελάμβανε δεόντως υπόψη τους στόχους του γενικού συμφέροντος και, ειδικότερα, την ιδιαίτερη σημασία που έχουν για αυτά τα επαγγέλματα η ανεξαρτησία και η δεοντολογία.
<P>
Εν κατακλείδι, η Επιτροπή πιστεύει ότι οφείλει να πολλαπλασιάσει τις προσπάθειές της για να δημιουργήσει συνθήκες ισότιμου ανταγωνισμού για τους εξειδικευμένους επαγγελματίες, ώστε να ενισχυθεί η διασυνοριακή κινητικότητα και να προωθηθεί ο υγιής ανταγωνισμός προς το συμφέρον τόσο των επαγγελματιών όσο και των καταναλωτών, επιβεβαιώνοντας ωστόσο τη δέσμευσή της να σεβαστεί τον κανονισμό και την περιοριστική αυτορρύθμιση που εφαρμόζονται στα ελεύθερα επαγγέλματα και μπορούν να δικαιολογηθούν από λόγους γενικού συμφέροντος. Δανείζομαι την έκφρασή σας, κύριε Lehne: έχουμε όλοι συνείδηση ότι δεν χρειάζονται ούτε αρκούν εδώ οι κανόνες που ισχύουν για τα σούπερ μάρκετ. Πρόκειται για έναν πολύ ιδιαίτερο τομέα για τον οποίο, ωστόσο, πιστεύουμε ότι μπορεί να επωφεληθεί από την κριτική επανεξέταση του υφιστάμενου ρυθμιστικού πλαισίου. 
<SPEAKER ID="33" LANGUAGE="IT" NAME="Gargani (PPE-DE )." AFFILIATION="">
<P>
    Κύριε Πρόεδρε, όπως κατέστησε σαφές ο Επίτροπος κ. Monti, η σχέση μεταξύ ελεύθερης αγοράς και ελεύθερων επαγγελμάτων δεν είναι μια απλή και φυσική σχέση. Όπως γνωρίζετε, μαζί με τον κ. Lehne, τον κ. Zappalà και άλλους συναδέλφους, από ενός και πλέον έτους προωθούμε στο πλαίσιο της επιτροπής μια οδηγία για τα επαγγελματικά προσόντα και, κατά συνέπεια, γνωρίζουμε καλά την τυπική και εξαιρετική φύση του προβλήματος των ελεύθερων επαγγελμάτων.
<P>
Ένας αμερικανός κοινωνιολόγος, ο Fredson, αποδεικνύει στα κείμενά του ότι το σύστημα των επαγγελμάτων ανταποκρίνεται στην ηθική της εργασίας που πρέπει να βρίσκει τη σωστή ισορροπία –και εδώ συμφωνώ με τον Επίτροπο Monti– όσον αφορά το κέρδος και την εφαρμογή των κανόνων που χαρακτηρίζουν την αγορά και τη γραφειοκρατία. Αυτό είναι από μόνο του εξαιρετικό. Η διατήρηση αυτής της ευαίσθητης και δύσκολης ισορροπίας απαιτεί ένα ειδικό καθεστώς για τα ελεύθερα επαγγέλματα, όχι προς το δικό τους συμφέρον αλλά και προς το συμφέρον της κοινωνίας γενικά. Εξάλλου, ο Χάρτης των Θεμελιωδών Δικαιωμάτων προβλέπει, στο άρθρο 15, την επαγγελματική ελευθερία, ήτοι το δικαίωμα ελεύθερης άσκησης ενός επιλεγμένου και αποδεκτού επαγγέλματος, η δε ελευθερία του επαγγέλματος διαφέρει από την επιχειρηματική ελευθερία.
<P>
Όπως επιβεβαιώνει η Συνθήκη, Επίτροπε Monti, η αποστολή γενικού συμφέροντος που επιτελούν τα ελεύθερα επαγγέλματα μπορεί να δικαιολογήσει και ορισμένους περιορισμούς στους κανόνες του ανταγωνισμού. Για τον λόγο αυτόν, νομοθετικές διατάξεις και κανόνες δεοντολογίας μπορούν να προβλέπουν παρέκκλιση από το δίκαιο του ανταγωνισμού σε ειδικές περιπτώσεις: σε θέματα επαγγελματικών αμοιβών, που μπορεί να είναι και υποχρεωτικές εάν έχουν θεσπιστεί από το κράτος· σε θέματα άσκησης του επαγγέλματος σε ολοκληρωμένη μορφή· σε θέματα διαφήμισης, όπου οι κώδικες δεοντολογίας μπορούν να αποκλείουν τη δυνατότητα έκφρασης απόψεων για έναν συνάδελφο μεταξύ των διαφόρων επαγγελματιών· σε θέματα εγγραφής σε ασφαλιστικούς φορείς· σε θέματα αποδοχής της υποχρεωτικής εγγραφής σε συνταξιοδοτικά ταμεία· σε θέματα δικαιωμάτων αποκλειστικότητας υπέρ ορισμένων νομοθετικά κατοχυρωμένων επαγγελμάτων.
<P>
Από αυτήν την άποψη –όπως προκύπτει και από τα λόγια του Επίτροπου Monti– πιστεύω ότι, με αυτό τον τρόπο, και μόνο με την αρετή της ευαίσθητης εκείνης ισορροπίας μεταξύ κέρδους και ηθικής που πρέπει να καθορίσουμε, υπάρχει μια σωστή σχέση μεταξύ ελεύθερης αγοράς, ανταγωνισμού, κανόνων και ηθικής εν γένει. 
<SPEAKER ID="34" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, οι ομιλητές που προηγήθηκαν κατέδειξαν τις ιδιαιτερότητες των ελεύθερων επαγγελμάτων και την ανάγκη μιας διαφοροποιημένης ρύθμισης. Βέβαια, όπως επεσήμανε ο Επίτροπος Monti, αυτή η διαφοροποιημένη ρύθμιση πρέπει να γίνεται σε μια ελεύθερη αγορά, στην οποία κανονικά οι πελάτες έχουν τη δυνατότητα να επιλέγουν τους επαγγελματίες τους και μπορούν, επιπλέον, να περιμένουν ορισμένους κανόνες συμπεριφοράς.
<P>
Συμπερασματικά, πιστεύω ότι χρειάζεται μια νέα ρύθμιση, μια περισσότερο εξειδικευμένη ρύθμιση, για τα ελεύθερα επαγγέλματα, αλλά αυτή η ρύθμιση δεν πρέπει να αντιβαίνει στους γενικούς κανονισμούς της Ευρωπαϊκής Ένωσης. Όπως είπε ο Επίτροπος Monti, δεν πρόκειται για μια υπεραγορά –δεν μπορεί κανείς να πάει σε μια υπεραγορά για να αγοράσει τις υπηρεσίες ενός γιατρού– αλλά, στο πλαίσιο μιας αγοράς, οι πελάτες έχουν επίσης δικαίωμα να επωφεληθούν από τη δυνατότητα, για παράδειγμα, του ανταγωνισμού σε έναν τομέα όπου υπάρχει μεγαλύτερη προσφορά απ’ ό,τι ζήτηση επαγγελματιών. Ο μηχανισμός προσφοράς και ζήτησης μπορεί να ενεργήσει ακόμη και ως παράγοντας επιλογής, από την άποψη ότι συνήθως οι πελάτες θα επιλέξουν εκείνους τους ελεύθερους επαγγελματίες που τους προσφέρουν τους καλύτερους όρους, συμπεριλαμβανομένων των τιμών. Όμως αν θεσπιστεί μια υπερβολικά κλειστή ρύθμιση, αν οι όροι πρόσβασης των πελατών είναι υπερβολικά αυστηροί, οι πελάτες θα βρεθούν παγιδευμένοι λόγω της ύπαρξης αυτών των οργανώσεων και των τιμών που θα καθορίσουν αυτές, και δεν θα έχουν καν τη δυνατότητα να προσφύγουν εναντίον τους.
<P>
Επομένως, πιστεύω ότι ο Επίτροπος έθεσε πολύ σωστά το πρόβλημα· πρέπει να αναζητήσουμε μια ισορροπία ώστε οι ειδικές απαιτήσεις αυτών των επαγγελμάτων –για τα οποία θέλουμε όλοι πολύ υψηλά ηθικά πρότυπα, που οι πρώτοι που πρέπει να μεριμνούν για τη διατήρησή τους είναι πιθανότατα οι ίδιοι οι ελεύθεροι επαγγελματίες μέσω των οργανώσεών τους– να μην αποβούν εις βάρος του πελάτη, του καταναλωτή ή του χρήστη. Ο πελάτης πρέπει να έχει δικαίωμα πρόσβασης στους νομικούς κανόνες και στις δικαστικές και διοικητικές αρχές, προκειμένου να διασφαλίσει ότι οι υπηρεσίες θα έχουν τη μέγιστη προστασία και ότι, στο πλαίσιο των απαιτήσεων που επεσήμαναν ο κ. Gargani και ο κ. Lehne, μπορεί να διασφαλιστεί ένας ελεύθερος ανταγωνισμός, τόσο σε όλες τις χώρες της Ένωσης όσο και πέρα από τα σύνορα της Ένωσης. 
<SPEAKER ID="35" LANGUAGE="IT" NAME="Della Vedova (NI )." AFFILIATION="">
<SPEAKER ID="36" LANGUAGE="DE" NAME="Karas (PPE-DE )" AFFILIATION="(Χειροκροτήματα)">
<P>
Πρέπει όμως και να παραμείνουμε σταθεροί, ως υποστηρικτές του δικαίου του ανταγωνισμού και όχι μόνο του Επιτρόπου Monti. Ως εκ τούτου, κατά τη γνώμη μου η εφαρμογή των κοινοτικών κανόνων για τον ανταγωνισμό στον τομέα των ελευθέρων επαγγελμάτων είναι εύλογη και πρέπει να υποστηριχτεί, εφόσον βέβαια λαμβάνονται υπόψη οι ιδιαιτερότητες αυτού του τομέα της αγοράς. Για τον λόγο αυτόν άλλωστε επικροτώ το γεγονός ότι η Επιτροπή δεν θέτει υπό αμφισβήτηση την ύπαρξη επαγγελματικών οργανώσεων.
<SPEAKER ID="37" LANGUAGE="IT" NAME="Zappalà (PPE-DE )." AFFILIATION="">
<P>
    Κύριε Πρόεδρε, θέλω καταρχάς να επισημάνω δύο πράγματα. Πρώτον, εγώ ήμουν ο εισηγητής της έκθεσης του Κοινοβουλίου σχετικά με την πρόταση οδηγίας στην οποία αναφέρθηκε ο Επίτροπος κ. Monti. Δεύτερον, στην Ευρώπη, και ιδιαίτερα στη χώρα μου, προξένησαν ιδιαίτερη ανησυχία ορισμένες πρωτοβουλίες του Επιτρόπου όσον αφορά μια σειρά ερευνών και στατιστικών στοιχείων για τις αμοιβές και τις μεθόδους συμπεριφοράς.
<SPEAKER ID="38" LANGUAGE="IT" NAME="Monti," AFFILIATION="Επιτροπή">
<P>
Όλοι οι ομιλητές, με διαφορετική έμφαση ο καθένας, υπογράμμισαν ότι τα ελεύθερα επαγγέλματα έχουν ιστορικές ρίζες –ο κ. Gargani ήταν σαφέστατος επί του ζητήματος– και ότι είναι αναγκαία η εξεύρεση ισορροπίας μεταξύ δύο αντικρουόμενων όρων: της αυτορρύθμισης και της δημόσιας ρύθμισης· των θεμάτων της αγοράς και των θεμάτων εκτός αγοράς· της ιδιαιτερότητας αλλά και της προσπάθειας δημιουργίας μεγαλύτερης κινητικότητας στην Ευρώπη. Επισημάνθηκε, όπως ανέφερα, ότι είναι αναγκαία μια ισορροπία: εδώ ίσως οι θέσεις αποκλίνουν, διότι ορισμένοι –όπως ο κ. Medina Ortega και, ακόμη περισσότερο, ο κ. Della Vedova– πιστεύουν ότι η υφιστάμενη σημερινή ισορροπία δεν είναι μια πραγματική ισορροπία και θα πρέπει να υπάρξει σημαντικά μεγαλύτερη πρόοδος· άλλοι, με μεγαλύτερη σύνεση, ζητούν να ληφθούν περισσότερο υπόψη οι ιδιαιτερότητες των ελεύθερων επαγγελμάτων και, κατά συνέπεια, να μην θεωρηθούν εντελώς ανεπαρκείς οι υφιστάμενες σημερινές ισορροπίες.
<P>
Πιστεύω επίσης ότι η συζήτηση καθιστά σαφές πως θα πρέπει να μάθουμε περισσότερα για το θέμα αυτό και να εμβαθύνουμε τις γνώσεις μας. Αυτός ακριβώς ήταν ο σκοπός της διαδικασίας αξιολόγησης, η οποία βασίζεται στην έρευνα που ανέθεσε η Επιτροπή στο Ινστιτούτο Ανωτέρων Μελετών της Βιέννης, συμβάλλοντας πιστεύω σημαντικά στην απόκτηση γνώσεων, διότι εξετάζει τα ισχύοντα συστήματα στα δεκαπέντε κράτη μέλη για πέντε διαφορετικές κατηγορίες ελεύθερων επαγγελμάτων και επιχειρεί να κάνει συγκρίσεις. Πάνω σε αυτήν ακριβώς τη βάση, πιστεύουμε πως μπορεί να φανεί χρήσιμη η ακρόαση στη Διάσκεψη της 28ης Οκτωβρίου, στην οποία, όπως υπογράμμισε ιδιαίτερα ο κ. Medina Ortega, δεν θα συμμετάσχουν μόνο οι εκπρόσωποι των επαγγελμάτων αλλά και οι εκπρόσωποι των πελατών. Σε αυτό το πλαίσιο, δεν πρέπει μάλιστα να λησμονούμε ότι πελάτες των επαγγελματιών είναι τόσο οι πολίτες όσο και οι επιχειρήσεις: συνεπώς, είναι πολύ σημαντική, βεβαίως, η επίδραση της ποιότητας της επαφής αλλά και των τιμών, όσον αφορά το πραγματικό επίπεδο εισοδήματος, το βιοτικό επίπεδο των πολιτών και τις τιμές παραγωγής των επιχειρήσεων.
<P>
Υπάρχουν διαφορές μεταξύ των κρατών μελών, την ανάδειξη των οποίων επέτρεψε αυτή η έρευνα. Επ’ αυτού, κύριε Karas, πιστεύω ότι είναι πολύ ενδιαφέρουσα η αναλογία που διατυπώσατε μεταξύ αυτού του θέματος των ελεύθερων επαγγελμάτων και εκείνου των υπηρεσιών γενικού οικονομικού συμφέροντος, , για να είμαστε ακριβέστεροι. Πράγματι, σε αμφότερες τις περιπτώσεις, πρόκειται για την αναγνώριση αναγκών που υπερβαίνουν τη στενή έννοια της αγοράς και, σε αμφότερες τις περιπτώσεις, πιστεύω ότι υπάρχει περιθώριο για προσπάθεια αύξησης του ανταγωνισμού και της αποτελεσματικότητας, με τον δέοντα σεβασμό στις ανάγκες αυτές.
<P>
Πιστεύω ότι η Επιτροπή προσεγγίζει το θέμα αυτό με πολύ ισορροπημένο πνεύμα. Παρατηρώ, όπως και εσείς, κύριε Zappalà, ότι σε ορισμένα κράτη μέλη προκλήθηκε κάποια ανησυχία. Επιτρέψτε μου να επωφεληθώ της ευκαιρίας για να υπογραμμίσω ότι πρόκειται για αβάσιμες ανησυχίες, για δύο λόγους: καταρχάς –για να χρησιμοποιήσω μια δική σας έκφραση– διότι κανείς δεν σκοπεύει να τα βάλει όλα στο ίδιο τσουβάλι· μάλιστα, η μελέτη στην οποία βασίζεται η διαδικασία αξιολόγησης ξεχωρίζει, όπως ανέφερα, πέντε διαφορετικές επαγγελματικές κατηγορίες και δεκαπέντε κράτη μέλη, ακριβώς για να μην τα βάλουμε όλα στο ίδιο τσουβάλι. Κατά την προκαταρκτική συζήτηση στον Τύπο ορισμένων κρατών μελών, αναφέρθηκε ότι η Ευρωπαϊκή Επιτροπή σκοπεύει να προβεί στην ανεξέλεγκτη ελευθέρωση. Πέραν του γεγονότος ότι οι πρωτοβουλίες της Επιτροπής χαρακτηρίζονται εκ παραδόσεως από σύνεση, ειδικά σε αυτόν τον τομέα θεωρούμε ότι θα ήταν μάλλον ανόητο να ξεκινήσουμε από την προϋπόθεση ότι τίποτα δεν πρέπει να αλλάξει, μολονότι κανείς από εμάς δεν έχει κατά νου την ανεξέλεγκτη ελευθέρωση.
<SPEAKER ID="39" LANGUAGE="" NAME="Πρόεδρος." AFFILIATION="">
<P>
   – Η συζήτηση έληξε.(1) 
<SPEAKER ID="40" LANGUAGE="" NAME="" AFFILIATION="Προθεσμία κατάθεσης προτάσεων ψηφίσματος:"/>
<SPEAKER ID="41" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τις δηλώσεις του Συμβουλίου και της Επιτροπής για την προετοιμασία του Ευρωπαϊκού Συμβουλίου στις Βρυξέλλες στις 16 και 17 Οκτωβρίου 2003.
<P>
Θα ήθελα να πω στον κ. Antonione ότι κατανοούμε την τεράστια πίεση υπό την οποία βρίσκεται σήμερα. Όταν μας δίνονται φιλόδοξα προγράμματα, είναι μερικές φορές πολύ δύσκολο να τα τηρήσουμε, ακόμα και με την καλύτερη θέληση και τη μεγαλύτερη ευελιξία. Απευθύνω, ωστόσο, μια γενική έκκληση στον κ. Antonione –και του ζητώ να τη διαβιβάσει στους συναδέλφους του– να δίνουν την απαιτούμενη προτεραιότητα στις διοργανικές σχέσεις με το Σώμα. Θα ζητούσα να καταβάλουμε κάθε δυνατή προσπάθεια ώστε να αποφευχθεί η επανάληψη αυτού του ατυχούς αλλά –στην προκειμένη περίπτωση– αναπόφευκτου προβλήματος. 
<SPEAKER ID="42" LANGUAGE="IT" NAME="Antonione," AFFILIATION="Συμβούλιο">
<P>
Είμαι ευγνώμων στο Ευρωπαϊκό Κοινοβούλιο, διότι μου έδωσε την ευκαιρία να παρουσιάσω στο Σώμα τα κυριότερα θέματα της ημερήσιας διάταξης του προσεχούς Ευρωπαϊκού Συμβουλίου, που θα διεξαχθεί στις Βρυξέλλες στις 16 και 17 Οκτωβρίου. Το πρωί της 16ης Οκτωβρίου, πριν από την έναρξη του Ευρωπαϊκού Συμβουλίου, θα διεξαχθούν οι εργασίες της δευτέρας συνόδου της Διακυβερνητικής Διάσκεψης, που θα συνεδριάσει σε επίπεδο αρχηγών κρατών και κυβερνήσεων, επικουρούμενων από τους Υπουργούς Εξωτερικών. Οι διαδικασίες του Ευρωπαϊκού Συμβουλίου θα ξεκινήσουν κατά συνέπεια στις 16.00, με την καθιερωμένη συνάντηση των αρχηγών κρατών και κυβερνήσεων με τον Πρόεδρο του Ευρωπαϊκού Κοινοβουλίου.
<P>
Βρισκόμαστε, συνεπώς, στον δεύτερο σταθμό μιας συνταγματικής διαδικασίας που ξεκίνησε με τις εργασίες της Συνέλευσης και το σχέδιο Συνταγματικής Συνθήκης που εκπόνησε. Κύριε Πρόεδρε, θα ήθελα καταρχάς να αναφερθώ στην παρουσία σας στην εναρκτήρια συνεδρίαση, παρουσία την οποία, όπως γνωρίζετε καλά, επιθυμούσε διακαώς η ιταλική Προεδρία. Εν συνεχεία, οι συνάδελφοί σας κκ. Hänsch και Méndez de Vigo συμμετείχαν στην πρώτη υπουργική συνεδρίαση της Διακυβερνητικής Διάσκεψης, που διεξήχθη το απόγευμα της ίδιας ημέρας.
<P>
Ασφαλώς, δεν έλειψε η επαλήθευση ορισμένων εθνικών διαφορών σε συγκεκριμένες πτυχές του σχεδίου Συνθήκης, μολονότι επιβεβαιώθηκε η κοινή βούληση να τηρηθούν οι προθεσμίες που θέσαμε στη Θεσσαλονίκη. Η πρώτη υπουργική συνεδρίαση της ΔΚΔ επέτρεψε την περαιτέρω διευκρίνιση του χρονοδιαγράμματος, της μεθοδολογίας και της οργάνωσης των εργασιών που προτίθεται να εφαρμόσει η ιταλική Προεδρία, ώστε οι αρχηγοί κρατών και κυβερνήσεων να έχουν στη διάθεσή τους όλα τα στοιχεία που είναι απαραίτητα για μια συνολική συμφωνία στη συνεδρίαση της 12ης και 13ης Δεκεμβρίου 2003.
<P>
Το Συμβούλιο Γενικών Υποθέσεων είχε μια πρώτη συζήτηση σχετικά με το σχέδιο της ατζέντας που καταρτίσθηκε στη συνεδρίαση της 29ης Σεπτεμβρίου 2003 και θα επανέλθει στο θέμα στην προσεχή συνεδρίαση της 13ης Οκτωβρίου, βάσει μιας ενημερωμένης έκδοσης της ημερήσιας διάταξης, που θα λαμβάνει επί πλέον υπόψη τα συμπεράσματα των συνεδριάσεων των Συμβουλίων Δικαιοσύνης και Εσωτερικών Υποθέσεων και ECOFIN των προηγουμένων ημερών και της συνεδρίασης του Συμβουλίου Μεταφορών, Τηλεπικοινωνιών και Ενέργειας στις 9 Οκτωβρίου.
<P>
Όπως ήδη ανέφερα, η ιταλική Προεδρία προτίθεται να θέσει στο επίκεντρο των συζητήσεων του προσεχούς Ευρωπαϊκού Συμβουλίου την πιεστική ανάγκη ανάκαμψης της ευρωπαϊκής οικονομίας. Θα ήθελα, ωστόσο, να διευκρινίσω αμέσως ότι η πρόθεση της ιταλικής Προεδρίας δεν είναι να επικαλύψει το εαρινό Ευρωπαϊκό Συμβούλιο. Πράγματι, όπως προβλέπεται, τον Μάρτιο του 2004, θα διεξαχθεί η ετήσια συνάντηση για να εξετάσουμε επί του συνόλου την υλοποίηση της στρατηγικής της Λισαβόνας με βάση την έκθεση της Επιτροπής και τις συνεισφορές των διαφόρων συνθέσεων του Συμβουλίου.
<P>
Δεχθήκαμε με ικανοποίηση την πρόσφατη ανακοίνωση της Επιτροπής και τις αποφάσεις του Συμβουλίου ECOFIN σχετικά με την Ευρωπαϊκή Πρωτοβουλία για την Ανάπτυξη. Ζητούμε από το Ευρωπαϊκό Συμβούλιο να συμβάλει με μια πρόσθετη αποφασιστική ώθηση. Η ενίσχυση και η πραγματοποίηση των σχεδίων για τα διευρωπαϊκά δίκτυα μεταφορών επείγει ιδιαίτερα, όχι μόνο ως απάντηση στη διεύρυνση και προς το συμφέρον της ολοκλήρωσης μεταξύ παλαιών και νέων κρατών μελών, αλλά και για να καταργηθούν τα εμπόδια και οι στενωποί που έχουν τώρα ως αποτέλεσμα τη στρέβλωση της λειτουργίας της εσωτερικής αγοράς.
<P>
Οι επενδύσεις στην έρευνα, τις τεχνολογίες αιχμής και το ανθρώπινο κεφάλαιο αποτελούν θεμελιώδες στοιχείο για την επίτευξη των στόχων της ανάπτυξης. Το Ευρωπαϊκό Συμβούλιο θα κληθεί να δώσει την αναγκαία ώθηση, για να προτρέψει τα κράτη μέλη να εφαρμόσουν συνεκτικά μέτρα, ώστε να σημειωθεί πραγματική πρόοδος προς τον στόχο του 3% του ΑΕγχΠ για τις επενδύσεις στην έρευνα και να κληθούν ο βιομηχανικός κόσμος και όλοι οι ενδιαφερόμενοι παράγοντες να συμμετάσχουν στη δημιουργία ευρωπαϊκών τεχνολογικών φορέων σε νευραλγικούς τομείς για την ανταγωνιστικότητα της οικονομίας της Ένωσης.
<SPEAKER ID="43" LANGUAGE="IT" NAME="Prodi," AFFILIATION="Επιτροπή">
<P>
   . Κύριε Πρόεδρε, κύριε Antonione, κυρίες και κύριοι, το Ευρωπαϊκό Συμβούλιο της 16ης και 17ης Οκτωβρίου θα ασχοληθεί με το πρόβλημα της ενίσχυσης του τομέα της ελευθερίας, της ασφάλειας και της δικαιοσύνης, καθώς και με την ανάκαμψη της οικονομίας μας. Θα ήθελα να σταθώ σήμερα στους δύο αυτούς σημαντικούς τομείς.
<P>
Κάθε πολιτική επαναπατρισμού πρέπει να συνοδεύεται επίσης από κατάλληλη χρηματοδότηση των διαφόρων σταδίων της εφαρμογής της. Για την εξασφάλιση της αποτελεσματικότητας των επιχειρήσεων με απόλυτο σεβασμό στην αξιοπρέπεια των εμπλεκόμενων ατόμων, η Επιτροπή θα προτείνει το φθινόπωρο τη δημιουργία ενός ειδικού χρηματοπιστωτικού μέσου για τη χρηματοδότηση των επαναπατρισμών την περίοδο από το 2004 έως το 2006. Βάσει της εμπειρίας που θα συγκεντρώσουμε, οι νέες δημοσιονομικές προοπτικές που θα ισχύσουν από το 2007 θα μπορούν να προβλέπουν ένα πραγματικό ευρωπαϊκό ταμείο για τον επαναπατρισμό.
<P>
Η πρωτοβουλία που σας παρουσιάζουμε σήμερα εκμεταλλεύεται την εμπειρία που συσσωρεύτηκε από άλλες προηγούμενες πρωτοβουλίες και επιχειρεί να ξεπεράσει τις δυσκολίες που προκάλεσαν αργοπορίες στο παρελθόν. Για τον σκοπό αυτόν, η Επιτροπή ενέκρινε την προηγούμενη εβδομάδα ένα πακέτο που περιλαμβάνει είκοσι εννέα μεγάλα σχέδια για τα διευρωπαϊκά δίκτυα, με επενδύσεις που φθάνουν συνολικά τα 220 δισεκατομμύρια ευρώ έως το 2020.
<P>
Ενώ η πρωτοβουλία προβλέπει μεγαλύτερες επενδύσεις από τον ιδιωτικό τομέα, είναι σαφές ότι ο ρόλος της δημόσιας χρηματοδότησης παραμένει πάντα σημαντικός. Η ισορροπία και, προπαντός, η ποιότητα της δημόσιας χρηματοδότησης αποκτά θεμελιώδη σημασία. Είναι αναγκαίος ο προσανατολισμός των επενδύσεων προς την ανάπτυξη. Για να αυξηθεί η οικονομική κάλυψη και να επιταχυνθεί, κατά συνέπεια, η ολοκλήρωση των έργων, προτείνουμε να αυξηθεί από το 10% στο 30% η συνεισφορά του κοινοτικού προϋπολογισμού στα διασυνοριακά τμήματα των έργων υψηλής προτεραιότητας. Με τον τρόπο αυτόν, η κινητοποίηση των ιδιωτικών πόρων θα πολλαπλασιαστεί.
<P>
Επανερχόμενος στα στοιχεία που ανακοίνωσε ο κ. Antonione για το χαμηλό επίπεδο της έρευνας, δεν θα πάψω να επαναλαμβάνω ότι η κυριαρχία στον διεθνή ανταγωνισμό επιτυγχάνεται με την καινοτομία, τα κέντρα αριστείας, τη δημιουργία και τη μεταφορά της πληροφορίας και της γνώσης. Θα πρέπει επίσης να κάνουμε περισσότερα στον τομέα της διά βίου μάθησης και εκπαίδευσης των πολιτών μας. Συνεπώς, παράλληλα με τις μεγάλες προσπάθειες που γίνονται στον τομέα των διαρθρωτικών μεταρρυθμίσεων, τα κράτη μέλη θα πρέπει να εντείνουν τις προσπάθειές τους σε αυτούς τους τομείς, εκμεταλλευόμενα τους κοινοτικούς πόρους, όπως το Έκτο Πρόγραμμα Πλαίσιο, το αποθεματικό απόδοσης και η ενδιάμεση επανεξέταση των Διαρθρωτικών Ταμείων το 2004.
<SPEAKER ID="44" LANGUAGE="DE" NAME="Poettering (PPE-DE )" AFFILIATION="(Χειροκροτήματα)">
<P>
   .  Κύριε Πρόεδρε, κύριε Πρόεδρε της Επιτροπής, κύριε Πρόεδρε του Συμβουλίου, κυρίες και κύριοι, η συζήτηση αυτή αρχίζει με μεγάλη καθυστέρηση και ζητώ την κατανόησή σας που θα κάνω κάτι που δεν το έχω ξανακάνει ποτέ, δηλαδή θα φύγω αμέσως μετά την αγόρευσή μου γιατί έχω ένα άλλο σημαντικό ραντεβού – άλλωστε όλοι μας έχουμε και άλλες υποχρεώσεις και εγώ είχα δεσμευθεί να βρίσκομαι κάπου αλλού στις 5 μμ. Ελπίζω πραγματικά η σημερινή καθυστέρηση να μην επαναληφθεί.
<P>
Η σύνοδος των αρχηγών κρατών και κυβερνήσεων που έγινε την άνοιξη του 2002 έθεσε μεγαλόσχημα έναν πολύ φιλόδοξο στόχο, συγκεκριμένα να δημιουργήσει την πιο ανταγωνιστική οικονομία στον κόσμο. Αυτή η αξίωση εμένα πάντα μου θυμίζει τον Nikita Khrushchev της δεκαετίας του ’50 και του ’60, τότε που η Σοβιετική Ένωση ήθελε να ξεπεράσει την Αμερική. Ξέρουμε πού κατέληξε αυτό. μια πιο μετριασμένη γλώσσα θα έκανε σήμερα πιο εύκολη την κατάστασή μας – συγκεκριμένα το ότι δεν σημειώσαμε καμία πρόοδο.
<P>
Βλέπω εδώ τον συνάδελφο Othmar Karas, τον συντονιστή μας για την οικονομική πολιτική, που πριν από λίγες εβδομάδες μίλησε για τη Βασιλεία ΙΙ. Πρέπει επίσης να προσέξουμε να μην κάνει δυσκολότερες η Βασιλεία ΙΙ τις επενδύσεις για τις μεσαίες επιχειρήσεις, αλλά να συνάψουμε συμφωνίες σε παγκόσμιο επίπεδο, να οργανώσουμε έτσι την Βασιλεία ΙΙ ώστε να δοθεί στις μεσαίες επιχειρήσεις η δυνατότητα ανάληψης δανείων με λογικούς όρους επιστροφής.
<P>
Επιτρέψτε μου να πω τώρα δυο λόγια για το ζήτημα της σταθερότητας του ευρωπαϊκού νομίσματος. Ως γνωστόν, υπάρχουν ορισμένοι που θεωρούν ότι πρέπει τώρα να ξεπεράσουμε πάλι κατά πολύ στα νέα χρέη το όριο του 3% του ΑΕΠ των κριτηρίων του Μάαστριχτ. Δεν μπορώ παρά να προειδοποιήσω ότι εάν αναλάβουμε τώρα νέα χρέη, τα χρέη αυτά θα πρέπει να πληρωθούν και τότε το αντίστοιχο ποσόν δεν θα είναι διαθέσιμο για επενδύσεις. Όμως οι επενδύσεις είναι που δημιουργούν θέσεις εργασίας. Γι’ αυτό, εμείς, ως Ομάδα του ΕΛΚ-ΕΔ, αναγνωρίζουμε ότι είναι αναγκαία η τήρηση των κριτηρίων σταθερότητας, μολονότι αναγνωρίζουμε, φυσικά, τις δυσκολίες που αντιμετωπίζουν οι εθνικές κυβερνήσεις.
<P>
Τέλος, θα ήθελα να παρακαλέσω για κάτι τον Πρόεδρο του Συμβουλίου – και πιστεύω ότι θα εκπληρώσει την παράκλησή μου. Θα ήθελα να τον ενθαρρύνω να κάνει τα πάντα ώστε η διακυβερνητική διάσκεψη να καταλήξει σε συμφωνία μέχρι το τέλος του χρόνου. Μην επιτρέψετε να γίνουν νέες διαπραγματεύσεις για κάθε σελίδα της πρότασης της Συνέλευσης! Επικεντρωθείτε στα 3-4 σημεία που είναι ουσιαστικά! Θα σας υποστηρίξουμε στις προσπάθειές σας για να καταλήξετε σε αποτέλεσμα, διότι χρειαζόμαστε ένα ευρωπαϊκό σύνταγμα, καθώς αυτό αποτελεί τη βάση για να μπορεί αυτή η Ευρωπαϊκή Ένωση που σύντομα θα έχει 25 μέλη και 450 εκατομμύρια κατοίκους να λαμβάνει τις αναγκαίες αποφάσεις, να έχει ικανότητα δράσης, να είναι δημοκρατική και να διατηρήσει τις αρχές του κοινοβουλευτισμού. Θέλω να σας ενθαρρύνω να επικεντρώσετε τις προσπάθειές σας ως Προεδρία στο σύνταγμα. Αυτή είναι η πρώτη προτεραιότητα σε αυτό το εξάμηνο!
<SPEAKER ID="45" LANGUAGE="" NAME="" AFFILIATION="Αντιπροέδρου">
<SPEAKER ID="46" LANGUAGE="ES" NAME="Barón Crespo (PSE )." AFFILIATION="">
<P>
Κατόπιν τούτου, θα μου επιτρέψετε να επικεντρωθώ στις παρατηρήσεις μου σχετικά με την οικονομική πτυχή. Θα αφήσω τη συνάδελφό μου, κ. Ana Terrón, να ασχοληθεί με το θέμα των συνόρων.
<P>
Φαίνεται ότι η Ευρώπη επέλεξε αυτόν τον τελευταίο δρόμο, που είναι ο χειρότερος. Από τα τέλη της περασμένης δεκαετίας, οι δημόσιες επενδύσεις στην Ευρωπαϊκή Ένωση μειώθηκαν γύρω στο 1% (στις Ηνωμένες Πολιτείες ο αριθμός αυτός ανέρχεται σε 3%). Σύμφωνα με τα στοιχεία της Επιτροπής, ποσοστό επενδύσεων της τάξεως του 1% σημαίνει συμπληρωματική ανάπτυξη 0,6%.
<P>
Πρέπει να είμαστε αυστηρότεροι σε περιόδους υψηλής ανάπτυξης· για παράδειγμα, η υποχρέωση ενός ισορροπημένου προϋπολογισμού με βάση μια ανάπτυξη του 3% ή περισσότερο, η υποχρέωση να χρησιμοποιείται όλο το ποσοστό που υπερβαίνει το 3% της ανάπτυξης για την εξόφληση του χρέους και για να δοθεί στα κράτη της ευρωζώνης μεγαλύτερη ευελιξία για τις επενδυτικές δαπάνες σε μια φάση ύφεσης. Αυτό που δεν έχει κανένα νόημα είναι να διατηρείται ένα μόνο επίπεδο το οποίο δεν ανταποκρίνεται στην οικονομική πραγματικότητα της Ένωσης. Συγκεκριμένα, αυτή τη στιγμή η Γερμανία και η Γαλλία, με ένα δημόσιο χρέος γύρω στο 60% του ΑΕγχΠ τους, έχουν μεγαλύτερο περιθώριο ελιγμών απ’ ό,τι η Ιταλία ή το Βέλγιο που το υπερβαίνουν, που υπερβαίνουν το 100% κατά πολύ. Δηλαδή, πρέπει να υπάρχει και σε αυτό επίσης ευελιξία.
<P>
Αυτό ελέχθη ήδη στο Ευρωπαϊκό Συμβούλιο του Έσσεν πριν από 10 χρόνια. Με τη διεύρυνση τα 400 δισ. ευρώ μας θα γίνουν 600 δισ. ευρώ, όπως προσδιόρισε η ομάδα Van Miert ενόψει του 2020. Τώρα όμως, δεν γίνεται τίποτα. Προχωράμε πολύ αργά. Γίνεται η ανάλυση, και τι μπορεί να γίνει; Ο Πρόεδρος της Επιτροπής πρότεινε –αν κατάλαβα καλά– να αυξηθεί η χρηματοδότηση από το 10% στο 30% των σχεδίων. Αυτό είναι ένα βήμα. Το άλλο, ποιο μπορεί να είναι; Μπορεί να είναι ένα μεγάλο ευρωπαϊκό δάνειο· γιατί όχι;
<P>
Έχουμε μια άθικτη δυνατότητα χρέους, έχουμε μια ευρωζώνη στην οποία το 90% των συναλλαγών διεξάγεται μεταξύ των κρατών μελών. Γιατί να μην τολμήσουμε να εφαρμόσουμε μια πολιτική ανάκαμψης, κάτι που δεν μπορεί να κάνει καμία χώρα ξεχωριστά, προκειμένου να υπάρξουν αποτελέσματα για όλη την ήπειρο;
<P>
Ο προϋπολογισμός μας αντιπροσωπεύει ένα θλιβερό 1% περίπου του κοινοτικού ΑΕγχΠ. Το έλλειμμα των Ηνωμένων Πολιτειών για το τρέχον οικονομικό έτος ισοδυναμεί με 6 προϋπολογισμούς της Ευρωπαϊκής Ένωσης. Δεν προτείνω να προχωρήσουμε τόσο όσο οι Ηνωμένες Πολιτείες στο έλλειμμα των δαπανών αλλά, τουλάχιστον, θα μπορούσαμε να κάνουμε μια προσπάθεια. Έχουμε τα μέσα, μας λείπει όμως η βούληση. 
<SPEAKER ID="47" LANGUAGE="EN" NAME="Watson (ELDR )." AFFILIATION="La France désire-t-elle vraiment jouer le rôle du 'je-m'en-foutiste'? Il faut voir">
<P>
   – Κύριε Πρόεδρε, καθώς πλησιάζουμε το πρώτο Ευρωπαϊκό Συμβούλιο της ιταλικής Προεδρίας και κάνουμε την αποτίμηση της μέχρι τώρα προόδου, το ποτήρι με το κρασί prosecco που θα προσφέρει η Προεδρία την ερχόμενη εβδομάδα είναι μισογεμάτο ή μισοάδειο;
<P>
Και σε άλλα θέματα, έγινε σκληρό παζάρι. Η συναίνεση που επιτεύχθηκε από τη Συνέλευση δεν θα βελτιωθεί περαιτέρω στη Ρώμη. Αν αφαιρέσουμε την ουσία από το σχέδιο Συνθήκης, η Διακυβερνητική Διάσκεψη θα συνεχιστεί και το 2004 και θα καταλήξει να είναι διπλωματική φάρσα. Τότε η Ρώμη θα είναι πράγματι η αιώνια πόλη.
<P>
Όσον αφορά την οικονομική μεταρρύθμιση και το Σύμφωνο Σταθερότητας, οι φυσαλίδες στο prosecco έχουν προ πολλού εξατμιστεί. Η Γαλλία δεν μας έχει πείσει ακόμη ότι παίρνει στα σοβαρά τις ευθύνες της. . [Επιθυμεί όντως η Γαλλία να παριστάνει την αδιάφορη; Θα το δούμε.] Αν και κατανοούμε τη διστακτικότητα ορισμένων κυβερνήσεων να έρθουν αντιμέτωπες με τη Γαλλία, ένα Σύμφωνο Σταθερότητας χωρίς πυγμή είναι σαν χάρτινος δράκος που βγάζει ασθενικές φλόγες. Οι οκτώ κυβερνήσεις που εργάστηκαν σκληρά για να συμμορφωθούν προς τους κανόνες –συχνά με σημαντικό πολιτικό κόστος– δικαίως είναι απογοητευμένες που οι μεγαλύτεροι γείτονές τους παίρνουν τη δημοσιονομική χαλαρότητα τόσο ελαφρά.
<SPEAKER ID="48" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα)">
<P>
Δεν νομίζω ότι χρειάζεται να το αναφέρω, αλλά η προσέγγισή μου δεν έχει καμία σχέση με την αντι-ευρωπαϊκή δημαγωγία κάποιων υψηλών πολιτικών ιθυνόντων –ξεκινώντας από την ίδια μου τη χώρα, κύριε Watson– που προσπαθούν κατ’ αυτόν τον τρόπο να καλυφθούν έναντι των ψηφοφόρων τους. Αυτοί οι ιθύνοντες κατηγορούν τις Βρυξέλλες, για να κάνουν να ξεχαστεί το γεγονός ότι ο ίδιος τους ο πρωθυπουργός διαπραγματεύθηκε προσωπικά τις Συνθήκες και υπέγραψε το Σύμφωνο Σταθερότητας. Διαμαρτύρονται για τη βιαιότητα των ισχυουσών διαδικασιών, μόνο όταν έρχονται οι ίδιοι αντιμέτωποι με ένα ισχυρό και απόλυτα δικαιολογημένο κίνημα αντίστασης από τους μισθωτούς της ίδιας τους της χώρας. Κυρίως, όμως, δεν αμφισβητούν καθόλου την ίδια τη λογική του Συμφώνου Σταθερότητας και, ακόμη λιγότερο, τη λογική του κύριου οργάνου για το οποίο το Σύμφωνο δεν είναι τελικά τίποτα άλλο από σωματοφύλακας: της Ευρωπαϊκής Κεντρικής Τράπεζας. Και όμως, η αποστολή και το καταστατικό της ΕΚΤ την καθιστούν την πιο φιλελεύθερη και απρόσβλητη τράπεζα του κόσμου. Γι’ αυτόν ακριβώς τον λόγο πιστεύω ότι επιβάλλεται η αξιολόγηση στην οποία αναφέρθηκα προηγουμένως.
<P>
Βεβαίως, όταν οικονομίες είναι τόσο αλληλοεξαρτώμενες, χρειάζονται κοινοί κανόνες, οι οποίοι πρέπει να τηρούνται. Ποιοι κανόνες, όμως, και για ποιους σκοπούς; Αυτό είναι το ερώτημα. Τι κερδίσαμε από αυτή τη λογική της προσέλκυσης κεφαλαίων σε ανταγωνισμό με τις Ηνωμένες Πολιτείες, με κόστος μια μόνιμη και σχεδόν καταναγκαστική πίεση για μείωση του μισθολογικού κόστους και έλεγχο των κοινωνικών δαπανών; Τι κερδίσαμε από αυτή τη λατρεία για τη σταθερότητα των τιμών, ενώ οι οικονομίες μας υποφέρουν, όχι από τον πληθωρισμό, αλλά από τον αποπληθωρισμό; Συνειδητοποιείτε τι σημαίνει για τη ζωή των ανθρώπων καθένα από αυτά τα ωραία βήματα προόδου που χαιρετίζει ο Επίτροπος Solbes; Στην Γαλλία, σήμερα, πρόκειται ούτε λίγο ούτε πολύ για έναν έπαινο που απονέμεται για το πάγωμα, μέχρι το 2007, ή ίσως και τη μείωση των δημοσίων δαπανών –των κονδυλίων για τη νεολαία, την εκπαίδευση, την εργασία, τη στέγαση, τις μεταφορές, την έρευνα– και τη μείωση κατά 50% των σημερινών προβλεπόμενων δαπανών για την υγεία. Είναι μια απαράδεκτη προοπτική για τον πληθυσμό της Γαλλίας, όπως και για τους πληθυσμούς της Γερμανίας, της Ιταλίας, της Πορτογαλίας ή οποιασδήποτε άλλης χώρας και, ειλικρινά, μου φαίνεται ανεύθυνο να υποβάλλονται εκ των προτέρων τα μελλοντικά κράτη μέλη σε παρόμοια θεραπεία σοκ –που στην πραγματικότητα είναι σοκ χωρίς θεραπεία– στο όνομα ενός “κοινοτικού κεκτημένου”, δηλαδή ενός εγκεκριμένου σώματος κοινοτικής νομοθεσίας, το οποίο, παρεμπιπτόντως, δεν είναι καθόλου εγκεκριμένο από εκατομμύρια Ευρωπαίους.
<SPEAKER ID="49" LANGUAGE="NL" NAME="Maes (Verts/ALE )." AFFILIATION="Ford Genk">
<P>
   – Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, αρκετοί από τους συναδέλφους μου βουλευτές έχουν ήδη επιστήσει την προσοχή στην επισφαλή οικονομική κατάσταση, και έχουν επίσης ζητήσει τη λήψη διαρθρωτικών μέτρων αντιμετώπισής της. Παρόλα αυτά, βομβαρδιζόμαστε καθημερινά από αντιφατικές πληροφορίες. Εδώ, στο Βέλγιο, αυτήν την εβδομάδα το κοινό αιφνιδιάστηκε πολύ δυσάρεστα από την είδηση ότι πρόκειται να απολυθούν 3 000 εργαζόμενοι της εταιρείας . Το γεγονός ότι η μείωση των πωλήσεων ενός συγκεκριμένου τύπου αυτοκινήτου μπορεί να έχει τέτοιες επιπτώσεις, ενώ σημαντικές και υπεσχημένες επενδύσεις αποσύρθηκαν και όλες αυτές οι θέσεις εργασίας εξαφανίζονται διαμιάς, μπορεί επίσης να έχει μείζονες επιπτώσεις για την υπόλοιπη Ευρώπη. Σήμερα, το κύριο άρθρο μιας μεγάλης εφημερίδας έφερε τον τίτλο: “Αποσύρεται η από ολόκληρη την Ευρώπη;” Δεν επιθυμώ να σταθώ περισσότερο σε αυτό το θέμα, αλλά επιμένω ότι πρέπει να καταλήξετε σε ρεαλιστικές λύσεις, με τις οποίες δεν θα δημιουργείται πλέον η εντύπωση ότι η απασχόληση είναι κάτι με το οποίο οι καπιταλιστές μπορούν να παίζουν παιχνίδια. Ο κόσμος πλέον έχει την αίσθηση ότι γίνεται αντικείμενο εκμετάλλευσης.
<P>
Η απόφαση του τουρκικού κοινοβουλίου να στείλει στο Ιράκ τουρκικά στρατεύματα έρχεται σε αντίθεση με τις επιθυμίες του τουρκικού πληθυσμού, αλλά ελήφθη υπό αμερικανική πίεση· έρχεται επίσης σε αντίθεση με τις επιθυμίες της προσωρινής κυβέρνησης και των Κούρδων του Ιράκ, ενώ είναι σαφές ότι αποσκοπεί να λειτουργήσει ως απειλή προς το PKK. Ο τουρκικός λαός φοβάται, και εύλογα, ότι αυτό θα ξεκινήσει έναν νέο κύκλο βίας. Επίσης, το ιρανικό καθεστώς, παρόλο που αντιμετωπίζει έντονες επικρίσεις από την κοινή γνώμη της χώρας, ωφελείται από την κατάσταση στο Ιράκ. Εξέρχεται νικηφόρο από αυτήν την κρίση. Αποκτά μεγαλύτερη επιρροή στους ομόθρησκους σιίτες, όχι μόνο στο επίπεδο της κοινωνίας, αλλά και σε κυβερνητικό επίπεδο, ενώ τώρα ασκεί έντονες πιέσεις για την καταστροφή των μουτζαχεντίν. Αυτή είναι μια ακόμα προσπάθεια εφαρμογής μιας βίαιης, στρατιωτικής λύσης, με άλλα λόγια μιας απατηλής ειρήνης, ενώ εξακολουθούμε να μιλάμε για οδικό χάρτη για την ειρήνη. Καλώ τις ευρωπαϊκές χώρες, την Επιτροπή και την Προεδρία του Συμβουλίου να προτείνουν λύσεις σε αυτά τα κρίσιμα προβλήματα. Μπορούμε ακόμα, υπό τις υφιστάμενες συνθήκες, να συνεργαστούμε με το Ισραήλ χωρίς την επιβολή όρων; Εξακολουθούμε να έχουμε τη δυνατότητα να διατηρούμε σε ισχύ τη Συμφωνία Σύνδεσης; Μπορούμε να συνεχίσουμε να εθελοτυφλούμε έναντι της προφανούς κατοχής πυρηνικών όπλων από το Ισραήλ, τα οποία διατηρεί σε εφεδρεία ως μοχλό άσκησης πολιτικής πίεσης, αλλά και ως άλλοθι προκειμένου να είναι σε θέση να διεξάγει πιο εύκολα συμβατικούς πολέμους; Δεν πρέπει μήπως να στραφούμε προς αυτήν την κατεύθυνση για την αναζήτηση όπλων μαζικής καταστροφής; Δεν πρέπει να επέμβει και να πράξει το καθήκον του ο Διεθνής Οργανισμός Ατομικής Ενέργειας;
<SPEAKER ID="50" LANGUAGE="EN" NAME="Collins (UEN )." AFFILIATION="">
<P>
   – Κύριε Πρόεδρε, η επερχόμενη σύνοδο κορυφής των ηγετών της Ευρωπαϊκής Ένωσης θα εστιάζεται κατά κύριο λόγο στα οικονομικά θέματα. Το ίδιο το γεγονός ότι διεξάγεται τόσο σύντομα μετά το Συμβούλιο της Ρώμης, αποτελεί σαφή ένδειξη της πρόθεσης των ηγετών μας να θεσπίσουν μέτρα για την αναζωογόνηση της ευρωπαϊκής οικονομίας. Η ευρωπαϊκή οικονομία χρειάζεται αναζωογόνηση. Εφέτος η ανάπτυξη ήταν μικρότερη του 1%, επίδοση εξαιρετικά κακή, με όποιο κριτήριο και αν την αξιολογήσουμε.
<P>
Παρά τον οικονομικό χαρακτήρα αυτής της συνόδου κορυφής, θα είναι πολύ δύσκολο να αγνοήσουν οι ηγέτες της Ευρωπαϊκής Ένωσης την κλιμακούμενη βία στη Μέση Ανατολή, και, φυσικά, δεν πρέπει να το κάνουν. Πιστεύω ότι η Ευρωπαϊκή Ένωση μπορεί να διαδραματίσει ρόλο στη διαμεσολάβηση για κατάπαυση του πυρός ανάμεσα στις διάφορες ομάδες στη Μέση Ανατολή, και προτρέπω έντονα την ιταλική κυβέρνηση, τον Επίτροπο Patten και τον Ύπατο Εκπρόσωπο, κ. Σολάνα, να συνεχίσουν την ενεργό δράση τους στη Μέση Ανατολή στην τρέχουσα κρίσιμη συγκυρία.
<SPEAKER ID="51" LANGUAGE="DA" NAME="Bonde (EDD )." AFFILIATION="">
<P>
   – Κύριε Πρόεδρε, μια νέα δημοσκόπηση δείχνει ότι, επί του παρόντος, μόνο το ήμισυ του δανικού πληθυσμού έχει ενημερωθεί σχετικά με το σχέδιο ευρωπαϊκού Συντάγματος. Σε ποσοστό 78%, οι Δανοί επιθυμούν να συνεχίσει να υπάρχει ένας Επίτροπος από κάθε χώρα. Μόνο σε ποσοστό 12% είναι διατεθειμένοι να δεχτούν την κατάργηση ενός τέτοιου εκπροσώπου. Έτσι, η δανική κυβέρνηση, ένωσε επιτέλους τη φωνή της με όσους ζητούν την ύπαρξη ενός Επιτρόπου για κάθε χώρα. Συνέλεξα 123 υπογραφές με αυτό το αίτημα στη Συνέλευση. Παρόλα αυτά, δεν συμπεριελήφθη στο σχέδιο της Συνέλευσης, γεγονός που καταδεικνύει πώς μπορεί να γίνει κατάχρηση της λέξης “συναίνεση” όταν εγκαταλείπονται οι κανονικές δημοκρατικές διαδικασίες που προβλέπουν την κατάθεση προτάσεων και τροπολογιών και τη διεξαγωγή ψηφοφοριών. Κάλλιο αργά παρά ποτέ, όμως. Μπορεί τώρα να μας επιβεβαιώσει η Προεδρία του Συμβουλίου ότι καταβάλλει προσπάθειες για μια Επιτροπή με έναν εκπρόσωπο, με πλήρη δικαιώματα, από κάθε χώρα;
<P>
Ένας υπουργός ή ένας Επίτροπος πρέπει επίσης να φέρει την ευθύνη για καταστάσεις των οποίων δεν έχει άμεση γνώση. Δεν μπορούμε να έχουμε έναν Solbes, ο οποίος δεν αποδέχεται την ευθύνη διότι δεν γνώριζε τι συνέβαινε στη Στατιστική Υπηρεσία των Ευρωπαϊκών Κοινοτήτων. Φέρει την πολιτική ευθύνη, ανεξάρτητα από το εάν διέπραξε ο ίδιος κάτι το μεμπτό. Οφείλει να αποδεχθεί αυτήν την ευθύνη και, σε αυτό το πλαίσιο, να διασφαλίσει την τιμωρία των υπευθύνων. Πριν από την τελική έγκριση του Συντάγματος από τη Διακυβερνητική Διάσκεψη, όλα τα θέματα που αναφέρονται σε αυτό πρέπει να συζητηθούν λεπτομερώς από τον λαό. Με ποιον τρόπο θα εγγυηθεί η Προεδρία ότι το αποτέλεσμα δεν θα αποτελέσει δυσάρεστη έκπληξη για την πλειονότητα των ψηφοφόρων των χωρών μας; 
<SPEAKER ID="52" LANGUAGE="IT" NAME="Della Vedova (NI )." AFFILIATION="">
<P>
Κύριε Πρόντι, πριν από μόλις έναν χρόνο, δώσατε εντολή σε μια ομάδα εμπειρογνωμόνων υψηλού επιπέδου να εκπονήσει μελέτη σχετικά με μια ατζέντα για μια Ευρώπη που αναπτύσσεται οικονομικά. Η μελέτη αυτή περιέχει ορισμένες πολύ ειδικές, πολύ σοβαρές και πολύ σημαντικές συστάσεις σχετικά με όσα θα μπορούσε να πράξει η Ευρωπαϊκή Ένωση για να συμβάλει στην ανάπτυξη, αναπροσανατολίζοντας καταρχάς τον εσωτερικό της προϋπολογισμό, τον προϋπολογισμό των ευρωπαϊκών οργάνων: πράγματι, θα πρέπει επίσης να αναρωτηθούμε κατά πόσο είναι ώριμος ο ευρωπαϊκός προϋπολογισμός και κατά πόσο χρησιμεύει στην οικονομική ανάπτυξη. Αυτή λοιπόν η ομάδα εμπειρογνωμόνων –η επιτροπή υπό την Προεδρία του André Sapir– υπέβαλε μια σαφέστατη πρόταση: τον αναπροσανατολισμό του προϋπολογισμού των ευρωπαϊκών οργάνων που ανέρχεται στο χαμηλό ποσοστό του 1,25% του ευρωπαϊκού ΑΕγχΠ, αλλά δεν χρησιμοποιείται σωστά και δεν συμβάλλει στην ευρωπαϊκή ανάπτυξη.
<P>
Η σύσταση είναι αρκετά σαφής: είναι αναγκαία μια σημαντική πολιτική απόφαση, και η απόφαση αυτή συνίσταται στην κατάργηση από τον ευρωπαϊκό προϋπολογισμό της μάστιγας της κοινής γεωργικής πολιτικής, που καταλαμβάνει και απορροφά το 50% περίπου των πόρων. Μόνον οι πόροι που θα ελευθερωθούν αναθεωρώντας τη γεωργική πολιτική και τον γεωργικό προστατευτισμό, που τόσο αρνητικά βαρύνει στην εικόνα της Ευρώπης στο εξωτερικό, θα μπορούσαν να συμβάλουν –χάρη και στο αποτέλεσμα μόχλευσης– ώστε να αποκτήσουν μια εξαιρετική ώθηση η έρευνα και η τεχνολογική καινοτομία, οι οποίες πρέπει να χρηματοδοτηθούν με οικονομίες κλίμακας που μόνον οι Βρυξέλλες μπορούν να εγγυηθούν. Με τους ίδιους αυτούς πόρους θα μπορούσε να δοθεί ώθηση και στην υλοποίηση των περιβόητων ευρωπαϊκών δικτύων για την καλύτερη σύνδεση των αγορών.
<SPEAKER ID="53" LANGUAGE="IT" NAME="Tajani (PPE-DE )." AFFILIATION="">
<P>
Κατά την άποψή μου, το αποτέλεσμα είναι συνολικά θετικό: το κείμενο που εγκρίθηκε είναι ένα στοιχείο που μας κάνει να ελπίζουμε, μετά τις απαισιόδοξες προβλέψεις που προηγήθηκαν. Προσωπικά είμαι αισιόδοξος, αφού έζησα τις αμφιταλαντεύσεις, τα προβλήματα και τις δυσκολίες της Συνέλευσης· είμαι απόλυτα πεπεισμένος ότι κανείς δεν θα θέλει να αναλάβει την ευθύνη να ματαιώσει δύο χρόνια εργασιών, κανείς δεν θα θέλει να αναλάβει την πολιτική ευθύνη να μην αποκτήσει η Ευρώπη το Σύνταγμα που επιθυμούν 450 εκατομμύρια πολίτες.
<P>
Ασφαλώς και δεν πρέπει να υπάρξει κανένας μειωτικός συμβιβασμός στο κείμενο του Συντάγματος· ασφαλώς και θα επέλθουν μικρές διορθώσεις, αλλά η ισορροπία του Συντάγματος πρέπει να διατηρηθεί. Ποιες αλλαγές μπορούν να επέλθουν; Είμαι πεπεισμένος ότι θα πρέπει να διευρυνθούν οι τομείς που οι αποφάσεις λαμβάνονται με πλειοψηφία: η ομοφωνία είναι μια παγίδα, ένας τσιμεντένιος ογκόλιθος που εμποδίζει την πρόοδο της ΕΕ. Είμαι επίσης πεπεισμένος ότι μπορεί να βρεθεί ένας συμβιβασμός για τον αριθμό των Επιτρόπων: θεωρώ ότι οι χώρες που θα ενταχθούν στην Ένωση το 2004 θα πρέπει να εκπροσωπούνται από την πρώτη στιγμή· εν συνεχεία, μπορούμε να εξετάσουμε εάν θα μπορούσαμε να αντιμετωπίσουμε το πρόβλημα με τη μέθοδο των Επιτρόπων άνευ χαρτοφυλακίου, αλλά πιστεύω ότι, αρχικά, δεν είναι δυνατόν να μην υπάρχει ένας Επίτροπος για κάθε χώρα μέλος της Ένωσης.
<P>
Θα ήθελα να σταθώ εν συντομία –όπως ο κ. Barón Crespo προ ολίγου– για να εκφράσω θετική άποψη για την ιταλική Προεδρία. Στην Αίθουσα του Στρασβούργου είχε αναλάβει τη δέσμευση ότι το Ευρωπαϊκό Κοινοβούλιο θα ήταν παρόν στη Διακυβερνητική Διάσκεψη: έτσι έγινε και αυτό το στοιχείο αποτελεί επιτυχία αυτού του Σώματος. Είμαι πεπεισμένος ότι το Κοινοβούλιο θα εξακολουθήσει να συμβάλει εποικοδομητικά στη διεξαγωγή της συζήτησης.
<P>
Το δεύτερο θέμα, κύριε Πρόεδρε, είναι αυτό που αφορά την ανάκαμψη της οικονομίας. Εχθές –και δεν μπορεί παρά να είμαστε ικανοποιημένοι– το ECOFIN έδωσε το έναυσμα για το πρώτο βήμα στην υλοποίηση των διευρωπαϊκών δικτύων: πρόκειται για μεγάλα σχέδια που θα επιτρέψουν τη δημιουργία νέων θέσεων εργασίας και θα καταστήσουν πιο ανταγωνιστικές τις περιφέρειες και τις χώρες μας. Κύριε Προεδρεύων του Συμβουλίου, πιστεύω ότι στην επιλογή των προτεραιοτήτων θα πρέπει να επικεντρώσουμε σαφώς την προσοχή μας σε μια Ευρώπη με κατεύθυνση από τη Δύση προς την Ανατολή, αλλά και σε μια Ευρώπη που προσανατολίζεται από τον Βορρά προς τον Νότο.
<P>
Όσον αφορά το τελευταίο θέμα, αυτό της μετανάστευσης, δεν μπορεί να αποτελεί εθνικό ζήτημα. Η Ιταλία έχει 700 χιλιόμετρα ακτών, που δεν είναι μόνο τα σύνορα της Ιταλίας αλλά και τα σύνορα της Ευρώπης στον Νότο. Για τον λόγο αυτόν, δεν είναι δυνατόν η Ευρώπη να μην αναλάβει όχι μόνο καθήκοντα οργανωτικού τύπου για τον αστυνομικό έλεγχο, αλλά και οικονομικές ευθύνες επί του θέματος αυτού. 
<SPEAKER ID="54" LANGUAGE="DE" NAME="Swoboda (PSE ). –" AFFILIATION="">
<P>
Επομένως το θέμα δεν είναι μόνο οι οικονομικοί, αλλά και οι ψυχολογικοί παράγοντες προκειμένου να δώσουμε ξανά στην ήπειρό μας το θάρρος και την αποφασιστικότητα να έχει ηγετικό ρόλο. Είπατε, κύριε Πρόεδρε του Συμβουλίου, ότι πρέπει να γίνουν περισσότερες επενδύσεις στις υποδομές και την έρευνα και ανάπτυξη. Το Συμβούλιο των Υπουργών Οικονομικών, το ECOFIN, βρίσκεται και πάλι σε δύσκολη θέση. Ο συνάδελφος Watson ίσως να χαίρεται γι’ αυτό, όχι όμως και εγώ και ελπίζω ότι οι αρχηγοί κρατών και κυβερνήσεων θα επιβάλουν τη βούλησή τους στους Υπουργούς Οικονομικών τους προκειμένου να γίνουν τελικά επενδύσεις για τον εκσυγχρονισμό των υποδομών.
<SPEAKER ID="55" LANGUAGE="" NAME="" AFFILIATION="Αντιπροέδρου">
<SPEAKER ID="56" LANGUAGE="EN" NAME="Duff (ELDR )." AFFILIATION="">
<P>
   – Κύριε Πρόεδρε, είμαστε ευγνώμονες που ο Υπουργός Εξωτερικών εκπόνησε μια έκθεση για την πρώτη συνεδρίαση της Διακυβερνητικής Διάσκεψης. Οφείλω να πω ότι, όπως ο κ. Barón Crespo, λυπούμαι πολύ για την κατάργηση της έννοιας του Νομοθετικού Συμβουλίου, μια απόφαση η οποία δεν θα ενισχύσει τη διάκριση των εξουσιών στην Ευρωπαϊκή Ένωση.
<P>
Το σοβαρότερο πρόβλημα φαίνεται να δημιουργείται από την Ισπανία και την Πολωνία, με το επιχείρημα ότι θα χάσουν τη μειοψηφία αρνησικυρίας την οποία απολαμβάνουν υπό τη Συνθήκη της Νίκαιας. Οφείλω να επισημάνω ότι το εν λόγω επιχείρημα είναι απλώς μια πρόφαση. Η αλήθεια είναι ότι η Ισπανία και η Πολωνία χρειάζονται τη στήριξη πολλών ακόμα εταίρων ώστε να φτάσουν το 38% του πληθυσμού που χρειάζεται για να εμποδίσουν μια απόφαση. Η Συνέλευση προτείνει να μειωθεί το κατώτερο όριο της ψηφοφορίας με ειδική πλειοψηφία από 62% σε 60%: μόλις 9 εκατομμύρια άνθρωποι. Πρόκειται, στην καλύτερη περίπτωση, για ένα περιθωριακό ζήτημα πληγωμένου εγωισμού για την Ισπανία και την Πολωνία. Πιστεύω ότι, την Πέμπτη, οι αληθινοί φίλοι της Ισπανίας και της Πολωνίας θα εξηγήσουν στους κκ. Aznar και Miller ότι πρέπει να αποσύρουν τη διαμαρτυρία τους και να βοηθήσουν τη Διακυβερνητική Διάσκεψη να καταλήξει σε μια γρήγορη πολιτική συμφωνία σεβασμού του πρώτου και δεύτερου μέρους του Συντάγματος. Η Διακυβερνητική Διάσκεψη θα είναι τότε ελεύθερη να προχωρήσει στην ανανέωση και τον εκσυγχρονισμό του τρίτου μέρους, για το οποίο είναι κατεξοχήν αρμόδια. 
<SPEAKER ID="57" LANGUAGE="PT" NAME="Figueiredo (GUE/NGL )." AFFILIATION="">
<P>
Συνεπώς, η τροποποίηση του πνεύματος του Συμφώνου Σταθερότητας δεν είναι αρκετή. Ούτε η πιο ευέλικτη εφαρμογή του. Καθίσταται όλο και περισσότερο εμφανές ότι απαιτείται η εκ βάθρων αναθεώρηση των στόχων και των κριτηρίων του συμφώνου, προκειμένου οι νομισματικές και δημοσιονομικές πολιτικές να συμβάλουν στην οικονομική ανάπτυξη και την απασχόληση. Θα ήθελα, λοιπόν, να θέσω στην Επιτροπή και το Συμβούλιο το εξής ερώτημα: κατά τον υπολογισμό του δημοσιονομικού ελλείμματος του 3%, είστε διατεθειμένοι να αφαιρέσετε άμεσα από αυτό τις δημόσιες δαπάνες και τις δαπάνες που επιβάλλονται λόγω εξαιρετικών συνθηκών, όπως οι πυρκαγιές που κατέστρεψαν την Πορτογαλία εφέτος το καλοκαίρι; Υπάρχει επείγουσα ανάγκη για τη λήψη ενός τέτοιου μέτρου. 
<SPEAKER ID="58" LANGUAGE="DE" NAME="Voggenhuber (Verts/ALE )" AFFILIATION="(Χειροκροτήματα)">
<P>
   .  Κύριε Πρόεδρε, κυρίες και κύριοι, όταν στις 10 Ιουλίου εγκρίθηκε με επευφημίες το σχέδιο του συντάγματος της Συνέλευσης σε αυτήν εδώ την αίθουσα, παρ’ όλη την ευφορία της μιας πλευράς και την απογοήτευση της άλλης ήταν σαφές ότι βρήκαμε τον μέγιστο δυνατό κοινό παρονομαστή για το μέλλον της Ευρώπης. Τώρα έχουμε μπροστά μας τη διακυβερνητική διάσκεψη και άρχισε το παζάρι των εθνικών συμφερόντων. Οι κυβερνήσεις ανέλαβαν και πάλι τον έλεγχο της ευρωπαϊκής διαδικασίας για το σύνταγμα και ασκούν την εξουσία τους με λαμπερές και πολυτελείς σκηνοθεσίες σε ένα φεουδαρχικό πλαίσιο. Στο προσκήνιο έχουμε μεγάλα λόγια ομολογίας πίστης στην Ευρώπη ενώ στα παρασκήνια αντηχούν ήδη οι φωνές με αντικείμενο τα εθνικά συμφέροντα. Η Συνέλευση είναι υποχρεωμένη σε σιωπή, αλλά το Ευρωπαϊκό Κοινοβούλιο πρέπει τώρα να μιλήσει και να γίνει ο θεματοφύλακας και ο συνήγορος αυτής της μέγιστης δυνατής ευρωπαϊκής συναίνεσης.
<P>
Μετά από διαπραγματεύσεις 18 μηνών επιτεύχθηκε μια συναίνεση μεγάλης ιστορικής σημασίας. Η Συνέλευση έκανε μεγάλες παραχωρήσεις υπό την πίεση των κυβερνήσεων. Τα κοινοβούλια ήταν παρόντα και αυτά είναι οι κύριοι των Συνθηκών – όχι οι κυβερνήσεις! Και αυτοί οι κύριοι των Συνθηκών, τα Κοινοβούλια, ήθελαν να προχωρήσουν μαζί μας αρκετά πιο μακριά. Κάναμε μεγάλους συμβιβασμούς υπό την πίεση των κυβερνήσεων. Τώρα είναι πια καιρός να υπενθυμίσουμε από αυτό εδώ το Κοινοβούλιο στις κυβερνήσεις ότι υπάρχει κάτι που λέγεται καλή πίστη στις διαπραγματεύσεις, ότι δεν μπορεί κανείς μετά από 18 μήνες να παριστάνει ότι δεν ήταν εκεί και να στοιχηματίζει σε έναν ανύπαρκτο αγώνα των μεγάλων κατά των μικρών, της Ανατολής κατά της Δύσης, ο οποίος δεν έχει καμία σχέση με την πραγματικότητα.
<SPEAKER ID="59" LANGUAGE="FR" NAME="Abitbol (EDD )." AFFILIATION="">
<P>
Δεδομένου ότι η Σύνοδος Κορυφής των Βρυξελλών πρόκειται να μεριμνήσει για τη μετάβαση, εάν κατάλαβα καλά, από τον κ. Duisenberg στον κ. Trichet, θα μπορούσε μήπως να εξετάσει και την πολιτική που εφαρμόζεται από τότε που καθιερώθηκε το ευρώ, το 1999; Παρεμπιπτόντως, αυτό το γεγονός θα πρέπει να έχει σφραγίσει τη θητεία σας, κύριε Πρόντι, εφόσον ήρθατε πριν από το ευρώ και φεύγετε μετά την καθιέρωσή του. Αυτό που διαπιστώνουμε με το εν λόγω νόμισμα και που είναι απίστευτο είναι ότι η τιμή του εκτινάζεται στα ύψη από το δολάριο –όχι αυτοβούλως, αλλά σαν φελλός που πετάγεται εξαιτίας ενός μεγάλου κύματος– ενώ ο καθένας γνωρίζει ότι χιλιάδες θέσεις εργασίας καταργούνται καθημερινά, λόγω μιας μαλθουσιανής νομισματικής πολιτικής και, τώρα, μιας αδιάφορης στάσης στην αγορά συναλλάγματος η οποία καθιστά το ευρώ βασικό μειονέκτημα της ευρωπαϊκής οικονομίας, ιδίως στις χώρες της ευρωζώνης.
<SPEAKER ID="60" LANGUAGE="IT" NAME="Borghezio (NI )." AFFILIATION="">
<P>
Συνεπώς –αυτό ζητά η Λίγκα του Βορρά– το Συμβούλιο πρέπει να προχωρήσει υπό την αποτελεσματική ώθηση και της ιταλικής Προεδρίας. Για αυτά ακριβώς τα θέματα δεχθήκαμε με ικανοποίηση μια σαφή και ξεκάθαρη έκθεση του κ. Antonione, εκπροσώπου της ιταλικής Προεδρίας, σχετικά με τις κατευθύνσεις που προκύπτουν από τις εργασίες και τις συζητήσεις του Συμβουλίου Δικαιοσύνης και Εσωτερικών Υποθέσεων: μια ουσιαστική πρόταση για τη δημιουργία μιας υπηρεσίας διαχείρισης των συνόρων και ιδίως των θαλάσσιων συνόρων. Ορθώς υπενθύμισε ο κ. Tajani τη σημασία που έχουν τα 700 χιλιόμετρα των συνόρων της χώρας μας, στο νότιο άκρο της Ευρώπης.
<P>
Υπάρχει, έπειτα, η πολιτική των ποσοστώσεων και, κατά συνέπεια, της ολοκλήρωσης που πρέπει να βασίζεται στην απασχόληση και όχι σε δημαγωγικές προτάσεις που είναι υπερβολικά υποχωρητικές, όπως αυτή που διατύπωσε ο κ. Fini για να αποκτήσουν δικαίωμα ψήφου οι υπήκοοι τρίτων χωρών: αυτό θα αποτελούσε ένα βήμα προς μια λανθασμένη κατεύθυνση, είναι μια άκαιρη και εσφαλμένη πρόταση που κινείται προς την αντίθετη κατεύθυνση σε σχέση με τα ευρωπαϊκά όργανα, που αποβλέπουν σε μια σοβαρή και συγκεκριμένη δέσμευση για την καταπολέμηση της παρανομίας. 
<SPEAKER ID="61" LANGUAGE="FR" NAME="Sudre (PPE-DE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, η έναρξη, την περασμένη εβδομάδα, στη Ρώμη, της Διακυβερνητικής Διάσκεψης, που έχει επιφορτιστεί με τη διαμόρφωση του οριστικού κειμένου του Ευρωπαϊκού Συντάγματος, σφραγίστηκε από την έκκληση του Προεδρεύοντος του Συμβουλίου για καλή θέληση και από τη θεληματική αισιοδοξία αρκετών κρατών μελών, μεταξύ των οποίων της Γαλλίας και της Γερμανίας. Ο ιταλός Πρόεδρος του Συμβουλίου τόνισε ότι η Διάσκεψη αυτή είναι Διάσκεψη της ευρωπαϊκής θέλησης, της θέλησης της Ευρώπης να είναι η Ευρώπη, και η πολιτική θέληση θα είναι η λέξη-κλειδί αυτής της Διακυβερνητικής Διάσκεψης. Οι βασικές εργασίες έχουν γίνει από την Ευρωπαϊκή Συνέλευση, υπό την προεδρία του Valéry Giscard d'Estaing, και τώρα εναπόκειται στους υπουργούς να επιδείξουν αυτή τη θέληση, με τη πρόσθετη δυνατότητα που έχουμε, βεβαίως, να βελτιώσουμε το σχέδιο Συντάγματος.
<SPEAKER ID="62" LANGUAGE="ES" NAME="Terrón i Cusí (PSE )." AFFILIATION="">
<SPEAKER ID="63" LANGUAGE="EN" NAME="Ludford (ELDR )." AFFILIATION="">
<P>
Τέλος, ελπίζω ότι οι ηγέτες θα διορθώσουν τη μέχρι τώρα οικτρή αποτυχία τους να δράσουν από κοινού προκειμένου να διασφαλίσουν την απελευθέρωση ή τη δίκαιη δίκη σε πολιτικό δικαστήριο των 25 Ευρωπαίων στη βάση Γκουαντανάμο. Υποτίθεται ότι έχουμε κοινή εξωτερική πολιτική και πολιτική ανθρωπίνων δικαιωμάτων. Μέχρι τώρα, για τους πολίτες που κρατούνται στη βάση Γκουαντανάμο, ελάχιστα αποτελέσματα έχουμε να επιδείξουμε σε αυτόν τον τομέα. Ελπίζω ότι αυτή η κατάσταση θα αλλάξει στη σύνοδο κορυφής. 
<SPEAKER ID="64" LANGUAGE="FR" NAME="Berthu (NI )." AFFILIATION="">
<SPEAKER ID="65" LANGUAGE="NL" NAME="Oostlander (PPE-DE )." AFFILIATION="">
<P>
Όλοι δηλώνουν ότι συμφωνούν με το 90% των αποτελεσμάτων που επετεύχθησαν μέχρι στιγμής, αλλά, στην πραγματικότητα, δίδεται υπερβολική προσοχή στο υπόλοιπο 10%, το οποίο δεν θα μπορούσε να είναι ιδιαιτέρως σημαντικό, κυρίως δε τη στιγμή που το Συμβούλιο δηλώνει πλέον σαφώς ότι υπάρχει συναίνεση ως προς τις βασικές πτυχές. Αυτό πρέπει να χαρακτηρίζει και την εικόνα που δημιουργείται στην κοινωνία όσον αφορά τα αποτελέσματα της Συνέλευσης. Όσον αφορά τις εξωτερικές μας σχέσεις, η κατάρτιση του Συντάγματος είναι επίσης εξαιρετικά σημαντική, διότι καμία τρίτη χώρα δεν πρέπει να έχει την παραμικρή αμφιβολία ότι η Ευρωπαϊκή Ένωση είναι μια συμμαχία δημοκρατικών συνταγματικών κρατών. Το γεγονός αυτό δεν μπορεί να αλλάξει και, επ’ αυτού, τίποτε δεν πρέπει να αφεθεί στην τύχη. Αυτό οφείλουμε να το δηλώσουμε με έμφαση σε ορισμένες βαλκανικές χώρες, όπως πράττουμε και στην περίπτωση της Τουρκίας. Εννοείται, βέβαια, ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ευελπιστεί ότι οι ίδιες οι διαρθρωτικές μεταρρυθμίσεις θα αξιολογηθούν βάσει μιας ευρείας ευρωπαϊκής προοπτικής, λαμβάνοντας υπόψη τα συμφέροντα όλων των πλευρών και την ανάγκη σαφήνειας προς όφελος των πολιτών μας.
<P>
Επιτρέψτε μου να αναφερθώ εν συντομία στο ζήτημα του ορισμού των μελών της Επιτροπής. Ακούμε συχνά ότι κάθε χώρα πρέπει να έχει τον δικό της Επίτροπο. Νομίζω ότι είναι πολύ σημαντικό να μπορέσουμε κάποια στιγμή, σε αυτό το Σώμα, να εξηγήσουμε προς τα έξω ότι, εάν τυχόν διαπιστώσουμε ότι ένας Επίτροπος έχει ενεργήσει με βάση το εθνικό του συμφέρον, επεμβαίνουμε προκειμένου να τον απομακρύνουμε από τη θέση του. Ο Karel van Miert, από το Βέλγιο, αναφέρει σε ένα σημείο στα απομνημονεύματά του ότι, τη στιγμή που ορκίζεται κανείς ως Επίτροπος, χάνει την εθνικότητά του. Ό,τι και αν αποφασίσουμε σχετικά με τον ορισμό των Επιτρόπων, οφείλουμε να έχουμε διαρκώς υπόψη μας το εξής: ποτέ και για κανέναν λόγο δεν πρέπει να δημιουργηθεί η εντύπωση ότι η διαδικασία μπορεί να έχει εθνικό χαρακτήρα.
<SPEAKER ID="66" LANGUAGE="IT" NAME="Antonione," AFFILIATION="Συμβούλιο">
<SPEAKER ID="67" LANGUAGE="" NAME="Πρόεδρος. –" AFFILIATION="">
<SPEAKER ID="68" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<P>
    Η προπαγανδιζόμενη για τη σύνοδο Κορυφής των Βρυξελλών ενίσχυση της οικονομικής ανάκαμψης περιορίζεται σε χιλιοχρησιμοποιημένα μέσα: νεοκεϋνσιανές μεθόδους και μίνι προγράμματα τύπου "New Deal", που αποδεδειγμένα πλέον αδυνατούν να αποδώσουν θετικά για τους εργαζόμενους αποτελέσματα, αυξάνουν την εκμετάλλευση, την ανεργία και τη φτώχεια. Τα μέτρα αυτά εξασφαλίζουν μόνο συμβόλαια για τις μεγάλες επιχειρήσεις και στηρίζουν την συγκέντρωση του κεφαλαίου, ιδιαίτερα μάλιστα όταν συνοδεύονται από μέτρα συρρίκνωσης των εργασιακών και κοινωνικών δικαιωμάτων των εργαζομένων. Στο στόχαστρο βρίσκονται πάλι τα συνταξιοδοτικά δικαιώματα και τα συνταξιοδοτικά Ταμεία, προωθείται η γενίκευση της "ελαστικότητας" στην εργασία και η συγκράτηση των μισθών, στο όνομα της ανταγωνιστικότητας και της μείωσης του εργατικού κόστους.
<SPEAKER ID="69" LANGUAGE="" NAME="Πρόεδρος. –" AFFILIATION="">
<P>
- της έκθεσης (Α5-0313/2003) της κ. Frassoni σχετικά με το σχέδιο διοργανικής συμφωνίας για τη βελτίωση της νομοθετικής διαδικασίας μεταξύ του Ευρωπαϊκού Κοινοβουλίου, του Συμβουλίου και της Επιτροπής και
<P>
- της δεύτερης έκθεσης (Α5-0235/2003) του κ. Medina Ortega σχετικά με την απλούστευση και βελτίωση του ρυθμιστικού περιβάλλοντος. 
<SPEAKER ID="70" LANGUAGE="IT" NAME="Frassoni (Verts/ALE )" AFFILIATION=", εισηγήτρια">
<P>
Θέλω, καταρχάς, να ευχαριστήσω τους κκ. Gargani, Swoboda και Clegg, με τους οποίους μπορέσαμε να συνεργασθούμε στενά, καθώς και την τεχνική ομάδα που διαπραγματεύθηκε μαζί μας, διότι επετεύχθη τελικά ένα θετικό, σε κάθε περίπτωση, αποτέλεσμα. Για τον λόγο αυτόν, εάν ζητούμε εδώ από το Κοινοβούλιο να υποστηρίξει αυτήν τη συμφωνία, είναι διότι πιστεύω ότι έχει επιτευχθεί έστω και κάποια μικρή, δειλή πρόοδος.
<SPEAKER ID="71" LANGUAGE="ES" NAME="Medina Ortega (PSE )," AFFILIATION="εισηγητής.">
<P>
    Κύριε Πρόεδρε, η Επιτροπή Νομικών Θεμάτων και Εσωτερικής Αγοράς ασχολείται με αυτό το θέμα από τις αρχές του 2002. Απαντήσαμε σε αρκετές ανακοινώσεις της Επιτροπής, στις οποίες έθετε το πρόβλημα των ελλείψεων της κοινοτικής νομοθεσίας.
<P>
Πιστεύω ότι το αποτέλεσμα αυτής της άσκησης –στην οποία δύο διαφορετικές επιτροπές του Κοινοβουλίου, η Επιτροπή Νομικών Θεμάτων και η Επιτροπή Συνταγματικών Υποθέσεων ασχολήθηκαν με το θέμα– ήταν θετικό. Πιστεύω ότι η Διοργανική Συμφωνία που επιτεύχθηκε είναι μια καλή συμφωνία και θα ήθελα να συγχαρώ τη συνάδελφό μου, κ. Frassoni, για το έργο της Επιτροπής Συνταγματικών Υποθέσεων, για το έργο που επιτέλεσε η ίδια και επίσης για την καλή εργασία που επιτέλεσαν ο πρόεδρος Gargani και πολλά μέλη αυτής της διοργανικής ομάδας εργασίας –ο κ. Swoboda και ο κ. Clegg– και εμείς, στην Επιτροπή Νομικών Θεμάτων, είμαστε ευτυχείς με το αποτέλεσμα.
<P>
Φυσικά, επιμένω –και συμφωνώ με την κ. Frassoni– ότι πρέπει να ασχοληθούμε με τα προβλήματα της αυτορρύθμισης και της από κοινού ρύθμισης. Διότι είμαστε υπερβολικά ευτυχείς να μιλάμε για την κοινωνία των πολιτών και έπειτα, όταν μιλάμε για την κοινωνία των πολιτών, εδώ, στο Ευρωπαϊκό Κοινοβούλιο και στην Ευρωπαϊκή Ένωση, καλούμε εκπροσώπους ορισμένων οργανώσεων, που κάποιος μας λέει ότι είναι αντιπροσωπευτικές. Αλλά, στην πραγματικότητα, στα δημοκρατικά καθεστώτα, η κοινωνία των πολιτών εκφράζεται μέσω της εκλογικής διαδικασίας. Η εκλογική διαδικασία παρέχει έναν επίσημο τρόπο έκφρασης στην κοινωνία των πολιτών, και το αποτέλεσμα αυτής της εκλογικής διαδικασίας είναι τα νομοθετικά όργανα, που είναι εκείνα που πρέπει να προσαρμόσουν τους γενικούς κανόνες.
<SPEAKER ID="72" LANGUAGE="IT" NAME="Antonione," AFFILIATION="Συμβούλιο">
<P>
Η πρωτοβουλία που οδήγησε στο παρόν αποτέλεσμα ξεκίνησε από την ανακοίνωση της Επιτροπής για τη βελτίωση της νομοθεσίας και από το σχέδιο δράσης της για την απλούστευση και τη βελτίωση του ρυθμιστικού περιβάλλοντος, αλλά ο ενθουσιασμός του Ευρωπαϊκού Κοινοβουλίου και του Προέδρου του ήταν που έπεισαν το Ευρωπαϊκό Συμβούλιο της Σεβίλλης τον Ιούνιο του 2002 να καλέσει τα τρία όργανα να εγκρίνουν μια διοργανική συμφωνία με σκοπό τη βελτίωση της ποιότητας της κοινοτικής νομοθεσίας και των συνθηκών της μεταφοράς της στις εθνικές νομοθεσίες, συμπεριλαμβανομένων των προθεσμιών.
<P>
Τα τρία όργανά μας ανταποκρίθηκαν χωρίς χρονοτριβή στο αίτημα αυτό και ξεκίνησαν τις διαπραγματεύσεις. Οι εργασίες επικεντρώθηκαν αρχικά στην τεχνική ομάδα υψηλού επιπέδου και, στα τελικά στάδια, διεξήχθησαν σε πολιτικό επίπεδο. Σημαντικό προπαρασκευαστικό έργο ανέλαβε η ομάδα των ανταποκριτών. Εξ ονόματος του Συμβουλίου, θα ήθελα να εκφράσω τις ευχαριστίες μου σε όλους όσοι συνέβαλαν στη θετική έκβαση της συμφωνίας: ειδικότερα, στην κ. Frassoni, στον συνάδελφό της κ. Medina Ortega και στους εκπροσώπους του Κοινοβουλίου, τους κκ. Gargani, Swoboda και Clegg, καθώς και στην Επίτροπο κ. de Palacio που εκπροσώπησε την Επιτροπή κατά την προετοιμασία των εργασιών αυτών. Από το Συμβούλιο θα πρέπει να ευχαριστήσω τους προκατόχους μου της ελληνικής και δανικής Προεδρίας.
<P>
Ο στόχος της συμφωνίας, που ορίζεται στην παράγραφο 1, είναι “να βελτιώσει την ποιότητα της νομοθεσίας με μια σειρά πρωτοβουλιών και διαδικασιών” οι οποίες αναπτύσσονται λεπτομερώς στο κείμενο της συμφωνίας. Κύριε Πρόεδρε, θα ήθελα να τονίσω ότι, με τη συμφωνία αυτή, τα τρία μας όργανα δεσμεύονται κατά την εκπλήρωση των νομοθετικών τους καθηκόντων να εξασφαλίσουν καλύτερο συντονισμό, καλύτερη επικοινωνία και συνεργασία. Στη συμφωνία αναγνωρίζεται η σημασία της μεγαλύτερης διαφάνειας και της δυνατότητας πρόσβασης και αντιμετωπίζεται το ζήτημα της προσφυγής στην από κοινού ρύθμιση και την αυτορρύθμιση. Ανανεώνουμε τη δέσμευση να βελτιώσουμε την ποιότητα της νομοθεσίας και να θεσπίσουμε διαδικασίες προνομοθετικής διαβούλευσης και αξιολόγησης του αντίκτυπου. Υπογραμμίζουμε την ανάγκη να βελτιωθεί η μεταφορά του κοινοτικού δικαίου στην εθνική νομοθεσία. Τέλος, ανανεώνουμε τη δέσμευσή μας να απλοποιήσουμε και να μειώσουμε τον όγκο της νομοθεσίας.
<SPEAKER ID="73" LANGUAGE="FR" NAME="Busquin" AFFILIATION="Επιτροπή">
<P>
   , . – Κύριε Πρόεδρε, κυρίες και κύριοι, θα ήθελα καταρχάς να ευχαριστήσω την Επιτροπή Νομικών Θεμάτων και Εσωτερικής Αγοράς και την Επιτροπή Συνταγματικών Υποθέσεων για τη συμβολή τους στη συζήτηση αναφορικά με τις πρωτοβουλίες μας για τη “βελτίωση της νομοθετικής διαδικασίας”. Ευχαριστώ, ιδιαιτέρως, την κ. Frassoni και τον κ. Medina Ortega.
<P>
Για την Επιτροπή, η συμφωνία είναι πολύ ικανοποιητική. Καταρχάς, συμφωνεί με τις προτάσεις που είχαμε κάνει στο πλαίσιο του προγράμματος δράσης “βελτίωση της νομοθετικής διαδικασίας”, τον Ιούνιο του 2002. Οι κατευθύνσεις που είχαμε ορίσει τότε τώρα επιβεβαιώνονται. Έπειτα, η συμφωνία είναι καλά εξισορροπημένη: παρότι κάνει συχνές αναφορές στις ιδιαίτερες δεσμεύσεις της Επιτροπής, σημειώνει και τις δεσμεύσεις του Κοινοβουλίου και του Συμβουλίου σχετικά με τη βελτίωση της ποιότητας των ρυθμίσεων. Ειδικότερα, προβλέπει διατάξεις που συμπληρώνουν τις προτάσεις του προγράμματος δράσης σχετικά με τον προγραμματισμό και τη διαφάνεια του νομοθετικού έργου. Η συμφωνία προβαίνει, επίσης, στον ορισμό ενός σταθερού πλαισίου για την προσφυγή στα αποκαλούμενα “εναλλακτικά μέσα” ή “soft law”, τα οποία είναι η από κοινού ρύθμιση και η αυτορρύθμιση. Η συμφωνία θα επιτρέψει την προσφυγή στα εν λόγω μέσα και την αποφυγή της πληθώρας των δυσκολιών που συναντούσαμε στο παρελθόν, όταν εξετάζαμε τα μέτρα αυτού του τύπου χωριστά για κάθε περίπτωση.
<SPEAKER ID="74" LANGUAGE="IT" NAME="Gargani (PPE-DE )," AFFILIATION="συντάκτης γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
Όπως οι κκ. Swoboda, Clegg και η κ. Frassoni, πιστεύω ότι πρέπει να ευχαριστήσω την τεχνική ομάδα υψηλού επιπέδου που βοήθησαν το έργο μας, αλλά θα ήθελα, ασφαλώς, να αναφέρω τη συμβολή των πολιτικών στο αποτέλεσμα που επετεύχθη: μια συμφωνία η οποία –αν και, όπως επανέλαβε προ ολίγου η κ. Frassoni, δεν αποσπά ασφαλώς την πλήρη ικανοποίηση του Κοινοβουλίου– αποτελεί ένα σημείο συνάντησης μεγάλης πιστεύω σημασίας, που θα πρέπει να αναγνωρίσουμε σήμερα σε αυτήν την Αίθουσα. Εμείς εργασθήκαμε με βάση την εντολή που μας ανέθεσε στις 4 Ιουλίου η Διάσκεψη των Προέδρων, και πιστεύω πως μπορώ να ισχυριστώ ότι ακολουθήσαμε πιστά την οδηγία και τη βούληση εκείνη που διαπιστώσαμε συχνά με τον Πρόεδρο του Ευρωπαϊκού Κοινοβουλίου σε προσωπικές συναντήσεις και σε συναντήσεις αντιπροσωπειών.
<P>
Παράλληλα με τις διαπραγματεύσεις, η Ευρωπαϊκή Επιτροπή ενέκρινε μια σειρά εγγράφων για την απλοποίηση και τη βελτίωση της νομοθεσίας, επί των οποίων η Επιτροπή Νομικών Θεμάτων και Εσωτερικής Αγοράς εξέφρασε την άποψή της εγκρίνοντας την έκθεση του κ. Medina Ortega, που μόλις παρακολουθήσατε. Το σχέδιο διοργανικής συμφωνίας αποτελεί την εφικτή εκπλήρωση τόσο της εντολής της Διάσκεψης των Προέδρων όσο και των κατευθύνσεων που περιέχει επίσης η έκθεση του κ. Ortega. Επιπλέον, αν και έχει ως σημείο αναφοράς τη Συνθήκη –για εμάς σημείο αναφοράς ήταν ασφαλώς η Συνθήκη– η συμφωνία ευθυγραμμίζεται με το σχέδιο Συνταγματικής Συνθήκης που ενέκρινε η Συνέλευση και το οποίο συζητείται στο πλαίσιο της ΔΚΔ.
<P>
Θα ήθελα να πω εν συντομία ότι υπάρχουν σημαντικά σημεία που κατορθώσαμε να επιλύσουμε: ο νομοθετικός προγραμματισμός· ο συντονισμός μεταξύ των οργάνων για το νομοθετικό έργο· το Συμβούλιο ενημερώνει το Κοινοβούλιο όχι μόνο για το ετήσιο αλλά και για το πολυετές σχέδιο στρατηγικού προγράμματος· η παρουσία του Συμβουλίου στις επιτροπές –στο Σώμα αλλά, βεβαίως, και στις επιτροπές– γεγονός που πιστεύω ότι αποτελεί ένα σημαντικό στοιχείο για την ανταλλαγή απόψεων που είναι απαραίτητη στις κοινοβουλευτικές εργασίες· η Επιτροπή αναλαμβάνει τη δέσμευση να συμμετάσχει τακτικά στις εργασίες των επιτροπών, κατά προτίμηση σε υπουργικό επίπεδο, αλλά, σε κάθε περίπτωση, στο μέγιστο δυνατό επίπεδο και σε επίπεδο ευθύνης. Όσον αφορά τη διαφάνεια, επιβεβαιώνεται η σημασία της ενημέρωσης των πολιτών για την εξέλιξη του νομοθετικού έργου, όπως απεδέχθη κατά κάποιον τρόπο και η Συνέλευση· η επιλογή της μορφής των νομοθετικών πράξεων, που αποδέχεται και η Συνέλευση στην αρχή της αναλογικότητας, ενώ το μονοπώλιο του δικαιώματος πρωτοβουλίας που αποδίδεται στην Επιτροπή –θέλω να το δηλώσω με σαφήνεια στο Σώμα– δεν μπορεί να επεκταθεί άρδην στην επιλογή της μορφής της νομοθετικής πράξης. Το άρθρο 12 προβλέπει ότι η Επιτροπή θα λαμβάνει υπόψη τις συστάσεις που προέρχονται από τα άλλα όργανα· για την από κοινού ρύθμιση, στο πιο ευαίσθητο σημείο, αυτό της ανάκλησηςστο οποίο αποδίδει μεγάλη σημασία η εισηγήτρια κ. Frassoni– θα πω ότι το Κοινοβούλιο είχε ήδη ψηφίσει την έκθεση Wallis προς αυτήν την κατεύθυνση· πιστεύω ότι σε αυτόν τον τομέα κάναμε ένα μεγάλο βήμα προόδου, όπως και με την αυτορρύθμιση, τον έλεγχο, τη δυνατότητα που παρέχεται στους οικονομικούς φορείς και τους κοινωνικούς εταίρους να υιοθετούν κατευθυντήριες γραμμές προς αυτήν την κατεύθυνση· το πρόβλημα της επιτροπολογίας, της αξιολόγησης του αντίκτυπου, των προθεσμιών για την εφαρμογή και τη μεταφορά.
<P>
Δεν μπορώ να συνεχίσω περαιτέρω, αλλά θα ήθελα να πω κλείνοντας ότι εξασφαλίσαμε πως η συμφωνία δεν θα έθετε σε κίνδυνο τον μελλοντικό ρόλο του Κοινοβουλίου, όπως μας επεσήμανε σε κάθε στάδιο ο κ. Cox. Όχι μόνο δεν θέσαμε σε κίνδυνο τον ρόλο του Κοινοβουλίου, αλλά πιστεύω ότι ενισχύσαμε το Ευρωπαϊκό Κοινοβούλιο ως νομοθετική αρχή στη διοργανική ισορροπία εξουσιών και στη διοργανική συμφωνία, και αυτό είναι ένα σημαντικό στοιχείο που καταγράφεται σε αυτήν την κοινοβουλευτική περίοδο. 
<SPEAKER ID="75" LANGUAGE="" NAME="" AFFILIATION="Αντιπροέδρου">
<SPEAKER ID="76" LANGUAGE="NL" NAME="Doorn (PPE-DE )." AFFILIATION="">
<P>
   – Κύριε Πρόεδρε, η βελτίωση της νομοθετικής διαδικασίας είναι μία από τις προτεραιότητες της Ευρώπης. Η νομοθετική διαδικασία πρέπει να βελτιωθεί και να καταστεί πιο διαφανής, και αυτό είναι καθήκον τόσο της Επιτροπής όσο και του Κοινοβουλίου και των κρατών μελών. Φρονώ ότι η διοργανική συμφωνία στην οποία καταλήξαμε τον Ιούνιο αποτελεί ένδειξη του γεγονότος ότι η Επιτροπή, το Κοινοβούλιο και το Συμβούλιο έχουν επίγνωση αυτού του καθήκοντος. Η βελτίωση της νομοθετικής διαδικασίας είναι ουσιαστικής σημασίας για μια εσωτερική αγορά η οποία θα λειτουργεί με τον καλύτερο δυνατό τρόπο. Η εσωτερική αγορά μπορεί να λειτουργεί εύρυθμα μόνον εάν οι πολίτες και οι επιχειρήσεις γνωρίζουν πολύ καλά τα δικαιώματα και τις υποχρεώσεις τους. Η ευρωπαϊκή νομοθεσία πρέπει να είναι ευανάγνωστη και να μην προξενεί περιττή γραφειοκρατία. Εάν επιθυμούμε να καταστεί η Ευρώπη η πιο ανταγωνιστική οικονομία στον κόσμο, οφείλουμε να διασφαλίσουμε τουλάχιστον την κατάργηση της περιττής γραφειοκρατίας. Είναι, συνεπώς, πολύ ευχάριστο το γεγονός ότι η Επιτροπή εξέδωσε το 2002 μια σειρά εγγράφων στα οποία εξετάζονται οι δυνατότητες βελτίωσης της νομοθετικής διαδικασίας, αλλά είναι σημαντικό να συνεχίσουν να συμμετέχουν ενεργά στις προσπάθειες για την επίτευξη αυτού του στόχου τόσο το Συμβούλιο όσο και το Κοινοβούλιο.
<P>
Ένα τελευταίο σχόλιο: μετά από αυτήν Ολομέλεια, η έκθεση Medina Ortega θα αναπεμφθεί στην Επιτροπή Νομικών Θεμάτων και Εσωτερικής Αγοράς, η οποία θα την προσαρμόσει στη διοργανική συμφωνία. Υποστηρίζω ανεπιφύλακτα αυτήν την απόφαση. 
<SPEAKER ID="77" LANGUAGE="DE" NAME="Swoboda (PSE )" AFFILIATION="">
<P>
Ως εκ τούτου, επικεντρωθήκαμε σε αυτό το θέμα που έχει ήδη αναφερθεί πολλές φορές, και από την εισηγήτρια, ότι είναι σημαντικό. Άλλωστε και ο συνάδελφος Medina Ortega επεσήμανε ότι σε τελική ανάλυση τα μέλη του Σώματος εκλέγονται για να νομοθετούν. Δεν εκλέγονται για να παρακολουθούν ή να παρατηρούν, αλλά είναι οι νομοθέτες και οι πολίτες αναμένουν να έχουν την ανάλογη δραστηριότητα. Πρέπει όμως να λάβουμε υπόψη ότι εμείς δεν διαθέτουμε τις ειδικές γνώσεις που διαθέτουν συγκεκριμένοι οργανισμοί ή ομάδες, και η γνώση αυτή πρέπει ασφαλώς να χρησιμοποιηθεί – όχι μόνο με συμβουλευτικό σκοπό, αλλά να αξιοποιηθεί και η δυνατότητα συναπόφασης σχετικά με την εφαρμογή της νομοθεσίας που στηρίζεται στη βασική νομοθεσία του Σώματος. Υπογραμμίζουμε όμως για άλλη μία φορά ότι είναι σημαντικό να έχουμε τη δυνατότητα ανάκλησης αυτού του δικαιώματος και αυτό το επιτύχαμε. Όπως ισχύει και για την αυτορρύθμιση, κατανοούμε εκ των προτέρων ότι ούτε μπορούμε ούτε θέλουμε να το εμποδίσουμε, πρέπει όμως να είναι σαφές ότι η αρμοδιότητα του Σώματος ή του νομοθέτη δεν εκμηδενίζεται από την αυτορρύθμιση και ότι, όπως κατέστησε σαφές και η εισηγήτρια, εάν περιοριστεί η νομοθετική μας αρμοδιότητα θα προβούμε σε σαφή βήματα για να το αντιμετωπίσουμε. Σε τελική ανάλυση, και η Επιτροπή ως θεματοφύλακας των Συνθηκών είναι υποχρεωμένη να προβεί εδώ στις ανάλογες ενέργειες.
<P>
Υπάρχουν πολλά άλλα σημαντικά πράγματα, στα οποία περιλαμβάνεται και η βελτίωση τόσο της αμοιβαίας υποχρέωσης ενημέρωσης όσο και της ενημέρωσης των ευρωπαίων πολιτών. Η Επιτροπή και το Συμβούλιο προέβαλαν εναλλάξ σθεναρή αντίσταση σε αυτά που ζήτησε σχετικά το Κοινοβούλιο, κυρίως δε όσον αφορά τη θέση ανάκλησης, τελικά όμως επιβάλαμε τη δική μας άποψη. Η Επιτροπή και το Συμβούλιο προφανώς δεν περίμεναν ότι εδώ θα αντιμετώπιζαν μια, θα έλεγα, σχεδόν αχτύπητη ομάδα με τον πρόεδρο Gargani που δεν έχασε ποτέ την ψυχραιμία του, με τον συνάδελφο Clegg που αντέδρασε μεν με βρετανική επιφυλακτικότητα, αλλά ήταν αποτελεσματικός, με την κ. Frassoni που συνδύασε την σκληρότητα με την γοητεία – και αυτό ήταν επίσης πολύ σημαντικό προκειμένου να μαλακώσει κάπως η καρδιά των αντιπροέδρων της Επιτροπής, πράγμα που ως γνωστόν δεν είναι ιδιαίτερα εύκολο. Θεωρώ λοιπόν ότι βρήκαμε μια αρκετά καλή λύση και με αυτό το πνεύμα συνιστώ στο Κοινοβούλιο να εγκρίνει την έκθεση Frassoni. 
<SPEAKER ID="78" LANGUAGE="EN" NAME="Clegg (ELDR )." AFFILIATION="ad hoc">
<P>
   – Κύριε Πρόεδρε, όπως ήδη αναφέρθηκε, πρόκειται πράγματι για μια ευπρόσδεκτη συμφωνία. Απόλαυσα τη συνεργασία με τους συναδέλφους μου, τον κ. Gargani, την κ. Frassoni, τον κ. Swoboda, και άλλους συναδέλφους στο Συμβούλιο και το Κοινοβούλιο, παρ’ όλο που ήταν μια οδυνηρά παρατεταμένη διαδικασία. Καταλήξαμε σε μια συμφωνία η οποία είναι πολύ καλύτερη από ό,τι πολλοί από εμάς περίμεναν στην αρχή.
<P>
Όπως ανέφεραν ήδη αρκετοί ομιλητές, δεν είναι μια τέλεια συμφωνία. Καμία συμφωνία δεν είναι τέλεια. Είναι λίγο από όλα. Όπως είπε η Monica Frassoni, υπάρχει λίγο “μπλα μπλα”· υπάρχουν κάποια ελαφρώς ελλιπή χωρία, αλλά υπάρχουν επίσης ορισμένες εξαιρετικά σημαντικές διαδικαστικές εξελίξεις.
<P>
Θα ήθελα για δυο λεπτά να επικεντρώσω την προσοχή, αν μου επιτρέπετε, στο τι θα γίνει στη συνέχεια. Η σύναψη αυτής της συμφωνίας στα χαρτιά, μετά από όλους αυτούς τους μήνες των παρατεταμένων συνομιλιών, δεν έχει νόημα αν δεν μετουσιώσουμε τις εξελίξεις στις οποίες συμφωνήσαμε σε πρακτικό αποτέλεσμα το συντομότερο δυνατόν. Θα ήθελα να δώσω έμφαση σε δύο πτυχές, στις οποίες φρονώ ότι πρέπει να δώσουμε συνέχεια το συντομότερο δυνατόν. Κατά πρώτον, στην παράγραφο 36 της συμφωνίας αναφέρεται ότι “εντός έξι μηνών από την έναρξη ισχύος της παρούσας συμφωνίας, το Ευρωπαϊκό Κοινοβούλιο και το Συμβούλιο, τα οποία με την ιδιότητα της νομοθετικής αρχής εγκρίνουν τελικώς τις προτάσεις απλοποιημένων πράξεων, θα πρέπει να τροποποιήσουν τις μεθόδους εργασίας τους δημιουργώντας, επί παραδείγματι, δομές, οι οποίες θα επιφορτιστούν ειδικά με τη νομοθετική απλοποίηση”. Αυτός είναι ένας πολύ σημαντικός στόχος, για την επίτευξη του οποίου θα απαιτηθούν λεπτοί χειρισμοί. Προτρέπω και το Κοινοβούλιο και τους συναδέλφους μας στο Συμβούλιο να διασφαλίσουν ότι θα τηρηθεί η προθεσμία ολοκλήρωσης της διαδικασίας απλούστευσης εντός των έξι μηνών που αναγράφονται στην εν λόγω παράγραφο.
<P>
Θα ήθελα επίσης να σας παραπέμψω στην παράγραφο 30. Αφορά κάτι το οποίο όλοι γνωρίζουν ότι με ενδιαφέρει ιδιαίτερα, και συγκεκριμένα την πρόοδο που ελπίζω ότι θα σημειώσουμε στη διενέργεια της εκτίμησης επιπτώσεων και στα τρία θεσμικά όργανα. Σύμφωνα με το κείμενο: “Το συντομότερο δυνατόν μετά την έγκριση της παρούσας συμφωνίας, τα τρία θεσμικά όργανα θα προβούν σε απολογισμό των αντιστοίχων εμπειριών τους και θα εξετάσουν τη δυνατότητα καθορισμού κοινής μεθόδου”.
<P>
Ο σχολιασμός της συμφωνίας από τη Monica Frassoni είναι πράγματι εξαιρετικός ως προς τη σαφήνεια και την εντιμότητά του, εκτός από μία πλευρά, όπου νομίζω ότι είναι λίγο αρνητική για τη δυνατότητα επίτευξης συμφωνίας στις αξιολογήσεις του αντικτύπου. Η αίσθησή μου είναι ότι δεν υπάρχει κανένας τρόπος να επιτύχουμε τις γενικές αρχές που αναφέρονται στους κοινούς στόχους της συμφωνίας –δηλαδή την ασφάλεια δικαίου, την προώθηση της απλότητας, τη σαφήνεια και τη συνοχή στη σύνταξη των νομοθετικών κειμένων– αν δεν σημειώσουμε ταχεία πρόοδο –όπως ζητείται στην παράγραφο 30– στην καθιέρωση μιας κοινής μεθόδου, ώστε να έχουμε περιβαλλοντικές, κοινωνικές και οικονομικές αξιολογήσεις του αντίκτυπου, οι οποίες θα συνοδεύουν όχι μόνο τα σχέδια προτάσεων από την Επιτροπή αλλά και σημαντικές τροπολογίες τις οποίες θα καταθέτουμε εμείς οι ίδιοι και το Συμβούλιο των Υπουργών.
<SPEAKER ID="79" LANGUAGE="EN" NAME="MacCormick (Verts/ALE )." AFFILIATION="">
<P>
   – Κύριε Πρόεδρε, θέλω να αποδώσω εύσημα στους τέσσερις ομιλητές που προηγήθηκαν στη συζήτηση, οι οποίοι συμμετείχαν στις διαπραγματεύσεις για αυτήν τη Διοργανική Συμφωνία, και να επαινέσω ιδιαιτέρως, όπως έπραξε μόλις και ο Nick Clegg, την έκθεση της Monica Frassoni και την αιτιολογική της έκθεση στο Σώμα.
<P>
Ωστόσο, θέλω να διαφωνήσω ελαφρώς με κάποιες από τις απόψεις που διατυπώθηκαν προ ολίγου. Όταν μιλάμε για καλύτερη νομοθεσία, μου φαίνεται ότι ξαφνικά επικρατεί σε αυτό το Κοινοβούλιο του 21ου αιώνα η αίσθηση ότι βρίσκονται ανάμεσά μας ο Beccaria και ο Bentham του τέλους του 18ου αιώνα.
<P>
Η νομοθεσία είναι μια επιστήμη η οποία μπορεί να βελτιωθεί, διότι όλοι γνωρίζουμε τι είναι προς το συμφέρον της ανθρώπινης κατάστασης και το μόνο που έχουμε να κάνουμε είναι να επινοήσουμε τα τεχνικά μέσα για να το επιτύχουμε. Γνωρίζουμε, όμως, όπως μόλις είπε ο κ. Medina Ortega, ότι τα πράγματα δεν είναι ακριβώς έτσι. Το καθήκον των μελών ενός δημοκρατικού νομοθετικού σώματος δεν είναι να αναζητήσουν μια μοναδική θεσμική άποψη. Τα μέλη ενός δημοκρατικού νομοθετικού σώματος κρίνονται βάσει του τρόπου με τον οποίο χειρίζονται τη διαλεκτική της σύγχρονης πολιτικής, εκφράζοντας τα σημεία στα οποία διαφωνούμε και όχι τα σημεία στα οποία συμφωνούμε.
<P>
Επανέρχομαι έτσι στο ζήτημα της επικουρικότητας, το οποίο μας ενδιαφέρει όλους πολύ. Η αξιολόγηση του αντίκτυπου σε μεγάλη κλίμακα φαίνεται να προϋποθέτει ότι όλοι οι νόμοι επηρεάζουν εξίσου και κατά τον ίδιο τρόπο όλα τα σημεία αυτής της τεράστιας και πολύμορφης Ένωσης. Τι εξωφρενική άποψη. Δεν είναι αλήθεια. Κάθε φορά που εξετάζετε μια πραγματική υπόθεση, βλέπετε ότι έχει διαφορετικές επιπτώσεις σε διαφορετικά μέρη. Αυτό είναι που καθιστά την επικουρικότητα τόσο σημαντική. Συνιστώ ένθερμα την υπερψήφιση της έκθεσης της Monica Frassoni και της αιτιολογικής της έκθεσης. Θα την υπερψηφίσω και προσωπικά, αλλά εκφράζω κάποιες αμφιβολίες για τις υποθέσεις στις οποίες βασίζεται η σημερινή συζήτηση. 
<SPEAKER ID="80" LANGUAGE="DE" NAME="Schleicher (PPE-DE )" AFFILIATION="">
<P>
   .  Κύριε Πρόεδρε, κυρίες και κύριοι, η κοινή συζήτησή μας αναφέρεται σε ένα πολύ σημαντικό ζήτημα, δηλαδή στην ποιότητα της ευρωπαϊκής νομοθεσίας. Η βελτίωση της ποιότητας θα επιτευχθεί αφενός με μια διοργανική συμφωνία μεταξύ των τριών θεσμικών οργάνων, αφετέρου δε η Επιτροπή, αρχίζοντας με την Λευκή Βίβλο για την Ευρωπαϊκή Διακυβέρνηση, έχει υποβάλει από τα τέλη του 2001 μέχρι σήμερα 16 εκτενή έγγραφα, συγκεκριμένα ανακοινώσεις και εκθέσεις, που αφορούν το θέμα της ευρωπαϊκής διακυβέρνησης και τη βελτίωση της νομοθεσίας.
<P>
Η προοδευτική αύξηση της κοινοβουλευτικής μας επιρροής στο Συμβούλιο και την Επιτροπή κατέστη δυνατή μόνο και μόνο επειδή στο παρελθόν το Κοινοβούλιο εκμεταλλεύθηκε στο έπακρο τα συμβατικά του δικαιώματα. Με την υπογραφή τέτοιου είδους διοργανικών συμφωνιών και με συμφωνίες με την Επιτροπή, όπως π.χ. ως προς τη διαδικασία Lamfalussy, περιορίζουμε ξανά μόνοι μας τα δικαιώματά μας και εγώ νομίζω ότι αυτό είναι εντελώς εσφαλμένο.
<P>
Σήμερα, στις 8 Οκτωβρίου, το Κοινοβούλιο επιχειρεί για δεύτερη φορά με την έκθεση Medina Ortega να τοποθετηθεί σε μια ανακοίνωση της Επιτροπής του Δεκεμβρίου 2001 σχετικά με την απλούστευση και την βελτίωση της νομοθεσίας. Στο μεταξύ με αυτό το θέμα ασχολήθηκαν τρεις σύνοδοι κορυφής των αρχηγών κρατών και κυβερνήσεων, ενώ το Ευρωπαϊκό Κοινοβούλιο δεν ήταν σε θέση να απαντήσει και να ασκήσει έτσι επιρροή. Με αυτήν την υπερπαραγωγή εγγράφων δίνουμε το κακό παράδειγμα. Αντί γι’ αυτό θα έπρεπε να υποστηρίξουμε την Επιτροπή προκειμένου να περιορίσει τον αριθμό σελίδων του κοινοτικού δικαίου που στο μεταξύ έχουν φθάσει τις 97 000 και να ξεκαθαρίσει το περιεχόμενό τους. Αυτό θα ήταν επίσης μια συμβολή στην ποιότητα της ευρωπαϊκής νομοθεσίας. 
<SPEAKER ID="81" LANGUAGE="NL" NAME="Van den Berg (PSE )." AFFILIATION="">
<P>
   – Κύριε Πρόεδρε, θα ήθελα να ευχαριστήσω τον κ. Medina Ortega. Κατά την άποψή μου, βελτίωση της νομοθετικής διαδικασίας σημαίνει ευρωπαϊκή διακυβέρνηση η οποία είναι πιο δημοκρατική, επιτυγχάνει περισσότερα προς όφελος των πολιτών και είναι περισσότερο κατανοητή από όλους – σημαίνει μια πιο αποτελεσματική, πιο δημοκρατική, πιο διαφανή Ευρώπη. Αυτός ήταν ο κύριος στόχος της Συνέλευσης κατά την κατάρτιση του συντάγματος. Ορισμένοι αρχηγοί κυβερνήσεων κινδύνευσαν το περασμένο Σαββατοκύριακο να επιστρέψουν στα γνωστά τους παιχνίδια ισχύος και οικονομικών ανταλλαγμάτων, παραβλέποντας έτσι, ουσιαστικά, τις πραγματικές επιθυμίες των ευρωπαϊκών λαών.
<P>
Ευτυχώς, έχουμε τη δυνατότητα –και αυτό είναι επίσης ένα από τα θέματα των συζητήσεών μας εδώ– να επιτύχουμε αρκετά στο πλαίσιο των παραμέτρων των ευρωπαϊκών Συνθηκών. Στη Λευκή Βίβλο για την “ευρωπαϊκή διακυβέρνηση”, η Επιτροπή έχει καταθέσει μεγάλο αριθμό προτάσεων για τη βελτίωση της διακυβέρνησης, σημαντικό τμήμα των οποίων αφορά βελτιώσεις της νομοθετικής διαδικασίας. Πρόκειται για έναν τομέα στον οποίο έχουμε σημειώσει ουσιαστική πρόοδο. Η Επιτροπή έχει, εν τω μεταξύ, καταθέσει διάφορες προτάσεις σε αυτό το πλαίσιο, συμπεριλαμβανομένου του προγράμματος για την ενοποίηση, την κωδικοποίηση και την απλούστευση της νομοθεσίας, κάτι που θα μειώσει τον όγκο της νομοθεσίας κατά 35 000 σελίδες τουλάχιστον. Αυτό τουλάχιστον έπρεπε να απασχολήσει τις εφημερίδες.
<P>
Στο παρόν Σώμα, ο κ. van Doorn κατέθεσε μια πρόταση για ένα είδος ελέγχου της γραφειοκρατίας, για μια ανεξάρτητη αξιολόγηση. Εν πολλοίς, αντιμετωπίζω θετικά αυτήν την προσέγγιση, αρκεί οι πληροφορίες που λαμβάνουμε από αυτήν την αξιολόγηση να χρησιμοποιούνται εν τέλει στο πλαίσιο του ρόλου μας ως συννομοθετών. Σε τελική ανάλυση, φυσικά, οι αποφάσεις πρέπει να λαμβάνονται από όλους μαζί, με τη συνεργασία και του Συμβουλίου, και αυτό, βεβαίως, αποτελεί το επίκεντρο της αντιπαράθεσης που βρίσκεται σε εξέλιξη· συνεπώς, ευελπιστώ ότι η Επιτροπή είναι διατεθειμένη να ενεργήσει βάσει των συμφωνιών. 
<SPEAKER ID="82" LANGUAGE="EN" NAME="Lynne (ELDR )." AFFILIATION="">
<P>
Όλα τα πορίσματα και όλες οι παρεμβάσεις θα πρέπει να δημοσιοποιούνται. Χαίρομαι πολύ που ο κ. Medina Ortega συμφώνησε να αναπεμφθεί αυτή η πρόταση. Αυτό είναι και το ορθό. Τον συγχαίρω για όλη την εργασία του, αλλά η πρότασή του παραγκωνίστηκε, φυσικά, από τη Διοργανική Συμφωνία. 
<SPEAKER ID="83" LANGUAGE="EN" NAME="Doyle (PPE-DE )." AFFILIATION="ευρωγλώσσα">
<P>
Ο εθισμός μας στα ακρωνύμια έχει δημιουργήσει μια νέα γλώσσα: την . Μετά από έξι μήνες σε κάποιο από τα θεσμικά όργανα την χρησιμοποιούμε όλοι, απομονώνοντας περισσότερο τους εαυτούς μας και τη δουλειά μας από τον μέσο πολίτη. Cocobu, ΚΕΠΠΑ (CFSP) –ή μήπως είναι PESC;– COREPER, και το τελευταίο είναι GARC, που νομίζω ότι σημαίνει Συμβούλιο Γενικών Υποθέσεων και Εξωτερικών Σχέσεων. Με λίγα λόγια, τα κείμενά μας χρειάζονται επείγουσα αποτοξίνωση από αυτόν τον εθισμό.
<P>
Η αξιολόγηση του αντίκτυπου είναι μια ιδιαίτερη πτυχή η οποία ενδιαφέρει πολύ τη χώρα μου, την Ιρλανδία, αυτήν την περίοδο. Το ειδικό ενδιαφέρον μας έγκειται στην ανάπτυξη ενός τρόπου ελέγχου της ανταγωνιστικότητας των νομοθετικών μέτρων της ΕΕ, ώστε να διασφαλίσουμε ότι η στρατηγική της ΕΕ κινητοποιεί την οικονομική ανάπτυξη προκειμένου να επιτευχθούν οι στόχοι της Λισαβόνας για το 2010. Επιθυμούμε να επιτύχουμε πραγματική πρόοδο στην ανάπτυξη και χρήση της αξιολόγησης του αντίκτυπου για να ενισχύσουμε την ανταγωνιστικότητα. Το κείμενο της παραγράφου 30 της Διοργανικής Συμφωνίας έχει ως αφετηρία την πρόταση που διατυπώνεται στην έκθεση του κ. Medina Ortega, να υπάρχει, δηλαδή, η δυνατότητα αξιολόγησης του αντίκτυπου για τη νομοθεσία της συναπόφασης, πριν από την έγκριση κάθε ουσιαστικής τροπολογίας, είτε στην πρώτη ανάγνωση είτε στο στάδιο της συνδιαλλαγής βάσει κοινά καθορισμένων κριτηρίων και διαδικασιών. Δεν θα περιμένω εναγωνίως, κύριε Πρόεδρε.
<P>
Για τα πρακτικά, η διαδικασία αξιολόγησης του αντίκτυπου της ίδιας της Επιτροπής βρίσκεται σε νηπιακό στάδιο. Για το 2003, η Επιτροπή προσδιόρισε 44 προτάσεις για την αποκαλούμενη εκτεταμένη αξιολόγηση του αντίκτυπου. Φαίνεται, ωστόσο, ότι μόνο τέσσερις διαδικασίες αξιολόγησης ολοκληρώθηκαν. Θα ήθελα να παρακαλέσω την Επιτροπή να σχολιάσει το γεγονός.
<P>
Οι αναμενόμενες νομοθετικές προτάσεις για τα χημικά που δεν περιλαμβάνονται στις 44 που καθορίστηκαν αρχικά, αλλά αξιολογήθηκαν τώρα λόγω πολιτικών και άλλων πιέσεων, θα είναι η πρώτη πραγματική, εκτεταμένη αξιολόγηση του αντίκτυπου που διενεργείται σε σχέδιο πρότασης. Μόνο τότε θα γίνει ίσως προφανής η χρησιμότητά της.
<SPEAKER ID="84" LANGUAGE="" NAME="Κουκιάδης (PSE )." AFFILIATION="(Χειροκροτήματα)">
<P>
Μέρος αυτής της στρατηγικής είναι η απλούστευση και βελτίωση του ρυθμιστικού περιβάλλοντος. Τα θέματα αυτά παρακολουθεί από παλιά ο εισηγητής κ. Medina Ortega και γι’ αυτό στην έκθεσή του είναι αποκρυσταλλωμένη η πλούσια εμπειρία του για τα κοινά, τις δυσλειτουργίες και τις αδυναμίες του ρυθμιστικού περιβάλλοντος. Οι προτάσεις του καλύπτουν όλα τα στάδια του ρυθμιστικού περιβάλλοντος, από τις προπαρασκευαστικές εργασίες ενός νομοθετήματος, τις διαδικασίες σύνταξής του, τον τρόπο διαμόρφωσης του περιεχομένου του, μέχρι και το στάδιο εφαρμογής των νομοθετημάτων στα κράτη μέλη. Λόγω του περιορισμένου χρόνου, από το σύνολο των προβλημάτων που τίθενται θα αναφερθώ σε τρία βασικά θέματα.
<SPEAKER ID="85" LANGUAGE="EN" NAME="Inglewood (PPE-DE )." AFFILIATION="«the proof of the pudding is in the eating»">
<P>
Δεύτερον, όλα αυτά πρέπει να συμβαίνουν στο πλαίσιο του κράτους δικαίου. Όπου παρατηρείται κατάχρηση, πρέπει να υπάρχει νομική δικαίωση από ανεξάρτητη δικαστική αρχή. Αυτό μπορεί να συμβεί σε μια πλειάδα τομέων: όταν παρατηρείται αδυναμία μεταφοράς ή όταν κάτι συμβαίνει λόγω εσφαλμένων διαδικασιών. Για να συνεχίσω κάτι που είπε ο κ. Medina Ortega, οι τομείς στους οποίους ισχύει η αυτορρύθμιση πρέπει επίσης να λειτουργούν υπό το κράτος δικαίου.
<P>
Τέταρτον, υπάρχει η αναλογικότητα. Κάθε νομοθεσία την οποία καταρτίζουμε πρέπει να είναι αναλογική προς την κατάχρηση ή τη ζημία που επιδιώκει να διορθώσει. Στο πλαίσιο αυτό, αν και επιδοκιμάζω τις προτάσεις της έκθεσης Mandelkern, πρέπει να προσέξουμε να μην μετατραπούν οι ίδιες οι αξιολογήσεις του αντίκτυπου σε ένα επιπλέον γραφειοκρατικό εμπόδιο στη νομοθετική διαδικασία.
<SPEAKER ID="86" LANGUAGE="EN" NAME="Corbett (PSE )." AFFILIATION="(Χειροκροτήματα)">
<P>
   – Κύριε Πρόεδρε, αυτή η συζήτηση έχει πολλές πτυχές: καλύτερη σύνταξη, ευρύτερη διαβούλευση και άλλες, και σημειώνουμε πρόοδο σε αρκετές από αυτές. Ωστόσο, το θέμα που θα ήθελα να θίξω είναι αυτό που θα αποκαλούσα “οριζόντια επικουρικότητα”· δεν είναι η κάθετη επικουρικότητα την οποία μόλις έθιξε ο Λόρδος Inglewood στις παρατηρήσεις του για το επίπεδο διακυβέρνησης – ευρωπαϊκό, εθνικό ή περιφερειακό. Αφορά το κατά πόσον πρέπει να νομοθετούμε, ή αν πρέπει να επαφιέμεθα στην αυτορρύθμιση, την από κοινού ρύθμιση ή σε καμία απολύτως ρύθμιση. Και ως προς αυτό χρειαζόμαστε μια ιεράρχηση· πρέπει να φέρουμε το βάρος της απόδειξης της ανάγκης παρέμβασης. Ίσως να μην χρειάζεται να ρυθμίζουμε ορισμένα ζητήματα ή ορισμένους τομείς. Αν χρειάζεται, ίσως η αυτορρύθμιση να είναι αρκετή, και, αν δεν είναι αρκετή, να είναι αρκετή η από κοινού ρύθμιση. Ωστόσο, όταν δεν είναι αρκετή –και μόνον όταν δεν είναι αρκετή– θα πρέπει να παρεμβαίνουμε και να εγκρίνουμε νομοθεσία.
<P>
Το ζήτημα, όπως και με την κάθετη επικουρικότητα, είναι ποιος αποφασίζει; Είναι σωστό να αποφασίζει η νομοθετική αρχή. Πρέπει να αποφασίζουν πρωτίστως εκείνοι οι οποίοι είναι υπόλογοι στον λαό συνολικά και όχι σε τομεακά συμφέροντα. Γι’ αυτό επικροτώ τη Διοργανική Συμφωνία και την έκθεση Frassoni – συγχαίρω δε την κ. Frassoni για την έκθεσή της.
<SPEAKER ID="87" LANGUAGE="EN" NAME="McCarthy (PSE )." AFFILIATION="">
<P>
Φυσικά, ο κ. MacCormick έχει δίκιο ότι η νομοθεσία άπτεται της πολιτικής και δεν είναι απλώς μια επιστημονική άσκηση αξιολόγησης του αντίκτυπου. Για τον λόγο αυτόν, το παρόν Κοινοβούλιο και οι εκλεγμένοι πολιτικοί του θα αποτελούν πάντα ζωτικό μέρος της νομοθετικής διαδικασίας. Συμφωνώ επίσης ότι η ανάκληση είναι ουσιώδες μέρος αυτού του δικαιώματος αυστηρού ελέγχου. Πρέπει να στηρίξουμε την προσπάθεια βελτίωσης της νομοθεσίας, αλλά το Κοινοβούλιο θα χρειαστεί περισσότερους πόρους και αρμοδιότητες προκειμένου να μπορέσει να ανταποκριθεί και να εξετάσει τις αξιολογήσεις του αντίκτυπου ώστε να χρησιμοποιήσει αυτές τις ρυθμιστικές διαδικασίες για να καταστήσει υπολόγους την Επιτροπή και το Συμβούλιο.
<SPEAKER ID="88" LANGUAGE="IT" NAME="Frassoni (Verts/ALE )" AFFILIATION=", εισηγήτρια">
<P>
Κύρια McCarthy, το πρόβλημα δεν είναι η πολιτιστική διαφορά, που ασφαλώς μπορεί να υπάρχει μεταξύ μας ως προς τις εθελοντικές συμφωνίες· το πρόβλημα έγκειται στο γεγονός ότι, εάν οι εθελοντικές συμφωνίες δεν λειτουργούν, εμείς θα πρέπει, ως νομοθετική αρχή, να μπορούμε να τις ανακαλέσουμε και αυτό, δυστυχώς, είναι εν μέρει εφικτό, αλλά μόνο εάν δώσουμε σκληρή μάχη για να το επιτύχουμε.
<P>
Μια σύντομη αναφορά, κύριε Πρόεδρε, στο ζήτημα της αξιολόγησης του αντίκτυπου. Ο κ. Clegg, που συμμετείχε στη διαπραγματευτική μας ομάδα, έχει δίκιο: κάποια στιγμή, πάψαμε να επιμένουμε σε αυτό το θέμα, κυρίως διότι το Κοινοβούλιο δεν είναι ακόμη έτοιμο να δράσει ενωμένο σε αυτό το ζήτημα. Η αξιολόγηση του αντίκτυπου –το τονίζω αυτό– παραμένει ένα άκρως πολιτικό ζήτημα, για το οποίο κατά τη διάρκεια των διαπραγματεύσεων κινδυνεύσαμε να χάσουμε και ορισμένες από τις αρμοδιότητές μας, δεσμευόμενοι υπερβολικά με μια υποχρέωση αξιολόγησης του αντίκτυπου που, από τεχνικής άποψης, δεν είμαστε ακόμη σε θέση να αναλάβουμε.
<P>
Θεωρώ επίσης ότι σε αυτό το ζήτημα υπάρχει από την πλευρά της Επιτροπής μια ιδιαίτερα ευμετάβλητη στάση. Πράγματι, σε ορισμένα ζητήματα η αξιολόγηση γίνεται και θεωρείται σημαντική, ενώ παραβλέπεται τελείως για άλλα ζητήματα. Επ’ αυτού, θα ήθελα να αναφέρω το παράδειγμα της περιβόητης λίστας Van Miert για τα διευρωπαϊκά δίκτυα, όπου η Επιτροπή δεν θέλησε να κάνει καμία αξιολόγηση αντίκτυπου για αυτό το σημαντικό μέτρο. Επαναλαμβάνω: η αξιολόγηση του αντίκτυπου παραμένει ένα ανοικτό ζήτημα που αυτή η διοργανική συμφωνία δεν κατόρθωσε να κλείσει και πιστεύω ότι στο μέλλον θα πρέπει να έχουμε συναίσθηση αυτής της πράξης υπευθυνότητας. 
<SPEAKER ID="89" LANGUAGE="EN" NAME="Corbett (PSE )." AFFILIATION="">
<P>
   – Κύριε Πρόεδρε, επί της διαδικασίας, θα ήθελα απλώς να πω ότι η διαδικασία σύμφωνα με την οποία ο εισηγητής επανέρχεται και απαντά στο τέλος της συζήτησης είναι μια εξαιρετική καινοτομία. Συγχαίρω εσάς και την κ. Frassoni που οργανώσατε κατ’ αυτόν τον τρόπο την προηγούμενη συζήτηση. 
<SPEAKER ID="90" LANGUAGE="" NAME="Πρόεδρος." AFFILIATION="">
<P>
   Εγώ βρήκα έτοιμη την ημερήσια διάταξη, επομένως θα διαβιβάσω τα συγχαρητήριά σας σε εκείνον που τα αξίζει. Ευχαριστούμε πολύ, κύριε Corbett.
<P>
Η ψηφοφορία θα διεξαχθεί αύριο μετά τις 11.00. 
<SPEAKER ID="91" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0294/2003) του κ. Bodrato, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την ευρωπαϊκή διαστημική πολιτική – Πράσινη Βίβλος (COM(2003) 17 - C5-0209/2003 - 2003/2092(INI)). 
<SPEAKER ID="92" LANGUAGE="IT" NAME="Bodrato (PPE-DE )" AFFILIATION=", εισηγητής">
<P>
   . Κύριε Πρόεδρε, η Πράσινη Βίβλος που παρουσίασε ο Επίτροπος κ. Busquin και εκτίμησε ιδιαίτερα το Κοινοβούλιο, επιβεβαίωσε για άλλη μία φορά τη στρατηγική σημασία της διαστημικής πολιτικής για την ανεξαρτησία, την ασφάλεια και την οικονομική ανάπτυξη μιας Ευρώπης που θέλει να παραμείνει στην πρώτη γραμμή της επιστημονικής έρευνας και της τεχνολογικής καινοτόμου δράσης.
<P>
Το διαστημικό κεκτημένο είναι θεμελιώδες για τη συγκέντρωση επαγγελματικής εμπειρίας, έρευνας και τεχνολογίας που χαρακτηρίζουν την ανάπτυξη της οικονομίας της γνώσης. Είναι ένας πόρος που δεν πρέπει να χαθεί, και η Επιτροπή και το Συμβούλιο του Ευρωπαϊκού Διαστημικού Οργανισμού (ESA) απέδειξαν ότι το γνωρίζουν πολύ καλά. Η έκθεση του Κοινοβουλίου επιμένει στον ρόλο του ESA και των εθνικών οργανισμών και εκφράζει ικανοποίηση για τη συμφωνία πλαίσιο την οποία υπέγραψαν η Ευρωπαϊκή Κοινότητα και ο ESA και για την οποία άσκησε ισχυρές πιέσεις το Κοινοβούλιο. Αυτή η συμφωνία πλαίσιο επιβεβαιώνει τον αναντικατάστατο ρόλο του ESA στη διοργάνωση της έρευνας και στην τεχνολογική και βιομηχανική ανάπτυξη. Ο ρόλος αυτός πρέπει να καθορίζεται σε ένα ευρωπαϊκό διαστημικό πρόγραμμα που αναπροσδιορίζει τις ευθύνες της Επιτροπής έναντι της κρατικής ζήτησης και των νέων πρωτοβουλιών που απαιτούν πολιτική αντιπροσωπευτικότητα και συγκεκριμένη θεσμική αρμοδιότητα.
<SPEAKER ID="93" LANGUAGE="FR" NAME="Busquin" AFFILIATION="Επιτροπή.">
<P>
   , Κύριε Πρόεδρε, κύριε Bodrato, κυρίες και κύριοι, καταρχάς θα ήθελα να ευχαριστήσω τον κ. Bodrato και τα μέλη της Επιτροπής Βιομηχανίας, Εξωτερικού Εμπορίου, Έρευνας και Ενέργειας για την ποιότητα της έκθεσής τους και για τις εποικοδομητικές προτάσεις τους. Αυτό μαρτυρεί, για μια ακόμα φορά, τη δέσμευση και την υποστήριξη του Κοινοβουλίου στον διαστημικό τομέα. Η διαβούλευση σχετικά με την Πράσινη Βίβλο επέτρεψε να πραγματοποιηθεί μια πολύ ανοιχτή συζήτηση για την εξερεύνηση του διαστήματος στην Ευρώπη και να εξεταστούν πολυάριθμες συνεισφορές από όλες τις πλευρές. Με αυτή τη βάση, έχουμε τώρα δεσμευτεί να ετοιμάσουμε τη Λευκή Βίβλο για τους μεσοπρόθεσμους και μακροπρόθεσμους στόχους της ευρωπαϊκής διαστημικής πολιτικής, όπως ζήτησε το Κοινοβούλιο από την Επιτροπή τον Ιανουάριο 2002.
<P>
Το τρίτο και τελευταίο σημείο αφορά τις νέες ευθύνες της Ευρωπαϊκής Ένωσης στον διαστημικό τομέα. Στο νέο πολιτικό πλαίσιο της Ένωσης, οι προσεγγίσεις του Ευρωπαϊκού Οργανισμού Διαστήματος και των εθνικών οργανισμών πρέπει να ενωθούν σε ένα κοινό όραμα, δημιουργώντας μια πραγματική διαστημική πολιτική ευρωπαϊκού επιπέδου. Από αυτή την άποψη, χαιρετίζω τη συμφωνία που επιτεύχθηκε μεταξύ του Ευρωπαϊκού Οργανισμού Διαστήματος και της Ευρωπαϊκής Ένωσης στο Συμβούλιο της 22ας Σεπτεμβρίου: πρόκειται για ένα ουσιαστικό βήμα.
<SPEAKER ID="94" LANGUAGE="DE" NAME="Langenhagen (PPE-DE )." AFFILIATION="Galileo">
<P>
    Κύριε Πρόεδρε, ευχαριστώ πολύ τον κ. Busquin που γνωρίζει ότι εδώ και μερικά χρόνια ενδιαφέρομαι ιδιαίτερα για το και το έχω κυριολεκτικά αγαπήσει, όμως επανειλημμένα μου κάνουν την ερώτηση: τι δουλειά έχει λοιπόν η Ευρώπη στο διάστημα; Γιατί να δίνει χρήματα για το διάστημα τη στιγμή που στη Γη υπάρχουν τόσα άλλα προβλήματα που απαιτούν υψηλή χρηματοδότηση; Δεν περιμένω λοιπόν πανηγυρισμούς για το συγκεκριμένο ζήτημα, ούτε και συναίνεση χωρίς αντιρρήσεις. Πιστεύω όμως, και ξέρω ότι παρόμοια σκέφτονται πολλοί από τους συναδέλφους μου, πως το διάστημα είναι στρατηγικής σημασίας για την Ευρώπη και την οικονομία της. Εδώ οι σύγχρονες τεχνολογίες προσφέρουν νέες δυνατότητες. Εδώ υπάρχουν θέσεις εργασίας για τους μηχανικούς μας και προοπτικές για το μέλλον. Η Ευρώπη δεν πρέπει να αρκεστεί σε κάτι λιγότερο από τις κορυφαίες επιδόσεις της επιστήμης, τις οποίες ασφαλώς μπορεί να επιτύχει.
<P>
Δεν αποτελεί μυστικό, αλλά πραγματικότητα το ότι το διάστημα είναι ένα από τα κεντρικά ζητήματα του 21ου αιώνα. Σήμερα η καθημερινότητά μας καθορίζεται ήδη από πολλές και διάφορες εφαρμογές που καθίστανται δυνατές μόνο χάρη στο διάστημα και τους δορυφόρους που είναι εγκατεστημένοι εκεί. Πίσω από όλα αυτά βρίσκεται η τεχνογνωσία της τεχνολογίας, η οποία πρέπει να καλλιεργηθεί. Στην Ευρώπη διαθέτουμε πολύτιμους πόρους, και εννοώ μηχανικούς και τεχνικούς, αλλά και ερευνητικά ιδρύματα και επιχειρήσεις. Έτσι μπορεί να δοθεί ώθηση στην καινοτομία, όπως όμως επανειλημμένα ακούω στις συζητήσεις –το ίδιο συνέβη και σήμερα το απόγευμα– οι ερευνητές και οι “διάνοιες” πηγαίνουν εκεί που τους προσφέρουν περισσότερα, όχι βέβαια μόνο από οικονομική αλλά και από τεχνολογική άποψη. Για τον λόγο αυτόν, θεωρώ επειγόντως απαραίτητο, κύριε Busquin, να καταβάλουμε συγκεκριμένες προσπάθειες με στόχο μια συνεκτική ευρωπαϊκή διαστημική πολιτική, όπως τόσο επιτυχημένα το διατυπώσατε. Η Ευρώπη πρέπει να συνειδητοποιήσει τη θέση και τις δυνατότητές της. Δεν πρέπει να συνεχίσουμε να κάνουμε μόνο δηλώσεις αλλά να περάσουμε επιτέλους στη δράση. Η Ευρώπη πρέπει επίσης να είναι διατεθειμένη να επενδύσει, διαδικασία που ασφαλώς είναι μερικές φορές οδυνηρή, αλλά ο τομέας του διαστήματος δεν είναι μόνο πολύ δαπανηρός, αλλά επίσης εξαιρετικά ανταγωνιστικός. Ας αποδεχθούμε λοιπόν αυτήν την πρόκληση!
<P>
Εάν δεν δραστηριοποιηθεί με αποφασιστικότητα η Ευρώπη, θα χάσει την ανεξάρτητη πρόσβασή της στο διάστημα, αλλά και στις σχετικές εφαρμογές. Οι εξαρτήσεις, εδώ συμφωνώ μαζί σας, κύριε Busquin, είναι κάτι επικίνδυνο. Για τον λόγο αυτόν, επιδοκιμάζω την Πράσινη Βίβλο της Επιτροπής για την ευρωπαϊκή διαστημική πολιτική και την αναλυτική και γεμάτη προτροπές έκθεση του συναδέλφου Bodrato. Η Ευρώπη χρειάζεται ένα πολιτικό σήμα για να ανοίξει ένα νέο κεφάλαιο στον τομέα του διαστήματος και ελπίζω ότι αύριο θα συμβάλουμε με μια ξεκάθαρη απόφαση στο να δοθεί η κατάλληλη ώθηση στον ευρωπαϊκό διαστημικό τομέα! 
<SPEAKER ID="95" LANGUAGE="FR" NAME="Savary (PSE )." AFFILIATION="Galileo">
<P>
   – Κύριε Πρόεδρε, κύριε Επίτροπε, θα ήθελα καταρχάς να ευχαριστήσω τον εισηγητή, κ. Guido Bodrato, για το εξαίρετο έργο που έχει παράσχει, καθώς και για την ικανότητα που επέδειξε να ακούει αποκλίνουσες απόψεις και να τις συμβιβάζει. Θεωρώ ότι πρόκειται για ένα πολύ αξιόλογο έγγραφο.
<P>
Πρόκειται για μια ιδιαίτερα συναρπαστική έκθεση, επειδή υποβάλλεται στο τέλος μιας θητείας που θα είναι ιστορικής σημασίας για τον διαστημικό τομέα, ιδιαίτερα χάρη στην αποφασιστική ώθηση του κ. Philippe Busquin και της Ομάδας του. Για πρώτη φορά, πράγματι, η Ευρώπη σχεδιάζει κάτι διαφορετικό από μια πολιτική ρύθμισης του ανταγωνισμού και της εσωτερικής αγοράς. Σχεδιάζει μια πραγματικά ενθαρρυντική βιομηχανική και τεχνολογική πολιτική, που θα καθησυχάσει, ελπίζω, όλους όσοι αμφιβάλλουν καμιά φορά για τα πραγματικά οφέλη που προσφέρει η Ευρώπη.
<P>
Η Ευρώπη τα κατάφερε, αρχικά, με το πρόγραμμα , το οποίο μας έδωσε την ευκαιρία να δημιουργήσουμε την πρώτη μικτή ευρωπαϊκή εταιρεία επενδύσεων, μια κοινοπραξία δηλαδή που θα δρομολογήσει ένα βιομηχανικό και τεχνολογικό πρόγραμμα. Τα κατάφερε, επίσης, θέτοντας, χάρη στην Πράσινη Βίβλο, τις βάσεις μιας διαστημικής πολιτικής που αναγνωρίζει ότι το διάστημα είναι μια μείζονος σημασίας τεχνολογία, αν κρίνουμε από τη σημασία των εφαρμογών του σε όλους τους τομείς, συμπεριλαμβανομένου του πολιτικού· μιας πολιτικής που αναγνωρίζει την αναγκαιότητα μιας ενθαρρυντικής πολιτικής στήριξης· μιας πολιτικής που αναγνωρίζει την ανάγκη διατήρησης της ανεξαρτησίας μας σε σχέση με τις ανερχόμενες δυνάμεις –ένα σημείο το οποίο μας υπενθύμισε ο Επίτροπος Busquin και το οποίο θεωρούμε υψίστης σημασίας– παραμένοντας όμως ανοικτοί στον κόσμο εφόσον, στο παρασκήνιο, αναπτύσσονται παράλληλα εξαιρετικά αποδοτικές συνεργασίες με τις ΗΠΑ, με τη Ρωσία για το σύστημα στο Kourou, με την Κίνα για το . Με άλλα λόγια, μια νέα εποχή ανοίγεται για το διάστημα: μια εποχή αυξανόμενης επιρροής της Ευρωπαϊκής Ένωσης ως αυτόνομης διαστημικής δύναμης απέναντι στους παγκόσμιους γίγαντες και όλα αυτά στη διάρκεια μιας κρίσης, ιδίως στο επίπεδο των κρατικών προϋπολογισμών.
<P>
Απομένει, τώρα, να ακολουθήσουμε την κατεύθυνση της Λευκής Βίβλου. Προσωπικά, επιθυμώ να βελτιωθούν οι σχέσεις μεταξύ του Ευρωπαϊκού Οργανισμού Διαστήματος και της Ένωσης. Χρειαζόμαστε τον ΕΟΔ και τις ικανότητές του, αλλά χρειαζόμαστε επίσης την Ένωση και την πολιτική της υποστήριξη, για να μπορούμε να μιλάμε με ενιαία φωνή απέναντι στις μεγάλες δυνάμεις. Επιθυμώ, επίσης, μια θεσμική ενοποίηση στους κόλπους της Επιτροπής. Εφόσον η Συνθήκη προβλέπει την από κοινού άσκηση των διαστημικών αρμοδιοτήτων σε ευρωπαϊκό επίπεδο, η Επιτροπή θα πρέπει να οργανωθεί έτσι ώστε να εξασφαλίσει την πλήρη αξιοποίηση αυτών των αρμοδιοτήτων. Σε αυτό το σημείο, θα ήθελα να εκφράσω την προσήλωσή μου στα προγράμματα-πλαίσια έρευνας και ανάπτυξης και στο κονδύλι “Αεροναυτική και διάστημα”, που εμφανίζεται για πρώτη φορά στο 6ο Πρόγραμμα-Πλαίσιο Έρευνας και Ανάπτυξης. Είμαι, επίσης, προσηλωμένος στην ανάπτυξη ενός πνεύματος ευνοϊκού για τα προγράμματα και της ικανότητας έναρξης τομεακών ευρωπαϊκών προγραμμάτων μέσω των άλλων υπηρεσιών της Επιτροπής. Με αυτό, εννοώ κυρίως το σύστημα Παγκόσμιας Παρακολούθησης του Περιβάλλοντος και της Ασφάλειας (GMES) για το περιβάλλον και τις συνέχειες της Λισαβόνας σχετικά με την εκπαίδευση.
<P>
Με άλλα λόγια, θα ήθελα να συγχαρώ τον Επίτροπο Busquin και τον κ. Bodrato και να πω ότι πρόκειται για έναν υποδειγματικό φάκελο σχετικά με το τι μπορεί η Ευρώπη να κάνει καλύτερα όταν προχωρά με πολιτική βούληση. Τις καλύτερες ευχές μου για επιτυχία και συνέχιση όσων καταφέραμε να επιτύχουμε μαζί μέσα στα πέντε χρόνια της θητείας μας. 
<SPEAKER ID="96" LANGUAGE="FR" NAME="Ainardi (GUE/NGL ). –" AFFILIATION="Galileo">
<P>
   Κύριε Πρόεδρε, χαιρετίζω τη δημοσίευση της Πράσινης Βίβλου της Επιτροπής σχετικά με την ευρωπαϊκή διαστημική πολιτική, η οποία καταρτίστηκε σε συνεργασία με τον Ευρωπαϊκό Οργανισμό Διαστήματος. Πιστεύω ότι αυτή η Πράσινη Βίβλος μαρτυρεί τη συνειδητοποίηση της σημασίας που έχει για την Ευρώπη η ανάπτυξη του διαστημικού τομέα από βιομηχανική, στρατηγική, αλλά και πολιτική άποψη. Τον περασμένο Μάιο, είχαμε μια συζήτηση σχετικά με το μέλλον αυτού του τομέα, ο οποίος αντιμετωπίζει σοβαρή κρίση λόγω του εντονότατου παγκόσμιου ανταγωνισμού και δυσκολιών χρηματοδότησης. Η Πράσινη Βίβλος, η έκθεση Bodrato και η Λευκή Βίβλος που μόλις ανακοινώθηκε περιέχουν συγκεκριμένες προτάσεις, οι οποίες μπορούν να συμβάλουν στην υπερνίκηση αυτής της κρίσης και, τελικά, στη διαμόρφωση μιας ανεξάρτητης ευρωπαϊκής διαστημικής πολιτικής με πραγματική φιλοδοξία. Γι’ αυτό, επικροτώ το αποτέλεσμα του προγράμματος και συμμερίζομαι τη δεδηλωμένη επιθυμία να αναπτυχθεί η κοινοτική ολοκλήρωση. Ελπίζω, όμως, αυτή η ολοκλήρωση να μην θέσει υπό αμφισβήτηση τις αυτόνομες ικανότητες του Διαστημικού Οργανισμού στον ρόλο του ως συντονιστή και υπευθύνου των προγραμμάτων.
<P>
Θα ήθελα να θίξω δύο θέματα. Η έκθεση επιμένει στην ανάγκη να δημιουργηθούν συνεργίες μεταξύ των πολιτικών και των στρατιωτικών δραστηριοτήτων – άκουσα καλά τον κ. Bodrato– υποστηρίζοντας ταυτόχρονα τη χρήση του διαστήματος για ειρηνικούς σκοπούς, την οποία και συμμερίζομαι. Ο εισηγητής εύχεται τα δορυφορικά συστήματα να ωφελήσουν όχι μόνο τις μεταφορές και το περιβάλλον, αλλά και την ασφάλεια, προκειμένου να αποκτήσει η Ευρώπη τη δική της στρατηγική, τον δικό της οργανισμό διαχείρισης και τα δικά της μέσα. Σύμφωνοι! Είμαι, όμως, πεπεισμένη ότι ο διαστημικός τομέας πρέπει να εξυπηρετεί κατά προτεραιότητα ειρηνικούς σκοπούς: οι ανάγκες είναι τεράστιες είτε πρόκειται για το περιβάλλον είτε για τη διαχείριση των κινδύνων. Η Ευρώπη δεν πρέπει να ευθυγραμμιστεί με το αμερικανικό μοντέλο, το οποίο θέτει την έρευνα και την ανάπτυξη του στρατιωτικού τομέα πάνω από οποιαδήποτε δυνητική εφαρμογή στον πολιτικό τομέα.
<SPEAKER ID="97" LANGUAGE="FR" NAME="Piétrasanta (Verts/ALE )." AFFILIATION="Galileo">
<P>
Η έκθεση του κ. Bodrato, τον οποίο και συγχαίρω για το έργο του, είναι αξιέπαινη που επιδεικνύει αυτή τη βούληση. Κατά τη γνώμη μας, όμως, επιμένει υπερβολικά στις στρατιωτικές εφαρμογές, που δεν πρέπει να αποτελούν τον στόχο αυτής της πολιτικής. Έτσι, προτείνουμε το , το οποίο θα αποτελεί έναν καθαρά πολιτικό οργανισμό, σε αντιδιαστολή με το αμερικανικό σύστημα ή το ρωσικό , τα οποία τελούν υπό στρατιωτική κηδεμονία. Προτιθέμεθα να υποστηρίξουμε το άρθρο 150 της Συνέλευσης, το οποίο τελεί υπό συζήτηση, προκειμένου να αποτελέσει το διάστημα τμήμα της συνολικής ευρωπαϊκής πολιτικής. Πρέπει να δημιουργηθεί μια κοινή οργάνωση σε ευρωπαϊκό επίπεδο και ο ΕΟΔ να αποτελέσει περισσότερο εργαλείο αυτής της ολοκληρωμένης πολιτικής παρά διακυβερνητικό οργανισμό. Τα έργα για το διάστημα πρέπει να ενταχθούν στο πλαίσιο του ευρωπαϊκού χώρου έρευνας και οι ουσιώδεις πόροι για αυτό το θέμα θα πρέπει να καταμεριστούν μεταξύ των κρατών της Ένωσης. Όλοι οι παράγοντες αυτής της πολιτικής και, ιδιαίτερα, το Ευρωπαϊκό Κοινοβούλιο, που υποστηρίζει τη διαστημική πολιτική μας, πρέπει να συγκεντρωθούν γύρω από το ίδιο τραπέζι. Αυτές είναι οι προτάσεις στις οποίες θα επιμείνει η Ομάδα μας κατά την υιοθέτηση της Λευκής Βίβλου σχετικά με το διάστημα, η οποία αναμένεται να μας υποβληθεί μέχρι το τέλος του έτους. 
<SPEAKER ID="98" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.05 και συνεχίζεται στις 21.00)">
<P>
   Ευχαριστούμε πολύ, κύριε Piétrasanta.
<SPEAKER ID="99" LANGUAGE="" NAME="" AFFILIATION="Αντιπροέδρου">
<SPEAKER ID="100" LANGUAGE="" NAME="Πρόεδρος" AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0294/2003) του κ. Bodrato, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την ευρωπαϊκή διαστημική πολιτική. 
<SPEAKER ID="101" LANGUAGE="DE" NAME="Linkohr (PSE )." AFFILIATION="">
<SPEAKER ID="102" LANGUAGE="" NAME="Αλυσανδράκης (GUE/NGL )." AFFILIATION="">
<P>
Η κατεύθυνση αυτή γίνεται φανερή και από την Πράσινη Βίβλο της Ευρωπαϊκής Επιτροπής και από την έκθεση STAR 21 αλλά και από τη συνάντηση που οργάνωσε η ελληνική Προεδρία στην Αθήνα στις 8 και 9 του Μάη με θέμα “Διαστημικές Πλευρές της Άμυνας και της Ασφάλειας”. Η στρατιωτικοποίηση προωθείται και για να εξυπηρετήσει την επιθετικού, κατά την εκτίμησή μας, χαρακτήρα κοινή πολιτική άμυνας και ασφάλειας, αλλά και κάτω από το πρόσχημα ότι είναι ο μοναδικός τρόπος να ενισχυθεί με δημόσιες χρηματοδοτήσεις η αεροδιαστημική βιομηχανία.
<SPEAKER ID="103" LANGUAGE="ES" NAME="Ortuondo Larrea (Verts/ALE )." AFFILIATION="Galileo">
<P>
Ως εκ τούτου, υποστηρίζω απόλυτα τις αποφάσεις που ελήφθησαν σχετικά με αυτό από το Ευρωπαϊκό Συμβούλιο της Λισαβόνας, τα σχόλια και προτάσεις της Επιτροπής από το 1999 και τις παράλληλες αποφάσεις του διακυβερνητικού Ευρωπαϊκού Οργανισμού Διαστήματος. Παρομοίως, υποστηρίζω την πρόταση του άρθρου 50 που θέσπισε η Συνέλευση για να δώσει νομική βάση στις κοινοτικές δράσεις.
<P>
Θα ήθελα να τελειώσω συγχαίροντας τον κ. Bodrato για την καλή έκθεση που μας παρουσίασε σχετικά με την ευρωπαϊκή διαστημική πολιτική. 
<SPEAKER ID="104" LANGUAGE="FI" NAME="Paasilinna (PSE )." AFFILIATION="">
<SPEAKER ID="105" LANGUAGE="DE" NAME="Martin, Hans-Peter (PSE )." AFFILIATION="">
<P>
    Κύριε Πρόεδρε, ο τρόπος οργάνωσης της σημερινής συζήτησης θα ήταν για γέλια αν δεν ήταν τόσο δαπανηρός. Πρώτα αναβάλλεται, μετά είμαστε όλοι εδώ, μετά αναβάλλεται για άλλη μία ώρα για λόγους που δεν μας εξηγούνται – οι διερμηνείς φθάνουν καθυστερημένοι. Εδώ θα συμφωνήσω λοιπόν με έναν από τους προηγούμενους ομιλητές, τον κ. Linkohr: όσο ζεις, μαθαίνεις. Στα βιβλία μου και σε άλλες εργασίες δεν είχα να πω πολλά υπέρ του Friedrich von Hayek, αλλά αυτά που ζω διαρκώς εδώ μέσα αποτελούν τέτοια σπατάλη χρήματος που δεν σας ανήκει και δεν ανήκει ούτε στο Σώμα αλλά στον φορολογούμενο, ώστε έφθασα στο σημείο να το βλέπω σαν μια υποκριτική φάρσα. Θα ήθελα να ξέρω εάν οι συζητήσεις εδώ μέσα θα οργανώνονταν με τον ίδιο τρόπο αν τα χρήματα ήταν δικά σας!
<P>
Μήπως πέφτουμε κατευθείαν στην παγίδα να πούμε ότι εάν κάτι είναι καταρχήν λογικό –είτε είναι το Κοινοβούλιο είτε η ειρηνική αξιοποίηση του διαστήματος– τότε λειτουργεί στην πράξη; Ωστόσο στην πραγματικότητα δεν είναι έτσι. Ας εξετάσουμε τα αιτήματα 17, δεύτερο μέρος, και 18 της έκθεσης: τι είναι λοιπόν και πώς διαχωρίζεται αυτό το διπλό όφελος; Πώς μπορώ να ξέρω ως πολίτης τι θα πάρω και από πού από τους φόρους που καταβάλλω; Δεν καταλαβαίνουμε ότι χωρίς στρατιωτική υποστήριξη ίσως να μην παίρναμε πολλά από αυτά που θα ήταν ασφαλώς καλά για τους πολίτες; Πώς διακρίνονται αυτά; Μήπως θα καταλήξουμε έτσι μόνοι μας σε μια νέα μορφή στρατιωτικού και βιομηχανικού συνδυασμού; Δεν θα είμαστε τότε εμείς εδώ στο Σώμα οι πρώτοι που θα τρομάξουν βλέποντας ένα λαϊκιστή τύπου Haider ή Schwarzenegger να κερδίζει ξαφνικά τις εκλογές;
<SPEAKER ID="106" LANGUAGE="FR" NAME="Busquin" AFFILIATION="Επιτροπή.">
<P>
   , – Κύριε Πρόεδρε, κυρίες και κύριοι βουλευτές, θα ήθελα καταρχάς να επαναλάβω τις ευχαριστίες, που εξέφρασα στην αρχή, στον κ. Bodrato, αλλά και σε όλα τα μέλη του Κοινοβουλίου που παρενέβησαν για να υποστηρίξουν την ιδέα μιας διαστημικής πολιτικής της Ευρωπαϊκής Ένωσης. Πιστεύω ότι αληθεύει πως βρισκόμαστε σε μια κρίσιμη στιγμή στην Ευρώπη για να καθορίσουμε αν θα έχουμε μια ανεξάρτητη και προορατική διαστημική πολιτική, μια διαστημική πολιτική, που θα μας κάνει να προοδεύσουμε τόσο στο επίπεδο της τεχνολογίας όσο και στο επίπεδο της επιστημονικής ανάπτυξης. Από την άποψη αυτή, θεωρώ ότι η υποστήριξη του Κοινοβουλίου είναι ουσιαστικής σημασίας. Γι’ αυτό θα ήθελα να προσθέσω σύντομα ορισμένα στοιχεία.
<P>
Καταρχάς, για να απαντήσω σε ορισμένους ομιλητές, η σχέση μεταξύ του Ευρωπαϊκού Οργανισμού Διαστήματος και της Ευρωπαϊκής Ένωσης καθορίζεται ρητά σε μια συμφωνία συνεργασίας και οι σχέσεις μας είναι άριστες σε κλίμα αμοιβαίου σεβασμού. Η Λευκή Βίβλος θα εκπονηθεί, άλλωστε, κατόπιν κοινής συμφωνίας. Θα ήθελα να σας πω, επίσης, ότι πρέπει να δοθεί νέα ώθηση σε ό,τι αφορά τον τομέα των τηλεπικοινωνιών: στην πρωτοβουλία , στην προστασία του περιβάλλοντος, στο πρόγραμμα , στον τομέα της ασφάλειας. Όπως είπαν ορισμένοι βουλευτές, ο κ. Linkohr και άλλοι, η ώθηση αυτή είναι ουσιαστικής σημασίας για την επιστημονική και τεχνολογική ανάπτυξη.
<P>
Αυτό είναι πραγματικά ουσιώδες σημείο και ευχαριστώ τον κ. Bodrato που το τόνισε. Σήμερα, μας απομένει να καταλήξουμε σε μια καλή συμφωνία στους κόλπους της Διακυβερνητικής Διάσκεψης, ώστε να εξασφαλίσουμε ότι η διαστημική πολιτική αποτελεί πραγματικά μια πολιτική της Ένωσης και, φυσικά, να βρούμε επαρκείς χρηματοδοτικούς πόρους, ελλείψει των οποίων οι στόχοι μας δεν θα μπορέσουν να επιτευχθούν. 
<SPEAKER ID="107" LANGUAGE="" NAME="Πρόεδρος" AFFILIATION="">
<P>
   – Σας ευχαριστώ πάρα πολύ, Επίτροπε Busquin.
<P>
Η ψηφοφορία θα διεξαχθεί αύριο στις 11.00. 
<SPEAKER ID="108" LANGUAGE="" NAME="Πρόεδρος" AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0257/2003) του κ. Della Vedova, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Συμβουλίου που αφορά τον έλεγχο των συγκεντρώσεων μεταξύ επιχειρήσεων: “Κοινοτικός κανονισμός συγκεντρώσεων” (COM(2002) 711 – C5-0005/2003 – 2002/0296(CNS)). 
<SPEAKER ID="109" LANGUAGE="IT" NAME="Monti," AFFILIATION="Επιτροπή.">
<P>
Η μεταρρύθμιση είναι το αποτέλεσμα μιας διαδικασίας επανεξέτασης που δρομολογήθηκε το 2000, η οποία αποτελεί τη βάση για το νέο σχέδιο κανονισμού που ελπίζω να εγκρίνει σύντομα το Συμβούλιο, ώστε να τεθεί σε ισχύ εγκαίρως για την προσεχή διεύρυνση. Η μεταρρύθμιση επιδιώκει να μην επηρεάσει αρνητικά τα θετικά σημεία του σημερινού συστήματος. Αυτό που προτείνουμε είναι μια σειρά σημαντικών βελτιώσεων του σημερινού συστήματος που αποσκοπούν, κυρίως, στην περαιτέρω βελτίωση του συστήματος από την άποψη της διαφάνειας και της συνεκτικότητας του ελέγχου των συγκεντρώσεων. Παράλληλα, πέραν του κανονισμού, βελτιώνουμε τη διαδικασία λήψης αποφάσεων της Επιτροπής, έτσι ώστε οι έρευνες για τις προτεινόμενες συγκεντρώσεις να είναι πιο ακριβείς, καλύτερα εστιασμένες και περισσότερο βασισμένες σε αξιόπιστες οικονομικές αναλύσεις και να λαμβάνονται πλήρως υπόψη τα δικαιώματα των συμμετεχόντων στη συγκέντρωση και των τρίτων μερών· έχουμε επίσης συναίσθηση ότι το Πρωτοδικείο απαιτεί από την Επιτροπή υψηλό επίπεδο αποδεικτικών στοιχείων. Αυτό έχει προφανείς συνέπειες στον τρόπο της εργασίας μας.
<P>
Η πρόταση ενός νέου κανονισμού για τις συγκεντρώσεις χαρακτηρίζεται από τρία καίρια σημεία: πρώτον, μια διευκρίνηση του ουσιαστικού κριτηρίου αξιολόγησης των πιθανών επιπτώσεων των συγκεντρώσεων στον ανταγωνισμό· δεύτερον, τα ζητήματα που συνδέονται με τις αρμοδιότητες, όπου προτείνουμε την εκλογίκευση του συστήματος παραπομπών μεταξύ της Επιτροπής και των κρατών μελών· τρίτον και τελευταίο, προτείνονται πολυάριθμες διαδικαστικές τροποποιήσεις για να αποκτήσουν λίγο μεγαλύτερη ευελιξία οι προθεσμίες για τις έρευνες και για τις κοινοποιήσεις συγκεντρώσεων, καθώς και η ευθυγράμμιση των εξουσιών διαπίστωσης πραγματικών περιστατικών που προβλέπονται από τον κανονισμό για τις συγκεντρώσεις με εκείνες που ορίζονται στον κανονισμό αριθ. 1/2003, ο οποίος, όπως γνωρίζετε, αφορά την εφαρμογή των άρθρων 81 και 82 της Συνθήκης. 
<SPEAKER ID="110" LANGUAGE="IT" NAME="Della Vedova (NI )" AFFILIATION=", εισηγητής.">
<P>
Τα τρία καίρια σημεία –στα οποία επιστήσατε και εσείς ο ίδιος την προσοχή, Επίτροπε Monti– στην πρόταση της Επιτροπής και στην έκθεση του Κοινοβουλίου αφορούν το ουσιαστικό κριτήριο, τα θέματα δικαιοδοσίας και τις διαδικασίες. Στο θέμα της δικαιοδοσίας, ήτοι του πεδίου εφαρμογής του κανονισμού και, συνεπώς, της κατανομής των περιπτώσεων μεταξύ αρχών των κρατών μελών, είναι ανάγκη να λυθεί το πρόβλημα των πολλαπλών κοινοποιήσεων που θα καταστεί ακόμη σοβαρότερο για τις εμπλεκόμενες επιχειρήσεις μετά τη διεύρυνση. Οι πολλαπλές κοινοποιήσεις αντίκεινται στην αρχή της μονοαπευθυντικής αγοράς στην οποία αναφερθήκαμε όλοι.
<P>
Η Επιτροπή εγκατέλειψε σε αυτήν την πρότασή της τόσο τη δυνατότητα παρέμβασης στα κατώφλια, ίσως λόγω των περιπλοκών που προϋπέθετε αυτό, όσο και την επονομαζόμενη αρχή του "3+" μολονότι είχε συμπεριληφθεί στην Πράσινη Βίβλο και το Κοινοβούλιο είχε εκφρασθεί θετικά επ’ αυτής με την έκθεση Berenguer Fuster. Η Επιτροπή Οικονομικής και Νομισματικής Πολιτικής επιβεβαίωσε αυτήν τη θετική εκτίμηση, θεσπίζοντας ένα κριτήριο αυτοματισμού για τη δυνατότητα παραπομπής στην Επιτροπή και στη φάση προ της κοινοποίησης, εάν πρόκειται για κοινοποίηση σε περισσότερες εθνικές αρχές. Το Κοινοβούλιο επιβεβαιώνει, συνεπώς, τη στάση που κράτησε ήδη κατά τη συζήτηση της Πράσινης Βίβλου.
<P>
Όσον αφορά την αρχή, το ουσιαστικό κριτήριο απέδειξε έως τώρα την αποτελεσματικότητά του· δημιουργήθηκαν, ωστόσο, ορισμένες συζητήσεις. Κάποιοι πρότειναν τη μετάβαση στον ουσιώδη περιορισμό του ανταγωνισμούαρχή που εφαρμόζεται στις Ηνωμένες Πολιτείες και σε ορισμένα κράτη μέλη. Επ’ αυτού ο εισηγητής σας αντέδρασε στην πρόταση της Επιτροπής να προστεθεί μια παράγραφος στο άρθρο 2, που θα προσδιόριζε καλύτερα το κριτήριο της δεσπόζουσας θέσης. Πρότεινα, εγώ προσωπικά, μια αναδιατύπωση, αλλά η Επιτροπή Οικονομικής και Νομισματικής Πολιτικής αποφάσισε στο σημείο αυτό να προτείνει στην Επιτροπή να μείνουν τα πράγματα ως έχουν, αποδίδοντας με αυτόν τον τρόπο θετική αξία στο κριτήριο και στην αποτελεσματικότητά του που απέδειξε μέχρι σήμερα.
<P>
Για το ζήτημα της συμμετοχής και της ενημέρωσης των εργαζομένων, ο κανονισμός περιέχει ήδη ορισμένους κανόνες· άλλες ρυθμίσεις της ευρωπαϊκής νομοθεσίας προβλέπουν πρόσθετους κανόνες για αυτό ακριβώς το θέμα. Δεν νομίζω ότι είναι αναγκαίο να εισαχθούν εδώ αυτά τα στοιχεία και, για τον λόγο αυτόν, ζητώ από τους συναδέλφους και ιδίως από τον κ. Berenguer Fuster και την κ. van den Burg να επανεξετάσουν το θέμα. Το γεγονός ότι θα απορριφθούν οι τροπολογίες αυτές δεν πρέπει να επηρεάσει την ψήφο επί του συνολικού μέτρου. Στηρίζω, συνεπώς, την τροπολογία του κ. Schmidt. 
<SPEAKER ID="111" LANGUAGE="NL" NAME="Doorn (PPE-DE )," AFFILIATION="συντάκτης γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
   . – Έχω την πολυτέλεια να λάβω τον λόγο ενώπιον του Σώματος δύο φορές στη σειρά. Θα το πράξω μόνο μία φορά, αλλά ευελπιστώ –με την άδειά σας– να μου δοθεί η δυνατότητα να συνδυάσω τους δύο χρόνους ομιλίας. Κύριε Πρόεδρε, καταρχάς, θεωρώ εξαιρετικά αξιόλογες τις προτάσεις της Επιτροπής σχετικά με την αναθεώρηση του κανονισμού που αφορά τον έλεγχο των συγκεντρώσεων μεταξύ επιχειρήσεων, καθώς και τη θαυμάσια έκθεση του κ. Della Vedova. Στηρίζουμε τους στόχους της αποσαφήνισης, της ενίσχυσης της ασφάλειας του δικαίου και της επιτάχυνσης των διαδικασιών. Σε αυτό το πλαίσιο, θα ήθελα να προβώ σε ορισμένες παρατηρήσεις. Εν πρώτοις, το Κοινοβούλιο χαιρέτισε τις προτάσεις που περιλαμβάνονται στο Πράσινο Βιβλίο για “ενιαία εξέταση” στις Βρυξέλλες σε ό,τι αφορά τις πολυάριθμες κοινοποιήσεις σε περισσότερα από δύο κράτη μέλη. Όπως ανέφερε προ ολίγου ο κ. Della Vedova, αυτός είναι ο λόγος για τον οποίο εκφράζουμε τη λύπη μας για την άρνηση της Επιτροπής να συμπεριλάβει αυτήν την αρχή στην υπό συζήτηση πρόταση. Με την επικείμενη διεύρυνση, η έκταση των πολυάριθμων κοινοποιήσεων θα αυξηθεί σημαντικά, υπό την προϋπόθεση, βέβαια, ότι δεν θα αλλάξει αυτή η πολιτική. Η έλλειψη αμοιβαίου συντονισμού μεταξύ των κρατών μελών έχει οδηγήσει σε γραφειοκρατικές, δαπανηρές και σχοινοτενείς διαδικασίες. Η ανάγκη συντονισμού και εναρμόνισης των εθνικών διαδικασιών είναι έντονη, και συνεπώς απευθύνουμε έκκληση στον Επίτροπο να καταβάλει κάθε δυνατή προσπάθεια για την προώθηση αυτής της ιδέας. Γνωρίζω ότι αυτό δεν εμπίπτει στις αρμοδιότητες του Επιτρόπου, αλλά έχει, ασφαλώς, τη δυνατότητα να απευθυνθεί στα κράτη μέλη και να ζητήσει περαιτέρω εναρμόνιση και αμοιβαίο συντονισμό. Μια ενιαία διαδικασία στις Βρυξέλλες δεν θα είναι απλώς λιγότερο δαπανηρή, αλλά θα βελτιώσει σημαντικά την ασφάλεια του δικαίου για τις επιχειρήσεις και θα διασφαλίσει την ταχύτερη ολοκλήρωση της διαδικασίας. Η Επιτροπή δημιουργεί όντως ορισμένες προϋποθέσεις για την προαγωγή της επεξεργασίας σε κεντρικό επίπεδο στις Βρυξέλλες, μέσω της διαδικασίας παραπομπής, αλλά θεωρούμε ότι αυτό δεν είναι αρκετό. Εάν είναι σαφές ότι μια συγχώνευση έχει διασυνοριακό αντίκτυπο, οφείλει να εξεταστεί, όσο το δυνατόν περισσότερο, από την Επιτροπή. Η παραπομπή υποθέσεων στην Επιτροπή πρέπει να είναι δυνατή βάσει των αντικειμενικών κριτηρίων και κατόπιν αιτήματος των συγχωνευόμενων μερών. Προς αυτήν την κατεύθυνση έχουμε διατυπώσει συγκεκριμένες προτάσεις. Για τους ίδιους λόγους, η ιδέα της παραπομπής των συγκεντρώσεων στα κράτη μέλη πρέπει να αντιμετωπιστεί με προσοχή. Οι συγκεντρώσεις οι οποίες πληρούν τους όρους για την εφαρμογή απλουστευμένης διαδικασίας δεν πρέπει, καταρχήν, να παραπέμπονται στα κράτη μέλη.
<P>
Ένας από τους στόχους αυτής της αναθεώρησης του κανονισμού είναι η ενίσχυση της ασφάλειας του δικαίου. Ωστόσο, κατά την άποψή μας, εάν η έννοια της οικονομικής δεσπόζουσας θέσης διευρυνθεί κατά τον τρόπο που προτείνει η Επιτροπή, είναι πολύ πιθανότερο τα αποτελέσματα να είναι αντίθετα από τα αναμενόμενα. Κάθε συγχώνευση που οδηγεί στην πρόοδο του ανταγωνισμού θα πρέπει να εμπίπτει στον νέο ορισμό. Η πρακτική προσαρμόζεται στον παρόντα ορισμό, για τον οποίον υπάρχει άλλωστε εκτεταμένη νομολογία. Η τροποποίηση του ορισμού οδηγεί σε ασάφειες και σε περιττή νομική ανασφάλεια. Επιπλέον, κατά την άποψή μας, υπάρχει ο κίνδυνος η αγορά να χάσει τον δυναμισμό της όταν γίνεται εμπλοκή σε διαδικασίες συγκέντρωσης σε πολύ μεγαλύτερη κλίμακα από ό,τι επί του παρόντος. Κατά συνέπεια, φρονώ ότι είναι καλύτερο να μην διευρυνθεί ο ορισμός της δεσπόζουσας θέσης. Συμφωνούμε με την πρόταση να μην τροποποιηθεί η παράγραφος 1 του άρθρου 2. Ωστόσο, σε ό,τι αφορά τις απαιτήσεις για την ύπαρξη “αποδοτικοτήτων”, ο πήχης δεν πρέπει να τοποθετηθεί πολύ ψηλά. Πρόκειται για μελλοντικά πλεονεκτήματα και είναι αδύνατον να υπάρχει 100% εγγύηση για τα πλεονεκτήματα αυτά. Πρέπει να υπάρξει περισσότερη σαφήνεια σχετικά με το ερώτημα ποια στιγμή πρέπει να δοθούν οι σχετικές πληροφορίες σε ό,τι αφορά “τις αποδοτικότητες”. Η Επιτροπή ζητεί ουσιαστική διεύρυνση των ερευνητικών αρμοδιοτήτων της, μεταξύ άλλων, σύμφωνα με τον κανονισμό 1/2003 για τις διαδικασίες περί καρτέλ. Υπάρχει, όμως, βασική διαφορά ανάμεσα στον στόχο του ελέγχου μιας συγχώνευσης και στον στόχο της καταπολέμησης των παραβάσεων εκ μέρους των καρτέλ. Στην περίπτωση της έρευνας για μια συγκέντρωση, αντίθετα με τις παραβάσεις της νομοθεσίας εκ μέρους των καρτέλ, δεν λαμβάνεται ως δεδομένο ότι υπάρχει παράνομος χειρισμός. Κατά συνέπεια, θεωρούμε ότι η ενίσχυση των ερευνητικών μέσων που προτείνει η Επιτροπή στον παρόντα κανονισμό είναι υπερβολική, και μάλιστα όταν ληφθούν υπόψη τα τεράστια πρόστιμα τα οποία μπορεί να επιβάλλει η Επιτροπή σε περίπτωση μη τήρησης των διατάξεων του κανονισμού.
<SPEAKER ID="112" LANGUAGE="ES" NAME="Berenguer Fuster (PSE )." AFFILIATION="">
<P>
    Κύριε Πρόεδρε, όπως μόλις επεσήμανε ο εισηγητής, το κοινοτικό δίκαιο περί ανταγωνισμού υπέστη τα τελευταία χρόνια μια σημαντική μεταρρύθμιση που σήμερα κορυφώνεται με την αναθεώρηση του κανονισμού (ΕΟΚ) αριθ. 4064/89 σχετικά με τις συγκεντρώσεις.
<P>
Είναι αλήθεια ότι, αν προσέξουμε τις δηλώσεις του κ. Monti, είναι απαραίτητο να κάνουμε και άλλες προτάσεις στον τομέα των προτεινόμενων δημόσιων ενισχύσεων, στις οποίες εύχομαι τη μεγαλύτερη επιτυχία, μολονότι δεν μπορούμε να κρύψουμε ότι πρόκειται σαφώς για έναν δρόμο γεμάτο κινδύνους και δυσκολίες.
<P>
Όσον αφορά τις συγκεντρώσεις, ασφαλώς, η αναθεώρηση του κανονισμού (ΕΟΚ) αριθ. 4064/89 δεν ήταν μια τόσο ριζική αλλαγή όπως εκείνη που πραγματοποιήθηκε, για παράδειγμα, στον τομέα της αντι-ανταγωνιστικής συμπεριφοράς. Αυτό οφείλεται, καταρχάς, στο γεγονός ότι ο κανονισμός (ΕΟΚ) αριθ. 4064/89 ήταν ένας καλός κανονισμός, ήταν ένα καλό νομοθετικό κείμενο που μας επέτρεψε να εφαρμόσουμε την ενδεδειγμένη κοινοτική πολιτική ανταγωνισμού στον τομέα των συγκεντρώσεων.
<P>
Τον Σεπτέμβριο του 2000, η Επιτροπή διοργάνωσε, με την ευκαιρία της δέκατης επετείου της θέσης σε ισχύ αυτού του κανονισμού, ένα σεμινάριο για να συζητήσει το θέμα αυτό και οι γνώμες που εξέφρασαν οι ειδικοί και οι εμπλεκόμενοι τομείς ήταν θετικές, παρά τις κριτικές για ορισμένες πολύ συγκεκριμένες πτυχές. Στη συνέχεια, η Επιτροπή εκπόνησε μια Πράσινη Βίβλο που περιείχε προτάσεις μεταρρύθμισης, οι οποίες ήταν επίσης μονομερείς και συγκεκριμένες, η οποία άξιζε τη σαφή υποστήριξη αυτού του Κοινοβουλίου.
<P>
Σήμερα συζητούμε την έκθεση σχετικά με την πρόταση μεταρρύθμισης· ο κ. Della Vedova εκπόνησε μια εξαιρετική έκθεση για την οποία τον συγχαίρω. Η έκθεση περιέχει ορισμένες πολύ σημαντικές πτυχές, και ίσως μεταξύ αυτών των πολύ σημαντικών πτυχών που πρέπει να υπογραμμισθούν είναι το γεγονός ότι διαφοροποιείται από την πρόταση της Επιτροπής σε ένα σημείο στο οποίο, ταυτόχρονα, η Επιτροπή διαφοροποιείται από την πρόταση που περιέχεται στην Πράσινη Βίβλο της. Πρόκειται για το πρόβλημα των πολλαπλών κοινοποιήσεων.
<P>
Αυτές οι πολλαπλές κοινοποιήσεις αυξάνουν το κόστος για τα κοινοποιούντα μέρη και επηρεάζουν τη νομική ασφάλεια καθώς, στο βαθμό που διάφορες αρχές πρέπει να αποφασίσουν σχετικά με μία μόνο συγκέντρωση, υπάρχει πάντα η πιθανότητα αντιφατικών αποφάσεων. Και αν υπήρχε απόλυτη ταύτιση σχετικά με κάτι, αυτό είναι το γεγονός ότι ο αδικαιολόγητα περίπλοκος κανόνας του άρθρου 1.3, που εισήχθη στην αναθεώρηση του 1997, δεν συνέβαλε στην επίλυση του προβλήματος.
<P>
Συνεπώς, η Πράσινη Βίβλος πρότεινε τον κανόνα των τριών χωρών, όμως σήμερα ξεχνάμε αυτόν τον κανόνα για χάρη ενός συστήματος, το οποίο είναι ευπρόσδεκτο, το σύστημα των αμφίδρομων επικοινωνιών, είτε από τις εθνικές αρχές προς την Επιτροπή, είτε από την Επιτροπή προς τις εθνικές αρχές· διατηρώντας, όμως, το κείμενο του άρθρου 1.3.
<P>
Η αλήθεια είναι ότι, όπως είπα, η βελτίωση αυτών των μηχανισμών παραπομπής αξίζει την επιδοκιμασία μας, αλλά δεν καταλαβαίνουμε για ποιους λόγους αγνοήθηκε ο κανόνας των τριών χωρών, εκτός και αν παρατηρήθηκε, όπως συνέβη και το 1997, ότι η πλειοψηφία των χωρών θέλουν να διατηρήσουν στα χέρια τους σημαντική αρμοδιότητα προκειμένου να υλοποιήσουν πολιτικές βιομηχανικού περιεχομένου, το οποίο δεν είναι πάντα αναγκαίο.
<P>
Ο κ. Della Vedova αναφέρθηκε στην επιμονή της Σοσιαλιστικής Ομάδας αναφορικά με τη συμμετοχή των εργαζομένων και υποστήριξε ότι αυτός δεν είναι ο κατάλληλος χώρος για να το εξετάσουμε αυτό. Δεν μπορώ να συμφωνήσω με αυτή την άποψη.
<SPEAKER ID="113" LANGUAGE="SV" NAME="Schmidt, Olle (ELDR )." AFFILIATION="">
<P>
   – Κύριε Πρόεδρε, κύριε Επίτροπε, θα ήθελα καταρχάς να ευχαριστήσω τον κ. Della Vedova για τη θαυμάσια έκθεσή του, η οποία έχει την πλήρη στήριξη της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών.
<P>
Εάν μου ζητούσαν να ιεραρχήσω διαφορετικούς τομείς αρμοδιότητας στην ΕΕ, τα θέματα ανταγωνισμού θα καταλάμβαναν μία από τις πρώτες θέσεις από πλευράς σπουδαιότητας. Το έργο που επιτελείτε, κύριε Monti, είναι μείζονος σημασίας, εάν επιθυμούμε τη λειτουργία της οικονομίας της αγοράς, την ανάπτυξη της Ευρώπης, μια ΕΕ προσανατολισμένη στις επιχειρήσεις, καθώς και την προσφορά στο σύνολο των ευρωπαίων καταναλωτών της δυνατότητας να απολαμβάνουν χαμηλές τιμές και υψηλή ποιότητα. Η προσπάθεια επίτευξης ισορροπίας μεταξύ των συμφερόντων των επιχειρήσεων και των συμφερόντων των καταναλωτών δεν είναι πάντα απλή υπόθεση, αλλά έχετε τον σεβασμό μου για το έργο που έχετε επιτελέσει. Οι κανόνες σχετικά με τη συγκέντρωση αναθεωρούνται και εκσυγχρονίζονται εξ ανάγκης, λόγω της συγκυρίας. Η αγορά αλλάζει. Ο ανταγωνισμός εντείνεται, ενώ η διεθνοποίηση και η παγκοσμιοποίηση διαμορφώνουν διαφορετικούς βασικούς όρους. Έχουμε το δικαίωμα να απαιτούμε να χαρακτηρίζονται από ασφάλεια δικαίου και να είναι προβλέψιμοι οι κανόνες της ΕΕ σχετικά με τις συγκεντρώσεις, να είναι γνήσιοι και να διεξάγονται ταχέως οι έλεγχοι και οι αξιολογήσεις, καθώς και να είναι σαφείς οι κανόνες που εφαρμόζονται τόσο από την Επιτροπή όσο και από τις εθνικές αρχές. Αυτά είναι στοιχεία που έχουμε το δικαίωμα να απαιτούμε, κύριε Πρόεδρε.
<P>
Η έκθεση Della Vedova ενισχύει περαιτέρω τις προτάσεις της Επιτροπής ως προς αυτά τα χαρακτηριστικά. Θεωρούμε ότι θα ήταν εσφαλμένη μια απόφαση διεύρυνσης της λεγόμενης έννοιας της δεσπόζουσας θέσης.
<SPEAKER ID="114" LANGUAGE="DE" NAME="Ilgenfritz (NI )." AFFILIATION="">
<SPEAKER ID="115" LANGUAGE="NL" NAME="Van den Burg (PSE )." AFFILIATION="">
<P>
Πρωτίστως, η αξιολόγηση πρέπει να συμπεριλαμβάνει την εξέταση πτυχών οι οποίες δεν θα περιορίζονται στον ανταγωνισμό υπό την αυστηρή έννοια του όρου. Στην τροπολογία μας, ζητούμε απερίφραστα να λαμβάνονται υπόψη παράμετροι που αφορούν την ενδεχόμενη συμβολή των συγκεντρώσεων στη βελτίωση των συστημάτων παραγωγής και προώθησης, στη διεθνή ανταγωνιστικότητα, στην προαγωγή των συμφερόντων των καταναλωτών και στη δημιουργία θέσεων εργασίας και την εν γένει κατάσταση της απασχόλησης. Πρόκειται, συνεπώς, για έναν εύλογα διευρυμένο ορισμό, ο οποίος μπορεί να προσφέρει την απαραίτητη ευελιξία και δυνατότητα ελιγμών. Η διατύπωση της τροπολογίας αριθ. 37 κινείται προς αυτήν την κατεύθυνση.
<P>
Η δεύτερη πτυχή αφορά τη σοβαρή και πλήρη διαβούλευση με τους εκπροσώπους των εργαζομένων στο πλαίσιο της διαδικασίας. Οι τροπολογίες αριθ. 40 και 41 αναφέρονται συγκεκριμένα σε αυτό το θέμα. Σύμφωνα με την τρέχουσα πρακτική, οι επιτροπές των εργαζομένων ή οι εκπρόσωποι των συνδικαλιστικών σωματείων ακούγονται μόνον εφόσον το ζητήσουν ρητώς, ήτοι εφόσον διαθέτουν πληροφόρηση για το ότι βρίσκεται σε εξέλιξη κάποια συγκέντρωση ή συγχώνευση. Έπειτα, τίθεται το ερώτημα εάν τα επιχειρήματά τους θα ληφθούν σοβαρά υπόψη, εάν θα ζητηθεί η άποψή τους σχετικά με τις κοινωνικές επιπτώσεις της προτεινόμενης συγχώνευσης και τις επιπτώσεις της στην απασχόληση. Αυτό εναρμονίζεται με την τροπολογία που ανέφερα προηγουμένως.
<P>
Η διαβούλευση με τους εργαζομένους δεν πρέπει να επιδιώκεται από τις αρμόδιες αρχές μόνο στο πλαίσιο της πληροφόρησης σχετικά με τις θέσεις στην αγορά και τα προβλήματα ανταγωνισμού· πρέπει επίσης να είναι δυνατή η πραγματοποίηση σοβαρών συζητήσεων σχετικά και με τις υπόλοιπες επιπτώσεις τις οποίες ανέφερα. Αυτό πρέπει να αποτελεί αναπόσπαστο στοιχείο της διαδικασίας, πράγμα που επιδιώκουμε με τις τροπολογίες μας. Εύχομαι ειλικρινά ότι οι υπόλοιπες πολιτικές ομάδες θα επανεξετάσουν τη θέση τους. Θα ήθελα μάλιστα να ευχαριστήσω τον κ. Olle Schmitt για τη στήριξή του όσον αφορά μέρος αυτών των τροπολογιών. 
<SPEAKER ID="116" LANGUAGE="DE" NAME="Karas (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, δικαιολογημένα η κ. van den Burg υπογράμμισε ότι η Ομάδα των Χριστιανοδημοκρατών λαμβάνει πολύ συχνά υπόψη μαζί με τις άλλες Ομάδες τα συμφέροντα των εργαζομένων σε σχέση με την πολιτική του ανταγωνισμού και με τα μοντέλα της οικονομικής πολιτικής, διότι είμαστε μια Ομάδα που υποστηρίζει την κοινωνική οικονομία της αγοράς και τους στόχους της Λισαβόνας και επειδή η κοινωνική συνοχή δεν είναι αντίθετη με την οικονομική επιτυχία αλλά αντίθετα, η οικονομική επιτυχία είναι η προϋπόθεση της κοινωνικής συνοχής. Όμως δεν θα εγκρίνουμε τις τροπολογίες των σοσιαλδημοκρατών στην Ολομέλεια, όπως δεν τις είχαμε εγκρίνει στην επιτροπή, επειδή τα πράγματα πρέπει να ρυθμίζονται εκεί όπου ανήκουν. Οι περισσότεροι από τους προηγούμενους ομιλητές επεσήμαναν ότι αυτή η απόρριψη σε καμία περίπτωση δεν κατευθύνεται εναντίον των συμφερόντων των ανθρώπων, πρέπει όμως να θέτουμε τα αιτήματα εκεί όπου ταιριάζουν και όπου μπορεί να προκύψει το μεγαλύτερο όφελος.
<SPEAKER ID="117" LANGUAGE="PT" NAME="Santos (PSE )." AFFILIATION="">
<P>
Οι προσπάθειες της Επιτροπής για την κατάθεση αυτής της πρότασης κανονισμού, μετά το Πράσινο Βιβλίο του Δεκεμβρίου του 2001, είναι εν πολλοίς αξιόλογες και αξίζουν καταρχήν τη στήριξη του Κοινοβουλίου. Ωστόσο, απαιτείται οπωσδήποτε η κατάθεση τροπολογιών για τη βελτίωση του κειμένου της έκθεσης, στις οποίες θα δίδεται έμφαση στην ασφάλεια του δικαίου και, πάνω από όλα, θα τονίζεται ο ρόλος που πρέπει να διαδραματίζουν οι εργαζόμενοι στη συγχώνευση επιχειρήσεων. Οι εργαζόμενοι πρέπει να επιβλέπουν το σύνολο της διαδικασίας και να μην προσφέρουν μόνο χρήσιμες πληροφορίες, αλλά και εγγυήσεις για την επιτυχία του αποτελέσματος από οικονομικής και κοινωνικής πλευράς. 
<SPEAKER ID="118" LANGUAGE="DE" NAME="Mann, Thomas (PPE-DE )." AFFILIATION="">
<P>
Νομίζω ότι το σύστημα της ενιαίας διαδικασίας αποκτά ολοένα και πιο μεγάλη σημασία ενόψει της επικείμενης διεύρυνσης της Ευρωπαϊκής Ένωσης. Και ένα σχόλιο για την οριακή τιμή: εδώ η Επιτροπή Οικονομικής και Νομισματικής Πολιτικής προτείνει να εξετάζει η Επιτροπή την συγκέντρωση εκείνων των επιχειρήσεων, των οποίων ο συνολικός κύκλος εργασιών σε τουλάχιστον τρία κράτη μέλη υπερβαίνει το 10% του συνολικού κύκλου εργασιών τους στην Ευρωπαϊκή Ένωση. Σε ένα άλλο σημείο όμως δεν μπορώ να συμφωνήσω με την θέση της Επιτροπής, κύριε Monti. Θέλετε να επεκτείνετε τον ορισμό της επονομαζόμενης δεσπόζουσας θέσης των επιχειρήσεων στις ολιγοπωλιακές αγορές κάθε φορά που η συγκέντρωση, παραθέτω: “έχει αισθητή και βιώσιμη επίδραση στον ανταγωνισμό”. Είναι ωστόσο πολύ λογικό ότι οι συγχωνεύσεις θα πρέπει να προσφέρουν πλεονεκτήματα έναντι των ανταγωνιστών. Προειδοποιώ ότι δεν πρέπει να υπάρχει υπερβολή κανόνων, γιατί έτσι οι αγορές θα έχαναν σε μεγάλο βαθμό τη δυναμική που τους είναι απαραίτητη.
<P>
Η Ομάδα του ΕΛΚ-ΕΔ εγκρίνει απόλυτα την θεμελιωμένη έκθεση του συναδέλφου Della Vedova. Υπάρχουν αρκετές νέες τροπολογίες των σοσιαλιστών – κυρία van den Burg, γι’ αυτές θα ψηφίσουμε αύριο. Υπάρχουν πολλά στοιχεία στο περιεχόμενό τους με τα οποία μπορεί κανείς να συμβιβαστεί, όχι όμως σε αυτήν την έκθεση ούτε σε αυτή τη χρονική στιγμή. Εμείς είμαστε το κόμμα της κοινωνικής οικονομίας της αγοράς και αυτό δεν πρόκειται να αλλάξει, όπως δικαιολογημένα επεσήμανε ο κ. Karas. Το να προσπαθεί όμως κανείς να επιβάλει μικροτροποποιήσεις σε αυτές τις θέσεις μοιάζει λίγο με τη χρησιμοποίηση μικρής ποσότητας καλλυντικών. Αυτό πρέπει να το πούμε σε άλλο σημείο, πρέπει να το πούμε ασφαλώς ξεκάθαρα, και θεωρώ ότι σε άλλο σημείο μπορούμε οπωσδήποτε να επιτύχουμε συμφωνία. Ελπίζω ότι θα είναι δυνατόν να αποσυρθούν μερικές από τις τροπολογίες. Ίσως μάλιστα καταφέρουμε να επιτύχουμε ευρεία συναίνεση μέχρι αύριο το μεσημέρι. Είμαι βαθύτατα πεπεισμένος ότι η έκθεση Della Vedova αξίζει μια τέτοια ευρεία συναίνεση και ότι δεν πρέπει να βρεθούμε στη συνέχεια απροσδόκητα σε διαφωνία. Ίσως αύριο οι σοσιαλιστές να έχουν μερικές νέες ιδέες. Θα το ήθελα πολύ. 
<SPEAKER ID="119" LANGUAGE="IT" NAME="Monti," AFFILIATION="Επιτροπή.">
<P>
    Κύριε Πρόεδρε, θα ήθελα να ευχαριστήσω όλους όσοι παρενέβησαν στη συζήτηση για τη σημαντική τους συμβολή και να απευθύνω ιδιαίτερες ευχαριστίες στον κ. Della Vedova, εισηγητή της Επιτροπής Οικονομικής και Νομισματικής Πολιτικής, και στον κ. Doorn, συντάκτη γνωμοδότησης της Επιτροπής Νομικών Θεμάτων και Εσωτερικής Αγοράς.
<P>
Η Επιτροπή παρουσίασε την πρότασή της, καθώς αντελήφθη την ανάγκη να εξασφαλισθεί η ύψιστη ασφάλεια δικαίου που θεωρώ στόχο ευρείας αποδοχής, τον οποίο επικαλέσθηκαν αρκετοί ομιλητές, όπως οι κκ. Olle Schmidt, Ilgenfritz, Santos και άλλοι. Ύψιστη ασφάλεια δικαίου είναι η δυνατότητα χρήσης ενός πραγματικά αποτελεσματικού οργάνου για τον έλεγχο των συγκεντρώσεων. Είμαστε πεπεισμένοι ότι το κείμενο που προτείνεται είναι αυτό που μεγιστοποιεί αυτήν την ασφάλεια δικαίου.
<P>
Όσον αφορά την αρμοδιότητα –θέμα που εξετάζεται λεπτομερώς στις εκθέσεις Della Vedova και Doorn και στο οποίο αναφέρθηκαν αρκετοί ομιλητές, όπως οι κκ. Berenguer Fuster και Karas– νομίζω πως συμφωνούμε όλοι στο γεγονός ότι πρέπει να κατανεμηθεί με εκλογικευμένο τρόπο το έργο μεταξύ Επιτροπής και κρατών μελών, μειώνοντας στο ελάχιστο τα βάρη για τις επιχειρήσεις, αλλά και για τους δημόσιους ρυθμιστικούς φορείς. Αυτό σημαίνει τη θέσπιση κατωφλίων για την ανάθεση που θα αντικατοπτρίζουν, στο μέτρο του δυνατού, την ιδανική κατανομή και εφαρμογή ενός συστήματος παραπομπών που θα μπορεί να διορθώνει, ούτως ειπείν, τις λανθασμένες αποδόσεις. Προτείνουμε, συνεπώς, να απλοποιηθούν και να καταστούν πιο ευέλικτες οι διατάξεις που ρυθμίζουν την παραπομπή των περιπτώσεων από την Επιτροπή στα κράτη μέλη και αντιστρόφως, προβλέποντας και τη δυνατότητα η παραπομπή να γίνεται και προ της κοινοποίησης, την οποία κρίνουν χρήσιμη οι επιχειρήσεις.
<P>
Πώς αιτιολογείται η θέση μας για τις προτεινόμενες τροπολογίες όσον αφορά την αρμοδιότητα; Η έκθεση, κύριε Della Vedova, προτείνει τη θέσπιση ενός κανόνα "2+" παράλληλα με νέα κατώφλια για τον κύκλο εργασιών. Εγώ κατανοώ πλήρως την πρόθεση που βρίσκεται στη βάση αυτής της τροπολογίας, αλλά πιστεύω ότι θα προσέθετε ένα ακόμη στοιχείο επιπλοκής που θα έπρεπε να αντιμετωπίσουν οι επιχειρήσεις για να πληροφορηθούν πού θα κοινοποιήσουν μια κίνηση. Αυτός είναι ο λόγος, κύριε Berenguer Fuster, που εγκαταλείψαμε και εμείς οι ίδιοι την ελκυστική παρά ταύτα ιδέα του "3+", διότι συγκρούεται με την πραγματικότητα των εθνικών νομοθεσιών για τις συγκεντρώσεις που, τουλάχιστον προς το παρόν, δεν είναι εναρμονισμένες. Αυτός μπορεί να είναι ένας στόχος για το απώτερο μέλλον, αλλά όχι για το παρόν.
<P>
Η Επιτροπή –και έρχομαι έτσι στο θέμα που προξενεί μεγάλο ενδιαφέρον και κάποια ανησυχία– πρότεινε επίσης την ευθυγράμμιση, σε μεγάλο βαθμό, των εκτελεστικών της αρμοδιοτήτων που προβλέπονται από τον κανονισμό για τις συγκεντρώσεις με εκείνες του νέου κανονισμού 1/2003. Υπάρχουν ειδικότερα δύο εξαιρέσεις, ήτοι η δυνατότητα να διενεργεί έρευνες στις κατοικίες και ανά οικονομικό τομέα, που θεωρούμε και εμείς ότι δεν είναι αναγκαίες για τον έλεγχο των συγκεντρώσεων και, κατά συνέπεια, δεν προτείνουμε τη θέσπισή τους.
<P>
Μπορώ να σας διαβεβαιώσω ότι, όπως και εσείς, έτσι και εμείς δεν θεωρούμε ότι υπάρχει κάποια υπόθεση παράβασης στις συγκεντρώσεις και, κατά συνέπεια, είναι σαφές ότι σε αυτό διαφέρουν πράγματι από τα καρτέλ, για παράδειγμα. Αυτό είναι σαφές. Υπό αυτήν την έννοια, θα ήθελα να διαβεβαιώσω τον εισηγητή κ. Della Vedova και τον συντάκτη γνωμοδότησης κ. Doorn, καθώς και τους κκ. Karas, Mann και άλλους βουλευτές για αυτήν τη βασική αρχή. Ορθώς, λοιπόν, οι εκτελεστικές αρμοδιότητες δεν πρέπει να επεκταθούν πέραν του αναγκαίου. Ωστόσο, ο πρωταρχικός μας στόχος είναι να εξασφαλίσουμε ότι οι αρμοδιότητες αυτές είναι επαρκώς αποτελεσματικές, ώστε να επιτρέπουν στην Επιτροπή να εκπληρώνει τα καθήκοντά της και να προστατεύει τους καταναλωτές από τον κίνδυνο να ζημιωθούν από συγκεντρώσεις που στρέφονται κατά του ανταγωνισμού και θεωρώ ότι οι αρμοδιότητες που προτείναμε είναι αναγκαίες για αυτόν τον σκοπό. Βεβαίως, θα μπορούσε να αντιταχθεί ότι, καθώς ο έλεγχος των συγκεντρώσεων αποτελεί έναν τομέα διαφορετικό από άλλους τομείς του ανταγωνισμού, θα αρκούσαν λιγότερο αυστηρές αρμοδιότητες από εκείνες που χρησιμεύουν, για παράδειγμα, για την καταπολέμηση των καρτέλ. Αν και δέχομαι ότι είναι δύο διαφορετικές περιπτώσεις, επιτρέψτε μου, ωστόσο, να διαφωνήσω με αυτό το συμπέρασμα σχετικά με τις αρμοδιότητες. Ο λόγος; Διότι οι συγκεντρώσεις έχουν ένα μοναδικό, εφάπαξ, διαρθρωτικό και μη αναστρέψιμο αντίκτυπο στην αγορά. Για τον λόγο αυτόν, είναι ακόμη σημαντικότερο από μια άποψη να είναι αποτελεσματικές οι αρμοδιότητες της Επιτροπής για τη διαπίστωση πραγματικών περιστατικών, διαφορετικά η ζημία που θα υφίστατο ο ανταγωνισμός με την απόφασή μας θα ήταν ανεπανόρθωτη.
<P>
Κάτι τελευταίο, κύριε Πρόεδρε, σχετικά με το θέμα των δικαιωμάτων των εργαζομένων, στο οποίο αναφέρθηκε ο κ. Berenguer Fuster, η κ. Van den Burg και ο κ. Santos και για το οποίο άλλοι βουλευτές εξέφρασαν τη διαφωνία τους. Όπως οι τελευταίοι, πιστεύω και εγώ ότι εργαζόμαστε στο πλαίσιο της κοινωνικής οικονομίας της αγοράς και θεωρούμε ότι τα δικαιώματα των εργαζομένων είναι πολύ σημαντικά. Πράγματι, όπως αναφέρθηκε, υπάρχουν κατάλληλα όργανα σε κοινοτικό επίπεδο, θεωρούμε ωστόσο ότι είναι αναγκαία η κατάλληλη κατανομή των διαφόρων οργάνων στους ποικίλους στόχους. Ο κανονισμός των συγκεντρώσεων ασχολείται περισσότερο με τον κλάδο της αγοράς της κοινωνικής οικονομίας και, κατά συνέπεια, δεν πιστεύουμε ότι θα πρέπει να αναλάβει την προώθηση ή την εξασφάλιση της απασχόλησης: υπάρχουν άλλα όργανα για τον σκοπό αυτόν. Οι κοινοποιήσεις, ωστόσο, είναι δημόσιες και, κατά συνέπεια, τα ενδιαφερόμενα μέρη, συμπεριλαμβανομένων των συνδικαλιστικών αντιπροσώπων, γνωρίζουν στην εντέλεια ποιες είναι οι διαδικασίες που πραγματοποιούνται. Επιτρέψαμε με κάθε τρόπο και πολλές φορές επιδιώξαμε στην πράξη τη συμβολή των γνώσεων που μπορούν να προσφέρουν οι εκπρόσωποι των εργαζομένων στη διαδικασία.
<P>
Ευχαριστώ και πάλι όλους τους ομιλητές για τις παρεμβάσεις τους και, προπαντός, τους κκ. Della Vedova και Doorn. 
<SPEAKER ID="120" LANGUAGE="" NAME="Πρόεδρος" AFFILIATION="">
<P>
   – Σας ευχαριστώ πάρα πολύ, Επίτροπε Monti.
<P>
Η ψηφοφορία θα διεξαχθεί αύριο στις 11.00. 
<SPEAKER ID="121" LANGUAGE="" NAME="Πρόεδρος" AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0311/2003) του κ. Rack, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τις ελάχιστες απαιτήσεις ασφαλείας για τις σήραγγες του Διευρωπαϊκού Οδικού Δικτύου (COM(2002) 769 – C5-0635/2002 – 2002/0309(COD)). 
<SPEAKER ID="122" LANGUAGE="FR" NAME="Monti," AFFILIATION="Επιτροπή.">
<P>
    – Κύριε Πρόεδρε, κυρίες και κύριοι, είμαι σίγουρος ότι όλοι θυμάστε τις τρομερές πυρκαγιές που ξέσπασαν στις οδικές σήραγγες στη Γαλλία, την Ιταλία, την Αυστρία και την Ελβετία το 1999 και το 2001. Προκειμένου να μην επαναληφθούν παρόμοιες καταστροφές ή, τουλάχιστον, να μην έχουν τόσο δραματικές συνέπειες αν επαναληφθούν, η Επιτροπή σας διαβίβασε στις αρχές του τρέχοντος έτους μια πρόταση οδηγίας που αποσκοπούσε στην καθιέρωση ελάχιστων απαιτήσεων ασφαλείας για τις σήραγγες. Είχε ενθαρρυνθεί, άλλωστε, να υποβάλει αυτή την πρόταση σε διάφορα ψηφίσματα που υιοθετήθηκαν από το Ευρωπαϊκό Κοινοβούλιο, ιδίως μετά την πυρκαγιά της σήραγγας του Gothard τον Οκτώβριο του 2001.
<P>
Η πρόταση της Επιτροπής αφορά όλες τις οδικές σήραγγες του Διευρωπαϊκού Οδικού Δικτύου με μήκος άνω των 500 μέτρων, δηλαδή 500 περίπου σήραγγες. Οι σήραγγες του Διευρωπαϊκού Οδικού Δικτύου χρησιμοποιούνται, πράγματι, από οδηγούς κάθε εθνικότητας και φαίνεται ότι οι συνέπειες των πυρκαγιών μπορούν να μειωθούν σημαντικά, εάν τα άτομα που βρίσκονται σε παρόμοια κατάσταση έχουν πρόσβαση σε βασικό εξοπλισμό ασφαλείας και ομοιογενή ενημέρωση σχετικά με την καλύτερη στάση που θα πρέπει να υιοθετήσουν για να προστατευθούν.
<P>
Όσον αφορά την οργάνωση, οι ρόλοι και οι ευθύνες θα πρέπει εφεξής να κατανέμονται σαφώς μεταξύ των κύριων συμμετεχόντων, οι οποίοι είναι η Διοικητική Αρχή, οι χρήστες της σήραγγας και ο υπεύθυνος ασφαλείας. Τα μέτρα θα εφαρμόζονται στις νέες σήραγγες, αλλά και στις υπάρχουσες, οι οποίες θα πρέπει να εναρμονιστούν σύμφωνα με ένα χρονοδιάγραμμα που εκτείνεται σε 10-15 χρόνια. Τα κράτη μέλη που έχουν στην επικράτειά τους μεγαλύτερο αριθμό σηράγγων από τον ευρωπαϊκό μέσο όρο θα έχουν στη διάθεσή τους μεγαλύτερο χρονικό διάστημα για να εφαρμόσουν την οδηγία στις παλαιές σήραγγες. Το έργο που περιμένει τους μηχανικούς που είναι υπεύθυνοι για την ασφάλεια των σηράγγων στα κράτη μέλη είναι μακροχρόνιο και είναι σημαντικό να εγκριθεί η οδηγία το συντομότερο δυνατό. Ξέρω, άλλωστε, από τις επαφές που είχαμε ήδη με ορισμένους από εσάς, ότι μπορούμε να βασιζόμαστε σε εσάς για να καταλήξουμε γρήγορα σε συμφωνία με το Συμβούλιο σε σχέση με αυτό το θέμα. 
<SPEAKER ID="123" LANGUAGE="DE" NAME="Rack (PPE-DE )," AFFILIATION="εισηγητής.">
<P>
    Κύριε Πρόεδρε, κύριε Επίτροπε, κυρίες και κύριοι, οι σήραγγες συγκαταλέγονται στα ασφαλέστερα τμήματα του ευρωπαϊκού οδικού δικτύου. Όταν όμως σημειώνονται δυστυχήματα σε σήραγγες, πολύ συχνά έχουν σοβαρότατες συνέπειες. Επίσης, δεν πρέπει να αγνοήσουμε την ψυχολογική επίδραση: οι άνθρωποι αισθάνονται εγκλωβισμένοι μέσα στις σήραγγες. Τα τρία μεγάλα δυστυχήματα στις σήραγγες της οροσειράς Tauern, του Λευκού Όρους και του St. Gotthard μας έκαναν να συνειδητοποιήσουμε με τραγικό τρόπο τις ιδιαιτερότητες των δυστυχημάτων που συμβαίνουν μέσα σε σήραγγες.
<P>
Ως εισηγητής, έχω, τελειώνοντας, ένα ευχάριστο καθήκον: να ευχαριστήσω τα πολλά εκείνα άτομα που συνέβαλαν στην κοινή μας επιτυχία – την Επιτροπή και τους συνεργάτες της, τους διάφορους συνομιλητές από τα κράτη μέλη, αλλά και –ακόμη κι αν εδώ επαναλαμβάνομαι– από την Ελβετία και τη Νορβηγία, και τους συναδέλφους στο Σώμα, τους βουλευτές όλων των Ομάδων και τους συνεργάτες τους. Τέλος, θα ήθελα να ευχαριστήσω προσωπικά τον συνεργάτη της γραμματείας της Επιτροπής, κ. Haug, για τις πολλές ώρες που εργάσθηκε με προσήλωση. Ελπίζω ότι κατά τη δεύτερη ανάγνωση θα συνεχίσει να μας υποστηρίζει εξίσου αποτελεσματικά και ότι με αυτές τις προϋποθέσεις σύντομα θα έχουμε μια καλύτερη νομοθεσία για την ασφάλεια των ευρωπαϊκών σηράγγων.
<SPEAKER ID="124" LANGUAGE="DE" NAME="Jarzembowski (PPE-DE )." AFFILIATION="">
<P>
Εφόσον οι κανόνες για την ασφάλεια των σηράγγων είναι σχεδιασμένοι κυρίως για τις σήραγγες των Άλπεων και παρόμοιων περιοχών, αλλά θα μπορούσαν να προξενήσουν σοβαρά προβλήματα στις σήραγγες των αστικών οδικών δικτύων του διευρωπαϊκού οδικού δικτύου όσον αφορά τη ροή της κυκλοφορίας, υποστηρίζουμε την πρόταση του εισηγητή να δοθεί στις διοικητικές αρχές η δυνατότητα χορήγησης παρεκκλίσεων από τους γενικούς κανόνες για τις εν λόγω σήραγγες των αστικών περιοχών, καθώς για παράδειγμα οι ελάχιστες αποστάσεις 100 μέτρων μεταξύ φορτηγών σε τέτοιες σήραγγες, όπως είναι π.χ. η σήραγγα που περνάει κάτω από τον Έλβα στο Αμβούργο, θα είχαν ως αποτέλεσμα σημαντική κυκλοφοριακή συμφόρηση και συνακόλουθα μεγαλύτερη επιβάρυνση του περιβάλλοντος. Παρόμοιες σκέψεις υπάρχουν και για τον υποχρεωτικό έλεγχο των βαρέων φορτηγών οχημάτων με πρόσθετες δεξαμενές πριν από την είσοδό τους στην σήραγγα, που ευτυχώς ο εισηγητής προτείνει την διαγραφή του.
<P>
Τέλος, η Ομάδα του ΕΛΚ υποστηρίζει το αίτημα να χρηματοδοτηθούν γενικά στο πλαίσιο του προϋπολογισμού για τα ΔΔ τα κατασκευαστικά έργα για την αύξηση της ασφάλειας των σηράγγων, αφού τέτοια μέτρα θα μπορούσαν να επιβαρύνουν υπερβολικά τη χρηματοδοτική ικανότητα ορισμένων κρατών μελών, ενώ η βελτίωση της ασφάλειας στις σήραγγες του διευρωπαϊκού δικτύου μεταφορών είναι προς το συμφέρον όλων των πολιτών της Ένωσης. Για να το συγκεκριμενοποιήσω, κύριε Επίτροπε: οι περισσότερες σήραγγες βρίσκονται σε μια πολύ αγαπητή χώρα, την Ιταλία, και αν αυτή ήταν υποχρεωμένη να αντιμετωπίσει μόνη της το κόστος της βελτίωσης της οδικής ασφάλειας, θα είχαμε ένα γενικότερο πρόβλημα. Επομένως θεωρώ –τώρα κοιτάζω και τον συνάδελφο Swoboda– ότι είναι σημαντικό να καλύψει η Κοινότητα τα μέτρα για την βελτίωση των σηράγγων από τους πόρους για τα ΔΔ στις χώρες που διαθέτουν σήραγγες μεγάλου μήκους, γιατί θέλουμε να βελτιωθούν οι σήραγγες των εν λόγω χωρών, είτε πρόκειται για την Αυστρία και την Ιταλία, είτε για την Ελβετία και τη Γαλλία, για χάρη της ασφάλειας όλων των ταξιδιωτών, που ωστόσο δεν είναι μόνο Ιταλοί και Αυστριακοί, αλλά και πολλοί Δανοί, Γερμανοί και Ολλανδοί. Επομένως πρέπει να δώσουμε ιδιαίτερη σημασία στην πτυχή της χρηματοδότησης. Σας ευχαριστώ άλλη μία φορά, κύριε εισηγητή, για την εξαίρετη αυτή έκθεση. 
<SPEAKER ID="125" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ θερμά τον συνάδελφο Jarzembowski που αναγνωρίζει τη μεγάλη σημασία των περιοχών διέλευσης για το σύνολο των ανθρώπων που κυκλοφορούν στην Ευρώπη, ασφαλώς δε θα δραστηριοποιηθεί σύμφωνα με αυτό το πνεύμα και στην επιτροπή συνδιαλλαγής σχετικά με το ζήτημα αυτό. Ευχαριστώ πολύ! Φυσικά, θα ήθελα να ευχαριστήσω επίσης θερμά τον συνάδελφο Rack για την έκθεση και την εργασία του, που ως γνωστόν δεν ήταν εύκολη. Πρόκειται για εργασία τεχνικής φύσεως, η οποία όμως έχει μεγάλη σχέση με την ασφάλεια και τη διαφύλαξη της ατομικής ακεραιότητας των συμπολιτών μας.
<P>
Όπως ήδη επεσήμανε ο συνάδελφος Jarzembowski, είναι δύσκολο να σταθμίσει κανείς αφενός τη μέγιστη ασφάλεια και αφετέρου τις δαπάνες, που πρέπει να μπορούν να χρηματοδοτηθούν. Αν το δούμε μόνο από τη σκοπιά της ασφάλειας των ανθρώπων, θα λέγαμε ότι πρέπει να γίνουν αμέσως κατασκευαστικές αλλαγές, σήραγγες δύο κατευθύνσεων κλπ., αν όμως το συσχετίσουμε με τις δαπάνες –πράγμα που οπωσδήποτε είναι αναγκαίο– πρέπει να καταλήξουμε σε μια νέα μέση οδό.
<P>
Συμφωνώ με τον εισηγητή ότι η μάλλον αυστηρή ρύθμιση που πρότεινε η Επιτροπή ήταν μια καλή βάση. Όμως στη συζήτηση στην επιτροπή, καθώς και με το Συμβούλιο και τελικά και με την Επιτροπή αποδείχθηκε ότι ενδεχομένως κάποια πράγματα πρέπει να αντιμετωπιστούν με πιο ήπιο τρόπο και έτσι καταλήξαμε σε έναν συμβιβασμό, ο οποίος όμως λαμβάνει υπόψη τις βασικές πτυχές ασφάλειας. Ο συνάδελφος Jarzembowski αναφέρθηκε επίσης στην ιδιάζουσα κατάσταση των πόλεων.
<SPEAKER ID="126" LANGUAGE="DE" NAME="Markov (GUE/NGL )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, μετά από τα διάφορα σοβαρά δυστυχήματα σε σήραγγες του ευρωπαϊκού οδικού δικτύου, κατά τη συζήτηση για την εξασφάλιση ενός υψηλού επιπέδου ασφαλείας των οδικών σηράγγων αντιμετωπίσαμε γι’ άλλη μία φορά το καίριο ερώτημα κατά πόσον η Ευρωπαϊκή Ένωση πρέπει να επιβάλει αναλυτικές και ειδικές τεχνικές ρυθμίσεις ή, με άλλα λόγια, πόσο μεγάλο πρέπει να είναι το περιθώριο για διάφορες ενδεχόμενες προσαρμογές. Ο συνάδελφος Rack βρήκε τον σωστό συμβιβασμό και του αξίζουν οι ευχαριστίες μας.
<P>
Τέταρτον, νομίζω ότι υπάρχει μια ολόκληρη σειρά άλλων δραστηριοτήτων που θα μπορούσαν να συμβάλουν με απλούστερο και προφανώς οικονομικότερο τρόπο στη βελτίωση της ασφάλειας, παράλληλα με τα μέτρα που προβλέπονται στην παρούσα έκθεση για τον ορισμό ελαχίστων προδιαγραφών ασφαλείας των σηράγγων. Εδώ αναφέρομαι και σε όσα είπε ήδη ο κ. Swoboda αναφορικά με πρόσθετους κανόνες σχετικά με την ταχύτητα για τους χρήστες των σηράγγων, την απόσταση των οχημάτων, συγκεκριμένη σηματοδότηση και σήμανση κλπ.
<SPEAKER ID="127" LANGUAGE="NL" NAME="Van Dam (EDD )." AFFILIATION="">
<P>
   – Κύριε Πρόεδρε, το τίμημα που καταβάλλουμε για την οδική κυκλοφορία είναι υψηλό. Και δεν αναφέρομαι στα διόδια –“péage» στη γαλλική ή “Maut” στη γερμανική– αλλά στους θανάτους και τους ακρωτηριασμούς ανθρώπων οι οποίοι έχουν αξία ως ανθρώπινα όντα η οποία δεν μπορεί να εκφραστεί με χρηματικούς όρους. Κάθε έτος, περίπου 40 000 άνδρες και γυναίκες χάνουν τη ζωή τους στους δρόμους μας, το αντίστοιχο της συντριβής δύο γεμάτων επιβατηγών αεροσκαφών τύπου τζάμπο κάθε εβδομάδα στα δεκαπέντε κράτη μέλη της ΕΕ. Ετησίως, περισσότεροι από 200 000 άνθρωποι σημαδεύονται εφ’ όρου ζωής λόγω κάποιου τραυματισμού ή αναπηρίας. Ποτέ δεν μας έχουν απασχολήσει πραγματικά αυτά τα στατιστικά στοιχεία. Την περασμένη εβδομάδα, μια αντιπροσωπεία της Επιτροπής Περιφερειακής Πολιτικής, Μεταφορών και Τουρισμού, της οποίας είχα την τιμή να προεδρεύω, επισκέφθηκε δύο μεγάλου μήκους σήραγγες διπλής κατεύθυνσης στις Άλπεις. Μία από αυτές ήταν η σήραγγα των Λευκών Ορέων –μήκους 11,6 χιλιομέτρων– όπου, τον Μάρτιο του 1999, ένα φλεγόμενο φορτηγό σκόρπισε τον όλεθρο, προκαλώντας τον θάνατο 39 ανθρώπων. Η επίσκεψή μας ξεκίνησε με μια σύντομη στάση στο μνημείο που ανεγέρθηκε στη μνήμη των θυμάτων. Κατά τη διάρκεια των τριών ετών που ακολούθησαν και στα οποία η εν λόγω σήραγγα παρέμεινε κλειστή, έγιναν σημαντικές επενδύσεις σε σημαντικές εγκαταστάσεις, οι οποίες αναφέρονται στην υπό συζήτηση έκθεση. Παρόλα αυτά, η θέα των διερχόμενων φορτηγών που κινούνται προς αντίθετες κατευθύνσεις σε συνολικό πλάτος λιγότερο των επτά μέτρων εξακολουθεί να είναι τρομακτική.
<P>
Ο κ. Rack κατέστησε πιο αποτελεσματική την πρόταση, χωρίς να υποτιμά τη σοβαρότητα των κινδύνων. Ευελπιστούμε, συνεπώς, ότι η Επιτροπή θα είναι πρόθυμη να αναγνωρίσει το γεγονός αυτό. 
<SPEAKER ID="128" LANGUAGE="NL" NAME="Meijer (GUE/NGL )." AFFILIATION="">
<P>
Ο συνάδελφος κ. Markov έχει ήδη αναφερθεί στα θέματα του ελέγχου και των διασυνοριακών σηράγγων. Ενώ στηρίζω ανεπιφύλακτα τις προτάσεις για τη βελτίωση των εξόδων κινδύνου και την προσαρμογή τους έτσι ώστε να είναι κατάλληλες για χρήση από άτομα σε αναπηρική πολυθρόνα, καθώς και άλλα μέτρα για την αναβάθμιση των προτύπων ασφαλείας, δεν τις θεωρώ επαρκείς. 
<SPEAKER ID="129" LANGUAGE="DE" NAME="Koch (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Επίτροπε, κυρίες και κύριοι, κανείς δεν μπορεί ασφαλώς, παρά τα άδεια δημόσια ταμεία, να έχει στ’ αλήθεια αντίρρηση για την αύξηση του επιπέδου ασφαλείας στους δρόμους της Ευρώπης ενόψει των ετήσιων στατιστικών που κάνουν λόγο για δυστυχήματα με πάνω από 40 000 νεκρούς και 1,6 εκατομμύρια τραυματίες, από τους οποίους πολλοί είναι σοβαροί. Κατάγομαι από τη γερμανική επαρχία Θουριγγία, όπου πριν από λίγες εβδομάδες εγκαινιάστηκε η μακρύτερη μέχρι σήμερα οδική σήραγγα της Γερμανίας που ωστόσο, όπως προβλέπεται, θα είναι και η ασφαλέστερη. Παρ’ όλ’ αυτά, για πολλούς οδηγούς η διάβαση της σήραγγας αποτελεί μεγάλη ψυχική επιβάρυνση.
<SPEAKER ID="130" LANGUAGE="FR" NAME="Monti," AFFILIATION="Επιτροπή">
<P>
   . – Κύριε Πρόεδρε, κυρίες και κύριοι, θα ήθελα να ευχαριστήσω τον εισηγητή, κ. Rack, και την Επιτροπή Περιφερειακής Πολιτικής, Μεταφορών και Τουρισμού, επειδή καταπιάστηκαν ζεστά με αυτή την εξαιρετικά τεχνική πρόταση και επειδή τη διαχειρίστηκαν με μια πραγματιστική και εποικοδομητική προσέγγιση.
<P>
Σχετικά με την έκθεση του κ. Rack, επιτρέψτε μου, κύριε Πρόεδρε και κύριε εισηγητή, να μην αναφέρω μία προς μία τις 78 τροπολογίες, αλλά να τις ομαδοποιήσω. Υποβλήθηκε στο Κοινοβούλιο μια σειρά εξαιρετικά τεχνικών τροπολογιών, που στοχεύουν, εάν τις ερμηνεύω σωστά, στη μεγαλύτερη ευθυγράμμιση της πρότασης της Επιτροπής με το κείμενο που προέκυψε από τις εργασίες του Συμβουλίου, το οποίο πραγματοποίησε και αυτό πολλές συνεδριάσεις με εμπειρογνώμονες για αυτό το ζήτημα. Η Επιτροπή δεν έχει, καταρχήν, καμία σημαντική αντίρρηση για αυτές τις τροπολογίες, αφού αισθανόμαστε ότι προσπαθήσαμε να εμποδίσουμε το Συμβούλιο να αποκλίνει από τις αρχικές προθέσεις της πρότασης.
<P>
Τελικά, όταν κάνουμε τον λογαριασμό, η Επιτροπή μπορεί να δεχτεί εξολοκλήρου ή καταρχήν 52 τροπολογίες και εν μέρει μία άλλη, ενώ υπάρχουν 25 τροπολογίες που δεν μπορεί να δεχτεί. Αυτοί οι κάπως κοφτοί αριθμοί δεν απεικονίζουν σωστά την πραγματικότητα, δηλαδή έναν υψηλότερο από ό,τι φαίνεται βαθμό σύγκλισης μεταξύ της Επιτροπής και του Κοινοβουλίου και, νομίζω ότι μπορώ να πω επίσης, μεταξύ του Κοινοβουλίου και του Συμβουλίου σχετικά με τις ουσιαστικές πτυχές της υπόθεσης.
<SPEAKER ID="131" LANGUAGE="" NAME="" AFFILIATION="Αντιπροέδρου">
<P>
 Ευχαριστούμε πολύ, κύριε Επίτροπε.Η συζήτηση έληξε.Η ψηφοφορία θα διεξαχθεί αύριο στις 11.00. 
<SPEAKER ID="132" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0303/2003) του κ. Cunha, εξ ονόματος της Επιτροπής Αλιείας, σχετικά με την ανακοίνωση της Επιτροπής για ένα ολοκληρωμένο πλαίσιο για συμφωνίες αλιευτικής σύμπραξης με τρίτες χώρες (COM(2002) 637 - C5-0070/2003 - 2003/2034(INI)).
<P>
Τον λόγο έχει ο κ. Varela Suanzes-Carpegna ο οποίος αντικαθιστά τον εισηγητή, κ. Cunha, ο οποίος εκλήθη να αναλάβει άλλα υψηλότερα καθήκοντα. 
<SPEAKER ID="133" LANGUAGE="ES" NAME="Varela Suanzes-Carpegna (PPE-DE )," AFFILIATION="αναπληρωτής εισηγητής.">
<P>
    Κύριε Πρόεδρε, κύριε Επίτροπε, κυρίες και κύριοι, ένα πολύ σημαντικό πρόσωπο λείπει από την Αίθουσα σήμερα, ο εισηγητής μας. Ο κ. Cunha, όπως είπε ο Πρόεδρός μας, εκλήθη να αναλάβει άλλα πολιτικά καθήκοντα στην πατρίδα του, στη Βόρεια Πορτογαλία, και έφυγε για κει. Θα ήθελα, καταρχάς, να τον συγχαρώ, όπως πιστεύω και το σύνολο του Σώματος, για την καλή ανάμνηση που άφησε σε όλους μας και να του ευχηθούμε καλή επιτυχία στη νέα του θέση.
<P>
Έχουμε ενώπιόν μας μια ιδιαίτερα πλήρη και θετική έκθεση, που είναι εμπλουτισμένη με τις τροπολογίες που εγκρίθηκαν στην Επιτροπή Αλιείας. Περιγράφει τις τεράστιες δυνατότητες που παρουσιάζουν οι διεθνείς αλιευτικές συμφωνίες, τόσο για την Ευρωπαϊκή Ένωση όσο και για τρίτες χώρες. Εξακολουθούν να υπάρχουν σε αυτό το Κοινοβούλιο ορισμένοι ισχυρογνώμονες βουλευτές που αμφισβητούν τις διεθνείς αλιευτικές συμφωνίες, αλλά είναι πολύ λιγότεροι, ευτυχώς, από όσους υπήρχαν το 1994, όταν συζητούσαμε σε αυτό το Κοινοβούλιο αυτό το θέμα. Η μεγάλη πλειοψηφία αναγνωρίζει τα τεράστια πλεονεκτήματά τους.
<P>
Πρόσφατα, 24 αναπτυσσόμενες χώρες, που συναντήθηκαν στην Γαλικία στις 16 και 17 Σεπτεμβρίου στο πλαίσιο του , ενέκριναν τα συμπεράσματα της τέταρτης Διάσκεψης των Υπουργών Αλιείας, οι οποίοι έκαναν έκκληση για τη διατήρηση και την αύξηση των διεθνών αλιευτικών συμφωνιών ως εμπορικό εργαλείο και μέσο αναπτυξιακής συνεργασίας.
<P>
Τέλος, οι διεθνείς συμφωνίες αλιείας αποτελούν έναν απαραίτητο μηχανισμό για την Ευρωπαϊκή Ένωση και για τις τρίτες χώρες, καθώς και οι δύο πλευρές ωφελούνται αμοιβαία από αυτές, γεγονός που η έκθεση Cunha επισημαίνει με απόλυτη σαφήνεια. Ελπίζω επομένως στην υποστήριξη αυτού του Σώματος κατά την αυριανή ψηφοφορία. 
<SPEAKER ID="134" LANGUAGE="DE" NAME="Fischler," AFFILIATION="Επιτροπή">
<P>
   .  Κύριε Πρόεδρε, αξιότιμοι κυρίες και κύριοι βουλευτές, ο κ. Varela Suanzes-Carpegna διαπίστωσε πολύ σωστά εξαρχής ότι σήμερα λείπει κάποιος από εδώ, και συγκεκριμένα ο εισηγητής κ. Cunha. Για τον λόγο αυτόν, δεν έχω τη δυνατότητα να τον ευχαριστήσω προσωπικά για την έκθεσή του σχετικά με την ανακοίνωσή μας για τις συμφωνίες αλιευτικής σύμπραξης. Ο κ. Cunha κατά τη δράση του εδώ ως μέλος του Ευρωπαϊκού Κοινοβουλίου συνέταξε σειρά εκθέσεων για τον τομέα της αλιείας και επιτέλεσε εξαιρετική εργασία. Τον ευχαριστώ θερμά γι’ αυτό.
<SPEAKER ID="135" LANGUAGE="EN" NAME="Stevenson (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, ετέθη υπόψη μου ότι ο κ. Hudghton έθεσε ένα σημείο επί της διαδικασίας νωρίτερα στο Σώμα, σύμφωνα με το άρθρο 2 του Κανονισμού. Αναφέρθηκε σε μια συζήτηση στο Κοινοβούλιο της Σκωτίας και σε μια δήλωση ενός συντηρητικού βουλευτή του εν λόγω Κοινοβουλίου σύμφωνα με την οποία έχω υποχρέωση, ως πρόεδρος της Επιτροπής Αλιείας, να εκπροσωπώ τις απόψεις της κυβέρνησης του Ηνωμένου Βασιλείου.
<P>
Ο κ. Hudghton φαίνεται να είναι ιδιαίτερα προβληματισμένος από τη θέση μου ως προέδρου της Επιτροπής Αλιείας αυτήν την περίοδο. Είναι κρίμα που επιλέγει να αναλώνει την ενεργητικότητά του σε φτηνές μικροπολιτικές επιθέσεις αντί να υπερασπίζεται την αλιευτική βιομηχανία της Σκωτίας, η οποία δοκιμάζεται σκληρά. Ωστόσο, μπορεί να είναι σίγουρος ότι διεκπεραιώνω το έργο μου στην προεδρία της Επιτροπής Αλιείας κατά τρόπο ακριβοδίκαιο και δημοκρατικό.
<P>
Όσον αφορά την έκθεση Cunha, επιτρέψτε μου, καταρχάς, να καταθέσω στα πρακτικά, όπως έκαναν οι κκ. Fischler και Varela Suanzes-Carpegna πριν από εμένα, τη μεγάλη εκτίμηση των μελών της Επιτροπής Αλιείας –και σίγουρα των περισσοτέρων αν όχι όλων των βουλευτών του Σώματος– για το έργο που ανέλαβε ο κ. Cunha κατά τη διάρκεια της θητείας του ως πορτογάλος βουλευτής του Ευρωπαϊκού Κοινοβουλίου. Πλέον έχει, φυσικά, επιστρέψει στην Πορτογαλία για να αναλάβει μια ανώτατη θέση, και όλοι του ευχόμαστε ό,τι καλύτερο για το μέλλον. Είμαι βέβαιος ότι θα τον βλέπουμε συχνά τις επόμενες ημέρες.
<P>
Η έκθεση αυτή σχετικά με ένα ολοκληρωμένο πλαίσιο για συμφωνίες αλιευτικής σύμπραξης με τρίτες χώρες αντανακλά την υψηλή ποιότητα του έργου του κ. Cunha.
<P>
Ήρθε η ώρα να θέσουμε τα πράγματα στη σωστή τους βάση, και η έκθεση Cunha έχει αυτόν τον στόχο. Καταρχάς, πρέπει να εξετάσουμε γιατί η ΕΕ θεωρεί ότι είναι απαραίτητο να συνάψει τέτοιες συμφωνίες για διεθνή αλιευτικά δικαιώματα. Όταν η Ισπανία εντάχθηκε στην ΕΕ έφερε μαζί της έναν στόλο από μεγάλες τράτες οι οποίες αλιεύουν σε απομακρυσμένα ύδατα, ο οποίος επί αιώνες αρμένιζε τους ωκεανούς του κόσμου. Έχοντας μια στενή μόνο υφαλοκρηπίδα και με περιορισμένους δικούς τους αλιευτικούς πόρους, οι αλιείς της Χώρας των Βάσκων και της Γαλικίας αλίευαν μπακαλιάρο στα ανοιχτά των ακτών του Νιουφάουντλαντ και του Λαμπραντόρ πεντακόσια χρόνια προτού “ανακαλύψει” ο Χριστόφορος Κολόμβος την Αμερική. Η Γαλλία έχει παρόμοια παράδοση.
<P>
Ωστόσο, με την ίδια ταχύτητα που καταρρέουν τα αποθέματα ιχθύων της ΕΕ, περικόπτονται βίαια αποθέματα μεταναστευτικών ιχθύων ως αποτέλεσμα των νέων κανονισμών που επιβάλλουμε μέσω της κοινής αλιευτικής πολιτικής. Συγχρόνως, αυξάνεται η ζήτηση των καταναλωτών για ψάρια στην ΕΕ. Τώρα είμαστε μόνο κατά 60% αυτάρκεις ως προς την κάλυψη αυτής της ζήτησης. Οι καταναλωτές απομακρύνονται από το κόκκινο κρέας λόγω του φόβου της ΣΕΒ, του αφθώδους πυρετού και άλλων διατροφικών κρίσεων, και στρέφονται προς το ψάρι ως υγιεινή εναλλακτική. Για να καλυφθεί αυτή η διογκούμενη ζήτηση, η ΕΕ έχει δύο εναλλακτικές. Είτε θα εισάγει ιχθείς από χώρες εκτός της Κοινότητας, αυξάνοντας το έλλειμμα του εμπορικού ισοζυγίου μας και εξάγοντας πολύτιμες θέσεις εργασίας στην αλιεία, είτε θα εκμεταλλευτούμε την εμπειρία του υπερπόντιου στόλου της Κοινότητας, που μπορεί να είναι κατά κύριο λόγο ισπανικός και γαλλικός, διατηρώντας έτσι την απασχόληση της ΕΕ στον τομέα της αλιείας ενώ, ταυτόχρονα, θα διασφαλίζουμε τη διατήρηση των κριτηρίων υγιεινής και ασφάλειας τροφίμων της ΕΕ. Η επιλογή δεν είναι δύσκολη.
<SPEAKER ID="136" LANGUAGE="PT" NAME="Lage (PSE )." AFFILIATION="">
<P>
   – Κύριε Πρόεδρε, επιτρέψτε μου να ξεκινήσω και εγώ επαινώντας τον εξαίρετο χαρακτήρα του κ. Cunha ως μέλους αυτού του Σώματος και ως ευρωπαίου πολίτη. Θα ήθελα επίσης να τονίσω ότι η απουσία του θα γίνει αισθητή στο Κοινοβούλιο, στην Επιτροπή Γεωργίας και Ανάπτυξης της Υπαίθρου και στην Επιτροπή Αλιείας. Θα ήθελα επίσης να προσθέσω ότι του εύχομαι κάθε επιτυχία στα καθήκοντά του στη σημαντική θέση που αναλαμβάνει στην κυβέρνηση μιας σημαντικής περιφέρειας της Πορτογαλίας, στον Βορρά. Επιπλέον, παρόλο που ανήκω σε διαφορετικό πολιτικό κόμμα από τον κ. Cunha, δεν αντιμετωπίζω το πρόβλημα για το οποίο διαμαρτυρήθηκε εδώ ο πρόεδρος της Επιτροπής Αλιείας, κ. Struan Stevenson. Καθόσον δεν είναι μέλος του Εργατικού Κόμματος του Ηνωμένου Βασιλείου, ο κ. Stevenson αποστασιοποιήθηκε από την πολιτική της κυβέρνησης του Ηνωμένου Βασιλείου. Δεν αντιμετωπίζω το ίδιο πρόβλημα, αλλά αυτό είναι, απλώς, θέμα ύφους: αφενός, του βρετανικού ύφους και, αφετέρου, του πορτογαλικού, ιβηρικού ύφους.
<P>
Επιτρέψτε μου, τώρα, κύριε Πρόεδρε, να υπογραμμίσω πόσο ορθή και ισορροπημένη θεωρώ την έκθεση του κ. Cunha, καθώς και την ανακοίνωση της Επιτροπής. Μακάρι να ήμουν όσο συγκρατημένος είναι ο Επίτροπος Fischler, ο οποίος επί της ουσίας αρκέστηκε να εκφράσει τη συμφωνία του με την έκθεση, η οποία, κατά την άποψή του, ενέκρινε το περιεχόμενο της ανακοίνωσης της Επιτροπής. Αυτό είναι αλήθεια. Δεν μοιάζει να υπάρχει καμιά μείζονος σημασίας διαφορά απόψεων μεταξύ μας επί του θέματος. Θα έλεγα ότι η Ευρωπαϊκή Ένωση έχει αναπτύξει μια πολύ ενδιαφέρουσα μορφή διπλωματίας στον τομέα της αλιείας. Όπως ανέφερε και ο κ. Stevenson, αυτή η διπλωματία έχει οδηγήσει σε ένα πολύ ενδιαφέρον και πολύ πρωτότυπο πρότυπο αλιευτικών συμφωνιών, το οποίο θα μπορούσαμε ακόμη και να θεωρήσουμε υποδειγματικό και το οποίο θα μπορούσε να χρησιμοποιηθεί με επιτυχία ως πρότυπο για διαπραγματεύσεις αλιευτικών συμφωνιών μεταξύ τρίτων χωρών σε υπερπόντια ύδατα.
<P>
Αυτή η διπλωματία πρέπει να συνεχίσει να αναπτύσσεται ελεύθερα, κατά την άποψή μου, με στόχο την προάσπιση των συμφερόντων του υπερπόντιου αλιευτικού στόλου της Ευρωπαϊκής Ένωσης. Ο εν λόγω στόλος δεν πρέπει να θεωρείται ότι ανήκει στην Πορτογαλία, την Ισπανία ή τη Γαλλία: τουναντίον, πρέπει να θεωρείται στόλος της Ευρωπαϊκής Ένωσης, δεδομένου ότι η Επιτροπή είναι ο μόνος διαπραγματευτής μας, ο μόνος μας εκπρόσωπος σε αυτές τις διεθνείς σχέσεις. Κύριε Πρόεδρε, στηρίζω την έκθεση του κ. Cunha, καθώς και το περιεχόμενο του κειμένου της Επιτροπής. Ευελπιστώ ότι η υπερπόντια αλιεία στην Ευρωπαϊκή Ένωση θα συνεχίσει να αναπτύσσεται στους τρεις άξονες της διατήρησης των αποθεμάτων, της στήριξης των φτωχότερων κοινοτήτων, καθώς και της ισότιμης μεταχείρισης των απασχολουμένων στην αλιευτική βιομηχανία. Εν κατακλείδι, θα ήθελα να δηλώσω ότι οφείλουμε να καταπολεμήσουμε την παράνομη αλιεία και τις σημαίες ευκαιρίας, οι οποίες, κάποιες φορές, αποτελούν τους χειρότερους εχθρούς της νόμιμης αλιείας και των πραγματικών αλιέων. 
<SPEAKER ID="137" LANGUAGE="EN" NAME="Attwooll (ELDR )." AFFILIATION="">
<P>
   – Κύριε Πρόεδρε, θα ήθελα και εγώ να ξεκινήσω ευχαριστώντας τον κ. Cunha για αυτήν την τόσο αξιόλογη έκθεση και να του ευχηθώ επιτυχία στον νέο του ρόλο.
<P>
Η συζήτησή μας διεξάγεται σε μια περίοδο κατά την οποία, πρώτον, μερικά αποθέματα σε ορισμένα βόρεια ύδατα βρίσκονται σε κρίσιμη κατάσταση ενώ άλλα απειλούνται. Δεύτερον, πολλά άλλα υφίστανται υπερεκμετάλλευση σε παγκόσμια βάση. Επιπλέον, σε μια έκθεση που δημοσίευσε την περασμένη εβδομάδα το Διεθνές Ινστιτούτο Ερευνών για τις Επισιτιστικές Πολιτικές επισημαίνεται ότι, αν συμπεριλάβουμε την Κίνα, οι αναπτυσσόμενες χώρες παράγουν περισσότερο από το 70% των αλιευμάτων διατροφής, συμπεριλαμβανομένων των αλιευμάτων ανοιχτής θάλασσας και της ιχθυοκαλλιέργειας. Το αποτέλεσμα είναι ότι η ΕΕ εξαρτάται από τις εισαγωγές αλιευμάτων και ότι πολλοί αλιείς της ΕΕ συνεχίζουν τη δραστηριότητά τους σε άλλα ύδατα.
<P>
Η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών αποδέχεται, επομένως, ότι είναι εύλογο να διαπραγματευόμαστε συμφωνίες αλιευτικής σύμπραξης με τρίτες χώρες, αντί να επαφιέμεθα σε διμερείς συμφωνίες, οι οποίες μπορεί να μην έχουν συνάφεια τόσο μεταξύ τους όσο και στην υποστήριξη των προϋποθέσεων της αειφόρου ανάπτυξης. Έχουμε, ωστόσο, άποψη για τη φύση των συμφωνιών που έχει συνάψει η ΕΕ. Πρώτον, οι συναφθείσες συμφωνίες πρέπει να είναι γνήσιες συμφωνίες εταιρικής σχέσης και να είναι αμοιβαία επωφελείς. Πιστεύουμε ότι η τροπολογία μας στην παράγραφο 7 εκφράζει πληρέστερα αυτήν την ιδέα από ό,τι η αρχική παράγραφος. Δεύτερον, η συμφωνία πρέπει να είναι και υπεύθυνη και διαφανής από δημοσιονομικής πλευράς· έτσι, έχουμε τροπολογίες οι οποίες ζητούν να εξαρτάται η ανανέωση των συμφωνιών από στοιχεία που να αποδεικνύουν ότι προηγούμενα κονδύλια δαπανήθηκαν όπως έπρεπε. Ζητάμε επίσης δίκαιο –δηλαδή εύλογο ή επαρκή– καταμερισμό των πληρωμών από τους ενδιαφερόμενους ιδιοκτήτες σκαφών της ΕΕ.
<P>
Στην παράγραφο 11, αν και είναι ενδεχομένως σωστή η πρόβλεψη για αύξηση του αριθμού των συμφωνιών που συνάπτονται, δεν μπορούμε, εντούτοις, να είμαστε βέβαιοι για αυτό, οπότε θα προτιμούσαμε να αντικατασταθούν με προφορική τροπολογία οι λέξεις “της αύξησης” με “της πιθανής αύξησης”.
<P>
Προτρέπω το Σώμα να στηρίξει και την έκθεση και τις τροπολογίες σε αυτήν. Όπως είπε ήδη ο κ. Stevenson, πρέπει να διασφαλίσουμε ότι δεν προσπαθούμε να επιλύσουμε τα εσωτερικά μας προβλήματα εξάγοντάς τα στις αναπτυσσόμενες χώρες. Η εμπειρία μας έχει ήδη διδάξει πόσο αντιπαραγωγική θα ήταν μια τέτοια προσέγγιση. Πράγματι, από όπου και αν προερχόμαστε στην ΕΕ, έχουμε ιδιαίτερο συμφέρον να διασφαλίσουμε τη βιωσιμότητα της αλιείας, όχι μόνο στα δικά μας ύδατα αλλά και πέρα από αυτά. 
<SPEAKER ID="138" LANGUAGE="PT" NAME="Figueiredo (GUE/NGL )." AFFILIATION="">
<P>
   – Κύριε Πρόεδρε, θα ήθελα να επαναλάβω τα συγχαρητήρια που απευθύνονται στον κ. Cunha και τους επαίνους για το έργο του στην Επιτροπή Αλιείας και την Επιτροπή Γεωργίας και Ανάπτυξης της Υπαίθρου. Όσον αφορά την υπό συζήτηση έκθεση, κατά την άποψή μου, οι διεθνείς αλιευτικές συμφωνίες είναι αναμφίβολα μια άκρως σημαντική πτυχή της κοινής αλιευτικής πολιτικής, δεδομένου ότι διασφαλίζουν τη διατήρηση της αλιευτικής δραστηριότητας σε πολλές περιφέρειες της Ευρωπαϊκής Ένωσης, απασχολώντας άμεσα 30 000 άτομα. Συμβάλλουν στη μείωση του κοινοτικού εμπορικού ελλείμματος αλιευτικών προϊόντων και αντιστοιχούν σε περισσότερο από 20% του συνόλου των αλιευμάτων σε κοινοτικό επίπεδο. Για τους λόγους αυτούς, πρέπει να στηρίξουμε πλήρως αυτήν την έκθεση. Σύμφωνα με ορισμένες μελέτες, κάθε ευρώ που επενδύεται σε αυτές τις αλιευτικές συμφωνίες δημιουργεί οικονομική δραστηριότητα αξίας τριών ευρώ, πράγμα που σημαίνει ότι το όφελος υπερέχει σαφώς του κόστος. Είναι σημαντικό, συνεπώς, να βελτιώσουμε και να ενισχύσουμε αυτόν τον τομέα, λαμβάνοντας επίσης υπόψη τα συμπεράσματα του Συμβουλίου Αλιείας του Οκτωβρίου του 1997, τα οποία έχουν ήδη αναφερθεί σε προηγούμενη ομιλία. Αυτό είναι ακόμη πιο σημαντικό, επιπλέον, δεδομένου ότι ορισμένοι επιθυμούν να θέσουν υπό αμφισβήτηση αυτές τις συμφωνίες.
<P>
Θα ήθελα, εν κατακλείδι, να επαναλάβω τη δήλωση του εισηγητή ότι είναι απίστευτο το γεγονός ότι στις διάφορες συμφωνίες στο εσωτερικό της Ευρωπαϊκής Ένωσης ισχύουν διαφορετικοί όροι: σε ορισμένες συμφωνίες, οι πλοιοκτήτες καταβάλλουν χρήματα για την αγορά αδειών αλιείας, ενώ ορισμένοι άλλοι δεν πληρώνουν τίποτε. Το πρόβλημα αυτό, λοιπόν, πρέπει να επιλυθεί επειγόντως, όπως και το ζήτημα των εικονικών ποσοστώσεων και της δυνατότητας προσωρινής μεταφοράς αχρησιμοποίητων δικαιωμάτων αλιείας. Ευελπιστώ ότι η στήριξή μας προς την έκθεση του κ. Cunha θα πείσει και την Επιτροπή να λάβει υπόψη της τις προτάσεις που διατυπώνει στο κείμενό του. 
<SPEAKER ID="139" LANGUAGE="EN" NAME="McKenna (Verts/ALE )." AFFILIATION="">
<P>
Προς το παρόν, το μόνο που κάνουμε είναι να μιλάμε για έγγραφα συζήτησης από την Επιτροπή, ενώ, όταν ακούω ορισμένους από τους άλλους ομιλητές να μιλούν για εμπορική διπλωματία, πρέπει να είμαστε πολύ προσεκτικοί ότι δεν πρόκειται για εξαναγκασμό. Όταν μιλάμε για αλιευτικές συμφωνίες, εξετάζοντας την έκθεση του κ. Cunha και συγκρίνοντάς την με κάποια που θα βλέπαμε στο Κοινοβούλιο πριν από πέντε ή έξι χρόνια, είναι καλύτερη. Ωστόσο, αν εξετάσει κανείς την υποκείμενη άποψη της πλειοψηφίας της Επιτροπής Αλιείας και, ουσιαστικά, του Κοινοβουλίου, διαπιστώνει ότι ο στόχος των συμφωνιών είναι να προμηθεύουν ψάρια στους ευρωπαίους καταναλωτές και να διατηρούν τις θέσεις εργασίας των ευρωπαίων αλιέων. Κάθε άλλος παράγοντας είναι δευτερεύων. Αυτό είναι απαράδεκτο. Δεν μπορούμε να μιλάμε για τη βιωσιμότητα και την ανάπτυξη σαν να είναι δύο ξεχωριστά θέματα.
<SPEAKER ID="140" LANGUAGE="EN" NAME="Farage (EDD )." AFFILIATION="">
<P>
   – Κύριε Πρόεδρε, με έκπληξη ακούω τον Struan Stevenson να χρησιμοποιεί το επιχείρημα ότι πρέπει να συνάψουμε αυτές τις συμφωνίες προκειμένου να διατηρήσουμε την ιστορική αλιευτική πειρατεία της Ισπανίας και της Γαλλίας. Ο κόσμος άλλαξε το 1976, όπως μαρτυρούν τα άδεια λιμάνια του Hull και του Grimsby. Δεν θα κάναμε καν αυτήν τη συζήτηση αν δεν είχε αποτύχει παταγωδώς η ΚΑΠ και αν δεν υπήρχε ανάγκη για όλο και περισσότερα ύδατα. Και όμως, ήδη από το 1994, οι προειδοποιήσεις από τη Σενεγάλη ήταν φανερές, τουλάχιστον για όσους ήθελαν να τις δουν.
<P>
Έχω δει την Κένυα, όπου οι ιδιωτικές επιχειρήσεις δημιουργούν προβλήματα, αλλά, κατά τη γνώμη μου, το λάθος δεν διορθώνεται με ένα άλλο λάθος. Ίσως το μόνο καλό νέο να είναι ότι όλο και περισσότεροι βουλευτές εδώ αρχίζουν να αντιλαμβάνονται τι σημαίνουν στην πραγματικότητα αυτές οι συμφωνίες και η αντιπολίτευση στο Κοινοβούλιο έχει τώρα ξεπεράσει τους 100.
<P>
Στην Αγγλία, θεωρούμε πράξη γενναιότητας και τιμής το ότι ο Nelson έκανε τα στραβά μάτια. Αλλά δεν συμβαίνει το ίδιο και με τον Επίτροπο Fischler, ο οποίος συνεχίζει να κάνει τα στραβά μάτια. 
<SPEAKER ID="141" LANGUAGE="FR" NAME="Souchet (NI ). –" AFFILIATION="Ifremer">
<P>
   Κύριε Πρόεδρε, κύριε Επίτροπε, η έκθεση Cunha σωστά υπογραμμίζει τη μεγάλη οικονομική σημασία των 21 διεθνών αλιευτικών συμφωνιών, που έχει συνάψει η Κοινότητα, τόσο για τα κράτη μέλη της Ευρωπαϊκής Ένωσης όσο και για τις χώρες εταίρους. Ενώ η Ευρωπαϊκή Ένωση αντιμετωπίζει μεγάλο έλλειμμα και πρέπει να εισάγει περίπου το 50% της συνολικής της κατανάλωσης σε ψάρια, μιας κατανάλωσης που αυξάνεται, οι αλιευτικές συμφωνίες μόνες τους παρέχουν το ένα πέμπτο του συνόλου των κοινοτικών αλιευμάτων, αντιπροσωπεύοντας αξία ενός δισεκατομμυρίου ευρώ, και αποτελούν ιδιαίτερα σημαντική πηγή απασχόλησης, τόσο στις ευρωπαϊκές χώρες που έχουν παράδοση στην αλιεία σε απομακρυσμένα ύδατα όσο και στους υπερπόντιους εταίρους τους.
<SPEAKER ID="142" LANGUAGE="DE" NAME="Langenhagen (PPE-DE )" AFFILIATION="(Χειροκροτήματα)">
<P>
   .  Κύριε Πρόεδρε, κύριε Επίτροπε Fischler, κυρίες και κύριοι, καταρχάς εύχομαι κι εγώ ό,τι καλύτερο στον κ. Cunha για την νέα του πολιτική πορεία στην πατρίδα του. Μετά, παραθέτω ένα παλιό ρητό – ή καλύτερα μια παλιά αλήθεια: στην Ευρώπη δεν έχουμε αρκετά ψάρια και τα ύδατα που περιβάλλουν τα κράτη μέλη δεν μπορούν να καλύψουν τις ανάγκες μας. Αυτό είναι γεγονός και πρέπει να το αντιμετωπίσουμε. Θέλω να υπογραμμίσω καταρχήν εδώ ότι δεν αδειάσαμε τα ευρωπαϊκά ύδατα με υπεραλίευση για να στραφούμε κατόπιν σε άλλα ύδατα και να κάνουμε κι εκεί τα ίδια. Αντίθετα, παραδοσιακές αλιευτικές περιοχές της Ευρώπης χάθηκαν εξαιτίας της επέκτασης των αποκλειστικών οικονομικών ζωνών στα 200 ναυτικά μίλια, και μάλιστα ήδη κατά την δεκαετία του ’70. Η ΕΕ συνήψε αλιευτικές συμφωνίες με τρίτες χώρες με σκοπό να αντισταθμίσει αυτήν την απώλεια.
<P>
Σήμερα έχουμε στον βορρά και στον νότο 21 τέτοιες συμφωνίες που αποτελούν μια σημαντική, για να μην πούμε αναντικατάστατη χρηματοδοτική συνεισφορά για την Ευρώπη. Αφενός παίρνουμε έτσι το επειγόντως απαραίτητο νωπό προϊόν και αφετέρου διασφαλίζονται τόσο εδώ όσο και εκεί σημαντικές θέσεις εργασίας στον τομέα της αλιείας και της βιομηχανίας μεταποίησης. Όμως η προσοχή στην οικονομία δεν πρέπει να μας κάνει να ξεχνάμε ούτε την οικολογία ούτε την κατάσταση τις τρίτες χώρες, όταν πρόκειται για πόρους όπως το ψάρι που είναι πεπερασμένοι και αντιδρούν ευαίσθητα σε διαταραχές του περιβάλλοντος.
<SPEAKER ID="143" LANGUAGE="EN" NAME="Stihler (PSE )." AFFILIATION="">
<P>
   – Κύριε Πρόεδρε, θα ήθελα να ευχαριστήσω τον εισηγητή, τον κ. Cunha, εν τη απουσία του και να του ευχηθώ επιτυχία στη νέα του θέση.
<P>
Οι αλιευτικές συμφωνίες με τρίτες χώρες έχουν υποστεί πολύ αυστηρό έλεγχο τελευταία, με πρωτοσέλιδα όπως “οι αλιευτικοί στόλοι της ΕΕ καταστρέφουν τον Τρίτο Κόσμο” και “τα κράτη της Δυτικής Αφρικής θα απαγορεύσουν την αλιεία στους στόλους της ΕΕ”. Ενδιαφέρον παρουσιάζει μια πρόσφατη έκθεση του WWF στην οποία επισημαίνονται τα προβλήματα στην Αγκόλα. Από τη μια πλευρά, η ΕΕ παρέχει βοήθεια έκτακτης ανάγκης στην Αγκόλα, αλλά, από την άλλη, έχει υπογράψει μια αλιευτική συμφωνία η οποία παίρνει από τα ύδατα της Αγκόλας ζωτικά αλιευτικά αποθέματα, τα οποία προορίζονται για ορισμένους από τους φτωχότερους ανθρώπους στον κόσμο.
<P>
Σύμφωνα με το Πρόγραμμα των Ηνωμένων Εθνών για το Περιβάλλον (UNEP), το οποίο εστιάζει την προσοχή του στη Μαυριτανία, την Αργεντινή και τη Σενεγάλη, όλες αυτές οι χώρες παρατήρησαν εξάντληση των αποθεμάτων τους μετά την υπογραφή αλιευτικών συμφωνιών με τρίτες χώρες. Στη Μαυριτανία, τα αλιεύματα χταποδιού μειώθηκαν στο μισό τα τελευταία τέσσερα χρόνια, ενώ στη Σενεγάλη τα δύο τρίτα των εσόδων από εξαγωγές της χώρας εξαρτώνται από τα αλιεύματα που εξάγονται στην Ευρώπη. Περισσότερα από τα μισά ψάρια που καταναλώνουμε στην ΕΕ προέρχονται πλέον από χώρες εκτός της ΕΕ, ενώ τα μισά από αυτά τα προμηθευόμαστε βάσει αλιευτικών συμφωνιών με τρίτες χώρες.
<P>
Ωστόσο, λυπάμαι που, για παράδειγμα, στην Αγκόλα, όπου το 35% από τα καταβληθέντα 15,5 εκατομμύρια ευρώ προορίζεται για προγράμματα αλιείας μικρής κλίμακας, είναι ουσιαστικά ασαφές το αν τα χρήματα αυτά θα δαπανηθούν για τον σκοπό αυτόν. Οι ανησυχίες αυτές είναι πολύ βάσιμες και, για τον λόγο αυτόν, στηρίζω την τροπολογία 2 της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών. Με την εν λόγω τροπολογία οι νέες αλιευτικές συμφωνίες θα εξαρτώνται από την παρουσία ικανοποιητικών αποδείξεων ότι τα χρήματα που δαπανώνται σύμφωνα με τις προηγούμενες συμφωνίες για στοχοθετημένα μέτρα έχουν δαπανηθεί σύμφωνα με το σχέδιο.
<SPEAKER ID="144" LANGUAGE="DE" NAME="Fischler," AFFILIATION="Επιτροπή">
<SPEAKER ID="145" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Fischler.
<P>
Η ψηφοφορία θα διεξαχθεί αύριο στις 11.00(1).
<SPEAKER ID="146" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

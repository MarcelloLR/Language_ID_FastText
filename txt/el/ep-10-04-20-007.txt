<CHAPTER ID="007">
Ώρα των ερωτήσεων με τον Πρόεδρο της Επιτροπής
<SPEAKER ID="128" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς τον Πρόεδρο της Επιτροπής.
<P>
Ερωτήσεις για οποιοδήποτε θέμα εξ ονόματος πολιτικών Ομάδων.
<P>
Ακολουθεί το δεύτερο μέρος της συνεδρίασης - ερωτήσεις σχετικά με την κατάσταση της απασχόλησης στην Ευρωπαϊκή Ένωση.
<SPEAKER ID="129" NAME="Othmar Karas" LANGUAGE="DE">
Κύριε Πρόεδρε, κύριε Barroso, το Κέντρο Ευρωπαϊκών Σπουδών, τα προβλήματα που ταλανίζουν την Ελλάδα, η στρατηγική Ευρώπη 2020 και η αναζήτηση απαντήσεων για τη χρηματοπιστωτική και οικονομική κρίση μάς καταδεικνύουν όλα με σαφήνεια ότι λαμβάνοντας τα απαραίτητα μέτρα θα φτάσουμε σύντομα στα όρια του εφικτού βάσει των υφιστάμενων συνθηκών. Από την άλλη πλευρά, πολλά κράτη μέλη καταφεύγουν σε μια νέα μορφή διακυβερνητισμού, εθνικισμού και προστατευτισμού, αντί να στραφούν προς την Ευρώπη.
<P>
Ποια μέτρα σκοπεύετε να λάβετε προκειμένου να ξεπεραστούν τα προβλήματα αυτά, να τεθούν οι απαραίτητοι κοινοί στόχοι και να δημιουργηθούν αξιόπιστα ευρωπαϊκά μέσα, ώστε να μπορούμε να δρούμε αποτελεσματικά και να παρέχουμε τις σωστές απαντήσεις;
<SPEAKER ID="130" NAME="Jose Manuel Barroso" LANGUAGE="EN">
Είναι αλήθεια ότι ορισμένοι πολιτικοί σε εθνικό επίπεδο προβαίνουν σε "διακυβερνητική" ανάγνωση της Συνθήκης της Λισαβόνας -γεγονός που προκαλεί ιδιαίτερη έκπληξη. " Συνθήκη της Λισαβόνας εγκρίθηκε ακριβώς για να αυξήσει την ευρωπαϊκή διάσταση, να ενισχύσει τις εξουσίες του Ευρωπαϊκού Κοινοβουλίου, να καταστήσει ευκολότερη τη λήψη αποφάσεων με ψηφοφορία με ειδική πλειοψηφία και να ενισχύσει τον ρόλο της Επιτροπής στον τομέα της οικονομικής εποπτείας και των εξωτερικών σχέσεων. Ως εκ τούτου, η συγκεκριμένη ανάγνωση προκαλεί ιδιαίτερη έκπληξη, όμως συμβαίνει πράγματι.
<P>
Ο ρόλος της Επιτροπής είναι, φυσικά, να αποτελεί τον θεματοφύλακα των συνθηκών, σύμφωνα με το άρθρο 117 της Συνθήκης της Λισαβόνας, να προστατεύει το ευρωπαϊκό δίκαιο και να τηρεί αυστηρή στάση όσον αφορά τον σεβασμό του ευρωπαϊκού δικαίου, καθώς την ημέρα που η Ευρωπαϊκή Ένωση δεν θα αποτελεί πλέον Κοινότητα δικαίου, θα σταματήσει να αποτελεί πραγματική Ένωση.
<P>
Δεύτερον, ο ρόλος της Επιτροπής είναι να προωθεί πρωτοβουλίες και να τίθεται επικεφαλής πρωτοβουλιών. Προς τον σκοπό αυτόν, θα εκτελέσει το καθήκον της προσπαθώντας να υποβάλει προτάσεις οι οποίες, ευελπιστώ, θα έχουν τη στήριξη του Κοινοβουλίου. Στις πολιτικές κατευθυντήριες γραμμές μου, ανέφερα την ειδική σχέση με το Κοινοβούλιο, και πραγματικά σκοπεύω να καταστήσω τη σχέση αυτή πραγματικότητα.
<SPEAKER ID="131" NAME="Othmar Karas" LANGUAGE="DE">
Ο κ. Rehn πρότεινε μια δέσμη μέτρων στη Μαδρίτη η οποία δεν έχει εγκριθεί ακόμη, αλλά η οποία συμπεριέλαβε μια συζήτηση σχετικά με τις κυρώσεις ακριβώς κατά την έναρξη της συζήτησης. Κατά τη γνώμη μου, δεν πρέπει να ξεκινήσουμε τις συζητήσεις για κυρώσεις στα κράτη μέλη, καθώς αυτό θα ήταν σαν να αρχίζαμε να χτίζουμε ένα σπίτι από τη στέγη. Αντ' αυτού, πρέπει να ορίσουμε τους κοινούς στόχους, τα κοινά σχέδια και τα κοινά μέσα που χρειαζόμαστε πέραν όσων υπάρχουν ήδη, και μόνο μετά από αυτό θα πρέπει να εξετάσουμε κυρώσεις για συμπεριφορές που φανερώνουν έλλειψη αλληλεγγύης. Ποια είναι η άποψή σας γι' αυτήν την προσέγγιση;
<SPEAKER ID="132" NAME="Jose Manuel Barroso" LANGUAGE="EN">
Όπως αναφέρατε, κύριε Karas, δεν έχει ληφθεί ακόμη απόφαση. Έγινε μια πρώτη συζήτηση με τους υπουργούς Οικονομικών και, πράγματι, η Επιτροπή πρόκειται να παρουσιάσει ανακοίνωση τον επόμενο μήνα σχετικά με την ενίσχυση της οικονομικής διακυβέρνησης. Στόχος μας είναι η ενίσχυση του προληπτικού και διορθωτικού σκέλους του συμφώνου σταθερότητας και ανάπτυξης. Θα υποβάλουμε προτάσεις για πιο αποτελεσματική και ευρύτερη εποπτεία των μακροοικονομικών ανισορροπιών εντός της ζώνης του ευρώ και θα διερευνήσουμε τις δυνατότητες για τη δημιουργία ενός μηχανισμού επίλυσης κρίσεων, αλλά θα επικεντρωθούμε στην ουσία.
<P>
Πιστεύουμε ότι είναι δυνατό, με τις υφιστάμενες συνθήκες, να κάνουμε πολύ περισσότερα όσον αφορά την εποπτεία της ζώνης του ευρώ και της οικονομικής και νομισματικής ένωσης εάν υπάρχει πράγματι προθυμία από την πλευρά των κρατών μελών για συνεργασία και σεβασμό των συνθηκών.
<SPEAKER ID="133" NAME="Martin Schulz" LANGUAGE="DE">
Το άρθρο 125 της Συνθήκης για τη λειτουργία της Ευρωπαϊκής Ένωσης είναι η αποκαλούμενη ρήτρα μη διάσωσης, με άλλα λόγια, της απαγόρευσης να αναλαμβάνει ένα κράτος μέλος της ΕΕ τα χρέη ενός άλλου κράτους μέλους. Ποια είναι η άποψή σας για το γεγονός ότι η δέσμη βοήθειας που συγκεντρώθηκε για την Ελλάδα θα έχει ως αποτέλεσμα χώρες όπως η Ομοσπονδιακή Δημοκρατία της Γερμανίας, για παράδειγμα, να δανείζουν χρήματα στο ελληνικό κράτος για τρία έτη με επιτόκιο 5%, ενώ τα ίδια τα δανείζονται με τριετή δέσμευση με επιτόκιο 1,5%; Δεδομένου ενός εκτιμώμενου συνόλου 8,4 δισεκατομμυρίων ευρώ, το κέρδος θα είναι 620 εκατομμύρια ευρώ. Δεν περιλαμβάνει η ρήτρα μη διάσωσης και την απαίτηση ότι, εάν ένα κράτος μέλος δεν μπορεί να αναλάβει τα χρέη άλλου κράτους μέλους, δεν μπορεί επίσης να κερδίζει χρήματα από τα χρέη άλλου κράτους μέλους; Είστε διατεθειμένος να συζητήσετε με τη γερμανική κυβέρνηση ή με άλλες κυβερνήσεις αυτό που φαίνεται σε εμένα ως εντελώς απαράδεκτος μηχανισμός;
<SPEAKER ID="134" NAME="Jose Manuel Barroso" LANGUAGE="EN">
Είναι αλήθεια, κύριε Schulz, ότι η Συνθήκη της Λισαβόνας δεν επιτρέπει την αποκαλούμενη "διάσωση" κρατών μελών. " λύση που έχει βρεθεί μέχρι στιγμής -η οποία δεν έχει εφαρμοστεί ακόμη γιατί δεν έχει ζητηθεί έως τώρα κάτι τέτοιο- ευθυγραμμίζεται πλήρως, κατά την άποψη της Επιτροπής, με τη Συνθήκη. Επιθυμώ να το υπογραμμίσω αυτό. Γνωρίζω ότι βρίσκεται σε εξέλιξη μια συζήτηση σε ορισμένους κύκλους στη Γερμανία -καθώς και σε ορισμένα άλλα κράτη μέλη, αλλά κυρίως στη Γερμανία- και θα ήθελα να αναφέρω ότι είναι απλώς λάθος να υποστηρίζεται ότι αυτό που σχεδιάζουμε είναι ένα είδος διάσωσης. Δεν είναι. Είναι ένας συντονισμός δανείων. " Επιτροπή θα έχει αυτήν την ευθύνη. Το ΔΝΤ θα συμμετέχει επίσης στο σχήμα, το οποίο, οφείλω να ομολογήσω, είναι δημιουργικό. Πρόκειται για μια λύση που κατέστη δυνατή μόνο μετά από εκτενείς συζητήσεις με τα κράτη μέλη μας, αλλά ευθυγραμμίζεται πλήρως με τις συνθήκες και, φυσικά, σέβεται τις διατάξεις της Συνθήκης της Λισαβόνας.
<P>
Θα ήθελα να ολοκληρώσω με μια πολιτική παρατήρηση: θεωρώ αρκετά εντυπωσιακό το γεγονός ότι ήταν τόσο δύσκολο να βρεθεί μια λύση αλληλεγγύης προς την Ελλάδα, όταν κατέστη δυνατό να βρεθεί για τη Λετονία, την Ουγγαρία και τη Ρουμανία. Εάν μπορούμε να βρούμε αυτές τις λύσεις αλληλεγγύης και ευθύνης εκτός της ζώνης του ευρώ, πιστεύω ότι είναι αρκετά προφανές ότι θα πρέπει να τις βρίσκουμε και εντός της ζώνης του ευρώ.
<SPEAKER ID="135" NAME="Martin Schulz" LANGUAGE="DE">
Κύριε Barroso, αντιλαμβάνομαι ότι επιχειρείτε να αποφύγετε να απαντήσετε στην ερώτησή μου, καθώς είναι δυσάρεστη. Συνεπώς, θα την επαναλάβω.
<P>
Υπάρχει τουλάχιστον η πιθανότητα τα κράτη μέλη που μπορούν να δανείζονται χρήματα με καλύτερους όρους από αυτούς με τους οποίους τα δανείζουν να μπορούν να αποκομίζουν κέρδη από τα χρέη άλλης χώρας. Καθώς σύμφωνα με τη ρήτρα μη διάσωσης ένα κράτος μέλος δεν μπορεί να αναλάβει τα χρέη άλλου κράτους μέλους, δεν πρέπει να επιτρέπεται ούτε να αποκομίζει κέρδη από αυτά τα χρέη. Είστε διατεθειμένος να δηλώσετε ανοικτά στην κ. Merkel ή τον κ. Sarkozy, για παράδειγμα, ή σε οποιονδήποτε άλλον ότι αντιτίθεστε σε αυτήν τη γραμμή δράσης;
<SPEAKER ID="136" NAME="Jose Manuel Barroso" LANGUAGE="EN">
Συζητώ το θέμα με αυτούς τους ηγέτες και άλλους εδώ και πολλές εβδομάδες, επομένως μπορώ να σας πω πολύ ειλικρινά, κύριε Schulz, ότι δυστυχώς η μόνη δυνατή λύση ήταν αυτή. " Επιτροπή ζήτησε εξαρχής ένα πιο συγκεκριμένο δείγμα αλληλεγγύης προς την Ελλάδα τηρώντας, φυσικά, πάντα την αρχή της υπευθυνότητας. Αλλά αυτό που πρέπει να κάνουμε τώρα είναι να διασφαλίσουμε ότι η Ελλάδα μπορεί να ενθαρρυνθεί ώστε να επιστρέψει σε χρηματοδότηση μέσω των αγορών το συντομότερο δυνατό και, πράγματι, βάσει της λύσης που βρέθηκε, τα δάνεια των κρατών μελών της ζώνης του ευρώ θα χορηγηθούν με μη ευνοϊκά επιτόκια. " τιμολόγηση των δανείων από το ΔΝΤ θεωρήθηκε κατάλληλο σημείο αναφοράς για τον καθορισμό των διμερών όρων δανεισμού των κρατών μελών της ζώνης του ευρώ, αν και με ορισμένες προσαρμογές που συμφωνήθηκαν στις 11 Απριλίου.
<SPEAKER ID="137" NAME="Guy Verhofstadt" LANGUAGE="FR">
Κύριε Πρόεδρε, κύριε Πρόεδρε της Επιτροπής, καταρχάς, όσον αφορά τη ρήτρα μη διάσωσης, η συνθήκη δεν αναφέρει κάτι τέτοιο. " συνθήκη αναφέρει ότι ένα κράτος μέλος δεν μπορεί να αναγκαστεί να αναλάβει χρέη. " συνθήκη δεν αναφέρει ότι απαγορεύεται ένα κράτος μέλος να αναλάβει χρέη. Αυτό πρέπει να καταστεί σαφές, γιατί διαφορετικά θα αποτελέσει απλώς μια κακοφωνία για τη συνθήκη. Επαναλαμβάνω: η συνθήκη αναφέρει ρητά ότι ένα κράτος μέλος δεν μπορεί να αναγκαστεί να αναλάβει χρέη. Συνεπώς, όλα όσα επινοούνται σχετικά με την Ελλάδα αφορούν ενέργειες που είναι δυνατές βάσει της συνθήκης και μπορούν να εφαρμοστούν.
<P>
" ερώτησή μου είναι κάπως διαφορετική. Τα επιτόκια των ελληνικών δανείων αυξήθηκαν πάλι στο 7,6%, δηλαδή 450 μονάδες βάσης πάνω από το γερμανικό επιτόκιο. Συνεπώς, χρειάζεται να ληφθούν άλλα μέτρα, και αναφέρομαι σε πολύ σημαντικές ριζικές μεταρρυθμίσεις: ένα ευρωπαϊκό νομισματικό ταμείο, μια ευρωπαϊκή αγορά ομολόγων, μια πιο φιλόδοξη στρατηγική για το 2020.
<P>
Κύριε Πρόεδρε της Επιτροπής, η ερώτησή μου είναι η εξής: πότε σκέφτεστε να θέσετε στο τραπέζι των διαπραγματεύσεων του Συμβουλίου μια δέσμη μεταρρυθμίσεων αυτού του είδους, συμπεριλαμβανομένων των διαδικασιών μεταρρύθμισης που έχει ήδη ξεκινήσει ο κ. Rehn; Γιατί αυτό χρειαζόμαστε τώρα, να παρουσιάσουμε μια φιλόδοξη δέσμη μεταρρυθμίσεων μαζί με ειδικά μέτρα για την Ελλάδα.
<SPEAKER ID="138" NAME="Jose Manuel Barroso" LANGUAGE="FR">
Αρχικά, κύριε Verhofstadt, και απαντώντας ταυτόχρονα και στον κ. Schulz, ας είμαστε απόλυτα ξεκάθαροι και ειλικρινείς με τον εαυτό μας: εάν θέλετε να θέσετε ερωτήματα στην κ. Merkel, πρέπει να τα θέσετε. Δεν βρίσκομαι εδώ για να απαντώ εξ ονόματος της κ. Merkel. Βρίσκομαι εδώ για να απαντώ εξ ονόματος της Επιτροπής. Ας είμαστε σαφείς επ' αυτού.
<P>
Ας είμαστε επίσης ξεκάθαροι όσον αφορά την άποψη της Επιτροπής. " λύση που βρέθηκε, τηρεί στο ακέραιο τη ρήτρα που είναι γνωστή ως ρήτρα μη διάσωσης. Φυσικά, ήμασταν πολύ προσεκτικοί στο σημείο αυτό. Όσον αφορά τα μέτρα που πρόκειται να λάβουμε, η ανακοίνωση και οι προτάσεις επί των οποίων πρόκειται να εργαστούμε θα παρουσιαστούν τον επόμενο μήνα. Θα ήθελα να αναφερθώ στην ανακοίνωση σχετικά με την ενισχυμένη διακυβέρνηση της ζώνης του ευρώ. Πραγματοποιήθηκε μια συζήτηση για την πολιτική και ο κ. Rehn έλαβε εντολή από την Επιτροπή για να διεξαχθούν αρχικές συζητήσεις με τους υπουργούς Οικονομικών. Συνεπώς, μπορώ να σας δηλώσω ότι, κάποια στιγμή τον Μάιο, θα γνωρίζετε το περιεχόμενο των μέτρων που θα παρουσιάσουμε για το μέλλον με σκοπό να συμβάλουν στην ενίσχυση της διακυβέρνησης στη ζώνη του ευρώ, και στην Ευρωπαϊκή Ένωση γενικά.
<SPEAKER ID="139" NAME="Guy Verhofstadt" LANGUAGE="FR">
Κύριε Πρόεδρε, μπορώ να ρωτήσω τον Πρόεδρο της Επιτροπής εάν η ιδέα του ευρωπαϊκού νομισματικού ταμείου θα περιλαμβάνεται σε αυτήν την πρόταση;
<SPEAKER ID="140" NAME="Jose Manuel Barroso" LANGUAGE="FR">
Κύριε Πρόεδρε, για να δώσω μια συγκεκριμένη απάντηση επί του σημείου αυτού, μπορώ να σας πω ότι η θέση μας τείνει να είναι αντίθετη στην ιδέα της δημιουργίας ενός νέου θεσμικού οργάνου στο πλαίσιο της οικονομικής και νομισματικής ένωσης.
<P>
Κατά την άποψή μου τουλάχιστον, δεν είμαι βέβαιος ότι αυτό αποτελεί καλή ιδέα, αλλά μπορώ να σας πω -προσωπικά μιλώντας, καθώς το Σώμα των Επιτρόπων δεν έχει αποφασίσει ακόμη- ότι η ιδέα της δημιουργίας ενός μέσου για τη διασφάλιση της οικονομικής σταθερότητας στη ζώνη του ευρώ μου φαίνεται καλή. Θα ήθελα να προσθέσω ότι βρισκόμαστε στο στάδιο διερεύνησης διαφορετικών τρόπων παροχής και ενίσχυσης μηχανισμών ασφάλισης όπως αυτοί που ανταποκρίνονται στις ανησυχίες που γέννησαν την ιδέα του ευρωπαϊκού νομισματικού ταμείου.
<SPEAKER ID="141" NAME="Daniel Cohn-Bendit" LANGUAGE="FR">
Κύριε Πρόεδρε, κύριε Barroso, θα ήθελα έναν Πρόεδρο της Επιτροπής ο οποίος λέει απλώς να ζητηθεί από τη Γερμανία να δανείσει με το ίδιο επιτόκιο με το οποίο δανείζεται, δηλαδή 3%. Θα μπορούσατε τουλάχιστον να το δηλώσετε αυτό δημόσια. Αυτό θα αποτελούσε μέρος της συζήτησης στη Γερμανία, αλλά δεν είστε σε θέση να πείτε αυτά τα απλά πράγματα.
<P>
Θα ήθελα επίσης να σας θέσω άλλη μια ερώτηση σχετικά με την ACTA. Διαπραγματεύεστε τη συμφωνία ACTA κατά της πειρατείας και της παραποίησης από το 2008. Τον Μάρτιο, ένα ψήφισμα του Ευρωπαϊκού Κοινοβουλίου σάς ζήτησε να περιορίσετε τις διαπραγματεύσεις για την ACTA στην παραποίηση. Αύριο πρόκειται να δημοσιεύσετε για εμάς -σας ευχαριστούμε, περιμέναμε ένα έτος γι' αυτό- την αξιολόγηση των συζητήσεων και ένα κείμενο που εγκρίθηκε κατά την ολοκλήρωση της Συνόδου Κορυφής στη Νέα Ζηλανδία.
<P>
Γνωρίζετε ότι το Κοινοβούλιο θα πρέπει να πει "ναι" ή "όχι" στο τέλος αυτών των διαπραγματεύσεων. Δεν θα ήταν πιο εύλογο να συμμετέχει το Κοινοβούλιο με πιο εμφανή τρόπο, διασφαλίζοντας έτσι έναν ορισμένο βαθμό διαφάνειας όσον αφορά τις διαπραγματεύσεις; Διαφορετικά, θα βρεθείτε στην ίδια θέση με το Κοινοβούλιο όπως αυτή που βρεθήκατε με το SWIFT. Θα ήθελα, συνεπώς, να σας ζητήσω να επιδείξετε μεγαλύτερη διαφάνεια και να μας επιτρέψετε να έχουμε πρόσβαση στα κείμενα των διαπραγματεύσεων, ακριβώς όπως το επιτρέπετε στις μεγάλες εταιρείες. Το Κοινοβούλιο είναι εξίσου σημαντικό με μια μεγάλη εταιρεία.
<SPEAKER ID="142" NAME="Jose Manuel Barroso" LANGUAGE="FR">
Κύριε Πρόεδρε, κύριε Cohn-Bendit, δεν υπάρχει καμία αμφιβολία γι' αυτό, και τρέφω τον μεγαλύτερο σεβασμό για το Κοινοβούλιο. Θα ήθελα να προσθέσω ότι αυτός είναι ο λόγος για τον οποίο η Επιτροπή, και πιο συγκεκριμένα ο κ. De Gucht, έλαβε άδεια από τους εταίρους μας σε αυτές τις διαπραγματεύσεις να δημοσιεύσει όλα τα κείμενα από τις διαπραγματεύσεις. Όπως γνωρίζετε, τα κείμενα πρόκειται να δημοσιευτούν αύριο, 21 Απριλίου.
<P>
Χωρίς αμφιβολία γνωρίζετε επίσης ότι αυτές οι διαπραγματεύσεις ξεκίνησαν πριν από τη θέση σε ισχύ της Συνθήκης της Λισαβόνας, και θα επιθυμούσαμε επίσης τη στενή συμμετοχή του Κοινοβουλίου σε αυτές τις διαπραγματεύσεις. Το Κοινοβούλιο διαθέτει νέες εξουσίες στον τομέα των διεθνών διαπραγματεύσεων, και η Επιτροπή τάσσεται υπέρ του να αναλάβει το Κοινοβούλιο μεγαλύτερο ρόλο σε διαπραγματεύσεις αυτού του είδους.
<SPEAKER ID="143" NAME="Daniel Cohn-Bendit" LANGUAGE="FR">
Κύριε Πρόεδρε, κύριε Barroso, ας αποφύγουμε να παίζουμε με τις λέξεις: είτε το ζητήσατε είτε όχι, εάν δεν καταστήσετε τη διαφάνεια δημόσια, δεν μπορείτε να συνεχίσετε τις διαπραγματεύσεις, δεδομένου ότι σας δεσμεύει η Συνθήκη της Λισαβόνας.
<P>
Συνεπώς, το ζήτημα δεν είναι ότι ζητήσατε από τους εταίρους σας να δημοσιεύσετε τις εκθέσεις για το Κοινοβούλιο· πρέπει να το κάνετε, γιατί διαφορετικά το Κοινοβούλιο δεν πρόκειται να σας πει ποτέ το "ναι", γιατί τώρα δεσμεύστε από τη Συνθήκη της Λισαβόνας.
<P>
Ως εκ τούτου, βάσει της Συνθήκης της Λισαβόνας, υποχρεούστε πλέον να είστε διαφανείς με το Κοινοβούλιο, γιατί στο τέλος θα πρέπει να λάβετε ένα "ναι" από το Κοινοβούλιο, και αυτό δεν είναι βέβαιο, ενόψει της κατάστασης των διαπραγματεύσεων και του κειμένου το οποίο εξετάζουμε.
<SPEAKER ID="144" NAME="Jose Manuel Barroso" LANGUAGE="FR">
Αναφερθήκατε στη θέση σε ισχύ της Συνθήκης της Λισαβόνας. Υποστηρίζω σθεναρά την ενίσχυση του ρόλου του Ευρωπαϊκού Κοινοβουλίου και στον συγκεκριμένο τομέα, και το κείμενο που πρόκειται να δημοσιευτεί αύριο, πράγμα για το οποίο έπρεπε να λάβουμε άδεια από τους εταίρους μας στις διαπραγματεύσεις, είναι το κείμενο των διαπραγματεύσεων, το σχέδιο του κειμένου των διαπραγματεύσεων. Θα το πράξουμε. Γνωρίζετε χωρίς αμφιβολία πως ορισμένες διεθνείς διαπραγματεύσεις είναι πιο ευαίσθητες και απαιτούν προσεκτική προσέγγιση για συγκεκριμένους τομείς, αλλά επιθυμούμε τη μεγαλύτερη δυνατή συμμετοχή του Κοινοβουλίου, στο οποίο ορθώς η Συνθήκη της Λισαβόνας εκχώρησε εξουσίες στον τομέα των διεθνών διαπραγματεύσεων.
<SPEAKER ID="145" NAME="Timothy Kirkhope" LANGUAGE="EN">
Τον Μάρτιο, η Ευρωπαϊκή Επιτροπή ανακοίνωσε ότι θα πραγματοποιήσει άλλη μια αναθεώρηση της οδηγίας για τον χρόνο εργασίας, μετά την αποτυχία της προηγούμενης αναθεώρησης. Αυτό που οδήγησε στο αδιέξοδο ήταν η επιμονή του Κοινοβουλίου να καταργηθούν οι εθνικές ρήτρες εξαίρεσης από την οδηγία. Όπως θυμόμαστε όλοι, οι βρετανοί βουλευτές του ΕΚ που ανήκουν στο κόμμα των Εργατικών τελώντας υπό τον έλεγχο των συνδικαλιστικών οργανώσεών τους ψήφισαν να καταργηθεί η ρήτρα εξαίρεσης του "νωμένου Βασιλείου, παρά τις αντίθετες εντολές της ίδιας της κυβέρνησής τους.
<P>
Τώρα που πραγματοποιούμε νέα αναθεώρηση και λαμβάνοντας υπόψη ότι πολλές χώρες της ΕΕ επιθυμούν να έχουν οι εργαζόμενοί τους την επιλογή να εργάζονται με πιο ευέλικτα ωράρια, μπορεί ο Πρόεδρος Barroso να επιβεβαιώσει ότι αυτή η Επιτροπή θα προτείνει μια οδηγία η οποία θα σέβεται τις εθνικές ρήτρες εξαίρεσης από την εβδομάδα εργασίας των 48 ωρών;
<SPEAKER ID="146" NAME="Jose Manuel Barroso" LANGUAGE="EN">
Κύριε Πρόεδρε, δεν έχω ακόμη στη διάθεσή μου σχέδιο νομοθετικής πρότασης. Είναι πολύ νωρίς, στο παρόν στάδιο, για να διατυπώνουμε απόλυτες απόψεις για το περιεχόμενο τυχόν αλλαγών. Όπως γνωρίζετε, υπάρχει ένα έγγραφο διαβούλευσης το οποίο έχει σκόπιμα ανοικτό ύφος. Επιθυμώ επίσης να ακούσω τις απόψεις των κοινωνικών εταίρων.
<P>
Οι νέοι κανόνες θα πρέπει να προστατεύουν τους εργαζόμενους από τους κινδύνους που ενέχουν για την υγεία και την ασφάλειά τους οι υπερβολικά πολλές ώρες εργασίας και η ανεπαρκής ανάπαυση. Τα ωράρια εργασίας πρέπει επίσης να είναι αρκετά ευέλικτα ώστε να επιτρέπουν τον συνδυασμό του επαγγελματικού και του οικογενειακού βίου και να προωθούν την ανταγωνιστικότητα των εταιρειών, ιδίως των μικρομεσαίων επιχειρήσεων.
<P>
Πιστεύω ότι πρέπει να βρούμε μια λύση γι' αυτό, κύριε Kirkhope, πολύ ειλικρινά, γιατί όπως γνωρίζετε, εκκρεμούν υποθέσεις ενώπιον του Δικαστηρίου που μας υποχρεώνουν να βρούμε μια λύση.
<P>
Οπότε, θα προσπαθήσουμε λάβουμε ευρεία στήριξη για μια νέα πρόταση και να αποφύγουμε τις μακρές συζητήσεις που στιγμάτισαν την τελευταία απόπειρα αναθεώρησης της οδηγίας.
<SPEAKER ID="147" NAME="Timothy Kirkhope" LANGUAGE="EN">
Κατανοώ ότι ο Πρόεδρος Barroso δεν επιθυμεί να προδικάσει την έκβαση των διαβουλεύσεων της Επιτροπής. Ωστόσο, υπάρχουν πολλοί άνθρωποι στην ΕΕ -τουλάχιστον τα τρία εκατομμύρια στο "νωμένο Βασίλειο που επωφελούνται σήμερα από τη ρήτρα εξαίρεσης- οι οποίοι θα ζητούν μια δέσμευση από τον Πρόεδρο της Επιτροπής ότι, κατά τη διάρκεια μιας οικονομικής ύφεσης, η Επιτροπή του δεν επιθυμεί να καταστήσει δυσκολότερη την εργασία για τους πολίτες. Φοβάμαι ότι ο Επίτροπος Andor δεν μας παρέσχε αυτήν τη διαβεβαίωση κατά την ακρόαση έγκρισής του, αλλά πιστεύω ότι ο Πρόεδρος Barroso θα το πράξει τώρα.
<SPEAKER ID="148" NAME="Jose Manuel Barroso" LANGUAGE="EN">
Είστε πολύ ευγενικός, κύριε Kirkhope, αλλά, εκτός από τη Βρετανία, υπάρχουν ουσιαστικά και άλλα 26 κράτη μέλη στην Ευρωπαϊκή Ένωση, επομένως θα καταλαβαίνετε ότι, αν και είμαστε πολύ δεκτικοί στις ανησυχίες που εκφράσατε, οφείλω ταυτόχρονα να ακούσω και άλλες εύλογες ανησυχίες.
<P>
Πρόκειται για ένα πολύ δύσκολο και εξαιρετικά ευαίσθητο ζήτημα. Πρέπει να επιτύχουμε τη σωστή ισορροπία μεταξύ της ευελιξίας, την οποία υπογραμμίζετε για τις μικρομεσαίες επιχειρήσεις, και της προστασίας των εργαζομένων, την οποία είμαι σίγουρος ότι επίσης υποστηρίζετε. Αυτό πρόκειται να πράξουμε. Αυτός είναι ο λόγος για τον οποίο ζητάμε από τους κοινωνικούς εταίρους για να υποβάλουν και αυτοί μια εποικοδομητική πρόταση.
<SPEAKER ID="149" NAME="Lothar Bisky" LANGUAGE="DE">
Κύριε Barroso, μιλήσατε για το πρόγραμμα εργασίας σας, το οποίο και συζητήθηκε στο Κοινοβούλιο. Δηλώσατε ότι επιθυμείτε να δώσετε συνέχεια στις επικριτικές παρατηρήσεις. Έχω μία ερώτηση. Πρόσφατα αναφερθήκατε εκτενώς στην κρίση και το πώς θα την ξεπεράσουμε. Ωστόσο, έχω την εντύπωση ότι ελάχιστα πράγματα έχουν αλλάξει στον τρόπο με τον οποίο λειτουργούν οι τράπεζες.
<P>
Θα ήθελα επίσης να ακούσω την απάντησή σας σε άλλη μια ερώτηση. Πιστεύετε ότι εμείς και η Επιτροπή έχουμε κάνει αρκετά; Εάν όχι, τι πιστεύετε ότι είναι απαραίτητο να κάνουμε ακόμα προκειμένου να καταπολεμήσουμε τις αιτίες της χρηματοπιστωτικής κρίσης μακροπρόθεσμα, ώστε οι τράπεζες να μην μπορούν να συνεχίσουν να λειτουργούν με τον τρόπο με τον οποίο λειτουργούν σήμερα;
<SPEAKER ID="150" NAME="Jose Manuel Barroso" LANGUAGE="EN">
Μόλις σήμερα, στο πλαίσιο του προγράμματος εργασίας, παρουσιάσαμε τις δράσεις μας στον χρηματοπιστωτικό τομέα. Έχουμε υλοποιήσει μεγάλο μέρος του προγράμματος, αλλά πρέπει ακόμα να υλοποιηθεί άλλο ένα σημαντικό μέρος του.
<P>
Πιστεύω ότι οι προτάσεις της Επιτροπής ήταν οι σωστές. Πράγματι, λυπάμαι για το γεγονός ότι, σε ορισμένες περιπτώσεις, το επίπεδο των φιλοδοξιών μειώθηκε από τα κράτη μέλη, για παράδειγμα σχετικά με το εποπτικό πλαίσιο που εξετάζετε επί του παρόντος εσείς στο Κοινοβούλιο, και θα υποβάλουμε ορισμένες προτάσεις -υπάρχει πλήρης κατάλογος, τον οποίο παρουσίασα σήμερα στο Κοινοβούλιο- στο εγγύς μέλλον.
<P>
Αλλά για να γίνω πιο σαφής, πιστεύω ότι υπάρχουν ορισμένα συγκεκριμένα πράγματα που μπορούμε να κάνουμε. Για παράδειγμα, υποστηρίζω την ιδέα θέσπισης τραπεζικού τέλους. Πιστεύω ότι αυτό πρέπει να αποτελέσει θέμα για τη G20. Πιστεύω ότι είναι δίκαιο ο τραπεζικός τομέας, μετά από όλα τα προβλήματα που δημιούργησε στη γενική οικονομική κατάσταση, να συνεισφέρει και αυτός στο μέλλον των οικονομιών μας.
<P>
Επομένως, όπως πάντα, πρόκειται για ένα ζήτημα επίτευξης ισορροπίας. Δεν επιθυμούμε να υπονομεύσουμε έναν πολύ σημαντικό τομέα στις οικονομίας μας -τον χρηματοπιστωτικό τομέα-, αλλά πιστεύουμε ότι ορισμένα επιπλέον μέτρα είναι σημαντικά για την αποκατάσταση της εμπιστοσύνης στον χρηματοπιστωτικό τομέα.
<SPEAKER ID="151" NAME="Lothar Bisky" LANGUAGE="DE">
Κύριε Barroso, έχω άλλη μια σύντομη ερώτηση. Ο πρόεδρος της Deutsche Bank δρ Ackermann είναι ένας άνθρωπος που είναι δύσκολο να τον εντυπωσιάσει κανείς. Πρόσφατα δήλωσε χωρίς περιστροφές ότι επιθυμεί αποδόσεις 25%. Δεν πιστεύετε ότι αυτή η δήλωση έρχεται σε αντίθεση με τα μέτρα που λαμβάνουν η Επιτροπή και οι μεμονωμένες κυβερνήσεις; Ο δρ. Ackermann δεν προβαίνει σε καμία αλλαγή. Δήλωσε ότι επιθυμεί και πάλι αποδόσεις 25%. Αυτό ακριβώς δηλώνει ο δρ Ackermann, ο πρόεδρος της Deutsche Bank, μιας εξαιρετικά σημαντικής τράπεζας.
<SPEAKER ID="152" NAME="Jose Manuel Barroso" LANGUAGE="EN">
Λυπάμαι, αλλά δεν παρακολούθησα τις δηλώσεις του προέδρου της Deutsche Bank, και δεν μπορώ να σχολιάσω κάτι το οποίο δεν γνωρίζω.
<SPEAKER ID="153" NAME="William  Dartmouth" LANGUAGE="EN">
Καθώς η χρηματοπιστωτική κρίση ήταν μια πιστωτική κρίση και μια τραπεζική κρίση που προέκυψε και προκλήθηκε από τις μεγάλες εμπορικές τράπεζες -την Royal Bank of Scotland, την IKB, την Fortis και άλλες παρόμοιες- δέχεστε ότι η οδηγία σχετικά με τους διαχειριστές οργανισμών εναλλακτικών επενδύσεων, εκτός από το ότι είναι εξαιρετικά επιζήμια για το "νωμένο Βασίλειο, αποτελεί μια λανθασμένη και άκριτη κανονιστική πρωτοβουλία εκ μέρους της Επιτροπής, η οποία έχει εντελώς λάθος στόχο;
<SPEAKER ID="154" NAME="Jose Manuel Barroso" LANGUAGE="EN">
Όχι, σε καμία περίπτωση. Πιστεύω ότι είναι μια πολύ καλή πρωτοβουλία που αποσκοπεί ακριβώς στο να αποκαταστήσει έναν ορισμένο βαθμό εμπιστοσύνης σε έναν πολύ σημαντικό τομέα των χρηματοπιστωτικών αγορών μας. Πιστεύω ότι είναι προς όφελος του χρηματοπιστωτικού τομέα να είναι αξιόπιστος. Ας είμαστε ειλικρινείς και ευθείς ως προς αυτό. Επί του παρόντος υφίσταται πρόβλημα αξιοπιστίας στον χρηματοπιστωτικό τομέα, το οποίο προήλθε από την ανεύθυνη, θα έλεγα, συμπεριφορά ορισμένων σημαντικών παραγόντων στον εν λόγω τομέα, όχι μόνο στη Βρετανία, όπως είπατε, αλλά και σε άλλες χώρες στην Ευρώπη, πέρα από την κατάσταση που δημιουργήθηκε στις "νωμένες Πολιτείες. Χρειαζόμαστε ένα κατάλληλο επίπεδο ρύθμισης. Πιστεύουμε ότι ο κανονισμός που υποβάλαμε επιτυγχάνει την κατάλληλη ισορροπία και δεν αποσκοπεί να δημιουργήσει δυσκολίες στον χρηματοπιστωτικό τομέα. Αντιθέτως, στοχεύει στην οικοδόμηση εμπιστοσύνης. Ο χρηματοπιστωτικός τομέας χρειάζεται αυτό το είδος της αξιοπιστίας για να χρηματοδοτήσει την οικονομία.
<SPEAKER ID="155" NAME="William  Dartmouth" LANGUAGE="EN">
Πώς μπορεί η οδηγία ΔΟΕΕ, που απευθύνεται σε διαχειριστές οργανισμών εναλλακτικών επενδύσεων, να αποκαταστήσει την εμπιστοσύνη στον χρηματοπιστωτικό τομέα όταν το πρόβλημα έγκειται στις μεγάλες εμπορικές τράπεζες; Αυτή είναι η ερώτησή μου.
<SPEAKER ID="156" NAME="Jose Manuel Barroso" LANGUAGE="EN">
Λυπάμαι, αλλά δεν συμφωνώ ότι το πρόβλημα έγκειται μόνο στις μεγάλες τράπεζες.
<P>
Εξάλλου, το πρόβλημα που δημιουργήθηκε στις "νωμένες Πολιτείες δεν δημιουργήθηκε μόνο από μεγάλες τράπεζες. Δημιουργήθηκε και από μη εμπορικές τράπεζες, από εταιρείες επενδύσεων, καθώς και από αμοιβαία κεφάλαια υψηλού κινδύνου. Επομένως, δεν συμφωνούμε με αυτήν την ανάλυση, ότι το πρόβλημα προκλήθηκε από τις μεγάλες τράπεζες. Αντίθετα, ορισμένες από τις μεγάλες παραδοσιακές εμπορικές τράπεζες δεν έφεραν ευθύνη για την κρίση.
<P>
Υπήρξαν πολλών ειδών παράγοντες που είχαν κάποια μορφή ευθύνης για το χάος -ας το δηλώσουμε ξεκάθαρα- που δημιουργήθηκε στον χρηματοπιστωτικό τομέα. Πιστεύουμε ότι ένα κατάλληλο επίπεδο ρύθμισης είναι ο βέλτιστος τρόπος να αντιμετωπιστεί το ζήτημα και για τις τράπεζες και για άλλα είδη μέσων και φορέων στην αγορά.
<SPEAKER ID="157" NAME="Andrew Henry William Brons" AFFILIATION="NI">
(EN) Κύριε Πρόεδρε, η Ευρωπαϊκή Υπηρεσία Εξωτερικής Δράσης θα λογοδοτεί στον Ύπατο Εκπρόσωπο. Ο ρόλος του Υπάτου Εκπροσώπου, σύμφωνα με το άρθρο 18, είναι να ασκεί την κοινή εξωτερική πολιτική και πολιτική ασφάλειας της Ευρωπαϊκής Ένωσης ως εντολοδόχος του Συμβουλίου. Το Συμβούλιο, παρ' όλα τα μειονεκτήματά του, περιλαμβάνει τουλάχιστον αντιπροσώπους των κρατών μελών.
<P>
Ωστόσο, φωνές με επιρροή μεταξύ των πολιτικών Ομάδων στο Κοινοβούλιο υποστηρίζουν ότι πρέπει να αναλάβει η Επιτροπή πολύ πιο αποφασιστικό ρόλο στην υπηρεσία. Συγκεκριμένα, υποστηρίζεται ότι η Επιτροπή πρέπει να παράσχει τουλάχιστον το 50% του προσωπικού της Υπηρεσίας Εξωτερικής Δράσης και ότι στην υπηρεσία δεν πρέπει να ασκούνται επιρροές διακυβερνητισμού. Ζητώ συγγνώμη για τη λέξη αυτή. Δεν είναι δική μου, αλλά την εκλαμβάνω ως έναν κώδικα για το Συμβούλιο και το Ευρωπαϊκό Συμβούλιο. Επιπλέον, φυσικά, ο Ύπατος Εκπρόσωπος είναι αυτοδικαίως Αντιπρόεδρος της Επιτροπής.
<P>
Όλα αυτά φαίνεται να συνηγορούν υπέρ της πιθανότητας την εξωτερική πολιτική της ΕΕ να την ασκεί, στην πραγματικότητα, η Επιτροπή και η ιδέα ότι ασκείται από τον Ύπατο Εκπρόσωπο ως εντολοδόχο του Συμβουλίου να αποτελεί πλάσμα δικαίου. Συμφωνείτε;
<SPEAKER ID="158" NAME="Jose Manuel Barroso" LANGUAGE="EN">
Δεν συμφωνώ. Δεν είμαστε εκεί. Στην πραγματικότητα, όπως γνωρίζετε, η δημιουργία της θεσμικής θέσης του Ύπατου Εκπροσώπου/Αντιπροέδρου της Επιτροπής είναι μία από τις σημαντικότερες καινοτομίες της Συνθήκης της Λισαβόνας και η ιδέα είναι να συγκεντρωθούν οι αρμοδιότητες που αποκαλούμε συνήθως διακυβερνητικές και κοινοτικές.
<P>
" κοινή εξωτερική πολιτική και πολιτική ασφάλειας θα παραμείνει κατά βάση διακυβερνητική: αποτελεί προνόμιο των κρατών μελών. Αλλά υπάρχουν άλλες κοινοτικές αρμοδιότητες που δεν πρέπει να υπαχθούν τώρα στο διακυβερνητικό σκέλος. Πρέπει να παραμείνουν, φυσικά, στο πεδίο της κοινοτικής μεθόδου.
<P>
Επομένως, η ιδιότητα του Ύπατου Εκπροσώπου/Αντιπροέδρου της Επιτροπής είναι, όπως λέμε, μια διπλή ιδιότητα. " Ύπατη Εκπρόσωπος θα πρέπει να συνδυάσει, χρησιμοποιώντας τις βέλτιστες συνεργίες, τις δύο αυτές αρμοδιότητες. Επομένως, θα υπάρχουν, φυσικά, αρμοδιότητες που θα πρέπει να μπορεί να αναπτύξει εντός της Επιτροπής, ως Αντιπρόεδρος της Επιτροπής, αλλά συνεργαζόμενη επίσης στενά με τα κράτη μέλη και με το Συμβούλιο. Πιστεύω ότι αυτό συμβάλλει στο να έχουμε πιο συνεπείς και συνεκτικές εξωτερικές σχέσεις στην Ευρωπαϊκή Ένωση, να ενισχύσουμε την προάσπιση των συμφερόντων μας και να προωθήσουμε τις αξίες μας στον κόσμο.
<SPEAKER ID="159" NAME="Andrew Henry William Brons" AFFILIATION="NI">
(EN) Αντιλαμβάνομαι την εσωτερική συνέπεια όσων λέτε ως οπαδός της ευρωπαϊκής ολοκλήρωσης, εγώ όμως δεν είμαι.
<P>
Ωστόσο, αυτό που προτείνετε στην πραγματικότητα είναι ότι πρέπει να υπερβούμε τη Συνθήκη της Λισαβόνας, κάτι που είναι αρκετά κακό, και σχεδόν να αποκλείσουμε το Συμβούλιο το οποίο, όπως είπα, παρά τα μειονεκτήματά του, τουλάχιστον περιλαμβάνει αντιπροσώπους των κρατών μελών.
<SPEAKER ID="160" NAME="Jose Manuel Barroso" LANGUAGE="EN">
Δεν θα μπορούσα ποτέ να προτείνω να παραβιάσει η Επιτροπή τις συνθήκες, γιατί είναι καθήκον της να διασφαλίζει την τήρηση των συνθηκών. Αυτό που ζητάω στην πραγματικότητα να κάνουν τα κράτη μέλη είναι να σέβονται τη συνθήκη, και όλα τα θεσμικά όργανα πρέπει να σέβονται τη συνθήκη.
<P>
" συνθήκη επιτυγχάνει ισορροπία και αυτή η ισορροπία πρέπει να γίνεται σεβαστή. Αποτελεί πρόοδο σε σχέση με το παρελθόν, όταν είχαμε εντελώς διαφορετικά θεσμικά όργανα να διαχειρίζονται αυτό που, στην πραγματικότητα, είναι ένα πολύ σημαντικό κοινό συμφέρον -συγκεκριμένα, την υπεράσπιση των ευρωπαϊκών αξιών στον κόσμο. Θεωρώ ότι είναι εφικτό, σεβόμενοι πλήρως τη συνθήκη, να επιτύχουμε ακριβώς αυτό που αποσκοπεί να επιτύχει η συνθήκη. Αυτό μπορεί να γίνει σε πνεύμα καλής συνεργασίας μεταξύ όλων των θεσμικών οργάνων και με πλήρη σεβασμό, φυσικά, προς τα κράτη μέλη μας.
<SPEAKER ID="161" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, κατάγομαι από τη νότια Ιταλία και η οικονομία της περιφέρειάς μας βασίζεται σε μικρομεσαίες επιχειρήσεις, στις βιομηχανίες κλωστοϋφαντουργίας, παραγωγής ενδυμάτων και υποδημάτων, και στη γεωργία.
<P>
Σήμερα, αυτό το είδος της βιομηχανίας αντιμετωπίζει σοβαρές δυσκολίες λόγω της εισροής προϊόντων από την Κίνα και τις ασιατικές αγορές. Το κόστος παραγωγής ενός υποδήματος στην περιφέρειά μας, στη νότια Ιταλία, είναι 13 ευρώ. Το κόστος ενός τελικού προϊόντος από την Κίνα είναι 5,50 ευρώ. Ένα παιδικό φορμάκι που παράγουμε εμείς κοστίζει 4-5 ευρώ, ενώ το αντίστοιχο προϊόν από την Κίνα κοστίζει 1 ευρώ.
<P>
Οι επιχειρήσεις προβαίνουν σε μετεγκαταστάσεις προκειμένου να επιβιώσουν ή κλείνουν και, όταν κλείνουν, χιλιάδες θέσεις εργασίας χάνονται, κάτι που προκαλεί επίσης καταναλωτική κρίση και αύξηση της φτώχειας στην περιφέρεια.
<P>
Κάθε φορά που συναντώ επιχειρηματίες, με ρωτούν: "Τι σας εμποδίζει να επιβάλετε τελωνειακούς δασμούς, να επιβάλλετε φόρους;" Στην Κίνα, το κόστος παραγωγής είναι χαμηλό γιατί παιδιά από την ηλικία των 12 ετών εργάζονται 10 ώρες την ημέρα χωρίς παροχές κοινωνικής ασφάλισης, χωρίς κανένα δικαίωμα ασφάλισης και υγειονομικής περίθαλψης.
<P>
Γνωρίζω ότι τα μέτρα προστατευτισμού δεν είναι επιθυμητά, αλλά ποια είναι η απάντηση; Κύριε Barroso, όταν συναντώ επιχειρηματίες, τι μπορώ να τους λέω ότι κάνει η Ευρώπη για να καταπολεμήσει μια μη αναστρέψιμη κρίση με τόσο πολλές επιχειρήσεις να χρεοκοπούν, τόσο πολλές θέσεις εργασίας να εξανεμίζονται και ολόκληρες περιφέρειες της Ευρώπης, συμπεριλαμβανομένων των φτωχότερων περιοχών, της νότιας Ιταλίας, να διέρχονται μια σοβαρή και μη αναστρέψιμη κρίση; Θα ήθελα να μπορώ να δίνω ορισμένες απαντήσεις, κύριε Barroso, και θα ήθελα να τις ακούσω από εσάς.
<SPEAKER ID="162" NAME="Jose Manuel Barroso" LANGUAGE="EN">
Κατανοώ την ανησυχία σας και είναι μια πολύ εύλογη ανησυχία, και θα ήθελα να πω δυο λόγια για τις μικρομεσαίες επιχειρήσεις, οι οποίες πράγματι αποτελούν, όπως γνωρίζετε, τον σημαντικότερο μοχλό δημιουργίας θέσεων εργασίας στην Ευρώπη.
<P>
Τώρα, πώς μπορείτε να αντιμετωπίσετε αυτό το πρόβλημα ανταγωνισμού που προέρχεται από άλλα μέρη του κόσμου που εφαρμόζουν χαμηλότερα πρότυπα όσον αφορά την εργασία και το περιβάλλον; Πιστεύω ότι η λύση σίγουρα δεν είναι να κλείσουμε τα σύνορά μας, γιατί η Ευρωπαϊκή Ένωση είναι με απόσταση ο μεγαλύτερος εξαγωγέας στον κόσμο. Επομένως, η λύση είναι η προώθηση της αξιοπρεπούς εργασίας και η αναβάθμιση των κοινωνικών προτύπων ανά την υφήλιο. Πρόκειται για ένα ζήτημα που προωθούμε στους κόλπους της G20· πρόκειται για ένα ζήτημα που προωθούμε στη Διεθνή Οργάνωση Εργασίας, και το οποίο εντάσσεται στον διάλογό μας με τους εταίρους μας. Αλλά πραγματικά πιστεύω ότι δεν είναι λύση -εκτός εάν υπάρχει ντάμπινγκ- να ενεργούμε με μέσα αντιντάμπινγκ ούτε είναι λύση να κλείσουμε τα σύνορά μας σε άλλους πολύ σημαντικούς εμπορικούς εταίρους της Ευρώπης. Αυτό θα είναι αυτοκαταστροφικό για εμάς.
<SPEAKER ID="163" NAME="Γεώργιος Παπανικολάου" AFFILIATION="PPE">
Κύριε Πρόεδρε, με αφορμή τη διαχείριση του ελληνικού προβλήματος -έγιναν και προηγουμένως αναφορές- όλοι εμείς που παρακολουθούμε από κοντά την εξέλιξη και τη διαχείριση του προβλήματος, αντιλαμβανόμαστε και έχουμε την αίσθηση, αρκετοί από εμάς, του παραγκωνισμού της Επιτροπής από το Συμβούλιο.
<P>
" Επιτροπή ήταν, ανέκαθεν νομίζω, εξισορροπητικός παράγοντας των μεσαίων και μικρότερων κρατών μελών της Ένωσης, έναντι του Συμβουλίου. Σήμερα, νομίζω ότι ο ρόλος της στα θέματα που αντιμετωπίζει η Ελλάδα, και όχι μόνο, περιορίζεται σε τεχνοκρατικές κινήσεις και δηλώσεις.
<P>
Ρωτάω λοιπόν συγκεκριμένα: ομιλούμε για την οικονομία, για τη Νομισματική Ένωση όπου τα υπερεθνικά στοιχεία θα είναι εντονότερα. Ομιλούμε και για τη φιλόδοξη στρατηγική για το 2020 που καταρτίζει η Επιτροπή, και αναφερόμαστε στην καταπολέμηση της ανεργίας και της φτώχειας. Πως όταν η Επιτροπή δεν έχει τον ρόλο που της αρμόζει, θα μπορέσει να υλοποιήσει αυτές τις φιλόδοξες στρατηγικές;
<SPEAKER ID="164" NAME="Jose Manuel Barroso" LANGUAGE="EN">
Το ζήτημα της απασχόλησης, όπως γνωρίζετε, εξαρτάται από τη συνολική οικονομική κατάσταση. Ας είμαστε απόλυτα σαφείς επ' αυτού. Δεν μπορούμε να αποκαταστήσουμε τα επίπεδα της απασχόλησης που είχαμε πριν από την κρίση, προτού επιστρέψουμε σε περισσότερη ανάπτυξη στην Ευρώπη.
<P>
Γι' αυτόν τον λόγο επικεντρώνουμε τις προσπάθειές μας στις νέες πηγές ανάπτυξης και, πράγματι, στην αποκατάσταση αυτής της ανάπτυξης που είναι εξαιρετικά σημαντική για την Ευρωπαϊκή Ένωση.
<P>
Αυτή είναι η προτεραιότητά μας τώρα. Τούτου λεχθέντος, ελήφθησαν ορισμένα μέτρα ειδικά για την απασχόληση. Έχουμε υποβάλει ορισμένες προτάσεις στη στρατηγική της ΕΕ για το 2020 για νέες δεξιότητες, για νέες θέσεις εργασίας, για προγράμματα για τους νέους, αλλά το βασικό είναι να αποκατασταθούν οι συνθήκες ανάπτυξης, συμπεριλαμβανομένης της εμπιστοσύνης στην οικονομία μας.
<P>
Όσον αφορά την κατάσταση στην Ελλάδα, όπως γνωρίζετε, πολλά έχουν να κάνουν και με την εμπιστοσύνη στο μέλλον της ελληνικής οικονομίας. Γι' αυτόν τον λόγο εξαρτώνται τόσο πολλά από τη διόρθωση ορισμένων δημοσιονομικών ανισορροπιών.
<SPEAKER ID="165" NAME="Frédéric Daerden" AFFILIATION="S&amp;D">
(FR) Κύριε Πρόεδρε, κύριε Πρόεδρε της Επιτροπής, η κατάσταση της απασχόλησης στην Ευρώπη είναι πολύ ανησυχητική, όπως μόλις επισήμαναν οι συνάδελφοι βουλευτές. Το 2009 2,7 εκατομμύρια πολίτες έχασαν τις θέσεις εργασίας τους στη ζώνη του ευρώ. Επιπλέον, το ποσοστό του κινδύνου φτώχειας για τον εργαζόμενο πληθυσμό αυξήθηκε στο 8% των εργαζόμενων στην Ευρώπη, για να μην αναφέρω το γεγονός ότι σχεδόν το 17% του πληθυσμού ζει κάτω από το όριο της φτώχειας.
<P>
Όντας αντιμέτωποι με αυτήν την κατάσταση, δεν πιστεύετε ότι πρέπει να εφαρμοστεί μια στρατηγική με δύο σκέλη; Από τη μία πλευρά, ενισχύοντας την αξιοπρεπή εργασία -θα άξιζε να συμπεριληφθεί αυτή η πτυχή, και όχι μόνο η απασχόληση αυστηρά για χάριν της ανάπτυξης, στη στρατηγική για το 2020· επιπλέον, βασίζεστε στη δημιουργία πράσινων, ευφυών θέσεων εργασίας για την ανάπτυξη μιας βιώσιμης, ενωμένης κοινωνίας;- και, από την άλλη πλευρά, αυξάνοντας το συνολικό ποσοστό απασχόλησης στην Ευρώπη, δίνοντας ιδιαίτερη έμφαση στις θέσεις εργασίας για τους νέους -αναφερθήκατε σε αυτό- αλλά και για τους πολίτες άνω των πενήντα.
<P>
Σε αυτό το πλαίσιο, η αύξηση των αιτημάτων προς το Ευρωπαϊκό Ταμείο Προσαρμογής στην Παγκοσμιοποίηση και η αναδιάρθρωση διαφόρων τομέων υπογραμμίζουν την ανάγκη ανάπτυξης μιας παγκόσμιας βιομηχανικής πολιτικής.
<SPEAKER ID="166" NAME="Jose Manuel Barroso" LANGUAGE="FR">
Όλα τα ζητήματα που θέσατε, εξετάζονται στη στρατηγική για το 2020, κύριε Daerden. Μίλησα ήδη για αξιοπρεπή εργασία στις πολιτικές κατευθυντήριες γραμμές μου, ακριβώς όπως μίλησα και για την ύπαρξη μιας γνήσιας βιομηχανικής πολιτικής για την Ευρώπη -όχι της παλαιάς βιομηχανικής πολιτικής, αλλά μιας πολιτικής που θα στοχεύει να παράσχει στην Ευρώπη μια βιώσιμη βιομηχανία, μιας πιο σύγχρονης, επικεντρωμένης στη βιωσιμότητα πολιτικής.
<P>
Όσον αφορά τους νέους, τουλάχιστον δύο από τις σημαντικότερες πρωτοβουλίες είναι αφιερωμένες σε αυτούς, δηλαδή οι πρωτοβουλίες "Νεολαία σε κίνηση" και "Νέες δεξιότητες για νέες θέσεις εργασίας". Έχουμε υπογραμμίσει διάφορους στόχους, για παράδειγμα σε σχέση με την εκπαίδευση, την καταπολέμηση της φτώχειας και την εκστρατεία για κοινωνική ενσωμάτωση. Αυτή η πτυχή εμφανίζεται στη στρατηγική για το 2020, ακριβώς γιατί θεωρούμε ότι η καταπολέμηση της ανεργίας αποτελεί πλέον τη βασική προτεραιότητα. Πιστεύω ότι η ανάπτυξη αυτής της στρατηγικής θα μας επιτρέψει να επιτύχουμε σημαντικά αποτελέσματα όσον αφορά την καταπολέμηση της ανεργίας.
<SPEAKER ID="167" NAME="Sergio Gaetano Cofferati" AFFILIATION="S&amp;D">
(IT) Κύριε Πρόεδρε, κυρίες και κύριοι, όπως γνωρίζετε, τα τελευταία έτη η ανεργία αυξήθηκε σε όλες τις χώρες της Ευρώπης -αν και με διαφορετική μορφή από τη μία χώρα στην άλλη- και προβλέπεται ότι θα αυξηθεί ακόμη περισσότερο.
<P>
Όλοι οι οικονομολόγοι συμφωνούν ότι θα χρειαστεί να περάσουν τουλάχιστον δύο έτη προκειμένου οι διστακτικές ενδείξεις ανάκαμψης που είναι εμφανείς εδώ και εκεί να γίνουν ο κανόνας και ότι, σε κάθε περίπτωση, για τουλάχιστον 10 έτη η ανάκαμψη θα είναι τόσο περιορισμένη που δεν πρόκειται να δημιουργήσει πρόσθετες θέσεις απασχόλησης. Αυτό σημαίνει ότι θα υπάρξει αύξηση της ανεργίας, με απώλειες θέσεων εργασίας μεταξύ όσων εργάζονται σήμερα και, ταυτόχρονα, θα έχουμε γενιές νέων ανθρώπων που δεν μπορούν και δεν θα μπορούν να εισέλθουν στην αγορά εργασίας.
<P>
Σας ερωτώ εάν πιστεύετε ότι είναι απαραίτητο, αντιμέτωποι με αυτήν την κατάσταση, να προωθήσετε ένα μέτρο με στόχο τη διασφάλιση ενός σταθερού εισοδήματος για όλους εκείνους που χάνουν τη δουλειά τους, και να εξετάσετε το ζήτημα των νέων ανθρώπων ως μια μορφή έκτακτης ανάγκης και, ως εκ τούτου, να παρουσιάσετε ένα ειδικό, σχετικό με την κατάρτιση μέτρο που θα τους ωφελεί καθ' όλο το διάστημα που παραμένουν εκτός της αγοράς εργασίας;
<SPEAKER ID="168" NAME="Jose Manuel Barroso" LANGUAGE="EN">
" ανάλυσή σας σχετικά με την κατάσταση στην αγορά εργασίας είναι κατά βάση σωστή. Πράγματι, η κατάσταση συνεχίζει να επιδεινώνεται, έστω και αν αυτό γίνεται με πιο βραδύ ρυθμό απ' ό,τι στο παρελθόν. Αρχίζουμε επίσης να διακρίνουμε πιο μόνιμες ενδείξεις σταθεροποίησης σε ορισμένα κράτη μέλη.
<P>
Αλλά έχουν περάσει εννέα μήνες από τότε που η οικονομία άρχισε να ανακάμπτει από μια σοβαρή ύφεση και μπορεί να χρειαστεί να περάσει κάποιος χρόνος φέτος προτού η εύθραυστη αύξηση της οικονομικής δραστηριότητας ασκήσει επιρροή αντιστρέφοντας την τάση στην αγορά εργασίας. Αυτός είναι ο λόγος που προτεραιότητά μας είναι πλέον η απασχόληση. Για τους νέους ανθρώπους, η ανεργία είναι ιδιαίτερα ανησυχητική, όπως είπατε. Πάνω από το 20% των νέων στην Ευρώπη είναι άνεργοι. Αυτός είναι ο λόγος που δρομολογήσαμε τρεις πρωτοβουλίες φέτος. Τις δύο τις ανέφερα ήδη. Υπάρχει ακόμη η πρωτοβουλία "Απασχόληση των νέων". Μεταξύ των ειδικών πρωτοβουλιών που πρόκειται να αναπτύξουμε συγκαταλέγεται ακριβώς η ενίσχυση της επαγγελματικής εκπαίδευσης μέσω περισσότερων συστημάτων μαθητείας, με τη χρηματοδότηση του Ευρωπαϊκού Κοινωνικού Ταμείου, καθώς και η ενίσχυση εμπειριών μάθησης υψηλής ποιότητας στον χώρο εργασίας μετά την ολοκλήρωση των σπουδών, οι αποκαλούμενες περίοδοι πρακτικής άσκησης, συμπεριλαμβανομένης της δυνατότητας πρακτικής άσκησης σε άλλα κράτη μέλη.
<SPEAKER ID="169" NAME="Graham Watson" AFFILIATION="ALDE">
(EN) Την προηγούμενη εβδομάδα, το European Climate Foundation δημοσίευσε τον δικό του "Χάρτη πορείας για το 2050". Αυτό το σχέδιο δείχνει τρεις οδούς μέσω των οποίων θα μπορούσε η Ευρωπαϊκή Ένωση να μειώσει τις δικές της εκπομπές CO2 κατά 80% έως το 2050, σύμφωνα με τις προσδοκίες του Κιότο. Θα μπορούσαμε να το επιτύχουμε αυτό με λίγο μεγαλύτερο κόστος από το συνηθισμένο. Θα μπορούσαμε να γίνουμε εντελώς αυτάρκεις όσον αφορά τους ενεργειακούς πόρους και θα διαπιστώναμε σημαντική καθαρή δημιουργία θέσεων απασχόλησης μέσω της απαλλαγής της οικονομίας μας από τις εκπομπές διοξειδίου του άνθρακα.
<P>
Αλλά αυτό μπορεί να επιτευχθεί μόνο σε ευρωπαϊκό επίπεδο. Προτίθεται η Επιτροπή να υιοθετήσει αυτόν τον οδικό χάρτη; Θα καταβάλει προσπάθειες να προσδώσει στην Ευρωπαϊκή Ένωση έναν νέο δυναμισμό προτείνοντας τα αναγκαία μέτρα πολιτικής; Δεδομένων των ευκαιριών που παρέχονται για δημιουργία θέσεων εργασίας, προτίθεστε, κύριε Barroso, να χρησιμοποιήσετε την ιδέα για να κινητοποιήσετε τα κράτη μέλη ώστε να αναλάβουν την απαραίτητη δράση;
<SPEAKER ID="170" NAME="Jose Manuel Barroso" LANGUAGE="EN">
Γνωρίζω αυτή την έκθεση του European Climate Foundation και, πράγματι, στο πλαίσιο της στρατηγικής για το 2020, έχουμε προτείνει μια εμβληματική πρωτοβουλία για "Μια Ευρώπη που χρησιμοποιεί αποτελεσματικά τους πόρους της", στόχος της οποίας είναι ακριβώς να αποσυνδεθεί η ανάπτυξη από τους φυσικούς πόρους, παρέχοντας στην Ευρώπη ανταγωνιστικό πλεονέκτημα σε σχέση με άλλους διεθνείς εταίρους.
<P>
Αυτός ο στόχος ελήφθη επίσης πλήρως υπόψη στο πρόγραμμα εργασίας τη Επιτροπής για το 2010 και τη μετέπειτα περίοδο. Πρόθεση της Επιτροπής είναι να αναπτύξει μια οδό για τη μετάβαση της Ευρώπης έως το 2050 σε μια οικονομία με χαμηλές εκπομπές άνθρακα, που θα χρησιμοποιεί αποτελεσματικά τους πόρους της και θα είναι ανθεκτική στην αλλαγή του κλίματος, ιδίως μέσω της απαλλαγής των τομέων ενέργειας και μεταφορών από τις εκπομπές διοξειδίου του άνθρακα, παρέχοντας με αυτόν τον τρόπο ένα μακροπρόθεσμο πλαίσιο πολιτικής και επενδύσεων. Υπογραμμίζω τη λέξη "επενδύσεις".
<P>
Πιστεύουμε ότι η ατζέντα για το κλίμα μπορεί επίσης να αποτελέσει, όπως καταδεικνύει ο τομέας των ανανεώσιμων πηγών ενέργειας, έναν τρόπο δημιουργίας περισσότερων θέσεων εργασίας στην Ευρώπη, αυτές που αποκαλούμε συνήθως "πράσινες θέσεις εργασίας".
<SPEAKER ID="171" NAME="Helga Trüpel" AFFILIATION="Verts/ALE">
(EN) Πρόσφατα ανακοινώθηκαν αρκετά νέα εργαλεία πληροφορικής, όπως το Google Books ή το iPad, που θα διευκολύνουν την πρόσβαση σε πολιτιστικό περιεχόμενο σε ψηφιακή μορφή, και ειδικότερα τα αποκαλούμενα "ηλεκτρονικά βιβλία". Ωστόσο, οι περισσότερες από αυτές τις πρωτοβουλίες προέρχονται από τις "ΠΑ. Τι πράττει η Επιτροπή για την προώθηση της ψηφιοποίησης της πολιτιστικής κληρονομιάς μας στην ευρωπαϊκή ήπειρο;
<SPEAKER ID="172" NAME="Jose Manuel Barroso" LANGUAGE="EN">
" ευρωπαϊκή ψηφιακή βιβλιοθήκη, που αντιμετωπίζει την πρόκληση της διάθεσης στο διαδίκτυο των συλλογών των εθνικών βιβλιοθηκών μας, των μουσείων και των αρχείων τους, είναι ένα μείζονος σημασίας έργο της εποχής μας για την ψηφιοποίηση, τη διάθεση και τη διατήρηση του πλούτου του πολιτισμού μας. Ωστόσο, πρέπει να το πράξουμε αυτό χωρίς να διακυβευθούν τα δικαιώματα των συγγραφέων και των εκδοτών, συμπεριλαμβανομένων των εξαντλημένων έργων και των αποκαλούμενων "ορφανών" έργων. Πρέπει επίσης να εκτιμήσουμε εάν οι οικονομικές προσπάθειές μας και οι μεμονωμένες συμπράξεις δημόσιου-ιδιωτικού τομέα είναι επαρκείς γι' αυτήν την πολύ σημαντική κοινωνική πρόκληση.
<P>
Με αυτήν την προοπτική, ζήτησα από την Αντιπρόεδρο Kroes και την Επίτροπο Βασιλείου να συγκροτήσουν μια "επιτροπή σοφών". Με χαρά σας ανακοινώνω σήμερα ότι ο κ. Maurice Lavie, η κ. Elizabeth Nigerman και ο κ. Jacques Decare θα αναλάβουν αυτό το έργο. Ως "επιτροπή σοφών", θα προωθήσουν την ιδέα της διατήρησης της πολύ σημαντικής κληρονομιάς μας μέσω της ψηφιοποίησης, με πλήρη σεβασμό, φυσικά, των δικαιωμάτων ιδιοκτησίας. Αναμένω με ενδιαφέρον να λάβω τις συστάσεις τους σχετικά με αυτά τα σημαντικά ζητήματα έως το τέλος του έτους.
<SPEAKER ID="173" NAME="Ryszard Czarnecki" AFFILIATION="ECR">
(PL) Κύριε Barroso, θα ήθελα να μάθω ποιες πιστεύετε ότι θα είναι οι επιπτώσεις στην απασχόληση στον κλάδο των αερομεταφορών από το κλείσιμο του εναέριου χώρου εδώ και αρκετές ημέρες. Σήμερα, στο πρωτοσέλιδο μιας εφημερίδας με επιρροή, των Financial Times, αναφέρεται ότι το κλείσιμο του εναέριου χώρου, που έχει πλήξει σχεδόν 7 εκατομμύρια επιβάτες και ευθύνεται για την ακύρωση 80.000 πτήσεων, προκαλεί απώλειες στη βιομηχανία των αερομεταφορών ύψους 200 εκατομμυρίων ευρώ ημερησίως. Κατά τη γνώμη σας, πώς θα επηρεάσει το γεγονός αυτό την απασχόληση στον εν λόγω κλάδο; Γιατί αντιλαμβάνομαι ότι αυτός ήταν ο κύριος λόγος που απουσιάζατε εσείς και ο κ. Van Rompuy από την κηδεία του προέδρου της Πολωνίας στην Κρακοβία.
<SPEAKER ID="174" NAME="Jose Manuel Barroso" LANGUAGE="EN">
Καταρχάς, σχετικά με το θέμα της κηδείας, επιθυμώ το διαχωρίσω εντελώς από τα υπόλοιπα.
<P>
Εκτιμούσα πολύ τον πρόεδρο Kaczyński. Συνεργάστηκα μαζί του με μεγάλη αφοσίωση. Κατέβαλα κάθε δυνατή προσπάθεια για να παραστώ στην κηδεία του.
<P>
Ήμουν παρών σε όλες τις τελετές στις οποίες μπορούσα να παραστώ για τους θανάτους του προέδρου Kaczyński, της συζύγου του και όλων των θυμάτων αυτού του τραγικού δυστυχήματος. Πραγματικά δεν καταλαβαίνω πώς είναι δυνατόν να ασκείτε αυτού του είδους την κριτική κατά των ευρωπαϊκών θεσμικών οργάνων, χρησιμοποιώντας τον θάνατο τόσο πολλών ανθρώπων.
<P>
Κατέβαλα προσπάθειες να παραστώ στην κηδεία του προέδρου Kaczyński μέχρι την τελευταία στιγμή. Το πρόβλημα ήταν ότι πληροφορήθηκα μόλις το Σάββατο, πολύ αργά το βράδυ, ότι η πτήση που είχαν οργανώσει οι βελγικές αρχές ακυρώθηκε. Δεν ήταν πλέον δυνατόν να παραστώ.
<P>
Επομένως, επιθυμώ να καταστήσω απολύτως σαφές ότι έκανα ό,τι ήταν δυνατόν για να αποτίσω φόρο τιμής όχι μόνο στους ανθρώπους που σκοτώθηκαν στο τραγικό δυστύχημα, αλλά και στην Πολωνία ως έθνος.
<P>
Σχετικά με τον τομέα των αερομεταφορών, για να χρησιμοποιήσω τώρα το άλλο λεπτό για να απαντήσω σε αυτό το ζήτημα, γνωρίζουμε τις πολύ σοβαρές επιπτώσεις που είχε στον κλάδο αυτό το πρόβλημα του ηφαιστείου και αυτός είναι ο λόγος για τον οποίο εργαζόμαστε ήδη για να δούμε πώς μπορούμε πραγματικά να βοηθήσουμε, εάν χρειαστεί, τον ευρωπαϊκό κλάδο αερομεταφορών.
<P>
Ο κλάδος υφίσταται σοβαρές οικονομικές απώλειες, οι οποίες προκαλούνται από το γεγονός ότι δεν του επιτρέπεται να ασκήσει τις εμπορικές δραστηριότητές του εδώ και αρκετές ημέρες. Είναι απαραίτητο να αναζητηθεί μια σφαιρική λύση προκειμένου να βοηθηθεί ο κλάδος να εξέλθει από την κρίση και, πράγματι, έχουμε ένα προηγούμενο, την κρίση μετά την 11η Σεπτεμβρίου. Έτσι αναζητούμε πιθανούς τρόπους μείωσης των κανόνων για τις κρατικές ενισχύσεις, όπως κάναμε στο παρελθόν. Το συζητήσαμε αυτό το ζήτημα στο σώμα των Επιτρόπων σήμερα το πρωί.
<SPEAKER ID="175" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Barroso, το 2000 έως το 2006, σύμφωνα με επίσημα στοιχεία η ανεργία στην Ευρωπαϊκή Ένωση κινήθηκε μεταξύ 8 και 9% προς δόξα της στρατηγικής της Λισαβόνας που μιλούσε για την πλήρη απασχόληση.
<P>
Πρόσφατη έκθεση της Επιτροπής αναφέρει ότι το 2010 ότι η ανεργία θα φθάσει στο 10% και θα το ξεπεράσει, ένα "κοινωνικό ηφαίστειο" για να μιλήσουμε με την ορολογία της περιόδου.
<P>
Επιπλέον, σε μια σειρά από χώρες που εφαρμόζονται προγράμματα λιτότητας, όπως στην Ιρλανδία και στην Ελλάδα, αλλά και σε χώρες όπως η Ρουμανία, η Ουγγαρία και η Λετονία, που έχει εμπλακεί το Διεθνές Νομισματικό Ταμείο, έχουμε αύξηση της ανεργίας σε επίπεδα ρεκόρ.
<P>
Κατόπιν τούτου σας ερωτώ: έχει μελετήσει η Επιτροπή τις επιπτώσεις που έχουν αυτές οι πολιτικές λιτότητας τις οποίες εσείς ωθείτε και πιέζετε τις χώρες να ακολουθήσουν προκειμένου να βγουν από την κρίση; Έχετε μελετήσει τις επιπτώσεις στην απασχόληση και στην οικονομία μιας χώρας όταν εμπλέκεται το Διεθνές Νομισματικό Ταμείο; Πιστεύετε ότι θα μειωθεί η ανεργία στην Ευρώπη με αυτές τις πολιτικές;
<SPEAKER ID="176" NAME="Jose Manuel Barroso" LANGUAGE="EN">
Δεν αναγκάζουμε κανέναν να λάβει κανένα μέτρο. Σχετικά με την Ελλάδα, οι αποφάσεις ελήφθησαν από τις ελληνικές αρχές, αλλά θα αντιλαμβάνεστε σίγουρα ότι αυτή η κατάσταση μακροοικονομικών ανισορροπιών στην ελληνική οικονομία είναι πολύ αρνητική για την ανάπτυξη, αλλά και για την απασχόληση.
<P>
Είναι σαφές ότι εάν δεν αποκατασταθεί η εμπιστοσύνη στα δημόσια οικονομικά της Ελλάδας, δεν πρόκειται να υπάρξουν επενδύσεις ή ανάπτυξη στην Ελλάδα. Χωρίς ανάπτυξη, δεν μπορούμε να δημιουργήσουμε νέες θέσεις εργασίας. Αυτός είναι ο λόγος που δεν θα πρέπει να θέσουμε τη μακροοικονομική σταθερότητα και τη λιτότητα σε αντίθεση ή αντιπαράθεση με την ανάπτυξη. Το πρόβλημα είναι να δούμε πώς μπορούμε να διαχειριστούμε μια μετάβαση, πώς μπορούμε να διατηρήσουμε τα κίνητρα στις οικονομίες που έχουν το περιθώριο να το πράξουν και, ταυτόχρονα, να σεβαστούμε τις αναγκαίες ισορροπίες της μακροοικονομικής σταθερότητας. Αυτός είναι ο λόγος για τον οποίο είναι προς το συμφέρον της ελληνικής οικονομίας και των ελλήνων εργαζομένων να αποκτήσουν αξιοπιστία τα δημόσια οικονομικά της χώρας το συντομότερο δυνατό.
<SPEAKER ID="177" NAME="Paul Rübig" AFFILIATION="PPE">
(DE) Το ερώτημά μου αφορά την ηφαιστειακή έκρηξη που θα έχει, φυσικά, επιπτώσεις στα σωματίδια και τις εκπομπές CO2. Πιστεύετε ότι είναι δυνατόν να αξιολογηθεί ποια επίπεδα σωματιδίων πρέπει να λαμβάνονται υπόψη στο μέλλον προκειμένου να αποτραπεί η διακύβευση θέσεων εργασίας; Οι οδηγίες μας για την ποιότητα του αέρα προβλέπουν εν προκειμένω σημαντικούς περιορισμούς.
<SPEAKER ID="178" NAME="Jose Manuel Barroso" LANGUAGE="EN">
Αυτό το ηφαιστειακό πρόβλημα είναι χωρίς αμφιβολία πέραν του ελέγχου των ευρωπαϊκών θεσμικών οργάνων ή των εθνικών κυβερνήσεων. Συνέβη και τώρα πρέπει να αντιδράσουμε στις συνέπειές του.
<P>
Σχετικά με τον κλάδο των αερομεταφορών, έχουμε ήδη δηλώσει ότι εξετάζουμε τι μπορούμε να κάνουμε, βασιζόμενοι επίσης στο προηγούμενο που δημιουργήθηκε μετά την 11η Σεπτεμβρίου.
<P>
Σχετικά με την οικονομική κατάσταση, πιστεύω ότι είναι πολύ νωρίς να προβούμε σε συνολική εκτίμηση της ζημίας που έχει προκληθεί, και είναι ενδεχομένως προτιμότερο να αποφύγουμε τα πολύ δραματικά σενάρια -ή, ας πούμε. τα σενάρια πανικού. Αυτό που θεωρούμε ότι είναι σημαντικό τώρα, είναι να αντιμετωπίσουμε τις ζημίες και να προσπαθήσουμε να δούμε τι μπορούμε να πράξουμε σε ευρωπαϊκό επίπεδο, έχοντας κατά νου μια σημαντική πτυχή -σε ευρωπαϊκό επίπεδο είμαστε υπεύθυνοι για το ένα τοις εκατό του δημόσιου προϋπολογισμού. Το άλλο 99% υπάγεται στην αρμοδιότητα των κρατών μελών. Επομένως, πιστεύω ότι δεν είναι δίκαιο να στρεφόμαστε στην Ευρωπαϊκή Ένωση για να λύσει όλα τα προβλήματα, όταν δεν έχουμε τα μέσα για να το πράξουμε.
<SPEAKER ID="179" NAME="Piotr Borys" AFFILIATION="PPE">
(PL) Κύριε Barroso, στη στρατηγική για το 2020, παρουσιάσατε πολύ φιλόδοξα ποσοστά αύξησης της απασχόλησης, από 63% σε 76%, και μείωση της ανεργίας μεταξύ των ατόμων που εγκαταλείπουν πρόωρα το σχολείο σε 10%, αλλά δώσατε επίσης έμφαση στην εκπαίδευση, η οποία είναι το κλειδί της ανάπτυξης, ώστε στο μέλλον το 40% των ευρωπαίων πολιτών να ολοκληρώνουν την τριτοβάθμια εκπαίδευση.
<P>
Σχετικά με αυτό, θα ήθελα να υποβάλω το εξής ερώτημα: πρόκειται να διατηρηθούν το Ευρωπαϊκό Κοινωνικό Ταμείο, καθώς και ταμεία για την έρευνα και την ανάπτυξη, στον μελλοντικό προϋπολογισμό της Ευρωπαϊκής Ένωσης; Γιατί αυτό είναι, στην πραγματικότητα, το βασικό σημείο προκειμένου να δοθεί έμφαση σε σύγχρονες μεθόδους, την καινοτομία και την αύξηση της απασχόλησης. Πιστεύετε ότι πρέπει επίσης να δώσουμε έμφαση στην ανάπτυξη των πολύ μικρών επιχειρήσεων; Γιατί αυτός είναι ο βέλτιστος τρόπος να ενθαρρύνουμε την αυτοαπασχόληση, και τα ποσοστά της αυτοαπασχόλησης εξακολουθούν να είναι πολύ χαμηλά σήμερα. Συνεπώς, στο συγκεκριμένο πλαίσιο, αυτά τα ερωτήματα φαίνονται δικαιολογημένα.
<SPEAKER ID="180" NAME="Jose Manuel Barroso" LANGUAGE="EN">
Ναι, γνωρίζετε ότι έχουμε προτείνει την εκπαίδευση ως έναν από τους στόχους στη στρατηγική της ΕΕ για το 2020, συμπεριλαμβανομένης της καταπολέμησης της πρόωρης εγκατάλειψης του σχολείου και της αύξησης των ατόμων που ολοκληρώνουν την τριτοβάθμια εκπαίδευση. Πιστεύουμε ότι δεν είναι δυνατόν να συζητάμε για ευρωπαϊκή ανταγωνιστικότητα χωρίς να αντιμετωπίσουμε το ζήτημα της εκπαίδευσης.
<P>
Αυτός είναι ο λόγος που προσπαθούμε να πείσουμε όλα τα κράτη μέλη να αποδεχτούν τον συγκεκριμένο στόχο και, φυσικά, στη συνέχεια θα πρέπει να υπάρξει κινητοποίηση πόρων, εν μέρει από τα κράτη μέλη και εν μέρει από την Ευρωπαϊκή Ένωση. Κατόπιν, πρέπει να συζητήσουμε τις δημοσιονομικές προοπτικές. Δεν έχουμε φθάσει ακόμη εκεί, αλλά, σίγουρα, πιστεύω ότι πρέπει επίσης να αναληφθούν ορισμένες ενέργειες σε ευρωπαϊκό επίπεδο, συμπληρώνοντας τις προσπάθειες των εθνικών κυβερνήσεων. Πράγματι, στο πλαίσιο του Κοινωνικού Ταμείου, υπάρχουν ήδη ορισμένες δράσεις που απευθύνονται σε νέους ανθρώπους για μαθητείες και περιόδους πρακτικής άσκησης. Αυτή είναι η πρόθεσή μας. Δεν μπορούμε προβλέψουμε τι πόροι θα διατεθούν για το Κοινωνικό Ταμείο, αλλά, σίγουρα, πιστεύουμε ότι πρέπει να είμαστε αρκετά φιλόδοξοι στο επίπεδο των ευρωπαϊκών θεσμικών οργάνων.
<SPEAKER ID="181" NAME="Jutta Steinruck" AFFILIATION="S&amp;D">
(DE) Εχθές μάθαμε από τα μέσα ενημέρωσης ότι το εργοστάσιο της Opel στην Αμβέρσα θα κλείσει. Πρόκειται για ένα μόνο από τα πολλά παραδείγματα θέσεων εργασίας που χάνονται στην Ευρώπη. Την επόμενη Πέμπτη οι ευρωπαϊκές βιομηχανικές συνδικαλιστικές οργανώσεις θα διοργανώσουν ημέρα διαδηλώσεων σε ολόκληρη την Ευρώπη. Ζητούν θέσεις εργασίας και τη διασφάλιση του μέλλοντος της Ευρώπης ως βιομηχανικής βάσης. Τα μέλη των συνδικαλιστικών οργανώσεων επιθυμούν πλήρη απασχόληση, αλλά θέλουν και αποτελεσματικές ευρωπαϊκές πολιτικές και ξεκάθαρες απαντήσεις σήμερα, όχι σε πέντε έτη.
<P>
Το πρόγραμμα εργασίας σας δεν παρέχει ιδιαίτερα σαφείς πληροφορίες σε σχέση με αυτά. Μόλις αναφερθήκατε στις κατευθυντήριες γραμμές και το έγγραφο θέσης σχετικά με την Ευρώπη το 2020. Κατά την άποψή μου, αυτό δεν είναι αρκετά συγκεκριμένο. Πρέπει να παράσχετε παραδείγματα. Σε ποιες ενέργειες σκοπεύετε να προβείτε για την αποκατάσταση των στρατηγικά σημαντικών βιομηχανικών τομέων μας στην Ευρώπη και ποιον ρόλο διαδραματίζει η Επιτροπή προκειμένου να καταστεί η αυτοκινητοβιομηχανία μελλοντικά βιώσιμη και να διασφαλιστούν οι θέσεις εργασίας;
<SPEAKER ID="182" NAME="Jose Manuel Barroso" LANGUAGE="EN">
Οι κατευθυντήριες γραμμές για την απασχόληση εξαρτώνται σε μεγάλο βαθμό από τη συνολική οικονομική ανάπτυξη, αλλά σκοπεύουμε να ενισχύσουμε την πτυχή της απασχόλησης στη στρατηγική μας για την ΕΕ του 2020. Πράγματι, έχουμε τέσσερις κατευθυντήριες γραμμές: αύξηση της συμμετοχής στην αγορά εργασίας και μείωση της διαρθρωτικής ανεργίας, ανάπτυξη εξειδικευμένου εργατικού δυναμικού, προώθηση της ποιότητας των θέσεων εργασίας και της δια βίου μάθησης, βελτίωση της απόδοσης των εκπαιδευτικών συστημάτων και αύξηση της συμμετοχής στην κοινωνική εκπαίδευση, καθώς και καταπολέμηση της φτώχειας και του κοινωνικού αποκλεισμού.
<P>
Αυτές είναι γενικές κατευθυντήριες γραμμές τις οποίες πρέπει τώρα να ακολουθήσουν τα ευρωπαϊκά θεσμικά όργανα με όλα τα μέσα που έχουν στη διάθεσή τους, καθώς και οι εθνικές κυβερνήσεις. Είναι αλήθεια ότι δεν υπάρχει μαγική συνταγή, δεν υπάρχει μαγική λύση ή πανάκεια για την ανεργία στην Ευρώπη. " λύση πρέπει να προέλθει και από τα γενικά μέτρα που λαμβάνονται για την ανάπτυξη όσον αφορά την τήρηση της χρηματοοικονομικής σταθερότητας, την εμπιστοσύνη στις αγορές μας, την αξιοποίηση του δυναμικού της εσωτερικής αγοράς. Αυτός είναι ο μοναδικός τρόπος για το επιτύχουμε.
<P>
Όσον αφορά την αυτοκινητοβιομηχανία, φυσικά γνωρίζουμε ότι υπήρξε πλεόνασμα παραγωγικής ικανότητας όχι μόνο στην Ευρώπη, αλλά και σε ολόκληρο τον κόσμο, και παρακολουθούμε αυτό το ζήτημα πολύ στενά μαζί με την ίδια τη βιομηχανία, συμπεριλαμβανομένων των συνδικαλιστικών οργανώσεων του τομέα.
<SPEAKER ID="183" NAME="Hannu Takkula" AFFILIATION="ALDE">
(FI) Κύριε Πρόεδρε, κύριε Επίτροπε, η ανεργία και ο αποκλεισμός μεταξύ των νέων αποτελούν μείζον πρόβλημα. Όπως είπατε, το 20% των νέων είναι άνεργοι.
<P>
Το πρόβλημα είναι επίσης ότι, ενώ πολλοί άνθρωποι απολύονται τώρα, μεγάλο ποσοστό των απολυμένων είναι άνω των 50 ετών. Την ίδια στιγμή, ωστόσο, άνθρωποι σε ορισμένα κράτη μέλη υποστηρίζουν ότι πρέπει να παρατείνουμε τη διάρκεια της απασχόλησης, ότι πρέπει να αυξήσουμε την ηλικία συνταξιοδότησης, καθώς και ότι χρειαζόμαστε περισσότερους εργαζόμενους από υπερπόντιες χώρες. Ωστόσο, αυτό απαιτεί μεγάλης έκτασης μετανάστευση εργατικού δυναμικού. Κατά τη γνώμη μου, εδώ υπάρχει μια κάποια αντίφαση.
<P>
Θα ήθελα να ερωτήσω το εξής: εάν επιθυμούν να παρατείνουν την περίοδο εργασίας, τότε γιατί δεν προσφέρεται σε ανθρώπους άνω των 50 ετών η ευκαιρία να συνεχίσουν να εργάζονται; Γιατί, αντιθέτως, απολύονται; Γιατί δεν δημιουργούμε ευκαιρίες για τους νέους μας, αλλά αντιθέτως τους λέμε ότι χρειαζόμαστε μετανάστευση εργατικού δυναμικού από υπερπόντιες χώρες;
<P>
Ποια είναι η ευρωπαϊκή στρατηγική επ' αυτού; Δεν μπορούμε να καταρτίσουμε μια στρατηγική αυτού του είδους; Πιστεύω ότι όλοι συντασσόμαστε με την άποψη ότι πρέπει να προσφέρεται εργασία στους ταλαντούχους νέους ανθρώπους, και ότι δεν πρέπει να αποκλείονται. " κοινωνία μας θα πληρώνει πάντα βαρύ τίμημα για τον αποκλεισμό.
<SPEAKER ID="184" NAME="Jose Manuel Barroso" LANGUAGE="EN">
Επιθυμώ να κερδίσω αυτήν τη μάχη της ανταγωνιστικότητας σε παγκόσμιο επίπεδο. Ένα είναι βέβαιο: χρειαζόμαστε περισσότερους ανθρώπους, που θα εργάζονται περισσότερο και για μεγαλύτερο διάστημα - και θα προσέθετα, καλύτερα, με πιο ανταγωνιστικό τρόπο.
<P>
Δεν υπάρχει καμία αντίφαση μεταξύ του μεγαλύτερου εργασιακού βίου και μιας κάποιας μετανάστευσης προς την Ευρώπη. Eίναι πραγματικά αρκετά εντυπωσιακό, αλλά σήμερα υπάρχουν πάνω από ένα εκατομμύριο κενές θέσεις εργασίας στη Γερμανία και σχεδόν μισό εκατομμύριο στο "νωμένο Βασίλειο. Αυτό καταδεικνύει ότι υπάρχει πρόβλημα αναντιστοιχίας μεταξύ της προσφοράς και της ζήτησης εργασίας.
<P>
Υπάρχουν πολλά που πρέπει να γίνουν σε αυτόν τον τομέα. Πιστεύω ότι η μεταρρύθμιση των συνταξιοδοτικών συστημάτων είναι επίσης ένας τρόπος να συμβάλουμε σε αυτό. Θα ήθελα να υπογραμμίσω ότι, κατά τη διάρκεια της κρίσης, τα κράτη μέλη δεν κατέφυγαν στην παραδοσιακή πολιτική του να αποχωρούν οι άνθρωποι από την αγορά εργασίας νωρίτερα. Δεν το έκαναν αυτό. Στην πραγματικότητα ήταν δυνατό να κρατήσουν ανθρώπους στην εργασία για μεγαλύτερο διάστημα. Αυτό είναι σημαντικό διότι, προκειμένου να παραμείνει η Ευρώπη ανταγωνιστική, πρέπει να αυξήσουμε το ποσοστό απασχόλησης στην Ευρώπη.
<SPEAKER ID="185" NAME="Joanna Katarzyna Skrzydlewska" AFFILIATION="PPE">
(PL) Κύριε Barroso, αναφέρατε στην ομιλία σας σήμερα ότι προτεραιότητα για την Επιτροπή στην πολιτική απασχόλησής της είναι, μεταξύ άλλων, να βοηθήσει τους αποφοίτους και τους νέους να εισέλθουν αποτελεσματικά στην αγορά εργασίας.
<P>
Γνωρίζουμε ότι το ποσοστό ανεργίας στη συγκεκριμένη κοινωνική ομάδα είναι σήμερα πολύ υψηλό. Στην Ισπανία, το ποσοστό ανεργίας είναι σήμερα σχεδόν 40%, ενώ στην Πολωνία είναι 20% και, δυστυχώς, αυξάνεται διαρκώς. Πιστεύω ότι ένα πρόβλημα είναι το γεγονός ότι τα μαθήματα που διδάσκονται δεν ταιριάζουν με τις ανάγκες της αγοράς εργασίας, ενώ επίσης είναι χαμηλή η πρόσβαση σε αρχική επαγγελματική εμπειρία.
<P>
Κατά τη γνώμη σας, μπορούμε να μιλήσουμε για χαμηλή αποτελεσματικότητα του προγράμματος Leonardo da Vinci στον τομέα της εκπαίδευσης και της επαγγελματικής κατάρτισης; Πώς αξιολογείτε το πρόγραμμα; Προετοιμάζει η Ευρωπαϊκή Επιτροπή νέα μέτρα με σκοπό να αντιμετωπιστεί η αυξανόμενη ανεργία μεταξύ των νέων, και εάν ναι, ποια είναι αυτά; Τι μπορείτε να προσφέρετε και να προτείνετε σήμερα, κύριε Barroso, στους νέους της Ευρώπης;
<SPEAKER ID="186" NAME="Jose Manuel Barroso" LANGUAGE="EN">
" ανεργία των νέων είναι σήμερα η πιο τραγική πτυχή του φαινομένου της ανεργίας στην Ευρώπη, καθώς ξεπερνά το 20%.
<P>
Γι' αυτόν τον λόγο, ανακοινώσαμε τις εξής τρεις συγκεκριμένες πρωτοβουλίες: "Νεολαία σε κίνηση", "Απασχόληση των νέων" και "Νέες δεξιότητες για νέες θέσεις εργασίας". "Νεολαία σε κίνηση" για τη βελτίωση της αποτελεσματικότητας και της ισότητας στα ευρωπαϊκά συστήματα εκπαίδευσης και κατάρτισης· "Απασχόληση των νέων" για την εξεύρεση τρόπων για να ξεπεραστούν οι επιπτώσεις της κρίσης στους νέους ανθρώπους και "Νέες δεξιότητες για νέες θέσεις εργασίας" για την καλύτερη αντιστοίχιση των δεξιοτήτων και της προσφοράς εργασίας με τη ζήτηση.
<P>
Μόλις τόνισα την κατάσταση σε δύο από τα μεγαλύτερα κράτη μέλη της Ευρώπης γιατί έως το 2020 θα απαιτούν υψηλό επίπεδο προσόντων 16 εκατομμύρια παραπάνω θέσεις εργασίας και, για παράδειγμα, το Ευρωπαϊκό Κοινωνικό Ταμείο θα δαπανήσει την περίοδο 2007 - 2013 13,5 εκατομμύρια ευρώ για την προώθηση μέτρων προσαρμοστικότητας για εργαζόμενους και επιχειρήσεις.
<P>
Επομένως, μπορούμε να λάβουμε ορισμένα μέτρα σε ευρωπαϊκό επίπεδο, σε κοινοτικό επίπεδο, για να συμπληρώσουμε τις δράσεις των κρατών μελών σχετικά με το πρόβλημα της ανεργίας των νέων.
<SPEAKER ID="187" NAME="Elisabeth Schroedter" AFFILIATION="Verts/ALE">
(DE) Κύριε Barroso, πρέπει να διαφωνήσω μαζί σας. Αναφέρατε ότι στη στρατηγική Ευρώπη 2020 συμπεριλήφθηκαν μέτρα για την αξιοποίηση του δυναμικού δημιουργίας πράσινων θέσεων εργασίας στην Ευρωπαϊκή Ένωση. Αυτό δεν είναι αλήθεια. Απλά δεν συμπεριλάβατε τέτοια μέτρα στη στρατηγική και αναρωτιέμαι γιατί. Είναι προφανές ότι εάν επιθυμείτε να δημιουργήσετε απασχόληση, η αύξηση του οικολογικού προσανατολισμού της οικονομίας αποτελεί μια σημαντική ευκαιρία για δημιουργία θέσεων εργασίας. Γιατί αυτό δεν εντάσσεται στη στρατηγική Ευρώπη 2020; Τι σκοπεύει να κάνει η Επιτροπή για να αξιοποιήσει στο έπακρο το δυναμικό δημιουργίας θέσεων εργασίας μιας βιώσιμης οικονομίας στην Ευρώπη, συγκεκριμένα, δεδομένου του ότι ο Πρόεδρος του Ευρωπαϊκού Συμβουλίου το συμπεριέλαβε αυτό ως σημαντικό σημείο της θέσης του, καθώς πιστεύει ότι αποτελεί μείζονα ευκαιρία; Τι προτίθεται να κάνει η Επιτροπή;
<SPEAKER ID="188" NAME="Jose Manuel Barroso" LANGUAGE="EN">
Πρέπει να σας υπενθυμίσω ότι η Επιτροπή ήταν αυτή που δρομολόγησε τη δέσμη μέτρων για την αλλαγή του κλίματος και την ενέργεια και ότι έχουμε υπογραμμίσει το μεγάλο δυναμικό δημιουργίας θέσεων εργασίας σε ορισμένους τομείς, το οποίο προσφέρει το να καταστεί πιο "πράσινη" η οικονομία, και ότι σίγουρα η προτεραιότητα για το μέλλον είναι αυτή, αποτελώντας έναν από τους σημαντικότερους στόχους της στρατηγικής της ΕΕ για το 2020.
<P>
Έχουμε θέσει στο κέντρο της στρατηγικής της ΕΕ για το 2020 τους στόχους μας για το κλίμα και την ενέργεια, από τη μείωση κατά 20% των αερίων του θερμοκηπίου έως το 20% των ανανεώσιμων πηγών ενέργειας και την αύξηση κατά 20% της ενεργειακής απόδοσης.
<P>
Για παράδειγμα, για να επιτύχουμε αυτόν τον στόχο του 20% των ανανεώσιμων πηγών ενέργειας, πρόκειται να δημιουργήσουμε θέσεις εργασίας σε ολόκληρο τον τομέα των ανανεώσιμων πηγών ενέργειας. Επομένως, αυτό αποτελεί αναμφίβολα το κεντρικό σημείο της οικονομικής στρατηγικής μας για το μέλλον και, πράγματι, το θέσαμε ως έναν από τους βασικούς στόχους. Ανάπτυξη, όχι μόνο έξυπνη ανάπτυξη και δίκαιη ανάπτυξη, αλλά και βιώσιμη ανάπτυξη.
<SPEAKER ID="189" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, πολλά ειπώθηκαν εδώ για τους νέους, κάτι που είναι απολύτως σωστό. Υπάρχει άλλη μια ομάδα που πλήττεται σοβαρότατα από αυτήν την κρίση της απασχόλησης: οι γυναίκες. Σήμερα που οι εθνικές οικονομίες χρεοκοπούν και τα κράτη μέλη περικόπτουν τους προϋπολογισμούς τους, αυτές οι περικοπές των κονδυλίων στοχεύουν συχνά τομείς όπως η υγειονομική περίθαλψη και η εκπαίδευση, όπου εργάζονται γυναίκες.
<P>
Θα ήθελα επίσης να σας ρωτήσω, κύριε Barroso, τι θα πείτε και σε ποιες ενέργειες σκοπεύετε να προβείτε αναφορικά με εκείνα τα κράτη μέλη που κάνουν περικοπές σε ανθρώπινους πόρους, στην εκπαίδευση και την υγειονομική περίθαλψη, παρά το γεγονός ότι η στρατηγική του 2020 αναφέρει ότι πρέπει να επενδύσουμε σε αυτούς τους τομείς; Δεδομένου ότι, επί του παρόντος, το κλίμα που επικρατεί στα κράτη μέλη είναι "μειώσεις, μειώσεις, μειώσεις" και όχι "επενδύσεις, επενδύσεις, επενδύσεις σε ανθρώπους", σε ποιες ενέργειες προτίθεστε να προβείτε σε σχέση με αυτά τα κράτη μέλη;
<SPEAKER ID="190" NAME="Jose Manuel Barroso" LANGUAGE="EN">
Το ποσοστό ανεργίας των γυναικών αυξήθηκε σε 9,3% τον Φεβρουάριο του 2010 έναντι 9,8% για τους άνδρες, επομένως είναι χαμηλότερο από αυτό τον ανδρών. Ωστόσο, είναι αλήθεια ότι, όπως είπατε, στο μέλλον η γυναικεία απασχόληση μπορεί να δώσει αφορμή για περισσότερες ανησυχίες, καθώς ορισμένοι από τους τομείς που θα πληγούν περισσότερο από την επερχόμενη δημοσιονομική λιτότητα είναι ακριβώς αυτοί που εξαρτώνται περισσότερο από τις θέσεις εργασίας των γυναικών.
<P>
Αυτό που πρέπει να κάνουμε, είναι να ζητήσουμε από τα κράτη μέλη να το λάβουν αυτό υπόψη στις πολιτικές τους και να μην δεχτούν να τεθούν οι γυναίκες σε μειονεκτική θέση κατά τη διάρκεια αυτής της μετάβασης. Πιστεύουμε ότι το ποσοστό-στόχος για την απασχόληση -και το έχουμε συζητήσει αυτό με τα κράτη μέλη στο Ευρωπαϊκό Συμβούλιο- πρέπει να αφορά την προαγωγή της απασχόλησης τόσο των ανδρών όσο και των γυναικών. Πράγματι, σε ορισμένα κράτη μέλη, υπάρχουν μεγάλες δυνατότητες γι' αυτό. Σε ορισμένα κράτη μέλη το ποσοστό απασχόλησης των γυναικών εξακολουθεί να είναι πολύ πιο χαμηλό από αυτό των ανδρών.
<SPEAKER ID="191" NAME="Πρόεδρος">
Κύριε Barroso, σας ευχαριστώ για τις απαντήσεις σας και για την παρουσία σας στην Ώρα των Ερωτήσεων εδώ, στο Ευρωπαϊκό Κοινοβούλιο. Πιστεύω ότι ήταν ένας ενδιαφέρων διάλογος.
<P>
Σας ευχαριστώ, συνάδελφοι, για την ενεργή συμμετοχή σας την τελευταία ώρα.
<P>
Θα συναντηθούμε με τον Πρόεδρο Barroso και τον επόμενο μήνα κατά την ώρα των ερωτήσεων.

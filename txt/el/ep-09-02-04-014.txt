<CHAPTER ID="014">
Ώρα των ερωτήσεων (Συμβούλιο) 
<SPEAKER ID="316" NAME="Πρόεδρος">
Το επόμενο σημείο είναι η Ώρα των ερωτήσεων (B6-0006/2009).
<P>
Οι ακόλουθες ερωτήσεις υποβλήθηκαν στο Συμβούλιο.
<P>

<P>
Θέμα: ΜΜΕ
<P>
Δεδομένου ότι η οικονομία αποτελεί μία από τις τρεις προτεραιότητες της Τσεχικής Προεδρίας, ποια ειδικά μέτρα σκοπεύει να λάβει το Συμβούλιο για να αυξήσει την εμπιστοσύνη των μικρών και μεσαίων επιχειρήσεων στην οικονομία της αγοράς, δεδομένης της τρέχουσας οικονομικής κατάστασης;
<SPEAKER ID="318" NAME="Alexandr Vondra">
Ασκών την Προεδρία του Συμβουλίου. - Επιτρέψτε μου να ξεκινήσω λέγοντας ότι εκτιμώ την ερώτηση για τις ΜΜΕ, διότι κατά τη διάρκεια της τρέχουσας οικονομικής κρίσης οι μεγάλες επιχειρήσεις και οι μεγάλες εταιρείες είναι πάντα αρκετά ισχυρές για να ασκήσουν πίεση για κάποια ελάφρυνση, αλλά είναι πολύ δυσκολότερο για ΜΜΕ και σίγουρα απαιτεί συστηματική προσέγγιση.
<P>
Την 1η Δεκεμβρίου 2008, όπως γνωρίζετε, το Συμβούλιο επικρότησε το ευρωπαϊκό σχέδιο για την ανάκαμψη της οικονομίας, το οποίο παρουσίασε η Επιτροπή στις 26 Νοεμβρίου 2008. Ως αντίδραση στην οικονομική κρίση, το Συμβούλιο υποστήριξε μια τόνωση που ισοδυναμεί με περίπου 1,5% του ακαθάριστου εγχώριου προϊόντος της ΕΕ για την αποκατάσταση της εμπιστοσύνης των επιχειρήσεων και των καταναλωτών. Επιπλέον, το σχέδιο περιλαμβάνει συγκεκριμένα μέτρα για τη στήριξη ΜΜΕ, τα σημαντικότερα εκ των οποίων είναι εκείνα που στοχεύουν στη βελτίωση της πρόσβασης για χρηματοδότηση ΜΜΕ και τη μείωση της διοικητικής επιβάρυνσης.
<P>
Το Συμβούλιο επίσης συμφώνησε ότι οι βελτιώσεις στις γενικές συνθήκες για ευρωπαϊκές επιχειρήσεις, ιδιαίτερα για μικρές και μεσαίες επιχειρήσεις, ήταν σημαντικές για να αντισταθμιστεί το αποτέλεσμα της κρίσης στην ανταγωνιστικότητα και την υποστήριξη και τη βελτίωση της δημιουργίας θέσεων εργασίας.
<P>
Το Συμβούλιο επίσης ενέκρινε δύο συμπεράσματα που αφορούν την παροχή στήριξης σε ΜΜΕ στο πλαίσιο της γενικής ανταγωνιστικότητας. Πρώτον, τα συμπεράσματα που επιδοκιμάζουν προτάσεις για τη στήριξη ΜΜΕ που παρουσιάζονται σε ανακοίνωση της Επιτροπής με τίτλο, όπως ενδεχομένως γνωρίζετε, "Προτεραιότητα στις μικρές επιχειρήσεις: Νόμος για τις μικρές επιχειρήσεις", το λεγόμενο SBA (Small Business Act), που συμπεριλαμβάνει ένα σχέδιο δράσης, το οποίο περιγράφει τα μέτρα προτεραιότητας που χρήζουν ιδιαίτερης προσοχής.
<P>
Δεύτερον, τα συμπεράσματα από την ανακοίνωση της Επιτροπής με τίτλο "Για τη δημιουργία συνεργατικών σχηματισμών παγκόσμιου κύρους στην Ευρώπη - υλοποιώντας τη στρατηγική καινοτομίας ευρείας βάσης". Αν και οι συνεργατικοί δεσμοί δεν νοούνται αποκλειστικά για τις ΜΜΕ, παίζουν σημαντικό ρόλο σε πολλούς συνεργατικούς δεσμούς που δημιουργήθηκαν σε όλη την Ευρώπη.
<P>
Στη συνεδρίασή της στα μέσα Δεκεμβρίου 2008, το Ευρωπαϊκό Συμβούλιο ενέκρινε αυτό το ευρωπαϊκό σχέδιο για την ανάκαμψη της οικονομίας και υποστήριξε την πλήρη υλοποίηση του σχεδίου δράσης για το νόμο για τις μικρές επιχειρήσεις. Ειδικότερα υποστήριξε μια αύξηση στην παρέμβαση της Ευρωπαϊκής Τράπεζας Επενδύσεων με το ποσό των 30 δισεκατομμυρίων EUR για το έτος 2009-2010, ειδικότερα για δάνεια προς ΜΜΕ, που ισοδυναμούν με μια αύξηση 10 εκατομμυρίων EUR επί της συνήθους δανειοδότησης της ΕΤΕπ σε αυτόν τον τομέα.
<P>
Το Συμβούλιο επίσης υποστήριξε μια προσωρινή εξαίρεση για δύο χρόνια πέραν του ελάχιστου ορίου για την κρατική ενίσχυση αναφορικά με ένα ποσό έως 50.000 EUR και την προσαρμογή του πλαισίου της κρατικής ενίσχυσης όπως απαιτείται για να αυξήσει την υποστήριξη για επιχειρήσεις, ειδικά για ΜΜΕ.
<P>
Το Συμβούλιο ζήτησε επίσης τη χρήση επιταχυνόμενων διαδικασιών για την απονομή δημόσιων συμβάσεων που παρέχονται για τη νομοθεσία της ΕΕ, καθώς και για τη μείωση της διοικητικής επιβάρυνσης σε επιχειρήσεις.
<P>
" Τσεχική Προεδρία θα συνεχίσει να καταβάλλει αυτές τις προσπάθειες, διότι η οικονομία μας βασίζεται ευρέως σε ΜΜΕ, έτσι έχουμε εμπειρία. Συνεπώς, αμφότερα τα Συμβούλια Ανταγωνιστικότητας υπό την Τσεχική Προεδρία - ένα θα λάβει χώρα πολύ σύντομα στις αρχές Μαρτίου, καθώς και το ανεπίσημο που θα λάβει χώρα στην Πράγα - θα ασχοληθούν με το ζήτημα της μείωσης της διοικητικής επιβάρυνσης, αφού πιστεύουμε ότι οι καλύτεροι κανονισμοί αποτελούν σημαντικό παράγοντα για τη βελτίωση της ανταγωνιστικότητας, ειδικότερα για ΜΜΕ, και παίζουν ακόμα σημαντικότερο ρόλο σε περιόδους οικονομικής κρίσης.
<P>
Επιπλέον, η Προεδρία θα προσπαθήσει να σημειώσει πρόοδο στην υλοποίηση του σχεδίου δράσης και να θέσει αυτήν την πολιτική για τις ΜΜΕ στο προσκήνιο της κοινωνίας, καθώς και στη σύνδεση της υλοποίησης του σχεδίου δράσης με τα εθνικά μεταρρυθμιστικά προγράμματα όλων των κρατών μελών.
<P>
" Προεδρία θα συνεχίσει επίσης να καταβάλλει αυξανόμενες προσπάθειες για τη συζήτηση νομοθετικών προτάσεων σχετικά με τις ΜΜΕ, όπως τον κανονισμό περί του καταστατικού της ευρωπαϊκής ιδιωτικής εταιρείας, το οποίο θα προσέφερε στις ΜΜΕ μια επιχειρηματική μορφή που θα τις έδινε τη δυνατότητα να αξιοποιούν το δυναμικό τους και να αναπτύσσουν διασυνοριακές δραστηριότητες.
<P>
Άλλη νομοθετική πρόταση που πρέπει να αναφέρω είναι η προτεινόμενη οδηγία για τους μειωμένους συντελεστές φόρου προστιθέμενης αξίας για υπηρεσίες έντασης εργασίας, η οποία θα συζητηθεί στα ερχόμενα Συμβούλια ECOFIN.
<P>
Επιπλέον, το Συμβούλιο θα ασχοληθεί με την αναθεώρηση της οδηγίας για τις καθυστερήσεις πληρωμών, η οποία συντάσσεται σήμερα και η οποία πρόκειται να εγγυηθεί ότι οι μικρές και μεσαίες επιχειρήσεις πληρώνονται εγκαίρως για όλες τις επιχειρηματικές συναλλαγές. Και πάλι, αυτό είναι πολύ σημαντικό για την τρέχουσα κατάσταση.
<SPEAKER ID="319" NAME="Πρόεδρος">
Αφού καθυστερήσαμε ήδη, προτείνω στο Συμβούλιο να απαντήσει σε όλες τις συμπληρωματικές ερωτήσεις μαζί. Όπως γνωρίζετε, μπορώ να δεχτώ μόνο δύο συμπληρωματικές ερωτήσεις εκτός από τις αρχικές του συντάκτη. Δεδομένων των ισχύοντων κανονισμών, επέλεξα δύο από τις πέντε ερωτήσεις που κατατέθηκαν βάσει του κριτηρίου επιλογής διαφορετικών πολιτικών ομάδων και εθνικοτήτων. Τα μέλη που επέλεξα είναι οι Philip Bushill-Matthews και Silvia-Adriana Ţicău.
<SPEAKER ID="320" NAME="Olle Schmidt">
συντάκτης. - Συνήθως χρησιμοποιώ τη μητρική μου γλώσσα, αλλά επειδή αντικαθιστώ τη Marian Harkin, θα προσπαθήσω σε σπαστά αγγλικά. Είναι η κοινή γλώσσα στο παρόν Κοινοβούλιο.
<P>
Αναφέρατε, Υπουργέ, τη διοικητική επιβάρυνση και το στόχο αντικατάστασής της κατά 25% έως το 2012. Πιστεύετε πραγματικά ότι είναι φιλόδοξος στόχος; Δεν θα μπορούσαμε να κάνουμε περισσότερα και θα μπορούσαμε ίσως να είμαστε πιο συγκεκριμένοι για το τι έχει γίνει έως τώρα; Ποιοι είναι οι στόχοι σας; Δεν θα μπορούσατε να πείτε 25% έως το 2010, για παράδειγμα; Αυτό θα ήταν πολύ φιλόδοξο.
<SPEAKER ID="321" NAME="Philip Bushill-Matthews" AFFILIATION="PPE-DE">
- Αναφέρατε την αναθεώρηση της οδηγίας για την καθυστέρηση των πληρωμών, το οποίο θεωρώ ότι είναι πολύ σημαντικό. Με απασχολούσε, όμως, ότι η περίοδος διαβουλεύσεων για αυτό τελείωσε στο τέλος Αυγούστου, λίγο πριν από χτυπήσει η πραγματική χρηματοοικονομική κρίση. Εάν είχε παραταθεί η περίοδος διαβουλεύσεων, νομίζω ότι θα μπορούσαμε να έχουμε πολύ πιο ευσταθείς απαντήσεις ως βάση για μια καλύτερη αναθεώρηση της οδηγίας. Αξίζει να εξετάσουμε εάν πρέπει να ανοίξουμε μια ακόμα σύντομη περίοδο διαβουλεύσεων, ώστε να λάβουμε τις όσο το δυνατό πιο ενημερωμένες πληροφορίες, στις οποίες θα μπορούσε να βασιστεί έπειτα μια αναθεώρηση;
<SPEAKER ID="322" NAME="Silvia-Adriana Ţicău" AFFILIATION="PSE">
(RO) Θα ήθελα να απευθύνω μια ερώτηση προς το Συμβούλιο σχετικά με το ευρωπαϊκό σχέδιο για την ανάκαμψη της οικονομίας. Το εν λόγω σχέδιο χορηγεί ένα ποσό 30 δισεκατομμυρίων EUR για μικρές και μεσαίες επιχειρήσεις. " Επιτροπή μας συμβούλευσε ότι οι επιχορηγήσεις θα απονέμονται σύμφωνα με την αρχή της προτεραιότητας.
<P>
Θα ήθελα να ρωτήσω το Συμβούλιο τι μέτρα λαμβάνει, έτσι ώστε όλα τα κράτη μέλη να αναπτύσσουν εθνικά προγράμματα για να υποστηρίξουν τις μικρές και μεσαίες επιχειρήσεις του, ώστε να μπορούν να έχουν πρόσβαση σε αυτά τα κεφάλαια.
<SPEAKER ID="323" NAME="Alexandr Vondra">
Ασκών την Προεδρία του Συμβουλίου. - Θα προσπαθήσω. Σχετικά με το πρώτο ερώτημα για τους στόχους της μείωσης της διοικητικής επιβάρυνσης, η χώρα μου, με ορισμένες άλλες χώρες με παρόμοια νοοτροπία, ήδη ξεκίνησε με τη διαδικασία σε κάποιο βαθμό εκ των προτέρων. Μαζί με την Ολλανδία και ορισμένες άλλες χώρες, έχουμε θέσει ως εθνικό στόχο μια μείωση ύψους 20% έως το 2010. Πρέπει να δούμε εάν μπορούμε να κάνουμε περισσότερα έως το 2012.
<P>
" Επιτροπή ανακοίνωσε ένα οδικό χάρτη για το τέλος του Ιανουαρίου 2009 δείχνοντας πώς θα εγγυηθεί ότι όλες οι προτάσεις που απαιτούνται για να επιτευχθεί η μείωση 25% στη διοικητική επιβάρυνση σε κοινοτικό επίπεδο κατατέθηκαν πριν από το τέλος του 2009. Οι προτάσεις που κατατέθηκαν κατά το πρώτο μισό του τρέχοντος έτους σε αυτόν τον τομέα θα απαντώνται από το Συμβούλιο υπό την σημερινή Προεδρία, ώστε να ασχοληθούμε σίγουρα με αυτό. Θα αξιολογήσουμε τη διαδικασία κατά το Εαρινό Ευρωπαϊκό Συμβούλιο. Ελπίζω ότι θα ενεργήσουμε όσο καλύτερα μπορούμε. Σίγουρα αυτό επιθυμεί να πράξει η Προεδρία.
<P>
Αναφορικά με την οδηγία για την καθυστέρηση των πληρωμών, η Επιτροπή προτίθεται να δημοσιεύσει την πρόταση στο τέλος Φεβρουαρίου 2009. " Προεδρία θα ξεκινήσει τη συζήτηση του ζητήματος στα προπαρασκευαστικά όργανα του Συμβουλίου.
<P>
" τελευταία ερώτηση - την οποία έχασα - αφορούσε το ευρωπαϊκό σχέδιο για την ανάκαμψη της οικονομίας. Ειδικότερα αφορούσε το ποσό του πιθανού δανείου της ΕΤΕπ. Ελπίζω ότι οι ΜΜΕ θα μπορέσουν να ανταγωνιστούν αυτές τις άλλες μεγάλες βιομηχανίες. Είχαμε μια ουσιαστική συζήτηση για την αυτοκινητοβιομηχανία μόλις πριν από μια ώρα, έτσι θεωρώ βεβαίως ότι η γενική επιθυμία είναι οι ΜΜΕ να μπορέσουν να επωφεληθούν.
<P>
Θέμα: Βάσεις για μια νέα παγκόσμια εμπορική συμφωνία
<P>
Μετά τη διακοπή, το περασμένο καλοκαίρι, των διμερών εμπορικών διαπραγματεύσεων που διεξάγονταν στο πλαίσιο του Γύρου της Ντόχα και μετά τις συμφωνίες που συνήψε η Ομάδα των 20 στη σύνοδο κορυφής της Ουάσινγκτον τον περασμένο Νοέμβριο, θεωρεί το Συμβούλιο ότι μπορεί η Ευρωπαϊκή Ένωση να προωθήσει νέες προτάσεις στον εμπορικό τομέα, οι οποίες να είναι ικανοποιητικές για τις αναπτυσσόμενες χώρες;
<SPEAKER ID="325" NAME="Alexandr Vondra">
Ασκών την Προεδρία του Συμβουλίου. - Σε απάντηση προς την ερώτηση του κυρίου Medina Ortega αναφορικά με τον ΠΟΕ, θεωρώ ότι είναι σημαντικό ζήτημα. Όλοι διαβάσαμε τις εκθέσεις - ορισμένοι από εμάς συμμετείχαμε κιόλας - στο Παγκόσμιο Οικονομικό Φόρουμ του Νταβός και ακούσαμε τις πρόσφατες παρατηρήσεις του Pascal Lamy και άλλων. Δεν υπάρχει αμφιβολία ότι υπάρχει ο φόβος του ανερχόμενου προστατευτισμού. έτσι γνωρίζουμε όλοι πολύ καλά τις προκλήσεις που έχουμε να αντιμετωπίσουμε.
<P>
Θα ήθελα να επισημάνω ότι στις 15 Νοεμβρίου του περασμένου έτους τα μέλη της Ομάδας των 20 τόνισαν τη σημασία της καθιέρωσης τρόπων συμφωνίας έως το τέλος του 2008, το οποίο πέρασε ήδη. Σε αυτό το πλαίσιο οι αντιπροσωπείες των μελών του ΠΟΕ, συμπεριλαμβανομένης της Ευρωπαϊκής Επιτροπής εκ μέρους της ΕΕ, εντατικοποίησαν τις εργασίες τους στη Γενεύη με σκοπό να παρέχουν πολιτική ώθηση.
<P>
Δούλεψαν σκληρά και το αποτέλεσμα οδήγησε στη νέα αναθεώρηση των κειμένων AGRI και NAMA. Επιπλέον, υπό το φως της τρέχουσας πολιτικής και οικονομικής ανάπτυξης, το Ευρωπαϊκό Συμβούλιο πέρυσι στα μέσα Δεκεμβρίου δήλωσε στα συμπεράσματά του ότι επικρότησε το στόχο κατά το τρέχον έτος, στο πλαίσιο του ΠΟΕ, για την επίτευξη μιας συμφωνίας σχετικά με τους τρόπους που οδηγούν στο συμπέρασμα του Γύρου της Ντόχα με μια φιλόδοξη παγκόσμια και ισορροπημένη έκθεση και αποτέλεσμα.
<P>
Το Συμβούλιο και η Επιτροπή βρίσκονταν σε ετοιμότητα για εποικοδομητική συμμετοχή της ΕΕ στις υπουργικές συνομιλίες, εάν και όταν συγκαλούταν. Ωστόσο, στις 12 Δεκεμβρίου 2008, ο Γενικός Διευθυντής του ΠΟΕ, Pascal Lamy, σε μια ανεπίσημη συνεδρίαση των ηγετών της αντιπροσωπείας, υπέδειξε ότι δεν θα συγκαλούσε τους υπουργούς για να οριστικοποιήσει τους τρόπους έως το τέλος του έτους, διότι δεν υπήρχαν ακόμα οι προϋποθέσεις για μια επιτυχημένη υπουργική συνεδρίαση, παρά τις εντατικές διαβουλεύσεις.
<P>
Ο στόχος του αναπτυξιακού προγράμματος της Ντόχα είναι η επίτευξη της διαφανούς ελευθέρωσης του εμπορίου σε πολυμερές επίπεδο που θα επιφέρει μακροπρόθεσμα οφέλη και μια σημαντική τόνωση για την παγκόσμια οικονομία, ειδικότερα για τις αναπτυσσόμενες χώρες, λόγω του αναπτυξιακού χαρακτήρα αυτού του γύρου.
<P>
Ως εκ τούτου, παρά το γεγονός ότι δεν ήταν δυνατή η εξαγωγή συμπεράσματος έως το τέλος του 2008, το Συμβούλιο διατηρεί τη δέσμευσή του για πολυμερές εμπορικό σύστημα, καθώς και για το συμπέρασμα ενός φιλόδοξου, ισορροπημένου και πλήρους αποτελέσματος από το Γύρο της Ντόχα του ΠΟΕ. Αυτό είναι ακόμα σημαντικότερο δεδομένης της τρέχουσας οικονομικής και χρηματοπιστωτικής κατάστασης.
<P>
Αν και η Προεδρία γνωρίζει καλά τα εμπόδια που υπάρχουν στο δρόμο προς την επιτυχή ολοκλήρωση της συνολικής διαδικασίας, θα προσπαθήσει αδιαμφισβήτητα να τηρήσει αυτές τις δεσμεύσεις με εργασίες για την ανανέωση των συζητήσεων σχετικά με το Αναπτυξιακό Πρόγραμμα της Ντόχα, μόλις το επιτρέψουν οι συνθήκες. Θα υποστηρίξει επίσης πιο εντατικές εργασίες στο πλαίσιο άλλων προγραμμάτων του ΠΟΕ, ειδικότερα στους τομείς των υπηρεσιών και των TRIPS (δικαιωμάτων πνευματικής ιδιοκτησίας στον τομέα του εμπορίου).
<SPEAKER ID="326" NAME="Manuel Medina Ortega" AFFILIATION="PSE">
(ES) Ευχαριστούμε, κύριε Προεδρεύοντα του Συμβουλίου, για την απάντησή σας, την οποία θεωρώ πολύ αναλυτική. Θα ήθελα, ωστόσο, να υπενθυμίσω στον κύριο Προεδρεύοντα του Συμβουλίου ότι το καλοκαίρι του 2008 ο Γύρος της Ντόχα είχε σχεδόν καταλήξει σε συμπεράσματα, αλλά δεν κατέστη δυνατή η επίτευξη μιας συμφωνίας, διότι ορισμένες χώρες ΒΡΙΚ δεν ήταν διατεθειμένες να κάνουν κανένα είδος παραχώρησης.
<P>
Λαμβάνοντας υπόψη το ότι οι χώρες ΒΡΙΚ διαδραμάτισαν σημαντικότερο ρόλο στη συνάντηση της Ουάσινγκτον, είναι πιθανό ότι η προηγούμενη απροθυμία αυτών των χωρών οφειλόταν στο γεγονός ότι θεωρούσαν ότι τους δόθηκε δευτερεύουσα θέση, ενώ στη συνάντηση της Ουάσινγκτον τους δόθηκε ρόλος προτεραιότητας. Έχει η Προεδρία του Συμβουλίου τυχόν πληροφορίες ότι οι χώρες ΒΡΙΚ, ως αποτέλεσμα των δεσμεύσεων τους στην Ουάσινγκτον, διατίθενται να υιοθετήσουν πιο ενεργό ρόλο και να συνεισφέρουν στην επιτυχή έκβαση του Γύρου της Ντόχα;
<SPEAKER ID="327" NAME="Syed Kamall" AFFILIATION="PPE-DE">
- Αναρωτιόμουν, συμπληρωματικά προς αυτήν την ερώτηση, εάν, εξετάζοντας τις νέες προτάσεις της Ευρωπαϊκής Ένωσης, ή εάν η Ευρωπαϊκή Ένωση εισηγούταν νέες προτάσεις, συμφωνεί ότι τυχόν τέτοιες προτάσεις θα έπρεπε να περιλαμβάνουν κινήσεις για την απομάκρυνση ανισοτήτων της κοινής αγροτικής πολιτικής, ώστε να μπορούμε να φέρουμε στο φως τις διαπραγματεύσεις όσον αφορά την πρόσβαση στην αγορά μη γεωργικών προϊόντων (ΝΑΜΑ) και μετά να φέρουμε στο φως τις διαπραγματεύσεις για τις υπηρεσίες, οι οποίες ευθύνονται για το 70% του ΑΕγχΠ της ΕΕ. Θα συμφωνούσε επίσης ότι είναι ώρα η ΕΕ να επιδείξει πραγματική δέσμευση για το ελεύθερο εμπόριο;
<SPEAKER ID="328" NAME="Gay Mitchell" AFFILIATION="PPE-DE">
Θα ήθελα να ρωτήσω τον Υπουργό, εάν πρόσεξε τα στοιχεία προστατευτισμού στο σχέδιο για την ανάκαμψη στις "νωμένες Πολιτείες, ιδιαίτερα όπως εισηγήθηκε από τη Βουλή των Αντιπροσώπων και τη Γερουσία, και εάν, εξ ονόματος του Συμβουλίου. εξέφρασε την ανησυχία της Ευρωπαϊκής Ένωσης προς την Αμερικανική Κυβέρνηση σχετικά με το εν λόγω ζήτημα.
<P>
Αυτό δεν προμηνύει καλούς οιωνούς για το νέο Γύρο της Ντόχα. Θα μπορούσε να εγγυηθεί ότι οι ανησυχίες μας διαβιβάστηκαν προτού περάσει η απαραίτητη νομοθεσία από το Κογκρέσο των "ΠΑ;
<SPEAKER ID="329" NAME="Alexandr Vondra">
Ασκών την Προεδρία του Συμβουλίου. - Νομίζω ότι όλοι γνωρίζουμε πού έγκειται το πρόβλημα. Δεν έγκειται στην Ευρωπαϊκή Ένωση. Θεωρώ ότι η Ευρωπαϊκή Ένωση υποστηρίζει σε μεγάλο βαθμό την ολοκλήρωση του Γύρου της Ντόχα και κάναμε ό,τι ήταν απαραίτητο κατά τη διάρκεια του περασμένου έτους και σχεδόν, σχεδόν τα καταφέραμε.
<P>
Πού είναι, λοιπόν, το πρόβλημα; Πρώτον, πρέπει να περιμένουμε την Κυβέρνηση των "ΠΑ και ενώ κλείστηκαν ήδη ορισμένες συναντήσεις, ακόμα περιμένουμε μερικές άλλες και αναμένεται να δούμε εάν η τρέχουσα Κυβέρνηση των "ΠΑ θα τηρήσει τις δεσμεύσεις της για ελευθέρωση του εμπορίου. Μπορεί να έχουμε ορισμένες αμφιβολίες για μια ταχεία προσέγγιση υπό τις ισχύουσες συνθήκες. Άλλη χώρα, με την οποία αναμένεται να συζητηθεί το ζήτημα, είναι η Ινδία που, όπως γνωρίζουμε, διενεργεί εκλογές την άνοιξη.
<P>
Έτσι, ως εκπρόσωπος του Συμβουλίου που προέρχεται από μια μικρή ή μεσαία χώρα η οποία παραδοσιακά έχει ανοιχτή οικονομία, θα ήθελα να προωθήσω το ζήτημα και θα ήθελα να σας πω ότι ο πρωταρχικός μας στόχος είναι να ολοκληρώσουμε με επιτυχία τις συνομιλίες, αλλά φοβάμαι ότι πρέπει να είμαστε και ρεαλιστές και δεν μπορώ να σας υποσχεθώ χίμαιρες.
<P>
Το αισιόδοξο σενάριο είναι το εξής: ένα σαφές ευνοϊκό μήνυμα από τη συνάντηση της Ομάδας των 20 που θ πραγματοποιηθεί στις αρχές Απριλίου στο Λονδίνο και έπειτα η εκπλήρωση και υλοποίηση της δέσμευσης, η οποία θα μπορούσε να συνοδεύεται από μια υπουργική σύνοδο στη Γενεύη τον Ιούνιο ή Ιούλιο. Αυτές οι διαδικασίες για τη γεωργία και την πρόσβαση στην αγορά μη γεωργικών προϊόντων (ΝΑΜΑ) θα μπορούσαν να ολοκληρωθούν. Έτσι το ευχόμαστε όλοι μας. Θα δουλέψουμε σκληρά για να το πετύχουμε, αλλά θα το δούμε κατά τη συνάντησή μας εδώ στο τέλος της Προεδρίας μας εάν τα καταφέραμε ή όχι.
<P>
Θέμα: Μέτρα για την αύξηση της ενεργειακής αποδοτικότητας των κτηρίων
<P>
Το Συμβούλιο της Ευρωπαϊκής Ένωσης πρότεινε, μέχρι το 2020, να μειωθούν κατά 20% οι εκπομπές αερίων που προκαλούν το φαινόμενο του θερμοκηπίου, να βελτιωθεί η ενεργειακή αποδοτικότητα κατά 20%, και το 20% της χρησιμοποιούμενης ενέργειας να προέρχεται από ανανεώσιμες πηγές. Το 40% του συνόλου των εκπομπών αερίων του θερμοκηπίου προέρχεται από τα κτήρια. " βελτίωση της ενεργειακής αποδοτικότητας των κτηρίων μπορεί να μειώσει σημαντικά τις εκπομπές αυτών των αερίων. " Ευρωπαϊκή Επιτροπή πρότεινε τον Νοέμβριο την αναθεώρηση των οδηγιών για την ενεργειακή αποδοτικότητα των κτηρίων.
<P>
Έχοντας υπόψη τη σημασία της ενεργειακής αποδοτικότητας των κτηρίων για τους πολίτες και τις δυνατότητες που προσφέρει για τη μείωση των λογαριασμών ηλεκτρικού και θέρμανσης, ερωτάται το Συμβούλιο ποια προτεραιότητα θα δώσει στο συγκεκριμένο θέμα κατά την περίοδο Ιανουαρίου - Απριλίου 2009.
<SPEAKER ID="331" NAME="Alexandr Vondra">
Ασκών την Προεδρία του Συμβουλίου. - Θα ήθελα να ευχαριστήσω την κυρία Ţicău για την ερώτησή της, η οποία είναι τόσο επίκαιρη. " στέγαση ή το ζήτημα της αύξησης της ενεργειακής αποδοτικότητας και η δέσμευση για αύξηση της ενεργειακής αποδοτικότητας κατά 20% έως το 2020, πρέπει να ληφθεί σοβαρά υπόψη.
<P>
Το Συμβούλιο συμμερίζεται την άποψη ότι το σχέδιο της αναθεωρημένης οδηγίας για την ενεργειακή αποδοτικότητα των κτιρίων είναι θεμελιώδους σημασίας για την επίτευξη των στόχων της Κοινότητας για αυξημένη ενεργειακή αποδοτικότητα, ανανεώσιμη ενέργεια και μειωμένες εκπομπές αερίων του θερμοκηπίου. " πρόσφατη κρίση για το αέριο αποκάλυψε για άλλη μια φορά την τρωτότητα της ΕΕ σε σχέση με την ενεργειακή εξάρτηση. Αν καταφέρουμε να επιτύχουμε το φιλόδοξο στόχο της μείωσης, χωρίς να αυξήσουμε τους κινδύνους της ενεργειακής ασφάλειας, πρέπει να υιοθετήσουμε μια σειρά βραχυπρόθεσμων, μεσοπρόθεσμων και μακροπρόθεσμων μέτρων που θα μειώσουν την ενεργειακή μας εξάρτηση.
<P>
" αύξηση της ενεργειακής αποδοτικότητας των κτηρίων είναι οπωσδήποτε μεταξύ των σημαντικότερων. Συνεπώς, η Προεδρία ξεκινάει να εξετάζει αυτό το σχέδιο οδηγίας σε επίπεδο ομάδας εργασίας. Ο στόχος της εξέτασης είναι να διερευνηθούν οι δυσκολίες στην πρόταση. Αναμένουμε ότι το ζήτημα του εύρους εφαρμογής της οδηγίας θα τεθεί πρώτο στο τραπέζι. Το εν λόγω ζήτημα του εύρους εφαρμογής είναι το σημαντικότερο, όχι μόνο σε σχέση με την πιθανή εξοικονόμηση ενέργειας, αλλά και σχετικά με τη διοικητική επιβάρυνση των νοικοκυριών. Συνεπώς, η Τσεχική Προεδρία θα εγγυηθεί ότι οι εργασίες συνεχίζονται εντατικά για τους επόμενους μήνες. Κάνω τακτικές συζητήσεις με τον Martin Bursík, το συνάδελφό μου στην Κυβέρνηση και τον Υπουργό Περιβάλλοντος, ο οποίος προεδρεύει του αντίστοιχου συμβουλίου.
<P>
Το Συμβούλιο θα παρακολουθεί επίσης στενά τις εργασίες για το ζήτημα της επιτροπής Βιομηχανίας, Εξωτερικού Εμπορίου, Έρευνας και Ενέργειας. Για την ενημέρωσή σας, θα συναντήσω τον Πρόεδρο της επιτροπής μετά από αυτήν την ώρα των ερωτήσεων. " Προεδρία δεσμεύεται να σημειώσει όσο το δυνατόν μεγαλύτερη πρόοδο με στόχο τη σύντομη έγκριση της οδηγίας. Για αυτό το σκοπό, προγραμματίζει να υποβάλλει μια έκθεση προόδου στο Συμβούλιο Μεταφορών, Τηλεπικοινωνιών και Ενέργειας (TTE) στα μέσα Ιουνίου. " έγκριση των συμπερασμάτων του Συμβουλίου στη δεύτερη στρατηγική επισκόπηση της ενεργειακής πολιτικής προβλέπεται για τα πρώτα Συμβούλια ΤΤΕ, που θα γίνουν στις 19 Φεβρουαρίου, και θα διαμορφώσουν το υλικό για τη σύνοδο του Ευρωπαϊκού Συμβουλίου τον Μάρτιο.
<P>
" δέουσα προσοχή πρέπει επίσης να δοθεί στην πρόσφατη διαφωνία Ουκρανίας-Ρωσίας για το αέριο και τις επιπτώσεις της. Μια συζήτηση προσανατολισμού θα διεξαχθεί για το σχέδιο της οδηγίας του Συμβουλίου σχετικά με τα αποθέματα πετρελαίου. Έτσι, εν γένει, το Συμβούλιο κρίνει σημαντικό ότι πρέπει να δοθεί ύψιστη προτεραιότητα στην οριστικοποίηση των διαπραγματεύσεων με το Ευρωπαϊκό Κοινοβούλιο για την τρίτη δέσμη νομοθετικών μέτρων για την εσωτερική αγορά ενέργειας τους επόμενους μήνες. Το Συμβούλιο επίσης υπενθυμίζει ότι το ζήτημα της ενεργειακής αποδοτικότητας θα εξεταστεί σε σχέση με το ευρύτερο ζήτημα της ενεργειακής ασφάλειας, της προστασίας του περιβάλλοντος και με το πλαίσιο εξέτασης της δεύτερης στρατηγικής επισκόπησης της ενεργειακής πολιτικής.
<SPEAKER ID="332" NAME="Silvia-Adriana Ţicău" AFFILIATION="PSE">
(RO) Θα ήθελα να μάθετε ότι στην έκθεσή μου προτίθεμαι να προτείνω τη δημιουργία ενός ευρωπαϊκού ταμείου για την ενεργειακή αποδοτικότητα και την ανανεώσιμη ενέργεια για να συμβάλλω στην άντληση δημόσιων και ιδιωτικών κεφαλαίων για την υλοποίηση συγκεκριμένων έργων που αφορούν την ενεργειακή αποδοτικότητα στην Ευρωπαϊκή Ένωση και θα ήθελα να έχω την υποστήριξη του Συμβουλίου για αυτή τη σημαντική πρωτοβουλία.
<SPEAKER ID="333" NAME="Zita Pleštinská" AFFILIATION="PPE-DE">
- (SK) " ενεργειακή αποδοτικότητα των κτιρίων μπορεί να οδηγήσει άμεσα σε εξοικονόμηση για τους ευρωπαίους καταναλωτές. Διακρίνω μια λύση στην ευρείας κλίμακας εισαγωγή αυτόματων συστημάτων μέτρησης έξυπνης κατανάλωσης και συστημάτων που παρέχουν επίκαιρα στοιχεία κατανάλωσης ενέργειας, συμπεριλαμβάνοντας εκείνα για οικιακή χρήση.
<P>
Τι μέτρα δύναται να λάβει το Συμβούλιο για να υλοποιήσει αυτή τη λύση; Ποιο χρονοδιάγραμμα κρίνετε ρεαλιστικό; Δύναται το Συμβούλιο να παρακινήσει το Ευρωπαϊκό Ινστιτούτο Τεχνολογίας στη Βουδαπέστη να ασχοληθεί με το πρόβλημα της ενεργειακής αποδοτικότητας των κτηρίων;
<SPEAKER ID="334" NAME="Colm Burke" AFFILIATION="PPE-DE">
- Έγινε καμιά συζήτηση στο Συμβούλιο σχετικά με την προσπάθεια να πείσουμε τα κράτη μέλη να παράσχουν οικονομικά κίνητρα για την αύξηση της ενεργειακής αποδοτικότητας, ειδικότερα για ηλικιωμένους ανθρώπους; Αφενός θα αύξανε την ενεργειακή αποδοτικότητα και αφετέρου θα δημιουργούσε θέσεις εργασίας.
<SPEAKER ID="335" NAME="Alexandr Vondra">
Ασκών την Προεδρία του Συμβουλίου. - Συμφωνώ πλήρως με την άποψη ότι η ενεργειακή αποδοτικότητα είναι ένα σημαντικό εργαλείο για τη μεταχείριση τόσο των περιβαλλοντικών προβλημάτων όσο και των αναγκών ενεργειακής ασφάλειας.
<P>
Στην πραγματικότητα, το συζητούσαμε πρόσφατα στη χώρα μας - και τώρα θα βγω από το ρόλο μου ως Προέδρου - και στην Πράγα θεωρούμε δύο μέτρα πολύ σημαντικά. Τα άλλα είναι επίσης σημαντικά, αλλά είτε μακροπρόθεσμα είτε χωρίς τόσο μεγάλες επιπτώσεις. Ένα είναι η στέγαση και η ενεργειακή αποδοτικότητα. Το δεύτερο είναι η πυρηνική ενέργεια, αλλά γνωρίζω ότι είναι ευαίσθητο ζήτημα για ορισμένα κράτη μέλη. Αυτά είναι τα σημαντικότερα για την καταπολέμηση της κλιματικής αλλαγής και το θέμα της ενεργειακής ασφάλειας. Συνεπώς, η εξεύρεση των κατάλληλων εργαλείων για την προώθηση της ενεργειακής ασφάλειας και στέγασης είναι η πρόκληση της εποχής μας.
<P>
Θα ήθελα να ασχοληθώ με τις ερωτήσεις για τη χρηματοδότηση. Το Ευρωπαϊκό Ταμείο Περιφερειακής Ανάπτυξης, όπως προτάθηκε από την Επιτροπή, θα μπορούσε να αξιοποιηθεί για την εξεύρεση πόρων για επενδύσεις στη στέγαση και την ενεργειακή αποδοτικότητα, έτσι αυτό είναι ένα εργαλείο που θα είναι τώρα διαθέσιμο, επίσης στο πλαίσιο του σχεδίου για την ανάκαμψη.
<P>
Άλλη πιθανότητα για χώρες όπως η Ρουμανία - το γνωρίζω από τη δική μου χώρα - είναι να χρησιμοποιηθεί μόνο το σύστημα εμπορίας δικαιωμάτων εκπομπής, το οποίο περιλαμβάνεται στην τρέχουσα συμφωνία του Κιότο, έτσι είναι εφικτό να χρησιμοποιηθούν τα έσοδα από αυτό.
<P>
Νομίζω ότι έχουμε τα μέσα. Σε σχέση με αυτήν τη νέα οδηγία, θεωρούμε ότι η συζήτηση σχετικά με το εύρος εφαρμογής είναι η σημαντικότερη. Βεβαίως, εμείς στην Τσεχική Προεδρία, σε συνεργασία με την επόμενη Σουηδική Προεδρία - για αυτούς είναι προτεραιότητα - θα προσπαθήσουμε να κάνουμε το καλύτερο και να μην σπαταλήσουμε πολύ χρόνο.
<P>
Θέμα: Ενέργεια, εξωτερικές σχέσεις και οικονομία υπό την Προεδρία της Τσεχίας
<P>
Υπό το φως των προτεραιοτήτων που ανακοίνωσε η Προεδρία όσον αφορά τη θητεία της, θα μπορούσε να διευκρινίσει με ποιο τρόπο προτίθεται να ενσωματώσει τις τρεις προτεραιότητες σε συγκεκριμένες πρωτοβουλίες; Αναφέρομαι ειδικότερα στις συζητήσεις με ανατολικούς εταίρους σχετικά με στρατηγικούς ενεργειακούς διαδρόμους που θα μπορούσαν να συμβάλουν στη διασφάλιση της ενεργειακής ασφάλειας της ΕΕ και της οικονομικής ανταγωνιστικότητας στο μέλλον.
<SPEAKER ID="337" NAME="Alexandr Vondra">
Ασκών την Προεδρία του Συμβουλίου. - Θέλω να ευχαριστήσω τον κύριο Burke για την ερώτησή του αναφορικά με τα σχέδια για το νότιο διάδρομο και τις συνεδριάσεις κατά τη διάρκεια της ερχόμενης Τσεχικής Προεδρίας. Θα εγγυηθούμε ότι αυτές είναι οι τρεις προτεραιότητες - ενέργεια, εξωτερικές σχέσεις και οικονομία - που ενσωματώνονται πλήρως και διασυνδέονται και εστιάζουν στη συγκεκριμένη πρωτοβουλία· αυτή είναι μια από αυτές. Θα επικεντρωθεί ειδικότερα στο στόχο της διασφάλισης αξιόπιστης παροχής ενέργειας μέσω της ανάπτυξης μιας σειράς ενεργειακών σχέσεων με τρίτες χώρες και περιφέρειες και με εργασίες προς την κατεύθυνση της μεγαλύτερης διαφοροποίησης ενεργειακών πηγών, καθώς και οδών διαμετακόμισης.
<P>
" Προεδρία προτίθεται να αναλάβει αυτό το έργο βάσει των στοιχείων που περιέχονται στην ανακοίνωση της Επιτροπής σχετικά με τη δεύτερη στρατηγική επισκόπηση της ενεργειακής πολιτικής. Το Συμβούλιο αναμένεται να εγκρίνει ένα συμπέρασμα σχετικά με αυτήν την ανακοίνωση το Φεβρουάριο και η ενεργειακή ασφάλεια θα χαίρει ιδιαίτερης σημασίας στο Ευρωπαϊκό Συμβούλιο της άνοιξης του 2009.
<P>
Ως μέρος των εργασιών, προγραμματίζεται μεγάλος αριθμός συνεδριάσεων με τρίτες χώρες ή οργανώσεις τρίτων χωρών. Αυτές οι συνεδριάσεις ασχολούνται είτε αποκλειστικά με θέματα που αφορούν την ενέργεια είτε καλύπτουν μεταξύ άλλων θεμάτων την ενέργεια. Αναφορικά με τη συγκεκριμένη συζήτηση για τους ενεργειακούς στρατηγικούς διαδρόμους, στους οποίους αναφέρεται το αξιότιμο μέλος, η Προεδρία οργανώνει τις παρακάτω συνεδριάσεις. Οι σημαντικότερες είναι, πρώτον, η διεθνής διάσκεψη των επενδυτών για το δίκτυο διαμετακόμισης του ουκρανικού αερίου, η οποία θα διεξαχθεί στις Βρυξέλλες στις 23 Μαρτίου 2009. Δεύτερον, η λεγόμενη διάσκεψη κορυφής για το νότιο διάδρομο, την οποία προγραμματίζουμε να οργανώσουμε μαζί το γεγονός της ανατολικής εταιρικής σχέσης, που θα διεξαχθεί στην Πράγα στις αρχές Μαΐου. Ο στόχος αυτής της συνάντησης είναι η έναρξη ενός διαλόγου με αμοιβαία οφέλη μεταξύ της ΕΕ και των χωρών διαμετακόμισης και των χωρών παραγωγής από την περιοχή της Κασπίας. Αυτό πρέπει να οδηγήσει σε μεγαλύτερη διαφοροποίηση των οδών παροχής ενέργειας, των προμηθευτών και των πηγών και θα ενισχύσει συνεπώς την ενεργειακή ασφάλεια της ΕΕ. Ένας από τους συγκεκριμένους σκοπούς είναι η προώθηση του έργου για το Nabucco.
<P>
Το ζήτημα του στρατηγικού ενεργειακού διαδρόμου μπορεί επίσης να εξεταστεί κατά τη διάρκεια της συνεδρίασης του Μόνιμου Συμβουλίου Εταιρικής Σχέσης ΕΕ-Ρωσίας για την ενέργεια, το οποίο θα διοργανωθεί και υπό την Τσεχική Προεδρία, πιθανώς τον Μάιο, για να δημιουργηθεί η κορύφωση στη σύνοδο κορυφής ΕΕ-Ρωσίας, την οποία σχεδιάζουμε για τις 22 Μαΐου 2009.Συνεπώς, η σημασία των στρατηγικών ενεργειακών διαδρόμων που ανέφεραν τα αξιότιμα μέλη επισημάνθηκε σαφώς από τη διαφωνία για το αέριο μεταξύ Ουκρανίας και Ρωσίας στις αρχές Ιανουαρίου.
<P>
Το Συμβούλιο, κατά την έκτακτη συνεδρίαση του στις 12 Ιανουαρίου 2009, η οποία αφιερώθηκε σε αυτό το ζήτημα, ενέκρινε συμπεράσματα που περιγράφουν μια σειρά μέτρων που πρέπει να ληφθούν βραχυπρόθεσμα, μεσοπρόθεσμα και μακροπρόθεσμα. Έτσι η Προεδρία θα εργαστεί για να εγγυηθεί ότι αυτά τα μέτρα τηρούνται καταλλήλως και με ακρίβεια ως ένδειξη της υψηλής προτεραιότητας που δίνει στο ζήτημα της ενεργειακής ασφάλειας.
<SPEAKER ID="338" NAME="Colm Burke" AFFILIATION="PPE-DE">
- Θα ήθελα να ευχαριστήσω τον Προεδρεύοντα του Συμβουλίου για την πολύ αναλυτική του απάντηση. Στην πραγματικότητα αυτό το ερώτημα κατατέθηκε πριν ξεσπάσει η διαφωνία μεταξύ Ρωσίας-Ουκρανίας. Είχα προαίσθημα ότι μπορεί να προκύψει την περίοδο εκείνη. Θα ήθελα να τον ρωτήσω το εξής: υπό τη Λισαβόνα, συζητούσαμε για μια κοινή ενεργειακή πολιτική· ίσως θα μπορούσε να περιγράψει, με την ιδιότητά του ως Προεδρεύων του Συμβουλίου, τις απόψεις του σχετικά με τα βελτιωμένα εργαλεία που μας παρέχει η Λισαβόνα για να αντιμετωπίσουμε αυτές τις προκλήσεις στο μέλλον και τα πλεονεκτήματα από την έγκριση της συνολικής προσέγγισης της Λισαβόνας και της Συνθήκης.
<SPEAKER ID="339" NAME="Justas Vincas Paleckis" AFFILIATION="PSE">
- (LT) Ευχαριστούμε για την εξήγησή σας για ένα πολύ σημαντικό θέμα. Θ ήθελα να ρωτήσω πώς βλέπει η Τσεχική Δημοκρατία, η προεδρεύουσα χώρα, το έργο Nordstream, το οποίο έχει θετικές και αρνητικές πτυχές και γνωρίζουμε ότι υπάρχουν συγκεκριμένες αμφιβολίες σχετικά με τις οικολογικές επιπτώσεις του. Συνεπώς, με το ξεκίνημα της Προεδρία, πώς αξιολογείτε αυτό το έργο; Ευχαριστώ.
<SPEAKER ID="340" NAME="Paul Rübig" AFFILIATION="PPE-DE">
(DE) Θα με ενδιέφερε να μάθω αν υπάρχει κάποια πρωτοβουλία σχετικά με το ECOFIN και εκ μέρους του Επιτρόπου Kovács να προτείνω την έναρξη μιας προοδευτικής διαγραφής των χρεών σε όλη την Ευρώπη για εκείνα τα έργα ενέργειας που είναι προς το παρόν επικείμενα, όπως τον αγωγό Nabucco ή την κατασκευή νέων σταθμών ενέργειας για να δημιουργηθούν κίνητρα και να προωθηθούν αυτές οι στρατηγικές πρωτοβουλίες.
<SPEAKER ID="341" NAME="Alexandr Vondra">
Ασκών την Προεδρία του Συμβουλίου. - Όλες αυτές οι ερωτήσεις αφορούν ζητήματα που συζητούνται σχεδόν σε καθημερινή βάση σήμερα. Σχετικά με τη Συνθήκη της Λισαβόνας, όλοι γνωρίζουμε ότι περιέχει μεθόδους αλληλεγγύης που θα μπορούσαν να μας βοηθήσουν να ενισχύσουμε το νομικό πλαίσιο για καλύτερο συντονισμό στον τομέα της ενέργειας στο πλαίσιο της ΕΕ. Αυτή είναι η μια όψη του νομίσματος.
<P>
Ταυτόχρονα, νομίζω ότι πήραμε το μάθημά μας κατά τη διάρκεια της τρέχουσας κρίσης. Ένα από αυτά είναι η αλληλεγγύη ως πολιτικό σύνθημα. Ένα άλλο είναι η ανάγκη για γρήγορη αντίδραση σε μια περίοδο κρίσης και η αντίδραση, για παράδειγμα, σε μια δύσκολη κατάσταση την οποία αντιμετωπίσαμε στη Βουλγαρία ή τη Σλοβακία κατά τη διάρκεια της κρίσης. Συνεπώς πρέπει να βελτιώσουμε κάπως τις διασυνδέσεις ειδικότερα στην κεντρική και ανατολική Ευρώπη στον τομέα του εφοδιασμού αερίου. Πρέπει να έχουμε ένα συμπιεστή στον αγωγό για να μπορούμε να ανατρέψουμε τη ροή. Για παράδειγμα, η χώρα μου το έχει, διότι εκσυγχρονίστηκε και έκανε επενδύσεις, αλλά οι Σλοβάκοι δεν έκαναν το ίδιο.
<P>
Έτσι αυτό με ωθεί στο ερώτημά σας ως προς το αν υπάρχει κάποιο πρόγραμμα επενδύσεων που να καλύπτει βραχυπρόθεσμες ή μεσοπρόθεσμες ανάγκες - υπάρχει. Παρεπιμπτόντως σήμερα είχα ορισμένες συναντήσεις με τους αντίστοιχους προέδρους της Επιτροπής Προϋπολογισμού, της Επιτροπής Βιομηχανίας, Έρευνας και Ενέργειας, καθώς και της Επιτροπής Γεωργίας και Ανάπτυξης της Υπαίθρου, διότι απομένουν 5 δισεκατομμύρια EUR, τα οποία δεν δαπανήθηκαν πέρυσι, και συμφωνήθηκε στο πλαίσιο του ευρωπαϊκού σχεδίου για την ανάκαμψη της οικονομίας να κατανεμηθούν για ορισμένα έργα υποδομής. Από τις προτάσεις της Επιτροπής στο τέλος του περασμένου μήνα, τα 3,5 δισεκατομμύρια EUR από τα πέντε πρέπει να κατανεμηθούν στα έργα διασύνδεσης που μπορούν να υλοποιηθούν τα επόμενα δύο χρόνια, 2009 έως 2010, στον τομέα των συνδέσεων του αερίου, της διασύνδεσης ηλεκτρικών δικτύων και της σύνδεσης του αερίου με υπεράκτιες ανεμογεννήτριες στη βόρεια Ευρώπη.
<P>
Συνεπώς, ναι, έχουμε σχέδιο και η άποψή μου για το Nord Stream είναι ότι υπάρχει συζήτηση, όλοι το γνωρίζουμε. Νομίζω ότι ένα μάθημα από την τρέχουσα κρίση μεταξύ της Μόσχας και του Κιέβου είναι το εξής: ότι πρέπει να διαθέτουμε τα μέσα για να μπορούμε να επιλύσουμε αυτά τα προβλήματα εάν επαναληφθούν, τόσο αναφορικά με τη Ρωσία όσο και με την Ουκρανία.
<P>
Υπάρχει το σχέδιο Nabucco, που θα έπρεπε να μπορεί να φέρει αέριο στην Ευρώπη από χώρες εκτός της Ρωσίας, με άλλα λόγια τη λεκάνη της Κασπίας. Αλλά θα πρέπει να μπορούμε να διαφοροποιούμε τη διαδρομή διαμετακόμισης του αερίου προς την Ευρώπη, έτσι ώστε να μην περνάει μόνο από μια χώρα. Πιστεύω, σχετικά με αυτό, ότι η Ουκρανία είναι ο μόνος προμηθευτής εδάφους.
<P>
Συνεπώς, υπάρχουν ορισμένες ανησυχίες σχετικά με τις πιθανές περιβαλλοντικές επιπτώσεις. Ορισμένα κράτη μέλη εγείρουν το ερώτημα, συνεπώς δεν είναι μυστικό, αλλά νομίζω ότι ως το τέλος της ημέρας πρέπει να έχουμε διαφοροποίηση αμφότερων των διαδρομών και των προμηθευτών.
<P>
Θέμα: Καταπολέμηση της κατανάλωσης καπνού και διακοπή του καπνίσματος
<P>
" σύμβαση-πλαίσιο της ΠΟΥ για την καταπολέμηση του καπνίσματος (FCTC) αποτελεί την πρώτη διεθνή συμφωνία για θέμα υγείας, την οποία υπέγραψαν και κύρωσαν η Ευρωπαϊκή Ένωση και όλα τα κράτη μέλη εκτός από την Τσεχική Δημοκρατία. Εφόσον η Τσεχική Δημοκρατία θα ηγηθεί των συζητήσεων σχετικά με την FCTC, σχεδιάζει να προβεί η ίδια σε κύρωση της σύμβασης;
<SPEAKER ID="343" NAME="Alexandr Vondra">
Ασκών την Προεδρία του Συμβουλίου. - Κατανοώ την Avril Doyle και αναρωτιέμαι εάν είμαι η άλλη πλευρά αυτής της ερώτησης: την τελευταία φορά που το συζητήσαμε ήταν στο μοναδικό μέρος αυτού του κτηρίου όπου μπορώ να καπνίσω ως μανιώδης καπνιστής. Φαντάζομαι ότι το παρατηρήσατε και είναι ένας από τους λόγους που τώρα έχω την υποχρέωση να απαντήσω στο ερώτημά σας. " μητέρα μου με συμβούλευε πάντα να μιλώ με ειλικρίνεια σε κάθε ευκαιρία, έτσι τώρα έχω ένα δίλημμα: να το διαβάσω ή να πω αυτά που σκέφτομαι.
<P>
Αλλά θα χρησιμοποιήσω αυτήν την ευκαιρία για να ξεκινήσω σε προσωπικό επίπεδο. Ανήκω στη μειοψηφία του 30% της Ευρώπης. Είμαι μανιώδης καπνιστής και νιώθω ότι δέχομαι φοβερές διακρίσεις σε αυτό το κτήριο. Κάνω έκκληση σε εσάς ως άτομο, όχι εξ ονόματος του Συμβουλίου, για να παρέχετε καλύτερες συνθήκες για να κατευνάσετε τη συνήθειά μας. Αλλά τώρα πρέπει να απαντήσω σε αυτό το ερώτημα.
<P>
Το ερώτημα αφορά την κατάσταση της διαδικασίας κύρωσης στην Τσεχική Δημοκρατία. Μπορώ να σας διαβεβαιώσω ότι η διαδικασία κύρωσης της σύμβασης-πλαισίου στην Τσεχική Δημοκρατία βρίσκεται σε εξέλιξη. Βρισκόταν σε εξέλιξη από το 2003 και συνεχίζεται η νέα προσπάθεια για εξεύρεση έγκρισης στο Τσεχικό Κοινοβούλιο. Ο νέος Τσέχος Υπουργός Υγείας - ο οποίος, όπως και ο προκάτοχός του, καπνίζει - έχει τη νέα πρόταση που στοχεύει στην ανανέωση της κύρωσης και θα τη διαβιβάσει στη διοργανική διαδικασία, συνεπώς θα φτάσει πολύ σύντομα στο Κοινοβούλιο.
<P>
" διαδικασία κύρωσης πρέπει να ολοκληρωθεί, εάν βρούμε αρκετές ψήφους στο Κοινοβούλιο. Στη Γερουσία μπορώ να σας διαβεβαιώσω ότι δεν είναι εύκολο, όταν οι γερουσιαστές μας ταξιδεύουν στην Ευρώπη και αντιμετωπίζουν το ίδιο πρόβλημα με αυτό που αντιμετωπίζω στο παρόν κτήριο. Αλλά νομίζω ότι είναι σημαντικό ένα πράγμα: ότι η νομοθεσία εφαρμόζεται πλήρως, ώστε όλοι οι νόμοι να τηρούν αυτές τις δεσμεύσεις που αποτελούν μέρος της σύμβασης.
<P>
Αναφορικά με την προσέγγισή μας ως Προεδρίας: " επόμενη επίσημη συνεδρίαση στο πλαίσιο της FCTC θα είναι η τρίτη συνεδρίαση του διεθνούς διαπραγματευτικού οργάνου σχετικά με ένα πρωτόκολλο για το παράνομο εμπόριο προϊόντων καπνού. Για το θέμα αυτό η χώρα μου, καθώς και η Προεδρία, δεσμεύεται πλήρως για την καταπολέμηση του παράνομου εμπορίου προϊόντων καπνού. Θα διεξαχθεί από τις 28 Ιουνίου έως τις 5 Ιουλίου στη Γενεύη, έτσι θα το μοιραστούμε κατά κάποιο τρόπο με τους φίλους μας τους Σουηδούς, διότι εκείνη την περίοδο εμείς, οι Τσέχοι, θα παραδώσουμε την Προεδρία στους φίλους μας στη Στοκχόλμη. Αυτή είναι η ουσία της αντίδρασής μου.
<SPEAKER ID="344" NAME="Avril Doyle" AFFILIATION="PPE-DE">
- Θα ήθελα να ευχαριστήσω τον Προεδρεύοντα του Συμβουλίου. Δεν επιδιώκω να τον εκνευρίσω με την ερώτησή μου. Εξάλλου, κατατέθηκε τον προηγούμενο Δεκέμβριο.
<P>
Είμαι κατά του καπνίσματος, όχι κατά των καπνιστών. Όλοι συμφωνούν ότι χρειάζονται τη βοήθεια που μπορούν να λάβουν: θεραπείες με υποκατάστατο νικοτίνης κτλ. Αλλά πρέπει να αναγνωρίσουμε τη ζημιά που προκαλεί το παθητικό κάπνισμα σε εκείνους που δεν θέλουν να καπνίζουν, έτσι σας παρακαλώ μην νιώθετε ότι απευθύνομαι σε εσάς προσωπικά.
<P>
Μπορείτε να μου εγγυηθείτε λοιπόν ότι, πριν από το τέλος της Τσεχικής Προεδρίας, θα έχετε επικυρώσει τη σύμβαση-πλαίσιο, ναι ή όχι; Θα ήταν εξαιρετικά σημαντικό, εάν μπορούσατε να μου δώσετε εγγυήσεις για αυτό. Εξάλλου, τα τσιγάρα είναι το μοναδικό νόμιμο προϊόν στα ράφια των καταστημάτων μας που, εάν χρησιμοποιείται από τους καταναλωτές σύμφωνα με τις οδηγίες, σκοτώνει έναν στους δύο καταναλωτές. Είναι πράγματι αξιοθαύμαστα.
<SPEAKER ID="345" NAME="Mairead McGuinness" AFFILIATION="PPE-DE">
- Ευχαριστούμε, Προεδρεύοντα του Συμβουλίου, για την ειλικρίνειά σας. Επικαλεστήκατε τη μητέρα σας - λοιπόν, ως μητέρα, μπορώ να σας προτρέψω να κόψετε το κάπνισμα, ενώ συμμερίζομαι την κατάστασή σας στο κτήριο; Εάν ήσαστε στην Ιρλανδία, θα ήσαστε τελείως έξω στο κρύο.
<P>
" ερώτησή μου είναι: σκεφτήκατε ποτέ να κάνετε την αρχή και να απαλλαχτείτε από την κακή συνήθεια και να ενθαρρύνετε τους γερουσιαστές σας να κάνουν το ίδιο;
<SPEAKER ID="346" NAME="Alexandr Vondra">
Ασκών την Προεδρία του Συμβουλίου. - Για να κλείσω αυτήν την αποψινή πολύ ασυνήθιστη συζήτηση, η μητέρα μου κάπνιζε όταν ήταν έγκυος και να ' μαι ως αναπληρωτής Πρωθυπουργός της Τσεχικής Δημοκρατίας και ο αδερφός και η αδερφή μου είναι και οι δύο σε πολύ καλή κατάσταση. " σύζυγός μου κάπνιζε επίσης και ακόμα καπνίζει. Έχουμε τρία όμορφα, πολύ έξυπνα παιδιά - αυτές ήταν λοιπόν οι προσωπικές μου απόψεις.
<P>
Παρατηρώ ότι αυτό το ζήτημα προσελκύει ιδιαίτερο ενδιαφέρον στην Ιρλανδία και γνωρίζω ότι εγκρίνατε τα μέτρα. " ημερομηνία κύρωσης μας βρίσκεται στα χέρια των μελών του Τσεχικού Κοινοβουλίου και της Γερουσίας. Το Κοινοβούλιο είναι η ανώτατη αρχή.
<P>
Παλεύω τώρα στη χώρα μου για την όσο το δυνατόν συντομότερη επικύρωση της Συνθήκης της Λισαβόνας. Κατά τη διάρκεια της συζήτησης σχετικά με τη Λισαβόνα, με ρωτούν συχνά τα μέλη της Γερουσίας, εάν η έγκριση της Συνθήκης της Λισαβόνας θα οδηγήσει στη διατήρηση της ελευθερίας τους να καπνίζουν σε ορισμένα δημόσια μέρη.
<P>
Έτσι έχω ένα δίλημμα. Τι είναι σημαντικότερο: η Συνθήκη της Λισαβόνας ή αυτό; Αλλά σας διαβεβαιώνω ότι η Κυβέρνηση θα κάνει ό,τι μπορεί για να εξασφαλίσει την κύρωση αμφότερων των Συνθηκών. Υπογράψαμε και τις δύο Συνθήκες και η ευθύνη της Κυβέρνησης είναι να κάνει ό,τι καλύτερο μπορεί.
<SPEAKER ID="347" NAME="Πρόεδρος">
Οι ερωτήσεις οι οποίες δεν εξετάστηκαν λόγω έλλειψης χρόνου θα απαντηθούν γραπτώς (βλ. Παράρτημα).
<SPEAKER ID="979" NAME="Πρόεδρος">
Οι ερωτήσεις προς το Συμβούλιο έληξαν.
<P>
(" συνεδρίαση διακόπτεται στις 7.15 μ.μ. και επαναλαμβάνεται στις 9 μ.μ.)

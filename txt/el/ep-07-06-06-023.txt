<CHAPTER ID="023">
Ειδικοί κανόνες όσον αφορά τον τομέα των οπωροκηπευτικών (συζήτηση) 
<SPEAKER ID="255" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0183/2007) της κ. Salinas García, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά τη θέσπιση ειδικών κανόνων όσον αφορά τον τομέα των οπωροκηπευτικών και την τροποποίηση ορισμένων κανονισμών - C6-0075/2007 -.
<SPEAKER ID="256" NAME="Mariann Fischer Boel">
Μέλος της Επιτροπής. (EN) Κύριε Πρόεδρε, βρισκόμαστε επί του παρόντος στην τελική και αποφασιστική φάση για την έγκριση της μεταρρύθμισης του τομέα των οπωροκηπευτικών. Ξεκινήσαμε τη συζήτηση στις 24 Ιανουαρίου 2007 και από τότε δεχθήκαμε πολλή και ιδιαίτερα πολύτιμη ανταπόκριση, ειδικά από το Ευρωπαϊκό Κοινοβούλιο και την έκθεση της κ. Salinas García. Σας ευχαριστώ γι' αυτό και για τη σταθερή υποστήριξή σας για τους γενικούς στόχους και τις γενικές αρχές της πρότασης της Επιτροπής.
<P>
Εξετάζοντας την ουσία της γνωμοδότησής σας, επέλεξα να εστιάσω σε ορισμένα θέματα στα οποία δώσατε ιδιαίτερη προσοχή.
<P>
Πρώτον, σχετικά με τις οργανώσεις παραγωγών, είναι σαφές ότι τόσο η Επιτροπή όσο και το Ευρωπαϊκό Κοινοβούλιο πιστεύουν ότι οι οργανώσεις παραγωγών πρέπει να διατηρηθούν και να ενισχυθούν ακόμη περισσότερο προκειμένου να αυξηθεί ο βαθμός συγκέντρωσης της προσφοράς. Αυτό είναι απολύτως θεμελιώδες προκειμένου να ανταποκριθεί ο τομέας στην τεράστια συγκέντρωση που βλέπουμε σήμερα στον τομέα του λιανικού εμπορίου. Όπως γνωρίζετε, προτείναμε διάφορες νέες πρωτοβουλίες για να καταστήσουμε τις οργανώσεις παραγωγών μας πολύ πιο ελκυστικές. Προτείναμε πρόσθετη κοινοτική χρηματοδότηση 60%: πρώτον, για συγχωνεύσεις μεταξύ οργανώσεων παραγωγών και ενώσεων οργανώσεων παραγωγών· δεύτερον, για περιφέρειες όπου το επίπεδο της συγκέντρωσης της προσφοράς μέσω των οργανώσεων παραγωγών είναι κάτω του 20%· τρίτον, για τη βιολογική γεωργία· τέταρτον, για τα νέα κράτη μέλη και, τέλος, για τις απομακρυσμένες περιφέρειες.
<P>
Γνωρίζω ότι ζητήσατε να συμπεριληφθεί ακόμα περισσότερη δράση στην πρόσθετη κοινοτική χρηματοδοτική βοήθεια του 60% στα επιχειρησιακά ταμεία, όπως κοινή δράση μεταξύ των οργανώσεων παραγωγών ή ολοκληρωμένη παραγωγή. Ωστόσο, αυτό που προτείναμε θα έχει ήδη πολύ θετική επίδραση. Θα ήθελα να εμμείνουμε σε αυτά τα μέτρα αρχικά. Όπως ασφαλώς γνωρίζετε, πρέπει επίσης να λάβουμε υπόψη τους δημοσιονομικούς περιορισμούς.
<P>
Όσον αφορά την πρόληψη και τη διαχείριση κρίσεων, συμφωνώ μαζί σας ότι είναι ένα από τα πιο ευαίσθητα σημεία της μεταρρύθμισης και θέλω να σας ευχαριστήσω για τις ιδέες που προτείνετε στη γνωμοδότησή σας. Ωστόσο, δεν μπορώ να δεχθώ την ιδέα ενός ξεχωριστού ταμείου για τη διαχείριση κρίσεων και την ανάγκη να προσδιορίσουμε τι εννοούμε πραγματικά όταν μιλάμε για "κρίση". Ένα ξεχωριστό ταμείο θα οδηγούσε σε σημαντική αύξηση του προϋπολογισμού και, επιπλέον, δεν θα συμβάλει στην περαιτέρω απλούστευση.
<P>
Σχετικά με τη χρήση ενός ποσοστού του εθνικού αποθεματικού για τη διαχείριση κρίσεων, ούτε αυτό είναι αποδεκτό. Το εθνικό αποθεματικό δημιουργήθηκε στην αρχή για να διευκολύνει ειδικές περιπτώσεις στο πλαίσιο του συστήματος ενιαίων πληρωμών και δεν είναι σωστό να αφιερωθεί αυτός ο προϋπολογισμός σε άλλο στόχο ή σε άλλα μέτρα.
<P>
Ωστόσο, κατανοώ την έκκλησή σας για περισσότερη ευελιξία ώστε να διευκολυνθεί η διαχείριση κρίσεων. Αντί να δημιουργηθεί μια εντελώς ξεχωριστή δομή, θα εξέταζα θετικά την προσθήκη περισσότερης ευελιξίας στη δομή που προτείνεται στην αρχική πρόταση της Επιτροπής προκειμένου να καταστεί το σύστημα όσο τον δυνατόν πιο αποτελεσματικό και να αποφευχθεί μια μεγάλη μείωση των τιμών. Παρά ταύτα, θέλω να τονίσω ότι πρέπει επίσης να έχουμε κατά νου ότι οποιαδήποτε τροποποίηση της τρέχουσας πρότασης οφείλει να σέβεται τους γενικούς δημοσιονομικούς περιορισμούς, καθώς και την ανάγκη για απλούστευση.
<P>
Σχετικά με τη συμπερίληψη των οπωροκηπευτικών που προορίζονται για μεταποίηση στο σύστημα ενιαίας ενίσχυσης, ζητήσατε μια προαιρετική μεταβατική περίοδο, ειδικά για τις τομάτες. Είστε επίσης υπέρ μιας ξεχωριστής ενίσχυσης για τις τομάτες για τους ιστορικούς παραγωγούς στα νέα κράτη μέλη. Είμαι ανοιχτή να δεχθώ μια σύντομη μεταβατική περίοδο στην οποία τα κράτη μέλη θα μπορούσαν να αποφασίσουν τη χορήγηση ενίσχυσης ανά εκτάριο. Παρά ταύτα, πρέπει να λάβουμε υπόψη ότι η πλήρης αποσύνδεση πρέπει να αποτελεί τόσο προϋπόθεση όσο και τελικό σκοπό - συνεπώς, οριστική αποσύνδεση στο τέλος.
<P>
Γνωρίζω επίσης ότι ο τομέας των μαλακών απύρηνων καρπών αντιμετωπίζει δυσκολίες. " ανάλυση της Επιτροπής έδειξε ότι ο κατακερματισμός τόσο της παραγωγής όσο και της προώθησης στην αγορά συνέβαλε στις δυσκολίες που αντιμετωπίζει τα τελευταία χρόνια ο τομέα των μαλακών απύρηνων καρπών.
<P>
Με βάση αυτή την έκθεση, θεωρήσαμε ότι ο καλύτερος τρόπος για την αντιμετώπιση του προβλήματος είναι να προσθέσουμε κίνητρα για την αύξηση του αριθμού των οργανώσεων των παραγωγών στα νέα κράτη μέλη, κάτι που κάναμε στην αρχική μας πρόταση. Παρά ταύτα, λαμβάνοντας υπόψη τις ευαισθησίες αυτού του τομέα των μαλακών απύρηνων καρπών, είμαι ανοιχτή στο ενδεχόμενο παροχής ειδικής μικρότερης στήριξης, αλλά θέλω να καταστήσω απολύτως σαφές ότι αυτή πρέπει να είναι μεταβατική και να περιοριστεί σε συγκεκριμένα προϊόντα.
<P>
Τέλος, όσον αφορά την προώθηση των οπωροκηπευτικών, συμφωνώ απολύτως μαζί σας ότι αυτό το θέμα προκαλεί τεράστια ανησυχία όχι μόνο στη γεωργική πολιτική αλλά και στις πολιτικές για την υγεία και τους καταναλωτές. Παράγουμε μεγάλες ποσότητες οπωροκηπευτικών υψηλής ποιότητας στην Ευρωπαϊκή Ένωση, αλλά οι πολίτες μας δεν καταναλώνουν αρκετά από αυτά, με αυξανόμενες συνέπειες για την υγεία τους. Θα υποστήριζα την εφαρμογή ενός προγράμματος παροχής φρούτων στα σχολεία σύμφωνα με τη θέση της Επιτροπής στις 13 Μαΐου 2007 στη Λευκή Βίβλο για μια στρατηγική για την Ευρώπη σε θέματα διατροφής, βάρους και παχυσαρκίας. Ωστόσο, πριν το κάνουμε αυτό θα πρέπει να διεξαγάγουμε τις απαραίτητες αξιολογήσεις επιπτώσεων ενός τέτοιου μέτρου. Ζήτησα από τις υπηρεσίες μου να αναλάβουν αυτό το έργο αμέσως.
<P>
Αυτά είναι τα πρώτα μου σχόλια και προσβλέπω σε μια εποικοδομητική συζήτηση με τους αξιότιμους βουλευτές του Ευρωπαϊκού Κοινοβουλίου.
<SPEAKER ID="257" NAME="María Isabel Salinas García " AFFILIATION="PSE">
εισηγήτρια. - (ES) Κυρία Επίτροπε, καταρχάς θέλω να σας ευχαριστήσω, όχι μόνο για την παρουσία σας εδώ, αλλά επίσης για τη συνεργασία σας και την προθυμία σας να εργαστείτε μαζί μου.
<P>
" αλήθεια είναι ότι εξετάζουμε την μεταρρύθμιση ενός πολύ σημαντικού τομέα, τον οποίο γνωρίζετε πολύ καλά. Αντιπροσωπεύει το 17% της τελικής γεωργικής παραγωγής μας, αλλά λαμβάνει μόνο περίπου το 3% των ενισχύσεων.
<P>
Είναι αλήθεια ότι ο τομέας που συζητάμε σήμερα είναι πολύ δυναμικός. Ωστόσο, είναι επίσης ένας πολύ ευπαθής τομέας, με δομικά προβλήματα, εκτεθειμένος σε μία όλο και μεγαλύτερη πίεση από το εξωτερικό και από τα μεγάλα δίκτυα διανομής.
<P>
" έκθεση που συζητάμε σήμερα και που θα ψηφίσουμε αύριο είναι το αποτέλεσμα μιας μακράς περιόδου εργασίας. Είναι μια ανοιχτή έκθεση και πιστεύω ότι η θέση αυτού του Κοινοβουλίου ήταν πάντα ανοιχτή σε σχέση με την Επιτροπή. Πάντα αναζητούσαμε συμφωνίες, αλλά ταυτόχρονα είναι μια ρεαλιστική έκθεση.
<P>
Είναι περίπλοκη, διότι μιλάμε για σαράντα διαφορετικά προϊόντα από είκοσι επτά χώρες. Δεν αποτελεί έκπληξη που η έκθεση έλαβε περισσότερες από 380 τροπολογίες στην Επιτροπή Γεωργίας και Ανάπτυξης της Υπαίθρου, αλλά είναι επίσης αλήθεια ότι υπήρχαν μόνο δύο ψήφοι κατά.
<P>
Σίγουρα δεν μας φαίνονται αρνητικά όλα στην πρότασή σας, στην πρόταση της Επιτροπής. Είναι πολύ σημαντικό οι οργανώσεις παραγωγών να θεωρηθούν ο ακρογωνιαίος λίθος της μεταρρύθμισης από την αρχή. Ωστόσο, η αλήθεια είναι ότι στο Κοινοβούλιο, και στο σύνολο του τομέα του Ευρωπαϊκής Ένωσης, υπάρχουν ορισμένα προβλήματα τα οποία, σε όλα τα κράτη μέλη, αντιμετωπίζονται ως προτεραιότητες στο πλαίσιο της μεταρρύθμισης.
<P>
Καταρχάς, η αποσύνδεση των ενισχύσεων για μεταποιημένα προϊόντα, όπως επεσήμανε πολύ σωστά η Επίτροπος. Το δεύτερο πρόβλημα είναι η άρση της απαγόρευσης καλλιέργειας οπωροκηπευτικών σε περιοχές επιλέξιμες για την ενιαία ενίσχυση. Και, πάνω απ' όλα, εμείς στο Κοινοβούλιο υπογραμμίζουμε την έλλειψη ενός πραγματικού μηχανισμού διαχείρισης κρίσεων.
<P>
Πιστεύω ότι το Ευρωπαϊκό Κοινοβούλιο έχει καταβάλλει μεγάλες προσπάθειες για την επίτευξη συναίνεσης προκειμένου να καταλήξουμε σε συμφωνίες σχετικά με αυτά τα τρία θέματα.
<P>
Καταρχάς, είμαστε υπέρ της διατήρησης των ισχυόντων κανόνων εμπορίας. Είναι αλήθεια ότι πρέπει να είναι πιο απλοί, αλλά είμαστε υπέρ της διατήρησης αυτών των κανόνων εμπορίας.
<P>
Το Κοινοβούλιο έχει εκφράσει, και θα εκφράσει αύριο, την αντίθεσή του στην άρση της απαγόρευσης καλλιέργειας οπωροκηπευτικών σε επιλέξιμες περιοχές. Τουλάχιστον μέχρι να παρουσιάσει η Επιτροπή μια μελέτη επιπτώσεων, όπως απαίτησε το Δικαστήριο.
<P>
Ζητάμε την ενίσχυση των οργανώσεων παραγωγών, με τον τρόπο που ήδη αναφέρθηκε: αύξηση της χρηματοδότησής τους κατά 6%. Και στις περιπτώσεις της αύξησης της συνδρομής κατά 60%, όπως είπε πολύ σωστά η Επίτροπος, ελπίζω ότι θα ληφθούν υπόψη ορισμένα αιτήματα, όπως η ολοκληρωμένη παραγωγή ή οι ονομασίες προέλευσης.
<P>
Το σημείο στο οποίο επιτύχαμε έναν μεγάλο συμβιβασμό, διότι είναι πολύ σημαντικό, διότι είναι ένας ευπαθής τομέας, είναι η ανάγκη δημιουργίας του ταμείου ασφαλείας για τη διαχείριση κρίσεων.
<P>
Έχοντας ακούσει αυτά που είπατε, πιστεύω ότι, αυτή τη στιγμή, αυτό ακριβώς είναι το θέμα στο οποίο η σχεδόν ομόφωνη θέση του Κοινοβουλίου διαφέρει περισσότερο από αυτήν της Επιτροπής.
<P>
Έχουμε εκφράσει την υποστήριξή μας, και συνεχίζουμε να το κάνουμε, για ένα ταμείο ασφαλείας για τη διαχείριση κρίσεων που θα είναι ανοιχτό σε όλους τους παραγωγούς -συμπεριλαμβανομένων των παραγωγών που δεν είναι μέλη οργανώσεων παραγωγών- και θα χρηματοδοτείται κατά δύο τρίτα από την Ευρωπαϊκή Ένωση και κατά ένα τρίτο από τις οργανώσεις παραγωγών.
<P>
Υπογραμμίζουμε επίσης την ανάγκη για ένα παρατηρητήριο τιμών. Το μέλλον μας σε αυτόν τον τομέα δεν έγκειται στις επιδοτήσεις, αλλά στην αγορά. Και πρέπει να έχουμε αξιόπιστες και ενημερωμένες πληροφορίες σχετικά με την εξέλιξη των αγορών.
<P>
Τέλος, σχετικά με την αποσύνδεση, χαίρομαι που ακούω ότι διαφαίνεται επιτέλους μια πιθανότητα μεταβατικής περιόδου. Υπάρχουν ορισμένα προϊόντα διπλής χρήσης, όπως τομάτες και εσπεριδοειδή, τα οποία, σύμφωνα με την αρχική πρόταση, θα μπορούσαν να οδηγήσουν στην εγκατάλειψη της παραγωγής.
<P>
Επομένως, υποστηρίζουμε σθεναρά μια μεταβατική περίοδο, και ας ελπίσουμε ότι δεν θα είναι τόσο σύντομη όσο προτάθηκε εδώ απόψε, αλλά επαρκής ώστε να μπορέσει ο τομέας να συνεχίσει να προσαρμόζεται στο καθεστώς ενιαίας ενίσχυσης.
<P>
Ευελπιστώ ότι αυτή η εθελοντική μεταβατική περίοδος μπορεί να επιτρέψει κάποιο είδος μερικής αποσύνδεσης που θα μπορούσε να είναι ένα μεταβατικό μέτρο.
<P>
Υπογραμμίζουμε επίσης την ανάγκη αύξησης των ενισχύσεων για τα κόκκινα φρούτα. Χαίρομαι επίσης που άκουσα αυτά που είπατε, διότι πιστεύω ότι αυτή είναι σαφώς μία ανάγκη που επεσήμανε το Κοινοβούλιο και εξέτασε η Επιτροπή.
<P>
Θέλω να τελειώσω ευχαριστώντας όλους όσους με βοήθησαν κατά τη διάρκεια αυτού του χρόνου εργασίας, τους σκιώδεις εισηγητές και όλους τους υπαλλήλους της Ευρωπαϊκής Επιτροπής για τις συνεισφορές τους, για τη συνεργασία τους μαζί μου, τη γραμματεία της επιτροπής και όλους, διότι πιστεύω ότι η έκθεση που θα ψηφίσουμε αύριο, η οποία είναι το αποτέλεσμα ευρείας συναίνεσης, έχει εμπλουτιστεί επίσης από τις συνεισφορές των υπολοίπων Ομάδων και όλης της κοινωνίας.
<SPEAKER ID="258" NAME="Esther Herranz García">
εξ ονόματος της Ομάδας PPE-DE. - (ES) Κυρίες και κύριοι, σήμερα, ο τομέας των οπωροκηπευτικών είναι ένας από τους πιο δυναμικούς τομείς της ευρωπαϊκής γεωργίας, κυρίως χάρη στις προσπάθειες των γεωργών, των παραγωγών, για τη βελτίωση των δικτύων εμπορίας και την αύξηση της ποιότητας των προϊόντων τους και τη συγκέντρωση της προσφοράς.
<P>
Σε καμία περίπτωση δεν μπορεί να υποστηριχθεί ότι ο τομέας των οπωροκηπευτικών βασίζεται στις ενισχύσεις από τις Βρυξέλλες. Για την ακρίβεια είναι επιτυχής σε μια πολύ επιθετική αγορά, λόγω του γεγονότος ότι οι άνθρωποι που συμμετέχουν σε αυτόν εργάζονται σκληρά, και τα χρήματα που λαμβάνουν αντιπροσωπεύουν όχι περισσότερα από το 1% του κύκλου εργασιών των αγροτικών εκμεταλλεύσεων.
<P>
" μεγάλη πλειοψηφία αυτών των παραγωγών δεν ζητούν σήμερα επιδοτήσεις ή ενισχύσεις για πρόωρη συνταξιοδότηση. Αυτό που ζητούν και απαιτούν είναι μηχανισμοί για την αντιμετώπιση των σημερινών προβλημάτων, τα οποία μπορούν μόνο να επιδεινωθούν ακόμη περισσότερο στο μέλλον.
<P>
Ελπίζω ότι θα μου επιτρέψτε να υπενθυμίσω σε όλους σας ότι ο τομέας των οπωροκηπευτικών είναι το μεγάλο διαπραγματευτικό χαρτί στις γεωργικές διαπραγματεύσεις της Ευρωπαϊκής Ένωσης στο πλαίσιο του Παγκόσμιου Οργανισμού Εμπορίου.
<P>
Στο μέλλον, οι τρέχουσες πιέσεις στην αγορά θα επιδεινωθούν με την κατάργηση των υφιστάμενων δασμολογικών φραγμών.
<P>
Επομένως, θέλω να απευθύνω έκκληση στα κράτη μέλη να σχεδιάσουν κατάλληλους μηχανισμούς διαχείρισης κρίσεων στο πλαίσιο της μεταρρύθμισης του τομέα που πιθανότατα θα υιοθετηθεί την επόμενη εβδομάδα στο Συμβούλιο των Υπουργών Γεωργίας.
<P>
Όπως είπε ήδη η εισηγήτρια, και όπως γνωρίζουν και αναγνωρίζουν πολλοί από εσάς, η διαχείριση των κρίσεων είναι ένα επίκαιρο θέμα και θα είναι σημαντικό στο μέλλον για όλους τους τομείς της κοινής γεωργικής πολιτικής λόγω της κατάργησης των μέτρων παρέμβασης.
<P>
Στην περίπτωση των οπωροκηπευτικών, ωστόσο, αυτό το πρόβλημα πρέπει επίσης να επιλυθεί επειγόντως ενόψει του σκληρού ανταγωνισμού από εισαγωγές από τρίτες χώρες και ενόψει των πιέσεων που προέρχονται από τα μεγάλα δίκτυα διανομής.
<P>
Πρέπει να εξευρεθεί μια δημιουργική λύση για να βοηθήσει τον τομέα να αντιμετωπίσει τις κρίσιμες στιγμές που θα έλθουν και αυτό το Κοινοβούλιο προσφέρει τη λύση στην έκθεση της κ. Salinas.
<P>
Αυτή περιλαμβάνει ένα ειδικό ταμείο για σοβαρές κρίσεις που αποσκοπεί στην υλοποίηση ορισμένων δράσεων όπως τα ταμεία αλληλοβοήθειας και στο οποίο θα είχε πρόσβαση όλος ο τομέας. Αυτό θα αντιπροσώπευε ένα πολύ θετικό βήμα, λαμβάνοντας υπόψη ότι δεν αποκλίνουμε από αυτό που έχουμε κάνει μέχρι τώρα, που είναι η συνυπευθυνότητα για τον παραγωγό.
<P>
Πιστεύω ότι, για τον τομέα των οπωροκηπευτικών, αυτή η έκθεση προτείνει μια πρωτοπόρα μορφή διαχείρισης κρίσεων που άλλοι τομείς θα πρέπει να αντιγράψουν στο μέλλον.
<SPEAKER ID="259" NAME="Bogdan Golik">
εξ ονόματος της Ομάδας PSE. - (PL) Κύριε Πρόεδρε, η μεταρρύθμιση της κοινής οργάνωσης των αγορών στον τομέα των οπωροκηπευτικών είναι μία από τις τελευταίες που πρόκειται να αναληφθεί. Δεν έχει ακόμη καλυφθεί από τη μεταρρύθμιση του 2003. Είναι επίσης μία από τις σημαντικότερες μεταρρυθμίσεις της αγοράς στις τρέχουσες δημοσιονομικές προοπτικές. Θα ήθελα να συγχαρώ την κ. Salinas García για την πολύ αντικειμενική έκθεση, η οποία καλύπτει πολλά θέματα που είναι σημαντικά τόσο για τα παλαιά όσο και για τα νέα κράτη μέλη.
<P>
Καθώς η συνάδελφός μου ασχολήθηκε ήδη με όλα τα σημεία που επιθυμούσαμε να επισημάνουμε στο Σώμα, θα αναφερθώ μόνον στον τομέα των μαλακών απύρηνων καρπών, ο οποίος είναι ζωτικής σημασίας για τα νέα κράτη μέλη. " μεταρρύθμιση πρέπει να περιλαμβάνει αποτελεσματικές λύσεις για τον τομέα αυτόν έχοντας κατά νου την ανάγκη να διασφαλιστεί ότι η καλλιέργεια αυτών των φρούτων στην Κοινότητα θα παραμείνει επικερδής και ότι οι κοινοτικοί καλλιεργητές θα μπορούν να αποκομίζουν από την καλλιέργειά τους ένα προσήκον επίπεδο εισοδήματος. Ο μαλακός απύρηνος καρπός είναι ευπαθές προϊόν και θα πρέπει να έχει την ίδια μεταχείριση που ισχύει και για τα άλλα κοινοτικά προϊόντα που θεωρούνται ευπαθή.
<P>
Είναι ουσιώδες να ισχύουν διαφορετικές πληρωμές για τον τομέα των μαλακών απύρηνων καρπών πέραν του κονδυλίου του καθεστώτος ΚΕΣΕ(SAPS). Μια τέτοια ενίσχυση θα προορίζεται αποκλειστικά για τους παραγωγούς μαλακών απύρηνων καρπών. " στήριξη με τη μορφή χωριστών ενισχύσεων θα οδηγούσε στην αναδιάρθρωση και θα βελτίωνε την αποτελεσματικότητα και την ανταγωνιστικότητα του συγκεκριμένου τομέα. Θα σταθεροποιούσε κατά συνέπεια το εισόδημα των καλλιεργητών μαλακών απύρηνων καρπών.
<SPEAKER ID="260" NAME="Jan Mulder">
εξ ονόματος της Ομάδας ALDE. - (NL) Κύριε Πρόεδρε, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, θα ήθελα καταρχάς να ευχαριστήσω την εισηγήτρια. Εκφράζω τον θαυμασμό μου για τον τρόπο με τον οποίο κατόρθωσε να προχωρήσει παρά τον μεγάλο αριθμό τροπολογιών που κατατέθηκαν. Εμείς, ως Ομάδα ALDE, υποστηρίζουμε το αποτέλεσμα στο σύνολό του, και για τον λόγο αυτό και την ουσία των προτάσεων της Επιτροπής. Το να κάνουμε ισχυρότερες τις οργανώσεις παραγωγών είναι θετικό. " αγορά των οπωροκηπευτικών προϊόντων κυριαρχείται ολοένα και περισσότερο από μεγάλες αλυσίδες πολυκαταστημάτων και άλλες εμπορικές ενώσεις, και οι παραγωγοί πρέπει να ενώσουν τις δυνάμεις τους για να σχηματίσουν αντίβαρο.
<P>
Οι περισσότεροι από τους βουλευτές της Ομάδας ALDE θα παρακαλούσαν να διαφοροποιηθούν από την εισηγήτρια και την Επιτροπή Γεωργίας και Ανάπτυξης της Υπαίθρου όσον αφορά το ήδη πολυσυζητημένο ταμείο κρίσεων και τη διαχείριση κρίσεων γενικά. Πιστεύουμε ότι οι προτάσεις της Επιτροπής είναι καλύτερες. Καταρχάς, δεν γνωρίζω από που θα προέρχονται τα χρήματα. Επίσης, μακροπρόθεσμα, είναι αδύνατο να υποθέσουμε ότι οιαδήποτε αρχή θα μπορούσε να είναι υπεύθυνη για τη διαχείριση κρίσεων. " αρχή θα έχει πάντοτε μια συνεισφορά αυτό έχει εξασφαλιστεί όμως τη μερίδα του λέοντος της ευθύνης θα χρειαστεί να αναλάβουν οι παραγωγοί. Αν, επιπλέον, ενθαρρύνουμε η διαχείριση κρίσεων να αναλαμβάνεται μέσω της οργάνωσης παραγωγών, αυτή θα προσελκύσει περισσότερα μέλη, πράγμα που ταυτόχρονα θα σημαίνει ότι οι οργανώσεις παραγωγών θα αποκτούν περισσότερη ισχύ σε σύγκριση με τους εμπόρους και τις αλυσίδες πολυκαταστημάτων. " ψήφος μας κατά συνέπεια θα είναι διαφορετική από αυτήν που η Επιτροπή Γεωργίας πρότεινε σχετικά με το θέμα αυτό.
<P>
Θα ήθελα ακόμη μια φορά να υποστηρίξω την πολιτική ποιότητας. " Επίτροπος γνωρίζει ότι αυτό είναι ένα θέμα που με ενδιαφέρει ιδιαίτερα. Μετά την τελευταία διάσκεψη για το θέμα αυτό, έφυγα με μια διάθεση που ήταν οτιδήποτε εκτός από αισιόδοξη, αλλά ανέκτησα την αισιοδοξία μου από το γεγονός ότι μια τροπολογία σχετικά με την ανάγκη για επισήμανση ποιότητας στα οπωροκηπευτικά, που κατέθεσε η Ομάδα ALDE, εγκρίθηκε ομόφωνα στην ομάδα εργασίας για τη γεωργία από όλα τα μέρη. Αυτό ήταν απολύτως μοναδικό. Με την στήριξη από την Επιτροπή Γεωργίας, η Επίτροπος μπορεί κατά συνέπεια να θελήσει να επανεξετάσει την πολιτική για την ποιότητα για ορισμένα οπωροκηπευτικά προϊόντα, επειδή πιστεύουμε ακόμη ότι αυτό αποτελεί αίτημα.
<P>
Δεν γνωρίζω τις τελευταίες εξελίξεις όσον αφορά το θέμα της διανομής φρούτων στα σχολεία, αλλά νομίζουμε ότι η ιδέα της Επιτρόπου ως προς το θέμα αυτό ήταν ελκυστική.
<SPEAKER ID="261" NAME="Janusz Wojciechowski">
εξ ονόματος της Ομάδας UEN. - (PL) Κύριε Πρόεδρε, αυτή η μεταρρύθμιση είναι δικαιολογημένη αλλά είναι άδικη. Οι αρχές που ορίσθηκαν προ πέντε ετών στην Κοπεγχάγη είναι άδικες για τα νέα κράτη μέλη. Είχε οριστεί ότι οι γεωργοί στις νέες χώρες θα ελάμβαναν αρκετές φορές λιγότερα από όσα οι χώρες της παλαιάς Ένωσης. Συμφωνήσαμε σε αυτό ελπίζοντας ότι σε εύθετο χρόνο θα καταλήγαμε να έχουμε ίση μεταχείριση.
<P>
Ωστόσο, οι μετέπειτα μεταρρυθμίσεις της κοινής γεωργικής πολιτικής έχουν διαιωνίσει τον διαχωρισμό ανάμεσα σε περισσότερο και λιγότερο ευνοούμενες χώρες. " μεταρρύθμιση της αγοράς των οπωροκηπευτικών αποτελεί παράδειγμα αυτής της κατάστασης. " παλαιά Ένωση ελάμβανε εκατομμύρια ευρώ και θα εξακολουθήσει να λαμβάνει. " νέα Ένωση λαμβάνει συμβολικά ποσά. Επιτρέψτε μου να θέσω τα εξής ερωτήματα: που βρίσκεται η πραγματική ενίσχυση για τους παραγωγούς των μαλακών απύρηνων καρπών στα νέα κράτη μέλη; Γιατί η Επιτροπή δεν έχει απαντήσει στο ψήφισμα του Ευρωπαϊκού Κοινοβουλίου που ενέκρινε τον Οκτώβριο 2006;
<P>
Έχουν ειπωθεί πολλά σχετικά με την υποστήριξη του Ευρωπαϊκού Συντάγματος και τον κίνδυνο ότι αν δεν υποστηριχθεί αυτό θα οδηγήσει στη δημιουργία μιας Ευρώπης των δύο ταχυτήτων. Στην πραγματικότητα, όσον αφορά τη γεωργία είμαστε ήδη μια Ευρώπη των δύο ταχυτήτων, με την πιο ευνοούμενη παλαιά Ένωση που διατηρεί το καθεστώς που δημιούργησε για τον εαυτό της στο παρελθόν και τη λιγότερο ευνοούμενη νέα Ένωση που δεν μπορεί να προσδοκά ίση μεταχείριση.
<P>
Καταθέσαμε τροπολογία που θα περιελάμβανε τα κεράσια και τα μήλα που προορίζονται για μεταποίηση στη μεταρρύθμιση της παραγωγής μαλακών απύρηνων καρπών, συνοδευόμενη από αύξηση 148 εκατ. ευρώ στα εθνικά κονδύλια. Ζητώ από το Σώμα να υποστηρίξει αυτή την τροπολογία. Στο επίπεδο της Ένωσης συνολικά, αυτό το ποσό δεν αντιπροσωπεύει πολλά χρήματα. Ωστόσο, είναι θέμα αρχής, όχι χρημάτων. Πρέπει να υπάρξει ένα τέλος σε αυτόν το διαχωρισμό σε καλύτερα και χειρότερα κράτη μέλη. Σεβόμαστε τις Συνθήκες Προσχώρησης, όμως πρέπει να εισαχθούν νέες αρχές, που θα υπερβαίνουν τον διαχωρισμό σε 15 περισσότερο ευνοούμενα κράτη μέλη και σε 12 λιγότερο ευνοούμενα κράτη μέλη. Και τα 27 κράτη μέλη πρέπει να απολαμβάνουν τα ίδια δικαιώματα. " Ομάδα Ένωση για την Ευρώπη των Εθνών, η οποία περιλαμβάνει βουλευτές τόσο από τα παλαιά όσο και από τα νέα κράτη μέλη, είναι αποφασισμένη να υποστηρίξει σθεναρά το αίτημα αυτό. Ζητούμε μια μεταρρύθμιση που δεν θα είναι μόνο δικαιολογημένη αλλά και δίκαιη επίσης.
<SPEAKER ID="262" NAME="Vincenzo Aita">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, πρέπει με τη σειρά μου να ευχαριστήσω ιδιαίτερα την κ. Επίτροπο και την εισηγήτρια της έκθεσης που εξετάζουμε τώρα στο Σώμα, αλλά η Ομάδα μου δύσκολα θα την υποστηρίξει με την ψήφο της εξαιτίας δύο σημείων που θα ήθελα να υπογραμμίσω.
<P>
Το πρώτο είναι ότι η τόσο σημαντική αυτή μεταρρύθμιση για έναν τομέα που απασχολεί χιλιάδες, εάν όχι εκατομμύρια εργαζόμενους τόσο στον γεωργικό όσο και στον μεταποιητικό τομέα, ενδέχεται να αλλάξει εντελώς το σκηνικό όταν θα αποκτήσουμε οδηγίες για τις κλιματικές αλλαγές. Εάν αληθεύει ότι η Ευρώπη, ορθώς, αρχίζει να αναπτύσσει εναλλακτικές μορφές παραγωγής -όπως βιοντίζελ, βιοκαύσιμα, και παραγωγή μάζας και βιομάζας από ξύλο- τότε αυτό σημαίνει ότι ορισμένα εκατομμύρια στρεμμάτων θα αποσπασθούν από τη γεωργική παραγωγή και την παραγωγή τροφίμων για ανθρώπινη και ζωική κατανάλωση. Σύμφωνα με δημοσιογραφικές πληροφορίες των τελευταίων ημερών, αυτό συμβαίνει ήδη σε μεγάλες χώρες όπως η Κίνα.
<P>
Το δεύτερο σημείο αφορά το γεγονός ότι η εν λόγω μεταρρύθμιση δεν αντιμετωπίζει ένα από τα προβλήματα που τέθηκαν σε αυτή την Αίθουσα, το γεγονός δηλαδή ότι τα τελευταία χρόνια από τα κέρδη της γεωργικής παραγωγής ωφελήθηκαν μόνον οι εμπορικές επιχειρήσεις και οι μεγάλες πολυεθνικές. Σύμφωνα με κάποιες στατιστικές, ένα ποσοστό από 60 έως 70% των κερδών από τη γεωργική παραγωγή παραμένει στα χέρια της αλυσίδας διανομής.
<P>
" προτεινόμενη μεταρρύθμιση δεν αντιμετωπίζει το πρόβλημα αυτό. Αυτοί είναι οι βασικοί λόγοι της διαφωνίας μας και για τον λόγο αυτόν είναι απίθανο να υπερψηφίσουμε αύριο την έκθεση.
<SPEAKER ID="263" NAME="Peter Baco" AFFILIATION="NI">
(SK) Θα ήθελα να επαινέσω τις προσπάθειες της συναδέλφου μου, κ. García, για τη σύνταξη της έκθεσης σχετικά με την πρόταση κανονισμού του Συμβουλίου που αφορά τη θέσπιση ειδικών κανόνων όσον αφορά τον τομέα των οπωροκηπευτικών.
<P>
Οι ζωηρές συζητήσεις εντός της Επιτροπής Γεωργίας και Ανάπτυξης της Υπαίθρου σχετικά με αυτή την πρόταση εντόπισαν ορισμένους κινδύνους που συνδέονται με την ουσία της πρότασης, και, ιδιαίτερα, κινδύνους που προκύπτουν από την φιλοσοφία που διέπει αυτό το νομοθέτημα. Οι σοβαρότεροι κίνδυνοι συνδέονται με την αρχική πρακτική εφαρμογή ορισμένων εκ των κανονισμών και το χαμηλό επίπεδο δημοσιονομικής συμμετοχής της ΕΕ. Αυτό που διακυβεύεται είναι μόνο το 3,1% του προϋπολογισμού, ενώ ο τομέας αντιπροσωπεύει το 17% της συνολικής γεωργικής παραγωγής της ΕΕ. Από άποψη διάθεσης στην αγορά, τα μαρούλια, τα ραπανάκια και τα μικρά φρούτα στην πραγματικότητα όλα τα οπωροκηπευτικά είναι τα πλέον ευπαθή από τα γεωργικά προϊόντα, και η διασφάλιση της ομαλής μεταφοράς τους από το αγρόκτημα στο τραπέζι είναι ένα τεράστιο έργο υλικοτεχνικής υποστήριξης. Κατά συνέπεια, η Ευρωπαϊκή Επιτροπή δεν θα πρέπει αυταπατάται με το να σκέπτεται ότι στο μέλλον θα ήταν δυνατόν να μεταβιβαστεί στους γεωργούς ολόκληρη η ευθύνη για την ΚΟΑ των οπωροκηπευτικών.
<P>
Ένας άλλος κίνδυνος από την υπό εξέταση πρόταση είναι το γεγονός ότι θέτει σε μειονεκτική θέση τα νέα κράτη μέλη. Το πρόβλημα είναι ότι τα νέα κράτη μέλη δεν έχουν λειτουργούσες οργανώσεις παραγωγών, και θα απαιτηθούν αρκετά χρόνια για να καταστούν αυτές πλήρως επιχειρησιακές. Οι παραγωγοί οπωροκηπευτικών στην ΕΕ των 15 έχουν με την πάροδο των δεκαετιών βαθμιαία μάθει να λειτουργούν αμφίδρομα με τα συστήματα εμπορίας και έχουν καταστεί ισότιμοι εμπορικοί εταίροι. Μπορεί κανείς λογικά να περιμένει ότι αν η πρόταση εφαρμοζόταν με την παρούσα μορφή της, η παραγωγή των νέων κρατών μελών, ήδη μαζικά μειωμένη, θα συρρικνωνόταν ακόμη περισσότερο. Αυτός είναι ο λόγος για τον οποίο πιστεύω ότι οι περιγραφόμενοι κίνδυνοι θα πρέπει να αντιμετωπιστούν ως θέμα προτεραιότητας όταν τροποποιηθεί η πρόταση.
<SPEAKER ID="264" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, θα ήθελα να ευχαριστήσω κι εγώ την εισηγήτρια διότι η μεταρρύθμιση του τομέα των οπωροκηπευτικών δεν ήταν εύκολο ζήτημα. Όπως υπογράμμισαν οι προηγούμενοι ομιλητές, τα οπωροκηπευτικά αποτελούν έναν πολύ μεγάλο τομέα της γεωργικής μας παραγωγής. " μεταρρύθμιση αυτή θα μας δώσει τη δυνατότητα να κάνουμε και σε αυτόν τον τομέα ένα μεγάλο βήμα προς τον εκσυγχρονισμό της ευρωπαϊκής γεωργίας.
<P>
Ιδιαίτερα ενόψει του αυξανόμενου διεθνούς ανταγωνισμού που απορρέει από την παγκοσμιοποίηση, πρωταρχικός μας στόχος πρέπει να είναι η βελτίωση της ανταγωνιστικότητας των ευρωπαίων παραγωγών οπωροκηπευτικών, ενώ παράλληλα θα διατηρηθεί η προσφορά στους καταναλωτές ευρωπαϊκών προϊόντων υψηλής ποιότητας σε λογικές τιμές. Ένα μέσο για να το επιτύχουμε, είναι η δημιουργία οργανώσεων παραγωγών που θα τους δώσουν τη δυνατότητα να διαθέτουν πιο αποτελεσματικά τα προϊόντα τους στην αγορά. Ιδιαίτερη υποστήριξη πρέπει να δοθεί σε μέτρα προώθησης της κατανάλωσης οπωροκηπευτικών διότι είναι καλά και για τη δημόσια υγεία.
<P>
" κ. Gräßle της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα υποβάλει αύριο προφορική τροπολογία με την οποία θα ζητεί από την Επιτροπή να μην περιμένει την προγραμματισμένη ημερομηνία του 2013 για να εκπονήσει μία πρώτη έκθεση για την εκτέλεση του τίτλου για τις οργανώσεις παραγωγών, του ταμείου λειτουργίας και των λειτουργικών προγραμμάτων. Αντίθετα, θέλουμε να λάβουμε την πρώτη έκθεση στο τέλος του 2010 και μετά να έχουμε εκθέσεις προόδου ανά τριετία. Θέλουμε διαφάνεια και θέλουμε επίσης να είμαστε βέβαιοι ότι η ενίσχυση φθάνει πραγματικά εκεί που θέλουμε. Τα επτά χρόνια είναι πολλά για να βεβαιωθούμε γι' αυτό.
<P>
Ως εκ τούτου, έχουμε ευθύνη να εξασφαλίσουμε το μέλλον των ευρωπαίων παραγωγών οπωροκηπευτικών δημιουργώντας με τη βοήθεια στοχοθετημένης στήριξης ένα δίκτυο ασφαλείας προκειμένου να συνδυάσουμε την αειφόρο παραγωγή με την υψηλή ποιότητα και με ένα υγιές περιβάλλον.
<SPEAKER ID="265" NAME="Κατερίνα Μπατζελή" AFFILIATION="PSE">
Κύριε Πρόεδρε, κατ' αρχήν θα ήθελα να ευχαριστήσω την εισηγήτρια, την κ. Salinas Garcia για την εξαιρετική έκθεση την οποία έκανε, αλλά και την Επίτροπο, η οποία πραγματικά έκανε μια σοβαρή και τολμηρή πρόταση πάνω στον τομέα των οπωροκηπευτικών. Και αναφέρω "τολμηρή πρόταση", διότι είναι ένας τομέας, ο οποίος έχει μια σαφή δομή με τις οργανώσεις παραγωγών και τα επιχειρησιακά προγράμματα και τίθεται το θέμα κυρίως της αποδέσμευσης.
<P>
Κύριε Πρόεδρε, θα ήθελα να τονίσω, τουλάχιστον προσωπικά αλλά και από την ομάδα μας, τα δύο βασικά ζητήματα τα οποία θα υποστηρίξουμε. Πρώτον, σταθερός δημοσιονομικός προϋπολογισμός και δεύτερον, σταθερός χρονικός ορίζοντας της μεταρρύθμισης μέχρι το 2013. Πολιτικές ανατρεπτικές οι οποίες θέλουν μια μεταβατική περίοδο μεταρρύθμισης στα οπωροκηπευτικά, πράγμα το οποίο δεν συνέβη σε κανένα άλλο προϊόν, είμαι απόλυτα σίγουρη -από πλευράς Σοσιαλιστικής ομάδας- ότι δεν θα γίνει αποδεκτή.
<P>
Δύο παρατηρήσεις μόνο: Ξέρετε πάρα πολύ καλά, κύριε Επίτροπε, ότι οι προτάσεις της κ. Salinas δεν απέχουν πολύ από τις προτάσεις του Συμβουλίου, και θα έρθω στο συγκεκριμένο θέμα του ταμείου διαχείρισης κρίσεων, το οποίο θα ήθελα να το σκεφτείτε πολύ πιο θετικά. Το ταμείο διαχείρισης κρίσεων να μην χρειάζεται μεν επί πλέον πόρους, αλλά να είναι εκτός των επιχειρησιακών προγραμμάτων, διότι θα δημιουργηθεί πλήρης σύγχυση.
<SPEAKER ID="266" NAME="DanutBudreikait" AFFILIATION="ALDE">
(LT) Είναι κατανοητό ότι η μεταρρύθμιση της κοινής γεωργικής πολιτικής είναι ουσιώδης· ωστόσο, η υλοποίησή της εφαρμόζεται στα κράτη μέλη της ΕΕ με διαφορετικά επίπεδα επιδοτήσεων. Τα νέα κράτη μέλη τα οποία λαμβάνουν σχεδόν τρεις φορές λιγότερες ενισχύσεις απ' ό,τι τα παλαιά κράτη μέλη, και έχοντας σημαντικά χειρότερες καταστάσεις εξόδου, είναι υποχρεωμένα να μεταρρυθμίσουν τη γεωργία τους με το να επιδεινώνουν περισσότερο την κατάστασή της. Ως προτεινόμενη λύση για τη μεταρρύθμιση της αγοράς των οπωροκηπευτικών προσφέρεται ένα γενικό πρόγραμμα ενισχύσεων. Για τα νέα κράτη μέλη αυτό θα σημαίνει μικρότερες επιδοτήσεις απ' ό,τι ίσχυαν έως τώρα, και ακόμη λιγότερες ευκαιρίες ανταγωνισμού στην αγορά. " υποχρέωση για τους παραγωγούς οπωροκηπευτικών να δημιουργήσουν οργανώσεις παραγωγών, προκειμένου να λαμβάνουν επιδοτήσεις, στρεβλώνει σοβαρά την αγορά οπωροκηπευτικών. Τα δίκτυα λιανικής μπορούν να υπαγορεύουν τους όρους τους και να αρνούνται να δεχθούν για μεταπώληση το προϊόν των μικρών παραγωγών. Θα ήθελα να επιστήσω την προσοχή σας στο γεγονός ότι ο κανονισμός προτείνει την αύξηση της κατανάλωσης οπωροκηπευτικών ενθαρρύνοντας τη χρήση τους ανάμεσα σε ορισμένα τμήματα του πληθυσμού τους νέους, τα παιδιά σχολικής ηλικίας και τους εφήβους. Με τον υπόλοιπο πληθυσμό τι γίνεται;
<SPEAKER ID="267" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, κάποια προσήκοντα μέτρα έχουν επιτέλους αναληφθεί όσον αφορά την κατάσταση στον τομέα των οπωροκηπευτικών, η οποία γενικά θεωρείται ότι είναι άδικη. Μετά από μακρές συζητήσεις, θεσπίστηκε τιμή αντιντάμπινγκ για τις κινέζικες φράουλες. Το δυσάρεστο όμως είναι ότι το μέτρο αυτό εφαρμόστηκε μόνον για βραχεία χρονική περίοδο. Στη συνέχεια θεσπίστηκε ελάχιστη τιμή. Και πάλι, το δυσάρεστο ήταν ότι η τιμή ήταν τόσο χαμηλή.
<P>
Τώρα μας παρουσιάζεται η ευκαιρία να χορηγούνται πρόσθετες ενισχύσεις για τα κεράσια και τα γλυκά κεράσια, καθώς επίσης και για τους μαλακούς απύρηνους καρπούς όπως τα σμέουρα, οι φράουλες, τα μαύρα φραγκοστάφυλα και τα λαγοκέρασα (πράσινα φραγκοστάφυλα). Χωρίς αυτές τις ενισχύσεις, πολλοί καλλιεργητές που επλήγησαν από δριμύ παγετό θα είχαν κατά πάσα πιθανότητα χρεοκοπήσει. Στην τροπολογία της 116 στον κανονισμό, η Επιτροπή Γεωργίας και Ανάπτυξης της Υπαίθρου προτείνει ενίσχυση που ανέρχεται σε 120,77 ευρώ ανά εκτάριο. Κατά τη γνώμη μου, αυτό είναι πάρα πολύ χαμηλό ποσό. Δεν θα αντιμετωπίσει αποτελεσματικά τα προβλήματα των καλλιεργητών. " ενίσχυση πρέπει να ανέρχεται στα 400 ευρώ ανά εκτάριο.
<P>
Οι ιδιοκτήτες οπωρώνων επλήγησαν και αυτοί από δριμύ παγετό. Και η δική τους θέση είναι δύσκολη, και ελπίζουν για κάποια ενίσχυση. Αυτός είναι ο λόγος που παροτρύνω το Σώμα να εγκρίνει την τροπολογία 113, η οποία αποτελεί απάντηση σε όλους όσοι ελπίζουν στη χορήγηση βοήθειας.
<SPEAKER ID="268" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, κυρία Επίτροπε, χαιρόμαστε που είστε εδώ και σας ευχαριστούμε για τις προσπάθειες που κάνετε.
<P>
Θα ήθελα να συγχαρώ την εισηγήτρια για την πολύ καλή εργασία την οποίαν έχει επιτελέσει.
<P>
Ο τομέας των φρούτων και των λαχανικών έχει μεγάλη σημασία για μας. Θα ήθελα όμως να επισημάνω ορισμένα σημεία:
<P>
Πρώτον, σε έναν τομέα όπως τα οπωροκηπευτικά που περιλαμβάνει τα πιο ευαίσθητα προϊόντα της γεωργικής παραγωγής, η χρηματοδότηση της διαχείρισης των κρίσεων έχει μεγάλη σημασία. Για να είναι ολοκληρωμένη θα πρέπει να μην συμπεριλαμβάνεται στα επιχειρησιακά προγράμματα, να συγχρηματοδοτείται από τους παραγωγούς αλλά και από πρόσθετους κοινοτικούς πόρους και να επεκτείνεται και στο πεδίο της πρόληψης, όπως είχα ζητήσει και ως σκιώδης εισηγητής, όταν πριν από ενάμισι χρόνο συζητούσαμε τα μελλοντικά μέτρα στήριξης της αγροτικής παραγωγής.
<P>
Δεύτερον, η υποχρεωτική συμπερίληψη αγρο-περιβαλλοντικών δράσεων στα επιχειρησιακά προγράμματα των οργανώσεων παραγωγών, ως προϋπόθεση για την έγκρισή τους, είναι θετική ενέργεια. Όμως το να καθορίζεται αναγκαστικό ύψος δαπάνης στο 1/5 του προϋπολογισμού των δράσεων, είναι υπερβολικό και θα πρέπει να μειωθεί.
<P>
Τρίτον, ίσως κάποια στιγμή θα πρέπει να στρέψουμε το βλέμμα μας και σε μικρές καλλιέργειες, σε μικρούς παραγωγούς, όπως είναι η καλλιέργεια του κρόκου και της μαστίχας της Χίου. Πρέπει να δούμε και τους μικρούς παραγωγούς.
<P>
Τέταρτον, για τις οργανώσεις παραγωγών, η χρηματοδότηση κατά 60% στις περιοχές χαμηλής οργάνωσης είναι θετική, αλλά ο περιορισμός του όρου 4,1% της αξίας των διακινούμενων προϊόντων, είναι οριακός και δεν επιτρέπει να ανταπεξέλθουν στα νέα σημαντικά καθήκοντα που αναλαμβάνουν. Στο ίδιο θέμα πρέπει να αναφέρουμε τις δυσκολίες που αντιμετωπίζουν τα νησιά του Αιγαίου, γι' αυτό θα πρέπει να αντιμετωπιστούν με κάποια ευελιξία.
<P>
Πέμπτον, το πρόγραμμα προώθησης και ενημέρωσης με στόχο τους νέους μας στην Ευρωπαϊκή Ένωση δεν είναι μόνο για να αυξηθεί η κατανάλωση φρούτων και λαχανικών, ακολουθούμε έναν πολύ κακό τρόπο διατροφής και πρέπει οι νέοι μας να υιοθετήσουν υγιεινότερους τρόπους.
<P>
Και τελειώνοντας, έχω να πω τα εξής: ότι θα ήθελα να επισημάνω ότι η προφορική τροπολογία που πιθανόν να υποβληθεί αύριο και θα αναφέρεται στην επιθυμία να συνταχθεί έκθεση το 2010 για τη λειτουργία της νέας ΚΟΑ, μας βρίσκει τελείως αντίθετους, διότι αυτό σημαίνει μια διαφορετική συμπεριφορά για τα φρούτα και τα λαχανικά, ενώ οι άλλες ΚΟΑ έχουν ρυθμισθεί τελείως διαφορετικά. Αυτό είναι απαράδεκτο προς τις αρχές της Ευρωπαϊκής Ένωσης.
<SPEAKER ID="269" NAME="Csaba Sándor Tabajdi" AFFILIATION="PSE">
(HU) " εξαιρετική έκθεση της κ. Salinas Garzía δείχνει ότι αυτή είναι μια θεμελιωδώς καλή έκθεση. Θα αναφέρω τέσσερα θετικά σημεία: το σύστημα των εθνικών κονδυλίων, την στήριξη για τις οργανώσεις παραγωγών, τη διαχείριση κρίσεων και το πρόγραμμα διανομής φρούτων στα σχολεία.
<P>
Αυτή θα ήταν μια καλή μεταρρύθμιση αν δεν προερχόμουν από ένα από τα νέα κράτη μέλη. Όμως αυτή η έκθεση κάνει διακρίσεις σε αρκετούς τομείς εις βάρος των νέων κρατών μελών. Αφενός κάνει διακρίσεις όσον αφορά τις απ' ευθείας πληρωμές. Επί παραδείγματι, η Ουγγαρία εξασφαλίζει το 2% της παραγωγής κηπευτικών της Ένωσης, και λαμβάνει το 0,61 του κόστους της παραγωγής κηπευτικών.
<P>
Ο άλλος τομέας διακριτικής μεταχείρισης έχει να κάνει με τα μεταποιημένα προϊόντα. Ούτε το πολωνικό σούρβο, ούτε τα ξινά κεράσια, ούτε τα προϊόντα των νέων κρατών μελών έχουν συμπεριληφθεί μεταξύ των προϊόντων που προορίζονται για μεταποίηση. Και τώρα αυτά τα χρηματικά ποσά θα κατανέμονται βάσει ιστορικών δεδομένων καλλιέργειας, και θα είναι πρωτίστως τρία από τα παλαιά μέλη που θα εισπράξουν τα 800 εκατομμύρια από το 1,4 δισεκατομμύριο. Αυτή είναι μια μεγάλη αδικία έναντι των νέων κρατών μελών, και ζητώ αυτή να αποκατασταθεί.
<SPEAKER ID="270" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η έκθεση της κ. Salinas García είναι πολύ σημαντική για τον τομέα της γεωργικής παραγωγής. Δυστυχώς, ωστόσο, στον τομέα αυτό δεν εφαρμόζονται ίσοι όροι στους παραγωγούς των παλαιών και των νέων κρατών μελών. " στήριξη των γεωργών μέσω απ' ευθείας ενισχύσεων είναι ιδιαίτερα σημαντική για τις χώρες όπου η δομή της γεωργίας είναι κατακερματισμένη, με μικρές εκμεταλλεύσεις και μονοκαλλιέργειες, και όπου το εισόδημα μετά βίας επαρκεί για τη διατήρηση των γεωργικών δραστηριοτήτων. Αυτές οι γεωργικές εκμεταλλεύσεις λειτουργούν με παραδοσιακό και φιλικό προς το περιβάλλον τρόπο. Ο τροποποιημένος κανονισμός θα πρέπει να εξισορροπεί τις ευκαιρίες για ενισχύσεις στους γεωργούς στα παλαιά και τα νέα κράτη μέλη.
<P>
Είναι δύσκολο να προβλεφθεί η αποτελεσματικότητα της παραγωγής οπωροκηπευτικών. Τα προϊόντα αυτής της φύσης μπορούν εύκολα να υποστούν ζημίες, διακύμανση των τιμών ενώ υπάρχει ανταγωνισμός από τρίτες χώρες. " κλιματική αλλαγή και οι ολοένα και συχνότερες φυσικές καταστροφές έχουν επίσης επίπτωση στην αποτελεσματικότητα. Χάριν παραδείγματος θα μπορούσα να αναφερθώ στον ανοιξιάτικο παγετό στη Πολωνία ο οποίος έπληξε το 70% του ανθού των φραγκοστάφυλων, των δαμάσκηνων, των αχλαδιών και των γλυκών κερασιών. Οι πολωνοί οπωροκαλλιεργητές και παραγωγοί-πωλητές λαϊκών αγορών εκτιμούν ότι οι ζημιές αυτού του έτους θα ανέλθουν στο 60%. Οι τροπολογίες 6, 7, και 12 στον κανονισμό που αφορούν τις αιτιολογικές σκέψεις 11, 13 και 18 καθώς και την τροπολογία 113 αξίζουν ιδιαίτερα να υποστηριχθούν.
<SPEAKER ID="271" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η σημερινή συζήτηση για την έκθεση σχετικά με την μεταρρύθμιση της αγοράς οπωροκηπευτικών και η αυριανή ψηφοφορία επί του θέματος ολοκληρώνουν ένα έργο αρκετών μηνών εντός του Ευρωπαϊκού Κοινοβουλίου. Πιστεύω ότι κατά τη διάρκεια αυτής της περιόδου πετύχαμε να ενισχύσουμε την ευαισθησία για τα προβλήματα που πλήττουν την πολωνική αγορά μαλακών απύρηνων καρπών και να πείσουμε τα περισσότερα μέλη του Σώματος για την ανάγκη να θεσπιστούν κατάλληλοι μηχανισμοί στήριξης. Τέτοιοι μηχανισμοί θα χρησίμευαν για την αναδιάρθρωση του τομέα και θα βελτίωναν την ανταγωνιστικότητά του. Δύο χαρακτηριστικά αυτού του τομέα στα νέα κράτη μέλη είναι ο κατακερματισμός της παραγωγής και το γεγονός ότι δεν υπάρχουν ισχυρές ομάδες ενώσεων παραγωγών. Επιπλέον, ο τομέας είναι ιδιαίτερα ευάλωτος σε καιρούς κρίσης.
<P>
Τα υφιστάμενα μέσα στήριξης και αυτά που προτείνονται στο σχέδιο μεταρρύθμισης των ΚΟΑ των οπωροκηπευτικών δεν παρέχουν επαρκή ενίσχυση και δεν προσφέρουν αποτελεσματικές λύσεις στα προβλήματα που προκύπτουν σε αυτές τις αγορές. Ζητούμε κατά συνέπεια ειδικές ενισχύσεις για τους καλλιεργητές μαλακών απύρηνων καρπών και κερασιών που προορίζονται για μεταποίηση, έτσι ώστε να βελτιώσουν το εισόδημα και να σταθεροποιήσουν την αγορά των οπωροκηπευτικών.
<P>
Παροτρύνω την Επίτροπο να μελετήσει την τροπολογία 132, που κατέθεσα από κοινού με την κ. Herranz García εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Ζητώ επίσης τη στήριξη της τροπολογίας 122, σχετικά με την ενίσχυση για την αγορά ντοματών που προορίζονται για μεταποίηση στα νέα κράτη μέλη βάσει του συστήματος ΚΕΣΕ. " έγκριση αυτής της τροπολογίας θα διασφάλιζε ότι οι παραγωγοί ντοματών σε αυτές τις χώρες θα διατηρούν την ενίσχυση που λαμβάνουν τώρα.
<P>
Κυρία Επίτροπε, υπάρχουν δύο θέματα τα οποία οι πολωνοί καλλιεργητές μαλακών απύρηνων καρπών δεν μπορούν να κατανοήσουν. Το πρώτο είναι γιατί έπρεπε να περιμένουν τόσο πολύ για να υπάρχουν σχετικές με το θέμα αυτό προτάσεις. Το δεύτερο είναι γιατί η Επιτροπή δεν μπορεί καν να προτείνει μερικές δεκάδες εκατομμύρια ευρώ για να στηρίξει τον τομέα των μαλακών απύρηνων καρπών, όταν έχει ένα ετήσιο προϋπολογισμό που υπερβαίνει το 1,5 δισεκατομμύριο ευρώ. Οι φράουλες, τα σμέουρα, και τα φραγκοστάφυλα είναι τόσο σημαντικά για τους πολωνούς γεωργούς όσο και τα πορτοκάλια, τα μανταρίνια και τα σύκα για τις αντίστοιχες χώρες παραγωγής τους στη Νότια Ευρώπη. Κυρία Επίτροπε, ελπίζουμε σοβαρά ότι στο προσεχές Συμβούλιο των Υπουργών Γεωργίας των 27 κρατών μελών της Ευρωπαϊκής Ένωσης θα προτείνετε την προσήκουσα στήριξη γι' αυτή την ομάδα γεωργών. Ευελπιστώ ότι οι διαπραγματεύσεις θα αποδειχθούν καρποφόρες.
<SPEAKER ID="272" NAME="Luis Manuel Capoulas Santos" AFFILIATION="PSE">
(PT) Κύριε Πρόεδρε, κυρία Επίτροπε, κυρίες και κύριοι, η στήριξη που δίδεται από την Επιτροπή Γεωργίας και Ανάπτυξης της Υπαίθρου στις προτάσεις που περιέχονται στην έκθεση της κ. Salinas García είναι απόδειξη, πρώτον, για το εξαίρετο έργο της εισηγήτριας και προσθέτω και τα δικά μου συγχαρητήρια και δεύτερον για το πολύ θετικό πνεύμα συμβιβασμού που επέδειξαν τα μέλη του ΕΚ από όλες σχεδόν τις πολιτικές ομάδες.
<P>
Χαιρετίζω ιδιαίτερα τις συστάσεις του Κοινοβουλίου σχετικά με τη διαχείριση κρίσεων και για την ενίσχυση των οργανώσεων παραγωγών. Χαιρετίζω την έγκριση της πρότασής μου να θεσπιστεί μεταβατική περίοδος που θα αποσκοπεί στη διασφάλιση της συνεχιζόμενης βιωσιμότητας της καλλιέργειας της ντομάτας σε ορισμένα κράτη μέλη, ιδιαίτερα στην χώρα μου, την Πορτογαλία. Ελπίζω η Επιτροπή να τη λάβει υπόψη.
<P>
Λυπάμαι, ωστόσο, που δεν κατέστη δυνατόν να προχωρήσουμε περισσότερο σε άλλα εξίσου σημαντικά θέματα, όπως η μεγαλύτερη ευελιξία στη διαχείριση δημοσιονομικών πόρων που έχουν προβλεφθεί για επιχειρησιακά προγράμματα και θετική διακριτική μεταχείριση η οποία θα ρέπει να δίδεται στα κράτη μέλη στα οποία αυτά τα προγράμματα είναι ιδιαίτερα ανεπαρκώς οργανωμένα.
<P>
" ομιλία σας στην έναρξη αυτής της συζήτησης, κυρία Επίτροπε, με έκανε να ανησυχήσω ότι η πτυχή της πολιτικής στήριξης του Κοινοβουλίου για τις προτάσεις δεν έχει ερμηνευθεί σωστά, αλλά ευελπιστώ ότι ο κοινούς νους και το πνεύμα συμβιβασμού θα επικρατήσουν τελικά στο Συμβούλιο και στην Επιτροπή.
<SPEAKER ID="273" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, ο τομέας των οπωροκηπευτικών είναι πολύ σημαντικός για τη γεωργία της Ένωσης γενικά και για τη γεωργία χωρών όπως η Πολωνία, ειδικότερα. Δυστυχώς, οι προτεινόμενες λύσεις δεν είναι επωφελείς για εμάς.
<P>
Πρώτον, ως μέρος των σημαντικών αλλαγών που εισάγονται στον τομέα αυτό, προτείνεται να διατηρηθεί η υφιστάμενη στήριξη για τα παλαιά κράτη μέλη, όμως τα νέα κράτη μέλη αντιμετωπίζονται σαν να μην ήσαν πράγματι μέλη, αλλά ακόμη απλά υποψήφια μέλη. " στήριξη των εθνικών κονδυλίων όπως της Ιταλίας, της Ελλάδας και της Ισπανίας με ποσά που κυμαίνονται μεταξύ 316 εκατ. ευρώ και 167 εκατ. ευρώ, ενώ το κονδύλι της Πολωνίας πρόκειται να αυξηθεί κατά μόλις 6,7 εκατ. ευρώ παρότι διαθέτει μεγάλο τομέα οπωροκηπευτικών πρέπει αναμφίβολα να αντιβαίνει στην αρχή της ευρωπαϊκής αλληλεγγύης.
<P>
Δεύτερον, δεν υπάρχει παράδοση ομάδων παραγωγών στα νέα κράτη μέλη. Αυτό υποχρεωτικά σημαίνει ότι ένα ποσό ύψους σχεδόν 700 εκατ. ευρώ ετησίως θα πηγαίνει κυρίως στις ομάδες και οργανώσεις παραγωγών των παλαιών κρατών μελών.
<P>
Τέλος, η μεταρρύθμιση παραλείπει να αντιμετωπίσει το θέμα του αυξανόμενου ανοίγματος της αγοράς της Ένωσης σε εισαγωγές οπωροκηπευτικών από τρίτες χώρες. " Ευρωπαϊκή Ένωση έχει ετήσιο εμπορικό έλλειμμα που υπερβαίνει τα 8 δισεκατομμύρια ευρώ στον τομέα αυτό. Αυτές οι εισαγωγές πωλούνται συχνά σε τιμές ντάμπινγκ, γεγονός που είναι επιζήμιο για την παραγωγή οπωροκηπευτικών εντός της Ευρωπαϊκής Ένωσης.
<SPEAKER ID="274" NAME="James Nicholson" AFFILIATION="PPE-DE">
(EN) Κύριε Πρόεδρε, θέλω να ξεκινήσω συγχαίροντας την εισηγήτρια για την έκθεσή της.
<P>
Από τη δική μου πλευρά, υπάρχουν ακόμα ορισμένα θέματα σε εκκρεμότητα που πρέπει να διευκρινιστούν. Πρέπει να είμαστε σε θέση να διασφαλίσουμε ότι οι επιπτώσεις στις διάφορες περιφέρειες στα κράτη μέλη δεν θα είναι υπερβολικά σκληρές. Ο μηχανισμός αυτής της πρότασης είναι πολύπλοκος για τις περιφέρειες εκείνες που εφάρμοσαν το υβριδικό μοντέλο ανά περιοχή για την ενιαία γεωργική ενίσχυση, συμπεριλαμβανομένης της περιοχής μου, και αυτό συγκεκριμένα πρέπει να διευθετηθεί. Πρόκειται για έναν δύσκολο, πολύπλοκο τομέα που πρέπει να αντιμετωπιστεί.
<P>
Υπάρχουν πολλές διαφορετικές εξωτερικές πιέσεις που ασκούνται στη διαδικασία κυκλοφορίας στην αγορά. Μια σημαντική πίεση είναι η αγοραστική δύναμη των μεγάλων αλυσίδων υπεραγορών, όπου δημιουργείται ανταγωνισμός μεταξύ προμηθευτών ή παραγωγών για να μειώσουν τις τιμές. Υπάρχουν επίσης κι εκείνοι που εισάγουν φθηνή παραγωγή, τη μεταποιούν και προσθέτουν αξία σε μια παραγωγή αγνώστου προέλευσης. Φαίνεται ότι δεν είμαστε σε θέση να το σταματήσουμε αυτό.
<P>
Θα γίνω τώρα κάπως τοπικιστής. Την περασμένη εβδομάδα ήμουν επικεφαλής μιας αντιπροσωπείας που επισκέφθηκε τον τοπικό υπουργό στη Βόρεια Ιρλανδία για να θέσουμε το πρόβλημα των καλλιεργητών μανιταριών σε αυτή την περιοχή. Πριν από τέσσερα χρόνια είχαμε στη Βόρεια Ιρλανδία πάνω από 226 καλλιεργητές μανιταριών, σήμερα έχουμε 40 - μια πτώση 80% στα άτομα που ασχολούνται με αυτόν τον τομέα. Αναρωτιέμαι αν ενδιαφέρεται κανείς και κατέληξα στο συμπέρασμα ότι η απάντησή είναι όχι. Οι αγροτικές οικογένειες καταστράφηκαν και τα εισοδήματά τους εξαλείφθηκαν. Αγνοήθηκαν τελείως από εκείνους που μπορούν να εισάγουν φθηνά μανιτάρια, να προσθέτουν αξία και να τα πωλούν στις υπεραγορές, οι οποίες ισχυρίζονται ότι είναι τοπικά.
<P>
Αν μείνουμε αδρανείς και επιτρέψουμε να συνεχιστεί αυτή η κατάσταση σε αυτόν και σε άλλους τομείς, θα καταστρέψουμε τελείως τον ιστό της αγροτικής κοινωνίας όπως τον ξέρουμε. Αυτά τα προϊόντα διατηρούν ενωμένες οικογένειες και κοινότητες. Τις καταστρέφουμε θέτοντάς μας σε κίνδυνο· πρέπει να προστατεύσουμε την αγροτική κοινωνία.
<SPEAKER ID="275" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θέλω να ευχαριστήσω την εισηγήτρια. Ο συνάδελφός μου κ. Nicholson δεν έκλεψε ακριβώς τα λόγια μου, αλλά θέλω να επαναλάβω κάποια από τα δικά του λόγια και η κ. Επίτροπος θα νομίζει ότι είμαι δίσκος μεγάλης διάρκειας. Υποστηρίζω την ιδέα των ομάδων παραγωγών αλλά δεν είμαι καθόλου βέβαιη ότι θα έχουμε ποτέ την ίδια δύναμη με τον τομέα της λιανικής πώλησης. Το έχω πει στο παρελθόν και το επαναλαμβάνω τώρα ότι η Επιτροπή δεν θέλει να αντιμετωπίσει την προφανή πραγματικότητα, δηλαδή τον πολύ ισχυρό τομέα λιανικής πώλησης στην Ευρώπη που είναι ιδιαίτερα ισχυρός στο "Β και στη Δημοκρατία της Ιρλανδίας.
<P>
Μετά την έναρξη της συζήτησής σας σχετικά με το συγκεκριμένο θέμα, είχαμε αγρότες στην Ιρλανδία που δήλωναν στην τηλεόραση ότι δεν θα καλλιεργούσαν πλέον οπωροκηπευτικά διότι δεν έβγαζαν κέρδος από αυτό καθώς δεν μπορούσαν να πάρουν τις τιμές που έπρεπε. Ωστόσο, ας δούμε τι θα βγει από αυτή τη μεταρρύθμιση. Ελπίζω ότι αυτή η έκθεση που προτείνουμε για το 2010 θα εξετάσει τις επιπτώσεις όσον αφορά την ισορροπία δυνάμεων, η οποία σήμερα γέρνει προς τη λάθος κατεύθυνση.
<P>
" ιδέα της κατανάλωσης και της υγείας είναι πολύ θετική αλλά πιστεύω ότι κάθε φορά που λέμε στους Ευρωπαίους ότι είναι υγιεινό να τρώνε φρούτα και λαχανικά φαίνεται πως τρώνε λιγότερα, γι' αυτό πρέπει να σκεφτούμε ένα διαφορετικό μήνυμα. Μου αρέσει η ιδέα των προγραμμάτων παροχής φρούτων στα σχολεία και θα ήθελα η αξιολόγηση επιπτώσεών σας να λάβει υπόψη τα πολλά πιλοτικά έργα. Υπάρχει ένα στην Ιρλανδία συγκεκριμένα που είναι αποτελεσματικό και υποθέτω ότι έχετε λεπτομέρειες γι' αυτό, αλλά σας εύχομαι καλή τύχη και ελπίζω να είναι αποτελεσματικό και για τους παραγωγούς οπωροκηπευτικών της Ευρώπης.
<SPEAKER ID="276" NAME="Mariann Fischer Boel">
Μέλος της Επιτροπής. (EN) Κύριε Πρόεδρε, θέλω να ολοκληρώσω τη συζήτηση γρήγορα, διότι είναι αργά.
<P>
Θέλω να τονίσω ξανά την πολύ εποικοδομητική συνεργασία που είχαμε στη μεταρρύθμιση του τομέα των οπωροκηπευτικών. Πιστεύω ότι η γνώμη σας υποστηρίζει τη γενική γραμμή των προτάσεων της Επιτροπής και τις βελτιώσεις που εξετάζονται.
<P>
Θα ήθελα να κάνω ορισμένα σχόλια διότι είμαι σίγουρη ότι κάποιοι βουλευτές του Κοινοβουλίου δεν άκουσαν την πρώτη ομιλία μου, όταν μίλησα για τον τομέα των μαλακών απύρηνων καρπών. Κατέστησα σαφές ότι έχω επίγνωση των δυσκολιών που αντιμετωπίζει ο τομέας των μαλακών απύρηνων καρπών στην Ευρωπαϊκή Ένωση. Είμαι διατεθειμένη να λάβω υπόψη την ευαισθησία του τομέα και να προσπαθήσω να βρω χρήματα από τον προϋπολογισμό για την υποστήριξη αυτού του τομέα για μια μεταβατική περίοδο. Αλλά μην περιμένετε τα ποσά που αναφέρατε. Νομίζω ότι είπατε 800 ευρώ. Αυτό δεν μπορεί να επιτευχθεί από τον προϋπολογισμό. Ωστόσο, δήλωσα ξεκάθαρα πως θα κάνω ό,τι μπορώ για να βρω μια λύση.
<P>
Πιστεύω ότι τα μέτρα αντιντάμπινγκ που λήφθηκαν τον Απρίλιο αποτέλεσαν σαφώς ένα βήμα προς τη σωστή κατεύθυνση. Τα προβλήματα που προέκυψαν εξαιτίας του παγετού θα αντιμετωπιστούν ξεχωριστά. Είναι δυνατή η αντιμετώπιση ειδικών περιπτώσεων που αφορούν κλιματικές καταστροφές στο πλαίσιο των κανόνων για τις κρατικές ενισχύσεις, συνεπώς θα προσπαθήσουμε να αντιμετωπίσουμε αυτό το θέμα ξεχωριστά.
<P>
Τέθηκε μια ερώτηση για τη χρηματοδότηση. Κατά τη γνώμη μου, η προσπάθεια να δημιουργηθεί ένα ταμείο έξω από τις οργανώσεις των παραγωγών δεν είναι πραγματική απλούστευση. Όπως ξέρετε, η απλούστευση αποτελεί σημαντική προτεραιότητα στην ατζέντα της Επιτροπής. Θα είναι ένα πολύ σύνθετο μέσο και πρέπει να λάβουμε υπόψη το γεγονός ότι πρέπει να δράσουμε στο πλαίσιο του ετήσιου προϋπολογισμού. Θα μπορούσαμε να χάσουμε πολλά χρήματα για τη δημιουργία του ταμείου, διότι είναι πολυετές, αλλά είμαι βέβαιη ότι θα βρούμε μια καλή λύση και ένα μέσο διαχείρισης κρίσεων που θα είναι αποτελεσματικό.
<P>
Ελπίζω ότι θα μπορέσει να επιτευχθεί μια πολιτική συμφωνία στη σύνοδο του Συμβουλίου την προσεχή Δευτέρα και Τρίτη. Είμαι βέβαιη ότι θα κατορθώσουμε να βρούμε μια πολιτική συμφωνία που θα ωφελήσει ολόκληρο τον τομέα των οπωροκηπευτικών στην Ευρωπαϊκή Ένωση, ώστε να έχει ένα αειφόρο μέλλον, κάτι που υποθέτω ότι όλοι επιθυμούμε.
<SPEAKER ID="277" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="278" NAME="Witold Tomczak " AFFILIATION="IND/DEM">
γραπτώς. - (PL) Έχουν περάσει τρία χρόνια από τότε που τα νέα κράτη μέλη προσχώρησαν στην Ευρωπαϊκή Ένωση, όμως εξακολουθούν να υφίστανται διακριτική μεταχείριση όσον αφορά τις πιστώσεις του προϋπολογισμού για την αγορά των οπωροκηπευτικών. Αυτό γίνεται σαφές από το μέγεθος των ενισχύσεων που χορηγούνται ανά εκτάριο γης που διατίθεται για την καλλιέργεια οπωροκηπευτικών. Το 2005, τα παλαιά κράτη μέλη (ΕΕ-15) έλαβαν 561 ευρώ ανά εκτάριο, ενώ τα νέα κράτη μέλη (ΕΕ-10) έλαβαν μόνον 20 ευρώ ανά εκτάριο. Κατά συνέπεια, οι φτωχότερες χώρες έλαβαν 28 φορές λιγότερη στήριξη απ' ό,τι έλαβαν οι πλουσιότερες χώρες.
<P>
Δεν υπάρχει λόγος για μια τέτοια διακριτική μεταχείριση. Τα νέα κράτη μέλη έχουν εισάγει πολλά σημαντικά και ειδικά προϊόντα στην Ένωση. Ταυτόχρονα συναντούν και εξακολουθούν να συναντούν προβλήματα όσον αφορά την αποδοτικότητα αυτών των τύπων προϊόντων. Μεταξύ άλλων λόγων, τα προβλήματα οφείλονται στις φθηνές εισαγωγές από τρίτες χώρες και στον κατακερματισμό της παραγωγής. Οι νέες χώρες, κατά συνέπεια, είχαν κάθε λόγο να αναμένουν ότι οι δυσκολίες τους θα αναγνωρίζονταν και ότι θα είχαν τη δυνατότητα να επωφεληθούν από την ίδια ευρεία γκάμα στήριξης που απολαμβάνουν τα παλαιά κράτη μέλη
<P>
" Ευρωπαϊκή Επιτροπή έχει διεξάγει αποστολές και έχει αναλάβει σειρά διαβουλεύσεων και μελετών. Παρά ταύτα, η πρόταση της Επιτροπής για μεταρρύθμιση της αγοράς εφαρμόζει διακριτική μεταχείριση εις βάρος των νέων κρατών μελών. " Επιτροπή έχει επίσης αγνοήσει το Κοινοβούλιο. Στο ψήφισμά του της 11ης Μαΐου 2005 το Σώμα ζήτησε από την Ένωση να στηρίξει με την πρώτη ευκαιρία την παραγωγή των μαλακών απύρηνων καρπών, των κερασιών, των γλυκών κερασιών και των μήλων που προορίζονταν για μεταποίηση.
<P>
Τα διακριτικά μέτρα εις βάρος των νέων κρατών μελών στην αγορά των οπωροκηπευτικών είναι επιζήμια όχι μόνον για τους καλλιεργητές στα νέα κράτη μέλη, αλλά και για την Ένωση συνολικά καθώς και για τους καταναλωτές της.

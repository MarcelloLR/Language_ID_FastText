<CHAPTER ID="016">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="029" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="030" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, ολόκληρη η Ευρωπαϊκή Ένωση αισθάνεται την παγκόσμια οικονομική κρίση, όμως η ύφεση είχε τις πιο σοβαρές συνέπειες στις χώρες της Βαλτικής. Για τις χώρες αυτές, ο δρόμος που οδηγεί στην έξοδο από την οικονομική κρίση συνδέεται στενά με την πλήρη μετάβαση στο ευρώ. Μολονότι τα νομίσματα όλων των χωρών της Βαλτικής συνδέθηκαν από το 2005 άμεσα με το ευρώ, οι εν λόγω χώρες δεν μπορούν ακόμα να προσχωρήσουν πλήρως στη ζώνη του ευρώ εξαιτίας των επίσημων κριτηρίων του Μάαστριχτ. Ως εκ τούτου, οι χώρες της Βαλτικής πλήττονται από την πολιτική των χαμηλών επιτοκίων της Ευρωπαϊκής Κεντρικής Τράπεζας που επιδείνωσε την κατάσταση όσον αφορά τα δάνεια και τις φούσκες των ακινήτων, δεν έχουν όμως τη δυνατότητα να απολαύσουν τους πραγματικούς καρπούς της νομισματικής σταθερότητας. Σας ζητώ να λάβετε μια πολιτική απόφαση προκειμένου να καταστεί δυνατή κατ' εξαίρεση η καθιέρωση του ευρώ στις χώρες της Βαλτικής. Οι μικρές οικονομίες των χωρών αυτών δεν συνιστούν απειλή για τη ζώνη του ευρώ. Απειλή συνιστά η έλλειψη σταθερότητας στην περιοχή, εάν οι χώρες αυτές παραμείνουν εκτός της ζώνης του ευρώ. Σας ευχαριστώ για την προσοχή σας.
<SPEAKER ID="031" NAME="Alexander Mirsky" AFFILIATION="S&amp;D">
(LV) Κυρίες και κύριοι, κύριε Πρόεδρε, θα ήθελα να επιστήσω την προσοχή σας στην εξαιρετικά επικίνδυνη οικονομική κατάσταση στη Δημοκρατία της Λετονίας. Σήμερα υπάρχει στη χώρα το σχέδιο να κλείσει το 50% των νοσοκομείων. Σε ορισμένες περιφέρειες, η ανεργία φθάνει το 25%. Στη Latgale, απολύθηκε το 50% των εργαζομένων. Το 30% των αστυνομικών, το 30% των δασκάλων των σχολείων και το 30% των γιατρών έχασαν τη δουλειά τους. Οι φορολογικές μεταρρυθμίσεις, που σκοπεύουν στην αύξηση των φόρων, θα οδηγήσουν σε πλήρη κατάρρευση της οικονομίας. Μέσα σε αυτήν την κατάσταση, στη Λετονία προσφέρονται, αντί για βοήθεια, δάνεια που απαιτούν ακόμα μεγαλύτερες περικοπές του ήδη πολύ μικρού προϋπολογισμού. Τα πράγματα έχουν φθάσει τώρα σε τέτοιο σημείο, ώστε ορισμένοι σουηδοί υπουργοί να εκβιάζουν κυριολεκτικά την κυβέρνηση της Λετονίας ζητώντας μείωση της χρηματοδότησης. Όλα αυτά έχουν οδηγήσει σε μια κοινωνική έκρηξη...
<SPEAKER ID="032" NAME="Luigi de Magistris" AFFILIATION="ALDE">
(IT) Κύριε Πρόεδρε, κυρίες και κύριοι, θεωρώ ότι το Κοινοβούλιο πρέπει να αισθάνεται μεγάλη ανησυχία εξαιτίας της τελευταίας έκθεσης του Οργανισμού Τροφίμων και Γεωργίας του Ο"Ε (FAO).
<P>
Πράγματι, ενώ ορισμένες κυβερνήσεις στην Ευρωπαϊκή Ένωση, και πιο πρόσφατα η ιταλική κυβέρνηση, συνεχίζουν να ποινικοποιούν τη μετανάστευση, να παραβιάζουν το δικαίωμα ασύλου και να απαγορεύουν αδιάκριτα την είσοδο στη χώρα, πιστεύω ότι χρειαζόμαστε μια ισχυρή συνεργασία, καθώς είναι ντροπή το ότι υπάρχουν ακόμα τα επίπεδα φτώχειας που περιγράφει ο FAO στην Αφρική, τη Μέση Ανατολή και την Ασία. Συνεργασία δεν σημαίνει την υλοποίηση άχρηστων έργων που απλά προσφέρουν επιχειρηματική δραστηριότητα στις ίδιες παλιές εταιρείες, αλλά βοήθεια προς αυτές τις χώρες προκειμένου να ανεξαρτητοποιηθούν.
<P>
Μια άλλη ντροπή με την οποία πρέπει να ασχοληθεί το Κοινοβούλιο είναι η ιδιωτικοποίηση του νερού, την οποία εφαρμόζουν ορισμένες κυβερνήσεις της ΕΕ. Το νερό είναι ένας πόρος που ανήκει σε όλους, ένας ουσιαστικός πόρος και όχι ένα αγαθό στην υπηρεσία των πολυεθνικών.
<SPEAKER ID="033" NAME="Karima Delli" AFFILIATION="Verts/ALE">
(FR) Κύριε Πρόεδρε, η αγόρευσή μου αφορά την επιδείνωση των συνθηκών εργασίας στην Ευρώπη.
<P>
Σήμερα, σχεδόν οι μισοί από τους εργαζομένους σε ολόκληρο τον κόσμο κερδίζουν λιγότερα από 2 δολάρια "ΠΑ την ημέρα. 12,3 εκατομμύρια άνθρωποι είναι ακόμα θύματα της δουλείας και περισσότερα από 200 εκατομμύρια παιδιά εξαναγκάζονται σε εργασία. Στην Ευρώπη ο αριθμός των εργαζομένων φτωχών αυξάνεται καθημερινά και η Διεθνής Οργάνωση Εργασίας καταγράφει κάθε χρόνο 160 000 θανάτους που σχετίζονται με την έλλειψη πρόληψης.
<P>
Σε αυτό το πλαίσιο, θα ήθελα να υπογραμμίσω την ευθύνη μας απέναντι σε όλους εκείνους που δεν έχουν εργασία και κοινωνικά δικαιώματα, που εργάζονται υπό ακατάλληλες συνθήκες, απέναντι στα εκατομμύρια εργαζομένων που υποφέρουν πνευματικά και σωματικά, που ορισμένες φορές εξωθούνται στην αυτοκτονία ή πέφτουν θύματα του καρκίνου ή χρόνιων παθήσεων που οφείλονται στις συνθήκες εργασίας τους. Είναι καιρός να εγκαταλείψουμε το δόγμα που υπαγορεύει ότι πρέπει να εργαζόμαστε σκληρότερα, να σταματήσουμε τον αγώνα δρόμου για το κέρδος και να στραφούμε στον βραχυπρόθεσμο ανταγωνισμό. " εξασφάλιση του δικαιώματος σε αξιοπρεπή εργασία και η ενίσχυση του εργατικού δικαίου πρέπει να είναι πρώτη προτεραιότητα της ΕΕ για την επόμενη δεκαετία.
<SPEAKER ID="034" NAME="Janusz Wojciechowski" AFFILIATION="ECR">
(PL) Κύριε Πρόεδρε, ο Οργανισμός Τροφίμων και Γεωργίας παρουσίασε πρόσφατα έκθεση στην οποία αναφέρει ότι η παγκόσμια παραγωγή τροφίμων πρέπει να αυξηθεί κατά τουλάχιστον 70% μέχρι το 2050, διαφορετικά η ανθρωπότητα θα αντιμετωπίσει την απειλή του λιμού. Αυτό συνιστά επιβεβαίωση μιας οφθαλμοφανούς αλήθειας. Είναι πασίγνωστο ότι ο αριθμός των ανθρώπων του πλανήτη αυξάνεται, ενώ μειώνεται η έκταση της διαθέσιμης καλλιεργήσιμης γης. Παράλληλα, υπό το πρόσχημα της μέριμνας για τις αρχές της αγοράς και της βελτίωσης της ανταγωνιστικότητας της γεωργίας, η γεωργική πολιτική της Ευρωπαϊκής Ένωσης στηρίζεται στη συστηματική μείωση της γεωργικής παραγωγής σε σχεδόν όλους τους τομείς. Στο πλαίσιο των παγκοσμίων τάσεων, η πολιτική αυτή μπορεί να αποδειχθεί μοιραία και να προκαλέσει πείνα σε ένα όχι και τόσο μακρινό μέλλον.
<P>
Θεωρώ ότι στην Ευρωπαϊκή Ένωση υπάρχει ανάγκη θεμελιώδους αλλαγής της πολιτικής προσέγγισης της γεωργίας και των προβλημάτων της. Πρέπει να ενδιαφερθούμε πραγματικά για την επισιτιστική ασφάλεια της ηπείρου μας. Ας σταματήσουμε την πολιτική του περιορισμού της γεωργίας, γιατί είναι μια κοντόφθαλμη πολιτική χωρίς φαντασία.
<SPEAKER ID="035" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, πριν από τρία χρόνια, η βρετανική κυβέρνηση υποσχέθηκε ότι θα κατέθετε έναν νόμο για την ιρλανδική γλώσσα με σκοπό την προστασία και την ανάπτυξη της ιρλανδικής γλώσσας στη Βόρεια Ιρλανδία. " νομοθεσία για την προστασία των δικαιωμάτων των ιρλανδόφωνων είναι σημαντικό στοιχείο της διαδικασίας ειρήνευσης και συμφιλίωσης.
<P>
Ουσιαστικά, η ιρλανδική γλώσσα θα πρέπει να χαίρει της ίδιας θεσμοθετημένης προστασίας με τις αυτόχθονες γλώσσες της Νότιας Ιρλανδίας, της Σκωτίας και της Ουαλίας.
<P>
Μετά από τρία χρόνια, η νομοθεσία αυτή εξακολουθεί να μην υπάρχει.
<P>
Θα το εκτιμούσα, κύριε Πρόεδρε, εάν μπορούσατε να συζητήσετε με το εκτελεστικό σώμα κατανομής της εξουσίας στο Μπέλφαστ για τη γενικότερη σημασία και επίδραση της πολυγλωσσίας.
<P>
Έντεκα χρόνια μετά την υπογραφή της Συμφωνίας της Μεγάλης Παρασκευής και τρία χρόνια μετά την υπογραφή της Συμφωνίας του Αγίου Ανδρέα, είναι επείγον για εμάς να τεθεί σε εφαρμογή ένας νόμος για την ιρλανδική γλώσσα, προκειμένου να θεσμοθετηθούν τα δικαιώματα των ιρλανδόφωνων στη Βόρεια Ιρλανδία.
<SPEAKER ID="036" NAME="Πρόεδρος">
Σας ευχαριστώ. Σας παρακαλώ να υποβάλετε γραπτή ερώτηση για το ζήτημα αυτό.
<SPEAKER ID="037" NAME="John Bufton" AFFILIATION="EFD">
(EN) Κύριε Πρόεδρε, σήμερα η Ουαλία είναι από τους μεγαλύτερους αποδέκτες κοινοτικών πόρων στο πλαίσιο του προγράμματος των διαρθρωτικών ταμείων για την περίοδο 2007-2013. Οι πόροι διοχετεύονται κυρίως προς την επίτευξη αειφόρου οικονομικής ανάπτυξης και τη δημιουργία θέσεων εργασίας. " δυτική Ουαλία και η περιφέρεια Valleys λαμβάνουν σήμερα τη μεγαλύτερη ενίσχυση από τα διαρθρωτικά ταμεία, και αυτό είναι σωστό.
<P>
Πολλοί θεωρούν το "νωμένο Βασίλειο ως πλούσιο τόπο διαμονής. Πολύ λίγοι γνωρίζουν την πραγματικότητα για το μέγεθος της φτώχειας και της ανεργίας στην Ουαλία. " περιφέρεια Valleys έχει σχεδόν καταστραφεί από το κλείσιμο μεγάλων βιομηχανιών που κάποτε ήταν η ραχοκοκαλιά ισχυρών εργατικών κοινοτήτων. Σήμερα, τα ορυχεία έχουν κλείσει. Τα εργοστάσια που πήραν τη θέση τους αναθέτουν εργασίες στο εξωτερικό. Οι κοινότητες που ανθούσαν χάρη σε αυτήν την απασχόληση δεν έχασαν απλά τις θέσεις εργασίας τους, αλλά και την αίσθηση του σκοπού και του πού ανήκουν.
<P>
Καθώς οι χώρες που περιμένουν την προσχώρησή τους στην ΕΕ αυξάνονται ολοένα, φοβούμαι ότι η Ουαλία θα δει τη βοήθεια που τόσο χρειάζεται να πηγαίνει σε νεότερα κράτη μέλη. Παρακαλώ την Επιτροπή και το Συμβούλιο να εξασφαλίσουν ότι η Ουαλία θα λαμβάνει επαρκή χρηματοδότηση, μέσω μιας ισχυρής μεταβατικής ρύθμισης όταν, το 2013, θα σταματήσει ο σημερινός γύρος των διαρθρωτικών ταμείων.
<SPEAKER ID="038" NAME="Franz Obermayr" AFFILIATION="NI">
(DE) Κύριε Πρόεδρε, ο εξαιρετικά επικίνδυνος πυρηνικός σταθμός του Temelín, στον οποίο έχουν ήδη σημειωθεί 127 ατυχήματα από το 2000, βρίσκεται πολύ κοντά στην πατρίδα μου στην Άνω Αυστρία και υπάρχει άλλος ένας κοντά στη Βιέννη, στο Mochovce της Σλοβακικής Δημοκρατίας. Αποτελούν από κοινού ένα δυσάρεστο κοκτέιλ παλιού σοβιετικού σχεδιασμού και αμερικανικής μηχανικής. Από νομική άποψη, το όλο θέμα είναι προβληματικό, καθώς σε καμία από τις δύο χώρες δεν διεξάγονται εκτιμήσεις περιβαλλοντικών επιπτώσεων σύμφωνα με την ευρωπαϊκή νομοθεσία. Τα μέρη της διαδικασίας δεν έχουν τη δυνατότητα να επιτύχουν δικαστική επανεξέταση της τελικής απόφασης. Αυτό είναι αντίθετο προς το άρθρο 10 της κοινοτικής οδηγίας για την εκτίμηση περιβαλλοντικών επιπτώσεων.
<P>
Θα ήθελα να εκμεταλλευτώ την ευκαιρία αυτή για να απευθύνω έκκληση προς την Κοινότητα να αντιταχθεί σθεναρά σε αυτό το κατασκευαστικό σχέδιο.
<SPEAKER ID="039" NAME="Γεώργιος Παπαστάμκος" AFFILIATION="PPE">
Κύριε Πρόεδρε, δεδομένης της επανέναρξης και εντατικοποίησης των διαπραγματεύσεων του Γύρου της Ντόχα και ενόψει της Υπουργικής Διάσκεψης του Παγκοσμίου Οργανισμού Εμπορίου που θα διεξαχθεί στα τέλη Νοεμβρίου στη Γενεύη, καλούμε την Επιτροπή να έχουμε μια εις βάθος συζήτηση και από κοινού διαμόρφωση της διαπραγματευτικής στάσης της Ευρωπαϊκής Ένωσης ενόψει της θέσης σε ισχύ της Συνθήκης της Λισαβόνας. Καλούμε επίσης την Επιτροπή, σε ό,τι αφορά τον αγροτικό τομέα, να σεβαστεί πλήρως τη διαπραγματευτική εντολή της και η οποιαδήποτε προσφορά της να μην επιφέρει περαιτέρω μεταρρύθμιση, πολύ περισσότερο να μην προκαταβάλει την αναθεώρηση του 2013. Να μην έχουμε δηλαδή μια, εκ πλαγίων ή εκ των άνω, πρόωρη μεταρρύθμιση της κοινής αγροτικής πολιτικής.
<SPEAKER ID="040" NAME="Alajos Mészáros" AFFILIATION="PPE">
(HU) Κύριε Πρόεδρε, είναι αξιέπαινο να επιθυμεί ένας πολιτικός να επιτύχει το μέγιστο όφελος για τη χώρα του. Όλοι το κάνουμε αυτό έχοντας κατά νου τα συμφέροντα των ψηφοφόρων μας. Ωστόσο, το όφελος αυτό δεν μπορεί να το επιτυγχάνουμε σε βάρος κάποιου άλλου και δεν μπορεί, σε καμία περίπτωση, να είναι αποτέλεσμα εκβιασμού.
<P>
Ο πρόεδρος της Τσεχίας Václav Klaus μας εξέπληξε όλους με τις τακτικές που εφήρμοσε για να μπλοκάρει τη Συνθήκη της Λισαβόνας. Αυτός ο άνθρωπος, που άρχισε την πολιτική του ζωή ως μεταρρυθμιστής, προέβαλε απαιτήσεις που ντροπιάζουν τόσο τον ίδιο όσο και τη χώρα του. Θεωρώ απαράδεκτο να συνδέεται η υπογραφή της Συνθήκης της Λισαβόνας με το να μην θιγούν τα διατάγματα Beneš. Τα διατάγματα Beneš του 1945 εφήρμοζαν την αρχή της συλλογικής ποινής, που είναι ξένη στην ευρωπαϊκή έννομη τάξη. Βάσει αυτών των νόμων, αφαιρέθηκε η υπηκοότητα εκατομμυρίων αθώων πολιτών, οι οποίοι εκτοπίστηκαν από τη χώρα που γεννήθηκαν απλά και μόνο επειδή η μητρική τους γλώσσα ήταν τα γερμανικά ή τα ουγγρικά.
<P>
Σύμφωνα με την ευρωπαϊκή έννομη τάξη μας, δεν μπορούμε να ανεχθούμε καμία μορφή παραβίασης των ανθρωπίνων δικαιωμάτων και της προσωπικής ελευθερίας. Αυτό, όμως, μας ζητάει ο Václav Klaus.
<SPEAKER ID="041" NAME="Χρυσούλα Παλιαδέλη" AFFILIATION="S&amp;D">
Κύριε Πρόεδρε, η πρόσφατη απαγωγή του Αθανάσιου Λερούνη, προέδρου της μη κυβερνητικής οργάνωσης Έλληνες Εθελοντές, είναι η τελευταία μιας σειράς απαγωγών στην πολυτάραχη περιοχή ανάμεσα στο Πακιστάν και το Αφγανιστάν που περιλαμβάνει Πολωνούς, Βρετανούς, Ιάπωνες, Κινέζους, Καναδούς πολίτες οι περισσότεροι από τους οποίους δεν απέφυγαν το θάνατο. Οι κάτοικοι της περιοχής αυτής γνωστής και ως Καφιριστάν, που σημαίνει χώρα των απίστων, αγωνίζονται να διατηρήσουν τις αρχές, τις παραδόσεις και τα έθιμά τους μέσα σε ένα εχθρικό περιβάλλον που βαθμιαία τους απορροφά.
<P>
Ο Λερούνης και η ομάδα του δουλεύουν αποτελεσματικά με τη φυλή των Καλάς, για περίπου δεκαπέντε χρόνια, και πέτυχαν να βελτιώσουν στην περίοδο αυτή τις συνθήκες διαβίωσης της εν λόγω απομονωμένης κοινωνίας.
<P>
Κάνουμε έκκληση στα μέλη του Ευρωπαϊκού Κοινοβουλίου να χρησιμοποιήσουν τη δύναμή τους και να συμβάλλουν στη διάσωση ενός εθελοντή, που αφιέρωσε ένα μεγάλο μέρος της ενήλικης ζωής του στην κατανόηση μιας κοινότητας στην Κεντρική Ασία η οποία απειλείται με αφανισμό.
<SPEAKER ID="042" NAME="Harlem Désir" AFFILIATION="S&amp;D">
(FR) Κύριε Πρόεδρε, κυρίες και κύριοι, δύο κράτη μέλη -η Γαλλία και το "νωμένο Βασίλειο- ανακοίνωσαν την πρόθεσή τους να στείλουν πίσω στο Αφγανιστάν πρόσφυγες που ήρθαν στην Ευρώπη προσπαθώντας να σώσουν τη ζωή τους.
<P>
Δεν πιστεύω ότι μπορούμε να συνεχίσουμε να υποχωρούμε ενόψει αυτής της σοβαρότατης απειλής για τη ζωή τους. " βρετανική εφημερίδα The Guardian ανέφερε τον Οκτώβριο ότι μερικοί αφγανοί πρόσφυγες που απελάθηκαν από την Αυστραλία δολοφονήθηκαν μόλις έφθασαν στη χώρα τους.
<P>
Πιστεύω ότι όλα αυτά βρίσκονται σε πλήρη αντίθεση με όλες τις διεθνείς μας δεσμεύσεις
<P>
" ίδια η Ευρωπαϊκή Επιτροπή ανέφερε σε σχέδιο δράσης της του Ιουνίου του 2008 ότι τα νόμιμα μέτρα για τον περιορισμό της παράνομης μετανάστευσης δεν πρέπει να καταλήγουν στην άρνηση προστασίας των προσφύγων εντός της Ευρωπαϊκής Ένωσης, και η Ύπατη Αρμοστεία των "νωμένων Εθνών για τους Πρόσφυγες προειδοποίησε την Ευρωπαϊκή Ένωση να μην κάνει καμία προσπάθεια να υπονομεύσει τη Σύμβαση της Γενεύης και τις άλλες συμπληρωματικές μορφές προστασίας που έχουν σκοπό να εξασφαλίσουν ότι οι αφγανοί πρόσφυγες δεν θα απελαύνονται στο Αφγανιστάν.
<P>
Μεγάλος αριθμός βουλευτών από τέσσερις διαφορετικές Ομάδες υπέγραψε μια έκκληση σύμφωνη με αυτό το πνεύμα. Σας ζητώ, κύριε Πρόεδρε, να απευθυνθείτε στην Ευρωπαϊκή Επιτροπή, στο "νωμένο Βασίλειο και στη Γαλλία, το δε Κοινοβούλιο, το Σώμα μας, πρέπει να ασχοληθεί με το θέμα προκειμένου να αποφευχθεί αυτό το έγκλημα σε βάρος του δικαιώματος ασύλου.
<SPEAKER ID="043" NAME="Ramon Tremosa I Balcells" AFFILIATION="ALDE">
(EN) Κύριε Πρόεδρε, θα ήθελα να καταγγείλω τους περιορισμούς που υφίσταται η καταλανική γλώσσα στο ισπανικό κράτος. Πιο συγκεκριμένα, αναφέρομαι στην αυτόνομη κυβέρνηση της κοινότητας της Βαλένθια, που το 2007 έκλεισε τους τηλεοπτικούς αναμεταδότες της La Carrasqueta και του Mondúver. Ορισμένοι άλλοι τηλεοπτικοί αναμεταδότες θα κλείσουν τους επόμενους μήνες.
<P>
Αυτοί οι τηλεοπτικοί αναμεταδότες επιτρέπουν τη λήψη της καταλανικής τηλεόρασης στην περιφέρεια της Βαλένθια. Οι ενέργειες της αυτόνομης κυβέρνησης της Βαλένθια είναι αντίθετες προς την οδηγία για τις υπηρεσίες οπτικοακουστικών μέσων, η οποία εξασφαλίζει την ελεύθερη κυκλοφορία τηλεοπτικών περιεχομένων μεταξύ ευρωπαϊκών χωρών. " πολιτισμική ελευθερία υπάρχει εντός της ΕΕ, δεν υπάρχει όμως -για την καταλανική τηλεόραση- εντός του ισπανικού κράτους. Αυτό είναι το θλιβερό παράδοξο που ήθελα να μοιραστώ με όλους εσάς σήμερα το απόγευμα.
<SPEAKER ID="044" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, η "ίση πληρωμή για ίση εργασία" είναι μια αρχή της Συνθήκης περί Ιδρύσεως της Ευρωπαϊκής Κοινότητας του 1957. " αρχή αυτή εξακολουθεί να είναι επίκαιρη σήμερα επειδή, μολονότι όλο και πιο πολλές γυναίκες κατέχουν διευθυντικές θέσεις, υπάρχει ακόμα μια κατάφωρη εισοδηματική διαφορά. Είναι ακατανόητο το γεγονός ότι οι γυναίκες λαμβάνουν χαμηλότερη αμοιβή για την ίδια εργασία, ιδίως δε για ίδιου επιπέδου εργασία, μόνο και μόνο επειδή είναι γυναίκες και όχι άνδρες. Θα πρέπει να είναι σαφές και προφανές για όλους το όφελος που θα έχει μια σύγχρονη δημοκρατική κοινωνία όταν εφαρμόσει επιτέλους πλήρως αυτήν την αρχή, που θα ήταν σωστότερο να την αποκαλέσουμε αίτημα. Ως εκ τούτου, θεωρώ σημαντικό να γίνει κάτι για τη βελτίωση της σημερινής νομοθεσίας και της διαφάνειας σε σχέση με τους μισθούς. Ένα μικρό παράδειγμα αποτελεί η Αυστρία όπου η εισοδηματική διαφορά είναι της τάξεως του 28%.
<SPEAKER ID="045" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, θα ήθελα να καταδικάσω ένα γεγονός που δεν έχει προηγούμενο στη δεκαετή βασιλεία του βασιλέα Μοχάμεντ ΣΤ' στο Μαρόκο: το γεγονός ότι ένα μαροκινό στρατιωτικό δικαστήριο πρόκειται να δικάσει επτά ακτιβιστές υπέρ της ανεξαρτησίας από τη Σαχάρα για συνεργασία με τον εχθρό, μια κατηγορία που μπορεί να επισύρει τη θανατική ποινή.
<P>
Αυτό έχει να συμβεί από τον καιρό του βασιλιά Χασάν Β'. Ποτέ δεν υπήρξε πολίτης κατηγορούμενος σε στρατιωτικό δικαστήριο. Αυτό σημαίνει πως η καταστολή εντείνεται και πάλι σε αυτήν την πρώην ισπανική αποικία.
<P>
" ένοχη σιωπή της Ευρωπαϊκής Ένωσης είναι πολύ εντυπωσιακή, αυτό όμως που είναι ακόμα πιο σοβαρό είναι η σιωπή της ισπανικής κυβέρνησης, η οποία είναι ο κύριος υπεύθυνος για τη σημερινή κατάσταση στη δυτική Σαχάρα, επειδή εγκατέλειψε την περιοχή αυτή.
<P>
Για τον λόγο αυτόν, η ερώτησή μου είναι πολύ άμεση: αυτή είναι η μαροκινή κυβέρνηση με την οποία θέλουμε να έχουμε μια ιδιαίτερη σχέση; Αυτό είναι το καθεστώς με το οποίο θέλουμε να συνάψουμε μια σχέση φιλίας και αμοιβαίου σεβασμού; Πόσες φορές μπορούμε και πρέπει ακόμα να παραμείνουμε σιωπηλοί μπροστά σε αυτά που συμβαίνουν στη Δυτική Σαχάρα;
<P>
Αυτός είναι ο τρόπος με τον οποίο προτίθενται να λύσουν τα προβλήματα που αντιμετωπίζει σήμερα ολόκληρος αυτός ο πληθυσμός; Πιστεύω ότι τώρα, στο πλαίσιο αυτών των διαπραγματεύσεων, είναι η ώρα που πρέπει να δώσουμε μια σαφή, αποφασιστική απάντηση για την κατάσταση αυτή.
<SPEAKER ID="046" NAME="Petru Constantin Luhan" AFFILIATION="PPE">
(RO) " Ευρωπαϊκή Ένωση έχει 1 636 σημεία διέλευσης των συνόρων της που έχουν οριστεί ως σημεία ελέγχου για την είσοδο στην επικράτεια της ΕΕ και κάθε χρόνο σημειώνονται περίπου 900 εκατομμύρια διελεύσεις από τα σύνορα. Βασικά κατάγομαι από μια περιφέρεια που βρίσκεται στα εξωτερικά σύνορα της Ευρωπαϊκής Ένωσης και γνωρίζω πολύ καλά τα προβλήματα που αντιμετωπίζουν οι τελωνειακές αρχές. Γι' αυτό πιστεύω ότι πρέπει να αντιμετωπίσουμε με εξαιρετική σοβαρότητα το ζήτημα αυτό και να επανεξετάσουμε την εντολή του οργανισμού Frontex.
<P>
Ο Frontex αντιμετωπίζει σήμερα ορισμένα προβλήματα. Για παράδειγμα, τα κράτη μέλη πρέπει να συμμετάσχουν πιο ενεργά στη συνεργασία στα εξωτερικά σύνορα της Ευρωπαϊκής Ένωσης. Επίσης, πρέπει να δοθεί μεγαλύτερη προσοχή στη συνεργασία με τρίτες χώρες που, σε πολλές περιπτώσεις, είναι οι χώρες καταγωγής ή διέλευσης παράνομων μεταναστών. Το πρόγραμμα της Στοκχόλμης βοηθάει όντως στην ενίσχυση της συμμετοχής του Frontex, προκειμένου ο οργανισμός αυτός να διαδραματίσει καίριο ρόλο ως μέρος του μελλοντικού ολοκληρωμένου μηχανισμού για την παρακολούθηση των συνόρων της ΕΕ.
<SPEAKER ID="047" NAME="Artur Zasada" AFFILIATION="PPE">
(PL) Κύριε Πρόεδρε, ενόψει του αυξανόμενου όγκου των εμπορευματικών μεταφορών από τον Βορρά προς τον Νότο της ηπείρου μας και τον ανεπαρκή αριθμό διαδρόμων μεταφοράς, θα ήθελα να υπογραμμίσω τη σημασία του διαδρόμου μεταφορών της Κεντρικής Ευρώπης CETC Road 65. Ο εν λόγω διάδρομος περιλαμβάνει δρόμους, εσωτερικές πλωτές οδούς και σιδηροδρομικές μεταφορές μέσω μιας περιοχής που συνδέει τη Θάλασσα της Βαλτικής με την Αδριατική και περνά από τη Σουηδία μέσω της Πολωνίας, της Τσεχικής Δημοκρατίας, της Σλοβακίας, της Ουγγαρίας και της Κροατίας.
<P>
Ο διάδρομος αυτός θα ήταν ένας άξονας περιφερειακής ανάπτυξης για ολόκληρη την περιοχή την οποία διασχίζει. Θα ήταν σε πλήρη συμφωνία με τις αρχές της διατροπικότητας και θα ασκούσε ισόρροπη επιρροή στο φυσικό περιβάλλον. Θα συνεισέφερε στην αύξηση της ταχύτητας της κοινωνικής και οικονομικής ανάπτυξης σε ένα μεγάλο τμήμα της Ευρωπαϊκής Ένωσης αυξάνοντας την ταχύτητα και τον όγκο του εμπορίου μεταξύ χωρών της περιοχής της Θάλασσας της Βαλτικής και χωρών της περιοχής της Μεσογείου και της Αδριατικής.
<P>
Έχω καθήκον ως βουλευτής, αλλά και ως ειδικός που είχε για χρόνια σχέση με τον τομέα των μεταφορών, να ζητήσω την υποστήριξη του έργου CETC. Αξίζει απόλυτα να συμπεριληφθεί στο υφιστάμενο δίκτυο TNT των πανευρωπαϊκών διαδρόμων μεταφορών.
<SPEAKER ID="048" NAME="Sylvie Guillaume" AFFILIATION="S&amp;D">
(FR) Κύριε Πρόεδρε, μετά τη διάλυση του στρατοπέδου"ζούγκλας" του Καλαί στα τέλη Σεπτεμβρίου, θα ήθελα να καταγγείλω εδώ την οργάνωση εκ μέρους της Γαλλίας και του "νωμένου Βασιλείου απελάσεων στο Αφγανιστάν, μια χώρα σε πλήρες χάος.
<P>
Όπως ο συνάδελφός μου κ. Désir που μίλησε προηγουμένως, απευθύνω και εγώ έκκληση προς την Ευρωπαϊκή Επιτροπή να ασκήσει πίεση στα κράτη μέλη προκειμένου να σταματήσουν να θέτουν τη ζωή αυτών των ανθρώπων σε σοβαρό κίνδυνο εξαναγκάζοντάς τους να επιστρέψουν στο Αφγανιστάν.
<P>
Γνωρίζουμε ότι αυτοί οι μετανάστες δεν είναι σε θέση να υποβάλουν αίτηση ασύλου στη Γαλλία σύμφωνα με τον κανονισμό Δουβλίνο ΙΙ, επειδή διατρέχουν κίνδυνο απέλασης στην Ελλάδα ή την Ιταλία, όπου οι συνθήκες κράτησης είναι απαράδεκτες, ενώ οι πιθανότητες έγκρισης της αίτησης ασύλου τους είναι λιγοστές.
<P>
Το μόνο αποτέλεσμα που είχε η διάλυση του στρατοπέδου"ζούγκλα" ήταν να κάνει ακόμα πιο τραυματική εμπειρία την τραγωδία που ζουν αυτοί οι μετανάστες, οι οποίοι χρειάζονται προστασία. Αντίθετα προς τους στόχους που είχαν ορίσει οι γαλλικές αρχές, οι μετανάστες αυτοί έγιναν πιο ευάλωτοι εξαιτίας του κλεισίματος του στρατοπέδου, και είναι ακόμα πιο πιθανό να παραδοθούν σε διακινητές ανθρώπων που από την πλευρά τους δεν ανησυχούν καθόλου.
<P>
Τώρα πρέπει να θυμόμαστε περισσότερο παρά ποτέ ότι η αξιοπιστία ενός συστήματος ασύλου διακυβεύεται εάν δεν καταφέρνει να προστατεύσει τους ανθρώπους που χρήζουν προστασίας.
<SPEAKER ID="049" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, επικροτώ το γεγονός ότι το Συμβούλιο Ανθρωπίνων Δικαιωμάτων των "νωμένων Εθνών (ΣΑΔ) υποστηρίζει τις συστάσεις της έκθεσης Goldstone και την έκκληση να σταματήσει η παράνομη πολιορκία της Γάζας που προκαλεί τόσο μεγάλο ανθρώπινο πόνο. Προτείνω να εξετάσουν τώρα χωρίς καθυστέρηση οι αντίστοιχες κοινοβουλευτικές μας επιτροπές σε ποιες ενέργειες πρέπει να προβεί η Ευρωπαϊκή Ένωση για να εξασφαλίσει ότι οι συστάσεις Goldstone θα εφαρμοστούν με αποτελεσματικό τρόπο.
<P>
Με κατέπληξε το γεγονός ότι τέσσερα κράτη μέλη της Ένωσης -η Ιταλία, οι Κάτω Χώρες, η Ουγγαρία και η Σλοβακία- καταψήφισαν το ψήφισμα του Συμβουλίου Ανθρωπίνων Δικαιωμάτων. Τα ανθρώπινα δικαιώματα και το διεθνές δίκαιο δεν είναι κάτι προαιρετικό και πρόσθετο που μπορεί κανείς να το υπερασπίζεται ή να το αγνοεί ανάλογα με τα συναφή πολιτικά πλεονεκτήματα. Όλα τα κράτη μέλη μας πρέπει να υπερασπίζονται το διεθνές δίκαιο και τα ανθρώπινα δικαιώματα χωρίς φόβο ή μεροληψία, διαφορετικά υπονομεύεται η αξιοπιστία μας ως δύναμης υπέρ της δικαιοσύνης στον κόσμο, αλλά και ως έντιμου συνομιλητή για την ειρήνη στη Μέση Ανατολή.
<P>
Τελειώνοντας, θα ήθελα να ζητήσω να εμμείνετε, σύμφωνα με το πνεύμα της Συνθήκης της Λισαβόνας, να μην υπογραφούν την επόμενη εβδομάδα από την Επιτροπή και το Συμβούλιο νέες συμφωνίες με το Ισραήλ.
<SPEAKER ID="050" NAME="Tomasz Piotr Poręba" AFFILIATION="ECR">
(PL) Κύριε Πρόεδρε, κατά το δεύτερο δεκαπενθήμερο του Σεπτεμβρίου του τρέχοντος έτους, η Ρωσία και η Λευκορωσία διεξήγαγαν στρατιωτικές ασκήσεις με τις κωδικές ονομασίες Zapad-2009 και Ladoga-2009. Ήταν οι μεγαλύτερες στρατιωτικές ασκήσεις αυτού του είδους στα δυτικά σύνορα της Ρωσίας μετά τη λήξη του Ψυχρού Πολέμου. Ασκήσεις απόβασης τέτοιας κλίμακας είχαν να λάβουν χώρα από το 1981, όταν ο Ψυχρός Πόλεμος είχε φθάσει στην αποκορύφωσή του. Παρουσιάζει ενδιαφέρον το γεγονός ότι η φάση Zapad-2009 άρχισε στις 18 Σεπτεμβρίου, δηλαδή σχεδόν ακριβώς την ημέρα της 70ής επετείου της σοβιετικής εισβολής στην Πολωνία. Μέρος των ασκήσεων πραγματοποιήθηκε στην είσοδο του κόλπου του Gdańsk, ενώ όλοι οι ειδικοί θεωρούν ότι η επιχείρηση Ladoga-2009 ενέχει ρόλο προετοιμασίας για ενδεχόμενη επίθεση στις χώρες της Βαλτικής και τη Φινλανδία.
<P>
Παρά τις φανερά εχθρικές κινήσεις της Ρωσικής Ομοσπονδίας, τόσο η Ευρωπαϊκή Ένωση όσο και το ΝΑΤΟ τήρησαν παθητική στάση. Δεν έχουν ακόμα αναπτύξει στρατηγική άμυνας για την περίπτωση εισβολής από τα ανατολικά, επειδή ορισμένες από τις χώρες μέλη του ΝΑΤΟ θεωρούν ότι το θέμα αυτό είναι πολύ ευαίσθητο από πολιτική άποψη.
<P>
Ενόψει της επικείμενης συνόδου κορυφής ΕΕ-Ρωσίας και των γεγονότων που ανέφερα, υπέβαλα προς το Συμβούλιο της Ευρωπαϊκής Ένωσης ερώτηση για το ζήτημα αυτό.
<SPEAKER ID="051" NAME="Gabriel Mato Adrover" AFFILIATION="PPE">
(ES) Κύριε Πρόεδρε, οι συμφωνίες πρέπει να γίνονται σεβαστές και οι κανόνες πρέπει να είναι εξίσου δεσμευτικοί για όλους. " δήλωση αυτή, που μπορεί να φαίνεται αυτονόητη, δεν είναι στην πραγματικότητα τόσο αυτονόητη όταν μιλάμε για τη συμφωνία σύνδεσης Ευρωπαϊκής Ένωσης-Μαρόκου, η οποία περιλαμβάνει διαρκείς παρατυπίες, όπως αναγνώρισε η Ευρωπαϊκή Υπηρεσία Καταπολέμησης της Απάτης.
<P>
Οι ισπανοί παραγωγοί ντομάτας, ιδίως στις Κανάριες Νήσους, περνούν μια δύσκολη περίοδο και χρειάζονται την τήρηση της συμφωνίας, αλλά θέλουν επίσης να γνωρίζουν τι προτίθεται να κάνει η Επιτροπή σχετικά με τη νέα συμφωνία για την οποία διεξάγονται ακόμα διαπραγματεύσεις: εάν προτάθηκε αύξηση της προτιμησιακής ποσόστωσης για τις ντομάτες και υπό ποιους όρους, εάν θα αλλάξει το σύστημα τιμών εισόδου για να προληφθούν περαιτέρω παραβάσεις στο μέλλον και αν θα επιβληθούν οι απαιτήσεις για την υγεία των φυτών οι οποίες επιβάλλονται στους ευρωπαίους παραγωγούς.
<P>
Επίσης, εφόσον μιλάμε για συμφωνίες, οι παραγωγοί μπανάνας παρακολουθούν με μεγάλη ανησυχία κάποιες διαπραγματεύσεις, ορισμένες φορές διμερείς διαπραγματεύσεις με τρίτες χώρες, διότι μπορεί να έχουν ανεπανόρθωτες συνέπειες εάν δεν συνοδεύονται από αντισταθμιστικά μέτρα.
<P>
Και στις δύο περιπτώσεις, η Επιτροπή δεν μπορεί να εγκαταλείψει τους παραγωγούς της και εμείς δεν μπορούμε να επιτρέψουμε να συμβεί αυτό.
<SPEAKER ID="052" NAME="Françoise Castex" AFFILIATION="S&amp;D">
(FR) Κύριε Πρόεδρε, θα ήθελα να επιστήσω την προσοχή σας στη σύλληψη του Mohammad Othman, ενός τριαντατριάχρονου παλαιστινίου υπερμάχου των ανθρωπίνων δικαιωμάτων και υποστηρικτή της ειρηνικής εκστρατείας της κοινωνίας των πολιτών για το μποϋκοτάζ, την απαλλοτρίωση της περιουσίας και τις κυρώσεις.
<P>
Ο Mohammad Othman συνελήφθη στις 22 Σεπτεμβρίου από τις ισραηλινές αρχές. Έκτοτε, η περίοδος κράτησής του παρατάθηκε επανειλημμένα από τον ισραηλινό στρατό. Την Τρίτη, 20 Οκτωβρίου -δηλαδή αύριο- ένα στρατιωτικό δικαστήριο θα αποφανθεί για την κράτησή του.
<P>
Κύριε Πρόεδρε, εξ ονόματος του Ευρωπαϊκού Κοινοβουλίου, σας ζητώ να αναλάβετε δράση για να εξασφαλίσετε ότι θα απελευθερωθεί αυτός ο υπέρμαχος των ανθρωπίνων δικαιωμάτων, του οποίου το μόνο έγκλημα είναι ένα έγκλημα γνώμης.
<P>
Αυτή την εβδομάδα, θα απονείμουμε το βραβείο Ζαχάρωφ. Δυστυχώς, δεν μπορούμε να το απονείμουμε σε όλους τους υπερασπιστές των ανθρωπίνων δικαιωμάτων, ωστόσο ας τους προσφέρουμε τουλάχιστον την υποστήριξή μας όταν διακυβεύεται η ελευθερία τους.
<SPEAKER ID="053" NAME="Róża, Gräfin von Thun Und Hohenstein" AFFILIATION="PPE">
(PL) Κύριε Πρόεδρε, σήμερα μιλώ ως μέλος της Επιτροπής Πολιτισμού και Παιδείας και ως μέλος της Επιτροπής Εσωτερικής Αγοράς και Προστασίας των Καταναλωτών. Με αυτήν την ιδιότητα, απευθύνω έκκληση για συνεχείς και εκτεταμένες διαβουλεύσεις και αποτελεσματική δράση για το ζήτημα της ψηφιοποίησης βιβλίων και τον ρόλο του Google. Δεν μπορούμε να επιτρέψουμε να κυριαρχείται από μία επιχείρηση η αγορά μας, όλα όσα έχουμε πραγματοποιήσει στον τομέα αυτόν στην Ευρώπη. Πρέπει να αναπτύξουμε καλά νομικά μέσα που θα προστατεύουν τα συμφέροντα των συγγραφέων και των εκδοτών μας, η δε Ευρωπαϊκή Ένωση πρέπει να το κάνει αυτό μαζί με άλλους, και ιδίως με τις "νωμένες Πολιτείες, αλλά και με άλλες χώρες μέσα στον σημερινό κόσμο της παγκοσμιοποίησης.
<P>
Το θέμα αφορά την ευρωπαϊκή μας λογοτεχνία, τον πολιτισμό μας και την ταυτότητά μας. Πρέπει να τα αναπτύξουμε αυτά και να ενεργήσουμε από κοινού για την προστασία τους. Πρόκειται για τους ευρωπαίους συγγραφείς και εκδότες μας. Το πρόβλημα της ψηφιοποίησης είναι πολύ σημαντικό για να αποφασιστεί μόνο στην άλλη πλευρά του Ατλαντικού. Πρέπει να θεσπίσουμε μαζί αυτήν τη νομοθεσία και να δώσουμε πολύ μεγάλη προσοχή στο ζήτημα αυτό.
<SPEAKER ID="054" NAME="Cătălin Sorin Ivan" AFFILIATION="S&amp;D">
(RO) Οι ημέρες αυτές είναι καθοριστικές για τη δημοκρατική ανάπτυξη της Δημοκρατίας της Μολδαβίας. Οι εκλογές προέδρου από το νέο κοινοβούλιο, που είχαν προγραμματιστεί για τις 23 Οκτωβρίου, αναβλήθηκαν λόγω έλλειψης ανταγωνισμού. Το κομμουνιστικό κόμμα επιχειρεί γι' άλλη μία φορά να υπονομεύσει τον δρόμο προς τη δημοκρατία καταφεύγοντας σε ανατρεπτικές τακτικές με το να μην ορίζει υποψήφιο.
<P>
Είναι καθήκον μας να παρακολουθήσουμε στενά την όλη διαδικασία για να εξασφαλίσουμε ότι θα εφαρμοστούν οι συνταγματικές διατάξεις και ότι η Δημοκρατία της Μολδαβίας θα περάσει το δημοκρατικό τεστ των εκλογών.
<P>
" ενίσχυση της δημοκρατίας στη χώρα αυτή πρέπει να είναι μία από τις προτεραιότητες της πολιτικής γειτονίας της Ευρωπαϊκής Ένωσης. Αυτό μπορεί να χρησιμεύσει ως παράδειγμα για ολόκληρη την προς ανατολάς της ΕΕ περιοχή. Είναι καθήκον μας να προσφέρουμε σε αυτήν τη δημοκρατική κυβέρνηση μια νέα ευκαιρία παρέχοντάς της την ηθική και τεχνική στήριξη που χρειάζεται. Προφανώς η ένδειξη υποστήριξης που θα τύγχανε της μεγαλύτερης εκτίμησης θα ήταν να παρουσιάσουμε μια βιώσιμη λύση για να δοθεί στους πολίτες της Δημοκρατίας της Μολδαβίας πρόσβαση στην Ευρωπαϊκή Ένωση.
<SPEAKER ID="055" NAME="Jelko Kacin" AFFILIATION="ALDE">
(SL) Μετά από σοβαρή και προσεκτική εξέταση, οι ψηφοφόροι της Ιρλανδίας επικύρωσαν τη Συνθήκη της Λισαβόνας με πλειοψηφία δύο τρίτων. Τα νέα αυτά μας προξενούν ευχαρίστηση και υπερηφάνεια, διότι η Συνθήκη θα καταστήσει δυνατή την περαιτέρω διεύρυνση. Οι μόνοι που δεν έχουν αποφασίσει ακόμα είναι ο πρόεδρος Václav Klaus και το συνταγματικό δικαστήριο της Τσεχίας.
<P>
Κατάγομαι από την πρώην Γιουγκοσλαβία και θυμάμαι ότι υποστηρίζαμε την Τσεχοσλοβακία όχι μόνο όταν έπαιζε χόκεϊ κατά της Σοβιετικής Ένωσης, αλλά σε κάθε περίπτωση και σε κάθε πλαίσιο. Από τότε που, την Άνοιξη της Πράγας, οι δυνάμεις του Συμφώνου της Βαρσοβίας εισέβαλαν στην Τσεχοσλοβακία, τους δείχναμε πάντα την αλληλεγγύη μας. Σε αυτήν, όμως, την περίπτωση δεν μπορώ και δεν πρέπει να κάνω το ίδιο, γιατί θα ήταν σε βάρος της Ευρωπαϊκής Ένωσης, της πατρίδας μου και κάθε μελλοντικής υποψήφιας χώρας.
<P>
Είμαι υποχρεωμένος να εκφράσω δημόσια την ανησυχία μας και να πω ότι δεν θα επιτρέψουμε να μας εκβιάσουν. Για τον λόγο αυτόν, απευθύνω έκκληση προς τους πολιτικούς ηγέτες και την κοινή γνώμη και των σημερινών και των μελλοντικών υποψηφίων χωρών να πουν στον πρόεδρο της Τσεχικής Δημοκρατίας ότι παίζει με τα δικά μας και τα δικά τους πεπρωμένα. Είναι πια καιρός να σταματήσει αυτό το παιχνίδι.
<SPEAKER ID="056" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, πριν από τρία χρόνια, στις 23 Οκτωβρίου 2006, δεκάδες χιλιάδες άνθρωποι συγκεντρώθηκαν στη Βουδαπέστη για να εορτάσουν με αξιοπρεπή τρόπο και να τιμήσουν την ουγγρική επανάσταση του 1956 και τον αγώνα για την ελευθερία που διεξήγαγε ο λαός μας ενάντια στην κομμουνιστική δικτατορία. Πριν από τρία χρόνια, μεταμφιεσμένοι τρομοκράτες με στολές αστυνομικών χωρίς κανένα αναγνωριστικό διακριτικό χρησιμοποίησαν απαγορευμένα όπλα για να διαλύσουν το πλήθος που εόρταζε ειρηνικά. Αυτό προφανώς έγινε με πολιτική εντολή του κόμματος που διαδέχθηκε την κομμουνιστική δικτατορία.
<P>
Χρειάστηκε να περάσουν 50 χρόνια από το 1956 για να χυθεί ξανά ουγγρικό αίμα στους δρόμους της Βουδαπέστης. Αυτήν την Παρασκευή, 23 Οκτωβρίου, στις15.00, αρκετές χιλιάδες άνθρωποι θα εορτάσουν και πάλι τα γεγονότα του 1956 στην πλατεία Deák. Εμείς, οι βουλευτές του κόμματος Jobbik, μαζί με διάφορους συναδέλφους όπως ο Andreas Mölzer και ο Bruno Gollnisch, θα επιβλέπουμε στο σημείο αυτό τη σωματική ασφάλεια εκείνων που θα συμμετάσχουν στον εορτασμό. Θα ήθελα, ωστόσο, να στείλει το Ευρωπαϊκό Κοινοβούλιο παρατηρητές και παρακαλώ ειδικά τον κ. Buzek να επισημάνει στους αρχηγούς της ουγγρικής αστυνομίας ότι πρέπει να τηρήσουν την ευρωπαϊκή σύμβαση ανθρωπίνων δικαιωμάτων.
<SPEAKER ID="057" NAME="Simon Busuttil" AFFILIATION="PPE">
(MT) Τις προηγούμενες εβδομάδες σημειώθηκαν ορισμένα βίαια επεισόδια στην ιερή πόλη της Ιερουσαλήμ, στην περιοχή Al Aksa. Οι δύο πλευρές αλληλοκατηγορούνται για το ποιος φέρει την ευθύνη, ποιος είναι ο υποκινητής και ποιος είναι τελικά υπεύθυνος για αυτές τις πράξεις βίας. Όπως συμβαίνει συχνά στην περιοχή αυτή, ένα επεισόδιο μπορεί γρήγορα να κλιμακωθεί σε κρίση. Ας μην ξεχνάμε ότι, στην πραγματικότητα, η πιο πρόσφατη παλαιστινιακή ιντιφάντα άρχισε αμέσως μετά τα επεισόδια στο τέμενος Al Aksa. Πιστεύω ότι, ενόψει μιας τέτοιας κατάστασης, πρέπει να αναλύσουμε ποια είναι τα καθήκοντά μας ως Ευρωπαϊκό Κοινοβούλιο. Έχουμε καθήκον να λάβουμε σαφή θέση κατά όλων των μονόπλευρων μέτρων και να εξασφαλίσουμε ότι θα σταματήσουμε άμεσα όλες τις παραβιάσεις του διεθνούς δικαίου. " πείρα μάς δίδαξε ότι δεν πρέπει να παραμένουμε σιωπηλοί σε καταστάσεις σαν αυτήν.
<SPEAKER ID="058" NAME="Vladimír Maňka" AFFILIATION="S&amp;D">
(SK) Για τρεισήμισι μήνες η Σλοβακία υφίστατο μια βάναυση εκστρατεία δυσφήμισης που αφορά την αλλαγή της εθνικής νομοθεσίας για τη γλώσσα.
<P>
Ο αντιπρόεδρος του EPP Viktor Orban είπε τον Ιούλιο στη Ρουμανία ότι η ουγγρική εξωτερική πολιτική πρέπει να αντιμετωπίσει το ζήτημα αυτό ως σοβαρή περίπτωση casus belli, που σημαίνει "αιτία κήρυξης πολέμου". Μία εβδομάδα αργότερα, ο ούγγρος πρώην διαμεσολαβητής για τις εθνοτικές μειονότητες Jenö Kaltenbach δήλωσε ότι όλες οι μειονότητες στην Ουγγαρία είχαν χάσει ολοκληρωτικά την ταυτότητά τους, μη μπορώντας να μιλήσουν τις γλώσσες τους και μη έχοντας γνώση της ιστορίας τους. Τα λόγια του πρώην διαμεσολαβητή δεν προκάλεσαν την παραμικρή συζήτηση σε επίπεδο πολιτικών ή στα μέσα ενημέρωσης.
<P>
Οι ανώτατοι ούγγροι εθνικιστές δεν ενδιαφέρονται για τα δικαιώματα των μειονοτήτων στην Ουγγαρία, αλλά μόνο για τα δικαιώματα των ουγγρικών μειονοτήτων σε άλλες χώρες. Κατ' αυτόν τον τρόπο, οι αθώοι άνθρωποι που ζουν στα νότια της Σλοβακίας έχουν καταστεί όμηροι αυτών των εθνικιστών και των ονείρων τους για μια πολιτική επανένωση του ουγγρικού έθνους.
<SPEAKER ID="059" NAME="Maria da Graça Carvalho" AFFILIATION="PPE">
(PT) Οι περιφερειακές διαφορές παραμένουν πρόκληση στο πλαίσιο μιας διευρυμένης Ευρωπαϊκής Ένωσης. Για τον λόγο αυτόν, είναι ουσιαστικής σημασίας να υποστηρίζει η πολιτική συνοχής τις λιγότερο ανεπτυγμένες περιφέρειες και κράτη μέλη. Γι' αυτό ανησυχούμε εξαιρετικά για την πρόσφατη τροποποίηση του γενικού κανονισμού για το Ευρωπαϊκό Ταμείο Περιφερειακής Ανάπτυξης και το Ταμείο Συνοχής που προτάθηκε από την πορτογαλική κυβέρνηση στην Ευρωπαϊκή Επιτροπή.
<P>
" τροποποίηση αυτή θεσπίζει εξαιρέσεις από τον γενικό κανόνα της γεωγραφικής επιλεξιμότητας των δαπανών που αφορούν ενέργειες με δευτερογενείς συνέπειες και εκείνων που αφορούν την τεχνική βοήθεια, επιτρέποντας στην ουσία να διατεθούν στην περιοχή της Λισαβόνας πόροι προοριζόμενοι για τις περιοχές σύγκλισης της Βόρειας Κεντρικής Πορτογαλίας Αλεντέζο και Αζόρες.
<P>
" τροποποίηση αυτή ενδέχεται να συνιστά παραβίαση της αρχής της οικονομικής και κοινωνικής συνοχής -μιας αρχής που αποτελεί ακρογωνιαίο λίθο του ευρωπαϊκού εγχειρήματος.
<SPEAKER ID="060" NAME="Mitro Repo" AFFILIATION="S&amp;D">
(FI) Κύριε Πρόεδρε, ανησυχώ για τη θρησκευτική ελευθερία στην Τουρκία. " ενδεχόμενη προσχώρηση της Τουρκίας στην ΕΕ εξαρτάται από την εκπλήρωση εκ μέρους της όλων των κριτηρίων της Κοπεγχάγης. Πρόσφατα, εξαιτίας εσωτερικών εντάσεων, η χώρα αυτή έδειξε μικρότερη προθυμία να βελτιώσει την κατάσταση όσον αφορά τα ανθρώπινα δικαιώματα και τη θρησκευτική ελευθερία. Επίσης, επέδειξε αμέλεια ως προς την έρευνα εγκλημάτων κατά εκκλησιών. Επιπροσθέτως, η ορθόδοξη εκκλησία, για παράδειγμα, εξακολουθεί να αδυνατεί να εκλέξει τον πατριάρχη της ελεύθερα και ανεξάρτητα από την εθνικότητά του, ενώ σημειώνονται ακόμα περισσότερες απόπειρες επιβολής περιορισμών στους κληρικούς όσον αφορά το να φορούν δημόσια τα άμφιά τους.
<P>
Στις συνομιλίες για την ένταξή της, αναμένουμε συγκεκριμένα μέτρα από την πλευρά της Τουρκίας, μέτρα που θα καθιστούν φανερό ότι κατανοεί και αναγνωρίζει την αξία της ευρωπαϊκής πολιτιστικής κληρονομιάς, ακόμα και στο τουρκικό έδαφος. Για τον λόγο αυτόν, η Τουρκία πρέπει, για παράδειγμα, να επιτρέψει αμέσως στη Θεολογική Σχολή της Χάλκης να συνεχίσει τη λειτουργία της και, επιπλέον, να αποκαταστήσει την προστασία της εκκλησιαστικής περιουσίας.
<SPEAKER ID="061" NAME="George Sabin Cutaş" AFFILIATION="S&amp;D">
(RO) Οι έρευνες που δημοσίευσε η Ευρωπαϊκή Επιτροπή δείχνουν ότι τα ελλείμματα στο ισοζύγιο τρεχουσών συναλλαγών της μεγάλης πλειονότητας των κρατών μελών της Ευρωπαϊκής Ένωσης αναμένεται να ξεπεράσουν το όριο του 3% του ΑΕγχΠ κατά το 2009 και το 2010. Επίσης, το 2010 αναμένεται μέσο επίπεδο δημοσίου χρέους της τάξεως του 80% για τα 27 κράτη μέλη και μεγαλύτερο του 80% για τις χώρες της ευρωζώνης.
<P>
Ωστόσο, στην περίπτωση των χωρών της Ανατολικής Ευρώπης η ανάγκη αναχαίτισης της ύφεσης συγκρούεται με το καθήκον συμμόρφωσης με τα κριτήρια του Μάαστριχτ. Ουσιαστικά, διαφαίνεται μια ασυμβατότητα μεταξύ των απαιτήσεων του Συμφώνου Σταθερότητας και Ανάπτυξης για τις χώρες της ευρωζώνης, όπου τα ελλείμματα και το δημόσιο χρέος αυξάνονται, και των εξαιρετικά αυστηρών προδιαγραφών που επιβάλλονται στις χώρες που θέλουν να εισέλθουν στη ζώνη του ευρώ.
<P>
Ως εκ τούτου, είναι ανάγκη να προσαρμοστούν τα κριτήρια του Μάαστριχτ στη σημερινή κλιματική και οικονομική πραγματικότητα, η οποία χαρακτηρίζεται από μεγαλύτερες κυκλικές διακυμάνσεις. " προσαρμογή των κριτηρίων του Μάαστριχτ και η παροχή στις χώρες της Ανατολικής Ευρώπης γρηγορότερης πρόσβασης στη ζώνη του ευρώ θα ενίσχυε την Ευρωπαϊκή Ένωση και θα συνέχιζε τη διαδικασία της ολοκλήρωσης.
<SPEAKER ID="062" NAME="Νικόλαος Χουντής" AFFILIATION="GUE/NGL">
Κύριε Πρόεδρε, θα ήθελα να αναφερθώ στα εργατικά ατυχήματα στην Ελλάδα και την Ευρώπη. " ανεπάρκεια και η αμέλεια των εταιριών, των ελεγκτικών μηχανισμών, των εθνικών και κοινοτικών αρχών στην εφαρμογή των κανόνων ασφαλείας και υγιεινής στην εργασία είναι εγκληματική. Τα στοιχεία για την Ελλάδα, τη χώρα μου, είναι αμείλικτα. Το 2008 σημειώθηκαν 142 θανατηφόρα ατυχήματα, ενώ από την αρχή του 2009 έχουν ξεπεράσει τα 56.
<P>
Τη στιγμή που χάνονται ανθρώπινες ζωές, οι εταιρείες, οι εθνικές αρχές και η Επιτροπή αντιμετωπίζουν το θέμα με χαλαρότητα και εγκλήματα μένουν ουσιαστικά ατιμώρητα. Εγκλήματα στο βωμό του κέρδους, όπως αυτό που συντελείται από το Φεβρουάριο 2008 στη France Telecom. Την περασμένη εβδομάδα άλλος ένας εργαζόμενος, ο 25ος, εξωθήθηκε στην αυτοκτονία εξαιτίας των απαράδεκτων συνθηκών εργασίας. Τι απαντά για αυτό η Επιτροπή; Εάν ήταν άλλο θέμα θα είχε παρέμβει. Για αυτό, κύριε Πρόεδρε, παρακαλώ το Προεδρείο και τους συναδέλφους να κρατήσουμε, κάποια στιγμή στην τριήμερη ολομέλεια, ενός λεπτού σιγή στη μνήμη των θυμάτων της France Telecom και των άλλων εργατικών ατυχημάτων.
<SPEAKER ID="063" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, τον περασμένο μήνα ενημέρωσα την Ολομέλεια για την ανακάλυψη των λειψάνων κυπρίων στρατιωτών που είχαν φωτογραφηθεί κατά την εισβολή του 1974 να παραδίδονται στον τουρκικό στρατό ζωντανοί και υγιείς. Μια νέα εξέλιξη είναι ότι το Ευρωπαϊκό Δικαστήριο Ανθρωπίνων Δικαιωμάτων έκρινε την Τουρκία ένοχη για βάναυση και απάνθρωπη συμπεριφορά προς τους συγγενείς αγνοουμένων στρατιωτών κατά την περίοδο αυτήν, διότι δεν ερεύνησε τι απέγιναν οι αγνοούμενοι και δεν ενημέρωσε τους συγγενείς τους γι' αυτό. " Τουρκία υποχρεώθηκε να καταβάλει αποζημίωση γι' αυτό. Απευθύνω και πάλι έκκληση προς το Κοινοβούλιο να ασκήσει πίεση στον τουρκικό στρατό να παραδώσει τα αρχεία του στην Επιτροπή Αγνοουμένων του Ο"Ε για την επίλυση αυτού του ανθρωπιστικού ζητήματος.
<SPEAKER ID="064" NAME="Rosario Crocetta" AFFILIATION="S&amp;D">
(IT) Κύριε Πρόεδρε, κυρίες και κύριοι, καταρχάς θα ήθελα να σας ευχαριστήσω διότι ζητήσατε από τις βελγικές και γαλλικές αρχές να μου προσφέρουν αστυνομική προστασία.
<P>
Θεωρώ πραγματικά σημαντικό να αισθάνεται κανείς την αλληλεγγύη των θεσμικών οργάνων όταν βρίσκεται στην πρώτη γραμμή της μάχης ενάντια σε φαινόμενα όπως η μαφία στην Ιταλία, που προκάλεσε πολλά θύματα στη διάρκεια πολλών ετών, και σας ευχαριστώ θερμά γι' αυτό. Ωστόσο, κύριε Πρόεδρε, για κάποιο διάστημα οι οργανώσεις της μαφίας ήταν παγκόσμιο φαινόμενο: όχι μόνο με το ξέπλυμα χρήματος, αλλά και με τη διαρκή παρουσία τους σε διάφορες ευρωπαϊκές χώρες, καθώς και μέσω της μετανάστευσης.
<P>
Όταν, στις 16 Ιουλίου του τρέχοντος έτους, ζήτησα να συσταθεί μια επιτροπή έρευνας των οργανώσεων της μαφίας στην Ευρώπη, το έκανα με σκοπό να υπηρετήσω όχι μόνο την πατρίδα μου, αλλά και την Ευρωπαϊκή Κοινότητα, επειδή πιστεύω ότι η έλλειψη επαγρύπνησης όσον αφορά ενώσεις του οργανωμένου εγκλήματος όπως η μαφία μπορεί να έχει αρνητικές επιπτώσεις για την ποιότητα ζωής και την ασφάλεια των πολιτών και για τους μηχανισμούς ανάπτυξης. Και είναι περίεργο, τελείωσα, κύριε Πρόεδρε...
<P>
(Ο Πρόεδρος διακόπτει τον ομιλητή)
<SPEAKER ID="065" NAME="Πρόεδρος">
Ευχαριστώ. Θα ήθελα να πω ότι ζήτησα επίσης από τις αρχές των Βρυξελλών να αυξήσουν την επαγρύπνηση γύρω από το Ευρωπαϊκό Κοινοβούλιο, διότι πρόσφατα σημειώθηκε ένα ατυχές περιστατικό. Οι αρχές των Βρυξελλών αντέδρασαν πολύ θετικά στο αίτημα του Ευρωπαϊκού Κοινοβουλίου και διεξάγονται και συνομιλίες για το ζήτημα αυτό.
<SPEAKER ID="066" NAME="Corina Creţu" AFFILIATION="S&amp;D">
(RO) Σύμφωνα με την έκθεση που δημοσιεύθηκε επ' ευκαιρία της Παγκόσμιας "μέρας Διατροφής, ένας στους έξι ανθρώπους υποφέρει από πείνα και ο αριθμός των υποσιτισμένων ατόμων στον κόσμο ξεπέρασε το όριο του ενός δισεκατομμυρίου, ενώ ο αριθμός των ανθρώπων που πλήττονται από την πείνα αυξήθηκε κατά 100 εκατομμύρια μέσα σε ένα μόνο έτος.
<P>
Καθ' όλη αυτήν την περίοδο, το Παγκόσμιο Επισιτιστικό Πρόγραμμα αντιμετώπισε μείωση των διεθνών δωρεών κατά 50% σε σύγκριση με το 2008, γεγονός που έχει σοβαρό αντίκτυπο στον όγκο της επισιτιστικής βοήθειας που παρέχεται σε φτωχές χώρες.
<P>
" Ευρωπαϊκή Ένωση ηγείται της εκστρατείας κατά της πείνας στον κόσμο. " θέση της ενισχύθηκε από τη δέσμευση κατά τη σύνοδο κορυφής της ομάδας των G8 στη L'Aquila ότι θα προσφέρει 2 δισ. ευρώ, πλέον του 1 δισ. ευρώ της επισιτιστικής διευκόλυνσης. Πρόκειται για ένα μεγάλο ποσόν, που όμως απέχει ακόμα πολύ από αυτό που χρειάζεται για την επίτευξη του σκοπού που έθεσε ο Ο"Ε, δηλαδή να μειωθούν κατά το ήμισυ οι άνθρωποι που υποφέρουν από ενδημική πείνα.
<P>
Για να κινητοποιηθούν οι πόροι όλων των μεγάλων βιομηχανικών δυνάμεων του κόσμου απαιτείται μια πολύ ευρύτερη πολιτική προσπάθεια. Θεωρώ απόλυτα αναγκαίο ένα σχέδιο Μάρσαλ με έναν πολύ πιο εξειδικευμένο και απτό στόχο: την παροχή βοήθειας προς τα εκατομμύρια συνανθρώπων μας που υποφέρουν από την πείνα προκειμένου να υπερβούν το όριο επιβίωσης.
<SPEAKER ID="068" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, το σχέδιο αντιπυραυλικής άμυνας της προηγούμενης κυβέρνησης των "ΠΑ, στο οποίο κλήθηκε να συμμετάσχει η Ευρώπη, αμφισβητήθηκε έντονα από τη Ρωσία, που επέλεξε να το θεωρήσει μια κίνηση σε βάρος της, και από ορισμένους Ευρωπαίους που αναστατώθηκαν επειδή αναστατώθηκαν οι Ρώσοι.
<P>
" κυβέρνηση Ομπάμα προσπαθεί να αντιμετωπίσει μια τέτοια στάση μεταθέτοντας την άμυνα από τη μακροπρόθεσμη στη βραχυπρόθεσμη και μεσοπρόθεσμη πυραυλική απειλή, αυξάνοντας κατ' αυτόν τον τρόπο την άμεση προστασία της Ευρώπης, και αποδεχόμενη, όπως φαίνεται, τη ρωσική συνεργασία με την προσφορά εγκατάστασης ραντάρ στον Καύκασο.
<P>
Ωστόσο, μερικοί Ευρωπαίοι αμφισβητούν το σχέδιο αυτό χωρίς να λαμβάνουν υπόψη τον νέο του προσανατολισμό. " Ρωσία δεν έχει μιλήσει ακόμα. Ελπίζω να μην διαμορφωθεί η ευρωπαϊκή θέση μόνο βάσει αυτού του γεγονότος, αλλά να αντικατοπτρίζει μια πραγματική αναζήτηση του καλύτερου τρόπου προστασίας του ευρωπαϊκού εδάφους από αυτήν την πραγματική απειλή, σε συνεργασία με τις "ΠΑ, αλλά και με τη Ρωσία, εφόσον το θελήσει.
<SPEAKER ID="069" NAME="Philip Bradbourn" AFFILIATION="ECR">
(EN) Κύριε Πρόεδρε, το Κοινοβούλιο συζήτησε πέρυσι για τη χρήση σαρωτών σώματος στους αερολιμένες και, στη συνέχεια, η Ευρωπαϊκή Επιτροπή απέσυρε τη σχετική πρότασή της.
<P>
Πρόσφατα, ξεκίνησε στον αερολιμένα του Μάντσεστερ μια νέα δοκιμή και τώρα δόθηκε η νομική συμβουλή ότι η χρήση αυτών των συσκευών σε ανηλίκους μπορεί, εξαιτίας της φύσης της εικόνας που προσφέρουν, να συνιστά παραβίαση της νομοθεσίας για την ασφάλεια και την προστασία των παιδιών. Παρόμοιες προσφυγές της ίδιας φύσης κατατέθηκαν το 2005 και το 2006 από την οργάνωση για την προάσπιση των δικαιωμάτων των παιδιών "Action on Rights for Children" και κατέληξαν στην απαγόρευση της χρησιμοποίησης σαρωτών σώματος σε άτομα κάτω των 18 ετών.
<P>
Εφόσον αυτή η νομική συμβουλή έθεσε υπό αμφισβήτηση τον λόγο ύπαρξης αυτών των συσκευών -και αυτό το λέω απευθείας στον Επίτροπο Barrot- δεν ήρθε πια η ώρα να αποφασίσει η Επιτροπή πως δεν πρέπει να επιτραπεί η χρησιμοποίηση σαρωτών αυτού του είδους στην ΕΕ, εφόσον οι ψηφοφόροι μου που ταξιδεύουν σε ολόκληρη την Ένωση δεν θα πρέπει να υφίστανται αυτήν την ανάρμοστη και ταπεινωτική μεταχείριση; Ζητώ επίσης την παγκόσμια απαγόρευση αυτής της τεχνολογίας, προκειμένου να προστατευθούν όλοι οι πολίτες της ΕΕ.
<SPEAKER ID="070" NAME="László Tőkés" AFFILIATION="PPE">
(HU) Κύριε Πρόεδρε, πέρυσι διαμαρτυρήθηκα για τον θρησκευτικό φανατισμό και τη δίωξη χριστιανικών μειονοτήτων, και το ίδιο κάνω και πάλι εφέτος. Μετά από τις πληροφορίες για τις πρόσφατες αντιχριστιανικές ενέργειες στην Ινδία, το Μπαγκλαντές, το Αφγανιστάν, το Πακιστάν και την Τουρκία, επιτρέψτε μου να δηλώσω και πάλι την αντίθεσή μου προς τις συνεχιζόμενες αγριότητες που διαπράττονται γενικά από φανατικούς μουσουλμάνους και ινδουιστές ενάντια στους χριστιανούς αδελφούς μας στο όνομα της θρησκευτικής αποκλειστικότητας.
<P>
Ωστόσο, στην Ινδία, στις πολιτείες Orissa και Gujarat, και οι χριστιανοί και οι μουσουλμάνοι υφίστανται σοβαρές διώξεις. Στην Τρανσυλβανία της Ρουμανίας, από την οποία κατάγομαι, η θρησκευτική ελευθερία διακηρύχθηκε με το έδικτο της Torda το 1568. " θρησκευτική ελευθερία είναι και ατομικό και συλλογικό ανθρώπινο δικαίωμα. Ο Χριστός είπε: "έλεος θέλω και ου θυσίαν". Σύμφωνα με τις διδασκαλίες της πίστης μας, απευθύνω έκκληση προς τον Jerzy Buzek, την υποεπιτροπή για τα ανθρώπινα δικαιώματα και την Ευρωπαϊκή Επιτροπή να...
<P>
(Ο Πρόεδρος διακόπτει τον ομιλητή)
<SPEAKER ID="071" NAME="Nessa Childers" AFFILIATION="S&amp;D">
(EN) Κύριε Πρόεδρε, το επικείμενο κλείσιμο του πρακτορείου ειδήσεων Independent Network News, που έχει την έδρα του στο Δουβλίνο και προσφέρει μια πρώτης τάξεως υπηρεσία εθνικής και διεθνούς ειδησεογραφίας στην πλειονότητα των τοπικών ραδιοσταθμών της Ιρλανδίας, θέτει σοβαρά και δικαιολογημένα ερωτήματα σχετικά με την ιδιοκτησία, τον πλουραλισμό και την κανονιστική ρύθμιση των μέσων ενημέρωσης στην Ιρλανδία. Οι τοπικοί ραδιοφωνικοί σταθμοί στην Ιρλανδία υποχρεούνται να εξασφαλίσουν ότι το 20% του περιεχομένου των ειδήσεών τους θα είναι εθνικό και διεθνές. Αυτήν την υπηρεσία την προσέφερε σε μεγάλο βαθμό τα τελευταία χρόνια το INN.
<P>
Αμέσως μετά τη διάλυση του INN, ανατέθηκε στον σταθμό Newstalk, ιδιοκτησίας της Communicorp -που είναι επίσης κύριος μέτοχος της INN- η σύμβαση για την αντικατάσταση της παρεχομένης υπηρεσίας για το επόμενο εξάμηνο. " UTV, της οποίας η αποχώρηση από το INN επέσπευσε τη διάλυση της υπηρεσίας, είχε επίσης κεντρικό ρόλο στις προσπάθειες ανεύρεσης αντικατάστασης αυτής της υπηρεσίας. " εθνική ένωση δημοσιογράφων έθεσε σημαντικά ερωτήματα σχετικά με το αν ήταν σωστό να εμπλακούν στη διαδικασία αυτή οι δύο εν λόγω οργανισμοί στο πλαίσιο της πολυμορφίας αναφορικά με την ιδιοκτησία των μέσων ενημέρωσης στην Ιρλανδία. Τα ερωτήματα αυτά πρέπει να διερευνηθούν πλήρως.
<SPEAKER ID="072" NAME="Sergej Kozlík" AFFILIATION="ALDE">
(SK) Θα ήθελα να σας προειδοποιήσω για το γεγονός ότι εκπρόσωποι της Ουγγαρίας επιχειρούν να προκαλέσουν τη Σλοβακία. Πριν από 20 χρόνια, στις 21 Αυγούστου, σοβιετικός και ουγγρικός στρατός εισέβαλε στην πρώην Τσεχοσλοβακία.
<P>
Εφέτος, ακριβώς την ίδια ημέρα, ο ούγγρος πρόεδρος Sólyom ετοιμάστηκε, παρά τις επιφυλάξεις τριών ανωτέρων εκπροσώπων της Σλοβακικής Δημοκρατίας, να κάνει το προκλητικό βήμα των αποκαλυπτηρίων του αγάλματος ενός ούγγρου βασιλιά στο έδαφος της Σλοβακίας όπου υπάρχουν πολλές εθνότητες. Σήμερα διαμαρτύρεται διότι του απαγορεύθηκε η είσοδος στη Σλοβακία.
<P>
Σε επίσκεψή του στη Σλοβακία την περασμένη εβδομάδα, ο Viktor Orban, επικεφαλής του κυβερνώντος ουγγρικού πολιτικού κόμματος Fidesz, απηύθυνε έκκληση στην ουγγρική μειονότητα να αναλάβει πρωτοβουλίες σχετικές με την αυτονομία. Ζήτησε κοινό σχεδιασμό του μέλλοντος των Ούγγρων στη λεκάνη των Καρπαθίων. Αυτό συνιστά αναβίωση της ιδέας μιας Μεγάλης Ουγγαρίας - μια πρόκληση που δεν έχει θέση σε μια σύγχρονη Ευρώπη. Είναι ένα παιχνίδι με τη φωτιά και τα ευρωπαϊκά θεσμικά όργανα δεν πρέπει να το αγνοήσουν.
<SPEAKER ID="073" NAME="George Becali" AFFILIATION="NI">
(RO) Θα ήθελα να πω ότι στη Συνθήκη της Λισαβόνας δεν γίνεται ειδική αναφορά στον αθλητισμό, και ειδικότερα στο ποδόσφαιρο, μια δραστηριότητα που ασκεί μεγάλη κοινωνική και πολιτισμική επιρροή. Θα ήθελα να σας πω ότι δεν υπάρχει νομική βάση για μια κοινοτική πολιτική για τον αθλητισμό.
<P>
Στην πραγματικότητα, ο αθλητισμός διέπεται από τους κανόνες των αντίστοιχων αθλητικών ενώσεων, πιστεύω όμως, κύριε Πρόεδρε, πως πρέπει να οριστεί ξεκάθαρα στη Συνθήκη ότι οι αθλητικές δραστηριότητες και η διοργάνωσή τους πρέπει να διέπονται από τους κανόνες των αντίστοιχων αθλητικών ενώσεων, ενώ κάθε δραστηριότητα που σχετίζεται με αυτές τις αθλητικές δραστηριότητες πρέπει να διέπεται από κανονισμούς και νόμους του αστικού δικαίου.
<SPEAKER ID="074" NAME="Πρόεδρος">
Περατώνεται η συζήτηση επί του σημείου αυτού

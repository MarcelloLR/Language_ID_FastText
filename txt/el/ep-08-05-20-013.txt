<CHAPTER ID="013">
Όροι που πρέπει να πληρούνται για την άσκηση του επαγγέλματος οδικού μεταφορέα - Πρόσβαση στην αγορά μεταφορών με πούλμαν και λεωφορεία (αναδιατύπωση) - Πρόσβαση στην αγορά διεθνών οδικών εμπορευματικών μεταφορών (αναδιατύπωση) (συζήτηση) 
<SPEAKER ID="299" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της κ. Ţicău, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων όσον αφορά τους όρους που πρέπει να πληρούνται για την άσκηση του επαγγέλματος οδικού μεταφορέα - C6-0145/2007 -·
<P>
του κ. Grosch, εξ ονόματος της Επιτροπής Μεταφορών και Τουρισμού σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων πρόσβασης στην αγορά μεταφορών με πούλμαν και λεωφορεία (αναδιατύπωση) - C6-0147/2007 -·
<P>
και
<P>
του κ. Grosch, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τους κοινούς κανόνες πρόσβασης στην αγορά διεθνών οδικών εμπορευματικών μεταφορών (αναδιατύπωση) - C6-0146/2007 -.
<SPEAKER ID="300" NAME="Radovan Žerjav">
Προεδρεύων του Συμβουλίου. - (SL) Κυρία Ţicău, κύριε Grosch, κυρίες και κύριοι, η Ευρωπαϊκή Επιτροπή δημοσίευσε σχέδια νομοθετικών μέσων τον Ιούλιο του 2007: μια πρόταση κανονισμού σχετικά με τη θέσπιση κοινών κανόνων όσον αφορά τους όρους που πρέπει να πληρούνται για την άσκηση του επαγγέλματος οδικού μεταφορέα, την πρόταση κανονισμού για τους κοινούς κανόνες πρόσβασης στην αγορά διεθνών οδικών εμπορευματικών μεταφορών, και την πρόταση κανονισμού για κοινούς κανόνες πρόσβασης στην αγορά υπηρεσιών πούλμαν και λεωφορείου.
<P>
" πορτογαλική Προεδρία ξεκίνησε να επεξεργάζεται τον κανονισμό για τους κοινούς κανόνες πρόσβασης στην αγορά διεθνών οδικών εμπορευματικών μεταφορών, και η σλοβενική Προεδρία συνέχισε την παραπάνω προσπάθεια ανοίγοντας επίσης δυο ακόμα φακέλους. Παράλληλα με τις εργασίες της ομάδας εργασίας, ξεκινήσαμε επίσης άτυπες συνομιλίες με εισηγητές στο Ευρωπαϊκό Κοινοβούλιο.
<P>
Τον Απρίλιο, στη συνεδρίαση του Συμβουλίου Μεταφορών, Τηλεπικοινωνιών και Ενέργειας (ΜΤΕ), οι υπουργοί διεξήγαγαν πολιτική συζήτηση για μια σειρά από βασικά θέματα που έφεραν τα ακόλουθα αποτελέσματα. Πρώτον, όσον αφορά τον κανονισμό για τους κοινούς κανόνες πρόσβασης στην αγορά διεθνών οδικών εμπορευματικών μεταφορών, το καίριο ζήτημα των ενδομεταφορών παραμένει αναπάντητο. Τα περισσότερα κράτη μέλη υποστήριξαν ουσιαστικά τη συμβιβαστική απόφαση σύμφωνα με την οποία επιτρέπονται τα τρία εσωτερικά δρομολόγια μέσα σε επτά ημέρες ύστερα από την εκφόρτωση στο κράτος μέλος υποδοχής.
<P>
Ωστόσο, αρκετά κράτη μέλη, που υποστηρίζονταν από την Επιτροπή, πρότειναν να επιτρέπονται και οι διαμετακομιστικές ενδομεταφορές για την αποφυγή του φαινομένου των άδειων οδικών μεταφορών. " Προεδρία επιχειρεί επί του παρόντος την εξεύρεση συμβιβαστικής λύσης στο Συμβούλιο.
<P>
Δεύτερον, όσον αφορά τον κανονισμό για την άσκηση του επαγγέλματος, πρέπει να βρεθεί συμβιβασμός για το εθνικό ηλεκτρονικό μητρώο και το μητρώο των μεταφορικών επιχειρήσεων. Στην πραγματικότητα, θα συμφωνήσουμε σύντομα για το χρονοδιάγραμμα κατάρτισης του εν λόγω μητρώου.
<P>
Τρίτον, όσον αφορά τον κανονισμό για τις διεθνείς υπηρεσίες πούλμαν και λεωφορείων, η συζήτηση πρέπει να συνεχίσει σε επίπεδο ομάδας εργασίας. Έχουμε συμφωνήσει ότι οι λύσεις για τους δυο άλλους κανονισμούς θα πρέπει επίσης να ισχύσουν με ανάλογο τρόπο σε αυτόν τον κανονισμό.
<P>
" σλοβενική Προεδρία θα επιχειρήσει να πετύχει πολιτική συμφωνία για τους τρεις παραπάνω κανονισμούς στη συνεδρίαση ΜΤΕ στις 13 Ιουνίου 2008. Θα ήθελα να τονίσω ότι θα προσπαθήσουμε να λάβουμε όσο το δυνατόν περισσότερο υπόψη τις τροπολογίες που ζητήσατε, ευθυγραμμίζοντας έτσι με αυτές σε μεγάλο βαθμό τις απόψεις μας.
<P>
" σλοβενική Προεδρία θα ήθελε να συμβάλει στη σταθεροποίηση και ολοκλήρωση της ενιαίας αγοράς. Έχω την πεποίθηση ότι ο ταχύτατα αναπτυσσόμενος κλάδος των οδικών μεταφορών αποτελεί ένα από τα θεμέλια της ενιαίας αγοράς για την ελεύθερη κυκλοφορία των αγαθών και τη μεταφορά των επιβατών, και ότι το νομικό καθεστώς της Κοινότητας πρέπει να εκσυγχρονιστεί, προκειμένου να γίνει πιο αποτελεσματικό, να έχει μεγαλύτερο έλεγχο, και να διασφαλίζει τον θεμιτό ανταγωνισμό.
<P>
" σλοβενική Προεδρία στηρίζει ανεπιφύλακτα τους στόχους που περιέχονται στις προτάσεις των τριών κανονισμών. Θα ήθελα να τονίσω ότι η σλοβενική Προεδρία έχει γνώση των υφιστάμενων περιορισμών στην αγορά μεταφορών της Ευρωπαϊκής Ένωσης. Θεωρεί δηλαδή ότι το καθήκον της έγκειται, αφενός μεν, στην ενίσχυση των κανόνων και των ελεγκτικών μηχανισμών για τις ενδομεταφορές, αφετέρου δε στη θέσπιση ενιαίων κανόνων για την άσκηση του επαγγέλματος.
<P>
Τα ηλεκτρονικά μητρώα συγκεκριμένα θα συμβάλουν στη βελτίωση της αποτελεσματικότητας και της διαφάνειας στον κλάδο των μεταφορών και στη σημαντική μείωση του διοικητικού φόρτου. Τέλος, οφείλω να ευχαριστήσω τους βουλευτές του Ευρωπαϊκού Κοινοβουλίου, και συγκεκριμένα τους εισηγητές κ. Grosch και κ. Ţicău για την εποικοδομητική ανταλλαγή απόψεων.
<P>
Θα ήθελα να πω και πάλι ότι η σλοβενική Προεδρία θα κάνει τα πάντα στο πλαίσιο των αρμοδιοτήτων της για να επιτύχει ισορροπία ανάμεσα στα διάφορα συμφέροντα, καθώς και για να διασφαλίσει ότι οι λύσεις που αποδεχόμαστε θα καταστήσουν τον ευρωπαϊκό κλάδο οδικών μεταφορών περισσότερο αποτελεσματικό και περισσότερο ανταγωνιστικό.
<P>
Σε αυτό το σημείο, θα ήθελα να πω ότι εύχομαι και ελπίζω ότι θα συνεχίσουμε τον εποικοδομητικό διάλογο και ότι το Ευρωπαϊκό Κοινοβούλιο θα επιτύχει συναίνεση το συντομότερο δυνατό.
<SPEAKER ID="301" NAME="Leonard Orban">
Μέλος της Επιτροπής. - (RO) Οι κανονισμοί σχετικά με την πρόσβαση στο επάγγελμα και στην αγορά οδικών εμπορευματικών και επιβατικών μεταφορών μαζί με την οδηγία σχετικά με την άσκηση του επαγγέλματος του οδικού μεταφορέα αποτελούν μια δέσμη. Αυτά τα θέματα είναι άρρηκτα συνδεδεμένα. Είμαι πολύ ικανοποιημένος που τα τρία αυτά θέματα θα υποβληθούν σε ψηφοφορία σήμερα, προκειμένου να καταλήξετε σε μια θέση σε πρώτη ανάγνωση. Ευχαριστώ τους εισηγητές σας κ. Ţicău και κ. Grosch, για το έργο τους, καθώς και όλα τα μέλη που συνέβαλαν σε αυτό. Είναι απαραίτητη μια γρήγορη συμφωνία για τους εξής λόγους: το Ευρωπαϊκό Συμβούλιο του Μαρτίου του 2007 εξέφρασε την ελπίδα για το συγκεκριμένο ζήτημα· ο εν λόγω κλάδος που αποτελείται από περισσότερες από 900 000 επιχειρήσεις θέλει να εναρμονίσει τους όρους πρόσβασης στο επάγγελμα, προκειμένου να υπάρχει θεμιτός ανταγωνισμός και σαφείς κανόνες γύρω από αυτό το μικρό αλλά λεπτό πρόβλημα, δηλαδή τις ενδομεταφορές.
<P>
Δεκαπέντε χρόνια ύστερα από τους πρώτους κανονισμούς σχετικά με την πρόσβαση στις οδικές μεταφορές, η αγορά συνεχίζει να είναι κατακερματισμένη, με 27 εθνικές εκδοχές κανόνων όσον αφορά τον έλεγχο της πρόσβασης στο επάγγελμα και τον προσδιορισμό της χρηστοήθειας που απαιτείται για τη συγκεκριμένη πρόσβαση. Θα σας υπενθυμίσω επίσης, για μία ακόμα φορά, τις αποκλίνουσες ερμηνείες του "προσωρινού" όσον αφορά τις ενδομεταφορές. Συνεπώς, είχε φτάσει η στιγμή να επιταχυνθεί η πρόοδος της ολοκλήρωσης της εσωτερικής αγοράς στον τομέα των οδικών μεταφορών. Μια γρήγορη συμφωνία είναι πιθανή. Έχω την αίσθηση ότι οι θέσεις του Συμβουλίου και οι δικές σας θέσεις μπορούν να συγκλίνουν ακόμα περισσότερο. Με τη βοήθεια της σλοβενικής και της γαλλικής Προεδρίας, πιστεύω ότι είναι δυνατή η επίτευξη συμφωνίας σύντομα. Μπορώ να σας βεβαιώσω για τη στήριξή μου, τουλάχιστον επί της αρχής, αναφορικά με τις περισσότερες τροπολογίες που υποβλήθηκαν από την Επιτροπή Μεταφορών και Τουρισμού. Δεδομένου ότι η αναλυτική θέση της Επιτροπής για κάθε τροπολογία που έχει υποβληθεί έχει ήδη μεταβιβαστεί στις σχετικές υπηρεσίες του Κοινοβουλίου, οι επιφυλάξεις μου ή οι παρατηρήσεις μου θα επικεντρωθούν σε λίγα σημεία.
<P>
Το πρώτο, που αφορά το θέμα των ενδομεταφορών, φαίνεται να είναι το σημαντικότερο ζήτημα της παραπάνω δέσμης. Ωστόσο, καμία λύση δεν θα είναι καλή αν δεν μπορούμε να την ελέγξουμε. Το ουσιαστικό πλεονέκτημα της πρότασης της Επιτροπής είναι ακριβώς η σαφήνεια, η απλότητα και η δυνατότητα ελέγχου του μηχανισμού υπό θέσπιση: τρία δρομολόγια μέσα σε επτά ημέρες, ύστερα από μια διεθνή μεταφορά. Αυτή η σχέση με μια διεθνή μεταφορά είναι γενικά αναγνωρισμένη και, ακριβώς για αυτόν τον λόγο, καταλαβαίνω το ενδιαφέρον που προκάλεσε η τροπολογία 17 της έκθεσης Grosch, η οποία προβλέπει την εκτέλεση δρομολογίων ενδομεταφορών σε μια χώρα διαμετακόμισης με το συντομότερο δρομολόγιο επιστροφής. Ωστόσο, η προτεινόμενη διατύπωση δυσκολεύει τον έλεγχο της τροπολογίας - και δεν μπορώ να την υποστηρίξω για αυτόν τον λόγο. Από την άλλη πλευρά, για να αποφευχθεί το φαινόμενο των άδειων δρομολογίων, πιστεύω ότι θα μπορούσαμε να προσθέσουμε μια διάταξη που να αναφέρει ότι ένα από τα τρία δρομολόγια εντός των επτά ημερών μπορεί να εκτελείται σε μια χώρα διαμετακόμισης εντός το πολύ τριών ημερών. Δεν θα είχα κανένα πρόβλημα να υποστηρίξω μια τέτοια τροπολογία. Είναι η ίδια με τις τροπολογίες 18, 37, 40, 44 και 47, οι οποίες προβλέπουν ότι οι περιορισμοί αναφορικά με τον αριθμό και τη διάρκεια των δρομολογίων των ενδομεταφορών θα καταργούνται σταδιακά, μέχρι την ολοκληρωτική κατάργησή τους το 2014.
<P>
Πρέπει να λάβουμε υπόψη την πραγματικότητα της αγοράς στα διάφορα κράτη μέλη. Οι φορολογικές, κοινωνικές και μισθολογικές συνθήκες εξακολουθούν να παρουσιάζουν μεγάλη ανομοιότητα λόγω της έλλειψης επαρκούς εναρμόνισης, και φοβάμαι ότι η κατάσταση θα είναι ίδια και το 2014. " δέσμη που προτείνεται θα συμβάλει σίγουρα σε αυτήν την εναρμόνιση όσον αφορά τον έλεγχο πρόσβασης στο επάγγελμα, αλλά δεν θα μπορούσε να εγγυηθεί από μόνη της έναν επαρκή βαθμό εναρμόνισης. Υπό αυτές τις συνθήκες, μια αυτόματη ελευθέρωση των ενδομεταφορών θα προκαλούσε την παραμόρφωση και όχι την ενοποίηση των όρων του ανταγωνισμού. Ως εκ τούτου, καταλληλότερο για εμένα θα ήταν μια ρήτρα μεταγενέστερης επανεξέτασης. Αναφέρω ότι, μέχρι την προαναφερόμενη επανεξέταση, είναι αυτονόητο ότι ο κανονισμός δεν θα εμποδίζει με κανέναν τρόπο τα κράτη μέλη να ανοίξουν εντελώς τις αγορές ενδομεταφορών, με την προϋπόθεση ότι θα το κάνουν χωρίς καμία διάκριση σε βάρος άλλων κρατών μελών ή βάσει συμφωνιών μεταξύ των εθνικών κυβερνήσεων πριν από τους ισχύοντες κοινοτικούς κανόνες αναφορικά με την πρόσβαση στην αγορά.
<P>
" τροπολογία 21, όπως είναι διατυπωμένη, παραλείπει τις παραπάνω προϋποθέσεις και, κατά συνέπεια, δεν μπορεί να υποστηριχθεί από την Επιτροπή. Όσον αφορά την άσκηση του επαγγέλματος, η πτυχή της χρηστοήθειας και των σοβαρών παραβάσεων του νόμου είναι πολύ σημαντική. Πιστεύω ότι η διαδικασία που προτείνετε όσον αφορά τη μη συμπερίληψη της χρηστοήθειας σε περίπτωση σοβαρής παράβασης του νόμου, έχει μεγάλη αποτρεπτική ισχύ, χωρίς ωστόσο να παύει να είναι κατάλληλη. Χαιρετίζω συγκεκριμένα την τροπολογία 104 της έκθεσης της κ. Ţicău, η οποία περιλαμβάνει έναν ευκρινέστατο κατάλογο με αυτές τις παραβάσεις. Έτσι, μπορούμε να υποστηρίξουμε την πρόταση του Κοινοβουλίου όσον αφορά το άρθρο 6. Το μητρώο των ευρωπαϊκών εταιρειών έχει μια ειδική σημασία για τη διασφάλιση του ελέγχου της χρηστοήθειας. Από αυτήν την άποψη, καταρχήν υποστηρίζουμε τις τροπολογίες 70, 72-78 και 114, οι οποίες προβλέπουν μια γρήγορη και σταδιακή καθιέρωση των αλληλοσυνδεόμενων εθνικών μητρώων.
<P>
Τέλος, το σχέδιο κανονισμού επιτρέπει στις μικρές επιχειρήσεις να καταφεύγουν στους λεγόμενους εξωτερικούς διοικητικούς υπαλλήλους. Με άλλα λόγια, πρόκειται για υπαλλήλους που δεν εργάζονται απευθείας σε αυτές τις μικρές επιχειρήσεις. " τροπολογία 27 δεν ορίζει όρια για αυτήν τη δυνατότητα η οποία, κατά την άποψή μου, θα πρέπει να παραμείνει εξαίρεση και όχι να αποτελέσει τον κανόνα. Για αυτόν τον λόγο, δεν μπορώ να την στηρίξω. Θα μπορούσα, ωστόσο, να υποστηρίξω την τροπολογία 109, που προβλέπει ένα εύλογο όριο 50 οχημάτων. Τέλος, όσον αφορά το θέμα των 12 ημερών, θυμάμαι την προηγούμενη τροπολογία 102 στην έκθεση της κ. Ţicău, η οποία αναφέρεται στην επαναφορά της λεγόμενης 12ήμερης εξαίρεσης στην περίπτωση των πούλμαν. Συμφωνώ με την επιλογή της Ολομέλειας να ψηφίσει αυτήν την τροπολογία στην έκθεση του κ. Grosch που αφορά τα λεωφορεία. " Επιτροπή δεν έχει λάβει προς το παρόν θέση επί του περιεχομένου. Επί του παρόντος, οι κοινωνικοί εταίροι επεξεργάζονται το συγκεκριμένο θέμα, ενώ θα πρέπει να περιμένουμε το αποτέλεσμα των πρώτων ανταλλαγών για να μην νομοθετήσουμε με βιασύνη. Μια πιο διεξοδική επανεξέταση του παραπάνω ζητήματος θα είναι απαραίτητη μόλις επιτευχθεί συμφωνία μεταξύ των παραπάνω εταίρων, χωρίς ωστόσο να επιβραδυνθεί η πρόοδος για την επίτευξη συμφωνίας σχετικά με τις ενδομεταφορές και το μητρώο.
<SPEAKER ID="302" NAME="Silvia-Adriana Ţicău">
εισηγήτρια. - (RO) Θα ήθελα να ξεκινήσω ευχαριστώντας την Επιτροπή, το Συμβούλιο, τους συνεισηγητές, ιδιαίτερα τον κ. Grosch, τον κ. Sterckx, την κ. Lichtenberger και όλους τους συναδέλφους με τους οποίους συνεργάστηκα για την εκπόνηση της παρούσας έκθεσης. " πρόταση κανονισμού σχετικά με την άσκηση του επαγγέλματος του οδηγού οδικών μεταφορών είναι σημαντική επειδή αφορά 4,5 εκατομμύρια εργαζομένους στον κλάδο των οδικών μεταφορών και πάνω από 900 000 ευρωπαϊκές εταιρείες. Οι διαβουλεύσεις που είχαμε προσπαθήσαμε να είναι όσο το δυνατόν πιο διεξοδικές με όσους δραστηριοποιούνται στον συγκεκριμένο τομέα, και για αυτόν τον σκοπό η Επιτροπή Μεταφορών και Τουρισμού διοργάνωσε δημόσια συζήτηση τον περασμένο Οκτώβριο, προκειμένου να συγκεντρώσει όσο το δυνατόν περισσότερες απόψεις σχετικά με την πρόταση κανονισμού. Ο κανονισμός υποκαθιστά την οδηγία 96/26, που εφαρμόστηκε με διαφορετικό τρόπο από τα κράτη μέλη. " πρόταση κανονισμού καθιερώνει κοινά κριτήρια βάσει των οποίων μια εταιρεία θα έχει πρόσβαση στο επάγγελμα του οδηγού οδικών μεταφορών, μόνιμα κεντρικά γραφεία, διαχείριση από ένα επιχειρησιακό κέντρο, πρόσβαση σε επαρκή αριθμό χώρων στάθμευσης, κριτήρια που θα αποδεικνύουν τη χρηματοοικονομική κατάσταση, τη χρηστοήθεια, τον ρόλο του διαχειριστή μεταφορών και τους όρους που πρέπει αυτός/αυτή να πληροί, και εδώ αναφέρομαι στο πιστοποιητικό των επαγγελματικών ικανοτήτων και της χρηστοήθειας, καθώς και στην υποχρέωση των κρατών μελών να δημιουργήσουν ένα εθνικό ηλεκτρονικό μητρώο για τη διασύνδεσή τους.
<P>
Εκατόν ενενήντα τρεις τροπολογίες υποβλήθηκαν στην Επιτροπή Μεταφορών και Τουρισμού που επέφεραν αλλαγές στη πρόταση της επιτροπής. Έτσι, το Κοινοβούλιο, η Επιτροπή Μεταφορών και τουρισμού επέλεξε ένα κείμενο που αναφέρεται μόνο στις σοβαρές και πολύ σοβαρές παραβάσεις, με τις τελευταίες να προσδιορίζονται ευκρινώς σε ένα καινούριο παράρτημα του κανονισμού, ενώ, όσον αφορά τις σοβαρές παραβάσεις, η Επιτροπή θα προτείνει έναν κατάλογο παραβάσεων, η επαναληπτική φύση των οποίων θα μπορούσε να προκαλέσει την αφαίρεση του επαγγελματικού διπλώματος οδήγησης. Ο συγκεκριμένος κατάλογος θα εγκριθεί με τη διαδικασία ελέγχου του κανονισμού. Όσον αφορά τα εθνικά ηλεκτρονικά μητρώα τα οποία πρόκειται να διασυνδεθούν μέχρι την 1η Ιανουαρίου 2012, θα αναπτυχθούν επί τη βάσει μιας ελάχιστης κοινής δομής, η οποία θα παρουσιαστεί από την Επιτροπή μέχρι την 1η Ιανουαρίου 2010. Τα ηλεκτρονικά μητρώα θα περιέχουν έναν τομέα για το κοινό και έναν εμπιστευτικό τομέα. Ο τομέας για το κοινό θα περιλαμβάνει δεδομένα για τους οδηγούς των οδικών μεταφορών και τους διαχειριστές των οδικών μεταφορών, ενώ ο εμπιστευτικός τομέας θα περιέχει δεδομένα για τις παραβάσεις που διαπράττονται ή για τις κυρώσεις που επιβάλλονται. Πρόσβαση στον εμπιστευτικό τομέα θα έχουν μόνο οι σχετικές αρχές, σύμφωνα με τις διατάξεις που αφορούν την προστασία προσωπικών δεδομένων. Τονίζω ότι τα παραπάνω εμπιστευτικά δεδομένα μπορούν να καταχωρούνται σε ξεχωριστά μητρώα.
<P>
Όσον αφορά την απόκτηση του πιστοποιητικού επαγγελματικών ικανοτήτων, η Επιτροπή Μεταφορών και Τουρισμού επέλεξε την κατάργηση του σταθερού αριθμού ωρών εκπαίδευσης και την αντικατάστασή τους από μια υποχρεωτική γραπτή εξέταση, την οποία θα ακολουθεί και μια προφορική εξέταση, ανάλογα με την απόφαση του εκάστοτε κράτους μέλους. Μια άλλη τροπολογία που υποβλήθηκε ορίζει ότι ο διαχειριστής μεταφορών θα τιμωρείται μόνο για τα γεγονότα για τα οποία φέρει ο ίδιος την ευθύνη. Επομένως, κάθε κυρωτική απόφαση μπορεί να αμφισβητείται, ενώ η καταχώρηση των κυρώσεων στο ηλεκτρονικό μητρώο θα πραγματοποιείται μόνο μετά από τη σχετική τελεσίδικη απόφαση.
<P>
" Επιτροπή Μεταφορών και Τουρισμού θεώρησε ότι μια εταιρεία μπορούσε να αποδείξει τη χρηματοοικονομική της κατάσταση βάσει των ετήσιων λογαριασμών που θα εξετάζονται από λογιστή ή από άλλο αρμόδιο διαπιστευμένο πρόσωπο, βάσει μιας τραπεζικής εγγύησης ή άλλου χρηματοοικονομικού μέσου, για παράδειγμα ασφάλιση. Ως εκ τούτου, το ελάχιστο όριο 80% για άμεσους διαθέσιμους πόρους καταργήθηκε υπέρ ενός ελάχιστου κατώτατου ορίου για κεφάλαια και αποθεματικά. " Επιτροπή Μεταφορών και Τουρισμού θεωρεί επίσης σημαντικό η αξία του ευρώ να ελέγχεται κάθε χρόνο και όχι κάθε πέντε χρόνια, όπως ορίζεται στην πρόταση της Επιτροπής. Εισηγηθήκαμε επίσης την κατάργηση του άρθρου 22 από την πρόταση της Επιτροπής, το οποίο καθιέρωνε συγκεκριμένα δικαιώματα προτεραιότητας με διαφορετικό τρόπο για κάθε κράτος μέλος, ενώ συμπεριλήφθηκε η τροπολογία 52, η οποία επιτρέπει να απαλλάσσονται από την υποχρέωση εξέτασης όσοι αποδείξουν ότι διαχειρίζονταν ανελλιπώς τη δραστηριότητα των οδικών μεταφορών για τα τελευταία τουλάχιστον δέκα χρόνια πριν από την ημερομηνία έναρξης ισχύος του κανονισμού.
<P>
Εισηγηθήκαμε να περιοριστεί σε 50 ο αριθμός των οχημάτων που διαχειρίζεται εξωτερικός διαχειριστής και σε 4 ο αριθμός των εταιρειών. Όσον αφορά τον εσωτερικό διαχειριστή μεταφορών, η Σοσιαλιστική Ομάδα εισηγείται τον περιορισμό του αριθμού των οχημάτων που διαχειρίζεται απευθείας ο διαχειριστής μεταφορών στα 250. Πιστεύουμε ότι κάτι τέτοιο είναι απαραίτητο επειδή ο διαχειριστής μεταφορών πρέπει να απολαύει αξιοπρεπείς συνθήκες εργασίας.
<P>
Στην Επιτροπή Μεταφορών και Τουρισμού υποβλήθηκαν επίσης δύο τροπολογίες αναφορικά με τη 12ήμερη εξαίρεση σε σχέση με την περίοδο ξεκούρασης των οδηγών πούλμαν για τις διεθνείς μεταφορές επιβατών. Για το συγκεκριμένο ζήτημα, αναμένεται συμφωνία μεταξύ των εργοδοτών και των συνδικαλιστικών οργανώσεων, και για αυτόν τον λόγο θα υποβληθούν εκ νέου οι δύο τροπολογίες στην έκθεση του κ. Grosch.
<SPEAKER ID="303" NAME="Mathieu Grosch">
εισηγητής. - (DE) Κύριε Πρόεδρε, θα ήθελα να ευχαριστήσω τον εισηγητή, τον σκιώδη εισηγητή, το Συμβούλιο και την Επιτροπή για την αποτελεσματική τους συνεργασία. Πιστεύω ότι προσπαθήσαμε να δημιουργήσουμε μια ολοκληρωμένη δέσμη προκειμένου να διατηρήσουμε τη συνοχή μεταξύ των τριών αναφορών.
<P>
Εκ πρώτης όψεως, θα ήθελα να πω ότι το Κοινοβούλιο τίθεται κατά κάποιον τρόπο επικεφαλής. Ελπίζαμε ίσως να είχαμε ήδη πετύχει κάποιο αποτέλεσμα από έναν ανεπίσημο τριμερή διάλογο. Εντούτοις, το Κοινοβούλιο μπορεί τώρα να δείξει τον δρόμο. Είμαι πεπεισμένος ότι το Συμβούλιο μπορεί να αποκομίσει πολλά από όσα συζητήθηκαν εδώ και ότι θα υπάρξει συμφωνία. Ο διαχειριστής μεταφορών, όπως μόλις αναφέρθηκε, διαδραματίζει σημαντικό ρόλο όσον αφορά την πρόσβαση στην εργασία. Πιστεύω ότι είναι σημαντικό που αύριο θα γνωρίζουμε πώς θα διαρθρώνονται οι επιχειρήσεις σε έναν διεθνή κλάδο όπως σε αυτόν εδώ, που αναλαμβάνει την ευθύνη στην προκειμένη περίπτωση όσον αφορά τόσο τα χρηματοοικονομικά και την αξιοπιστία, όσο και τις σημαντικές ρυθμίσεις για τις μεταφορές. Αν εργαστούμε σε διεθνές επίπεδο αύριο, έχει σημασία να γνωρίζουμε τη διάρθρωση των εταίρων και ότι μπορούμε να στηριχθούμε πάνω τους.
<P>
Έχουμε προσπαθήσει να οργανώσουμε την παραπάνω διαδικασία με τον πιο απλό και διαφανή τρόπο, όσο είναι δυνατόν με διοικητικούς όρους. Βασιζόμαστε, ωστόσο, πολύ στη συνεργασία του Συμβουλίου επειδή το δίκτυο ενημέρωσης που επιθυμούμε να δημιουργήσουμε πρέπει να είναι διαφανές, αποτελεσματικό, καθώς και άμεσα διαθέσιμο. Οποιαδήποτε καθυστέρηση θα είναι περιττή κατά την άποψή μας, επειδή η πρόοδος στο παραπάνω ζήτημα μπορεί να είναι ταχύτατη χάρη στη σημερινή τεχνολογία της πληροφορίας.
<P>
Οι προϋποθέσεις για την εργασία είναι επίσης σαφείς. Δεν θέτουμε ειδικές προϋποθέσεις για όσους διαθέτουν ήδη εργασιακή εμπειρία και έχουν αποδείξει ότι είναι αξιόπιστοι. Θα θέλαμε, όμως, η συγκεκριμένη εμπειρία να μπορεί να εξακριβώνεται ανά τακτά χρονικά διαστήματα. Όσον αφορά την πρόσβαση στην αγορά, η μεταφορά με το λεωφορείο είναι κάπως πιο εύκολη. Επιδιώξαμε επίσης να υπάρχει συνοχή και με την πρόσβαση στην εργασία.
<P>
Εμείς στο Κοινοβούλιο έχουμε θέσει τις προτεραιότητές μας επικεντρώνοντας επί του παρόντος τις προσπάθειές μας στα σοβαρά παραπτώματα. Μια ανταλλαγή πληροφοριών για τα μικρά παραπτώματα ανάμεσα στις χώρες δεν ήταν στην πραγματικότητα μέρος των επιδιώξεών μας. Αν έχουμε στη διάθεσή μας καλή πληροφόρηση για τα σοβαρά παραπτώματα, κάνουμε ήδη ένα μεγάλο βήμα προόδου.
<P>
Κατά την άποψή μας, οι υπάρχουσες συνθήκες δεν θα έπρεπε να τεθούν σε κίνδυνο. Επιπροσθέτως, θεωρούμε ότι οι δημόσιες αστικές μεταφορές προστατεύονται ήδη από τους δικούς τους κανονισμούς, ενώ εναπόκειται στα κράτη μέλη να εξακριβώσουν αν υπάρχουν ή όχι προβλήματα στον τομέα αυτόν.
<P>
Ο κανονισμός των 12 ημερών είναι ασφαλώς ήδη το θέμα συζήτησης εδώ και, όπως έχει ήδη αναφερθεί, το Κοινοβούλιο είχε ήδη ζητήσει από πριν τον συγκεκριμένο κανονισμό των 12 ημερών, αλλά δεν είχε επιλυθεί τότε, επί βρετανικής Προεδρίας. Το Κοινοβούλιο εκφράζεται πάντα με σαφήνεια για το παραπάνω ζήτημα, επειδή εμείς δεν κινούμαστε μόνο με βάση την αγορά. Έχουμε ήδη εξετάσει τα κριτήρια ασφάλειας και θέλαμε να επανεξετάσουμε το συγκεκριμένο θέμα. Εύχομαι αυτό το Κοινοβούλιο να βρει την κατάλληλη στιγμή, καθώς και τη σωστή φόρμουλα για την έγκριση του θέματος.
<P>
Τέλος, η πρόσβαση στις οδικές μεταφορές: η περίφημη έννοια της ενδομεταφοράς έχει φυσικά τεράστια σημασία για το συγκεκριμένο ζήτημα. Πολύ απλά, πρόκειται για την τελική ρύθμιση όσων περιέχονται στην οδηγία υπηρεσιών για τον κλάδο των μεταφορών. Πώς μπορώ εγώ, αν έρχομαι από μια τρίτη χώρα να παρέχω υπηρεσίες σε άλλη χώρα; Θα το κάνω αόριστα; Θα το κάνω χωρίς καμία προϋπόθεση; Πρόκειται τελικά για το σημαντικότερο ερώτημα. Δεν μιλάμε εδώ για τις μεγάλες μεταφορικές εταιρείες αλλά για τις μικρές επιχειρήσεις. Από τη μία πλευρά, διευθετούμε την περιβαλλοντική πτυχή θέλοντας να αποφύγουμε την ύπαρξη άδειων δρομολογίων, από την άλλη όμως, δεν θα έπρεπε -έχοντας πλήρη επίγνωση των σημερινών διαφορών από χώρα σε χώρα τόσο των κοινωνικών όσο και των φορολογικών συνθηκών- να ενθαρρύνουμε άμεσα το ντάμπινγκ ούτε και σε αυτούς τους δύο κλάδους με τον παρόντα κανονισμό.
<P>
Ο περιορισμός των δρομολογίων ενδομεταφορών σε τρεις την εβδομάδα είναι τουλάχιστον, κατά την άποψή μου, μια σαφής πρόταση. Είναι μια πολύ καλύτερη πρόταση από τον όρο "προσωρινός", ο οποίος θα σήμαινε σχεδόν ότι 27 χώρες θα έπρεπε να έχουν 27 διαφορετικές νομοθεσίες τα επόμενα χρόνια, κάτι το οποίο δεν θα ήταν και τόσο επωφελές για τον κλάδο. Νομίζω ότι ο κανονισμός είναι σαφής. Το γεγονός ότι πρέπει τώρα τα παραπάνω να ολοκληρωθούν μέσα σε ένα εύλογο χρονικό διάστημα -μιλάω τώρα για τον εαυτό μου- είναι εύκολη υπόθεση, με την προϋπόθεση ότι θα καταργηθούν οι διαφορές όσον αφορά τους μισθούς και τους φόρους.
<P>
Έχουμε επίσης εξετάσει τις ενδομεταφορές μάλλον περισσότερο ρεαλιστικά και αυτό σημαίνει ότι μπορούμε κιόλας να ξεκινήσουμε μετά από την πρώτη εκφόρτωση. Σε αντίθεση με την Επιτροπή, είμαι ίσως της άποψης ότι οι ενδομεταφορές πρέπει να επιτρέπονται σε ένα διεθνές δρομολόγιο καθώς και στο δρομολόγιο επιστροφής.
<P>
Θέλουμε, κατά συνέπεια, κάποια συνοχή στην πρόσβαση της αγοράς όσον αφορά τα σοβαρά παραπτώματα και την πληροφόρηση για αυτά, όπως ακριβώς θέλουμε και την απλούστευση των διοικητικών διαδικασιών.
<P>
Τέλος, μια έκκληση πάλι προς τις ίδιες τις χώρες. Με τις συγκεκριμένες ρυθμίσεις που συζητήσαμε και εγκρίναμε σήμερα εδώ -όσον αφορά κυρίως τις ενδομεταφορές- δεν έχει και τόσο νόημα να τις εξετάσουμε ενδελεχώς αν σε όλες τις χώρες δεν δοθούν οι απαραίτητοι πόροι για να διενεργείται ακριβής παρακολούθηση των παραπάνω δρομολογίων ενδομεταφορών.
<P>
Ο όγκος της εργασίας δεν είναι τεράστιος. Κατά την άποψή μας, περιλαμβάνει τελικά αφενός μεν τον εναρμονισμό των διοικητικών εγγράφων, αφετέρου δε να φτάσουμε σε ένα σημείο όπου οι συνολικές δαπάνες για τις ενδομεταφορές του 2% να παρακολουθούνται επαρκώς· για ορισμένες χώρες, ωστόσο, αυτό ισοδυναμεί με 30-40% της εργασίας στον συγκεκριμένο τομέα.
<P>
Νομίζω πως μόνο τότε θα αποκτήσει νόημα αυτό που κάνουμε τώρα. Κάποιες λεπτομέρειες στις οποίες τώρα δεν δίνουμε πολύ σημασία, θα αποκτήσουν επίσης νόημα.
<SPEAKER ID="304" NAME="Georg Jarzembowski" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, καταρχάς θα ήθελα να συγχαρώ και τους δύο εισηγητές εξ ονόματος της Ομάδας μου: πρώτον, την κ. Ţicău και, δεύτερον, τον συνάδελφό μου κ. Grosch. Έκαναν πολύ καλή δουλειά: προσπάθησαν να συνθέσουν τις διάφορες ετερόκλητες απόψεις που υπήρχαν στους κόλπους της Επιτροπής Μεταφορών και Τουρισμού.
<P>
" Ομάδα μας υποστηρίζει καταρχήν τις νέες ρυθμίσεις που εισηγήθηκε η Επιτροπή για τους όρους που πρέπει να πληρούνται για την άσκηση του επαγγέλματος του οδικού μεταφορέα και για την πρόσβαση στην αγορά υπηρεσιών πούλμαν και λεωφορείου και την πρόσβαση στις διεθνείς οδικές μεταφορές. Ωστόσο, οι τροπολογίες μας απαιτούν περισσότερες ενέργειες προς τον εναρμονισμό και την ελευθέρωση. Αξίζει πάντως να αναφέρω ότι ακόμα στοχεύουμε στην ιδέα της ευρωπαϊκής εσωτερικής αγοράς, η οποία υποτίθεται ότι θα έπρεπε να είχε καθιερωθεί το 1958. Το Συμβούλιο ήταν επί μακρόν απρόθυμο, αλλά το Ευρωπαϊκό Δικαστήριο είπε το 1985 ότι πρέπει να δημιουργηθεί ευρωπαϊκή εσωτερική αγορά και στον κλάδο των μεταφορών, και πρέπει έτσι να γίνουμε λίγο πιο τολμηροί στο συγκεκριμένο θέμα.
<P>
Ένα σύντομο σχόλιο για το θέμα της άδειας επαγγέλματος. Το αίτημα της ανάπτυξης από την Επιτροπή ενός ολοκληρωμένου μητρώου παραβάσεων της νομοθεσίας των οδικών μεταφορών μέχρι το 2010 είναι πολύ σημαντικό επειδή τα κράτη μέλη πρέπει να μπορούν να αποφασίσουν για την αφαίρεση των αδειών, για παράδειγμα, σύμφωνα με ενιαία κριτήρια. Πρέπει να εξετάσουμε όχι μόνο την έκδοση των αδειών αλλά και την αφαίρεσή τους. Αν θέλουμε να εξαλείψουμε το μαύρο πρόβατο, οφείλουμε να αποφασίσουμε για το θέμα της αφαίρεσης των αδειών σύμφωνα με ενιαία κριτήρια και, από αυτήν την άποψη, εύχομαι η Επιτροπή να αναλάβει τη δημιουργία ενιαίου μητρώου μέχρι το 2010.
<P>
Όσον αφορά την πρόσβαση στην αγορά για τις υπηρεσίες πούλμαν και λεωφορείων, πιστεύω ότι πρέπει τελικά να κάνουμε σταδιακά πραγματικότητα την εσωτερική αγορά. Ως εκ τούτου, εύχομαι η Επιτροπή να μας υποστηρίξει, ώστε να μην είναι πλέον απαραίτητη η χορήγηση άδειας από άλλο κράτος μέλος για τις διασυνοριακές τακτικές υπηρεσίες που δεν υπερβαίνουν τα 50 χλμ. μετά από τη διέλευση των συνόρων. " τελευταία περίπτωση δεν είναι τίποτα άλλο παρά μια εκδήλωση μορφής προστατευτισμού.
<P>
Όσον αφορά την πρόσβαση στην αγορά των διεθνών οδικών εμπορευματικών μεταφορών, πρέπει σε κάποιο σημείο να σταματήσουμε τις ενδομεταφορές. Δεν προσφέρουν κάτι στην κοινή εσωτερική αγορά. Σκοπός της κοινής εσωτερικής αγοράς είναι κάθε επιχείρηση να μπορεί να προσφέρει τις υπηρεσίες της σε κάθε γωνιά της Κοινότητας. Για περιβαλλοντικούς λόγους, θα έλεγα στην κ. Lichtenberger ότι αν εγώ θέλω να σταματήσουν τα περιττά δρομολόγια επιστροφής, τότε πρέπει να βρω έναν λογικό τρόπο να καταστήσω δυνατό για τους οδηγούς να διενεργούν δρομολόγια σε άλλες χώρες. Μην μου προτείνετε όρους! Μιλάμε για την κατάργηση των ενδομεταφορών το 2014. Απομένουν ακόμα έξι χρόνια. Αν δεν μπορούμε να πετύχουμε τον εναρμονισμό των όρων ως κάποιον βαθμό σε έξι χρόνια, τότε δεν θα το καταφέρουμε ποτέ, ενώ εσείς θα εξακολουθείτε να προωθείτε ρυθμίσεις για τις ενδομεταφορές το έτος 3000. Είμαι εξοικειωμένος με τις ιστορίες αυτού του είδους από το Αμβούργο, επειδή ανέκαθεν πιστεύαμε ότι οι γείτονές μας εκτός Αμβούργου πληρώνουν απίστευτα χαμηλούς μισθούς. Πρέπει να το εξετάσουμε και να δημιουργήσουμε μια εσωτερική αγορά.
<P>
Το πιο σημαντικό θέμα για εμένα είναι ο κανόνας των 12 ημερών τον οποίον οφείλουμε να προσδιορίσουμε. Χρειαζόμαστε τον κανόνα των 12 ημερών για τις περιστασιακές διασυνοριακές υπηρεσίες πούλμαν. Δεν βοηθά και τόσο όταν οι οδηγοί και οι ενώσεις λένε τώρα ότι "πρόκειται να καταλήξουμε σε συμφωνία". Πρέπει να προβούμε σε μια ρύθμιση του καθεστώτος. Πρέπει να προετοιμάσουμε το έδαφος για επανεξέταση του χρόνου οδήγησης και ξεκούρασης. Είμαι περισσότερο από πρόθυμος να συζητήσω τις λεπτομέρειες εφαρμογής με τις ενώσεις και τους οδηγούς αργότερα, αλλά εναπόκειται στο Κοινοβούλιο να θεσπίσει τις διατάξεις για τον χρόνο οδήγησης και ξεκούρασης. Έχουμε καθαρές προτάσεις που υποστηρίχθηκαν από την πλειοψηφία της επιτροπής, και θα σας ζητούσα να ψηφίσετε αναλόγως αύριο.
<SPEAKER ID="306" NAME="Willi Piecyk" LANGUAGE="DE">
Κύριε Πρόεδρε, κύριε Jarzembowski, ο λόγος για τον οποίο το κράτος του Αμβούργου έχει αυτήν τη στιγμή μια κυβέρνηση συνεργασίας μεταξύ Χριστιανοδημοκρατών και Πρασίνων είναι γιατί οι Συντηρητικοί μπoρούν να μάθουν ορισμένα πράγματα από αυτό. Είναι κάτι εξαιρετικό.
<P>
Θα ήθελα καταρχάς να συγχαρώ την κ. Ţicău, καθώς πρόκειται για την πρώτη της έκθεση. Έκανε πολύ καλή δουλειά, όπως ασφαλώς και ο κ. Grosch, από τον οποίον το Κοινοβούλιο αναμένει καλές εκθέσεις. Εξεπλάγην κατά κάποιον τρόπο από τις ερωτήσεις που τέθηκαν από έξω. Δεν προσπαθούμε να ανακαλύψουμε εκ νέου τις οδικές μεταφορές με αυτές τις τρεις εκθέσεις, αλλά μάλλον να καθορίσουμε με ποιον τρόπο θα μπορούσαμε να τις οργανώσουμε καλύτερα και τελικά πώς να αυξήσουμε τα κριτήρια ασφάλειας, γιατί υπάρχουν πολλές εταιρείες που επιθυμούν να χρησιμοποιούν τους δρόμους. Τέλος, μας ενδιαφέρει επίσης πώς η κοινωνική προστασία συνδέεται με όλα αυτά.
<P>
" απελευθέρωση των ενδομεταφορών δεν θα πρέπει επίσης να θέτει προβλήματα. Όπως ήδη αναφέρθηκε, ταξίδια άνευ φορτίου δεν συμφέρουν κανέναν. Δεν έχουν νόημα. Ωστόσο, πρέπει να διασφαλίσουμε ότι η κατάσταση δεν θα καταστεί εντελώς εκτός ελέγχου. Επομένως, θα ήταν λογικό να αποφασίσουμε αύριο ότι θα ελέγξουμε, το 2012, ό,τι θα έχει συμβεί έως τότε, και πώς έχουν εξελιχθεί τα πράγματα, ώστε να υπάρξει κάποια επιφυλακτικότητα, καθώς υπήρξε -και υπάρχει- μια τροπολογία που ακολουθεί αυτό το πνεύμα, του κ. Grosch, την οποία στηρίζουμε. Έως το 2014, όταν όλα υποτίθεται πως θα λειτουργούν πλήρως, θα πρέπει να υπάρξει επίσης μια ρήτρα ασφαλείας. Σε περίπτωση που προκύψει σοβαρή διαταραχή στην αγορά, ένα κράτος μέλος μπορεί τότε να πει: "Πατάμε το κουμπί έκτακτης ανάγκης και πηγαίνουμε στην Επιτροπή. Αυτή είναι μια περίπτωση κατά την οποία απαιτείται αποκατάσταση."
<P>
Το τελευταίο σημείο στο οποίο θα ήθελα να σταθώ αφορά τον κανόνα των 12 ημερών. Ανέκαθεν τον υποστήριζα· τον υποστηρίζαμε την περίοδο εκείνη. Τώρα, ωστόσο, έχει προκύψει μια νέα κατάσταση, κατά την οποία οι ενώσεις και οι μεταφορείς κατέληξαν σε συμφωνία. Αυτό θα μπορούσε να δημιουργήσει προβλήματα με τις τροπολογίες. Επομένως, αύριο, θα προτιμούσαμε να αναβάλουμε για έναν μήνα την αποδοχή της έκθεσης που περιέχει το τμήμα που αφορά τα πούλμαν και να ασχοληθούμε με αυτήν αργότερα, τον Ιούνιο, όταν θα είναι απολύτως έτοιμη. Θα ήταν πιο λογικό να συμβεί κάτι τέτοιο και επιπλέον θα συμμετείχε και η βιομηχανία.
<SPEAKER ID="307" NAME="Dirk Sterckx">
εξ ονόματος της Ομάδας ALDE. - (NL) Θα ήθελα να παραθέσω απόσπασμα της Λευκής Βίβλου: "Σήμερα ένα φορτηγό δεν είναι υποχρεωμένο να επιστρέφει χωρίς φορτίο από μια διεθνή μεταφορά. Μπορεί να φορτώνει και να μεταφέρει εμπορεύματα ακόμη και στο εσωτερικό ενός κράτους άλλου από τη χώρα προέλευσης. Οι οδικές ενδομεταφορές αποτελούν πλέον πραγματικότητα.". Αυτό είπε η Ευρωπαϊκή Επιτροπή το 2001.
<P>
Από εκείνη τη στιγμή, ορισμένα κράτη μέλη επέβαλαν για ακόμη μία φορά μια σειρά περιορισμών και έτσι, για ακόμη μία φορά, έχουμε μια κατακερματισμένη αγορά την οποία δεν είχαμε το 2001. Τι λέει η Επιτροπή τώρα; Θα πρέπει να προσαρμόσουμε αυτόν τον κατακερματισμό σε κανόνες ώστε ο κατακερματισμός να είναι ο ίδιος για όλους. Επομένως, είμαι εξαιρετικά απογοητευμένος -το ανέφερα ακόμη και στον Επίτροπο Barrot- με την πρόταση της Επιτροπής, η οποία αποτελεί ένα βήμα οπισθοδρόμησης συγκριτικά με την οδηγία του 1993. Ευτυχώς, καταφέραμε να κάνουμε κάτι για αυτό αλλά, κατά τη γνώμη μου, σε καμία περίπτωση δεν είναι αρκετό.
<P>
Τι είναι αυτό που κάνουμε, λοιπόν; Ξοδεύουμε δισεκατομμύρια ευρώ μέσω του Galileo προκειμένου να διασφαλίσουμε ότι γνωρίσουμε που βρίσκονται οι μεταφορές. Αυτό σημαίνει ότι μια μεταφορική εταιρεία μπορεί να οργανώσει τη λειτουργία της αποτελεσματικά σε όλη την ευρωπαϊκή αγορά και έπειτα λέμε: όχι, σταματήστε, γραφειοκρατία. Πρέπει να υποβάλετε έγγραφα παρόλο που είστε απασχολημένοι. Πρέπει να κάνετε διαφόρων ειδών πράγματα τα οποία σημαίνουν ότι λειτουργείτε λιγότερο αποτελεσματικά και πιθανότατα να δείτε τα φορτηγά σας να επιστρέφουν άδεια. Αυτό λέει τώρα η Επιτροπή, και αποτελεί, κατά τη γνώμη μου, μεγάλη απογοήτευση το γεγονός και μόνο ότι η Επιτροπή τόλμησε να σχεδιάσει κάτι τέτοιο.
<P>
Επομένως, με αυτήν την ευκαιρία, πιστεύω ότι η κοινωνική πτυχή είναι ένα είδος δικαιολογίας που χρησιμοποιείται πολύ εύκολα. Διαφορετικά, γιατί οι γαλλικές αρχές προσεγγίζουν βελγικές μεταφορικές εταιρείες για να ανακαλύψουν αν δεν εκτελούν ενδομεταφορές ή αν εκτελούν υπερβολικά πολλές ενδομεταφορές στη Γαλλία; Οι μισθοί στο Βέλγιο είναι υψηλότεροι από ό,τι στη Γαλλία, όχι χαμηλότεροι. Δεν αποτελεί αυτό κοινωνικό ζήτημα· αφορά την προστασία της αγοράς μιας χώρας.
<P>
Το αποτέλεσμα, ωστόσο, θα είναι μεγαλύτερη περιβαλλοντική καταστροφή η οποία θα συνοδευτεί, εντός δύο εβδομάδων, από προτάσεις της Επιτροπής για οικολογικές μεταφορές. Συγχαρητήρια! Ευτυχώς, επομένως, εμείς και ο εισηγητής καταφέραμε να κάνουμε ορισμένα πράγματα για αυτό. Ελπίζω να έχουν επιτυχία. Έχουμε την προοπτική μιας ανοιχτής αγοράς έως το 2014, αλλά, κατά τη γνώμη μου, αυτό δεν είναι αρκετό. Θα προτιμούσα την επίτευξή της έως το 2012. Ούτε πιστεύω ότι απαιτούνται νέες μελέτες. Αυτήν τη φορά πρέπει ειλικρινά να ανοίξουμε διάπλατα την αγορά -και, κύριε Piecyk, συμφωνώ με την τροπολογία σας- προκειμένου να διασφαλιστεί ότι λαμβάνονται μέτρα σε περίπτωση διαταραχής στην αγορά. Αυτά τα μέτρα πρέπει να ληφθούν σε μια ανοικτή αγορά ωστόσο, όχι με τη δημιουργία επιπλέον εμποδίων σε μια αγορά στην οποία υπάρχουν ήδη εκατοντάδες.
<P>
Όσον αφορά την έκθεση της κ. Ţicău, συμφωνώ απολύτως με μια αυστηρή προσέγγιση έναντι ανθρώπων οι οποίοι ασχολούνται για πρώτη φορά με αυτό το επάγγελμα. Συμπτωματικά, έχω κάνει τις απαιτήσεις ακόμη πιο αυστηρές σε ορισμένα σημεία. Ευχαριστώ την εισηγήτρια που συζήτησε μαζί μου για αυτό το θέμα. Αν είμαστε αυστηροί απέναντι στους φορείς της αγοράς, επομένως, πρέπει επίσης να διασφαλίσουμε ότι η αγορά αυτή είναι πραγματικά ανοικτή.
<SPEAKER ID="308" NAME="Eva Lichtenberger" LANGUAGE="DE">
Κύριε Πρόεδρε, κυρίες και κύριοι, οι ενδομεταφορές φαίνεται πως είναι μια καλή ιδέα. " αποτροπή ταξιδιών άνευ φορτίου επίσης μειώνει τις εκπομπές και, εξάλλου, ο τομέας των μεταφορών έχει επίσης την υποχρέωση να μειώσει επιτέλους τις εκπομπές. Είναι κρίμα που, στο παρελθόν, γινόταν συχνά κατάχρηση αυτού του κανονισμού, παραμέληση των κοινωνικών προτύπων και χρήση τιμών ντάμπινγκ για την απόκτηση μεριδίου της αγοράς. Ο εισηγητής επέλεξε, επομένως, γενναιόδωρα μια προσέγγιση που λαμβάνει αυτό υπόψη της. " παρακολούθηση οποιασδήποτε απόφασής μας είναι καθoριστική - και αυτή είναι και η έκκλησή μου προς όλα τα κράτη μέλη. Διαφορετικά, καμία από αυτές δεν θα έχει αποτέλεσμα. Επομένως, μπορώ να συμφωνήσω με αυτό το τμήμα της δέσμης.
<P>
Αυτό δεν συμβαίνει ακριβώς, ωστόσο, στην περίπτωση των μεταφορών με πούλμαν, όπου ορισμένα μέλη της Επιτροπής Μεταφορών και Τουρισμού εξέφρασαν την ευχή να συμπεριλάβουν εκ νέου τον περίφημο κανόνα των 12 ημερών όσον αφορά τους χρόνους οδήγησης και ανάπαυσης, και το πολύ καλά οργανωμένο λόμπι λεωφορείων μάς παρείχε έναν υπερβολικό όγκο πληροφοριών αδιάκοπα, για μήνες, προκειμένου να επιτευχθεί αυτό. Ωστόσο, πολύ λίγες προσπάθειες έχουν πραγματοποιηθεί για να διερευνηθούν οι απόψεις των εργαζομένων αυτής της βιομηχανίας.
<P>
Δεν θα μπορούσα να στηρίξω αυτόν τον κανονισμό, πολύ απλά λόγω των τροπολογιών. Ωστόσο, αν προκύψει συμφωνία μεταξύ των κοινωνικών εταίρων - εννοώ μεταξύ των εταιρειών και άλλων οι οποίοι επηρεάζονται, γιατί αυτό περιλαμβάνει άτομα τα οποία δεν αποτελούν μέρος καμίας ένωσης, καθώς αυτός ο τομέας έχει ένα ιδιαίτερα χαμηλό επίπεδο συμμετοχής σε ενώσεις - θα ήθελα τότε να γίνει επίσης δεκτός ο κανονισμός. Πρέπει απλώς να περιμένουμε και να δούμε. Είναι δίκαιο να γίνει κάτι τέτοιο αν αναγνωρίζουμε την κοινωνική εταιρική σχέση. Επομένως, ας αναβάλουμε αυτό το τμήμα και ας αναζητήσουμε μια καλύτερη, συνετή λύση αργότερα, ώστε να μην πρέπει να επαναδιαπραγματευτούμε εκ των υστέρων και να βρεθούμε σε μια θέση στην οποία ίσως δεν θα καταφέρουμε να επιτύχουμε τίποτα περισσότερο.
<SPEAKER ID="309" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, η Ομάδα μας πιστεύει ότι η συνεχής και βελτιωμένη προστασία των εργαζομένων και των καταναλωτών είναι πιο σημαντική από τη συνεχή αύξηση της ελευθερίας των επιχειρήσεων εντός της ευρωπαϊκής αγοράς. Αυτή η επιλογή είναι ακόμα πιο σημαντική όσον αφορά τις διασυνοριακές, μεγάλων αποστάσεων μεταφορές με λεωφορεία και φορτηγά σε σχέση με πολλούς άλλους επιχειρηματικούς τομείς.
<P>
Έχουν εφαρμοστεί κανονισμοί στον τομέα των μεταφορών με πούλμαν από τον Απρίλιο του 2007 που απαιτούν από τα πούλμαν να παραμένουν ακινητοποιημένα για μία ημέρα ανά έξι ημέρες κατά τη διάρκεια ομαδικού ταξιδιού διακοπών, προκειμένου να προστατεύεται ο οδηγός από την κούραση. Συμφωνούμε απολύτως με τον στόχο αυτού του μέτρου. Ωστόσο, αντιλαμβανόμαστε ότι η μέθοδος εφαρμογής του προκαλεί ενόχληση, όχι μόνο σε μεταφορείς και πελάτες, αλλά και στους ίδιους τους οδηγούς. Άσκησα στο παρελθόν πιέσεις για τη βελτίωση όσον αφορά την εφαρμογή αυτού μέσω συμφωνιών με το συνδικάτο, την Ευρωπαϊκή Ομοσπονδία Εργαζομένων στις Μεταφορές. Είναι καλύτερο να διασφαλίζεται ότι οι οδηγοί θα αναπαύονται στο σπίτι και δεν θα υποχρεώνονται να το κάνουν ενώ βρίσκονται στον δρόμο, εν μέσω έκπληκτων και δυσαρεστημένων πελατών. " συμφωνία όσον αφορά αυτό το σημείο είναι καλή, αλλά απορρίπτουμε οποιαδήποτε προσπάθεια μονομερούς κατάργησης αυτής της προστασίας.
<P>
Υπάρχει αγανάκτηση στον τομέα των οδικών εμπορευματικών μεταφορών, γιατί κάθε χώρα έχει διαφορετικούς κανόνες όσον αφορά το αν το φορτίο μπορεί να μεταφέρεται όταν επιστρέφει από το εξωτερικό. Αυτό έχει ως αποτέλεσμα τα φορτηγά να επιστρέφουν εξαιρετικά άδεια. Ωστόσο, είναι ακόμη πολύ νωρίς για ολόκληρη την Ευρώπη να εγκρίνει το σύστημα το οποίο επί του παρόντος λειτουργεί λογικά μεταξύ των Κάτω Χωρών, του Βελγίου και του Λουξεμβούργου. Ένα τέτοιο σύστημα μπορεί να εφαρμοστεί μόνο μεταξύ χωρών με παρόμοιο επίπεδο μισθών και κοινωνικών συνθηκών. Δεν έχουμε ενστάσεις όσον αφορά διασυνοριακές λύσεις, αρκεί αυτές να διασφαλίζουν σε όλους τους οδηγούς έναν αξιοπρεπή μισθό, ικανοποιητικό επίδομα οδοιπορικών και αποτελεσματικά μέτρα ασφαλείας. Διαφωνούμε ωστόσο, αν σε ένα τέτοιο σύστημα γίνεται κατάχρηση των επί του παρόντος μεγάλων διαφορών των μισθών μεταξύ των κρατών μελών της ΕΕ για τη μείωση του κόστους εργασίας. Αυτό θα σημαίνει ότι όποιος κερδίζει ένα αξιοπρεπές εισόδημα θα χάσει της δουλειά του/της και τότε οι μόνοι άνθρωποι που εργάζονται για αυτήν τη βιομηχανία θα το κάνουν βάσει των υφιστάμενων όρων και προϋποθέσεων εργασίας στην Πολωνία ή στη Ρουμανία, για παράδειγμα.
<P>
" Ομάδα μου υπέβαλε, επομένως, τις τροπολογίες 45 και 46 επί της έκθεσης σχετικά με τις εμπορευματικές μεταφορές, προκειμένου το άνοιγμα της αγοράς ενδομεταφορών να εξαρτηθεί από την ανάπτυξη ίσων όρων εργασίας και μια αξιολόγηση το 2012.
<SPEAKER ID="310" NAME="Johannes Blokland">
εξ ονόματος της Ομάδας IND/DEM. - (NL) Θα ήθελα να ευχαριστήσω τον κ. Grosch και την κ. Ţicău για το έργο τους και να διατυπώσω τρία σχόλια.
<P>
Το πρώτο μου σχόλιο σχετίζεται με την τροποποίηση του καταλόγου των αδικημάτων στην πρόταση της κ. Ţicău, η οποία μπορεί να παραβάσεων στην απόσυρση της άδειας ενός μεταφορέα. Αυτός ο κατάλογος παραβάσεων είναι ένα βασικό στοιχείο της δέσμης και αποτελεί μια δυνητική απαγόρευση της εσωτερικής αγοράς. Για αυτόν τον λόγο, θα ήταν καλύτερο αν ο κατάλογος παραβάσεων είχε τροποποιηθεί μέσω της συναπόφασης παρά της διαδικασίας επιτροπολογίας. Κατέθεσα, επομένως, μια τροπολογία για να υποστηρίξω αυτήν τη μετατροπή την οποία ελπίζω ότι θα στηρίξετε όλοι.
<P>
Δεύτερον, θα ήθελα να τονίσω τη σημασία της ενδελεχούς εποπτείας του καταλόγου παραβάσεων. Οι προτάσεις που συζητούνται εδώ απόψε έχουν σκοπό να βελτιώσουν την εσωτερική αγορά. Αυτό σημαίνει ότι είναι σημαντικό, ωστόσο, να δημιουργηθούν πραγματικά ίσοι όροι ανταγωνισμού. Τα κράτη μέλη θα πρέπει να ενισχύσουν τους κανόνες που εντάσσονται σε αυτόν τον κανονισμό με τον ίδιο τρόπο, και επομένως ζητώ από την Ευρωπαϊκή Επιτροπή να παρακολουθήσει με σχολαστικό τρόπο τη σωστή εφαρμογή αυτού του κανονισμού από τα κράτη μέλη.
<P>
Το τρίτο σημείο που θα ήθελα να τονίσω είναι ότι υπάρχουν όντως κράτη μέλη που επιχειρούν να μειώσουν τις ενδομεταφορές στο ελάχιστο. Αυτό βρίσκεται σε πλήρη αντίθεση με τις αρχές της εσωτερικής αγοράς και, επιπροσθέτως, μολύνει έμμεσα το περιβάλλον. Επομένως, θα στηρίξω την τροπολογία που αποσκοπεί στην άρση των περιορισμών για τις ενδομεταφορές που θα ισχύσουν από το 2012.
<SPEAKER ID="311" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, οι προτάσεις του κ. Grosch αποσκοπούν στην ομοιόμορφη και αυστηρή εφαρμογή των κανονισμών για τις μεταφορές τους οποίους στηρίζω· συμφωνώ ότι πρέπει να θεσπιστούν κριτήρια τα οποία θα πρέπει να πληρούνται πριν πραγματοποιηθούν αυτές οι δραστηριότητες, και να ενισχυθεί η επιτήρηση από τις αρμόδιες αρχές μέσω ενός συστήματος ενιαίου αναγνώρισης ενός εγγράφου και ενός συστήματος κυρώσεων, και ότι πρέπει να αναζητηθεί άδεια από τις χώρες στις οποίες πραγματοποιούνται αυτές οι υπηρεσίες.
<P>
Μετά την εξαιρετική δουλειά από τους συναδέλφους μου βουλευτές, θα ήθελα απλώς να προσθέσω ότι, κατά τη γνώμη μου, η μείωση του χρόνου για τις διεθνείς ενδομεταφορές δεν είναι δυνατή εκτός και αν υπάρξει μια πραγματικά δίκαιη και επί ίσοις όροις προσέγγιση εφαρμογής των κανόνων, ώστε να αποφύγουμε κάθε περίπτωση ντάμπινγκ, που συνήθως καταλήγει στο να ευνοεί ορισμένους μεταφορείς εις βάρος κάποιων άλλων. Κατά τη γνώμη μου, η προθεσμία του 2014 είναι βολική και θα μπορούσε ακόμα και να επεκταθεί.
<SPEAKER ID="312" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, αναμένετε μια έκθεση για τα λεωφορεία και τα φορτηγά και λαμβάνετε τρεις ταυτόχρονα. Το ερώτημα είναι, οδηγούνται προς τη σωστή κατεύθυνση; Όσον αφορά τις ενδομεταφορές: είμαι ένας από τους ισχυρότερους υπέρμαχους του φιλελευθερισμού σε αυτό το Κοινοβούλιο, και μάλιστα όσον αφορά γενικά το ζήτημα των ενδομεταφορών. Αλλά, ασφαλώς, θέλω να είμαι απολύτως σίγουρος ότι έχουμε πραγματικά ίσους όρους ανταγωνισμού προκειμένου να λειτουργήσει αυτό. Έχουμε διαφορετικά πρότυπα όσον αφορά τα οχήματα και την οδική ασφάλεια στο "νωμένο Βασίλειο, έχουμε γεωγραφική απομόνωση, έχουμε ένα συγκεκριμένο φορολογικό σύστημα το οποίο είναι διαφορετικό για κάποιους άλλους, και υπάρχουν και ανησυχίες όσον αφορά την απασχόληση: αυτά είναι επίσης ζητήματα τα οποία πρέπει να λάβουμε υπόψη μας.
<P>
Ενώ, λοιπόν, νομίζω ότι υπάρχει μεγάλη σαφήνεια όσον αφορά την πρόταση της Επιτροπής και την χαιρετίζω, πιστεύω ότι πρέπει να είμαστε πολύ προσεκτικοί όσον αφορά το άνοιγμα στην αγορά με τον τρόπο που προτάθηκε.
<P>
Οι συνολικές επιπτώσεις των ενδομεταφορών είναι κατά κάποιον τρόπο ασαφείς και γνωρίζω ότι πολλοί μεταφορείς, άνθρωποι που αποτελούν μέρος αυτής της βιομηχανίας, είναι εξαιρετικά ανήσυχοι. Επομένως, πιστεύω ότι πρέπει να αντιμετωπίσουμε το ζήτημα με ευαισθησία και ισορροπημένο τρόπο και θα ήθελα, ασφαλώς, να πραγματοποιηθεί μια αναθεώρηση της πρότασης εντός τεσσάρων ετών από την εφαρμογή με πλήρη διαβούλευση με τη βιομηχανία, εν τω μεταξύ.
<P>
Αυτός είναι ο μόνος τρόπος με τον οποίο πιστεύω ότι μπορούμε να διασφαλίσουμε ίσους όρους ανταγωνισμού ώστε να υπάρξει ένα καλό αποτέλεσμα.
<P>
Θα ήθελα απλώς να προσθέσω άλλο ένα σημείο όσον αφορά μια άλλη από τις εκθέσεις. Ανησυχώ, για παράδειγμα, όταν το πεδίο στην Ευρώπη αρχίζει να επεκτείνεται στις μεταφορές ηλικιωμένων από εθελοντές.
<P>
Σαφώς η εφαρμογή του νόμου σε παρόμοιες ομάδες είναι ανώφελη και μη αναγκαία. " ευρωπαϊκή νομοθεσία θα πρέπει να αποσκοπεί στο να ενθαρρύνει πάντα την κινητικότητα και την πρόσβαση. Πιστεύω ότι, σε αυτήν την περίπτωση, στις όμορφες περιοχές της Βρετανίας όπως είναι η εκλογική μου περιφέρεια στο Yorkshire, δεν επιθυμούμε άλλα κωλύματα προς ικανοποίηση των περιφερειών μας και αυτή η δέσμη για τις οδικές μεταφορές, συνδυασμένη με τον κανονισμό για τις ώρες εργασίας των οδηγών δεν πρέπει να οδηγήσει στο να αποτελέσουν παρελθόν οι δημόσιες μεταφορές στις αγροτικές περιοχές.
<SPEAKER ID="313" NAME="Inés Ayala Sender" AFFILIATION="PSE">
(ES) Κύριε Πρόεδρε, θα ήθελα να ευχαριστήσω ιδιαιτέρως τους συναδέλφους μου κ. Ţicău και κ. Grosch για την υπομονή τους και την ικανότητά τους να συγκεντρώσουν όλους τους σκιώδεις εισηγητές γύρω από προτάσεις που κατά καιρούς υποστηρίχθηκαν και άλλες φορές υπήρξαν πιο αμφιλεγόμενες.
<P>
" αλήθεια είναι ότι το Κοινοβούλιο είχε την ευκαιρία να συντάξει εκ νέου αυτά τα κείμενα όσον αφορά τις οδικές μεταφορές, προκειμένου να προσπαθήσει να βελτιώσει τη νομοθεσία και να προχωρήσει στο περαιτέρω άνοιγμα στην περίπτωση των ενδομεταφορών, καταρχήν για λόγους συντροπικότητας, καθώς εργαζόμαστε και για άλλα ζητήματα, προκειμένου να προωθήσουμε την ελεύθερη κυκλοφορία και, ασφαλώς, να αποτρέψουμε την πραγματοποίηση ταξιδιών άνευ φορτίου.
<P>
Προκειμένου να το κάνουμε αυτό, προτείναμε τη δυνατότητα θέσπισης μια ρήτρας που θα διασφαλίσει ότι η ελευθέρωση της αγοράς δεν θα οδηγήσει σε στρέβλωση.
<P>
Θα ήθελα να τονίσω ότι ο βασικός λόγος θα πρέπει να είναι το κοινωνικό ντάμπινγκ· και για αυτόν τον σκοπό, ορίσαμε ως χρονολογία το 2014 για την πλήρη ελευθέρωση των ενδομεταφορών.
<P>
Θα πρέπει να ειπωθεί ότι σε ορισμένο βαθμό αυτό το κείμενο θα είναι πιο αξιόπιστο γιατί έχουμε κυρίως επικεντρωθεί σε σοβαρές παραβάσεις, καθώς είναι αυτές τις οποίες μπορούμε στην πραγματικότητα να παρακολουθήσουμε.
<P>
Ασφαλώς, απορρίπτουμε την πρόταση ειδικών, ευνοϊκών διμερών ενδομεταφορών μεταξύ γειτονικών χωρών, γιατί, όπως σωστά ανέφερε ένας συνάδελφός μου βουλευτής, κατακερματίζουν την αγορά ακόμα περισσότερο.
<P>
Όσον αφορά το κείμενο για τα λεωφορεία, θα θέλαμε να σας ενημερώσουμε ότι η Σοσιαλιστική Ομάδα πρόκειται να ζητήσει, ή μάλλον θα πρέπει να πω, έχει ήδη ζητήσει να αναβληθεί μόνο η ψηφοφορία όσον αφορά αυτό το νομοθετικό κείμενο, γιατί πιστεύουμε ότι αν, όπως μας έχουν πει ήδη, υπάρχει μια συμφωνία μεταξύ αντιπροσώπων των εργοδοτών και των εργαζομένων και των συνδικάτων για μια αναθεώρηση, ας πούμε, για τον κανόνα των 12 ημερών, πρέπει να αναγνωριστεί -ακόμη και αν ορισμένοι συνάδελφοί μου βουλευτές δεν το επιθυμούν αυτό- ότι σε έναν ορισμένο βαθμό εισάγει μια αναθεώρηση από την πίσω πόρτα, που δεν έχει αιτιολογηθεί επαρκώς και δεν έχει αποσαφηνιστεί, και αυτό επομένως απαιτεί αυτήν τη διασφάλιση της συμφωνίας μεταξύ των εργοδοτών και των συνδικάτων.
<P>
Διαφορετικά, οι πολίτες δεν θα αντιληφθούν για ποιο λόγο ψηφίζουμε αύριο ένα κείμενο το οποίο δεν είναι αναγκαίο γιατί υπάρχει μια συμφωνία εκτός Κοινοβουλίου.
<SPEAKER ID="314" NAME="Jeanine Hennis-Plasschaert" AFFILIATION="ALDE">
(NL) Οι συζητήσεις όσον αφορά το φαινόμενο των ενδομεταφορών προκάλεσαν έντονα συναισθήματα για πολλά χρόνια. Οι υπάρχοντες κανονισμοί υποτίθεται ότι είναι υπερβολικά ασαφείς λόγω της χρήσης της λέξης "προσωρινός", η οποία χρησιμοποιείται ως δικαιολογία για διάφορα κράτη μέλη προκειμένου να προστατέψουν περαιτέρω παράνομα την ίδια τους την αγορά.
<P>
Προκειμένου να ξεκαθαριστεί το ζήτημα αυτό άπαξ διά παντός, η Επιτροπή ενέκρινε έναν νέο κανονισμό το προηγούμενο έτος και, όπως μόλις δήλωσε ο κ. Sterckx, είχα μεγάλες προσδοκίες όσον αφορά αυτό. Είναι εντυπωσιακό, ωστόσο, ότι η Επιτροπή πρότεινε πως πρέπει να εφαρμοστεί αυστηρός έλεγχος όσον αφορά τις ευκαιρίες ενδομεταφορών. Βάσει της τρέχουσας πρότασης της Επιτροπής, οι φορείς μεταφορών θα αντιμετωπίσουν περισσότερους περιορισμούς, και όχι μεγαλύτερη ελευθερία. Αυτό είναι πράγματι καταπληκτικό, δεδομένου ότι οι υπάρχοντες κανονισμοί θεωρήθηκαν ως ένα βήμα προόδου προς την απόλυτη ελευθερία, και από την Ευρωπαϊκή Επιτροπή, από την έγκρισή τους το 1993.
<P>
Φυσικά, χρειαζόμαστε μια ευρωπαϊκή προσέγγιση. Ο τομέας δεν πρέπει να υπόκειται σε κάθε είδους εθνική επινόηση που αποσκοπεί στον περιορισμό των ευκαιριών των ενδομεταφορών στο ελάχιστο για μία ημέρα επιπλέον. " πρόταση της Επιτροπής, ωστόσο, δεν είναι αρκετά -αν όχι καθόλου, για να είμαστε ειλικρινείς- συμβατή με τις αρχές και τους στόχους της εσωτερικής αγοράς, ούτε με εκείνες της στρατηγικής της Λισαβόνας. Τα θετικά επιχειρήματα τα οποία παρουσιάστηκαν από τον Επίτροπο στην ομιλία του, όπως η οδική ασφάλεια, το περιβάλλον και η μείωση του διοικητικού φόρτου, δεν βρίσκονται ούτε εδώ ούτε εκεί.
<P>
Προκειμένου να επιτευχθεί ο μεγαλύτερος δυνατός βαθμός αποτελεσματικότητας όσον αφορά τον σχεδιασμό, η ελεύθερη αγορά είναι απλώς απαραίτητη. Εξάλλου, κάθε περιορισμός οδηγεί σε αύξηση των μεταφορικών μετακινήσεων, είτε αυτό αφορά τις ενδομεταφορές, όπως στην προκειμένη περίπτωση, είτε, για παράδειγμα, το εντελώς παράλογο συνονθύλευμα των οδικών περιορισμών. Επομένως, όπως μόλις ανέφερε σαφώς ο κ. Sterckx, η Ομάδα της Συμμαχίας Φιλελευθέρων και Δημοκρατών για την Ευρώπη έχει δεσμευθεί να επιτύχει μια τελείως ελεύθερη αγορά, κατά προτίμηση από την 1η Ιανουαρίου 2012. Τα κράτη μέλη πρέπει επίσης να έχουν την πλήρη ελευθερία να συμφωνήσουν σχετικά με τις απεριόριστες ρυθμίσεις ενδομεταφορών πριν από αυτό, αν το κρίνουν σκόπιμο.
<P>
Επιπλέον, πρέπει να καταστεί απολύτως σαφές ότι οι άδειες που έχουν εξασφαλιστεί πριν από την έναρξη ισχύος του κανονισμού που πρόκειται να εφαρμοστεί θα παραμείνουν, ωστόσο, σε ισχύ.
<P>
Δεν συμφωνούμε με την επιλογή "άλλη μία μελέτη και θα δούμε". " σύσταση των επιτροπών και η μελέτη αριθ. 250 δεν θα οδηγήσουν ουσιαστικά πουθενά, εκτός ίσως σε μεγάλη αναστάτωση, σχετικές δαπάνες και άλλες δυσάρεστες εκπλήξεις, και αυτό είναι κάτι με το οποίο είμαστε όλοι εξοικειωμένοι. Μια ελεύθερη αγορά θα μπορούσε να αποδειχτεί ωφέλιμη για τον κλάδο και στην πραγματικότητα για τον καταναλωτή, και αυτό πρέπει να επιτευχθεί το συντομότερο δυνατό.
<P>
Θα ήθελα να ολοκληρώσω λέγοντας ένα ακόμη πράγμα: ότι, ορθώς, υπάρχει μια σαφής πλειοψηφία στο Κοινοβούλιο που παρακάμπτει αναφορές σε "επανειλημμένων παραβάσεων ήσσονος σημασίας". Δεν υπάρχει χώρος για αυτές στον κανονισμό.
<SPEAKER ID="315" NAME="Jaromír Kohlíček" AFFILIATION="GUE/NGL">
(CS) Κύριε Πρόεδρε, κυρίες και κύριοι, οι τρεις κανονισμοί τους οποίους συζητάμε εδώ συνδέονται στενά με την ελεύθερη κυκλοφορία αγαθών, ατόμων και κεφαλαίου. Όταν θεσπίστηκαν οι τέσσερις ελευθερίες το 1957, κανείς δεν είχε προβλέψει τους μεταβατικούς κανονισμούς για τις νέες χώρες της Ευρωπαϊκής Ένωσης. Ασφαλώς, είμαστε κατά των περιορισμών που διατυπώνονται στις συνθήκες προσχώρησης των 10 νέων κρατών μελών. Ακόμα και μετά το άνοιγμα των συνόρων Σένγκεν, αυτές οι χώρες συμμορφώνονται με τους μεταβατικούς κανονισμούς για τις μεταφορές ατόμων και αγαθών που μπορούν να ανακεφαλαιωθούν στα εξής: απαγορευμένες ή περιορισμένες ενδομεταφορές. Κατά τη διάρκεια συζητήσεων για τη μείωση των εκπομπών και της αποτελεσματικότητας του οδικού φορτίου κυρίως, ορισμένες απαιτήσεις στους εν λόγω κανονισμούς φαίνονται κατά κάποιον τρόπο φουτουριστικοί, κατά τη γνώμη μας.
<P>
Θυμάμαι τα μεταφορικά πρόστιμα για τα άδεια φορτηγά και τα λεγόμενα "κέντρα εμπορευματικών μεταφορών πλήρους φορτίου" που υπήρχαν στις λαϊκές δημοκρατίες. Ίσως θα πρέπει να επανέλθουμε σε κάποιου είδους παρόμοια ρύθμιση. Βασικά, κάνουμε το σωστό όταν προσπαθούμε, στον ενιαίο χώρο, για την εναρμόνιση της χρήσης των υφιστάμενων κανόνων, εκτός από τα κοινά έγγραφα CMR (παραστατικά φορτωτικής). Αν απλοποιηθεί η πρόσβαση στην αγορά, οι περιορισμοί όσον αφορά τις ενδομεταφορές χαλαρώνουν μερικώς, και οι βασικές συνθήκες εργασίας του τομέα εναρμονίζονται: όσον αφορά την απασχόληση και τη συμπεριφορά μεμονωμένων κρατών μελών για την ενίσχυση του κανονισμού της ΕΕ, αυτό θα εγκριθεί θερμά τόσο από τους επιχειρηματίες όσο και από τους υπαλλήλους αυτού του κλάδου. Επομένως, λαμβάνοντας υπόψη όλες τις πτυχές τις οποίες μόλις ανέφερα, η Ομάδα ΕΕΑ/ΑρΠρΒΧ στηρίζει τις εν λόγω προτάσεις.
<SPEAKER ID="316" NAME="Dieter-Lebrecht Koch" AFFILIATION="PPE-DE">
- (DE) Κύριε Πρόεδρε, κυρίες και κύριοι, αν οι μόνιμοι του πίνακα των οδηγών μεγάλων αποστάσεων μεταφορείς και οι φρουροί της δημόσιας πολιτικής δεν ασκούν κριτική στις προτάσεις μας για την αντικατάσταση και απλοποίηση των υφιστάμενων οδηγιών, τότε βρισκόμαστε στον σωστό δρόμο. Κατά τη γνώμη μου, είναι ο σωστός δρόμος, γιατί συμβάλλει σε πολλά σημαντικά σημεία: πρώτον, στην αύξηση της ασφάλειας των οδικών μεταφορών, γιατί οι έλεγχοι και η ανταλλαγή δεδομένων που έχουν αποκτηθεί έτσι είναι πιο σημαντικά από μια νέα νομοθεσία, αλλά επίσης επειδή η πρόσβαση σε ένα επάγγελμα και η έκδοση αδειών υπόκειται σε ενοποιημένα κριτήρια ποιότητας.
<P>
Δεύτερον, στον περιορισμό των στρεβλώσεων του ανταγωνισμού, γιατί καθιστά δυνατό το να τεθεί ένα τέλος στις δραστηριότητες του μαύρου προβάτου του κλάδου των μεταφορών, καταπολεμά τις διακρίσεις και αυξάνει το κύρος του επαγγέλματος. Τρίτον, στην περιβαλλοντική προστασία και στη διατήρηση των ενεργειακών πόρων μέσω της μείωσης ταξιδίων άνευ φορτίου. Τέταρτον, στο να καταστήσει τον τουρισμό με πούλμαν πιο ελκυστικό, γιατί τα ταξίδια 12 ημερών θα εξασφαλιστούν για ακόμη μία φορά. Πέμπτον, στη μείωση γραφειοκρατικών απαιτήσεων, γιατί τα εθνικά ηλεκτρονικά μητρώα θα ενταχθούν στο δίκτυο και η πρόσβαση σε αυτά θα καταστεί ευκολότερη, και έχουν επίσης προγραμματιστεί απλοποιημένα πρότυπα για κοινοτικές άδειες και βεβαιώσεις οδηγών. Έκτον, στον εκσυγχρονισμό του εξελισσόμενου τομέα.
<P>
Πιστεύω ότι η ασφάλεια δικαίου για τις μελλοντικές διαδικασίες ενδομεταφορών είναι εξαιρετικά σημαντική, ακόμη και αν αυτές αποτελούν επί του παρόντος μόνο το 2-3% της αγοράς μεταφορών. Κάθε ενοποιημένος κανονισμός στην Ευρώπη είναι καλύτερος από την τρέχουσα ασαφή ρύθμιση. Από οικολογικής άποψης, θα πρέπει να ανοίξουμε τον δρόμο άμεσα για τις ενδομεταφορές, αλλά από κοινωνικής και οικονομικής άποψης είναι πιο λογικό να τις περιορίσουμε για την ώρα. Ωστόσο, στόχος πρέπει να είναι η πλήρης άρση όλων των περιορισμών για τις δραστηριότητες ενδομεταφορών από εταιρείες της ΕΕ, εφόσον πληρούν τους νέους όρους αδειών. Αναμένω συγκεκριμένα βήματα προς αυτήν την κατεύθυνση έως το 2014. Επιπλέον, δεν πρέπει να εμποδίσουμε διμερείς συμφωνίες που ανοίγουν την αγορά πιο γρήγορα.
<SPEAKER ID="317" NAME="Saïd El Khadraoui" AFFILIATION="PSE">
(NL) Καταρχάς, θα ήθελα να ευχαριστήσω τους εισηγητές για το έργο τους. Πρόκειται για μια σημαντική δέσμη μέτρων που έχουν τεράστιες, πολύ συγκεκριμένες επιπτώσεις σε πολλούς ανθρώπους στην Ευρώπη.
<P>
Αυτό που ξεχωρίζει περισσότερο είναι, ασφαλώς, οτιδήποτε σχετίζεται με τις ενδομεταφορές. Όσον αφορά αυτό το θέμα, ήταν και παραμένει απαραίτητο να διασαφηνιστεί ένας αριθμός ζητημάτων προκειμένου να τοποθετηθεί ο πήχης εξίσου ψηλά για όλους. Ο τρόπος με τον οποίο ερμηνεύτηκαν οι υπάρχοντες κανονισμοί για τις ενδομεταφορές διαφέρει εξαιρετικά από το ένα κράτος μέλος στο άλλο, υπαγορεύοντας κανόνες. Επιπλέον, για να είμαστε απολύτως σαφείς: περισσότερες ενδομεταφορές μπορούν να οδηγήσουν σε πιο αποτελεσματικές οδικές μεταφορές, γεγονός που είναι καλό τόσο για την οικονομία όσο και για το περιβάλλον, και πρέπει επομένως να ενθαρρυνθούν με κάθε τρόπο. Ωστόσο, πρέπει να καταστεί σαφές ότι αυτό δεν πρέπει να οδηγήσει σε κοινωνικό ντάμπινγκ, και επομένως το σταδιακό άνοιγμα της αγοράς πρέπει να συνοδεύει τη θέσπιση κοινωνικών κανόνων παιχνιδιού που είναι ίσοι για όλους. Οι διαφορές στις συνθήκες φορολόγησης και εργασίας πρέπει να αμβλυνθούν όσο το δυνατόν περισσότερο, δηλαδή βελτιώνοντας τις χειρότερες συνθήκες σύμφωνα με το πρότυπο των καλύτερων συνθηκών.
<P>
Ο συμβιβασμός, επομένως, για το άνοιγμα της αγοράς το 2014 φαίνεται αιτιολογημένος, εφόσον οι τροπολογίες 47 και 48 εγκριθούν, εφόσον η Επιτροπή, ειδικότερα, λάβει σοβαρά υπόψη της τη μελέτη του 2012 σχετικά με τις διαφορές στις κοινωνικές συνθήκες και τις συνθήκες εργασίας, και κυρίως εφόσον τα κράτη μέλη έχουν ακόμα ένα είδος διαδικασίας συναγερμού στη διάθεσή τους, και μετά το 2014, για χρήση σε περίπτωση σοβαρής διαταραχής στην εθνική αγορά μεταφορών. Υπάρχει ανάγκη για σαφή καθορισμό όσον αφορά το ποιες δραστηριότητες επιτρέπονται και ποιες όχι εν αναμονή αυτού, και φυσικά απαιτείται επαρκής εποπτεία.
<P>
Όσον αφορά τους χρόνους οδήγησης και τις περιόδους ανάπαυσης των οδηγών πούλμαν, θα μου φαινόταν επίσης λογικό -όπως έχουν αναφέρει ήδη μερικοί βουλευτές- να αναβληθεί η ψηφοφορία, έτσι ώστε ο συμβιβασμός που επιτεύχθηκε την προηγούμενη Παρασκευή από εργοδότες και εργαζομένους να μπορεί να ενσωματωθεί πλήρως στη νομοθεσία μας. Ο συμβιβασμός είναι έτοιμος, αλλά πρέπει να μεταφερθεί στη νομοθεσία. Το αποτέλεσμα των συζητήσεων αποδεικνύει ότι ο κοινωνικός διάλογος μπορεί να λειτουργήσει σε ευρωπαϊκό επίπεδο. Έχει επιτευχθεί μια καλή ισορροπία, λαμβάνοντας υπόψη τα συγκεκριμένα χαρακτηριστικά γνωρίσματα του τομέα των πούλμαν.
<SPEAKER ID="318" NAME="Paweł Bartłomiej Piskorski" AFFILIATION="ALDE">
(PL) Κύριε Πρόεδρε, σε μια τέτοια σύντομη ομιλία μπορούμε να ασχοληθούμε μόνο με τα θεμελιώδη ζητήματα σχετικά με τα προς συζήτηση έγγραφα. Αξίζει να θυμόμαστε ότι στόχος μας είναι μια ελεύθερη αγορά, και μια ελεύθερη αγορά όσον αφορά αυτές τις υπηρεσίες -τις οδικές υπηρεσίες- επίσης. Από αυτήν την άποψη, τα έγγραφα που συζητάμε είναι στην πραγματικότητα ένα είδος οδηγίας για τις υπηρεσίες, η μοναδική η οποία στοχεύει σε αυτήν τη συγκεκριμένη αγορά.
<P>
Ως εκ τούτου, το δεύτερο σημείο που αξίζει να σκεφτούμε είναι ότι όλοι οι περιορισμοί και οι έμμεσες διαδρομές που εφαρμόζουμε -όπως οι λύσεις σχετικά με τις μεταβατικές περιόδους, τις ενδομεταφορές και το έτος 2014- είναι εν μέρει λύσεις, οι οποίες δεν πρέπει να μας εκτρέπουν από την κύρια λεωφόρο του μέγιστου ανοίγματος της αγοράς.
<P>
Τέλος, πρέπει να επισημάνουμε ότι ορισμένοι ειδικοί περιορισμοί που συνδέονται με αυτήν τη συγκεκριμένη αγορά, όπως ο χρόνος απασχόλησης και οι λύσεις σχετικά με το περιβάλλον και την κυκλοφοριακή ασφάλεια, είναι προφανώς μεγάλης σπουδαιότητας εδώ, αλλά δεν πρέπει να ξεχνάμε πού βρίσκονται τα όρια της ασφάλειας και των κοινωνικών διαπραγματεύσεων.
<SPEAKER ID="319" NAME="Jacky Hénin" AFFILIATION="GUE/NGL">
(FR) Κύριε Πρόεδρε, δεν μπορούμε στην πραγματικότητα να συζητήσουμε το ζήτημα της οδικής μεταφοράς αγαθών χωρίς την αντιμετώπιση του προβλήματος των επικίνδυνων υλικών. Στα κείμενα που μας έχουν προταθεί σήμερα, όπως οπουδήποτε αλλού στην ευρωπαϊκή νομοθεσία, το πρόβλημα αυτό είτε έχει υποτιμηθεί είτε δεν έχει αντιμετωπιστεί επαρκώς. Και όμως, αν υπάρχει ένας τομέας στον οποίο χρειαζόμαστε περισσότερα από την Ευρώπη, πιο αυστηρούς κοινοτικούς κανονισμούς, είναι αυτός.
<P>
Καθώς πολλές επιχειρήσεις μεταφέρουν τα επικίνδυνα υλικά τους στους δρόμους προκειμένου να μην χαρακτηριστούν οι εγκαταστάσεις τους ως "εγκαταστάσεις Seveso", η ροή των επικίνδυνων υλικών που κυκλοφορούν στην Ένωση αυξάνεται συνεχώς, αυξάνοντας επομένως τον κίνδυνο μεγάλης καταστροφής.
<P>
Όσον αφορά την οδική μεταφορά επικίνδυνων υλικών, υπάρχει τεράστια έλλειψη εκπαίδευσης, τεράστια έλλειψη εξοπλισμού όσον αφορά περιοχές στάθμευσης στις οποίες μπορούν να βρίσκονται τα εν λόγω οχήματα σύμφωνα με τους κανονισμούς της Κοινότητας.
<P>
Ο κίνδυνος μικτών φορτίων υποτιμάται έντονα. Αγαθά τα οποία είναι ακίνδυνα όταν μεταφέρονται ξεχωριστά μπορεί να καταστούν επικίνδυνα αν τοποθετηθούν στον ίδιο χώρο· επί του παρόντος, οι άνθρωποι δεν γνωρίζουν αυτόν τον κίνδυνο.
<P>
Είμαι υπέρ της δημιουργίας ενός ευρωπαϊκού οργανισμού για την ασφάλεια της μεταφοράς επικίνδυνων υλικών με στόχο την προώθηση μιας πραγματικά αναλυτικής πολιτικής ασφάλειας σε επίπεδο Ένωσης.
<SPEAKER ID="320" NAME="Philip Bradbourn" AFFILIATION="PPE-DE">
(EN) Κύριε Πρόεδρε, θα ήθελα να ξεκινήσω λέγοντας ότι επιθυμώ να μιλήσω συγκεκριμένα για την έκθεση Ţicău. Ενώ έχουμε μια πρόταση που είναι κατά ένα μεγάλο μέρος απλή, θα επιθυμούσα να σχολιάσω το ζήτημα των κυρώσεων.
<P>
Είναι σημαντικό να καταλάβουμε ότι χρειαζόμαστε κοινές κυρώσεις, αλλά πρέπει επίσης να αντιμετωπίσουμε το ζήτημα της κοινής επιβολής. Ενώ δεν συμφωνώ με την περαιτέρω γραφειοκρατία, πρέπει να βρούμε ένα σύστημα στο οποίο οι οδηγοί και οι εταιρείες τους θα μπορούν να διώκονται ευκολότερα όταν προκαλούν ατυχήματα σε άλλα κράτη μέλη. Αυτήν τη στιγμή, τέτοιες εταιρείες και οι οδηγοί τους αποφεύγουν τις διώξεις για παραβάσεις που έχουν προκαλέσει, για παράδειγμα στο "νωμένο Βασίλειο, καθώς τα έγγραφα που απαιτούνται για την παραπομπή τους στη δικαιοσύνη είναι επί του παρόντος πάρα πολλά. Αυτό είναι ιδιαίτερα ανησυχητικό αν λάβουμε υπόψη μας ότι, σύμφωνα με τις πληροφορίες μου, υπήρξε αύξηση 75% στα ατυχήματα οδικής κυκλοφορίας από οδηγούς από άλλα κράτη μέλη σε τμήματα της εκλογικής μου περιφέρειας, μόνο κατά τα τελευταία πέντε έτη.
<P>
Λαμβάνω τακτικά διαμαρτυρίες από ανθρώπους που τραυματίστηκαν από εμπορικά οχήματα και τους οδηγούς τους, και είναι απογοητευτικό το γεγονός ότι οι υφιστάμενες αστυνομικές υπηρεσίες επιβολής του νόμου είναι είτε ανίκανες είτε απρόθυμες να ελέγξουν αυτούς τους οδηγούς. Επομένως, αναμένω με ενδιαφέρον τις περαιτέρω εξελίξεις σε αυτόν τον τομέα, έτσι ώστε να μπορέσουμε να απλοποιήσουμε τη διαδικασία παραπομπής αυτών των απερίσκεπτων ατόμων στη δικαιοσύνη.
<SPEAKER ID="321" NAME="Bogusław Liberadzki" AFFILIATION="PSE">
(PL) Κύριε Πρόεδρε, η συζήτηση αυτή διεξάγεται μάλλον σε ιδιαίτερη στιγμή -δηλαδή τη στιγμή που έχουμε χάσει έναν καλό Επίτροπο για τις μεταφορές, και εννοώ τον Jacques Barrot- μια στιγμή που αναμένουμε έναν νέο Επίτροπο. Στην πραγματικότητα, ενδιαφέρομαι για το αν ο υποψήφιος που ορίστηκε για τη θέση του Επιτρόπου ακούει τη συζήτησή μας σήμερα, καθώς αυτό θα μπορούσε ασφαλώς να αιτιολογηθεί από κάθε πιθανή άποψη.
<P>
Μιλάμε εδώ για τον τομέα των οδικών μεταφορών, έναν τομέα που έχει καταστήσει δυνατό να επιτευχθεί μια άνοδος κατά 40% στις οικονομικές ανταλλαγές μεταξύ των κρατών μελών της ΕΕ, τα τελευταία πέντε χρόνια. Μιλάμε για έναν τομέα που de facto διατηρεί την Ευρώπη σε κίνηση. Κατά τη γνώμη μου, χρειαζόμαστε όσο το δυνατόν περισσότερη ελευθερία εδώ, συμπεριλαμβανόμενων των ενδομεταφορών. Συγχρόνως, ωστόσο, χρειαζόμαστε όσο το δυνατόν μεγαλύτερη σταθερότητα, κυρίως στην καταπολέμηση πρακτικών όπως η ύπαρξη απατεώνων φορέων πούλμαν, οι οποίοι ειλικρινά καταστρέφουν την αγορά. Οι κυρώσεις σχετικά με την απόσυρση της άδειάς τους δεν εφαρμόζονται, δεδομένου ότι δεν έχουν και δεν είχαν ποτέ οποιαδήποτε τέτοια άδεια.
<P>
Σε όλο τον τομέα, ωστόσο, μπορώ να δω πολλές σημαντικές απειλές: την τιμή των καυσίμων και την άνοδό της, τον τρόπο με τον οποίο εσωτερικοποιούνται εξωτερικά έξοδα μεταφοράς, τον τρόπο με τον οποίο εκτελείται ο χρόνος εργασίας, και έχω επίσης την εντύπωση ότι η αποδοτικότητα των επιχειρήσεων οδικών μεταφορών γενικά μειώνεται. Για αυτόν τον λόγο, θα ήθελα να προσφέρω την ιδιαίτερα θερμή υποστήριξή μου στην έκθεση του κ. Piecyk, προκειμένου να καταφέρουμε να συζητήσουμε το ζήτημα των μεταφορών με λεωφορεία και πούλμαν και να ψηφίσουμε τον Ιούνιο.
<P>
Στηρίζω τη θέση του κ. Sterckx όσον αφορά την ανάγκη για μια νέα μελέτη των συνεπειών του ανοίγματος της αγοράς, αλλά αυτό πρέπει επίσης να συνδεθεί με μια αξιολόγηση της οικονομικής ευημερίας του τομέα των οδικών μεταφορών.
<SPEAKER ID="322" NAME="Luis de Grandes Pascual" AFFILIATION="PPE-DE">
(ES) Κύριε Πρόεδρε, θα ήθελα καταρχάς να συζητήσουμε την έκθεση της κ. Ţicău. Αυτή η πρόταση είναι καθοριστικής σημασίας όσον αφορά τον εκσυγχρονισμό του επαγγέλματος του οδικού μεταφορέα, μέσω της ενιαίας εφαρμογής των κοινών κανόνων σε όλα τα κράτη μέλη για την έγκριση της άσκησης αυτού του επαγγέλματος.
<P>
Από αυτήν την άποψη, επιδοκιμάζω και χαιρετίζω θερμά την πρόταση της Επιτροπής. Ωστόσο, θα ήθελα να επαναλάβω ένα ερώτημα που έθεσα κατά τη διάρκεια της συζήτησης σχετικά με αυτήν την έκθεση, στην Επιτροπή Μεταφορών και Τουρισμού. Αφορά τον όρο "χρηστοήθειας" τον οποίο χρησιμοποίησα και που, προς όφελος της συναίνεσης, τον απέσυρα έπειτα και πρότεινα να αντικατασταθεί από αυτόν των "ηθικών προτύπων". Δεν αμφισβητώ από καμιά άποψη αυτήν την απαίτηση· αντιθέτως, συμφωνώ ότι πρέπει να υπάρξει απαίτηση από τους διευθυντές μεταφορών να μην έχουν καμία σοβαρή καταδικαστική απόφαση εις βάρος τους ή να μην τους έχουν επιβληθεί σοβαρές κυρώσεις για παραβάσεις κοινοτικής νομοθεσίας σχετικά με τις οδικές μεταφορές.
<P>
Υπερασπίζομαι, ωστόσο, την αλλαγή του όρου, επειδή αναγνωρίζουμε μια κακή πρακτική σε ένα επάγγελμα που αποτελεί βασικό τομέα της ευρωπαϊκής οικονομίας, που παράγει πλούτο, δημιουργεί θέσεις απασχόλησης και εγγυάται την κινητικότητα ανθρώπων και αγαθών.
<P>
Πρέπει να σκεφτούμε προσεκτικά πριν υποθέσουμε ότι κάποιος δεν είναι αρκετά έντιμος να ασκήσει ένα επάγγελμα αν αυτό δεν έχει αποδειχτεί.
<P>
Δεύτερον, θα ήθελα να επισημάνω τη σημασία της έκθεσης του κ. Grosch σχετικά με τους κοινούς κανόνες για την πρόσβαση στην αγορά οδικών μεταφορών. " πρόταση κανονισμού καθορίζει τις διαδικασίες ενδομεταφορών, θέτοντας ένα τέλος στην τρέχουσα νομική αβεβαιότητα. Επιτρέπει έως τρεις διαδοχικές διαδικασίες μεταφορών για μια διεθνή μεταφορά διάρκειας επτά ημερών. Ωστόσο, πρέπει να προχωρήσουμε περισσότερο προκειμένου να αρθούν όλοι οι περιορισμοί όσον αφορά τις ενδομεταφορές και να επιτευχθεί η μεγαλύτερη ελευθέρωση των εθνικών αγορών.
<P>
Τέλος, επιδοκιμάζω τη μείωση της γραφειοκρατίας που φέρνει αυτή η νέα πρόταση κανονισμού σχετικά με τις νέες απλοποιημένες μορφές της κοινοτικής άδειας, τα αντίγραφα αυτής της άδειας και τα πιστοποιητικά των οδηγών, τα οποία θα συμβάλουν στη μείωση των καθυστερήσεων που προκαλούνται από τους οδικούς ελέγχους.
<P>
Κυρίες και κύριοι, πρέπει να καταστήσουμε τον τομέα των μεταφορών πιο αποδοτικό και πιο ανταγωνιστικό.
<SPEAKER ID="323" NAME="Rovana Plumb" AFFILIATION="PSE">
(RO) Θα ήθελα να συγχαρώ τους δύο εισηγητές για το έργο τους και να αναφερθώ στην έκθεση Ţicău. Χαιρετίζω την εισαγωγή των κριτηρίων για ποιοτική πρόσβαση στο επάγγελμα του οδικού μεταφορέα στην έκθεση, προκειμένου να υπάρξει ποιότητα όσον αφορά τους πιστοποιημένους οδικούς μεταφορείς και να μην υπάρξει περιορισμός της πρόσβασής τους στο επάγγελμα. Είτε μιλούμε για ανθρώπους είτε για αγαθά, το επάγγελμα του οδικού μεταφορέα αφορά την εκτέλεση καθοριστικών δραστηριοτήτων για την οικονομική ανάπτυξη της Ένωσης, σε συμφωνία με τους στόχους της Λισαβόνας για την ενίσχυση της οικονομικής δραστηριότητας στον ευρωπαϊκό χώρο.
<P>
Πιστεύω ότι η εφαρμογή αυτού του κανονισμού θα έχει ως αποτέλεσμα την αύξηση των θέσεων εργασίας, καθώς και την επίτευξη ενός υψηλότερου βαθμού ασφάλειας και ορθότητας σχετικά με τις οδικές μεταφορές στην Ευρωπαϊκή Ένωση. Για μία ακόμη φορά, συγχαρητήρια στους εισηγητές.
<SPEAKER ID="324" NAME="Reinhard Rack" AFFILIATION="PPE-DE">
(DE) Κύριε Πρόεδρε, κύριε Επίτροπε, εδώ, στην Ευρωπαϊκή Ένωση είμαστε πάντα περήφανοι -και ορθώς, είναι λίγες οι περιπτώσεις που δεν είμαστε- διότι προσπαθούμε να βρούμε μια μέση λύση και να εργαστούμε μαζί για την εξεύρεση λύσης, και συνήθως είναι κάτι που καταφέρνουμε. Δεν είναι πάντα εύκολο. " σημερινή κοινή συζήτηση σχετικά με τις εκθέσεις της κ. Ţicău και του κ. Grosch παρέχει ορισμένα εξαιρετικά καλά παραδείγματα όσον αφορά αυτό, αλλά και ορισμένα αρνητικά παραδείγματα: ο κανόνας των 12 ημερών και οι ενδομεταφορές αναφέρθηκαν περισσότερες από μία φορές.
<P>
Ο κανόνας των 12 ημερών είναι καλός· ας ελπίσουμε ότι θα συνεπάγεται κοινωνικά οφέλη. Ωστόσο, για έναν συγκεκριμένο τομέα της αγοράς του τουρισμού χαμηλού κόστους, αποτελεί ένα όλο και μεγαλύτερο πρόβλημα, και θέλουμε να λάβουμε υπόψη μας και τα συμφέροντα των καταναλωτών. Ακούσαμε ότι γίνονται προσπάθειες να επιτευχθεί ένας καλός συμβιβασμός, για τον οποίο ίσως απαιτείται λίγος ακόμη χρόνος. Αν είναι θέμα περιορισμένου χρόνου -και στη συγκεκριμένη περίπτωση συμβαίνει αυτό- τότε ίσως πρέπει να λάβουμε αυτόν τον χρόνο.
<P>
Το ίδιο ισχύει και για τους κανόνες των ενδομεταφορών. Συμφωνούμε όλοι ότι θέλουμε να υπάρξει καλύτερη χρήση των διάφορων υποδομών. Ωστόσο, αυτό φυσικά επηρεάζει πολλούς τομείς, κυρίως τη βιομηχανία μεταφορών, και τα συμφέροντα των κρατών μελών διαφέρουν αρκετά όσον αφορά αυτό το θέμα. Δεν είμαι απολύτως σίγουρος ωστόσο αν, όσον αφορά το ζήτημα των ενδομεταφορών, δεν προκύπτει μια κατά κάποιον τρόπο "ευρωμυθολογία" σε αυτό το σημείο - απλώς λόγω των πολλών ετών κατά τη διάρκεια των οποίων έχει συζητηθεί το θέμα. Θα ήθελα να γνωρίζω αν υπάρχουν στην πραγματικότητα τόσα ταξίδια άνευ φορτίου τα οποία εκφράζονται με τις μεγάλες σειρές φορτηγών που πρέπει να προσπερνούμε στους αυτοκινητοδρόμους -ή δεν μας επιτρέπεται να προσπεράσουμε, όπως ίσως συμβαίνει- όπως μας λένε πάντα. Ίσως ένα σήμα "Κυκλοφορία άνευ φορτίου" θα ήταν ενδιαφέρον σε αυτό το σημείο.
<P>
Ωστόσο, το επίκεντρο της συζήτησής μας σήμερα δεν είναι τόσο η νομοθεσία που προωθούμε, αλλά τι θα υλοποιήσουν, θα εφαρμόσουν και θα θέσουν σε ισχύ τα κράτη μέλη.
<SPEAKER ID="325" NAME="Gilles Savary" AFFILIATION="PSE">
(FR) Κύριε Πρόεδρε, θα ήθελα καταρχάς να ευχαριστήσω τους δύο εισηγητές μας για την εξαιρετική δουλειά τους, και στη συνέχεια ελπίζω ότι, κατά τη διάρκεια της γαλλικής Προεδρίας, αυτή η πολύ σημαντική δέσμη για τις μεταφορές θα έχει προφανώς μέλλον και θα έχει κάποιο αποτέλεσμα. Θα ήθελα αρχικά να επικεντρωθώ σε δύο θέματα.
<P>
Το πρώτο είναι οι ενδομεταφορές και η ημερομηνία που έκρινε σωστό να ορίσει το Ευρωπαϊκό Κοινοβούλιο, με άλλα λόγια η αυτόματη ελευθέρωση το 2014. Από αυτήν την άποψη, υπάρχει μια φυσική στρέβλωση που δημιουργείται μεταξύ των περιφερειακών χωρών και των χωρών διέλευσης. Χώρες όπως η Γαλλία, η Γερμανία και ίσως η Αυστρία, είναι από τη φύση τους οι χώρες στις οποίες πραγματοποιούνται οι περισσότερες ενδομεταφορές, και το γεγονός ότι επιλέξαμε μόλις έναν ορισμό των ενδομεταφορών που περιλαμβάνει τις ενδομεταφορές μετά από ένα διεθνές ταξίδι είναι κάτι καλό, σημαίνει όμως ότι το κοινωνικό ζήτημα πρόκειται σίγουρα να δημιουργήσει σημαντικές στρεβλώσεις, ενώ στις οδικές μεταφορές ισχύει η αρχή της χώρας προέλευσης, όταν κάποιος μετακινείται. Επομένως, σκέφτομαι ότι θα ήταν πιο συνετό να περιμένουμε, όπως αρχικά προγραμματίστηκε, μια έκθεση από την Επιτροπή η οποία θα μας επιτρέψει να εκτιμήσουμε τις κοινωνικές στρεβλώσεις πριν αποφασίσουμε σχετικά με την αυτόματη ελευθέρωση.
<P>
Το δεύτερο σημείο μου αφορά την παρέκκλιση σχετικά με τον χρόνο οδήγησης για τα λεωφορεία. Όπως έχω πει ήδη, χωρίς καν να μελετήσουμε το ζήτημα σε βάθος, κρίνω αυτήν την διαδικασία απεχθή. Υπό πίεση από ομάδες άσκησης πίεσης, κατατέθηκε μια τροπολογία επί ενός κειμένου που δεν είναι το αρχικό κείμενο. Αυτό το ζήτημα πρέπει να επιλυθεί με μια νέα πρόταση της Επιτροπής, που θα τροποποιήσει αυτό που ονομάσαμε εδώ "έκθεση Μarkov". Θα ήθελα επίσης να σας υπενθυμίσω ότι θα καταθέσουμε μια τροπολογία επί της έκθεσης Μarkov υπό μορφή κανονισμού, τη στιγμή που η έκθεση Μarkov ήταν οδηγία. Κυρίες και κύριοι, δεν είμαι -α, ήταν ένας κανονισμός, έχετε δίκιο, ήταν ένας κανονισμός- αλλά, σε κάθε περίπτωση, σκέφτομαι ότι τα πρότυπα πρέπει να είναι τα ίδια και ότι δεν πρέπει να συνηθίσουμε να καταθέτουμε τροπολογίες υπό πίεση από τις ομάδες άσκησης πίεσης επί κειμένων εκτός του αρχικού κειμένου.
<SPEAKER ID="326" NAME="Ari Vatanen" AFFILIATION="PPE-DE">
(EN) Κύριε Πρόεδρε, δεν θα πω ότι προτιμώ τον κ. Grosch ή την κ. Ţicău, αλλά θα μιλήσω για τις ενδομεταφορές όπως έκανε ο αξιότιμος συνάδελφός μου κ. Savary. Αυτή η συζήτηση σχετικά με τις ενδομεταφορές συνεχίζεται εδώ και πολλά έτη. Όπως είπε ένας από τους φορείς: "" στάση του Συμβουλίου μπορεί να συγκριθεί με τη στάση ενός σαλιγκαριού". Τόσο αργά έχει κινηθεί το Συμβούλιο όσον αφορά αυτό το θέμα, ενώ το Κοινοβούλιο προχωράει τελικά σε συλλογική προσπάθεια. Το ζήτημα των ενδομεταφορών είναι πιο σημαντικό από ό,τι πιστεύουμε και πρέπει να πω ότι δεν μπορώ να συμφωνήσω με τον αγαπητό φίλο μου, κ. Savary, όταν εκφράζει τον φόβο ότι θα στρεβλωθεί η κοινωνική αγορά.
<P>
Αν δεν επιτρέπετε τις ενδομεταφορές, τι σημαίνει αυτό; Σημαίνει μη αναγκαία υψηλά έξοδα μεταφοράς· σημαίνει άδεια, κενά φορτηγά που κυκλοφορούν από εδώ και από εκεί.
<P>
Τι είναι η ΕΕ; " ΕΕ είναι μια ελεύθερη αγορά, και πρέπει να ενδιαφερόμαστε για τους πολίτες της ΕΕ. Αν εμείς μειώσουμε το κόστος των μεταφορών, αυτό σημαίνει ότι θα ωφεληθούν οι πολίτες της ΕΕ και, επομένως, τους προσφέρουμε προστιθέμενη αξία στην καθημερινή τους ζωή.
<P>
Σε αυτό το σημείο οι άνθρωποι παντού ρωτούν: "Τι κάνει η ΕΕ;" Οι απλοί άνθρωποι κυνηγούν κυριολεκτικά τα χρήματα, καθώς οι τιμές αυξάνονται.
<P>
Λοιπόν, την ίδια στιγμή δεν μπορούμε να εφαρμόσουμε τον προστατευτισμό. Πρέπει να επιτρέψουμε στους ανθρώπους να έχουν μια καλύτερη ζωή και, αν μπορούμε να χαμηλώσουμε το κόστος, η οικονομία μας θα βελτιωθεί και οι απλοί άνθρωποι θα ωφεληθούν από αυτό. Για να δώσω ένα παράδειγμα, όσον αφορά το εμπόριο μεταξύ της Φινλανδίας και της Ρωσίας όλες οι μεταφορές έχουν αναληφθεί από τους ρώσους οδηγούς φορτηγών και οι φινλανδοί πολίτες ωφελούνται από αυτό. Δεν μπορώ να καταλάβω γιατί οι γάλλοι πολίτες -υποστηρίζω και τις δύο πλευρές- δεν θα ωφελούνταν από τις ενδομεταφορές. Έτσι πρέπει να πούμε "ναι" στο μέλλον.
<SPEAKER ID="327" NAME="Radovan Žerjav">
Προεδρεύων του Συμβουλίου. - (SL) Φυσικά, συμφωνώ με όλους εκείνους που θεωρούν ότι το θέμα πρέπει επειγόντως να καταλήξει κάπου.
<P>
Κατά γενική ομολογία, οι ενδομεταφορές αποτελούν ένα πολύ ευαίσθητο θέμα. Αυτό έχει καταστεί σαφές στις συζητήσεις σας σήμερα, όσον αφορά επίσης μεμονωμένα κράτη μέλη. Υπάρχουν μερικοί οι οποίοι υποστηρίζουν την πλήρη ελευθέρωση και άλλοι που υποστηρίζουν τη μερική ελευθέρωση, ενώ άλλοι πάλι αντιτάσσονται ουσιαστικά στην ελευθέρωση.
<P>
Ασφαλώς, είναι σημαντικό για εμάς οι απόψεις μας να συντονιστούν, παρά τις διαφορές που υπάρχουν. Πρέπει επίσης -και συμφωνώ ολόψυχα με αυτό- να λάβουμε υπόψη μας τις μικρομεσαίες επιχειρήσεις και, ειδικότερα, τις ανησυχίες σχετικά με το περιβάλλον. Σε αυτό το σημείο, σκέφτομαι πάνω από όλα αυτό που είναι γνωστό ως ενδομεταφορές διέλευσης, αν και θα ήθελα να το αφήσω στην άκρη αυτό.
<P>
Θα ήταν παράλογο -για να μην πω απαράδεκτο- να υπάρχουν οδικές μεταφορές άνευ φορτίου. Δεδομένου ότι υπάρχει διάσταση απόψεων σε αυτό το σημείο, χρειαζόμαστε, κατά τη γνώμη μου, ένα ενδιάμεσο στάδιο ή μια μεταβατική περίοδο πριν ελευθερωθεί εντελώς ο τομέας των ενδομεταφορών.
<P>
Φυσικά, ελπίζω ότι αύριο το Κοινοβούλιο θα δεχτεί τις προτεινόμενες τροπολογίες που βοηθούν στην εναρμόνιση των υπηρεσιών ενδομεταφορών στην Ευρωπαϊκή Ένωση και, ειδικότερα, θα δεχτεί την προτεινόμενη κατάργηση της οδικής κυκλοφορίας άνευ φορτίου, όπως έχω υπογραμμίσει ήδη και επιθυμώ να τονίσω ακόμα μία φορά σε αυτό το σημείο. Επομένως, οι ενδομεταφορές πρέπει επίσης να είναι δυνατές στο ταξίδι της επιστροφής.
<P>
Κατά την άποψή μου, οι διαφορές μεταξύ του Κοινοβουλίου και του Συμβουλίου δεν είναι τόσο μεγάλες ώστε να αποτρέψουν την πρόοδο ή τη συμφωνία στο σχετικά εγγύς μέλλον.
<P>
Συμφωνώ επίσης με όλους εκείνους που θεωρούν την παρακολούθηση και τον έλεγχο πολύ σημαντικά στοιχεία σε αυτόν τον τομέα. Κατά τη γνώμη μου, αυτό θα μπορούσε επίσης να συμβεί μέσω του ηλεκτρονικού μητρώου που πρόκειται να καθιερωθεί, και σε αυτό το σημείο, πρέπει να επισημάνω, είμαστε πολύ κοντά στην επίτευξη μιας συμφωνίας όσον αφορά το χρονοδιάγραμμα και την υλοποίηση αυτού του ηλεκτρονικού μητρώου. Αυτό ισχύει επίσης για τα παραδοσιακά μέσα ελέγχου, όπως τον ψηφιακό ταχογράφο και το φύλλο πορείας, τα οποία πιθανότατα γνωρίζετε.
<P>
Οι παραβάσεις διαδραματίζουν επίσης σημαντικό ρόλο, όταν οδηγούν στην αφαίρεση της άδειας οδήγησης. Εδώ, πρέπει προφανώς να προχωρήσουμε πολύ προσεκτικά και με ευαισθησία, και κυρίως να είμαστε δεκτικοί στις επιχειρήσεις.
<P>
Ο "κανόνας των 12 ημερών" για τις μεταφορές με λεωφορεία έχει αναφερθεί αρκετές φορές εδώ. Το Συμβούλιο δεν έχει καταλήξει ακόμα σε μια απόφαση σχετικά με αυτό. Ωστόσο, γνωρίζουμε επίσης, και αυτό πρέπει να δηλωθεί σαφώς εδώ, ότι οι κοινωνικοί εταίροι διεξάγουν διάλογο. Φυσικά, είμαστε έτοιμοι να το συζητήσουμε αυτό, έτσι ώστε το Συμβούλιο και το Κοινοβούλιο να καταλήξουν σε μια συμφωνία το συντομότερο δυνατόν.
<P>
Θα ήθελα να ευχαριστήσω για ακόμα μία φορά τους δύο εισηγητές, τον κ. Grosch και την κ. Ţicău, για την εποικοδομητική ανταλλαγή απόψεων.
<P>
" σλοβενική Προεδρία, σε κάθε περίπτωση, θα καταβάλει κάθε δυνατή προσπάθεια προκειμένου να εναρμονίσει τα διάφορα συμφέροντα και να εξασφαλίσει, επίσης, ότι το τελικό κείμενο συμβιβασμού θα βοηθήσει να καταστεί ο ευρωπαϊκός τομέας των οδικών μεταφορών πιο αποδοτικός και, πάνω από όλα, όπως πρέπει να υπογραμμίσω, πιο ανταγωνιστικός.
<P>
Ελπίζω και εύχομαι αυτός ο παραγωγικός διάλογος να συνεχιστεί, και να επιτευχθεί συμφωνία με το Ευρωπαϊκό Κοινοβούλιο το συντομότερο δυνατόν.
<SPEAKER ID="328" NAME="Leonard Orban">
Μέλος της Επιτροπής. - (RO) Είμαι ικανοποιημένος με τη συμφωνία που προκύπτει σε σχέση με τις ουσιαστικές πτυχές της δέσμης των οδικών μεταφορών. Αναφέρομαι ειδικότερα στο μητρώο και την απόσυρση ορισμένων ικανοτήτων στην περίπτωση σοβαρών παραβάσεων του νόμου. Από την άλλη πλευρά, είναι προφανές ότι το θέμα των ενδομεταφορών είναι πιο προβληματικό. Ωστόσο, θα ήθελα να σας υπενθυμίσω ότι η έννοια των προσωρινών ενδομεταφορών, που βρίσκεται τώρα σε ισχύ, αφήνει σοβαρές νομικές αβεβαιότητες. Αυτή η κατάσταση είναι απαράδεκτη για τον εν λόγω τομέα. Κανένας κανόνας δεν είναι τέλειος, αλλά ο κανόνας που προτείνεται από την Επιτροπή -τρεις διαδικασίες εντός μίας εβδομάδας μετά από μια διεθνή μεταφορά- είναι τουλάχιστον σαφής και πολύ πιο εύκολος στη διαχείρισή του.
<P>
Αυτό δεν καθιερώνει περισσότερες ή λιγότερες ενδομεταφορές στα κράτη μέλη που λαμβάνονται ξεχωριστά, αλλά καλύτερες ενδομεταφορές που είναι, από τη μία πλευρά, ευκολότερο να ελεγχθούν και, από την άλλη, αποτελεσματικές από υλικοτεχνικής άποψης. Λέω σε αυτούς που επιθυμούν περισσότερες ενδομεταφορές ότι η εσωτερική αγορά οικοδομείται σταδιακά και πρέπει να συμβαδίζει με την εναρμόνιση. Εφόσον ανέφερα την εναρμόνιση, θα ήθελα να σας υπενθυμίσω ότι ορισμένα θέματα σχετικά με τη φορολογική, μισθολογική και κοινωνική εναρμόνιση εμπίπτουν είτε στην αρμοδιότητα των κρατών μελών είτε θα επιτευχθούν ομόφωνα. Σε αυτό το πλαίσιο, μπορούμε να πούμε ότι ο απόλυτος ανοικτός χαρακτήρας, χωρίς εγγυήσεις και μέτρα προστασίας, λαμβάνοντας υπόψη ότι οι ενδομεταφορές είναι προσωρινές, εξ ορισμού, θα μας έστελνε πίσω στη σημερινή νομική αβεβαιότητα.
<P>
Επομένως, η Ευρωπαϊκή Επιτροπή αποδέχεται ότι η ελευθέρωση των ενδομεταφορών αποτελεί έναν μακροπρόθεσμο στόχο. Από την άλλη πλευρά, πρέπει να παρακολουθήσουμε με προσοχή τις εξελίξεις και, σε αυτό το πλαίσιο, είμαστε έτοιμοι για μια έκθεση το 2012.
<P>
Συμπερασματικά, θα λάβω υπόψη μου τις ανησυχίες που εκφράστηκαν σε πολλές περιπτώσεις σχετικά με το ζήτημα των 12 ημερών για τα τουριστικά ταξίδια. Αν το Ευρωπαϊκό Κοινοβούλιο είναι υπέρ της αναβολής της ψηφοφορίας για τη διεθνή μεταφορά επιβατών, η Ευρωπαϊκή Επιτροπή δεν θα διαφωνήσει με αυτό, επειδή, πράγματι, χρειαζόμαστε μια συμφωνία όσον αφορά το μητρώο και τις ενδομεταφορές το συντομότερο δυνατόν αλλά, την ίδια στιγμή, χρειαζόμαστε επίσης μια συμφωνία όσο το δυνατόν πιο περιεκτική μεταξύ των κοινωνικών εταίρων όσον αφορά το ζήτημα των 12 ημερών.
<SPEAKER ID="329" NAME="Silvia-Adriana Ţicău">
εισηγήτρια. - (RO) Καταρχάς, θα ήθελα να ευχαριστήσω όλους τους συναδέλφους μου για τις απόψεις που εξέφρασαν. Πιστεύω ότι ο αυτός ο κανονισμός σχετικά με την πρόσβαση στο επάγγελμα του οδικού μεταφορέα θα μπορούσε να συμβάλει σε μια καλύτερη εναρμόνιση των προτύπων που χρησιμοποιούνται από τα κράτη μέλη, ειδικά όσον αφορά την οικονομική ικανότητα και την επαγγελματική επάρκεια, και θα διευκολύνει την αμοιβαία αναγνώριση της επαγγελματικής κατάστασης, καθιστώντας συνεπώς τις υπηρεσίες οδικών μεταφορών πιο επαγγελματικές και αυξάνοντας την ασφάλεια και την ποιότητά τους.
<P>
Όσον αφορά στην παρέκκλιση των 12 ημερών σχετικά με την περίοδο ανάπαυσης των οδηγών πούλμαν για τη διεθνή μεταφορά επιβατών, αναμένεται μια συμφωνία όσον αφορά αυτό το θέμα, μεταξύ εργοδοτών και συνδικάτων και, για αυτόν τον λόγο, οι δύο τροπολογίες θα υποβληθούν εκ νέου, σε μια μορφή που θα συμφωνηθεί στη συνέχεια μαζί με τους κοινωνικούς εταίρους, στην έκθεση σχετικά με την πρόσβαση στην αγορά των υπηρεσιών μεταφορών με πούλμαν και λεωφορεία.
<P>
Θα ήθελα να ευχαριστήσω για ακόμη μία φορά τους συναδέλφους μου για τις ομιλίες τους, καθώς επίσης και την Επιτροπή και το Συμβούλιο για τη συνεργασία.
<SPEAKER ID="330" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο, στις 12.00.

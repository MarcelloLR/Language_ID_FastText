<CHAPTER ID="005">
Ολοκληρωμένη Θαλάσσια Πολιτική (συζήτηση)
<SPEAKER ID="056" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Meissner, εξ ονόματος της Επιτροπής Μεταφορών και Τουρισμού, σχετικά με την ολοκληρωμένη θαλάσσια πολιτική (ΟΘΠ) - αξιολόγηση της προόδου που σημειώθηκε και νέες προκλήσεις -.
<SPEAKER ID="057" NAME="Gesine Meissner" LANGUAGE="DE">
Κύριε Πρόεδρε, κυρία Geoghegan-Quinn, κυρίες και κύριοι, μακάρι η Αίθουσα να ήταν γεμάτη έως και φίσκα, όχι εξαιτίας μου ή επειδή αυτή είναι η πρώτη μου έκθεση, αλλά εξαιτίας του θέματος, το οποίο αν και δεν είναι οικείο σε πολλούς, παρ' όλα αυτά είναι εξαιρετικά σημαντικό.
<P>
Σχεδόν κανείς δεν έχει ακούσει για την ολοκληρωμένη θαλάσσια πολιτική, πρόκειται όμως για ένα καθοριστικό για όλους μας θέμα, διότι είναι πράγματι αλήθεια ότι το μέλλον μας έγκειται στη θάλασσα. Ένα συνολικό ποσοστό 70% της επιφάνειας της Γης αποτελείται από νερό. Τα επίπεδα του πληθυσμού αυξάνονται, όχι στην Ευρώπη αλλά σε ολόκληρο τον υπόλοιπο κόσμο, και έως το 2050 θα έχουν φθάσει τα εννέα δισεκατομμύρια. " Γη καθίσταται πλέον πολύ μικρή και πολλοί εμπειρογνώμονες έχουν ήδη ανακαλύψει το σημαντικό δυναμικό των ωκεανών. Στόχος μας πλέον θα πρέπει να είναι να διατηρήσουμε ασφαλείς τους πόρους των θαλασσών για τις μελλοντικές γενιές μέσω της ολοκληρωμένης θαλάσσιας πολιτικής.
<P>
Μέχρι στιγμής έχει εξερευνηθεί μόνο το 10% των ωκεανών και των πόρων τους, ωστόσο διαθέτουμε ήδη 50.000 προϊόντα που προέρχονται από τη θάλασσα. Πλέον, καταβάλλονται προσπάθειες να παραχθεί ενέργεια από τη θάλασσα και να εξαχθούν πρώτες ύλες για φάρμακα, καλλυντικά, καθώς και για τη βιομηχανία. Καθώς αναπτύσσουμε τη συνολική μας θαλάσσια πολιτική, είναι σημαντικό να διασφαλίσουμε ότι η θάλασσα δεν θα ανταποδώσει το χτύπημα, όπως συνέβη σε ένα συνταρακτικό μυθιστόρημα του επιτυχημένου συγγραφέα Frank Schätzing. Έχουμε την ευκαιρία να μετατρέψουμε τη θαλάσσια οικονομία στον μεγαλύτερο τομέα ανάπτυξης της οικονομίας μας συνολικά. Γι' αυτόν τον λόγο, ο κόσμος δεν κάνει σήμερα λόγο μόνο για "πράσινες" θέσεις εργασίας αλλά και για "γαλάζιες" θέσεις εργασίας, καθώς και για "γαλάζια" ανάπτυξη. Το μήκος των ακτογραμμών της ΕΕ ανέρχεται στα 23.000 χιλιόμετρα και το ένα τρίτο του πληθυσμού ζει δίπλα στη θάλασσα. " "πράσινη" ναυτιλία και η ενέργεια ανοικτής θάλασσας είναι τομείς στους οποίους η Ευρώπη διαθέτει εκτεταμένη εμπειρογνωμοσύνη, η οποία μπορεί να αναπτυχθεί περαιτέρω. Γι' αυτόν τον λόγο, χρειαζόμαστε μια ολοκληρωμένη προσέγγιση, έτσι ώστε να μπορέσουμε να επιτύχουμε όλους αυτούς τους στόχους με μεγάλη φροντίδα.
<P>
Ποιοι επιμέρους τομείς καλύπτονται από την ολοκληρωμένη θαλάσσια πολιτική; Ο πρώτος από τους τομείς αυτούς είναι οι μεταφορές. " ναυτιλία μπορεί να περιγραφεί ως ο δυναμικός παράγοντας των ευρωπαϊκών μεταφορών, διότι το 95% του παγκόσμιου εμπορίου και το 40% του εσωτερικού ευρωπαϊκού εμπορίου πραγματοποιείται μέσω θαλάσσης, διαμέσου λιμανιών που συνδέονται με την ενδοχώρα και διαθέτουν διοικητική μέριμνα. " περαιτέρω ανάπτυξη είναι κάτι που έχει προβλεφθεί και, ως εκ τούτου, πρέπει να διασφαλίσουμε ειδικότερα ότι θα μπορέσουμε να μειώσουμε τις εκπομπές αερίων, αναπτύσσοντας πιο οικολογικά πλοία. Ο επόμενος τομέας είναι η ναυπηγική. Διαθέτουμε μεγάλη εμπειρογνωμοσύνη στον τομέα αυτόν, όπως έχω ήδη αναφέρει. Πρέπει να διασφαλίσουμε ότι θα χρησιμοποιήσουμε παραγωγικά την εμπειρογνωμοσύνη αυτή, προκειμένου να εξασφαλίσουμε τις υφιστάμενες θέσεις εργασίας και να δημιουργήσουμε νέες.
<P>
Φυσικά, η θαλάσσια πολιτική περιλαμβάνει επίσης την αλιεία και τις υδατοκαλλιέργειες. Τα ψάρια δεν είναι απλώς πηγή τροφής. Επιπλέον, οι υδατοκαλλιέργειες είναι ο τομέας της γεωργίας και της αλιείας που επιδεικνύει τα υψηλότερα επίπεδα ανάπτυξης. Είναι σημαντικό να το γνωρίζουμε αυτό.
<P>
Στον τομέα της ενέργειας, πολλά συμβαίνουν γύρω από και σε σχέση με τη θάλασσα. Διαθέτουμε αγωγούς πετρελαίου και αερίου, πετρελαϊκές πλατφόρμες και υπεράκτια αιολικά πάρκα και υπάρχουν ήδη σχέδια να εξοπλιστούν τα δεξαμενόπλοια με πανιά, έτσι ώστε να μειώσουν την ενεργειακή τους κατανάλωση κατά 20%, χρησιμοποιώντας αιολική ενέργεια. " κυματική ενέργεια είναι ένας τομέας με μελλοντικές δυνατότητες και τα μικροφύκη, τα οποία μπορούν να χρησιμοποιηθούν ως βιομάζα, αντιπροσωπεύουν μια σχεδόν απεριόριστη πηγή ενέργειας.
<P>
Στον τομέα της έρευνας, το ενδιαφέρον έχει εστιαστεί στη χρήση της "γαλάζιας" βιοτεχνολογίας για την ανάπτυξη φαρμάκων. Διαθέτουμε ήδη αναλγητικά και φάρμακα κατά της ελονοσίας και, επί του παρόντος, βρίσκονται σε εξέλιξη έρευνες για την ανάπτυξη φαρμάκων κατά του καρκίνου.
<P>
" προστασία των ακτών μας είναι ένα σημαντικό ζήτημα που καλύπτεται επίσης από την ολοκληρωμένη θαλάσσια πολιτική. Οι ακτές μας απειλούνται από θυελλώδεις παλίρροιες και πρέπει να τις προστατεύσουμε, όχι μόνο ενάντια στις παλίρροιες αλλά και ενάντια στο πετρέλαιο, την πειρατεία και το λαθρεμπόριο. Επιπλέον, πρέπει να εξετάσουμε το πρόβλημα των ζητούντων άσυλο στην Ιταλία.
<P>
Τέλος, οι ακτές μας αποτελούν φυσικά και πολύ δημοφιλείς τουριστικούς προορισμούς και εργαζόμαστε για την ανάπτυξη μιας αειφόρου τουριστικής ιδέας για τις ακτογραμμές.
<P>
Βλέπετε ότι εδώ εμπλέκονται πολλοί επιμέρους τομείς, εκ των οποίων όλοι έχουν να κάνουν με το νερό. Στόχος της ολοκληρωμένης θαλάσσιας πολιτικής είναι να αναπτυχθούν προσεκτικά και αρμονικά οι τομείς αυτοί μέσω της συνεργασίας. Πολλοί δεν το γνωρίζουν αυτό, είναι όμως εξαιρετικά σημαντικό.
<P>
" Ευρωπαϊκή Ένωση έχει ήδη επιτύχει πολλά στο πλαίσιο αυτό, πρέπει όμως να κάνει ακόμη περισσότερα. Για τον λόγο αυτόν, στην παρούσα έκθεση δεν εστίασα τόσο στους επιμέρους τομείς, αλλά πρωτίστως στο τι έχει συμβεί τα τελευταία χρόνια από τότε που δημοσιεύτηκε η Γαλάζια Βίβλος του 2007, στο τι πρέπει ακόμη να αναπτυχθεί και σε τι πρέπει να δοθεί συνέχεια. Αυτοί είναι οι τομείς που θα αναφέρω και πάλι εν συντομία στο συμπέρασμά μου.
<SPEAKER ID="058" NAME="Máire Geoghegan-Quinn" LANGUAGE="GA">
Κύριε Πρόεδρε και αξιότιμοι βουλευτές, θα ήθελα καταρχάς να πω ότι η συνάδελφός μου, η Επίτροπος Δαμανάκη, βρίσκεται σήμερα στην Πορτογαλία εξ ονόματος του Προέδρου Barroso, σε μια σημαντική διάσκεψη για τις ναυτιλιακές υποθέσεις και τη θαλάσσια πολιτική, και λυπάται για το γεγονός ότι δεν μπορεί να παραστεί εδώ σήμερα.
<P>
(EN) Εντούτοις, επιτρέψτε μου καταρχάς να πω ότι η παρούσα συζήτηση αποδεικνύει πως η θαλάσσια πολιτική έχει σημασία. Θα ήθελα να συγχαρώ την εισηγήτρια κ. Meissner για αυτήν την πολύ καλή έκθεση.
<P>
" Επιτροπή επικροτεί θερμά αυτήν την εξαιρετική έκθεση και τον ευμενή τρόπο θεώρησης της ολοκληρωμένης θαλάσσιας πολιτικής μας. " εν λόγω έκθεση είναι κάτι περισσότερο από μια απλή εκτίμηση της κατάστασης. Ορίζει επίσης ένα φιλόδοξο, περιεκτικό και λεπτομερές όραμα για το μέλλον της θαλάσσιας πολιτικής. Δεν είναι η πρώτη φορά κατά τη συζήτηση των ολοκληρωμένων θαλάσσιων πολιτικών που το Κοινοβούλιο δίνει το παράδειγμα. " έκθεση είναι το προϊόν μιας αξιοθαύμαστης συνεργασίας μεταξύ των επιτροπών, γεγονός που προσδίδει δημοκρατική νομιμοποίηση στην πολιτική μας. Επιπλέον, ανοίγει νέους ορίζοντες, κυρίως με την ευπρόσδεκτη συμμετοχή των εθνικών και περιφερειακών κοινοβουλίων και αρχών, προκειμένου να βοηθήσουν στη διαμόρφωση της ολοκληρωμένης θαλάσσιας πολιτικής μας, για να καταστεί αυτή μια πραγματικά σημαντική λειτουργική πολιτική που θα δημιουργήσει περισσότερες και καλύτερες ποιοτικά θέσεις εργασίας.
<P>
" Επιτροπή είναι πεπεισμένη ότι οι απαιτήσεις πολιτικής που τίθενται στην έκθεση αυτήν θα επιδράσουν θετικά στη μελλοντική θαλάσσια πολιτική για τρεις σημαντικούς λόγους.
<P>
Πρώτον, διότι ακολουθείται μια προσανατολισμένη στο μέλλον προσέγγιση ως προς τη θαλάσσια διάσταση της στρατηγικής "Ευρώπη 2020" και διασφαλίζεται η βιώσιμη ανάπτυξη στους τομείς της ναυτιλίας και στις παράκτιες περιοχές.
<P>
Δεύτερον, αυτές οι απαιτήσεις πολιτικής θα δείξουν τον δρόμο για αναδυόμενους στόχους πολιτικής, επί των οποίων η Επιτροπή και το Κοινοβούλιο θα πρέπει να εργαστούν από κοινού. Αυτοί περιλαμβάνουν την προσέγγιση της Ευρώπης ως προς τον μετριασμό των κλιματικών αλλαγών στις παράκτιες περιοχές και τον αειφόρο παράκτιο τουρισμό, την παροχή στήριξης για μια πιο "πράσινη", ασφαλή και ανταγωνιστική ναυτιλία μέσω του κοινού θαλάσσιου χώρου χωρίς σύνορα και την περαιτέρω ανάληψη δράσεων όσον αφορά την ασφάλεια στη θάλασσα και την πρόληψη των ατυχημάτων.
<P>
Τρίτον, η παρούσα έκθεση παρέχει ένα συνεκτικό και εποικοδομητικό σύνολο προτάσεων για τη μελλοντική ανάληψη δράσεων.
<P>
Ανυπομονώ να ακούσω τις απόψεις που θα εκφραστούν κατά τη διάρκεια της παρούσας συζήτησης.
<SPEAKER ID="060" NAME="Werner Kuhn" LANGUAGE="DE">
Κύριε Πρόεδρε, κυρία Geoghegan-Quinn, θα ήθελα καταρχάς να ευχαριστήσω την κ. Meissner για το ολοκληρωμένο, με την πραγματική σημασία της λέξης, έργο που επιτέλεσε, όχι μόνο επειδή έχει να κάνει με την ολοκληρωμένη θαλάσσια πολιτική, αλλά και επειδή περιλαμβάνει όλους τους εξειδικευμένους τομείς. Όσον αφορά την αλιεία, θα ήθελα να πω ακόμη μία φορά ότι η αλιεία και οι υδατοκαλλιέργειες, φυσικά, συνιστούν ένα ουσιαστικό κομμάτι της ολοκληρωμένης θαλάσσιας πολιτικής. Είναι σημαντικό να αναφέρω ακόμη μία φορά ότι στην Ευρωπαϊκή Ένωση παράγουμε περίπου δύο εκατομμύρια τόνους αλιευμάτων, ψαριών και προϊόντων υδατοκαλλιέργειας, καταναλώνουμε όμως οκτώ εκατομμύρια τόνους.
<P>
Είμαστε ένας από τους μεγαλύτερους εξαγωγείς αλιευτικών προϊόντων στον κόσμο. Ως εκ τούτου, βρισκόμαστε αντιμέτωποι με ιδιαίτερες προκλήσεις όσον αφορά την προστασία των πόρων μας. Ένα καθοριστικό σημείο στο πλαίσιο αυτό, το οποίο έχει ήδη αναφερθεί, είναι ο θαλάσσιος χωροταξικός σχεδιασμός. Είναι σημαντικό να προσδιορίσουμε ποιες είναι οι προτεραιότητές μας. Οι αλιευτικές και οι προστατευόμενες περιοχές έχουν οπωσδήποτε υψηλή προτεραιότητα, μαζί με τις ναυτιλιακές οδούς και, φυσικά, στο πλαίσιο αυτό, την ασφάλεια στη θάλασσα. Ιδιαίτερη φροντίδα πρέπει να δοθεί στις πολυσύχναστες ναυτιλιακές οδούς.
<P>
Έχουμε συζητήσει πολύ για τις ανανεώσιμες πηγές ενέργειας. Τα υπεράκτια αιολικά πάρκα, τα οποία κατασκευάζονται σε μεγάλους αριθμούς για τη δημιουργία ενέργειας, πρέπει επίσης να συμπεριληφθούν, τόσο από την πλευρά της αλιείας όσο και από την πλευρά της ασφάλειας στη θάλασσα. Αυτό συνιστά μια σημαντική πρόκληση. Υπάρχει ακόμη ένα θέμα που θα ήθελα να αναφέρω στο πλαίσιο αυτό. Πρέπει να προωθήσουμε την έρευνα και την ανάπτυξη όσον αφορά τις μεθόδους αλιείας. Τα 50 εκατομμύρια ευρώ που διέθεσε η Επιτροπή δεν θα είναι αρκετά. Θα ήθελα να σας ζητήσω να μεταφέρετε πίσω μαζί σας το μήνυμα αυτό, κυρία Geoghegan-Quinn.
<P>
" ολοκληρωμένη θαλάσσια πολιτική δεν τελειώνει, φυσικά, στα σύνορα της Ευρώπης. Πρέπει να εργαστούμε από κοινού με τους γείτονές μας. Ας σκεφτούμε μόνο την Ισλανδία, τις Φερόες Νήσους και το τι συνέβη εκεί τα τελευταία χρόνια, καθώς και την περιοχή της Μεσογείου, τη Λιβύη και την Αίγυπτο που αποτελούν σημαντική πρόκληση.
<SPEAKER ID="061" NAME="Γεώργιος Σταυρακάκης">
συντάκτης γνωμοδότησης της Επιτροπής Περιφερειακής Ανάπτυξης. - Κύριε Πρόεδρε, κύριε Επίτροπε, η βιώσιμη χρήση του θαλάσσιου περιβάλλοντος αποτελεί ζωτική προϋπόθεση για τη βιωσιμότητα και την ανάπτυξη όλης της Ευρώπης, και ιδιαίτερα των χωρών που η οικονομία τους συνδέεται άμεσα με τη θάλασσα.
<P>
Ισόρροπη ανάπτυξη βασικών τομέων όπως η αλιεία, η υδατοκαλλιέργεια, η ενέργεια, οι μεταφορές και ο τουρισμός μπορεί να εγγυηθεί το επαγγελματικό μέλλον και τα εισοδήματα των πολιτών. Από πλευράς περιφερειακής ανάπτυξης, είναι ζωτικής σημασίας η αξιοποίηση της εδαφικής συνοχής ως νέας βάσης για περαιτέρω ολοκλήρωση της εσωτερικής αγοράς. Για τον θαλάσσιο τομέα αυτό σημαίνει ότι απαιτείται περαιτέρω προώθηση των θαλάσσιων μεταφορών μικρών αποστάσεων, καθώς και βελτίωση των συνδέσεων των απόκεντρων θαλάσσιων περιφερειών και των νησιών τόσο μεταξύ τους, όσο και με την ηπειρωτική χώρα και με τα οικονομικά κέντρα. Αυτό αποτελεί απαραίτητη προϋπόθεση για την ενίσχυση της κοινωνικής, οικονομικής και εδαφικής συνοχής.
<P>
Σημαντική είναι επίσης και η καινοτόμος προσέγγιση που υιοθετήθηκε με την ολοκληρωμένη θαλάσσια πολιτική και άλλαξε τον αποσπασματικό τρόπο διαμόρφωσης των πολιτικών για τον θαλάσσιο τομέα. " αξιοποίηση των συνεργειών έχει διπλό όφελος για τους πολίτες της Ευρωπαϊκής Ένωσης: ενίσχυση της αποτελεσματικότητας των δράσεων και εξοικονόμηση πόρων.
<SPEAKER ID="062" NAME="Γεώργιος Κουμουτσάκος">
εξ ονόματος της Ομάδας PPE. - Κύριε Πρόεδρε, η ολοκληρωμένη θαλάσσια πολιτική είναι πολύ σημαντική για την Ευρωπαϊκή Ένωση. Είναι απαραίτητη για να αξιοποιηθεί πλήρως ένα από τα βασικά πλεονεκτήματα της Ευρώπης: η ισχυρή θαλάσσια παράδοσή της. Στρατηγικός στόχος ολοκληρωμένης θαλάσσιας πολιτικής είναι, μέσα από έναν καλύτερο συντονισμό πολιτικών που σχετίζονται με τη θάλασσα, να ενισχύσουμε την ηγετική θέση της Ευρώπης και στη ναυτιλιακή έρευνα και στην τεχνολογική ανάπτυξη σε τομείς όπως τα ναυπηγεία, η αξιοποίηση θαλάσσιων πόρων, η ανάπτυξη πηγών ενέργειας ανοικτής θάλασσας.
<P>
" ολοκληρωμένη θαλάσσια πολιτική οφείλει να στηρίζει την ευρωπαϊκή ναυτιλία, που είναι πρώτη σε παγκόσμιο επίπεδο, ώστε αυτή να διαδραματίσει ηγετικό ρόλο σε διεθνές επίπεδο. Γι' αυτό θα πρέπει να διαφυλάξουμε ως κάτι ιδιαίτερα πολύτιμο την ανταγωνιστικότητα της ναυτιλίας μας, είναι πολύ σημαντικό για την Ευρώπη. Γι' αυτό πρέπει να εφαρμόζονται σε παγκόσμιο επίπεδο οι διεθνείς λύσεις που έχουν αποφασισθεί κυρίως στον Διεθνή Ναυτιλιακό Οργανισμό, ο οποίος πρέπει να έχει κυρίαρχο ρόλο.
<P>
Ορθώς στην έκθεση της κ. Meissner τονίζεται και αναλύεται η σημασία της θαλάσσιας διακυβέρνησης, της θαλάσσιας επιτήρησης και του θαλάσσιου χωροταξικού σχεδιασμού. Για όλα αυτά, όμως, κύριε Πρόεδρε, υπάρχει μια απαραίτητη προϋπόθεση: ο σεβασμός της Σύμβασης του Ο"Ε για το δίκαιο της θάλασσας. Ως εκ τούτου, είναι ιδιαίτερα σημαντική η παράγραφος 25 της έκθεσης, στην οποία το Ευρωπαϊκό Κοινοβούλιο ζητεί από τα παράκτια κράτη, όλων των θαλασσίων λεκανών, και κυρίως της Μεσογείου, να επιλύσουν ζητήματα υιοθέτησης βάσει της Σύμβασης του δικαίου της θάλασσας. Είναι επίσης σημαντικό ότι στην έκθεση αναδεικνύεται η μεγάλη σημασία που έχουν οι αποκλειστικές οικονομικές ζώνες για την Ευρώπη. Θέλω να συγχαρώ την κ. Meissner για την πολύ καλή προσπάθειά της, και τη συνεργασία που είχαμε, και να ευχαριστήσω και όλους τους σκιώδεις εισηγητές για την προσπάθειά τους. Ταυτόχρονα, όμως, κύριε Πρόεδρε, ως ένθερμος υποστηρικτής της ανταγωνιστικότητας της ευρωπαϊκής ναυτιλίας, διατηρώ, προσωπικά, σοβαρές επιφυλάξεις και έντονο προβληματισμό για την τροπολογία που έχει καταθέσει τις τελευταίες ημέρες η κ. Meissner.
<SPEAKER ID="063" NAME="Knut Fleckenstein" LANGUAGE="DE">
Κύριε Πρόεδρε, κυρίες και κύριοι, καταρχάς θα ήθελα να συγχαρώ την κ. Meissner για την έκθεσή της και να την ευχαριστήσω για όλη τη σκληρή δουλειά που πραγματοποίησε. Συμμεριζόμαστε την προσέγγιση που ακολουθεί η παρούσα έκθεση, η οποία δεν εστιάζει στην τομεακή δομή της θαλάσσιας πολιτικής στα επιμέρους κράτη μέλη, αλλά αντίθετα επισημαίνει τη σημασία του συντονισμού της θαλάσσιας πολιτικής στο πλαίσιο καθώς και μεταξύ όλων των κρατών μελών.
<P>
Εάν κοιτάξουμε στο μέλλον, θα δούμε τον χώρο που υπάρχει στις θάλασσες και τους ωκεανούς μας να γίνεται πιο περιορισμένος. Οι ωκεανοί είναι μεταφορικές οδοί, πηγές πρώτων υλών και ενέργειας, προμηθευτές τροφίμων και αποθεμάτων νερού. " οικονομική εκμετάλλευση των ωκεανών αυξάνεται και αυτό έχει ως επακόλουθο την αύξηση των περιβαλλοντικών επιπτώσεων σε αυτούς. Θα προκύψουν συγκρούσεις συμφερόντων και θα πρέπει να τις επιλύσουμε με αποτελεσματικό συντονισμό στο πλαίσιο αλλά και μεταξύ των χωρών.
<P>
Δεν είναι δυνατόν να σχολιάσουμε κάθε ζήτημα, θα ήθελα ωστόσο να αναφερθώ εν συντομία στις περιοχές ελέγχου των εκπομπών θείου. Δεν είχα την πρόθεση να κάνω περισσότερο επιεική τα όρια. Όταν η Επιτροπή παρουσιάσει τη μελέτη της, θα μπορέσουμε να πούμε σε ποιον βαθμό θα συντελέσουν τα όρια σε μια μετατόπιση από τις θαλάσσιες στις οδικές μεταφορές, ειδικότερα στη Βόρεια Θάλασσα και στη Βαλτική. Τότε, θα μπορέσουμε να συζητήσουμε περαιτέρω το ζήτημα αυτό. Εντούτοις, θα πρέπει να διατηρηθούν στο ίδιο επίπεδο οι βασικές συνθήκες ανταγωνισμού στο πλαίσιο της Ευρωπαϊκής Ένωσης μεταξύ Βορρά και Νότου. Αυτό είναι κάτι που πρέπει επίσης να αποτελέσει στόχο της Επιτροπής.
<P>
Υπάρχει ένα σημείο, με το οποίο δεν είμαστε απολύτως ικανοποιημένοι. Εδώ και πολύ καιρό κάνουμε λόγο για τη στρατηγική σημασία της ναυπηγικής βιομηχανίας στην Ευρώπη. Είπαμε επίσης ότι η καινοτομία είναι πολύ σημαντική σε αυτήν τη βιομηχανία, διότι αυτός είναι ο μόνος τρόπος για να επιβιώσει. Χρειαζόμαστε μια συντονισμένη στρατηγική για την πολιτική που έχει να κάνει με τη ναυπηγική βιομηχανία. Πιστεύω ότι το αίτημα των κρατών μελών να μπει κατά μέρος χρηματοδότηση για τη ναυπηγική ήταν επίσης πολύ σημαντικό, δεν έλαβε όμως την υποστήριξη των Φιλελευθέρων και των Συντηρητικών. Κυρίες και κύριοι, πώς προτείνετε να στηρίξουμε τη ναυπηγική βιομηχανία στην Ευρώπη; Το να βγούμε με αοριστολογίες και ευχολόγια για τους εργαζόμενους στα ευρωπαϊκά ναυπηγεία, οι οποίοι ανησυχούν για τις δουλειές τους, απλώς δεν αρκεί. Εμείς οι Σοσιαλδημοκράτες περιμένουμε καλύτερα μέτρα και καλύτερες προτάσεις στον τομέα αυτόν.
<SPEAKER ID="064" NAME="Izaskun Bilbao Barandica" LANGUAGE="ES">
Κύριε Πρόεδρε, το ένα τρίτο των ευρωπαίων πολιτών ζει σε παράκτιες περιοχές. " ΕΕ είναι η μεγαλύτερη ναυτιλιακή δύναμη παγκοσμίως. Μια ολοκληρωμένη πολιτική που θα συνάδει με τους στόχους της στρατηγικής "Ευρώπη 2020" θα μας βοηθήσει να ενισχύσουμε την ηγετική μας θέση.
<P>
Εντούτοις, κάτι τέτοιο απαιτεί μια σφαιρική, διατομεακή πολιτική που θα λαμβάνει υπόψη όλους τους παράγοντες της κοινωνίας των πολιτών, καθώς και τις στρατηγικές και τις αρμοδιότητες των τοπικών και περιφερειακών αρχών στις παράκτιες περιοχές. Πρέπει να συνεχίσουμε να βλέπουμε τις ακτές και τις θάλασσές μας ως μια ευκαιρία.
<P>
Για τον λόγο αυτόν, πρέπει να ενισχύσουμε την αειφόρο αλιευτική πολιτική μας, λαμβάνοντας υπόψη τις δυσκολίες των πολιτών που κερδίζουν τα προς το ζην από τη θάλασσα, οι οποίοι, συμπτωματικά, αποτελούν έναν ιδιαίτερα υπεύθυνο τομέα. Πρέπει να ενισχύσουμε την πολιτική ασφάλειας, έτσι ώστε να μπορούν να προστατευθούν τα αλιευτικά σκάφη που λειτουργούν βάσει ευρωπαϊκών συμφωνιών. Αυτό συνεπάγεται καταπολέμηση της πειρατείας και, κατά συνέπεια, ενίσχυση της επιχείρησης "Atalanta".
<P>
Πρέπει να επιδείξουμε την πλήρη προσήλωσή μας στην από στρατηγικής πλευράς σημαντική ναυπηγική βιομηχανία, η οποία περνάει δύσκολες στιγμές εξαιτίας του ανταγωνισμού από τη νοτιοανατολική Ασία και η οποία χρειάζεται και περιμένει από την Ευρώπη αμέριστη στήριξη, κάτι που δεν διαθέτει επί του παρόντος.
<P>
Πρέπει να αναπτύξουμε θαλάσσιες αρτηρίες για τη μείωση του CO2 και να προωθήσουμε την ανάπτυξη ανανεώσιμων πηγών ενέργειας.
<P>
" καινοτομία, ο συντονισμός μεταξύ των θεσμικών οργάνων, τα κατάλληλα δημοσιονομικά εργαλεία και ο σαφής καθορισμός της ευρωπαϊκής στρατηγικής σε κάθε σχετικό τομέα θα μας επιτρέψουν να επιτύχουμε οικονομική, τεχνική και αειφόρο ανάπτυξη, καθώς και ένα επίπεδο έρευνας που να επιτρέπει τη δημιουργία υψηλού επιπέδου θέσεων εργασίας, καθώς και την προστασία αυτού για το οποίο όλοι νοιαζόμαστε και όλοι θέλουμε να διατηρήσουμε ζωντανό: τη θάλασσα.
<SPEAKER ID="065" NAME="Keith Taylor" LANGUAGE="EN">
Κύριε Πρόεδρε, εξ ονόματος της Ομάδας Verts/ALE θα ήθελα να ευχαριστήσω την εισηγήτρια κ. Meissner για το γεγονός ότι συνέταξε την παρούσα έκθεση και την ανέπτυξε μαζί με τις υπόλοιπες πολιτικές Ομάδες.
<P>
Καθώς το 71% της επιφάνειας της Γης καλύπτεται από νερό, έχει πράγματι νόημα να προσπαθήσουμε να αναπτύξουμε μια ολοκληρωμένη θαλάσσια πολιτική. " Ευρώπη, φυσικά, διαθέτει 305.000 χιλιόμετρα ακτογραμμών.
<P>
Αυτή ήταν η πρόθεση της Επιτροπής το 2009, όταν ανακοίνωνε μια πιο οριζόντια προσέγγιση πολιτικής σε σχέση με τομείς όπως οι θαλάσσιες μεταφορές, το θαλάσσιο περιβάλλον και οι περιφερειακές και αλιευτικές πολιτικές.
<P>
Σήμερα, βλέπουμε την απάντηση της Επιτροπής Μεταφορών και Τουρισμού σε αυτήν τη νέα κατεύθυνση, υπό τη μορφή της έκθεσης της κ. Meissner. " έκθεση θα έχει την υποστήριξή μας. Αποτελεί ένα χρήσιμο βήμα προς τη σωστή κατεύθυνση, δηλαδή να φροντίσουμε και να χρησιμοποιήσουμε με βιώσιμο τρόπο τους θαλάσσιους πόρους μας.
<P>
Εντούτοις, πιστεύουμε ότι πρέπει ακόμη να γίνει πολλή δουλειά. Επιδοκιμάζουμε τις προτάσεις της έκθεσης όσον αφορά τη θαλάσσια διακυβέρνηση, τις πρωτοβουλίες και στρατηγικές σχετικά με τις θαλάσσιες λεκάνες, τον θαλάσσιο χωροταξικό σχεδιασμό και τη θαλάσσια επιτήρηση, το πλαίσιο θαλάσσιων ερευνών και το δίκτυο θαλάσσιων παρατηρήσεων και δεδομένων, καθώς και το ταμείο θαλάσσιων υποδομών.
<P>
Είμαι ιδιαίτερα ικανοποιημένος για το γεγονός ότι η έκθεση περιλαμβάνει πλέον την ενοποίηση των στόχων για μείωση των εκπομπών άνθρακα και υποστηρίζει την ανανεώσιμη ηλιακή και αιολική ενέργεια στα σκάφη.
<P>
Όσον αφορά τις ψηφοφορίες που θα πραγματοποιηθούν αργότερα, θα ήθελα να ζητήσω από τους βουλευτές να υποστηρίξουν την τροπολογία της εισηγήτριας, η οποία επιδιώκει να συμπεριλάβει τη δυνατότητα να συμπεριληφθούν τα συστήματα εμπορίας δικαιωμάτων εκπομπών στους κανόνες της ΕΕ και του Διεθνούς Ναυτιλιακού Οργανισμού.
<P>
Αυτό ήταν ένα ζήτημα, επί του οποίου η Επιτροπή Μεταφορών ήταν ομαλά διαιρεμένη, με 20 ψήφους σε κάθε πλευρά, επομένως ορθώς η κ. Meissner το έφερε σήμερα προς ψήφιση στην Ολομέλεια.
<P>
Θα ήθελα να ζητήσω από τους βουλευτές να επιδείξουν διορατικότητα "20 στα 20" και να υπερψηφίσουν την τροπολογία της εισηγήτριας, η οποία αναγνωρίζει ότι τα συγκεκριμένα μέτρα συνάδουν απόλυτα με τους ευρύτερους στρατηγικούς μας στόχους για μείωση του CO2 καθώς και με το πρόγραμμα "Ευρώπη 2020".
<SPEAKER ID="066" NAME="Struan Stevenson">
εξ ονόματος της Ομάδας ECR. - (EN) Κύριε Πρόεδρε, επικροτώ την ανάπτυξη μιας ολοκληρωμένης θαλάσσιας πολιτικής που θα διαφυλάσσει και θα ενισχύει τις αρχές της επικουρικότητας, της ανταγωνιστικότητας και της αειφόρου χρήσης των θαλάσσιων πόρων. Ωστόσο, δεν υποστηρίζω την αναγέννηση της ιδέας για μια ευρωπαϊκή ακτοφυλακή. " ιδέα αυτή απορρίφθηκε μια φορά στο παρελθόν. Δεν πιστεύω ότι είναι απαραίτητη. Πιστεύω ότι θα ήταν ιδιαίτερα δαπανηρή σε μια περίοδο δημοσιονομικής αυστηρότητας.
<P>
Πιστεύω επίσης ότι μια οδηγία για τον θαλάσσιο χωροταξικό σχεδιασμό θα ήταν μια περιττή πολυτέλεια που δεν θα προσέφερε, κατά την άποψή μου, καμία προστιθέμενη αξία στη σημερινή διαδικασία συνεργασίας μεταξύ των κρατών μελών.
<P>
Επιτρέψτε επίσης να αναφέρω στο πλαίσιο αυτό τις επιπτώσεις των σχεδίων υπεράκτιας αιολικής, κυματικής και παλιρροϊκής ενέργειας, σε συνδυασμό με τον καθορισμό των θαλάσσιων προστατευόμενων περιοχών (ΘΠΠ), στην παράκτια αλιεία και τις βιοτεχνικές αλιευτικές δραστηριότητες. Δεν μπορούμε απλώς να τραβάμε γραμμές στον χάρτη, ορίζοντας τεράστιες περιοχές παράκτιων υδάτων ως ΘΠΠ ή ως περιοχές για ανανεώσιμες πηγές ενέργειας. Δεν είναι δυνατό να εκτοπίζονται αυθαίρετα οι μικρής κλίμακας αλιείς χωρίς πλήρεις διαβουλεύσεις. Ο καθορισμός των περιοχών αυτών πρέπει να αποτελεί μια διαδικασία από κάτω προς τα πάνω και όχι από πάνω προς τα κάτω και πρέπει να περιλαμβάνει διαβουλεύσεις με τους ενδιαφερόμενους φορείς.
<SPEAKER ID="067" NAME="Jaromír Kohlíček">
εξ ονόματος της Ομάδας GUE/NGL. - (CS) " ολοκληρωμένη θαλάσσια πολιτική δεν συζητείται για πρώτη φορά στο πλαίσιο της Ευρωπαϊκής Ένωσης, εξακολουθεί όμως να είναι πολύ δύσκολο να συμφιλιώσουμε την προστασία του περιβάλλοντος, την αλιεία, τις μεταφορές, την ενέργεια, τη βιομηχανία, την επιστήμη και την έρευνα και να ενσωματώσουμε τις διάφορες πτυχές της ανάπτυξης σε ένα ενιαίο σχέδιο. " έκθεση της Επιτροπής απαντά στο ερώτημα με ποιον τρόπο πρόκειται να εφαρμοστεί το σχέδιο δράσης που περιλαμβάνεται στη Γαλάζια Βίβλο του 2007. Από την έκθεση προκύπτει ότι 56 από τα 65 προτεινόμενα μέτρα έχουν δρομολογηθεί ή ολοκληρωθεί και συνήθως ως νομικές πράξεις από την Επιτροπή ή το Συμβούλιο.
<P>
Εντούτοις, για τις περιοχές της ενδοχώρας, προτεραιότητα είναι να συνδεθεί η θαλάσσια πολιτική με μια πολιτική καλύτερης και ορθολογικής χρήσης των κύριων ευρωπαϊκών θαλάσσιων οδών· βλ. σημείο 40 της έκθεσης. Εδώ, η προσοχή δίνεται παραδοσιακά στον Ρήνο, τον Μάας και το συνδεδεμένο σύστημα θαλάσσιων οδών στη Γαλλία, το Βέλγιο, τις Κάτω Χώρες και τη Γερμανία, συμπεριλαμβανομένης της σύνδεσης Ρήνου-Μάιν-Δούναβη. Δυστυχώς, οι εν λόγω προσπάθειες έχουν αφήσει στο σκοτάδι το κεντρικό τμήμα του Δούναβη κατηφορικά της Βιέννης και τους παραπόταμους του Έλβα ανηφορικά του Μαγδεμβούργου. " χρήση των θαλάσσιων αυτών οδών για κυκλοφορία συζητείται πολύ σπάνια, ενώ η πραγματοποίηση επενδύσεων για τη βελτίωση της πλοϊμότητας είναι δευτερεύοντος ενδιαφέροντος για την Ευρωπαϊκή Επιτροπή και το Συμβούλιο. Το γεγονός αυτό είναι οπωσδήποτε ντροπή, διότι οι μεγάλες ενεργειακές δυνατότητες των θαλάσσιων αυτών οδών παραμένουν ανεκμετάλλευτες, ενώ ασκούνται περιττές πιέσεις στην επέκταση των τερματικών στις πόλεις-λιμάνια, τα οποία μεταφέρουν φορτία από τα πλοία στους σιδηροδρόμους και τους δρόμους, ενώ οι δυνατότητες των ποτάμιων λιμανιών μένουν ανεκμετάλλευτες.
<P>
Φυσικά, πέρα από τη σύνδεση της θαλάσσιας, σιδηροδρομικής και οδικής κυκλοφορίας, είναι αναγκαίο να εξετάσουμε ουσιαστικά τα ζητήματα της διατήρησης της φύσης και των ενεργειακών χρήσεων στις παράκτιες περιοχές. Στο σημείο αυτό, είναι εύλογο να προσθέσουμε περαιτέρω ερωτήματα σε αυτά που θέτει η κ. Meissner στην έκθεσή της όσον αφορά δύο ζητήματα: τη σχέση μεταξύ των θαλάσσιων και ποτάμιων μεταφορών και τη σύνδεσή τους.
<P>
Επικροτώ τα δεκάδες μέτρα που περιέχονται στην έκθεση. Θα επεσήμανα την ανάγκη συνεπούς εφαρμογής της τρίτης δέσμης μέτρων για τη ναυτιλία. Στο σημείο 21, θεωρώ ότι το έργο όσον αφορά τις οικολογικές λύσεις για τον καθαρισμό των πετρελαιοφόρων και τη διάθεση των παλαιών πλοίων αποτελεί μια βασικής σημασίας πρωτοβουλία για την πρόληψη της ρύπανσης. " σημερινή κατάσταση ως προς το ζήτημα αυτό είναι αξιολύπητη. Συμφωνώ με την έκθεση της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών.
<SPEAKER ID="068" NAME="Anna Rosbach" LANGUAGE="DA">
Κύριε Πρόεδρε, θα ήθελα να ευχαριστήσω την κ. Meissner για αυτήν την καλά μελετημένη και περιεκτική έκθεση, στην οποία δεν μένει σχεδόν τίποτε να προστεθεί. Όπως και η κ. Meissner, υποστηρίζω σθεναρά την ύπαρξη συνοχής μεταξύ των τομέων πολιτικής, των διεπιστημονικών προγραμμάτων έρευνας και των νέων προκλήσεων· εκείνο, όμως, που με ανησυχεί περισσότερο είναι τα προβλήματα που σχετίζονται με τη ρύπανση των θαλασσών μας.
<P>
Σε αυτό το Σώμα εγκρίνουμε πάρα πολλές εκθέσεις που, δυστυχώς, ξεχνιούνται σύντομα μετά την έγκρισή τους. Γι' αυτόν τον λόγο, θα ήθελα να θυμίσω στην Επιτροπή ένα επιπρόσθετο πρωτόκολλο που ενέκρινε το Κοινοβούλιο στις 26 Ιανουαρίου του τρέχοντος έτους, με άλλα λόγια σχεδόν πριν από εννέα μήνες περίπου. Αφορούσε την καθιέρωση συνεργασίας μεταξύ των ευρωπαϊκών κρατών μελών για την καταπολέμηση των καταστροφών στον νοτιοανατολικό Ατλαντικό. Πρόκειται για ένα θέμα που αναφέρει και η κ. Meissner στην παράγραφο 4 της έκθεσής της. Έως σήμερα, δεν έχω λάβει καμία πληροφορία από την Επιτροπή για το συγκεκριμένο θέμα, είτε ως προς το εάν έχουν ληφθεί κάποια μέτρα προς την κατεύθυνση της καθιέρωσης αυτής της συνεργασίας ή ετοιμότητας μεταξύ των κρατών μελών, είτε για το εάν ίσως η ίδια η Επιτροπή προτίθεται να ορίσει μια κατάσταση ετοιμότητας για την ΕΕ. Και όλα αυτά παρά την πετρελαϊκή καταστροφή στον Κόλπο του Μεξικού, την οποία μόλις σταματήσαμε να εξετάζουμε, και την απειλή που θέτουν οι παμπάλαιες και σκουριασμένες πετρελαιοπηγές στη Βόρεια Θάλασσα. Επομένως, θα ήθελα για ακόμη μία φορά να ρωτήσω την Επιτροπή: τι έχει συμβεί όσον αφορά την ετοιμότητα των θαλασσών μας ενάντια σε καταστροφές; Θα πρέπει να περιμένουμε να συμβεί κάτι σοβαρό, για να ξυπνήσει η Ευρώπη;
<SPEAKER ID="069" NAME="Franz Obermayr" AFFILIATION="NI">
(DE) Κύριε Πρόεδρε, όσον αφορά τους ωκεανούς μας, ο χρόνος τελειώνει. Εάν συνεχίσουμε με τους σημερινούς ρυθμούς να τους καταστρέφουμε, στο τέλος θα καταστραφούμε εμείς οι ίδιοι, καθώς το 70% του οξυγόνου παγκοσμίως παράγεται από τη θαλάσσια χλωρίδα. Δεν αρκεί να προωθήσουμε την προστασία του περιβάλλοντος στο πλαίσιο της ΕΕ, όπως τόσο πολύ μας αρέσει να κάνουμε πάντοτε, διότι είναι γνωστό τοις πάσι ότι οι άνεμοι και τα κύματα δεν σέβονται σύνορα.
<P>
Ως εκ τούτου, πραγματικά δεν καταλαβαίνω για ποιον λόγο δεν θεσπίζουμε σαφείς κανονισμούς, όταν τα πλούσια βιομηχανικά έθνη μπορούν να μετατοπίσουν τα περιβαλλοντικά τους προβλήματα στις αναπτυσσόμενες χώρες. Θεωρώ ότι χρειαζόμαστε συγκεκριμένους κανόνες για τη διάλυση πλοίων. Πλοία που αποτελούνται από τόνους αποβλήτων μολυσμένων με άσβεστο στέλνονται από την Ευρώπη στην Ινδία, στο Μπανγκλαντές και το Πακιστάν για να διαλυθούν, όπου και μολύνουν ολόκληρες ακτογραμμές. Εντούτοις, όλα αυτά επιστρέφουν σε εμάς με τη μορφή μολυσμένων θαλασσινών που καταλήγουν στα πιάτα μας μέσω της τροφικής αλυσίδας. Δεν έχουμε καν αναφερθεί στους εργαζόμενους στις χώρες αυτές, οι οποίοι ρισκάρουν τη ζωή τους εξαιτίας των ανεπαρκών προφυλάξεων ασφαλείας. Μια ημέρα, ένα πλοίο, ένας θάνατος. Έτσι περιγράφουν στην ινδική πόλη Alang την επικίνδυνη δουλειά τους όσοι εργάζονται στη διάλυση των πλοίων.
<P>
Επίσης, δεν διαθέτουμε σαφείς κανονισμούς για τη γεώτρηση ανοικτής θάλασσας. Στο πλαίσιο αυτό, θα ήθελα να επισημάνω την πολύ θετική κίνηση στην οποία προέβη ο κ. Öttinger, ο οποίος επιχειρεί να θεσπίσει κανονισμούς που διέπουν την ασφάλεια στις εξέδρες γεώτρησης.
<P>
Δεν υπάρχουν κανονισμοί για τις πολυσύχναστες ναυτιλιακές αρτηρίες, όπως ο Βόσπορος, όπου δεν έχει εισαχθεί ακόμη η υποχρεωτική πλοήγηση. Τα μεγάλα δεξαμενόπλοια περνούν καθημερινά από τα στενά αυτά.
<P>
Ένα άλλο σημαντικό στοιχείο που θα ήθελα να αναφέρω είναι το γεγονός ότι οι ναυτιλιακές εταιρείες διαδραματίζουν ενεργό ρόλο στην προστασία του περιβάλλοντος και των θαλάσσιων ζώων. Για παράδειγμα, μια ιταλική ναυτιλιακή εταιρεία εγκατέστησε ένα σύστημα, το οποίο θα εμποδίζει τα πλοία της να συγκρούονται με φάλαινες. Θα ήταν μια πολύ καλή ιδέα να στηρίξει η ΕΕ τέτοιου είδους θετικά μέτρα που λαμβάνονται από τις ιδιωτικές εταιρείες.
<SPEAKER ID="070" NAME="Ville Itälä" AFFILIATION="PPE">
(FI) Κύριε Πρόεδρε, θα ήθελα να ευχαριστήσω την εισηγήτρια για το εξαίρετο έργο της και, ιδιαίτερα, για τον ορθό τρόπο, με τον οποίο βλέπει την απόφαση του Διεθνούς Ναυτιλιακού Οργανισμού (ΔΝΟ) όσον αφορά τις εκπομπές θείου. Ελπίζω ότι η Επιτροπή θα λάβει πραγματικά υπόψη την απόφαση αυτή, μια απόφαση που σήμερα πρόκειται να εγκριθεί ομόφωνα στο Κοινοβούλιο.
<P>
" απόφαση του ΔΝΟ ήταν βιαστική, χωρίς καμία εκτίμηση περιβαλλοντικών επιπτώσεων και καμία εκτίμηση κόστους. " ΕΕ δεν θα πρέπει να επαναλάβει το λάθος του ΔΝΟ. Εάν οριστούν για τον Βορρά διαφορετικά όρια εκπομπής αερίων σε σχέση με τον Νότο, ο ανταγωνισμός θα διαστρεβλωθεί και το ίδιο θα συμβεί και με τους κανόνες στο πλαίσιο της ΕΕ. Τα όρια εκπομπών αερίων θα πρέπει να είναι τα ίδια. Είμαι απολύτως βέβαιος ότι, εάν προχωρήσει κάτι τέτοιο, αυτό θα είναι αντίθετο στο δίκαιο της ΕΕ για τον ανταγωνισμό.
<P>
Τι θα συνεπάγεται αυτό για τη χώρα μου, για παράδειγμα; Θα συνεπάγεται ότι η βιομηχανία θα αντιμετωπίσει έναν επιπρόσθετο λογαριασμό της τάξης περίπου του ενός δισεκατομμυρίου ευρώ τον χρόνο. Οι φινλανδικές θέσεις εργασίας απειλούνται, παρά το γεγονός ότι κάνουμε ό,τι μπορούμε για να αυξήσουμε τον αριθμό των θέσεων εργασίας στην ΕΕ. Μιλούμε για τη στρατηγική "Ευρώπη 2020", λαμβάνουμε όμως άλλου είδους αποφάσεις που καταργούν αυτές τις θέσεις εργασίας.
<P>
Τα φορτία για τη Φινλανδία μεταφέρονται στα ρωσικά πλοία, τα οποία στη συνέχεια μεταφέρουν τα αγαθά στη Φινλανδία πάνω σε φορτηγά, διότι η Ρωσία δεν πρόκειται να επικυρώσει την απόφαση αυτή του ΔΝΟ. Οπωσδήποτε αυτό δεν είναι κάτι που επιθυμεί η ΕΕ. Οι Σουηδοί είπαν ότι θα αρχίσουν να μεταφέρουν με φορτηγά ό,τι μεταφέρεται τώρα με τα πλοία. Ως εκ τούτου, αυτή θα ήταν μια κακή απόφαση για το περιβάλλον, καθώς και για το μέλλον των ευρωπαϊκών θέσεων εργασίας. Ελπίζω ότι η Επιτροπή θα κατανοήσει πραγματικά αυτήν την απόφαση που θα ληφθεί ομόφωνα σήμερα στο Κοινοβούλιο.
<SPEAKER ID="071" NAME="Guido Milana" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να ευχαριστήσω την εισηγήτρια. Ως προς την ολοκληρωμένη θαλάσσια πολιτική, πρέπει να υπερβούμε το στάδιο των καλών προθέσεων και να δώσουμε νέα ώθηση σε μια στρατηγική που θα αντιπροσωπεύει την πορεία προς την ευημερία και την ανάπτυξη στην Ευρωπαϊκή Ένωση, αναπληρώνοντας όλο τον χρόνο που χάθηκε για την πρόληψη των περιβαλλοντικών καταστροφών και την καταπολέμηση των κλιματικών αλλαγών και της ρύπανσης.
<P>
Μόλις σήμερα το πρωί ο κ. Pirillo θύμισε στο Κοινοβούλιο ένα άλλο καταστροφικό συμβάν που έλαβε χώρα τις προάλλες στην πόλη Paola της Καλαβρίας. " Επιτροπή πρέπει να αποδείξει ότι καταβάλλει σοβαρές προσπάθειες, ότι δεν χρησιμοποιεί απλώς τα εργαλεία διακυβέρνησής της, αλλά εφαρμόζει στην πραγματικότητα στοχευμένα νομοθετικά μέτρα και αντλεί δεόντως διδάγματα από τα λάθη του παρελθόντος, τα οποία προκλήθηκαν από μια προσέγγιση που είχε πολύ συχνά υπερβολικά τομεακό χαρακτήρα.
<P>
Γνωρίζουμε πολύ καλά ότι πρόκειται για μια πολύ σύνθετη διαδικασία, βρισκόμαστε όμως σε ένα δύσκολο και απαιτητικό σημείο, όπου κανένα ολίσθημα της προσοχής δεν μπορεί να γίνει ανεκτό και όπου απαιτούνται επαρκείς επενδύσεις και μηχανισμοί κοινής διακυβέρνησης, τόσο σε διοργανικό επίπεδο όσο και σε επίπεδο διεθνούς συνεργασίας για τις περιφερειακές λεκάνες, μεταξύ των οποίων η Μεσόγειος ξεχωρίζει εξαιτίας της πολυπλοκότητας στη δικαιοδοσία της.
<P>
Γι' αυτόν ακριβώς τον λόγο, θα είναι κρίσιμης σημασίας να δούμε τη διαχείριση της λεκάνης της Μεσογείου ως ένα περιουσιακό στοιχείο κοινό σε όλα τα παράκτια κράτη, επί τη βάσει της αρχής του res communis omnium ή της κοινής κληρονομιάς. Διαφορετικά, η ολοένα και πιο διαδεδομένη πρακτική της μονομερούς δήλωσης αποκλειστικών οικονομικών ζωνών ή τέτοιων παρόμοιων στη Μεσόγειο Θάλασσα, καθώς και η αντίθεση προς τη Σύμβαση των "νωμένων Εθνών για το Δίκαιο της Θάλασσας, θα υπονόμευε την ιδέα της αποτελεσματικής και κοινής διακυβέρνησης.
<P>
Θα ήθελα να επισημάνω στο πλαίσιο αυτό ότι, μόλις πριν από έναν μήνα, η ερμηνεία αυτή από μέρους της Λιβύης οδήγησε σε μια πραγματικά ένοπλη επίθεση ενάντια σε ένα ευρωπαϊκό αλιευτικό σκάφος και θα ήταν λάθος να υποστηρίξουμε ότι το ζήτημα αυτό αφορά αποκλειστικά την Ιταλία και τη Λιβύη.
<SPEAKER ID="072" NAME="Corinne Lepage" AFFILIATION="ALDE">
(FR) Κύριε Πρόεδρε, επιτρέψτε μου καταρχάς να πω ένα πολύ μεγάλο ευχαριστώ στην κ. Meissner, την εισηγήτριά μας, για την εξαίρετη έκθεσή της και, προπάντων, για την εξαίρετη συνεργασία της με τη διακομματική ομάδα για τις θάλασσες και παράκτιες περιοχές, της οποίας προεδρεύω και η οποία, με τις καλές υπηρεσίες της κ. Meissner, μπόρεσε να διασφαλίσει την έγκριση τροπολογιών επί ζητημάτων μεγάλης σημασίας για τα μέλη της. " παρούσα έκθεση μας δίνει την ευκαιρία να προβάλουμε τους εαυτούς μας στο μέλλον, καθώς και την κατάσταση ως έχει σήμερα· αυτό είναι πολύ σημαντικό.
<P>
Είμαστε εντελώς αποφασισμένοι να δούμε δύο πράγματα στην ολοκληρωμένη θαλάσσια πολιτική (ΟΘΠ). Πρώτον, ότι δίνεται προτεραιότητα στη διαφύλαξη του θαλάσσιου και παράκτιου περιβάλλοντος. Ήδη υφίσταται μια οδηγία-πλαίσιο, πρέπει όμως να ενισχυθούν και άλλα εργαλεία, ιδιαίτερα όσον αφορά την ολοκληρωμένη διαχείριση των παράκτιων περιοχών και τον θαλάσσιο χωροταξικό σχεδιασμό.
<P>
Πρέπει να εκμεταλλευθούμε την επόμενη τριετία, προκειμένου να θεσπίσουμε μια πραγματική κοινοτική πολιτική στον τομέα αυτόν που θα μας επιτρέψει να γεφυρώσουμε αυτό το τεχνητό χάσμα ανάμεσα στα εργαλεία για τη γη και στα εργαλεία για τη θάλασσα, διαφορετικά οι συμπολίτες μας δεν θα καταλάβουν. Ως εκ τούτου, περιμένουμε πολλά από την κ. Δαμανάκη στο θέμα αυτό.
<P>
Το δεύτερο σημείο είναι η "γαλάζια" ανάπτυξη. Είμαστε όλοι ιδιαίτερα προσηλωμένοι σε αυτήν και περιμένουμε τη μελέτη που ξεκίνησε η Γενική Διεύθυνση Θαλάσσιας Πολιτικής και Αλιείας, προκειμένου να διασαφηνιστούν οι πηγές δραστηριότητας και απασχόλησης που μπορούμε να περιμένουμε.
<P>
Εφιστώ την προσοχή σας στο πρόγραμμα που έχει βαπτιστεί "Vasco de Gama" και το οποίο δρομολόγησαν οι παραθαλάσσιες περιφέρειες και ευχαριστώ την κ. Meissner για το γεγονός ότι το έλαβε υπόψη της.
<SPEAKER ID="073" NAME="Isabella Lövin" AFFILIATION="Verts/ALE">
(SV) " ολοκληρωμένη θαλάσσια πολιτική είναι μια πολύ ευπρόσδεκτη στρατηγική, διότι οι θάλασσές μας αλληλοσυνδέονται και όλοι οι τομείς που εκμεταλλεύονται τις θάλασσες έχουν συνδυασμένες επιπτώσεις στο θαλάσσιο περιβάλλον. Αυτό σημαίνει ότι θα ήταν καταστροφικό και ανεύθυνο να συνεχίσουμε να λαμβάνουμε αποφάσεις σε σχέση με το θαλάσσιο περιβάλλον, χωρίς να λαμβάνουμε υπόψη τις συσσωρευτικές επιπτώσεις στο θαλάσσιο περιβάλλον από την αλιεία, τη βυθοκόρηση, τη ναυτιλία, την αιολική και την κυματική ενέργεια, τον τουρισμό και άλλες δραστηριότητες.
<P>
" οδηγία-πλαίσιο για τη θαλάσσια στρατηγική αποτελεί τον περιβαλλοντικό πυλώνα της ολοκληρωμένης θαλάσσιας πολιτικής και ορίζει ότι όλα τα κράτη μέλη θα έχουν επιτύχει καλή περιβαλλοντική κατάσταση για τις θάλασσές μας έως το 2020. Προκειμένου να καταστεί δυνατό κάτι τέτοιο, τα κράτη μέλη πρέπει, το συντομότερο δυνατόν, να εφαρμόσουν μια μορφή θαλάσσιας διακυβέρνησης που θα είναι ολοκληρωμένη στην πράξη, με ένα ενιαίο κέντρο για τη λήψη αποφάσεων.
<P>
Θα σας δώσω ένα παράδειγμα για το πόσο στραβά μπορούν να πάνε τα πράγματα, όταν οι διάφοροι χρήστες της θάλασσας υπάγονται σε διαφορετικές αρχές και διαφορετικές νομοθεσίες. Στη νότια Kattegatt στη Σουηδία, η Σουηδία και η Δανία έχουν συμφωνήσει να προστατεύσουν την περιοχή ωοτοκίας του βακαλάου σε μια απεγνωσμένη προσπάθεια να προστατεύσουν τα τελευταία εναπομείναντα αποθέματα βακαλάου. Πρόσφατα, μια άλλη αρχή στη Σουηδία αποφάσισε ότι η κοινότητα Falkenberg θα πρέπει να μπορεί να πετά στη θάλασσα τεράστιες ποσότητες αποβλήτων βυθοκόρησης που προέρχονται από λιμάνια, ακριβώς στην περιοχή ωοτοκίας του βακαλάου.
<P>
Τα κράτη μέλη έχουν πλέον καθήκον να επιτύχουν μια καλή περιβαλλοντική κατάσταση για τις θάλασσες έως το 2020. Μόνο εάν αντιπαραβάλουμε τις αποφάσεις που αφορούν τις θάλασσες και πραγματοποιήσουμε έναν θαλάσσιο χωροταξικό σχεδιασμό, θα μπορέσει να καταστεί αυτό δυνατό.
<P>
Ο θαλάσσιος χωροταξικός σχεδιασμός θα μας επιτρέψει επίσης να δούμε πιο καθαρά ποιος επιδεικνύει ενδιαφέρον για τις θάλασσες και ποιος επιθυμεί να τις εκμεταλλευθεί, καθώς και να είμαστε ξεκάθαροι ως προς το ότι οι ίδιοι κανόνες πρέπει να ισχύουν για όλους. Επίσης, οι αλιευτικές εργασίες πρέπει να πραγματοποιούν εκτιμήσεις περιβαλλοντικών επιπτώσεων και πρέπει να ακολουθούν την αρχή της βέλτιστης πρακτικής. Πρέπει επίσης να συμμορφώνονται με την αρχή της πρόληψης, όπως ακριβώς συμβαίνει με τους αγωγούς αερίων στον θαλάσσιο βυθό ή με τα αιολικά πάρκα.
<P>
Αυτό θα ήταν ένα πολύ μεγάλο βήμα προς τη σωστή κατεύθυνση.
<SPEAKER ID="074" NAME="Marek Józef Gróbarczyk" AFFILIATION="ECR">
(PL) " έκθεση για την ολοκληρωμένη θαλάσσια πολιτική μας κάνει να σκεφτούμε πιο προσεκτικά και απαιτεί να δώσουμε μεγαλύτερη προσοχή στο θέμα αυτό. " σύντομη παρουσίαση της έκθεσης δυνάμει του άρθρου 48 του Κανονισμού, η μειωμένη δυνατότητα κατάθεσης τροπολογιών, η οποία είναι αντίθετη στους κανόνες, και η απόρριψη της πλειονότητας των τροπολογιών που κατέθεσε η Ευρωπαϊκή Επιτροπή δεν μας γεμίζουν με αισιοδοξία ή ελπίδα ότι η Επιτροπή Μεταφορών και Τουρισμού θα προσεγγίσει το θέμα της ολοκληρωμένης θαλάσσιας πολιτικής με εντελώς υπεύθυνο τρόπο.
<P>
Ας θυμηθούμε ότι η ναυτιλιακή βιομηχανία στην Ευρωπαϊκή Ένωση αντιμετωπίζει μια τεράστια κρίση. " βιομηχανία καταστρέφεται από τις πρακτικές ντάμπινγκ και τον ανταγωνισμό από την Άπω Ανατολή, καθώς και από την εξαγορά των ναυτιλιακών εταιρειών από φθηνούς φορείς εκμετάλλευσης. Αυτό συμβαίνει λόγω της έλλειψης μιας ευρωπαϊκής ολοκληρωμένης θαλάσσιας πολιτικής. Βρισκόμαστε αντιμέτωποι με μια κρίση στη ναυπηγική βιομηχανία. Θα προσθέσω ότι στη χώρα μου τα δύο μεγαλύτερα ναυπηγεία έκλεισαν προσφάτως και ότι αυτό συνέβη κάτω από τις πιέσεις της Ευρωπαϊκής Επιτροπής και εξαιτίας των αναποτελεσματικών ενεργειών της πολωνικής κυβέρνησης. Το γεγονός αυτό προκάλεσε τεράστια οικονομική μετανάστευση και έχει αυξήσει την ανεργία. Ως εκ τούτου, ζητώ να δοθεί η δέουσα προσοχή στην ολοκληρωμένη θαλάσσια πολιτική, καθώς και να ακολουθηθεί μια εντελώς υπεύθυνη προσέγγιση σε σχέση με το θέμα αυτό.
<SPEAKER ID="075" NAME="João Ferreira" AFFILIATION="GUE/NGL">
(PT) Ο μεγάλος αριθμός δραστηριοτήτων και τομεακών πολιτικών όσον αφορά το θαλάσσιο περιβάλλον -από την αλιεία έως τις θαλάσσιες μεταφορές, καθώς και τον τουρισμό, την ενέργεια, την επιστήμη και την τεχνολογία, μεταξύ άλλων- απαιτεί μια ολοκληρωμένη θαλάσσια πολιτική που θα προωθεί την επωφελή διασύνδεση όλων αυτών των τομέων μέσα σε ένα πλαίσιο βιωσιμότητας για το θαλάσσιο περιβάλλον και διαφύλαξης των σχετικών οικοσυστημάτων. Αυτό συμβαίνει επειδή συγκεκριμένα τοπικά και περιφερειακά χαρακτηριστικά έχουν κρίσιμη σημασία στο πλαίσιο αυτής της σχέσης και οι επιπτώσεις αυτής της ολοκληρωμένης πολιτικής θα γίνουν αισθητές και σε αυτό το επίπεδο. Πέρα από την απλή εφαρμογή της, πρέπει επίσης να καθοριστεί σε αυτό το επίπεδο, εμπλέκοντας τις παράκτιες κοινότητες που εργάζονται με το θαλάσσιο περιβάλλον και που του δίνουν ζωή και εξαρτώνται από αυτό. Επίσης, δεν πρέπει να ξεχνούμε το κοινό όραμα που είναι αναγκαίο ή τη συνεργασία και τον συντονισμό που είναι κρίσιμης σημασίας ενόψει του γεγονότος ότι οι ωκεανοί και οι θάλασσες αλληλοσυνδέονται και αλληλοεξαρτώνται.
<P>
Κάθε πρωτοβουλία της Ένωσης στον τομέα αυτόν θα πρέπει να διαφυλάσσει την κυριαρχία και τις εξουσίες κάθε κράτους μέλους σε σχέση με τη διαχείριση των χωρικών του υδάτων και τις αποκλειστικές οικονομικές ζώνες, και ταυτόχρονα να συμβάλλει στην προώθηση των πόρων που βρίσκονται εκεί ως μέρος των ενδογενών τους δυνατοτήτων και του συγκριτικού τους πλεονεκτήματος.
<P>
Μεταξύ άλλων πραγμάτων, όπως η προώθηση της θαλάσσιας έρευνας και η ανάπτυξη των διαφόρων πτυχών της ναυτικής τεχνολογίας, όπως είναι η ναυπηγική, το περιεκτικό όραμα της ολοκληρωμένης θαλάσσιας πολιτικής θα πρέπει να καλύπτει τα εξής: την προώθηση των θαλάσσιων μεταφορών που είναι περισσότερο αειφόρες από περιβαλλοντικής πλευράς καθώς και των λιμενικών υποδομών ως μέρος της δημόσιας διαχείρισής τους· την προώθηση της αλιείας, διασφαλίζοντας τον εκσυγχρονισμό του τομέα και την περιβαλλοντική του αειφορία, καθώς και την κοινωνικοοικονομική του βιωσιμότητα· την επαρκή και ανεξάρτητη χρηματοδότηση που δεν αφαιρεί πόρους από το Ευρωπαϊκό Ταμείο Αλιείας· και, τέλος, τον ρόλο και τα ειδικά χαρακτηριστικά των εξόχως απόκεντρων περιφερειών.
<SPEAKER ID="076" NAME="Nick Griffin" AFFILIATION="NI">
(EN) Κύριε Πρόεδρε, προτού πάρουμε συμβουλές από οιονδήποτε εμπειρογνώμονα, είναι σοφό να εξετάσουμε το μητρώο του για να ελέγξουμε εάν είναι ικανός. " έκθεση για την ολοκληρωμένη θαλάσσια πολιτική είναι εν μέρει έργο της Επιτροπής Αλιείας, επομένως προτού εμπλακούμε στα μεγαλεπήβολα σχέδιά της, αξίζει να ρίξουμε μια κριτική ματιά στο μητρώο της Ευρωπαϊκής Ένωσης όσον αφορά τη διαχείριση των θαλασσών. Αναπόφευκτα, αυτό σημαίνει να αξιολογήσουμε την κατάσταση στα παλαιότερα κυρίαρχα ύδατα του "νωμένου Βασιλείου, τα οποία παραδόθηκαν μυστικά στον ευρωπαϊκό γραφειοκρατικό έλεγχο το 1973, καθώς σχεδόν το 70% των λεγόμενων "κοινοτικών αλιευτικών αποθεμάτων" είναι στην πραγματικότητα βρετανικά αλιευτικά αποθέματα.
<P>
Πώς είναι η ζωή των ψαριών και των ψαράδων μας στο πλαίσιο της κοινής αλιευτικής πολιτικής (ΚΑΠ); Οι αριθμοί μάς λένε πολύ περισσότερα από ό,τι όλα τα ωραία λόγια της έκθεσης. Το 88% των κοινοτικών αποθεμάτων έχει υπεραλιευθεί έναντι ενός ποσοστού περίπου 27% κατά μέσο όρο παγκοσμίως. Το 30% των ειδών των ψαριών μας βρίσκεται πλέον επισήμως εκτός των ασφαλών βιολογικών ορίων, διότι έχουν μείνει πολύ λίγα ενήλικα ψάρια για φυσιολογική αναπαραγωγή. Στο πλαίσιο του αισχρού συστήματος ποσοστώσεων της ΚΑΠ, μόνο στη Βόρεια Θάλασσα περίπου ένα εκατομμύριο τόνοι ψαριών πετιούνται νεκρά ετησίως. Στο μεταξύ, η βιομηχανική απορρόφηση ειδών, όπως το αμμόχελο, έχει οδηγήσει στην καταστροφή πληθυσμών πτηνών όπως είναι η φράτερκουλα η αρκτική.
<P>
Στον Νότο της Ευρώπης η εικόνα είναι εξίσου άσχημη. Οι δυτικοαφρικανοί ψαράδες, ο τρόπος ζωής των οποίων είχε διατηρηθεί για γενιές, αναγκάζονται να στραφούν στην εμπορία ανθρώπων, διότι τα νηολογημένα στην ΕΕ σκάφη έχουν βοηθήσει να υπεραλιευθούν τα ύδατά τους σε βαθμό εξαφάνισης των ψαριών.
<P>
Είναι καιρός να αναγνωρίσει η ΕΕ ότι το μητρώο της στη θαλάσσια διαχείριση είναι το χειρότερο παγκοσμίως, ένα τυπικό παράδειγμα αυτού που είναι γνωστό ως η τραγωδία των κοινών - το φαινόμενο, κατά το οποίο οι κοινοί πόροι αποτελούν πάντοτε αντικείμενο ανελέητης εκμετάλλευσης, διότι όποιος εφαρμόζει περιορισμούς μειονεκτεί έναντι των αδίστακτων.
<P>
Είναι καιρός να επιστρέψουμε τον έλεγχο των θαλασσών και των αλιευτικών περιοχών στα κυρίαρχα έθνη, το μητρώο των οποίων έχει καταδείξει ότι είναι ικανά να ασκήσουν αυτήν τη διαχείριση. Στην περίπτωση των δύο τρίτων των κοινοτικών υδάτων που η ΕΕ έχει υπεραλιεύσει σε βαθμό εξαφάνισης των ψαριών, αυτά αφορούν το βρετανικό έθνος και τους βρετανούς ψαράδες.
<SPEAKER ID="077" NAME="Luis de Grandes Pascual" AFFILIATION="PPE">
(ES) Κύριε Πρόεδρε, κυρία Επίτροπε, κυρίες και κύριοι, νομίζω ότι πρέπει να συγχαρούμε την εισηγήτρια κ. Meissner. Υπήρχαν ανόμοιες, ακόμη και συγκρουόμενες θέσεις, όμως βρήκε συμβιβαστικές λύσεις που μας επιτρέπουν να στεκόμαστε σήμερα μαζί όσον αφορά αυτό το σημαντικό θέμα.
<P>
Κυρίες και κύριοι, η Επιτροπή Μεταφορών και Τουρισμού αποφάσισε ότι όλες οι θάλασσες θα πρέπει να προστατεύονται κατά παρόμοιο τρόπο, υποστηρίζοντας ότι οποιαδήποτε άλλη λύση θα δημιουργούσε μια κατάσταση αθέμιτου ανταγωνισμού.
<P>
Αποδεχόμαστε τη θέση της πλειονότητας υπέρ μιας νομικής κατάστασης με ομοιόμορφους κανόνες για ολόκληρη την Ένωση, όμως δεν θα κάνω στους βουλευτές τη χάρη να μην επισημάνω το γεγονός ότι μια τέτοια λύση συνεπάγεται ξεκάθαρα και έναν ορισμένο βαθμό αδικίας.
<P>
Είναι προφανές ότι η Βαλτική Θάλασσα, η Βόρεια Θάλασσα και το Στενό της Μάγχης είναι περισσότερο μολυσμένα και, κατά την άποψή μου, ο έλεγχος των τιμών θείου θα πρέπει να είναι αυστηρότερος.
<P>
Τα μέτρα για τη μείωση του χρόνου μεταφοράς και του κόστους διαχείρισης στα λιμάνια συνιστούν οπωσδήποτε θετικές πρωτοβουλίες. Παρ' όλα αυτά, θα το επαναλάβω ξανά και ξανά: έχουμε πολλά πράγματα να κάνουμε ακόμη ως προς το ζήτημα αυτό. Εάν δεν απελευθερώσουμε αποφασιστικά τα λιμάνια μας, δεν θα μπορούν να επεκτείνουν τον κεντρικό ρόλο που θα κληθούν να διαδραματίσουν στο πλαίσιο της συντροπικότητας.
<P>
Εξίσου ευπρόσδεκτη είναι και η προώθηση της στρατηγικής για τη μείωση των εκπομπών CO2, η οποία έχει ως στόχο να αλλάξουν τις συγκεκριμένες συνέπειες από την αλλαγή του κλίματος.
<P>
Θεωρώ ότι η παρούσα έκθεση είναι καλή και πρέπει να εγκριθεί. Δεν πρέπει, όμως, να ξεχνούμε ότι η έκθεση αυτή εντάσσεται στο πλαίσιο μιας σοβαρής καταστροφής, δηλαδή της καταστροφής του Κόλπου του Μεξικού.
<P>
Από την άποψη αυτήν, προτρέπουμε την Επιτροπή να κρίνει εάν είναι αναγκαίο, στο πλαίσιο της αναθεώρησης του κανονισμού του Ευρωπαϊκού Οργανισμού για την Ασφάλεια στη Θάλασσα, να ενισχύσει τον ρόλο του συγκεκριμένου οργανισμού σε σχέση με τη διεξαγωγή προληπτικών επιθεωρήσεων, καθώς και των μετέπειτα καθηκόντων καθαρισμού της απόρριψης υδρογονανθράκων. Κυρία Επίτροπε, πιστεύω ότι η μεταρρύθμιση αυτή είναι αναγκαία και πρέπει να χρησιμοποιηθεί η αναγκαία εντολή προκειμένου να δοθεί στήριξη στα καθήκοντα αυτά.
<SPEAKER ID="078" NAME="Saïd El Khadraoui" AFFILIATION="S&amp;D">
(NL) Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω εκφράζοντας τις ευχαριστίες μου στην κ. Meissner για το εξαίρετο έργο που πραγματοποίησε και τον τρόπο με τον οποίον κατόρθωσε να επιτύχει ευρεία συναίνεση με την έκθεσή της. Ως συντονιστής της πολιτικής μου Ομάδας, θα ήθελα επίσης να εκμεταλλευθώ την ευκαιρία αυτή για να αποτίσω φόρο τιμής στον πρώην συνάδελφό μας, τον βουλευτή Piecyk, ο οποίος δυστυχώς απεβίωσε πριν από δύο χρόνια και ο οποίος είχε επιτελέσει πρωτοποριακό έργο σε αυτό το Κοινοβούλιο, προκειμένου να αναπτύξει μια ολοκληρωμένη ευρωπαϊκή θαλάσσια πολιτική - πάνω στην οποία μπορούμε σήμερα να οικοδομήσουμε.
<P>
Προφανώς, ο τομέας αυτός είναι σύνθετος με πολλές πτυχές και, κατά συνέπεια, θα πρέπει να κάνουμε πολλά για να επιτύχουμε τον στόχο μας. Για να ξεκινήσω, πρέπει να δώσουμε έναν νέο δυναμισμό σε αυτόν τον τομέα, θεσπίζοντας αποτελεσματικές δομές και κατάλληλα μέτρα· εξάλλου, ο εν λόγω τομέας προσφέρει πολυάριθμες θέσεις εργασίας σε ολόκληρη την Ευρώπη, τόσο άμεσα όσο και έμμεσα, και, συγκεκριμένα, είναι αναγκαίος για την ανάπτυξη των παράκτιων περιοχών και των λιμανιών μας.
<P>
Έχει ήδη γίνει αναφορά στη δομή, και αυτή περιλαμβάνει επίσης και ευρωπαϊκές δομές. Ο Ευρωπαϊκός Οργανισμός για την Ασφάλεια στη Θάλασσα (EMSA) πρέπει να ενισχυθεί πραγματικά και πρέπει να του δοθεί μεγαλύτερος ρόλος, καθώς και οι κατάλληλες αρμοδιότητες και πόροι. Τέθηκε επίσης το ζήτημα των πετρελαϊκών καταστροφών και της εξόρυξης πετρελαίου. Ως προς το ζήτημα αυτό, πιστεύω ότι θα πρέπει να είναι σαφές πως οιαδήποτε επακόλουθη τροποποίηση των αρμοδιοτήτων του EMSA θα πρέπει να ενισχύει τη θέση του. Ο EMSA θα πρέπει επίσης να διαδραματίσει σημαντικότερο ρόλο στην προώθηση της συνεργασίας μεταξύ των εθνικών υπηρεσιών επιθεώρησης, των υπηρεσιών παρακολούθησης των ακτών και ούτω καθεξής στα κράτη μέλη.
<P>
Επιπλέον, υπάρχουν φυσικά ορισμένες σημαντικές περιβαλλοντικές προκλήσεις. " ναυτιλία προκαλεί περισσότερη ρύπανση από ό,τι θα έπρεπε. Ως εκ τούτου, υπάρχουν ακόμη πολλά περιθώρια βελτίωσης. Συζητούμε για τα όρια των τιμών θείου, τα οποία θα πρέπει να είναι τα ίδια παντού, καθώς και για ένα σύστημα εμπορίας εκπομπών - και καλώ την Επιτροπή να συνεχίσει από την άποψη αυτή να ασκεί πιέσεις στο πλαίσιο του Διεθνούς Ναυτιλιακού Οργανισμού (ΔΝΟ). Επίσης, πρέπει φυσικά να έχουμε αποτελεσματικό χωροταξικό σχεδιασμό.
<P>
" τελευταία μου παρατήρηση: πιστεύω ότι είναι εξίσου σημαντικό να λάβουμε μέτρα σε κοινωνικό επίπεδο, προκειμένου να ενισχύσουμε την εικόνα του επαγγέλματος μεταξύ των νέων ανθρώπων.
<SPEAKER ID="079" NAME="Britta Reimers" AFFILIATION="ALDE">
(DE) Κύριε Πρόεδρε, κυρίες και κύριοι, η ολοκληρωμένη θαλάσσια πολιτική είναι ένας τομέας που προσανατολίζεται στο μέλλον. Οι ωκεανοί χρησιμοποιούνται ολοένα και πιο εντατικά για μεταφορές, ναυτιλιακές οικονομικές δραστηριότητες, για την ενέργεια ανοικτής θάλασσας και την αλιεία και η ανάπτυξη των τομέων αυτών πρέπει να είναι συντονισμένη. Ο χώρος που διαθέτουμε είναι περιορισμένος και, κατά συνέπεια, οι διάφοροι θαλάσσιοι τομείς πρέπει να ακολουθούν μια υπεύθυνη και προνοητική προσέγγιση όσον αφορά τη συνεργασία. " χρήση και η προστασία των θαλασσών δεν πρέπει να αλληλοσυγκρούονται. Αυτοί οι δύο τομείς εξαρτώνται ο ένας από τον άλλον, επειδή οι ωκεανοί μπορούν να μας στηρίξουν, μόνο εάν είναι υγιείς. Θα ήθελα να επισημάνω τη θετική συνεργασία μεταξύ των χωρών που συνορεύουν στη Βαλτική Θάλασσα, οι οποίες εργάζονται από κοινού για την προώθηση της δυναμικής ανάπτυξης της αλιείας, του περιβάλλοντος, των υποδομών και του τουρισμού στις παράκτιες περιοχές. Πρέπει να συνεχίσουμε να εστιάζουμε στην αλιευτική βιομηχανία, η οποία είναι αποδυναμωμένη και θεωρείται συχνά ως χαμηλής προτεραιότητας, αντιπροσωπεύει όμως ένα ζωτικής σημασίας τμήμα της παράκτιας οικονομίας, καθώς μας παρέχει τροφή.
<P>
Θα ήθελα να συγχαρώ την κ. Meissner για αυτήν την πολύ καλή έκθεση.
<SPEAKER ID="080" NAME="Elie Hoarau" AFFILIATION="GUE/NGL">
(FR) Κύριε Πρόεδρε, πιστεύω ότι η έκθεση καταδεικνύει με σαφήνεια τις προκλήσεις που θέτει το θαλάσσιο περιβάλλον σε σχέση με την αλιεία, τις υδατοκαλλιέργειες, τις μεταφορές, τον τουρισμό, την ενέργεια, τις εξορύξεις και τους βιολογικούς πόρους, καθώς και την έρευνα στον τομέα της αλλαγής του κλίματος. Υπάρχει αξιοσημείωτο δυναμικό για ανάπτυξη και θα πρέπει να το διασφαλίσουμε, να το προστατεύσουμε και να το ενισχύσουμε σε μακροπρόθεσμο επίπεδο, διότι το μέλλον του ανθρώπινου είδους εξαρτάται από αυτό. Επίσης, η έκθεση ορθώς παρατηρεί ότι η Ευρωπαϊκή Ένωση είναι η πρωταγωνίστρια δύναμη στην παγκόσμια ναυτιλιακή σκηνή και ότι οι εξόχως απόκεντρες περιφέρειες διασφαλίζουν ότι διαθέτει τη μεγαλύτερη αποκλειστική οικονομική ζώνη στον κόσμο.
<P>
Ως εκ τούτου, λαμβάνοντας υπόψη το πόρισμα αυτό, είναι ευθύνη της Ευρωπαϊκής Ένωσης να εφαρμόσει μια φιλόδοξη πολιτική, μια μείζονα θαλάσσια πολιτική. Εάν δεν το κάνει η πρωταγωνίστρια στην παγκόσμια ναυτιλιακή σκηνή δύναμη, ποιος θα το κάνει; Πρέπει να πούμε, ωστόσο, ότι το ψήφισμα δεν κάνει μεγάλα βήματα προς την κατεύθυνση αυτήν. Δεν μπορεί να ισχυρίζεται κανείς ότι είναι ο ηγετικός στον κόσμο φορέας λήψης αποφάσεων με μόνο 50 εκατομμύρια ευρώ.
<P>
Τέλος, παρά το γεγονός ότι οι εξόχως απόκεντρες περιφέρειες κατέχουν αναγνωρισμένη στρατηγική θέση, εξαιτίας της παρουσίας τους σε κάθε ωκεανό, θα ήταν συνετό να τις κάνουμε να διαδραματίσουν πρωταγωνιστικό ρόλο σε μια μείζονα στρατηγική για τους ωκεανούς. Δυστυχώς, η εισηγήτρια δεν επιδίωξε κάτι τέτοιο, και λυπούμαι γι' αυτό.
<SPEAKER ID="081" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, κυρία Επίτροπε, οι ωκεανοί και οι θάλασσες αντιπροσωπεύουν το 70% της επιφάνειας του πλανήτη, ήταν η γενέτειρα της ζωής και καθ' όλη τη διάρκεια της ανθρώπινης ιστορίας υπήρξαν πηγή τροφής μέσω της αλιείας, καθώς και μέσο επικοινωνίας μεταξύ των λαών και των πολιτισμών μέσω του θαλάσσιου εμπορίου. Εδώ βρίσκουμε την προέλευση της έννοιας των παραδοσιακών θαλάσσιων δραστηριοτήτων: της αλιείας και των μεταφορών.
<P>
Επί του παρόντος, η θάλασσα αποκτά νέο ρόλο παγκοσμίως, ως γεωστρατηγική και γεωπολιτική σκηνή που δίνει στην Ευρώπη έναν κεντρικό ρόλο. Επιπλέον, σήμερα ζούμε στη λεγόμενη εποχή των νέων χρήσεων των ωκεανών, όπως είναι η εκμετάλλευση των ενεργειακών, ορυκτών και γενετικών τους πόρων, οι οποίοι, παράλληλα με την αλιεία και τις θαλάσσιες μεταφορές, χρήζουν ολιστικής αντίληψης και συντονισμένης δράσης· στην πραγματικότητα, η κ. Meissner επεδίωξε να δώσει μια εικόνα όλων αυτών, γι' αυτό και την συγχαίρω θερμά.
<P>
" Ευρωπαϊκή Ένωση πρέπει να σχεδιάσει τον ευρωπαϊκό θαλάσσιο χώρο και τις χρήσεις του, ιδιαίτερα για τις παράκτιες περιοχές και πολύ περισσότερο για τις εξόχως απόκεντρες περιφέρειες. Προκειμένου να είναι η ολοκληρωμένη θαλάσσια πολιτική σημαντικότερη από ό,τι το άθροισμα των μερών της -και ας εστιάσουμε στο σημείο αυτό στην αλιεία- είναι ζωτικής σημασίας να αντιπροσωπεύεται η δραστηριότητα αυτή στο σύνολο των θαλάσσιων δραστηριοτήτων, έτσι ώστε να μπορέσουμε να ενσωματώσουμε τις επιθυμίες με συνεργατικό τρόπο και να υπερβούμε τις δυσκολίες που προκύπτουν από την επικάλυψη των συμφερόντων στη χρήση του θαλάσσιου χώρου.
<P>
Στον τομέα αυτόν, προκειμένου να υπάρξει συμμόρφωση με τις αποφάσεις που ελήφθησαν στη σύνοδο κορυφής του Γιοχάνεσμπουργκ το 2002, είναι επιτακτικό να προστατεύσουμε τις θαλάσσιες βιογεωγραφικές περιοχές που είναι περισσότερο ευάλωτες από βιολογικής πλευράς και να προωθήσουμε την αειφόρο αλιεία, με τη χρήση ολοένα και πιο επιλεκτικών μεθόδων. Ως εκ τούτου, είναι σημαντικό να διασφαλίσουμε τη δημιουργία διατομεακών πολιτικών εργαλείων που θα συγκεντρώνουν τους διαφορετικούς τομείς των διαφόρων θαλάσσιων δραστηριοτήτων, προασπίζοντας τις αντίστοιχες απαιτήσεις τους και τα συγκεκριμένα χαρακτηριστικά τους από πλευράς χρησιμοποίησης της θαλάσσιας σφαίρας.
<P>
" προστασία των ωκεανών αποτελεί ηθική υποχρέωση, τόσο για εμάς τους ίδιους όσο και για τις μελλοντικές γενιές.
<SPEAKER ID="082" NAME="Σπύρος Δανέλλης" AFFILIATION="S&amp;D">
Κυρία Επίτροπε, διαχρονικά η ανάπτυξη του συνόλου σχεδόν των πολιτισμών της Ευρώπης βασίσθηκε στη θάλασσα. Στις μέρες μας, η Συνθήκη της Λισαβόνας επιβάλλει για την προστασία του περιβάλλοντος και τη δημιουργία θέσεων εργασίας νέες πολιτικές και εργαλεία για την ελαχιστοποίηση των αντιθέσεων, την προώθηση δυναμικών συνεργειών, την άρση συνθηκών αθέμιτου ανταγωνισμού. " Ολοκληρωμένη Θαλάσσια Πολιτική απαιτεί μια διατομεακή, συνολική στρατηγική για βιώσιμη ανάπτυξη στις παράκτιες και νησιωτικές περιοχές και στις θάλασσες.
<P>
Βασικό εργαλείο για την ορθολογική οριοθέτηση χρήσεων της θάλασσας αποτελεί ο διασυνοριακός θαλάσσιος χωροταξικός σχεδιασμός. Πρέπει να ενθαρρύνουμε τη θέσπιση ενιαίων ολοκληρωμένων δομών θαλάσσιας διακυβέρνησης σε περιφερειακό επίπεδο και την ανάπτυξη στρατηγικών για τις θαλάσσιες μακροπεριφέρειες της Ένωσης. Θεωρούμε αναγκαία την διερεύνηση της προοπτικής δημιουργίας μιας ευρωπαϊκής ακτοφυλακής για μια αποτελεσματική ολοκληρωμένη θαλάσσια επιτήρηση.
<P>
Τέλος, δεν μπορεί κανείς να διαφωνήσει πως και η ναυτιλία οφείλει να συμμετάσχει στη μείωση των εκπομπών διοξειδίου του άνθρακα. " άσκηση συντονισμένων πιέσεων για συνολική ρύθμιση στα πλαίσια του ΙΜΟ είναι η ενδεδειγμένη, ενώ μια μονομερής ευρωπαϊκή απόφαση για δημιουργία συστήματος ΕΤS για τη ναυτιλία φοβούμαστε ότι θα έχει καταστροφικές συνέπειες για την ευρωπαϊκή ναυτιλία, απομακρύνοντας την ουσιαστική λύση, που δεν μπορεί παρά να είναι η διεθνής ρύθμιση και ας μην ξεχνάμε πως η ναυτιλία είναι μια κατ' εξοχήν διεθνής δραστηριότητα.
<SPEAKER ID="083" NAME="Debora Serracchiani" AFFILIATION="S&amp;D">
(IT) Κύριε Πρόεδρε, κυρίες και κύριοι, είμαι ευγνώμων στην κ. Meissner για την έκθεσή της σχετικά με την ολοκληρωμένη θαλάσσια πολιτική και συμφωνώ μαζί της ως προς την ανάγκη να ενισχύσουμε τις θαλάσσιες μεταφορές και τη ναυπηγική βιομηχανία, να διαφυλάξουμε τις παράκτιες περιοχές και να προωθήσουμε την καινοτομία και τις δραστηριότητες έρευνας.
<P>
Σήμερα, οι θαλάσσιες μεταφορές διαδραματίζουν θεμελιώδη ρόλο στο εμπόριο. Ως αποτέλεσμα, πρέπει να ενθαρρύνουμε τη συνεργασία μεταξύ των μικρών και μεγάλων λιμανιών που βρίσκονται απέναντι στην ίδια θαλάσσια λεκάνη και τα οποία μπορούν να διευκολύνουν την καλύτερη ροή του εμπορίου. Επιπλέον, προκειμένου να διασφαλίσουμε τη διατροπικότητα, πρέπει να επενδύσουμε στις υποδομές σε λιμάνια και σε χερσαίους παραλιμένιους σταθμούς, ιδιαίτερα σε λιμάνια που μπορούν να συνδεθούν μέσω των ευρωπαϊκών διαδρόμων.
<P>
Τέλος, πιστεύω ότι είναι να σημαντικό να μην παραβλέψουμε ένα άλλο ζήτημα, δηλαδή την ασφάλεια των λιμανιών. Όλα τα μέτρα που έχουν να κάνουν με την ασφάλεια στο εσωτερικό όλων των ευρωπαϊκών λιμανιών πρέπει να εναρμονιστούν, έτσι ώστε να προστατεύσουμε καλύτερα τις θαλάσσιες μεταφορές και να εμποδίσουμε τον αθέμιτο ανταγωνισμό να ζημιώσει τα λιμάνια εκείνα που πρέπει πραγματικά να επιβαρυνθούν με μεγαλύτερες δαπάνες, προκειμένου να διασφαλίσουν ένα μεγαλύτερο επίπεδο ασφάλειας.
<SPEAKER ID="084" NAME="Marian-Jean Marinescu" AFFILIATION="PPE">
(RO) " ανάπτυξη μιας ολοκληρωμένης θαλάσσιας πολιτικής είναι επιτακτική, δεδομένης της κατακερματισμένης προσέγγισης που υιοθετήθηκε στο παρελθόν και η οποία οδήγησε σε αναποτελεσματικότητα και συγκρούσεις στον τομέα αυτόν. " έκθεση της κ. Meissner επαναλαμβάνει την άποψη του Ευρωπαϊκού Κοινοβουλίου σχετικά με τη δημιουργία μιας ολοκληρωμένης, συνεκτικής και κοινής διαδικασίας λήψης αποφάσεων όσον αφορά τους ωκεανούς, τις θάλασσες, τις παράκτιες περιοχές και τους θαλάσσιους τομείς. " ολοκληρωμένη θαλάσσια πολιτική διευκολύνει μια διατομεακή προσέγγιση σε σχέση με τη θαλάσσια διακυβέρνηση, καθώς βοηθά να εντοπιστούν και να χρησιμοποιηθούν οι τομείς συνέργειας μεταξύ των πολιτικών της Ευρωπαϊκής Ένωσης που υπάγονται στον τομέα αυτόν.
<P>
" πρόταση κανονισμού προβλέπει ένα πρόγραμμα, το οποίο θα παρέχει ένα σταθερό πλαίσιο για τη διατήρηση της βοήθειας που χορηγείται στις πρωτοβουλίες του εν λόγω τομέα και θα συντελέσει στην πιο συνεκτική χρήση των πόρων για την ανάπτυξη των θαλασσών και των παράκτιων περιοχών. Δυστυχώς, η μόνη βιώσιμη και εφικτή λύση χρηματοδότησης υπό τις σημερινές οικονομικές συνθήκες ήταν η μετριοπαθής οικονομική συνεισφορά της ΕΕ. Παρ' όλα αυτά, ελπίζω ότι αυτή η μέθοδος χρηματοδότησης θα επιτρέψει να επιτύχουμε τους στόχους της ολοκληρωμένης θαλάσσιας πολιτικής, τόσο βραχυπρόθεσμα όσο και μεσοπρόθεσμα.
<SPEAKER ID="085" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, η έξυπνη ανάπτυξη, υπέρ της οποίας τάσσεται η στρατηγική "Ευρώπη 2020", μπορεί να επιτευχθεί μόνον εάν κινητοποιήσουμε με έξυπνο τρόπο τις διαφορές μορφές δυνατοτήτων που είναι εγγενείς στην ευρωπαϊκή πολυμορφία.
<P>
" Ευρωπαϊκή Ένωση διαθέτει τη μεγαλύτερη αποκλειστική οικονομική ζώνη παγκοσμίως, με 25 εκατομμύρια τετραγωνικά χιλιόμετρα. Έχουμε 32.000 χιλιόμετρα ακτών, στις οποίες ζει το ένα τρίτο του πληθυσμού μας· οι ακτές παράγουν το 40% του ακαθάριστου εγχώριου προϊόντος μας και το 95% των ξένου εμπορίου μας. Τα τελευταία αυτά στοιχεία θα πρέπει να θέσουν την Επιτροπή και το Συμβούλιο σε εγρήγορση προκειμένου να λάβουν μέτρα, με την έννοια ότι, χωρίς μια ολοκληρωμένη ευρωπαϊκή θαλάσσια πολιτική, δεν θα μπορέσουν να επιτύχουν την έξυπνη ανάπτυξη που είναι αναγκαία για την επιτυχία της στρατηγικής "Ευρώπη 2020".
<P>
Θα ήθελα να επιστήσω ιδιαιτέρως την προσοχή σας στον ενδεχόμενο βιογενετικό και ορυκτό πλούτο που περιέχουν τα βαθέα ύδατα και οι βυθοί μας, για το οποία επί του παρόντος γνωρίζουμε λίγα πράγματα· θα ήθελα να επιστήσω την προσοχή σας στην ανάγκη να αυξηθούν οι προσπάθειες για έρευνα και ανάπτυξη στους τομείς αυτούς.
<SPEAKER ID="086" NAME="Michael Theurer" AFFILIATION="ALDE">
(DE) Κύριε Πρόεδρε, κυρία Geoghegan-Quinn, κυρίες και κύριοι, πρέπει να διαφυλάξουμε τους παγκόσμιους ωκεανούς ως ένα οικοσύστημα. Εντούτοις, οι ωκεανοί και η έννοια της παγκοσμιοποίησης δεν αποκλείουν το ένα το άλλο. Οι ναυτιλιακές οδοί είναι αναγκαίες για την ευημερία μας, διότι συνιστούν τις αρτηρίες του παγκόσμιου εμπορίου. Υπάρχουν πολλά που πρέπει να γίνουν στο πλαίσιο αυτό, προκειμένου να διασφαλίσουμε ότι θα προστατεύσουμε το περιβάλλον και ότι οι μεταφορικές μας οδοί θα είναι ασφαλείς.
<P>
Στο μέλλον, θα πρέπει επίσης να διασφαλίσουμε την προμήθειά μας σε πρώτες ύλες. Οι επιστήμονες προβλέπουν ότι οι πολύτιμες πρώτες ύλες μπορούν να βρεθούν στον θαλάσσιο βυθό και στην ίδια τη θάλασσα. Εδώ είναι σημαντικό να εξετάσουμε πώς θα τις εξορύξουμε με φιλικό από περιβαλλοντικής πλευράς τρόπο.
<P>
" τρίτη πτυχή που θα ήθελα να εξετάσω είναι η σύνδεση μεταξύ των ωκεανών και των εσωτερικών πλωτών οδών. Πιστεύω ότι είναι σημαντικό να δημιουργήσουμε μια σύνδεση με τις εσωτερικές πλωτές μεταφορές. " ανάπτυξη του Δούναβη διαδραματίζει μείζονα ρόλο από την άποψη αυτήν. Καθώς αποτελεί τον μακρύτερο ποταμό της ΕΕ, σε συνδυασμό με το κανάλι Ρήνου-Μάιν-Δούναβη, μπορεί να συνδέσει τη Μαύρη Θάλασσα με τη Βόρεια Θάλασσα. Θα πρέπει να δημιουργήσουμε μια σύνδεση μεταξύ της ολοκληρωμένης θαλάσσιας πολιτικής και των εσωτερικών πλωτών οδών.
<SPEAKER ID="087" NAME="Gerard Batten" AFFILIATION="EFD">
(EN) Κύριε Πρόεδρε, δεν θα πρέπει να εκπλήσσει κανέναν το γεγονός ότι η ΕΕ επιθυμεί να καταστήσει ολοκληρωμένη τη θαλάσσια πολιτική, όπως ακριβώς σκοπεύει να καταστήσει ολοκληρωμένο οτιδήποτε άλλο σε ολόκληρη την Ευρώπη, από κάθε πλευρά του βίου και των δημόσιων πολιτικών.
<P>
Το 2007, ρώτησα τον Οργανισμό Ναυτιλίας και Αλιείας (Marine and Fisheries Agency) του "νωμένου Βασιλείου πόσα ψάρια είχαν αλιευθεί στα βρετανικά ύδατα. Μου είπαν ότι "δεν μπορούσαν να προσδιορίσουν τα βρετανικά ύδατα. Πλέον, προσδιορίζονται ως μέρος των κοινοτικών υδάτων των". Επομένως, το "νωμένο Βασίλειο δεν διαθέτει πλέον τα δικά του χωρικά ύδατα.
<P>
Ίσως κάνουμε καλά που το συζητούμε αυτό σήμερα, διότι, καθώς είμαι βέβαιος ότι θα το γνωρίζετε όλοι, είναι η 205η επέτειος από τη Ναυμαχία του Τραφάλγκαρ στις 21 Οκτωβρίου 1805, όταν ο ναύαρχος Λόρδος Νέλσον και πολλοί άλλοι γενναίοι άνδρες έδωσαν τη ζωή τους και πέθαναν, προκειμένου να μπορέσει η Βρετανία να παραμείνει μια ελεύθερη και ανεξάρτητη χώρα. Τα τελευταία του λόγια πριν πεθάνει ήταν: "Δόξα τω Θεώ, έκανα το καθήκον μου". Οι βουλευτές του Κόμματος Ανεξαρτησίας του "νωμένου Βασιλείου θα κάνουν το καθήκον τους σήμερα το απόγευμα και θα καταψηφίσουν την έκθεση αυτήν.
<SPEAKER ID="088" NAME="Andreas Mölzer" AFFILIATION="NI">
(DE) Κύριε Πρόεδρε, εξακολουθούμε να γνωρίζουμε πολύ λίγα πράγματα σχετικά με τα θαλάσσια οικοσυστήματα και, συγκεκριμένα, πολλοί τομείς των βαθέων υδάτων αποτελούν απλώς λευκές κηλίδες στους χάρτες μας. Εντούτοις, οι θάλασσες και οι ωκεανοί αντιπροσωπεύουν μία από τις σημαντικότερες προκλήσεις του αιώνα αυτού και όχι μόνο επειδή μας παρέχουν τροφή και πρωτεΐνες. Ο ρόλος τους στο κλιματικό μας σύστημα και, κατά συνέπεια, η συμβολή τους στην ευημερία του ανθρώπινου γένους δεν θα πρέπει να υποτιμάται.
<P>
Το παράδειγμα του Μεγάλου Κοραλλιογενούς Υφάλου καταδεικνύει ότι τα θαλάσσια οικοσυστήματα μπορούν να αναγεννιούνται, εάν εφαρμόζονται τα αναγκαία μέτρα περιβαλλοντικής προστασίας. Στις προστατευμένες περιοχές του υφάλου, ο πληθυσμός των ψαριών έχει αυξηθεί από 30% έως 75% μέσα σε δύο μόνο χρόνια. Δεδομένου ότι περισσότερο από το 40% του παγκόσμιου πληθυσμού ζει σε απόσταση μικρότερη των 100 χιλιόμετρων από τη θάλασσα και θα μπορούσε, κατά συνέπεια, να πληγεί από τσουνάμι, χαιρετίζω θερμά το σχέδιο για την εφαρμογή μιας κοινής ευρωπαϊκής στρατηγικής σχετικά με την πρόληψη των καταστροφών για τις παράκτιες περιοχές μας. Εντούτοις, η καθιέρωση διαφορετικών ορίων εκπομπών αερίων στο πλαίσιο των κοινοτικών υδάτων έρχεται σε σύγκρουση με την ολοκληρωμένη θαλάσσια πολιτική, η οποία έχει ως στόχο να εξετάσει όλους τους παράγοντες. Πρέπει να λειτουργήσουμε συνεκτικά στον τομέα αυτόν.
<SPEAKER ID="089" NAME="Petru Constantin Luhan" AFFILIATION="PPE">
(RO) " σημασία της ολοκληρωμένης θαλάσσιας πολιτικής είναι αδιαμφισβήτητη σε συνθήκες, στις οποίες η Ευρωπαϊκή Ένωση είναι η υπ' αριθμόν ένα παγκόσμια ναυτική δύναμη και 40% του ΑΕγχΠ της ΕΕ παράγεται γύρω από τις θάλασσες και τις παράκτιες περιοχές. Όταν υλοποιούμε τους στόχους των πολιτικών αυτών, πρέπει να δίνουμε ιδιαίτερη προσοχή στα συγκεκριμένα τοπικά χαρακτηριστικά των θαλασσών που περιβάλλουν την Ευρώπη. Κάθε θαλάσσιος τομέας είναι μοναδικός και απαιτεί μεμονωμένη προσοχή, προκειμένου να επιτύχουμε μια βιώσιμη ισορροπία με τους χρήστες του.
<P>
Ταυτόχρονα, πρέπει να διασφαλίσουμε ότι η πολιτική αυτή θα απολαύει της δέουσας χρηματοδότησης στο πλαίσιο της επερχόμενης περιόδου προγραμματισμού, δημιουργώντας με τον τρόπο αυτόν μια νέα προσέγγιση που θα στοχεύει στην ενθάρρυνση της βέλτιστης ανάπτυξης όλων των θαλάσσιων δραστηριοτήτων κατά βιώσιμο τρόπο και η οποία θα καλύπτει όλες τις θαλάσσιες λεκάνες. Κάτι τέτοιο θα μας επιτρέψει να απολαύσουμε πολύ μεγαλύτερα οφέλη, μετριάζοντας παράλληλα τις περιβαλλοντικές επιπτώσεις.
<SPEAKER ID="090" NAME="Κρίτων Αρσένης" AFFILIATION="S&amp;D">
Κύριε Πρόεδρε, κύριε Επίτροπε, οι υπόλοιποι εισηγητές και συνάδελφοι μίλησαν αναλυτικά για το περιεχόμενο της Ολοκληρωμένης Θαλάσσιας Πολιτικής. Θα ήθελα να εστιάσω στο θέμα των εκπομπών από τη ναυτιλία. Είναι πραγματικά ένα πολύ δύσκολο έργο, όμως είναι απαραίτητο να συμπεριλάβουμε τις εκπομπές αερίων από τη ναυτιλία στα σχέδια για τη μείωση των συνολικών εκπομπών. Είναι δε κάτι που για να είναι αποτελεσματικό θα πρέπει να γίνει κατά προτεραιότητα και στο πλαίσιο μιας διεθνούς συμφωνίας στον ΙΜΟ. Σε περίπτωση που δεν επιτευχθεί αυτή η συμφωνία, προφανώς, θα εξετάσουμε σοβαρά τη λήψη περιφερειακών μέτρων σε επίπεδο Ευρωπαϊκής Ένωσης. Όπως είπε ο κύριος Δανέλλης είναι πολύ δύσκολο, και για να έχουμε πιθανότητες επιτυχίας θα πρέπει να ακολουθήσουμε το παράδειγμα των αερομεταφορών.
<P>
Θα πρέπει τα μέτρα αυτά να λαμβάνονται με βάση το λιμάνι στο οποίο καταπλέει ένα εμπορικό πλοίο και να εξετάσουμε πώς θα φορολογούνται οι εκπομπές. Το ΕΤS έχει αποδειχθεί ότι είναι αρκετά περίπλοκο, αναποτελεσματικό· χρειάζεται να βρούμε μια απλή, αλλά αποτελεσματική λύση, ίσως ένα φόρο άνθρακα, ίσως άλλους υβριδικούς τρόπους που να είναι όμως αποτελεσματικοί και απλοί.
<SPEAKER ID="091" NAME="Werner Kuhn" AFFILIATION="PPE">
(DE) Κύριε Πρόεδρε, θα ήθελα να επισημάνω ακόμη μία φορά τη στρατηγική της Ευρωπαϊκής Ένωσης για τις μεταφορές. Στόχος μας είναι να μεταφέρουμε προϊόντα από τις χερσαίες οδούς στη θάλασσα και να παρέχουμε αποτελεσματικά και φιλικά προς το περιβάλλον μέσα μεταφορών. Εντούτοις, σε ορισμένους τομείς της ναυτιλίας, δεν πρέπει να θέτουμε τους περιβαλλοντικούς μας στόχους πολύ ψηλά, όπως συμβαίνει με τις περιοχές ελέγχου εκπομπών θείου στη Βαλτική και τη Βόρεια Θάλασσα, διαφορετικά το κόστος των μεταφορών θα αυξηθεί δραματικά. Ο κ. Itälä και ο κ. Fleckenstein αναφέρθηκαν ήδη σε αυτό. Θα ήθελα να καλέσω την κ. Geoghegan-Quinn να αξιολογήσει τη μελέτη που συντάσσεται με πολύ μεγάλη προσοχή. Δεν θέλουμε να μετατοπιστούν οι μεταφορές από τη θάλασσα πίσω στις χερσαίες οδούς και επιθυμούμε θεμιτό ανταγωνισμό στη Βόρεια Ευρώπη, στην Ευρωπαϊκή Ένωση και στην περιοχή της Μεσογείου. Αυτή είναι μία από τις θεμελιώδεις προϋποθέσεις.
<P>
Όσον αφορά το θέμα της θαλάσσιας ασφάλειας, θα ήθελα επίσης να πω ότι αυτό θα έπρεπε να διαδραματίζει μεγαλύτερο ρόλο στην ολοκληρωμένη θαλάσσια πολιτική σε σχέση με τις ιδιαίτερα πολυσύχναστες ναυτιλιακές οδούς και τα στενά. Για παράδειγμα, στην Τάφρο Kadet και στον Βόσπορο, όπως ανέφερε ένας από τους συναδέλφους βουλευτές, θα πρέπει στο μέλλον να υπάρχει υποχρεωτική πλοήγηση. Εκεί όπου περνούν μεγάλα δεξαμενόπλοια και μεταφέρονται ιδιαίτερα σύνθετα φορτία, η υποχρεωτική πλοήγηση θα μπορούσε να αυξήσει το επίπεδο ασφάλειας στη θάλασσα.
<SPEAKER ID="092" NAME="Silvia-Adriana Ţicău" AFFILIATION="S&amp;D">
(RO) " ναυτιλία και η ναυπηγική βιομηχανία συμβάλλουν σημαντικά στην οικονομική ευημερία των χωρών της ΕΕ και παρέχουν πολύτιμες υπηρεσίες στην ευρωπαϊκή και την παγκόσμια βιομηχανία, καθώς και στους καταναλωτές.
<P>
Τα συγχαρητήριά μου στην κ. Meissner για την έκθεσή της. Θα ήθελα να τονίσω τη σημασία του θαλάσσιου χώρου χωρίς σύνορα. Συγχρόνως, καλούμε την Επιτροπή και τα κράτη μέλη να αξιολογήσουν και να διατηρήσουν τα μικρά λιμάνια, να διευρύνουν το δίκτυο θαλάσσιων μεταφορών μικρών αποστάσεων προκειμένου να ελαχιστοποιηθούν οι αποστάσεις της χερσαίας μεταφοράς, να στηρίξουν την έρευνα και την καινοτομία στους τρόπους μεταφοράς φορτίων, στους τρόπους φορτοεκφόρτωσης και στις μεθόδους υλικοτεχνικής υποστήριξης, με σκοπό την εξεύρεση λύσεων που θα μειώνουν τους χρόνους μεταφοράς και το κόστος φορτοεκφόρτωσης και να στηρίξουν την ανάπτυξη λιμενικών υποδομών, καθώς και να διασφαλίσουν τη διατροπικότητα.
<P>
Δίνοντας έμφαση στη γεωστρατηγική σημασία της Μαύρης Θάλασσας, το Ευρωπαϊκό Συμβούλιο θα πρέπει να ζητήσει από την Ευρωπαϊκή Επιτροπή να χαράξει μια κοινοτική στρατηγική για τη Μαύρη Θάλασσα. Δυστυχώς, πολλή λίγη προσοχή έχει δοθεί μέχρι στιγμής στη Μαύρη Θάλασσα, η οποία διαθέτει γεωστρατηγική σημασία για την Ευρωπαϊκή Ένωση.
<SPEAKER ID="093" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, η ανάπτυξη μιας ολοκληρωμένης θαλάσσιας πολιτικής είναι ζωτικής σημασίας για τους Ιρλανδούς, τους Ευρωπαίους και, στην πραγματικότητα, για την παγκόσμια οικονομία. Ως μια νησιωτική οικονομία, οι θαλάσσιες μεταφορές συνιστούν τον ακρογωνιαίο λίθο της ιρλανδικής βιομηχανίας.
<P>
Περισσότερο από το 99%, και επαναλαμβάνω το 99%, του συνολικού όγκου του ιρλανδικού εμπορίου μεταφέρεται μέσω θαλάσσης. Εκτιμάται ότι η ιρλανδική ναυτιλιακή βιομηχανική βάση είναι υπεύθυνη για την απασχόληση περίπου 8.000 ανθρώπων, οι οποίοι παράγουν περισσότερο από 1,5 δισεκατομμύρια ευρώ ετησίως στην οικονομία.
<P>
Ο τομέας συνδέει την ιρλανδική οικονομία με την υπόλοιπη Ευρώπη και τον υπόλοιπο κόσμο. Από στρατηγικής πλευράς, ο τομέας είναι ζωτικής σημασίας για τη χώρα μου και για την ανάκαμψη της ιρλανδικής οικονομίας. " ταχέως εξελισσόμενη φύση του ναυτιλιακού τομέα απαιτεί μια ενοποιημένη προσέγγιση σε ευρωπαϊκό επίπεδο και η ανάπτυξη των θαλάσσιων δραστηριοτήτων, όπως είναι οι θαλάσσιες μεταφορές, η ανάπτυξη, οι υδατοκαλλιέργειες και ο τουρισμός -σε συνδυασμό με τις νέες χρήσεις της θάλάσσας, όπως οι υποθαλάσσιες τεχνολογίες, οι υπεράκτιες ανανεώσιμες πηγές ενέργειας και η γαλάζια βιοτεχνολογία- αυξάνει τις πιέσεις στον ήδη περιορισμένο θαλάσσιο χώρο.
<SPEAKER ID="094" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, η ολοκληρωμένη θαλάσσια πολιτική αποτελεί μια εγκάρσια, περιφερειακή και τομεακή πολιτική και η πολιτική της αλιείας και των υδατοκαλλιεργειών θα πρέπει να αποτελεί μέρος της, κατά τρόπο που να μην την καθιστά υποτελή σε άλλες πολιτικές. Πρέπει όλοι να εξετάσουμε τα περιβαλλοντικά και οικονομικά προβλήματα που επηρεάζουν την κοινωνία συνολικά και τον τομέα της αλιείας ειδικότερα: τις νέες τεχνολογίες, τον αλιευτικό εξοπλισμό, την ανάπτυξη ειδών, ένα πρόγραμμα θαλάσσιας οικονομίας για τη δημιουργία περισσότερων και καλύτερων θέσεων εργασίας, τις ποιοτικές παροχές, τις διεθνείς σχέσεις που στοχεύουν στην πρόληψη της πειρατείας και ευνοούν τη διακυβέρνηση της θάλασσας, η οποία στερείται φραγμών, και στοχεύουν επίσης στο να μην υπάρχουν προβλήματα αειφορίας, όπως στην περίπτωση της Ισλανδίας.
<P>
Αυτά ακριβώς πρέπει να γίνουν, εάν σκοπεύουμε να εργαστούμε προς την κατεύθυνση μιας ολοκληρωμένης θαλάσσιας πολιτικής και εάν σκοπεύουμε να εργαστούμε για το περιβάλλον και την αειφορία.
<SPEAKER ID="095" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρία Επίτροπε, κυρίες και κύριοι, η ολοκληρωμένη θαλάσσια πολιτική έχει έναν οριζόντιο ρόλο: ενσωματώνει διάφορες πτυχές, από το περιβάλλον έως τη θαλάσσια και τη ναυτιλιακή έρευνα.
<P>
" ολοκληρωμένη θαλάσσια πολιτική δεν προβλέπει την παρακολούθηση των συνόρων των διεθνών χωρικών υδάτων για περιστατικά παράνομης αλιείας ή διέλευσης από τα σύνορα αυτά. Ελπίζω ότι η πτυχή αυτή θα εξεταστεί σοβαρά στο πλαίσιο των κονδυλίων που έχουν δεσμευθεί για την υλοποίηση της εν λόγω πολιτικής, καθώς και ότι τα κονδύλια αυτά θα βοηθήσουν στην ενίσχυση των ελέγχων χάρη στα σύγχρονα συστήματα παρακολούθησης, όπως είναι οι υπηρεσίες της Παγκόσμιας Παρακολούθησης του Περιβάλλοντος και της Ασφάλειας (GMES).
<P>
" οριζόντια πτυχή που χαρακτηρίζει τις ολοκληρωμένες θαλάσσιες μεταφορές θα διασφαλιστεί - ελπίζω με την επερχόμενη δέσμη χρηματοδότησης- από τον κοινοτικό προϋπολογισμό και όχι από τους πόρους για την αλιεία, οι οποίοι χρησιμοποιούνται για συγκεκριμένες δράσεις. Είμαι ιδιαίτερα ευγνώμων στην εισηγήτρια για αυτό το σημαντικό κείμενο και ελπίζω ότι η Επιτροπή και το Συμβούλιο θα ικανοποιήσουν πλήρως τα αιτήματά μας.
<SPEAKER ID="096" NAME="Πρόεδρος">
Σας ευχαριστώ πολύ, κύριε Pirillo. Δεν συμπεριέλαβα τις αρχικές σας παρατηρήσεις στον χρόνο ομιλίας σας, διότι αυτά που είπατε είναι σημαντικά. Εντούτοις, μπορώ να σας διαβεβαιώσω ότι όλοι οι Αντιπρόεδροι καταβάλλουν μεγάλες προσπάθειες στο πλαίσιο αυτό. Θα ήθελα να σας προσκαλέσω να συμμετάσχετε μαζί μου σε έναν διαγωνισμό. Θα τραβήξουμε τα ονόματα βουλευτών αυτού του Σώματος από ένα καπέλο και θα δούμε ποιος τα προφέρει καλύτερα. Παρ' όλα αυτά, στην ένταση της στιγμής συμβαίνουν και λάθη και θα ήθελα να απευθύνω έκκληση στη μακροθυμία σας.
<SPEAKER ID="097" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, σας ευχαριστώ για τη γενναιοδωρία σας. Θα ήθελα να συγχαρώ θερμά την κ. Meissner για το εξαίρετο έργο της, καθώς και για την ικανότητά της να ενσωματώσει τα αιτήματα και τις τροπολογίες των συναδέλφων μας.
<P>
Είμαι ιδιαίτερα ευγνώμων για δύο συγκεκριμένες τροπολογίες. " πρώτη είναι αυτή με την οποία παροτρύνεται η Επιτροπή να βελτιώσει τις συνθήκες εργασίας των εργαζομένων στη ναυτιλία και να μεταφέρει επιτέλους στο κοινοτικό δίκαιο τη Σύμβαση Ναυτικής Εργασίας της Διεθνούς Οργάνωσης Εργασίας (ΔΟΕ). " τροπολογία περιλαμβάνει επίσης μια πρόταση για τη δημιουργία ενός προγράμματος για την εκπαίδευση και κατάρτιση των ναυτικών, το οποίο θα προβλέπει συγκεκριμένα την πρόσληψη νέων και τη συμμετοχή τρίτων χωρών.
<P>
Είμαι επίσης ευγνώμων για την τροπολογία με την οποία καλούμε την Επιτροπή να βοηθήσει τα κράτη μέλη στην εφαρμογή ενός προγράμματος εντοπισμού και χαρτογράφησης ναυαγίων και λείψανων που βρίσκονται στον βυθό της θάλασσας και τα οποία αποτελούν μέρος της ιστορικής και πολιτισμικής κληρονομιάς της Ευρώπης - είμαι από την Ισπανία, μια χώρα με μεγάλες ποσότητες λειψάνων έξω από τις ακτές της. Το πρόγραμμα αυτό θα διευκολύνει την κατανόηση και μελέτη αυτής της υποθαλάσσιας κληρονομιάς και θα βοηθήσει να αποτραπεί το πλιάτσικο, επιτρέποντας με τον τρόπο αυτόν τη σωστή διαφύλαξή της.
<P>
Θεωρώ ότι οι δύο αυτές πτυχές, μαζί με τις εξαίρετες προτάσεις της κ. Meissner, θα διαδραματίσουν σημαντικό ρόλο στη δημιουργία της νέας συνείδησης σε σχέση με τη θάλασσα που χρειάζεται η Ευρώπη.
<SPEAKER ID="098" NAME="Máire Geoghegan-Quinn" LANGUAGE="EN">
Κύριε Πρόεδρε, ξέρω ότι στην αρχή της συζήτησης η κ. Meissner εξέφρασε την απογοήτευσή της για το γεγονός ότι στην Αίθουσα βρίσκονται πολύ λίγοι βουλευτές. Πιστεύω ότι θα πρέπει να είναι πολύ ικανοποιημένη από το γεγονός ότι 37 ομιλητές συμμετείχαν στη συζήτηση.
<P>
Πράγματι, πραγματοποιήσαμε μια πολύ ζωηρή συζήτηση, από την οποία προέκυψαν φρέσκες ιδέες, οι οποίες θα μας ενθαρρύνουν να στοχεύσουμε ακόμη πιο ψηλά σε σχέση με τις θαλάσσιες πολιτικές που επιδιώκουμε. Πρέπει να διαχειριστούμε τα οικονομικά της ΕΕ όσον αφορά τα ναυτιλιακά ζητήματα στο πλαίσιο της πρότασης κανονισμού της Ευρωπαϊκής Επιτροπής για τη χρηματοδότηση της ολοκληρωμένης θαλάσσιας πολιτικής το 2011, το 2012 και το 2013. Σκοπός της προτεινόμενης χρηματοδότησης, δηλαδή των 50 εκατομμυρίων ευρώ, είναι να συνεχιστεί το έργο που ξεκινήσαμε από το 2007 για την απομάκρυνση των φραγμών πολιτικής και την πυροδότηση συνεργειών, γεφυρώνοντας όλες τις πολιτικές που έχουν επιπτώσεις στη θάλασσα, όπως είναι οι μεταφορές, η αλιεία, τα τελωνεία και η προστασία του θαλάσσιου περιβάλλοντος.
<P>
" Επιτροπή ανυπομονεί να εργαστεί με το Κοινοβούλιο για την έγκαιρη θέση σε ισχύ του εν λόγω κανονισμού, έτσι ώστε να μπορέσουμε να εφαρμόσουμε τις μελλοντικές μας δράσεις στο πλαίσιο της ολοκληρωμένης θαλάσσιας πολιτικής. Επιπλέον, η θαλάσσια επιτήρηση συνιστά μια σημαντική νέα πρωτοβουλία, η οποία θα προκαλέσει μια τεράστια αλλαγή σε όλες τις μελλοντικές δράσεις των αρχών που δραστηριοποιούνται στη θάλασσα και η οποία στοχεύει στην εγκατάσταση ενός κοινού περιβάλλοντος ανταλλαγής πληροφοριών για τον θαλάσσιο τομέα της ΕΕ.
<P>
" ανακοίνωση της Επιτροπής αναφορικά με την εν λόγω πρωτοβουλία δημοσιεύθηκε μόλις εχθές. Πρόκειται για το αποκορύφωμα εντατικής δουλειάς, από την οποία προέκυψε ένας οδικός χάρτης έξι βημάτων για την επίτευξη, σε βραχυπρόθεσμο επίπεδο, της ολοκλήρωσης της θαλάσσιας επιτήρησης, η οποία μόλις πριν από μερικούς μήνες φαινόταν εξαιρετικά δύσκολο να επιτευχθεί.
<P>
Θα στραφώ τώρα σε μια σειρά συγκεκριμένων ζητημάτων που θέσατε. Όσον αφορά τις εκπομπές θείου, η Επιτροπή έχει πλήρη επίγνωση των προβληματισμών που εκφράζονται από ομάδες της βιομηχανίας σχετικά με τις επιπτώσεις που μπορεί να υπάρξουν εξαιτίας των νέων προτύπων ποιότητας για τα καύσιμα πλοίων, τα οποία υιοθέτησε το 2008 ο Διεθνής Ναυτιλιακός Οργανισμός (ΔΝΟ). Γι' αυτόν ακριβώς τον λόγο, η Επιτροπή ζήτησε -και στη συνέχεια επικρότησε- τη συμφωνία του ΔΝΟ, η οποία εκτιμάται πλέον ότι θα μειώσει τις εκπομπές διοξειδίου του θείου έως και κατά 90% και, κυρίως, τις εκπομπές των δευτερευόντων σωματιδίων έως και κατά 80%.
<P>
" Επιτροπή θα παρουσιάσει μια πρόταση για την ευθυγράμμιση της νομοθεσίας της ΕΕ με την απόφαση του ΔΝΟ μέσα στους επόμενους μήνες. " πρόταση θα συνοδεύεται από μια λεπτομερή έκθεση που θα περιλαμβάνει επίσης τα αποτελέσματα της εκ των υστέρων αξιολόγησης επιπτώσεων όσον αφορά την απόφαση του ΔΝΟ, καθώς και ενδεχόμενα μέτρα που θα μπορούσε να λάβει η Επιτροπή για να μετριάσει τις ανεπιθύμητες επιπτώσεις στον τομέα.
<P>
Ο κ. de Grandes Pascual έθεσε το ζήτημα των θαλάσσιων λεκανών. " ΕΕ έχει επίγνωση των διαφορετικών καταστάσεων που επικρατούν στις θαλάσσιες λεκάνες και αναπτύσσει κατάλληλες στρατηγικές για κάθε θαλάσσια λεκάνη, προσαρμοσμένες σε συγκεκριμένες ανάγκες.
<P>
Τέλος, η κ. Rosbach και άλλοι έθεσαν το ζήτημα ενός προγράμματος κατά των καταστροφών. Ο Ευρωπαϊκός Οργανισμός για την Ασφάλεια στη Θάλασσα είναι αρμόδιος για την παρακολούθηση της ασφάλειας των πλοίων. Επί του παρόντος, δεν διαθέτει νομικές αρμοδιότητες για να θεσπίζει κανόνες στον τομέα των περιβαλλοντικών καταστροφών, όμως βρίσκονται σε εξέλιξη συζητήσεις -στο πλαίσιο της επέκτασης ή της ανανέωσης επί του παρόντος της εντολής του Ευρωπαϊκού Οργανισμού για την Ασφάλεια στη Θάλασσα από μέρους της Επιτροπής- σχετικά με το εάν θα πρέπει να δοθούν περισσότερες εξουσίες στον Οργανισμό κατά τα επόμενα χρόνια. Φυσικά, το Κοινοβούλιο θα έχει κεντρικό ρόλο στο ζήτημα αυτό.
<P>
Τέλος, με την ιδιότητά μου ως ευρωπαίας Επιτρόπου που είναι αρμόδια για την έρευνα, την καινοτομία και την επιστήμη, με χαροποίησε ιδιαίτερα το γεγονός ότι πολλοί βουλευτές σε αυτήν εδώ την Αίθουσα έθεσαν το ζήτημα της σχέσης μεταξύ της θαλάσσιας πολιτικής γενικότερα και της έρευνας σε σχέση με τη θαλάσσια και τη ναυτιλιακή πολιτική ειδικότερα. Την περασμένη εβδομάδα, η βελγική Προεδρία οργάνωσε μια πολύ σημαντική διάσκεψη στην πόλη Ostend, η οποία εξέτασε συγκεκριμένα το ζήτημα αυτό και συγκέντρωσε επιστήμονες που εμπλέκονται στον τομέα αυτόν. Πρόκειται για έναν πολύ σημαντικό πυλώνα των ολοκληρωμένων θαλάσσιων πολιτικών μας.
<P>
Θα ήθελα να ευχαριστήσω και πάλι την κ. Meissner για την περιεκτική και εκτεταμένη έκθεσή της. Πιστεύω ότι πλέον μπορούμε να επιδιώξουμε την εφαρμογή όλων των μελλοντικών πρωτοβουλιών για τη θάλασσα με ανανεωμένο σθένος και αυτοπεποίθηση.
<P>
Σας ευχαριστώ και ζητώ συγγνώμη από τους διερμηνείς, εάν μιλούσα πολύ γρήγορα.
<SPEAKER ID="099" NAME="Gesine Meissner" LANGUAGE="DE">
Κύριε Πρόεδρε, νομίζω ότι είναι θετικό το γεγονός ότι μετρούσατε, κυρία Geoghegan-Quinn. Δεν ήξερα πόσες ομιλίες έγιναν, όμως οι 37 είναι πράγματι πολλές. Θα ήθελα να ευχαριστήσω όλους όσοι συμμετείχαν στη σημερινή συζήτηση. Στην αρχή, ξέχασα να ευχαριστήσω επίσης όλους τους σκιώδεις εισηγητές για το έργο τους. Πραγματικά, συνεργαστήκαμε πολύ εποικοδομητικά και το απόλαυσα ιδιαιτέρως. Στην έκθεση κάλυψα πολλά θέματα, διότι είναι πολύ σημαντικό για εμένα να υπάρχει μια πειστική πλειοψηφία σε αυτόν τον κρίσιμης σημασίας τομέα.
<P>
Πολλές από τις ομιλίες που έγιναν επί διαφορετικών θεμάτων επεσήμαναν το γεγονός ότι χρειαζόμαστε κοινές δράσεις στους τομείς της έρευνας, του σχεδιασμού, της εφαρμογής και του ελέγχου των θαλάσσιων δραστηριοτήτων, μέσω της κοινής διακυβέρνησης, του χωροταξικού σχεδιασμού και της παρακολούθησης. Με αυτά ακριβώς έχει να κάνει η έκθεση. Εντούτοις, πρόκειται για ένα ιδιαίτερα ποικίλο ζήτημα.
<P>
Θα ήθελα τώρα να συζητήσουμε ορισμένες από τις ομιλίες. Ο κ. Fleckenstein έθεσε το πρόβλημα των εκπομπών θείου. Το συμπεριλάβαμε στην έκθεση, διότι ήταν σημαντικό για εμάς να μην υπάρχει καμία στρέβλωση του ανταγωνισμού, έπρεπε όμως να διασφαλίσουμε και το γεγονός ότι η ναυτιλία θα είναι περισσότερο φιλική από περιβαλλοντικής πλευράς. Εντούτοις, αυτό που είπατε για τη ναυπηγική, κύριε Fleckenstein, δεν είναι ακριβώς αλήθεια. Το ότι οι Φιλελεύθεροι και οι Συντηρητικοί δεν ήθελαν να συμπεριλάβουμε το θέμα αυτό είναι κάτι που δεν ισχύει. Το όλο ζήτημα είχε απλώς να κάνει με το πώς θα πρέπει να το εφαρμόσουμε, με το εάν θα πρέπει να δημιουργήσουμε ένα νέο ευρωπαϊκό ταμείο για την επισκευή παλαιών πλοίων ή με το εάν θα πρέπει να θεσπίσουμε μια στρατηγική. Αυτή είναι και η τρέχουσα διατύπωση.
<P>
Τέθηκε επίσης το θέμα της τροπολογίας που εισήγαγα προκειμένου να συμπεριλάβω στην έκθεση την εμπορία των εκπομπών. Στην επιτροπή απορρίφθηκε με πολύ μικρή διαφορά, κατά την άποψή μου όμως είμαστε όλοι πεπεισμένοι ότι πρέπει να συνεχίσουμε να ακολουθούμε αυτόν τον δρόμο. Γι' αυτόν τον λόγο, ελπίζω να με υποστηρίξετε σε αυτούς τους τομείς.
<P>
Κύριε Kohlíček, είπατε ότι ήταν δύσκολο να συνδέσουμε μαζί όλους τους τομείς, γνωρίζω όμως ότι κάτι τέτοιο μπορεί να γίνει. Μια ομάδα ενδιαφερομένων και επιχειρηματιών από τους διάφορους ναυτιλιακούς τομείς συναντάται δύο φορές τον χρόνο για να ανταλλάξουν ιδέες. Πρόκειται για εξέχοντες παράγοντες σε ευρωπαϊκό επίπεδο και όλοι τους εκτιμούν ιδιαίτερα αυτήν την ευκαιρία να συγκεντρώνονται.
<P>
Το τελευταίο σημείο που θέλω να θίξω έχει να κάνει με την αναφορά στο γεγονός ότι υπάρχουν πάρα πολλές διαφορετικές περιφέρειες. Στην έκθεση συμπεριέλαβα τη θέση την νησιών και δεν αληθεύει ότι παρέλειψα το θέμα αυτό. " μόνη περιοχή που δεν καλύπτεται από τις στρατηγικές είναι η Βόρεια Θάλασσα. Ζω πολύ κοντά στη Βόρεια Θάλασσα και, κατά συνέπεια, ήθελα να αναφέρω ότι, όταν συζητούμε για τη Μαύρη Θάλασσα, τη Μεσόγειο και τον Δούναβη, δεν θα πρέπει να ξεχνούμε και τη Βόρεια Θάλασσα.
<P>
Τέλος, θα ήθελα να εκφράσω τις ευχαριστίες μου, ιδιαίτερα για την παρατήρηση ότι θα πρέπει να αναλάβουμε περισσότερες ηθικές ευθύνες για τη θάλασσα και για τις μελλοντικές γενιές. Γι' αυτόν ακριβώς τον λόγο, επέλεξα τον τίτλο "" ανάγκη για μια νέα συνείδηση όσον αφορά τη θάλασσα". Εάν συνεχίσουμε να εργαζόμαστε πάνω σε αυτό, θα κατορθώσουμε να επιτύχουμε πολλά.
<SPEAKER ID="100" NAME="Paul Rübig" AFFILIATION="PPE">
(DE) Κύριε Πρόεδρε, θα ήθελα να κάνω μια παρέμβαση επί της διαδικασίας. Θα ήθελα να ευχαριστήσω τον Πρόεδρο για το γεγονός ότι περάτωσε τη σημερινή συζήτηση ένα τέταρτο πριν από την ψηφοφορία, διότι αυτός είναι ένας αξιοπρεπής τρόπος να τερματιστεί μια συζήτηση, γεγονός που μας επιτρέπει να σταματήσουμε τις ομιλίες με ηρεμία και δίνει στους βουλευτές χρόνο να έρθουν μέσα. Εχθές, τα πράγματα δεν πήγαν καθόλου καλά και ο προγραμματισμός δεν ήταν όπως θα θέλαμε. Σήμερα, όλα είναι όπως έπρεπε και ελπίζω ότι ο Πρόεδρος θα το λάβει αυτό υπόψη του στο μέλλον και θα προγραμματίζει έτσι ώστε να υπάρχει επαρκές χρονικό περιθώριο μεταξύ του τέλους της συζήτησης και της έναρξης της ψηφοφορίας.
<SPEAKER ID="101" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00.
<P>
Γραπτές δηλώσεις (άρθρο 149)
<SPEAKER ID="102" NAME="Maria Da Graça Carvalho" LANGUAGE="PT">
Είναι σημαντικό να διασφαλίσει η ΕΕ την προστασία των ακτών της. Επίσης, είναι αναγκαίο να καταστήσει η υφιστάμενη νομοθεσία ασφαλέστερη την έρευνα για πετρέλαιο, καθώς και την εξόρυξή του.
<P>
Ο Ευρωπαϊκός Οργανισμός για την Ασφάλεια στη Θάλασσα (EMSA) με έδρα τη Λισαβόνα παρέχει στήριξη και τεχνική βοήθεια για την κατάρτιση και εφαρμογή της νομοθεσίας της Ένωσης όσον αφορά την ασφάλεια και την προστασία στη θάλασσα, καθώς και τη ρύπανση που προκαλείται από τα πλοία.
<P>
Τον Ιούνιο αυτού του έτους, υπέβαλα στους Επιτρόπους Oettinger, Kallas και Georgieva μια γραπτή πρόταση να επεκταθεί η εντολή του EMSA, με στόχο τη δημιουργία μηχανισμών για την επιτήρηση της ασφάλειας στις ευρωπαϊκές πετρελαϊκές πλατφόρμες που βρίσκονται στη Βόρεια Θάλασσα, τη Μαύρη Θάλασσα και τη Μεσόγειο, καθώς και να καταστεί αρμόδιος για την πρόληψη των περιβαλλοντικών καταστροφών που σχετίζονται με την έρευνα για πετρέλαιο. " πρόταση αυτή καθιστά δυνατή μια οικονομία κλίμακας στο επίπεδο των οικονομικών, ανθρώπινων και τεχνικών πόρων.
<P>
Επικροτώ την απάντηση των Επιτρόπων, η οποία καταδείκνυε ότι είναι ανοιχτοί στην αναθεώρηση των κανονισμών του EMSA και στην επέκταση της εντολής του όσον αφορά την παρέμβαση σε περιστατικά θαλάσσιας ρύπανσης. Καλώ ακόμη μία φορά την Ευρωπαϊκή Επιτροπή να επεκτείνει την εντολή του EMSA, έτσι ώστε να διασφαλίσουμε την προστασία των ακτών μας.
<SPEAKER ID="103" NAME="Vilja Savisaar-Toomast" AFFILIATION="ALDE">
γραπτώς. - (ET) Κύριε Πρόεδρε, κυρίες και κύριοι, όπως γνωρίζετε καλά, ο Διεθνής Ναυτιλιακός Οργανισμός έχει επιβάλει, δυνάμει του Παραρτήματος VI της σύμβασης MARPOL, διάφορους όρους όσον αφορά την ποσότητα θείου στις διάφορες περιοχές. " Βαλτική Θάλασσα, η Βόρεια Θάλασσα και το Στενό της Μάγχης έχουν ανακηρυχθεί ως περιοχές ελέγχου εκπομπών θείου και για τις περιοχές αυτές έχουν καθιερωθεί αυστηρότεροι όροι, προκειμένου να μειωθεί σημαντικά η ρύπανση. Από το 2015, στις εν λόγω περιοχές, τα καύσιμα για πλοία θα μπορούν να χρησιμοποιηθούν, εάν το περιεχόμενο τους σε θείο δεν υπερβαίνει το 0,1%, ενώ για άλλες περιοχές το περιεχόμενο σε θείο ορίζεται να μην υπερβαίνει το 0,5% από το 2020. Το ζήτημα αυτό εξετάστηκε και στη Διεθνή Ναυτιλιακή Διάσκεψη, η οποία πραγματοποιήθηκε στην πόλη Ταλίν στην πατρίδα μου, στις 24 Σεπτεμβρίου. Πιστεύω ότι δεν αποτελεί λύση το να βγει η Ευρωπαϊκή Ένωση με τους δικούς της όρους, οι οποίοι όμως δεν θα ισχύουν για τρίτες χώρες· δηλαδή, θα υποβάλουμε τους εαυτούς μας σε άνισο ανταγωνισμό στον ναυτιλιακό τομέα. " κατάσταση πρέπει να επιλυθεί σε διεθνές επίπεδο, έτσι ώστε οι όροι που θα επιβληθούν να είναι πραγματικοί και να ισχύουν για όλους όσοι πλέουν στη Βαλτική Θάλασσα και όχι μόνο για τα πλοία από κράτη μέλη της ΕΕ. Επιπλέον, η επιβολή παράλογων ορίων συνεπάγεται τη μετατόπιση της μεταφοράς των προϊόντων από τη θάλασσα πίσω στις χερσαίες οδούς, κάτι που είναι πολύ πιο επικίνδυνο και εχθρικό για το περιβάλλον. Ως εκ τούτου, όσον αφορά το ζήτημα αυτό, υποστηρίζω τις θέσεις της εσθονικής και της φινλανδικής κυβέρνησης, καθώς και την Ένωση Εφοπλιστών της Ευρωπαϊκής Κοινότητας - η απόφαση του Διεθνούς Ναυτιλιακού Οργανισμού θα πρέπει να αναθεωρηθεί και θα πρέπει να επιβληθούν ίσοι κανόνες σε όλες τις περιφέρειες και τα πλοία της ΕΕ που δραστηριοποιούνται εκεί.
<SPEAKER ID="104" NAME="Traian Ungureanu" AFFILIATION="PPE">
γραπτώς. - (ΕΝ) Με την ιδιότητά μου ως εισηγητή όσον αφορά τη στρατηγική της ΕΕ για τη Μαύρη Θάλασσα, παρατήρησα με λύπη ότι τα ζητήματα που σχετίζονται με τη Μαύρη Θάλασσα σχεδόν αγνοούνται στο πλαίσιο της ολοκληρωμένης θαλάσσιας πολιτικής (ΟΘΠ) της Ένωσης. Παρά το γεγονός ότι η Μαύρη Θάλασσα συμπεριλήφθηκε στην ιδέα της ΟΘΠ το 2007, ωστόσο οι απτές κοινοτικές δράσεις στο πλαίσιο αυτό φαίνεται να έχουν μείνει πίσω. Προτρέπω έντονα την Ευρωπαϊκή Επιτροπή να διπλασιάσει τις προσπάθειες για την ανάπτυξη της προσέγγισης όσον αφορά τη Μαύρη Θάλασσα στο πλαίσιο της εν λόγω πολιτικής. " ΟΘΠ είναι ένα σημαντικό εργαλείο για την αντιμετώπιση των ευκαιριών και των προκλήσεων στις θαλάσσιες λεκάνες της ΕΕ με συνεκτικό τρόπο που έχει ως στόχο την ολοκληρωμένη ανάπτυξη των παράκτιων ζωνών. Είμαι ιδιαίτερα πεπεισμένος ότι η Μαύρη Θάλασσα, ως μια θάλασσα που ανήκει εν μέρει στην ΕΕ, και τα παράκτια σε αυτήν κράτη έχουν μια οξεία ανάγκη για σωστή εφαρμογή του εργαλείου αυτού. " διεθνής διάσταση της ΟΘΠ είναι μια κρίσιμη πτυχή για την επιτυχημένη εφαρμογή στην περιοχή της Μαύρης Θάλασσας, η οποία περιλαμβάνει επίσης και επτά μη ευρωπαϊκές χώρες. Επί του παρόντος, το Ευρωπαϊκό Κοινοβούλιο προετοιμάζει μια έκθεση για τη χάραξη μιας κοινοτικής στρατηγικής για τη Μαύρη Θάλασσα. Ελπίζω ότι η Επιτροπή θα ακολουθήσει την πρωτοβουλία αυτή και θα εκλάβει τη μελλοντική στρατηγική ως μια σημαντική βάση για την ενισχυμένη εφαρμογή της ΟΘΠ στην περιοχή της Μαύρης Θάλασσας.

<CHAPTER ID="008">
Προετοιμασία του Ευρωπαϊκού Συμβουλίου (8/9 Μαρτίου 2007) (συζήτηση) 
<SPEAKER ID="101" NAME="Πρόεδρος">
" ημερήσια διάταξη προβλέπει τη δήλωση του Συμβουλίου και της Επιτροπής για την προετοιμασία του Ευρωπαϊκού Συμβουλίου της 8ης και 9ης Μαρτίου.
<SPEAKER ID="102" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, Επίτροπε Wallström, κυρίες και κύριοι, όπως όλα τα τελευταία χρόνια, έτσι και εφέτος, η εαρινή σύνοδος κορυφής των αρχηγών κρατών και κυβερνήσεων θα είναι αφιερωμένη κυρίως σε οικονομικά θέματα και ιδίως στη στρατηγική της Λισαβόνας. Ασφαλώς χαιρόμαστε, διότι η φετινή εαρινή σύνοδος κορυφής θα διεξαχθεί στο πλαίσιο θετικών δεδομένων για την οικονομία και ευχάριστων εξελίξεων στις αγορές εργασίας. Από αυτό συνάγουμε το προσεκτικό συμπέρασμα ότι η στρατηγική της Λισαβόνας αποφέρει κάποιους πρώτους καρπούς, ταυτόχρονα ωστόσο πιστεύουμε ότι θα ήταν εντελώς λάθος να αναπαυθούμε τώρα στις δάφνες μας. Αντίθετα, θέλουμε να χρησιμοποιήσουμε τη θετική γενική εξέλιξη και την αισιοδοξία που διαγράφεται για περαιτέρω διαρθρωτικές μεταρρυθμίσεις. Θέλουμε να συνεχίσουμε να προσπαθούμε μαζί να εξασφαλίσουμε μόνιμα και να διευρύνουμε τις πρόσφατες επιτυχίες, διότι είναι σημαντικό να προετοιμάσουμε έτσι άριστα την Ευρώπη για τον παγκόσμιο ανταγωνισμό.
<P>
Τώρα, μετά από εντατική προεργασία που χαρακτηρίστηκε και από πολύ στενή και εξαιρετικά αποδοτική συνεργασία με την Επιτροπή, βρισκόμαστε πια στη φάση της προετοιμασίας της συνεδρίασης του Ευρωπαϊκού Συμβουλίου στις 8 και 9 Μαρτίου. Το Συμβούλιο Γενικών Υποθέσεων και Εξωτερικών Σχέσεων συζήτησε χθες τη σχολιασμένη ημερήσια διάταξη του Ευρωπαϊκού Συμβουλίου που επεξεργάστηκε η Προεδρία. Σας ανακοινώνω με χαρά ότι τα κράτη μέλη συμφωνούν απόλυτα με τα θέματα που πρότεινε η Προεδρία.
<P>
Τις επόμενες εβδομάδες, η Επιτροπή των Μονίμων Αντιπροσώπων θα συντονίσει τις διάφορες αγορεύσεις των επιμέρους τομεακών συνθέσεων του Συμβουλίου και θα επεξεργαστεί περαιτέρω το σχέδιο συμπερασμάτων του Ευρωπαϊκού Συμβουλίου υπό το φως αυτών των ουσιαστικών σχολίων. Επιτρέψτε μου να σας υπενθυμίσω στο σημείο αυτό τις ημερομηνίες στις οποίες θα ολοκληρώσουν τις συνεισφορές τους τα επιμέρους ειδικά συμβούλια: το Συμβούλιο "Ενέργεια" θα συνέλθει μεθαύριο για να αποφασίσει για ένα από τα πολύ σημαντικά θέματα για το Ευρωπαϊκό Συμβούλιο, δηλαδή το σχέδιο δράσης για την ενέργεια. Το Συμβούλιο "Παιδεία και Νεολαία" θα γίνει τις 16 Φεβρουαρίου και θα ακολουθήσει το Συμβούλιο "Ανταγωνιστικότητα" στις 19 Φεβρουαρίου και το Συμβούλιο "Περιβάλλον" στις 20 Φεβρουαρίου. Το Συμβούλιο για θέματα απασχόλησης και για τα κοινωνικά ζητήματα και το Συμβούλιο ECOFIN, που θα κλείσουν αυτόν τον κύκλο, θα γίνουν στις 22 και στις 27 Φεβρουαρίου, αντίστοιχα.
<P>
Μολονότι το Ευρωπαϊκό Κοινοβούλιο δεν συμμετέχει άμεσα σε αυτές τις προπαρασκευαστικές εργασίες, μπορώ να σας διαβεβαιώσω ότι η Προεδρία θα λάβει υπόψη τις γνωμοδοτήσεις του Κοινοβουλίου που αφορούν θέματα της συνόδου κορυφής.
<P>
Επιτρέψτε μου να αναφερθώ τώρα κάπως διεξοδικότερα στα σχέδια της Προεδρίας για την φετινή εαρινή σύνοδο κορυφής. Θα αναφερθώ και σε αυτά που είπε εδώ σήμερα το πρωί η Πρόεδρος του Συμβουλίου. Θα προσπαθήσουμε να επιτελέσει το Ευρωπαϊκό Συμβούλιο το πρωταρχικό καθήκον του, να επικεντρωθεί δηλαδή σε κεντρικά ζητήματα, να χαράξει γενικές κατευθύνσεις, να λάβει αποφάσεις για το μέλλον και να προσφέρει πολιτικές κατευθυντήριες γραμμές στις αρμόδιες αρχές σε ευρωπαϊκό και εθνικό επίπεδο. " σημερινή ανταλλαγή απόψεων και, φυσικά, ο μετέπειτα εντατικός διάλογος με τον Πρόεδρο του Ευρωπαϊκού Κοινοβουλίου στο πλαίσιο της συνεδρίασης θα αποτελέσουν σημαντικά στοιχεία για την επιτέλεση αυτού του καθήκοντος. Σύμφωνα με αυτές τις γενικές σκέψεις, προσπαθήσαμε να επικεντρώσουμε τις διαβουλεύσεις του Ευρωπαϊκού Συμβουλίου σε θέματα όπου είναι γενικά παραδεκτό ότι υπάρχει ανάγκη δράσης και χρειάζονται περαιτέρω προσπάθειες.
<P>
Συγκεκριμένα, το ζητούμενο είναι να υποστηρίξουμε τις διαρθρωτικές μεταρρυθμίσεις που έχουν εγκαινιάσει τα κράτη μέλη και να τις προωθήσουμε μέσω ολοκληρωμένων συστάσεων για κάθε επιμέρους χώρα. Στον τομέα της εσωτερικής αγοράς θέλουμε να ενισχύσουμε την κοινή βούληση να κλείσουμε τα κενά και να διαπιστώσουμε τις αδυναμίες, να ενισχύσουμε την ανταγωνιστικότητα της Ένωσης απέναντι σε τρίτες χώρες, αλλά και να δώσουμε ώθηση για αναθέρμανση του γύρου της Ντόχα. " ενίσχυση της καινοτομίας, της έρευνας και της παιδείας μάς ενδιαφέρει όσο και η προώθηση της απασχόλησης και η μετεξέλιξη του ευρωπαϊκού κοινωνικού προτύπου. Κεντρικά θέματα είναι εδώ η "flexicurity" και η δημογραφική αλλαγή.
<P>
Όπως είπε η κ. καγκελάριος σήμερα το πρωί, η βελτίωση της νομοθεσίας είναι σημαντικό μέλημα όλων μας, καθώς εδώ υπάρχει σημαντικό δυναμικό για την αύξηση της ανταγωνιστικότητας της ευρωπαϊκής οικονομίας. Επομένως, η κατάργηση της γραφειοκρατίας είναι καίριο θέμα για τη γερμανική Προεδρία. Αποφασίσαμε να δώσουμε φιλόδοξα μηνύματα στη συνεδρίαση του Ευρωπαϊκού Συμβουλίου. Συγκεκριμένα, πρόκειται κυρίως για την απλούστευση υφισταμένων νόμων και για σκέψεις σχετικά με την περαιτέρω βελτίωση του μέσου της εκτίμησης επιπτώσεων. Το Συμβούλιο και το Κοινοβούλιο φέρουν ιδιαίτερη ευθύνη ως νομοθέτες για να εξεταστούν συστηματικά και γρήγορα οι προτάσεις της Επιτροπής για την απλούστευση νομοθετικών διατάξεων. Κύριο μέλημά μας είναι να προωθήσουμε την κατάργηση των γραφειοκρατικών δαπανών, κυρίως μέσω της χάραξης σαφών ποσοτικών στόχων.
<P>
Τέλος, το Ευρωπαϊκό Συμβούλιο θα εγκρίνει, όπως αποφασίστηκε τον περασμένο χρόνο, το εκτενές κοινοτικό σχέδιο δράσης για την ενέργεια, που ακολουθεί τους τρεις θεμελιώδεις στόχους της Ένωσης για τον τομέα αυτό, δηλαδή την ασφάλεια εφοδιασμού, την ανταγωνιστικότητα και τη συμβατότητα με το περιβάλλον - που πρέπει να της δίνουμε πάντα έμφαση. " στρατηγική έκθεση για την ενέργεια, που παρουσίασε τον Ιανουάριο η Επιτροπή, δείχνει ότι μόνο μία ενεργειακή πολιτική που λαμβάνει υπόψη και τα τρία αυτά καθοριστικά σημεία μπορεί να ανταποκριθεί στις προκλήσεις που αντιμετωπίζει η Ένωση. Γι' αυτό τασσόμαστε υπέρ μίας δέσμης μέτρων που μόνο μαζί θα έχουν το επιθυμητό αποτέλεσμα. Στη δέσμη αυτή συγκαταλέγονται μέτρα που θα ενισχύσουν τον ανταγωνισμό στην εσωτερική αγορά ενέργειας, θα δώσουν μεγαλύτερη αξία στις ανανεώσιμες πηγές ενέργειας και θα εξυπηρετήσουν την ανάπτυξη καλύτερων ενεργειακών τεχνολογιών και μεγαλύτερης ενεργειακής απόδοσης και έχει εξαιρετική σημασία να δοθεί μεγαλύτερη βαρύτητα στις πτυχές της ενεργειακής πολιτικής που αφορούν την εξωτερική πολιτική. Θα ήθελα να υπογραμμίσω κατηγορηματικά ότι η Ευρώπη πρέπει να μιλά πολύ πιο ομόφωνα στα θέματα που αφορούν την ενέργεια.
<P>
" προστασία του κλίματος είναι άρρηκτα συνδεδεμένη με το θέμα της ενέργειας. Ενόψει της πρόκλησης του αιώνα που συνιστά η αλλαγή του κλίματος, είμαστε αποφασισμένοι να επιτύχουμε στον τομέα αυτό φιλόδοξες και μελλοντοστραφείς αποφάσεις που θα περιλαμβάνουν ποσοτικούς στόχους. Οι προτάσεις που παρουσίασε η Επιτροπή για πλήρη συντονισμό στα θέματα της ενέργειας προσφέρουν μία καλή βάση γι' αυτό. Το Ευρωπαϊκό Συμβούλιο πρέπει, όμως, να προσπαθήσει να δώσει ένα ισχυρό μήνυμα για την περαιτέρω ανάπτυξη της διεθνούς προστασίας του κλίματος μετά από το 2012. Μόνο αν προηγηθούν οι βιομηχανικές χώρες υπό την ηγεσία της Ευρωπαϊκής Ένωσης με φιλόδοξους και δεσμευτικούς στόχους και μέτρα, θα μπορούμε να περιμένουμε να δείξουν και οι πρόσφατα βιομηχανοποιημένες χώρες διάθεση να αναλάβουν αντίστοιχες δικές τους υποχρεώσεις για τον περιορισμό των εκπομπών τους που αυξάνονται διαρκώς.
<SPEAKER ID="103" NAME="Πρόεδρος">
Κύριε Προεδρεύων του Συμβουλίου, σας ευχαριστώ τόσο για τις παρατηρήσεις σας όσο και για το ότι κάνατε χρήση μόνο του μισού χρόνου που είχατε στη διάθεσή σας. Αυτό θα πρέπει να το έχουμε μελλοντικά υπόψη κατά τη μεταρρύθμιση των κοινοβουλευτικών εργασιών. Και το Συμβούλιο μπορεί να αυτοπεριοριστεί και, παρόλα αυτά, να πει κάτι καλό.
<SPEAKER ID="104" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, ο Μάρτιος αποτελεί μια θαυμάσια ευκαιρία για την Ευρωπαϊκή Ένωση. Καταρχάς, μας προσφέρει τη δυνατότητα να δείξουμε στους πολίτες μια Ευρωπαϊκή Ένωση η οποία λαμβάνει φιλόδοξες, σαφείς αποφάσεις για θέματα τα οποία τους απασχολούν βαθύτατα. Δεύτερον, θα κληθούμε να συμφωνήσουμε επί ενός κειμένου δήλωσης στο οποίο δεν θα χαιρετίζονται απλώς τα επιτεύγματα των 50 αυτών ετών, αλλά θα περιγράφονται όσα μπορούμε να κάνουμε στο μέλλον. Συνεπώς, οι δύο αυτές πτυχές είναι πολύ στενά συνδεδεμένες. Ένα επιτυχημένο εαρινό Συμβούλιο μπορεί να προσφέρει την κατάλληλη βάση για μία φιλόδοξη δήλωση του Βερολίνου.
<P>
" Ευρώπη πρέπει να αναλάβει δράση. Πρέπει να είναι πολιτική, αποτελεσματική και να διαδραματίζει κεντρικό ρόλο όσον αφορά την αντιμετώπιση των σοβαρών προκλήσεων του σημερινού παγκοσμιοποιημένου διεθνούς περιβάλλοντος. Ανάπτυξη και θέσεις απασχόλησης, αλλαγή του κλίματος, ενέργεια: αυτά είναι τα θέματα που απασχολούν καθημερινά τους Ευρωπαίους. Μας δίνεται μια πραγματική ευκαιρία να δείξουμε τι μπορεί να προσφέρει η Ευρωπαϊκή Ένωση, με πλήρη σεβασμό, βεβαίως, της εκ νέου προσήλωσής μας στη βελτίωση της νομοθετικής διαδικασίας.
<P>
Θα εστιάσω την προσοχή μου στον σχεδιασμό όσον αφορά την αλλαγή του κλίματος, την ενέργεια και την ανάπτυξη και τις θέσεις απασχόλησης. Πριν από δύο εβδομάδες, η Ομάδα του Ο"Ε για τις Κλιματικές Αλλαγές εξέθεσε με σαφήνεια, νηφαλιότητα και κατά τρόπο αδιαμφισβήτητο τα δεδομένα σχετικά με την αλλαγή του κλίματος. Ο στόχος του περιορισμού της αύξησης της θερμοκρασίας σε 2°C εξακολουθεί να είναι εφικτός - μόλις! " περίοδος της προσεχούς δεκαετίας περίπου θα είναι καθοριστική για το εάν θα μπορέσουμε να θέσουμε την κατάσταση υπό έλεγχο. Οι διεθνείς εταίροι μας, οι επενδυτές και οι πολίτες έχουν το βλέμμα στραμμένο στην Ευρωπαϊκή Ένωση αναμένοντας σαφή, αποφασιστική δράση.
<P>
" έκταση του προβλήματος είναι τεράστια. Μια τολμηρή λύση είναι η μόνη λογική αντίδραση, και αυτό συνεπάγεται πρακτικές πολιτικές προτάσεις και δεσμευτικούς στόχους. Γι' αυτό προτείναμε να δεχτούν οι ανεπτυγμένες χώρες τον στόχο της μείωσης των εκπομπών κατά 30% έως το 2020 σε σύγκριση με τα επίπεδα του 1990. Συγχρόνως, κανείς δεν αμφισβητεί την ανάγκη να επιδιωχθεί η συμμετοχή των αναπτυσσόμενων χωρών στις παγκόσμιες προσπάθειες μείωσης των εκπομπών, καθώς μπορούν να επιδιώξουν ρεαλιστικά τον περιορισμό της αύξησης των εκπομπών τους, αρχικά, προκειμένου να μπορέσουν στη συνέχεια να ακολουθήσουν πορεία μείωσης έως το 2020.
<P>
Αναμένω από το εαρινό Ευρωπαϊκό Συμβούλιο να απευθύνει ένα πειστικό και ισχυρό μήνυμα σχετικά με την ανάγκη ανάληψης αποφασιστικής δράσης για την αλλαγή του κλίματος. Το ψήφισμα σχετικά με την αλλαγή του κλίματος, το οποίο θα εγκριθεί από το Σώμα αύριο και το οποίο είναι συγχρόνως ενθαρρυντικό και συγκλονιστικό, περιλαμβάνει ένα σημαντικό και επείγον μήνυμα, το οποίο η Επιτροπή θα διαβιβάσει στους αρχηγούς κρατών και κυβερνήσεων κατά τη συζήτηση των θεμάτων που άπτονται του κλίματος στο εαρινό Συμβούλιο.
<P>
Ωστόσο, πρέπει επίσης να δείξουμε και στο εσωτερικό και στο εξωτερικό της ΕΕ ότι είμαστε διατεθειμένοι να αναλάβουμε αμέσως δράση εμείς οι ίδιοι. Γι' αυτό στο εαρινό Συμβούλιο πρέπει να αποφασιστεί μια σταθερή, ανεξάρτητη δέσμευση της ΕΕ για την επίτευξη μείωσης κατά 20% τουλάχιστον ως προς την εκπομπή αερίων του θερμοκηπίου έως το 2020. Έτσι, θα αποδείξουμε στην πράξη τη δέσμευσή μας.
<P>
" ενέργεια είναι αποφασιστικής σημασίας για τη μείωση των εκπομπών. Ωστόσο, δεν περιορίζεται σε αυτήν την πτυχή: ο ασφαλής εφοδιασμός, η πιο δίκαιη τιμολόγηση και η προσφορά περισσότερων επιλογών είναι όλα θέματα κεντρικής σημασίας στη σκέψη των πολιτών, για τους ίδιους, για τις οικογένειές τους και τις μελλοντικές γενιές, καθώς, βεβαίως, και για την ευρωπαϊκή βιομηχανία. Υπάρχει επίσης η ενστικτώδης αίσθηση ότι τα θέματα αυτά μπορούν να αντιμετωπιστούν αποτελεσματικά μόνο σε ευρωπαϊκό επίπεδο. Συνεπώς, πρόκειται επίσης για μια σοβαρή δοκιμασία των δυνατοτήτων της ίδιας της Ευρωπαϊκής Ένωσης.
<P>
Τον περασμένο μήνα, η Επιτροπή περιέγραψε το όραμά της για το πώς πρέπει να δρομολογηθεί η ευρωπαϊκή ενεργειακή πολιτική, και χαιρετίζω θερμά τη θετική στάση και τη στήριξη του Κοινοβουλίου. Κάθε φορά που αντιμετωπίζουμε μια μακροπρόθεσμη πρόκληση, είναι αναγκαίο να μπορούν οι Ευρωπαίοι να στραφούν στους δημοκρατικά εκλεγμένους εκπροσώπους τους προκειμένου να τους εξηγήσουν γιατί η μεταρρύθμιση είναι απαραίτητη, να εντάξουν τις βραχυπρόθεσμες αλλαγές στο πλαίσιο μακροπρόθεσμων στόχων, να μας πείσουν ότι καθένας από εμάς μπορεί να διαδραματίσει τον δικό του ρόλο, κάνοντας, για παράδειγμα, ό,τι μπορούμε για τη βελτίωση της ενεργειακής απόδοσης.
<P>
Το λεπτομερές ψήφισμα που εγκρίνατε στις 14 Δεκεμβρίου του περασμένου έτους αντικατοπτρίζει τον ουσιαστικό ρόλο που διαδραματίζει το Κοινοβούλιο σε αυτό το πλαίσιο. Συνεπώς, η φιλοδοξία και η αποφασιστικότητα του Ευρωπαϊκού Κοινοβουλίου είναι κρίσιμης σημασίας. Δεν μπορούμε να αναβάλλουμε περισσότερο τη λήψη αποφάσεων. " Ευρώπη πρέπει να στείλει με τον σαφέστερο δυνατό τρόπο το μήνυμα ότι είναι προσηλωμένη στον στόχο της πλήρους αναδιάρθρωσης του ευρωπαϊκού ενεργειακού τομέα τις προσεχείς δεκαετίες. Οι επενδυτές είναι έτοιμοι να συνεισφέρουν σε τεράστια κλίμακα, αλλά πρέπει πρώτα να λάβουν σαφέστερα μηνύματα. Αυτό συνεπάγεται την ανάληψη αποφασιστικής δράσης στην εσωτερική αγορά. Συνεπάγεται τη λήψη ουσιαστικών μέτρων για την εξασφάλιση της αλληλεγγύης μεταξύ των κρατών μελών. Συνεπάγεται την αντιμετώπιση της έρευνας σε αυτόν τον τομέα ως βασική μας προτεραιότητα, θεωρώντας την, για παράδειγμα, πρώτο στόχο του Ευρωπαϊκού Ινστιτούτου Τεχνολογίας. Συνεπάγεται έναν ακριβή, φιλόδοξο και, κυρίως, δεσμευτικό στόχο για την εκτενέστερη χρήση των ανανεώσιμων πηγών ενέργειας έως το 2020.
<P>
Εφόσον δώσει το πράσινο φως το Ευρωπαϊκό Συμβούλιο, η Επιτροπή είναι έτοιμη να προωθήσει ποικιλία συγκεκριμένων νομοθετικών μέτρων κατά το τρέχον έτος. " αλλαγή του κλίματος και η ενέργεια είναι αναπόσπαστες πτυχές του ευρύτερου θέματος στο οποίο θα επικεντρωθεί το εαρινό Συμβούλιο, της στρατηγικής της Λισαβόνας για την ανάπτυξη και την απασχόληση. Λαμβάνονται ουσιαστικά μέτρα προκειμένου να γίνουν περισσότερες επενδύσεις στην καινοτομία, να διευκολυνθούν οι συνθήκες ανάπτυξης τόσο των νέων όσο και των αναπτυσσόμενων επιχειρήσεων και να βοηθηθούν οι πολίτες να προετοιμαστούν για την αντιμετώπιση των αλλαγών. " οικονομική κατάσταση, όπως γνωρίζετε, βελτιώνεται και η Ευρώπη έχει αποδείξει ότι μπορεί να ανταποκριθεί στην πρόκληση της παγκοσμιοποίησης, όμως αυτά τα πρώτα βήματα πρέπει τώρα να επιταχυνθούν. " συναίνεση όσον αφορά τις αλλαγές πρέπει να μετατραπεί σε ανάληψη δράσης σε όλες τις περιοχές και τους τομείς της Ευρώπης. Ο εκσυγχρονισμός των οικονομιών και των κοινωνιών μας είναι απαραίτητος, προκειμένου να ευδοκιμήσουν οι αξίες μας και το επίπεδο διαβίωσής μας σε αυτόν τον ταχύτατα εξελισσόμενο κόσμο.
<P>
Το εαρινό Συμβούλιο πρέπει να στείλει το σαφές μήνυμα ότι θα προωθήσουμε τις μεταρρυθμίσεις σε όλα τα επίπεδα, όπως ορίζεται στην ετήσια έκθεση προόδου της Επιτροπής για τη στρατηγική της Λισαβόνας, περιλαμβανομένων των συστάσεων που αφορούν τις επιμέρους χώρες.
<P>
" Επιτροπή χαιρετίζει θερμά τη στήριξη που της προσφέρει το Κοινοβούλιο σε αυτό το θέμα. Το ψήφισμά σας υπενθυμίζει με επίκαιρο τρόπο ορισμένα από τα βασικά κριτήρια αξιολόγησης στα οποία θα στηριχθεί η αξιολόγηση της αξιοπιστίας των ενεργειών μας, όπως, για παράδειγμα, η μείωση του χρόνου έναρξης δραστηριοτήτων για τις νέες επιχειρήσεις σε διάστημα λιγότερο από μία εβδομάδα ή η φθηνότερη προστασία των δικαιωμάτων πνευματικής ιδιοκτησίας.
<P>
Ο χρόνος που έχουμε στη διάθεσή μας εξαντλείται, αν επιθυμούμε να αποφύγουμε τις σοβαρότερες επιπτώσεις από την αλλαγή του κλίματος, να αντιμετωπίσουμε την παγκόσμια ανισορροπία μεταξύ της προσφοράς και ζήτησης ενέργειας και να διασφαλίσουμε τον πραγματικό μας εκσυγχρονισμό. Είναι καιρός να χρησιμοποιήσουμε με τον καλύτερο τρόπο τις γνώσεις μας για την επίτευξη αυτών των στόχων. Ο George Bernard Shaw είχε πει ότι γινόμαστε σοφοί όχι όταν θυμόμαστε το παρελθόν, αλλά όταν αναλαμβάνουμε την ευθύνη για το μέλλον. Καθώς εορτάζουμε την 50ή επέτειο της Ευρωπαϊκής Ένωσης, αξίζει να θυμόμαστε αυτήν τη σοφή ρήση.
<P>
" λήψη τολμηρών, φιλόδοξων και μακρόπνοων αποφάσεων από το εαρινό Συμβούλιο τον Μάρτιο θα επιτρέψει στην Ευρωπαϊκή Ένωση να αναζητήσει πραγματικές λύσεις σε αυτά τα εξαιρετικά επείγοντα προβλήματα.
<SPEAKER ID="105" NAME="Πρόεδρος">
Σας ευχαριστούμε πολύ, Αντιπρόεδρε Wallström, ιδίως για το γεγονός ότι δεν εξαντλήσατε τον χρόνο που είχατε στη διάθεσή σας. " Προεδρία και η Επιτροπή προσφέρει έτσι ένα πολύ καλό παράδειγμα.
<SPEAKER ID="106" NAME="Marianne Thyssen">
εξ ονόματος της Ομάδας PPE-DE. - (NL) Κύριε Πρόεδρε, κύριε Προεδρεύων του Συμβουλίου, κυρία Επίτροπε, κυρίες και κύριοι, κάθε γενιά έχει καθήκον και ευθύνη να συμβάλει στην πρόοδο. Και η δική μας γενιά βρίσκεται λοιπόν αντιμέτωπη με μια πρόκληση, με την πρόκληση της παγκοσμιοποίησης. Ζούμε σε έναν κόσμο ο οποίος αλλάζει με ταχείς ρυθμούς και γίνεται ολοένα πιο ανοικτός. " Ευρωπαϊκή Ένωση καλείται να ανταποκριθεί στον παγκόσμιο, και ενίοτε επιθετικό, ανταγωνισμό με έναν γηράσκοντα πληθυσμό και στο πλαίσιο της υπερθέρμανσης του πλανήτη.
<P>
Αυτός ο ανταγωνισμός γίνεται ακόμη πιο αδίστακτος, όχι μόνον στην πλευρά της προσφοράς στις αγορές μας αλλά και στην πλευρά της ζήτησης πρώτων υλών και ενέργειας. Μπορούμε να τον αγνοήσουμε, μπορούμε να υποκύψουμε παθητικά ή μπορούμε να προετοιμαστούμε. Εάν, ωστόσο, θέλουμε να προσφέρουμε στα σημερινά παιδιά προοπτικές για υψηλό βιοτικό επίπεδο και καλές συνθήκες απασχόλησης, μόνο μία λύση υπάρχει: να διασφαλίσουμε ότι είμαστε ανταγωνιστικοί. Το να είμαστε ανταγωνιστικοί δεν σημαίνει ότι υποκύπτουμε τυφλά στις πιέσεις της παγκοσμιοποίησης. Σημαίνει, ωστόσο, ότι πρέπει να αναπτύξουμε τα κατάλληλα μέσα τα οποία θα εξασφαλίσουν το μέλλον εκείνων των στοιχείων που θεωρούμε σημαντικά, ήτοι του ευρωπαϊκού κοινωνικού προτύπου και των αξιών πάνω στις οποίες έχουν θεμελιωθεί ο τρόπος ζωής και η κοινωνία μας. Προκειμένου να είμαστε ανταγωνιστικοί, χρειαζόμαστε ένα τολμηρό όραμα, στρατηγική και ανθρώπινο δυναμικό, καθώς και πόρους. Διαθέτουμε αυτό το όραμα. Διαθέτουμε τη στρατηγική της Λισαβόνας με την εταιρική σχέση για την ανάπτυξη και την απασχόληση, στην οποία ως μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών παραμείναμε πάντα 100% προσηλωμένοι. Εκφράζουμε επίσης την απέραντη ευγνωμοσύνη μας στην Επιτροπή Barroso, η οποία καταβάλλει τόσο μεγάλες προσπάθειες, όπως άλλωστε και η γερμανική Προεδρία, καθώς επιθυμεί να εστιαστεί περισσότερο στις πιο προβληματικές πτυχές, οι οποίες χρήζουν βελτίωσης, και σε ένα σοβαρό σχέδιο για την ενέργεια.
<P>
Στην τελευταία έκθεση της Επιτροπής διαβάσαμε ότι οι οικονομικές προοπτικές βελτιώθηκαν το περασμένο έτος. Ας εκμεταλλευτούμε αυτήν τη δυναμική για να επιτύχουμε τους στόχους μας με ακόμη μεγαλύτερο δυναμισμό, καθότι μένουν ακόμη να γίνουν πολλά, αν μη τι άλλο στα κράτη μέλη τα οποία στις εκθέσεις της Επιτροπής δεν παρουσιάζονται με ιδιαίτερα ευνοϊκό τρόπο. Ενόψει της εαρινής συνόδου κορυφής, καλούμαστε αύριο να εγκρίνουμε ένα ψήφισμα. Μας δόθηκε η δυνατότητα να το αντιπαραβάλουμε με τις απόψεις των βουλευτών των εθνικών κοινοβουλίων, με τους οποίους διεξήγαμε μια εποικοδομητική συνάντηση την περασμένη εβδομάδα. Στο εν λόγω ψήφισμα διατυπώνονται επίσης οι προτεραιότητές μας οι οποίες θα υπογραμμιστούν περαιτέρω από τον σκιώδη εισηγητή μας, τον κ. Lehne. Ολοκλήρωση της εσωτερικής αγοράς, και μάλιστα τόσο για τους καταναλωτές όσο και για τις ΜΜΕ, διοικητική απλούστευση, μελέτη του αντικτύπου από την πρακτική του εξωραϊσμού, αύξηση της έρευνας και της καινοτομίας, μια νέα προσέγγιση στην ενεργειακή πολιτική και την καταπολέμηση της αλλαγής του κλίματος, με ιδιαίτερη έμφαση στον ενεργειακό εφοδιασμό, τις προσιτές τιμές, τη μείωση της εξάρτησης, την αύξηση της χρήσης ανανεώσιμων πηγών ενέργειας και τη μείωση των εκπομπών αερίων του θερμοκηπίου. Όλα αυτά είναι μέτρα τα οποία οφείλουμε να λάβουμε, προκειμένου να επιτύχουμε τον στόχο μας για περισσότερη ανάπτυξη και θέσεις απασχόλησης. Κατά τη γνώμη της πλειονότητας των μελών της ομάδας μας, υπάρχουν επίσης περιθώρια χρησιμοποίησης και της πυρηνικής ενέργειας, παρότι σεβόμαστε απολύτως την αρχή της επικουρικότητας σε αυτό το θέμα.
<P>
" Λισαβόνα δεν αποτελεί, βεβαίως, απλό άθροισμα των πτυχών τις οποίες μόλις παρέθεσα. Εκείνο που έχει τη μεγαλύτερη σημασία είναι η μέριμνα για την ευημερία και την αξιοπρέπεια των ανθρώπων και τη θέση και συμμετοχή τους στην κοινωνία. Γι' αυτό εξάλλου εστιάζουμε την προσοχή μας στην εκπαίδευση, στην κατάρτιση, στη διά βίου μάθηση, στην καταπολέμηση του κοινωνικού αποκλεισμού και στην εφαρμογή συγκροτημένης μεταναστευτικής πολιτικής, καθώς και στην ισότητα των φύλων, καθόσον είναι αλήθεια ότι η εξαίρεση ταλαντούχων γυναικών από ορισμένες δραστηριότητες είναι επίσης μια μορφή διαρροής εγκεφάλων. Όσον αφορά τη μεταρρύθμιση της αγοράς εργασίας, προσβλέπουμε με ενδιαφέρον στη συζήτηση του εγγράφου της Επιτροπής σχετικά με τον συνδυασμό ευελιξίας και ασφάλειας.
<P>
Δεδομένου ότι η Λισαβόνα αφορά τους πολίτες, η διαδικασία πρέπει να υποστηρίζεται επίσης από τους πολίτες. Όσο η ευρωπαϊκή στρατηγική για την ανάπτυξη και την απασχόληση αντιμετωπίζεται από το κοινό περισσότερο ως μέρος του προβλήματος παρά ως αναζήτηση λύσεων, είναι εύλογο να ανησυχούμε. " συμμετοχή τόσο των ατόμων όσο και της κοινωνίας των πολιτών πρέπει να αυξηθεί. Σε προηγούμενες μείζονες προσπάθειες, όπως η "Ευρώπη 92" τότε καθώς και κατά την περίοδο εισαγωγής του ευρώ, σημειώσαμε επιτυχία χάρη σε μια εκτεταμένη, ευρείας βάσης επικοινωνιακή πρωτοβουλία. Και εμείς και, βεβαίως, τα κράτη μέλη χάσαμε ευκαιρίες στη διαδικασία της διεύρυνσης. Χωρίς την κατάλληλη επικοινωνιακή στρατηγική, η Λισαβόνα δεν θα γίνει κατανοητή, δεν θα υποστηριχθεί και δεν θα εφαρμοστεί ικανοποιητικά, κάτι που οφείλεται ενδεχομένως σε έλλειψη πολιτικού θάρρους. Θέλω, λοιπόν, να απευθύνω θερμή έκκληση στα τρία θεσμικά όργανα να δεσμευτούν ότι θα διαθέσουν πόρους για την επίτευξη αυτού του στόχου και, στον βαθμό που είναι δυνατόν, να περιληφθεί το θέμα στη σημαντική δήλωση του Βερολίνου η οποία συντάσσεται.
<P>
Ευχαριστώ τους εισηγητές και τους σκιώδεις εισηγητές για το ψήφισμα το οποίο καλούμαστε να εγκρίνουμε αύριο και το οποίο καταρτίσαμε στην ομάδα εργασίας των 33 υπό την προεδρία του κ. Daul. Το ψήφισμα κατέληξε να είναι αρκετά μακροσκελές· δεδομένου, όμως, ότι απολαύει ευρείας στήριξης, πράγμα που είναι θετικό, μπορούμε να στείλουμε ένα γενικότερο μήνυμα σχετικά με το πού επιθυμούμε να οδηγήσουμε αυτήν τη στρατηγική.
<SPEAKER ID="107" NAME="Robert Goebbels">
εξ ονόματος της Ομάδας PSE. - (FR) Κύριε Πρόεδρε, κυρίες και κύριοι συνάδελφοι, σε μια περίοδο κατά την οποία τα παγκόσμια προβλήματα συσσωρεύονται, αρκετά κράτη μέλη έλκονται από τον εθνικισμό. Γεγονός είναι πως το αδιαφιλονίκητο δίδαγμα της τρέχουσας παγκοσμιοποίησης είναι ότι ακόμα και η Γερμανία, η Γαλλία, η Μεγάλη Βρετανία ή ακόμα και η Πολωνία είναι σχετικώς ανήμπορες όταν έρχονται αντιμέτωπες με την προβλεπόμενη άνοδο ορισμένων τεράστιων εθνών.
<P>
Όλοι αναγνωρίζουν ότι η Συνθήκη της Νίκαιας δεν αρκεί πλέον για να διασφαλιστεί η αποτελεσματική διακυβέρνηση της ΕΕ των 27. Ωστόσο, η Συνταγματική Συνθήκη κατέρρευσε, όχι μόνον λόγω του "όχι" στο γαλλικό και το ολλανδικό δημοψήφισμα, αλλά και διότι ορισμένοι αρχηγοί κρατών ή κυβερνήσεων αρνούνται να τιμήσουν τις υπογραφές τους. Το όραμα της Ευρώπης δεν μπορεί να συνοψιστεί αποκλειστικά σε όρους εσωτερικής αγοράς. Οι συμπολίτες μας θέλουν να δουν μια πιο κοινωνική διάσταση και πιο αποτελεσματική κοινή δράση.
<P>
" ευρωπαϊκή ολοκλήρωση ξεκίνησε με την Ευρωπαϊκή Κοινότητα Άνθρακα και Χάλυβα. Την περασμένη χρονιά, η Κίνα κατέστη ο μεγαλύτερος στον κόσμο παραγωγός χάλυβα. Τον Ιανουάριο, η Κίνα και η Ρωσία υπέγραψαν 15 συμφωνίες συνεργασίας στον τομέα της ενέργειας, η μία δε εξ αυτών αφορά την κατασκευή δύο αγωγών φυσικού αερίου, ο καθένας από τους οποίους θα έχει τη δυνατότητα μεταφοράς 40 δισεκατομμυρίων κυβικών μέτρων.
<P>
Τον τρέχοντα μήνα, Ινδία, Κίνα και Ρωσία πρόκειται να συμμετάσχουν σε τριμερές φόρουμ με σκοπό την προώθηση του μεταξύ τους εμπορίου. Οι "νωμένες Πολιτείες και η Ρωσία μόλις υπέγραψαν κοινή συμφωνία για την πυρηνική έρευνα. Κινέζοι, Ιάπωνες, Ινδοί, Ρώσοι και Αμερικανοί συνεργάζονται στην ανάπτυξη νέων τεχνολογιών με στόχο την καταπολέμηση της κλιματικής αλλαγής. Πού βρίσκεται, λοιπόν, η Ευρώπη σε όλα αυτά; Απέχουμε μακράν της αλληλεγγύης που επεδείκνυε η αποθανούσα πλέον ΕΚΑΧ. Αγωνιζόμαστε να καθορίσουμε μια ενεργειακή πολιτική η οποία θα χαρακτηρίζεται από αλληλεγγύη και, επομένως, κοινού χαρακτήρα, αυτό δε σε μια στιγμή κατά την οποία αυξάνεται η ενεργειακή μας εξάρτηση. Ομολογουμένως, δίνουμε προτεραιότητα σε φιλόδοξους στόχους, αλλά με προθεσμίες για το 2020, το 2030 ή το 2050, πέραν δηλαδή του ορατού χρονικού ορίζοντα.
<P>
" καγκελάριος Merkel μάς θύμισε σήμερα το πρωί ότι η ΕΕ ευθύνεται για το 15% των συνολικών εκπομπών διοξειδίου του άνθρακα. Σύμφωνα με τον Επίτροπο Δήμα, το μερίδιό μας έπεσε στο 14% το 2006 - ένα στοιχείο ενδεικτικό όχι της μεγαλύτερης ενεργειακής αποδοτικότητας εκ μέρους των Ευρωπαίων αλλά της αύξησης των εκπομπών ρύπων άλλων βιομηχανικών εθνών.
<P>
Αν είναι προφανές ότι η Ευρώπη πρέπει να δώσει το παράδειγμα, είναι εξίσου προφανές ότι δεν πρόκειται να καταφέρουμε να υπερβούμε τα παγκόσμια προβλήματα από μόνοι μας. " Ευρώπη έχει ορισμένους άσσους στο μανίκι της σε ό,τι αφορά το να κάνει αισθητή την παρουσία της στον παγκόσμιο διάλογο. Παραμένουμε η μεγαλύτερη οικονομική δύναμη, καθώς παράγουμε το 30% του ακαθάριστου παγκόσμιου προϊόντος. Περισσότερο από το ένα τρίτο των δύο χιλιάδων μεγαλύτερων εταιρειών στον κόσμο είναι ευρωπαϊκές. Εξακολουθούμε να βρισκόμαστε στην παγκόσμια πρωτοπορία σε όλους τους τομείς, με εξαίρεση την ψηφιακή τεχνολογία και τη βιοτεχνολογία, ενώ η σύνοδος κορυφής της Λισαβόνας καθόρισε μια στρατηγική για να καλύψουμε αυτά τα κενά. Αυτή η στρατηγική παραμένει εν ζωή, έστω και αν η πρόοδος είναι απελπιστικά αργή, ιδίως σε ό,τι αφορά την έρευνα και την καινοτομία.
<P>
" επερχόμενη σύνοδος κορυφής θα παράσχει την ευκαιρία για μια νέα αρχή. Πραγματοποιήθηκαν όλες οι αναλύσεις και είναι γνωστά όλα τα προβλήματα. Ήλθε η ώρα για αποφάσεις επί του πρακτέου. " πολιτική επανεκκίνηση της Ευρώπης πρέπει να έχει πραγματοποιηθεί το αργότερο μέχρι τον Ιούνιο. Αυτή, τουλάχιστον, είναι η επιδίωξη της Σοσιαλιστικής Ομάδας στο Ευρωπαϊκό Κοινοβούλιο.
<SPEAKER ID="108" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, η ανάπτυξη της ΕΕ το 2006 άγγιξε το 2,7% - το υψηλότερο επίπεδο της τελευταίας εξαετίας. " ανεργία βρίσκεται στο χαμηλότερο σημείο από το 1998, καθόσον ανέρχεται στο 7,9%. Μπαίνει κανείς στον πειρασμό να πει "εύγε!", όμως αυτή η ανάπτυξη του 2,7% πρέπει να αντιπαραβληθεί προς το 9,5% της Κίνας και της Ινδίας, ενώ το ποσοστό ανεργίας μας, που ανέρχεται στο 7,9%, πρέπει να το αντιπαραβάλουμε με το ποσοστό ανεργίας των "νωμένων Πολιτειών, το οποίο είναι χαμηλότερο του 5%, καθώς και με το 4,1% της Ιαπωνίας. Σε αυτό το πλαίσιο, ο στόχος της Λισαβόνας να καταστεί η Ευρώπη η πιο ανταγωνιστική οικονομία της γνώσης παγκοσμίως έως το 2010 μοιάζει όχι απλώς φιλόδοξος αλλά ανέφικτος. Έχουμε ήδη καταργήσει τον χρονικό περιορισμό για την επίτευξη του στόχου. Θα μπορέσουμε να διατηρήσουμε τον ίδιο τον στόχο;
<P>
Αυτήν τη συζήτηση την διεξάγουμε σε ετήσια βάση· ορισμένα κράτη μέλη αγνοούν συστηματικά τις εκκλήσεις μας. " έκθεση Kok μάς ενημέρωσε πριν από δύο χρόνια ότι η προσπάθεια επίτευξης των στόχων της Λισαβόνας έχει περιέλθει σε τέλμα και τα αποτελέσματα δεν είναι πειστικά. Αυτό οφείλεται στην επιλογή ορισμένων κρατών μελών να επιδιώξουν αυτούς τους στόχους με πρόχειρα μέτρα αντί να προβούν σε δραστικές μεταρρυθμίσεις. " Λισαβόνα θα αποφέρει αποτελέσματα μόνον εάν πραγματοποιηθούν μεταρρυθμίσεις σε πανευρωπαϊκό επίπεδο. " αλληλεγγύη δεν μπορεί να σημαίνει ότι οι χώρες οι οποίες έχουν εφαρμόσει τη δύσκολη διαδικασία των μεταρρυθμίσεων πρέπει τώρα να βγάλουν από το αδιέξοδο τις χώρες οι οποίες δεν κατέβαλαν τις ίδιες προσπάθειες. Σε ορισμένες χώρες, ακόμη και η αντιπολίτευση δεν θεωρεί αναγκαίες τις μεταρρυθμίσεις· μοιράζει στους πολίτες υποσχέσεις οι οποίες δεν μπορούν να τηρηθούν, και μπαίνω στον πειρασμό να αναφέρω:
<P>
(FR) Μπορεί να ειπωθεί ότι είναι εν προκειμένω αδήριτη η ανάγκη για έναν έλεγχο της πραγματικότητας.
<P>
(EN) Μια οικονομία η οποία στηρίζεται στη γνώση προϋποθέτει την προθυμία να διδαχθούμε. Στην Ευρώπη μπορούμε να αντλήσουμε αμοιβαία διδάγματα. " οικονομική ανάπτυξη και η μειωμένη ανεργία, η ύπαρξη δυναμικού επιχειρηματικού περιβάλλοντος και υψηλών κοινωνικών προτύπων δεν είναι έννοιες αλληλοαποκλειόμενες - δείτε, για παράδειγμα, τη Δανία ή τη Φινλανδία.
<P>
" ενδεδειγμένη μέθοδος εκσυγχρονισμού των συστημάτων κοινωνικής προστασίας και κοινωνικών επιδομάτων είναι η περαιτέρω αύξηση της ευελιξίας. " ανεργία μεταξύ των νέων κυμαίνεται σε εξαιρετικά αυξημένα επίπεδα, όμως η υποχρέωση προστασίας των πολιτών μας δεν ισοδυναμεί με υποχρέωση προστασίας μη ανταγωνιστικών θέσεων απασχόλησης. Το δίκτυ κοινωνικής προστασίας δεν πρέπει να υποστηρίζει αποτυχημένες επιχειρήσεις αλλά να βοηθά όσους πλήττονται από τέτοια φαινόμενα να ενσωματωθούν εκ νέου στον χώρο των επιχειρηματικών ευκαιριών.
<P>
" πολιτική μου ομάδα θεωρεί, επίσης, ότι η επένδυση σε πράσινες τεχνολογίες είναι κρίσιμη για τον περιορισμό της αλλαγής του κλίματος και τη διασφάλιση της ενεργειακής ασφάλειας της Ευρώπης. " ενέργεια είναι κυριολεκτικά η κινητήρια δύναμη της οικονομίας μας και, καθώς οι ευρωπαίοι υπουργοί Ενέργειας συνεδριάζουν αυτήν την εβδομάδα στις Βρυξέλλες, πρέπει να σταθούν στο ύψος των περιστάσεων και να έχουν το θάρρος να ανοίξουν τον ενεργειακό τομέα σε αυξημένο ανταγωνισμό και ευελιξία, αντί να περιορίζονται απλώς στην αποδέσμευση των υποδομών από την τροφοδοσία. " δημιουργία μιας γνήσιας ευρωπαϊκής ενεργειακής αγοράς είναι σημαντική αλλά δεν αρκεί: πρέπει επίσης να μειώσουμε την κατανάλωση ενέργειας, και ευελπιστώ ότι η Επιτροπή θα είναι ακόμη πιο φιλόδοξη στο μέλλον από ό,τι μέχρι στιγμής. Οφείλουμε να προσφέρουμε κίνητρα, προκειμένου τα άτομα να αλλάξουν τις συνήθειές τους και να προβαίνουν σε αγορές και επενδύσεις κατόπιν σκέψης, χρησιμοποιώντας το σύστημα φορολόγησης.
<P>
Πρέπει επίσης να επιτύχουμε την ορθή εφαρμογή της ευρωπαϊκής νομοθεσίας, γνωστοποιώντας στους πολίτες μας τα μέτρα που πρέπει να ληφθούν, ενώ τα κράτη μέλη πρέπει να τηρήσουν τις υποσχέσεις τους για την εφαρμογή οικονομικών μεταρρυθμίσεων, έτσι ώστε να μπορέσουμε να δώσουμε το πράσινο φως στη Λισαβόνα.
<SPEAKER ID="111" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κύριε Gloser, κυρίες και κύριοι, ένα από τα πράγματα που εκνευρίζουν περισσότερο την κοινή γνώμη είναι οι υπερβολικοί κανονισμοί της Ευρωπαϊκής Ένωσης. Κανόνες που δεν είναι μόνο πολυάριθμοι αλλά επίσης ελάχιστα κατανοητοί και πολύπλοκοι: η τάση αυτή πρέπει να σταματήσει. Το να καθορίζετε την καμπυλότητα της μπανάνας, ή τη διάμετρο των φασολιών, ή το μήκος των προφυλακτικών και να πιστεύετε ότι με αυτόν τον τρόπο ρυθμίζετε την αγορά σημαίνει ότι είσαστε χιλιάδες μίλια μακριά από την καθημερινότητα των πολιτών.
<P>
Τέτοιου είδους κανόνες αποτελούν προϊόν πιέσεων τις οποίες έχουν ασκήσει ισχυρές ομάδες συμφερόντων για να προστατεύσουν τις προσωπικές τους επαγγελματικές υποθέσεις, και δεν έχουν υιοθετηθεί προς όφελος των πολιτών. Όπου υπάρχουν πολλοί κανόνες βασιλεύει η γραφειοκρατία αντί για την πολιτική ή την οικονομία, και η ΕΕ μπορεί και να πεθάνει εξαιτίας της γραφειοκρατίας. " βελτίωση της νομοθεσίας πρέπει να καταστεί επιτακτική για τα θεσμικά όργανα και, στο σημείο αυτό, το Κοινοβούλιο πρέπει να λειτουργήσει ως καταλύτης. Χαιρόμαστε που το ζήτημα έχει προσελκύσει και την προσοχή της Προεδρίας του Συμβουλίου.
<P>
Όπως κατέδειξαν οι ομιλίες που πραγματοποιήθηκαν σήμερα το πρωί στην αίθουσα, υπάρχει μια ορισμένη μερίδα ευρωπαίων αριστερών που συνεχίζει να απαιτεί νέα νομοθεσία, αδιαφορώντας ουσιαστικά για το κατά πόσον αυτή εφαρμόζεται στην πραγματικότητα ή μπορεί να εφαρμοστεί. Πιστεύουμε ότι μια ελεύθερη και συνεκτική κοινωνία βασίζεται σε σταθερούς, σαφείς και κοινούς κανόνες και όχι στη γραφειοκρατική ελεφαντίαση. Όσον αφορά την ευημερία και την ανάπτυξη, καλούμε το Συμβούλιο να υιοθετήσει με μεγαλύτερη αποφασιστικότητα μια πολιτική που θα λαμβάνει υπόψη της τα προβλήματα της αφρικανικής ηπείρου και θα επαγρυπνεί για τα ανθρώπινα δικαιώματα και τα δικαιώματα των εργαζομένων, τόσο στις χώρες με τις οποίες εμπορευόμαστε όσο και στο εσωτερικό της ίδιας της Ένωσης.
<P>
Χωρίς μια κοινή ενεργειακή πολιτική δεν θα υπάρξει ανάκαμψη ούτε ανάπτυξη. Εγκρίνουμε τη νέα Πράσινη Βίβλο της Επιτροπής σχετικά με τις ανανεώσιμες πηγές ενέργειας και τη βελτίωση των υποδομών για το φυσικό αέριο, δίνοντας έμφαση στους τερματικούς σταθμούς υγραερίου, μια θέση που έχει και τη στήριξη της Προεδρίας του Συμβουλίου. Για τον λόγο αυτό, πρέπει να εξαλείψουμε όλα τα εμπόδια, περιλαμβανομένων και όσων έθεσε ο ιταλός υπουργός Περιβάλλοντος, κ. Pecoraro Scanio, ο οποίος, όσον αφορά το εν λόγω ζήτημα, συνεχίζει να αγνοεί τις σχετικές ευρωπαϊκές θέσεις και να καθυστερεί, κατά συνέπεια, την πρόοδο. " ανάπτυξη και το περιβάλλον αποτελούν τις προκλήσεις στις οποίες πρέπει να ανταποκριθούμε, ακόμη και μέσω της επικύρωσης μιας νέας συνθήκης που θα καθορίζει, στην Ευρώπη των 27, τους νέους και διαφορετικούς τομείς αρμοδιότητας των θεσμικών μας οργάνων.
<SPEAKER ID="112" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, αξιότιμοι εκπρόσωποι του Συμβουλίου και της Επιτροπής, θα ήθελα καταρχάς να συγχαρώ την Επιτροπή, διότι διατήρησε τη σταθερή της στάση στην αντιπαράθεση για τα εθνικά σχέδια κατανομής που αφορούν την εμπορία εκπομπών CO2, και διότι τουλάχιστον η Γερμανία διόρθωσε το δικό της εθνικό σχέδιο αντίθετα με όσα είχε δηλώσει.
<P>
Λυπάμαι, διότι η έκβαση της συναλλαγής για τους στόχους μείωσης του CO2 για τα αυτοκίνητα, που προφανώς είναι μέρος μιας μεγαλύτερης συναλλαγής, δεν ήταν αυτή που ήθελε η Επιτροπή. Με αυτήν την ευκαιρία θα ήθελα να επισημάνω ότι υπάρχει κάτι που αγνοείται σε τέτοιες συναλλαγές για το CO2 -όπως αυτές που γίνονται τώρα μεταξύ των κρατών μελών, της Επιτροπής ή του Συμβουλίου- ότι δηλαδή οι στόχοι που θέσαμε δεν είναι στόχοι που τους υπαγόρευσαν άνθρωποι, αντίθετα, ο στόχος να μην ξεπεράσει η αύξηση της θερμοκρασίας του πλανήτη τους 2 βαθμούς είναι ένας στόχος που τον υπαγορεύει η φύση.
<P>
Αν συνεχίσουμε να παραβλέπουμε σε αυτές τις συναλλαγές μεταξύ διαφόρων εθνικών και εμπορικών συμφερόντων αυτόν τον στόχο που θεσπίστηκε στο Κυότο, πιστεύω ότι σε εύθετο χρόνο δεν θα μπορούμε πλέον να ισχυριστούμε ότι ασκούμε μία φιλόδοξη πολιτική για την προστασία του κλίματος.
<P>
Για εμάς τους Πράσινους, η ενεργειακή δέσμη και ο στόχος μείωσης του CO2 κατά 20% σε ολόκληρη την Ευρώπη είναι μεν φιλόδοξος, αλλά δεν είναι πια ανάλογος με τον καθολικό στόχο να κάνουμε κάτι για την αντιμετώπιση της θέρμανσης του πλανήτη. Αν μείνουμε πραγματικά κολλημένοι σε αυτό το 20%, μπορούμε να ξεχάσουμε για πάντα την ιδέα ότι θα μπορέσουμε να ασκήσουμε θετική επιρροή στη θέρμανση του πλανήτη, δηλαδή να την μειώσουμε. Ακούσαμε πρόσφατα ότι, αν εμμείνουμε στο 20%, η θερμοκρασία της Γης θα αυξηθεί κατά 4-5 βαθμούς, με άλλα λόγια ότι οι ήδη αρνητικές προβλέψεις για την αλλαγή του κλίματος θα αποδειχθούν ακόμα χειρότερες.
<P>
Το μόνο που μπορώ να κάνω εδώ είναι να απευθύνω και πάλι έκκληση στη σύνοδο κορυφής για την ενέργεια στις Βρυξέλλες να σταματήσει τις συναλλαγές για τα ποσοστά της μείωσης και να εφαρμόσει επιτέλους αυτό που πρότεινε η Επιτροπή. Κατά τη γνώμη μου, το σημαντικότερο τμήμα αυτής της ενεργειακής δέσμης αφορά την ενεργειακή απόδοση και την εξοικονόμηση και θα ήθελα να παρακαλέσω ξανά την Επιτροπή να επανέλθει σε αυτά που πρότεινε εδώ στο Σώμα το περασμένο φθινόπωρο -δεν έχει περάσει πολύς καιρός από τότε- στο σχέδιο δράσης για την ενέργεια. Και εδώ πρέπει να υπάρχει λιγότερη ασυνέχεια. Τότε, είχε θεωρηθεί δεδομένο ότι ο σωστός στόχος για την Ευρώπη ήταν η μείωση της κατανάλωσης ενέργειας. Σήμερα, στην ενεργειακή δέσμη επικρατεί η ιδέα ότι η κατανάλωση ενέργειας στην Ευρώπη θα συνεχίσει να αυξάνεται. Επομένως, πρέπει να γίνουν πολλές διορθώσεις.
<P>
Θέλω να προσθέσω κάτι για την πυρηνική πολιτική, γιατί γνωρίζω ότι υπάρχουν πολλές χώρες που ελπίζουν πολλά από αυτήν. Θεωρώ ότι πρέπει πια να γίνουν πανευρωπαϊκοί έλεγχοι, προκειμένου να διαπιστωθεί αν η σκανδαλώδης αντιμετώπιση της ασφάλειας του σουηδικού πυρηνικού σταθμού του Forsmark, για την οποία μαθαίνουμε επανειλημμένα, αποτελεί πρόβλημα μόνον της Σουηδίας ή αν στις δεκαετίες χρησιμοποίησης ατομικής ενέργειας η αλλοίωση του τρόπου αντιμετώπισης της ασφάλειας έχει γίνει καθολικό πρόβλημα εξαιτίας πραγμάτων όπως η μείωση προσωπικού. Είναι η τρίτη φορά που διαμαρτύρομαι, γιατί το θέμα του Forsmark δεν έχει ακόμα συζητηθεί σε ευρωπαϊκό επίπεδο, και ο λόγος που είμαι τόσο κατηγορηματική γι' αυτό τώρα είναι πως μαθαίνω ότι η Ευρατόμ πρόκειται να δανείσει τα χρήματα για την κατασκευή ενός νέου πυρηνικού σταθμού στο Belene και ότι γίνονται παρασκηνιακές διαπραγματεύσεις γι' αυτό. Θα ήταν η πρώτη φορά που χρηματοδοτείται, μέσω της εξαγωγής πυρηνικής ηλεκτρικής ενέργειας, πυρηνικός σταθμός στην Ευρωπαϊκή Ένωση με ευρωπαϊκούς πόρους και αυτό θα δώσει τη δυνατότητα σε κάποιους να κάνουν σαν να υπάρχει μία αναγέννηση της πυρηνικής ενέργειας. Ωστόσο, στην πραγματικότητα πιστεύω ότι αυτή η βιομηχανία είναι σε πολύ κακή κατάσταση, όχι μόνον από την άποψη της ασφάλειας αλλά και από οικονομική άποψη.
<SPEAKER ID="113" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, η κ. Wallström επεσήμανε ότι η εαρινή σύνοδος κορυφής θα πρέπει να αποτελέσει μία καλή εργασία προετοιμασίας της συνάντησης του Βερολίνου, που θα γίνει μερικές ημέρες αργότερα. Συμφωνώ βέβαια με αυτό, όμως μόνον υπό δύο όρους. Ο πρώτος είναι ότι θα ήταν απαραίτητο να γίνει στην εαρινή σύνοδο κορυφής μία πολύ εντατική συζήτηση για τη δήλωση του Βερολίνου, και όμως, όλος ο κόσμος ξέρει ότι μία διεξοδική συζήτηση για το ενδεχόμενο περιεχόμενο της δήλωσης ενέχει τον κίνδυνο να φανούν οι διαφορές απόψεων. Δεν θα γίνει λοιπόν δημόσια συζήτηση, ούτε συζήτηση μεταξύ των αρχηγών κυβερνήσεων; Στην περίπτωση αυτή αναρωτιέμαι ποιος υποτίθεται ότι θα επεξεργαστεί τη δήλωση του Βερολίνου, μια πολύ σημαντική δήλωση που θα συνοδεύει μελλοντικά την ΕΕ.
<P>
Δεύτερον, στην ημερήσια διάταξη της συνόδου κορυφής πρέπει να τεθούν και άλλα θέματα, όπως για παράδειγμα το ερώτημα: πώς μπορεί να διεξαχθεί ένας συνεπής αγώνας κατά της φτώχειας, της ανεργίας και του κοινωνικού αποκλεισμού παράλληλα με την αποτελεσματική καταπολέμηση της θέρμανσης του πλανήτη; Τι σημαίνει αυτό ειδικά για έναν μετασχηματισμό της ενέργειας και των μεταφορών με ένταση εργασίας και μελλοντοστραφή προσανατολισμό; Και τι θα έπρεπε να γίνει προκειμένου να δρομολογηθεί επιτέλους μία πραγματικά βιώσιμη λύση των εργασιακών, κοινωνικών, περιβαλλοντικών και παγκόσμιων προβλημάτων;
<P>
Ωστόσο, δεν τίθενται τα ερωτήματα αυτά. Μιλάμε για βελτίωση των κανονιστικών διατάξεων για την ενέργεια και την αλλαγή του κλίματος, δεν μιλάμε όμως καθόλου για την αναδόμηση του κοινωνικού και περιβαλλοντικού τομέα που έπρεπε να έχει γίνει εδώ και καιρό και που θα καταπολεμούσε πραγματικά τον κοινωνικό διχασμό και την καταστροφή του κλίματος, για την οποία μιλούν όλοι σήμερα. Είδαμε πριν από λίγες μόλις ημέρες πόσο δύσκολο το βρίσκει αυτό η γερμανική Προεδρία του Συμβουλίου και το ανέφερε ήδη και η κ. Harms. Ο κ. Barroso ξεκαθάρισε κατηγορηματικά την περασμένη εβδομάδα ότι η βελτίωση των κανονιστικών διατάξεων σημαίνει πρώτα απ' όλα μεγαλύτερο άνοιγμα της αγοράς, και το ίδιο έκανε η Επιτροπή στην ανακοίνωσή της για την υλοποίηση της ανανεωμένης στρατηγικής για την ανάπτυξη και την απασχόληση. Το άνοιγμα της αγοράς υποτίθεται πως θα ωφελήσει τόσο τις επιχειρήσεις όσο και τους καταναλωτές, όμως μεγαλύτερο άνοιγμα σημαίνει περισσότερο ανταγωνισμό, από τον οποίο πάντα επωφελούνται οι ισχυροί ενώ οι ασθενέστεροι είναι πάντα οι χαμένοι. Το άνοιγμα των αγορών δεν συμβαδίζει με το είδος των διαρθρωτικών αλλαγών που θέλουμε και για το οποίο συζητάμε διαρκώς. Πρέπει, ωστόσο, να επισημάνω ότι το θέμα είναι πάντα ποιος θέλει τι και πότε.
<P>
Την 1η Φεβρουαρίου, ο κ. Σολάνα, μιλώντας στη διάσκεψη του ευρωπαϊκού οργανισμού για την άμυνα -που δημιουργήθηκε για την περίπτωση που δεν θα ετίθετο σε ισχύ ένα Ευρωπαϊκό Σύνταγμα- ζήτησε προγραμματισμό και μία στοχοθετημένη πολιτική με γνώμονα τη ζήτηση για τη βιομηχανία εξοπλισμών. Εγώ θεωρώ ότι αυτό δεν είναι σε καμία περίπτωση συμβατό με τους σκοπούς μίας συνόδου κορυφής όπου θα πρέπει να συζητηθεί το ερώτημα τι μπορεί να γίνει για τη δημιουργία θέσεων εργασίας σε βιώσιμη βάση, για την αντιμετώπιση της αλλαγής του κλίματος σε βιώσιμη βάση και για να δοθούν -επίσης σε βιώσιμη βάση- στους πολίτες της Ευρωπαϊκής Ένωσης συνθήκες ζωής και εργασίας εξίσου καλής ποιότητας.
<SPEAKER ID="114" NAME="Nigel Farage">
εξ ονόματος της Ομάδας IND/DEM. - (EN) Κύριε Πρόεδρε, πολύ συχνά στην πολιτική αυτό που έχει πραγματική σημασία δεν είναι το τι λέγεται δημοσίως αλλά το τι συμβαίνει κρυφά στα παρασκήνια· το ίδιο ισχύει και για την επικείμενη ευρωπαϊκή σύνοδο κορυφής. Ο γερμανός υπουργός Εξωτερικών, κ. Gloser, μπορεί να μιλά περί βιωσιμότητας και ενεργειακής πολιτικής - αν και οφείλω να ομολογήσω ότι μου είναι πραγματικά αδύνατον να καταλάβω πώς μπορεί να διατηρεί τη σοβαρότητά του ενόσω μιλά για την ήδη αποτυχημένη στρατηγική της Λισαβόνας.
<P>
Ωστόσο, το θέμα για το οποίο δεν μιλά, βεβαίως, είναι το γεγονός ότι σε αυτήν τη σύνοδο κορυφής θα συζητηθεί το Ευρωπαϊκό Σύνταγμα. " καγκελάριος Merkel κατέστησε σαφές ότι είναι αποφασισμένη να ασκήσει πιέσεις προς αυτήν την κατεύθυνση· μάλιστα, την εβδομάδα που διανύουμε στο Βερολίνο διεξάγονται μυστικές συνομιλίες σχετικά με το Σύνταγμα.
<P>
Για μία ακόμη φορά, μια μεγάλη απάτη βρίσκεται στα σκαριά. Προσπαθείτε να δημιουργήσετε όπως-όπως μια μίνι συνθήκη, στην οποία δεν θα περιλαμβάνεται η λέξη "Σύνταγμα" και, ως εκ τούτου, δεν θα προσφέρεται στους λαούς της Ευρώπης η ευκαιρία να αποφασίσουν διά της ψήφου τους για το μέλλον τους. Φαίνεται πως έχετε, ούτως ειπείν, ανώτερη αντίληψη, οπότε γνωρίζετε τι είναι καλύτερο για την πλέμπα στην Ευρώπη.
<P>
Ίσως να νομίζετε ότι όλα αυτά είναι δική μου επινόηση, όμως μόλις την περασμένη εβδομάδα ο Πρόεδρος Barroso είχε δηλώσει: "Ως πρωθυπουργός τάχθηκα υπέρ της διενέργειας δημοψηφίσματος [για το Σύνταγμα]". Έκτοτε, όμως, ήρθε στις Βρυξέλλες και, από ό,τι φαίνεται, του άλλαξαν τα μυαλά, μιας και τώρα δηλώνει: "Αν είχε πραγματοποιηθεί δημοψήφισμα για την ίδρυση της Ευρωπαϊκής Κοινότητας ή την εισαγωγή του ευρώ, νομίζετε ότι αυτά θα υπήρχαν τώρα;". Νομίζω ότι γνωρίζουμε την απάντηση, και η απάντηση είναι "όχι". Έχοντας το θράσος να προβεί σε μια τέτοια δήλωση, αυτό που επιτυγχάνει ο κ. Barroso είναι ότι αποκαλύπτει το πραγματικό περιεχόμενο του ευρωπαϊκού εγχειρήματος. Επιδεικνύει πλήρη περιφρόνηση για τους λαούς της Γαλλίας και των Κάτω Χωρών οι οποίοι ψήφισαν "όχι", ενώ, κάτι που είναι ακόμη πιο σοβαρό, επιδεικνύει πλήρη περιφρόνηση για την ίδια τη δημοκρατική διαδικασία. Αν συνεχίσετε να προωθείτε ακάθεκτα αυτό το Σύνταγμα, αν συνεχίσετε να αρνείστε στους λαούς της Ευρώπης το δικαίωμα να αποφασίσουν οι ίδιοι για το μέλλον τους, προετοιμάζετε πολύ σοβαρά προβλήματα, τα οποία θα κληθούν να τα αντιμετωπίσουν τα παιδιά μας.
<SPEAKER ID="115" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, επιτρέψτε μου ενόψει του επικείμενου Ευρωπαϊκού Συμβουλίου να κάνω μερικές βασικές παρατηρήσεις για την ελευθέρωση και την ενεργειακή πολιτική.
<P>
Νομίζω ότι, προκειμένου να εκπληρωθούν τα κριτήρια του Μάαστριχτ και οι απαιτήσεις της στρατηγικής της Λισαβόνας, το κράτος εκποιεί οικογενειακά κειμήλια, ενώ οι πολίτες υποχρεώνονται να σφίξουν ακόμα περισσότερο το ζωνάρι, οι δημόσιοι υπάλληλοι συχνά ωθούνται σε πρόωρη συνταξιοδότηση και στην ανεργία και τρέμουν μήπως χάσουν την κοινωνική τους ασφάλιση. Δόθηκαν υποσχέσεις ότι όλα θα γίνουν μεγαλύτερης αξίας, πιο αποτελεσματικά και πιο ευέλικτα, όμως με αυτό το είδος ελευθέρωσης δεν μπορεί σε καμία περίπτωση να επιτευχθεί η τήρησή τους. Οι δημόσιες υποδομές χαρακτηρίζονται τώρα από μεγάλους χρόνους απόσβεσης και χαμηλά έσοδα.
<P>
Ωστόσο, οι ιδιώτες επενδυτές ενδιαφέρονται κυρίως για έτοιμο χρήμα και όλοι γνωρίζουμε τις συνέπειες, καθώς για παράδειγμα η έλλειψη ακρίβειας των σιδηροδρόμων και η εγκατάλειψη διαδρομών μάς υποχρεώνουν να επιστρέψουμε στο αυτοκίνητο. Χάρη στην ιδιωτικοποίηση των ταχυδρομείων μπορούμε τώρα να επενδύσουμε σε καινούργιες γραμματοθυρίδες και να κάνουμε μεγάλες διαδρομές για να φθάσουμε στα ταχυδρομικά καταστήματα, όπου αντιμετωπίζουμε απαράδεκτες συνθήκες εργασίας σαν εκείνες της εποχής του λίθου. " κερδοσκοπία με τις μετοχές κάνει ακόμα πιο ακριβή την ηλεκτρική ενέργεια και ίσως κάποια στιγμή να μην μπορούμε πια να πληρώσουμε το νερό μας, όταν θα πωλείται ακριβότερα στο εξωτερικό. Ακόμα πιο επικίνδυνη είναι, όμως, η προοπτική να θεωρηθούν οι αλλοδαποί εργάτες και οι αιτούντες άσυλο ως μια απάντηση στην υπογεννητικότητα και ως ένας τρόπος εξασφάλισης της κοινωνικής μας πρόνοιας, και αυτό είναι σαν το άναμμα του φυτιλιού ενός βαρελιού με πυρίτιδα, ενώ οι εκρήξεις ακούγονται ολοένα και πιο κοντά σε εμάς.
<P>
Πρέπει, επομένως, να τα ξανασκεφτούμε όλα αυτά, να ακολουθήσουμε μία σωστή πολιτική όσον αφορά την οικογένεια και την υπογεννητικότητα, να επενδύσουμε περισσότερα στην παιδεία και να χρησιμοποιήσουμε ένα λογικό μέτρο προστατευτισμού για να προαγάγουμε τους τομείς των επιχειρήσεών μας και τη γεωργική μας παραγωγή, προκειμένου να προστατεύσουμε τους πολίτες από τις μετεγκαταστάσεις επιχειρήσεων που ενθαρρύνονται από την ΕΕ. Θεωρώ επίσης ότι δεν πρέπει να χρησιμοποιηθεί η ηλεκτρική ενέργεια πυρηνικής προέλευσης για την παραγωγή οικολογικής ενέργειας ή να οδηγήσουν τα βιοκαύσιμα σε έλλειψη τροφίμων, όπως συνέβη στο Μεξικό. Σε τέτοιες καταστάσεις χρειάζεται η ενεργός προώθηση της έρευνας όσον αφορά νέες τεχνολογίες ή η χρησιμοποίηση άλλων μορφών παραγωγής ενέργειας που είναι πραγματικά πιο φιλικές για το περιβάλλον.
<SPEAKER ID="116" NAME="Jana Bobošíková" AFFILIATION="NI">
(CS) Κυρίες και κύριοι, φρονώ ότι το πραγματικό κόστος του εμπορικού πολέμου που μαίνεται υπό το πρόσχημα της "υπερθέρμανσης του πλανήτη" θα καταστεί σύντομα εμφανές. Το Συμβούλιο είναι σαφώς έτοιμο να κάνει δεκτούς τους ψευτοεπιστημονικούς ισχυρισμούς ότι ο μόνος τρόπος για να σώσουμε τον πλανήτη είναι να μειώσουμε τις εκπομπές CO2.
<P>
Αν καταλήξουμε να πεισθούμε ότι μπορούμε να επηρεάσουμε τους φυσικούς κλιματικούς κύκλους του πλανήτη μας θυσιάζοντας την ανταγωνιστικότητα της ευρωπαϊκής βιομηχανίας, δεν θα κάνουμε τη σωστή επιλογή για τον πλανήτη. Θα εξυπηρετούμε απλώς τα οικονομικά συμφέροντα των επενδυτών και των χωρών οι οποίες δεν ενδιαφέρονται για τα οξείδια και τα πρωτόκολλα. " ρύπανση την οποία αποφεύγουμε με τις θυσίες μας αντισταθμίζεται και με το παραπάνω από τη δική τους παραγωγή CO2. Αισθάνομαι, συνεπώς, ιδιαίτερη απογοήτευση για το γεγονός ότι το σημείο εκκίνησης για τις διαπραγματεύσεις του Συμβουλίου σχετικά με την ενέργεια είναι η προσπάθεια καταπολέμησης της αλλαγής του κλίματος.
<P>
Έχω την αίσθηση ότι τόσο οι πολίτες όσο και οι επιχειρήσεις μας ενδιαφέρονται περισσότερο για το κόστος της ενέργειας, και ιδίως για την ασφαλή, ανεμπόδιστη προμήθειά της. Θέλω, συνεπώς, να εστιαστώ στην ελευθέρωση της ενεργειακής αγοράς, η οποία θα αποτρέψει την εμφάνιση σημαντικών αυξήσεων των τιμών. " Προεδρία οφείλει να καταρτίσει μια σοβαρή πρόταση για το πώς θα διασφαλίσουμε την ανεμπόδιστη προμήθεια ενέργειας από τη Ρωσία για το σύνολο της ΕΕ, και όχι μόνον για τη Γερμανία. Τέλος, πρέπει να επενδύσουμε στην ανάπτυξη νέων πηγών ενέργειας, ιδίως στην πυρηνική ενέργεια. Διαφορετικά, το υψηλό κόστος της ενέργειας θα ζημιώσει κατά τρόπο ανεπανόρθωτο την ανταγωνιστικότητα των ευρωπαϊκών επιχειρήσεων.
<P>
Πώς μπορούν οι άνεργοι να ανταποκριθούν στο αστρονομικό κόστος του ηλεκτρισμού; Θα μπορούσα να τους παραπέμψω στην έδρα του Συμβουλίου στις Βρυξέλλες, όμως αμφιβάλλω αν αυτό θα βοηθήσει. Σας ευχαριστώ.
<SPEAKER ID="117" NAME="Klaus-Heiner Lehne" AFFILIATION="PPE-DE">
(DE) Κύριε Πρόεδρε, κυρίες και κύριοι, επιτρέψτε μου να αρχίσω παρουσιάζοντάς σας μία μικρή σύνοψη όσων έχουμε επιτύχει. Σας υπενθυμίσω ότι πριν από περίπου δυόμισι χρόνια, η Επιτροπή ξεκίνησε μία νέα πρωτοβουλία επειδή είχε καταλήξει στο συμπέρασμα βάσει της έκθεσης Kok ότι η στρατηγική της Λισαβόνας έπρεπε να σταθεί ξανά στα πόδια της. Θέλουμε η στρατηγική αυτή, που στο πρώτο μισό της δεκαετίας δεν ήταν ουσιαστικά παρά μόνον ένας πολιτικός στόχος χωρίς καμία ελπίδα υλοποίησης, να πλησιάσει τουλάχιστον περισσότερο τον στόχο της στο δεύτερο μισό της δεκαετίας. Εγώ ισχυρίζομαι ότι αυτό έγινε. Οπωσδήποτε, η "Λισαβόνα" δεν ακούγεται ακόμα όπως το "Κυότο", ωστόσο κάθε κράτος μέλος παρουσιάζει τώρα εθνικά σχέδια. Εμείς εδώ στο Σώμα καταλήξαμε σε μία δομή για να αντιμετωπίσουμε τη στρατηγική της Λισαβόνας και για να προσπαθήσουμε να την προαγάγουμε. Και η Επιτροπή έθεσε εδώ νέες προτεραιότητες. Διεξαγάγαμε διακοινοβουλευτικές διασκέψεις εδώ στο Σώμα και αυξάνεται διαρκώς ο αριθμός των μελών κοινοβουλίων που συμμετέχουν σε αυτές. Όλα αυτά δείχνουν ότι ακολουθούμε τη σωστή κατεύθυνση και ότι η απόπειρα αναβίωσης της στρατηγικής ήταν επιτυχημένη.
<P>
Δεύτερον, κατορθώσαμε να καταστήσουμε σαφές ότι μπορεί μεν να υπάρχουν τρεις πυλώνες στη στρατηγική της Λισαβόνας, αλλά η δυνατότητά μας να ασκήσουμε μία σωστή περιβαλλοντική και κοινωνική πολιτική εξαρτάται από την ανάπτυξη και τη δημιουργία θέσεων εργασίας. Επίσης, ξεκαθαρίσαμε ότι η στρατηγική της Λισαβόνας είναι και η απάντηση της Ευρώπης στην παγκοσμιοποίηση.
<P>
Στο ψήφισμα -τα θέματα του οποίου προφανώς θα είναι εφέτος διαφορετικά από τα προηγούμενα χρόνια- θα διασαφηνίσουμε ότι υπάρχουν ορισμένες ελλείψεις στην εσωτερική αγορά, οι οποίες πρέπει να διορθωθούν. Είναι πολλές, αλλά θα αναφερθώ μόνον σε δύο. " μία είναι ότι δεν έχει ακόμα εξελιχθεί περαιτέρω το ευρωπαϊκό δίκαιο για τις ευρεσιτεχνίες και στο θέμα αυτό περιμένουμε να αναλάβει κάποιες πρωτοβουλίες η Επιτροπή, όπως αυτές που παρουσίασε ήδη για την ελευθέρωση της διακίνησης αγαθών στην εσωτερική αγορά, που είναι επίσης ένα καίριο ζήτημα.
<P>
Ωστόσο, οι δραστηριότητες της συνόδου κορυφής, της Επιτροπής -και του Σώματος- θα εστιαστούν κυρίως στην ενεργειακή πολιτική. Θα ήθελα να σας θυμίσω τι συνέβη πέρυσι, όταν δεν είχαν πεισθεί οι αρχηγοί κρατών και κυβερνήσεων ότι η ενεργειακή πολιτική πραγματικά αξίζει το ενδιαφέρον της Ευρώπης και ότι απαιτείται μία ευρωπαϊκή προσέγγιση του θέματος και όταν επικρατούσε ακόμα η άποψη πως αυτά τα πράγματα μπορούν να ρυθμιστούν σε εθνικό επίπεδο. Αυτό έχει αλλάξει. Εάν συζητηθεί αυτήν τη φορά η ενεργειακή πολιτική στη σύνοδο κορυφής, θα θεωρηθεί δεδομένο ότι είναι ένα ευρωπαϊκό καθήκον.
<P>
Στο παρόν ψήφισμα είπαμε ότι οι ανανεώσιμες ενέργειες πρέπει ασφαλώς να προωθηθούν κατά το δυνατόν, υπογραμμίσαμε όμως επίσης τη σημασία που εξακολουθεί να έχει η πυρηνική ενέργεια και που θα έχει αναπόφευκτα και στο μέλλον εξαιτίας του προβλήματος των εκπομπών CO2, με το οποίο ασχολείται γενικά και το ψήφισμα αυτό και το οποίο, φυσικά, θα συζητηθεί πιο διεξοδικά στο παράλληλο ψήφισμα για την αλλαγή του κλίματος. Θέσαμε πολύ φιλόδοξους στόχους για την ενεργειακή επάρκεια και πιστεύω πραγματικά ότι -όπως έδειξαν ήδη τα αριθμητικά στοιχεία- το ποσοστό του 30% του παγκόσμιου οικονομικού προϊόντος μαζί με μόλις 15% εκπομπών αποτελεί ήδη ένα δείγμα για το ότι η Ευρώπη κατέχει ηγετικό ρόλο σχετικά με την ενεργειακή επάρκεια. Ωστόσο, μπορούμε να επιτύχουμε πολύ περισσότερα και να αποτελέσουμε πρότυπο για τον πλανήτη.
<P>
Κάτι άλλο που αναφέρθηκε ήταν ότι πρέπει ακόμα να υλοποιηθεί η εσωτερική αγορά ενέργειας. Γνωρίζουμε πως εξακολουθεί να υπάρχει μία ολιγαρχική και μονοπωλιακή δομή και πως μπορούμε να μιλάμε για μία πραγματική εσωτερική αγορά μόνον όσον αφορά ένα μέρος της Ευρωπαϊκής Ένωσης, ενώ σε μεγάλες περιοχές υπάρχουν πραγματικά ελλείμματα.
<P>
Θα ήθελα να αναφερθώ και στο θέμα της "βελτίωσης της νομοθεσίας". Και εδώ έχουν επιτευχθεί πολλά. Σας υπενθυμίζω τη διοργανική συμφωνία του Δεκεμβρίου 2003, που ήταν ασφαλώς μια πραγματική επανάσταση, όμως ό,τι λάμπει, δεν είναι πάντα χρυσός. " Επιτροπή δεν ικανοποίησε ακόμα την επιθυμία του Σώματος -που έχει διατυπωθεί σε πάνω από έξι ψηφίσματα- για μία ανεξάρτητη αξιολόγηση της νομοθεσίας, που είναι όμως κάτι στο οποίο εμμένουμε. Αν η Επιτροπή δεν αναλάβει σύντομα δράση, θα πρέπει να σκεφτούμε άλλους τρόπους και μέσα για να το κάνουμε αυτό μόνοι μας.
<P>
Κατά τη γνώμη μου, τώρα είναι πραγματικά σημαντική μία σωστή συγκριτική αξιολόγηση που θα μας δίνει τη δυνατότητα να εξετάζουμε τις εκθέσεις των κρατών μελών και να λέμε τι θεωρούμε απαραίτητο, προκειμένου να επιτύχουμε με αυτή τη συγκριτική αξιολόγηση μία καλύτερη υλοποίηση της στρατηγικής της Λισαβόνας απ' ό,τι παλιότερα.
<SPEAKER ID="119" NAME="Hannes Swoboda" AFFILIATION="PSE">
(DE) Κύριε Πρόεδρε, έγιναν ήδη αρκετές αναφορές στο Σύνταγμα, που προβλέπει ότι η Ευρώπη θα έχει μεγαλύτερες αρμοδιότητες στην ενεργειακή πολιτική. Αφού όμως το Σύνταγμα δεν υπάρχει ακόμα, θα πρέπει να προσπαθήσουμε να βρούμε κάποιον άλλο τρόπο να αποκτήσουμε αυτές τις επιπλέον αρμοδιότητες στην ενεργειακή πολιτική και ιδίως -όπως ανέφερε ο κ. Gloser- ως προς την εξωτερική πολιτική.
<P>
Πώς μπορούμε να έχουμε μία ισότιμη και σωστή σχέση με τη Ρωσία, όταν η Ευρωπαϊκή Ένωση δεν μπορεί να μιλήσει για τα θέματα αυτά με σταθερότητα και ομόφωνα; " Ρωσία θα προτιμούσε να διαπραγματεύεται με τις επιμέρους χώρες και να τις χρησιμοποιεί τη μία εναντίον της άλλης, εμείς όμως ζητάμε -ιδίως σε αυτήν τη σύνοδο κορυφής- να διασαφηνιστεί ότι στη σχέση μας με τη Ρωσία υπάρχει μία και μόνο φωνή της Ευρώπης. Και όταν η Ρωσία παραπονείται ότι δεν έχει πλήρη πρόσβαση στην αγορά, τι πρέπει να κάνουμε γι' αυτό εμείς στην Ευρώπη; Γι' αυτό, είναι τόσο σημαντική μία ισότιμη σχέση με τη Ρωσία.
<P>
Δεύτερον, πρέπει να προβούμε σε διαφοροποίηση. Πρέπει να αποκτήσουμε πρόσβαση σε άλλες πηγές, πού όμως; Ιδίως στον Καύκασο και την Κεντρική Ασία. Αν παρατηρήσουμε πώς οι "ΠΑ -παρά την αφοσίωσή τους στην ελεύθερη αγορά- κατάφεραν να κατασκευαστεί αγωγός πετρελαίου από το Baku στο Ceyhan της Τουρκίας μέσω Τιφλίδας, ενώ ενθαρρύνθηκαν οι ιδιώτες επενδυτές να ενισχύσουν αυτό το έργο που παρουσιάστηκε ως πολιτικά σημαντικό, και παρατηρήσουμε επίσης πόσο αδύναμα και δύσκολα γίνονται τέτοια πράγματα στην Ευρωπαϊκή Ένωση -ας πάρουμε για παράδειγμα τον αγωγό Nabucco για τον εφοδιασμό της Ευρώπης με φυσικό αέριο- καθίσταται σαφές ότι πρέπει να απαιτήσουμε να έχει η Ευρωπαϊκή Ένωση μία ισχυρή παρουσία και να μιλά ομόφωνα. Ο κ. Goebbels ανέφερε ήδη πολλά από αυτά τα σημεία και έτσι θα ήθελα πραγματικά να καταστούν σαφή όλα αυτά τα πράγματα στη σύνοδο κορυφής.
<P>
Εάν πιστεύουμε ότι πρέπει να προβούμε σε διαφοροποίηση και ότι χρειαζόμαστε νέους, πρόσθετους αγωγούς, τότε πρέπει να το πούμε δυνατά και καθαρά, και τότε η Ρωσία θα επιχειρήσει να συμμετάσχει ή να έχει συναλλαγές μαζί μας. Αν δεν παρουσιάσουμε μία σαφή ευρωπαϊκή εικόνα στις διεθνείς αγορές, δεν θα μπορέσουμε να κάνουμε τα πράγματα που οφείλουμε για τους πολίτες μας, δηλαδή να εξασφαλίσουμε τον ενεργειακό εφοδιασμό της Ευρώπης.
<SPEAKER ID="120" NAME="Alexander Lambsdorff" AFFILIATION="ALDE">
(DE) Κύριε Πρόεδρε, κυρίες και κύριοι, το Σώμα θα εγκρίνει αύριο ψήφισμα στο οποίο παρουσιάζουμε μία σειρά αιτημάτων προς το Συμβούλιο. Ως εισηγητής, θα ήθελα με αυτήν την ευκαιρία να ευχαριστήσω τον συνεισηγητή μου, κ. Hughes, της Σοσιαλιστικής Ομάδας στο Ευρωπαϊκό Κοινοβούλιο για τη συνεργασία του, που ήταν πάντα εποικοδομητική, καλή και δίκαιη. Θα σας παρουσιάσει σε λίγο τα σημεία του ψηφίσματος που αφορούν την απασχόληση και τους στόχους της βελτίωσης της νομοθεσίας. Έτσι, εγώ θα επικεντρωθώ στις προσδοκίες του Σώματος από το Συμβούλιο σχετικά με την ενεργειακή πολιτική.
<P>
" σημαντικότερη από τις προσδοκίες του Σώματος από το Συμβούλιο είναι ολοφάνερη. Θέλουμε μία ισχυρή κοινή ενεργειακή πολιτική για την Ευρώπη. Το πιο επείγον καθήκον των αρχηγών κρατών και κυβερνήσεων είναι να επιτύχουν πραγματικά αποτελέσματα στην εαρινή σύνοδο κορυφής, γιατί από αυτό θα κριθεί η επιτυχία ή η αποτυχία της.
<P>
" λειτουργική εσωτερική αγορά για την ενέργεια δεν είναι αυτοσκοπός. Πρώτον, η εσωτερική αγορά ενέργειας είναι ένα από τα μεγάλα ευρωπαϊκά σχέδια. Θέλουμε μία Ευρωπαϊκή Ένωση που έχει αποτελέσματα. Είναι καλό για την Ευρώπη να μπορούμε να πούμε στους πολίτες ότι η ευρωπαϊκή πολιτική είναι αυτή που επανέφερε σε ανεκτά επίπεδα τους λογαριασμούς τους για το ρεύμα και το φυσικό αέριο, που αυξάνονταν διαρκώς. Οι τελευταίες μελέτες για την ευρωπαϊκή αγορά ενέργειας έδειξαν και πάλι ότι απέχουμε πάρα πολύ από μία λειτουργική εσωτερική αγορά ενέργειας, όπως ήδη υπογράμμισε ο κ. Lehne. Ένα τέτοιο αποτέλεσμα είναι τουλάχιστον απογοητευτικό, όταν σημειώνεται σχεδόν δέκα χρόνια μετά από τις πρώτες πρωτοβουλίες για την ελευθέρωση της αγοράς ηλεκτρικής ενέργειας και φυσικού αερίου. Επομένως, χρειαζόμαστε την εσωτερική αγορά ενέργειας πρωτίστως για τους πολίτες μας.
<P>
Ο δεύτερος λόγος για τον οποίο είναι σημαντική μία λειτουργική εσωτερική αγορά είναι η ανταγωνιστικότητα των επιχειρήσεών μας, και ιδίως της παραγωγής. Καμία επιχείρηση δεν πρέπει να πληρώνει παραπάνω από ό,τι είναι δίκαιο και σωστό για την ποσότητα ενέργειας που καταναλώνει. Αυτό το χρωστάμε στις επιχειρήσεις μας και στους εργαζομένους τους. Είναι ένας τρόπος για να αυξήσουμε την ανταγωνιστικότητά μας στο εσωτερικό και στο εξωτερικό, πράγμα που είναι ένας από τους στόχους της στρατηγικής της Λισαβόνας. Έτσι, ο δεύτερος λόγος για τον οποίο χρειαζόμαστε την εσωτερική αγορά ενέργειας είναι ότι το απαιτεί η ανταγωνιστικότητα της Ευρώπης.
<P>
Ο τρίτος λόγος είναι ότι, σε μία αγορά όπου λειτουργούν τα σήματα των τιμών, η ενέργεια χρησιμοποιείται αποτελεσματικά, αναπτύσσονται εναλλακτικές λύσεις και γίνεται εξοικονόμηση. Είναι αλήθεια πως μερικές φορές χρειάζονται εδώ πολιτικές επιταγές για να ανοίξουν νέοι δρόμοι, και αυτό κάνουμε με την παρούσα έκθεση προκειμένου να επιτύχουμε -ή τουλάχιστον έτσι ελπίζουμε- τους στόχους της προστασίας του κλίματος χρησιμοποιώντας μία ευρωπαϊκή ενεργειακή πολιτική. Ως προς αυτό, υπάρχει συναίνεση στο Σώμα. Τρίτον, χρειαζόμαστε επομένως την κοινή ενεργειακή πολιτική και για μία Ευρώπη που θα αντιμετωπίζει τις παγκόσμιες ευθύνες της.
<P>
Για τον λόγο αυτό, το Σώμα θα εγκρίνει αύριο ένα ψήφισμα και τώρα θα σας διαβάσω μια επιλογή των σημαντικότερων επιμέρους σημείων. Πρώτον, η διαχείριση των δικτύων ηλεκτρικής ενέργειας και φυσικού αερίου πρέπει να είναι οικονομικά ανεξάρτητη από την παραγωγή ενέργειας, προκειμένου να σταματήσει η μακρόχρονη αποτυχία της αγοράς ηλεκτρικής ενέργειας και φυσικού αερίου.
<P>
Δεύτερον, καθώς η ανανεώσιμη ενέργεια βοηθά στη βελτίωση της ασφάλειας του ενεργειακού εφοδιασμού, ζητάμε να αυξηθεί η αναλογία ανανεώσιμων πηγών ενέργειας και να φθάσει το 50% μέχρι το 2040. Το Ευρωπαϊκό Κοινοβούλιο έχει φιλόδοξους στόχους σχετικά με την ενεργειακή έρευνα, και μάλιστα σε όλους τους τομείς: της συμβατικής, της ανανεώσιμης και της πυρηνικής ενέργειας. " Ευρώπη προηγείται σε πολλούς τομείς και αυτός ο ρόλος της πρέπει να παγιωθεί και να διευρυνθεί, αν θέλουμε να έχουμε μία οικονομία βασισμένη στη γνώση. Το Ευρωπαϊκό Κοινοβούλιο συμφωνεί με τις προτάσεις της Επιτροπής για την ενεργειακή επάρκεια και τον στόχο της εξοικονόμησης ύψους 20% μέχρι το 2020.
<P>
Θέλουμε ένα χρονοδιάγραμμα για τη μείωση των εκπομπών CO2 κατά 30% μέχρι το 2020. Επίσης, είμαστε υπέρ μιας μεταρρύθμισης του συστήματος εμπορίας εκπομπών, ταυτόχρονα όμως ζητάμε μεγαλύτερη αλληλεγγύη μεταξύ των κρατών μελών όταν σημειώνονται ενεργειακές κρίσεις.
<P>
Τα μέλη όλων των ομάδων του Σώματος συμφωνούν ως προς την ανάγκη μίας κοινής εξωτερικής πολιτικής για την ενέργεια, γιατί τα ενεργειακά θέματα πρέπει να γίνουν μόνιμο χαρακτηριστικό των εξωτερικών σχέσεων της Ευρωπαϊκής Ένωσης. Χάρηκα ακούγοντας τον Πρόεδρο του Συμβουλίου να λέει ότι εδώ η Ευρώπη πρέπει να μιλά ομόφωνα, γιατί αυτή ακριβώς είναι και η δική μας γνώμη.
<P>
Όπως είπε ο κ. Barroso σήμερα το πρωί, η αξιοπιστία μας στα μάτια των πολιτών εξαρτάται από τη συνοχή της Ευρώπης, και συμφωνούμε με αυτό. " Επιτροπή, το Συμβούλιο και τα μέλη του Σώματος πρέπει να αντιμετωπίσουν αυτές τις ευρωπαϊκές προκλήσεις. Αυτός είναι ο μόνος τρόπος για να μπορέσουμε να ανταποκριθούμε στην ευθύνη μας να προσφέρουμε αποτελέσματα στους ευρωπαίους πολίτες ή, όπως το διατύπωσε σήμερα το πρωί ο Πρόεδρος του Σώματος, για να σημειώσουμε επιτυχία προς όφελος της ηπείρου μας και να υπηρετήσουμε τους πολίτες της Ευρωπαϊκής Ένωσης. Θα ήθελα να προσθέσω ότι πιστεύω πως αυτή η συζήτηση θα έπρεπε να γίνει στις Βρυξέλλες και όχι στο Στρασβούργο.
<SPEAKER ID="121" NAME="Guntars Krasts" AFFILIATION="UEN">
(LV) " ημερήσια διάταξη της εαρινής συνόδου κορυφής του Ευρωπαϊκού Συμβουλίου είναι οπωσδήποτε αυτήν την περίοδο το σημαντικότερο θέμα για την Ευρωπαϊκή Ένωση συνολικά και για καθένα εκ των κρατών μελών. Οι στόχοι που προτείνονται σχετικά με τη στρατηγική της Λισαβόνας, καθώς και σχετικά με την πολιτική για την ενέργεια και την αλλαγή του κλίματος, είναι φιλόδοξοι, όμως η υλοποίησή τους απαιτεί πραγματισμό. Γνωρίζουμε αρκετά καλά τι πρέπει να κάνουμε για την επίτευξη των προτεινόμενων στόχων, όμως το γεγονός ότι οι μεταρρυθμίσεις που πρέπει να πραγματοποιηθούν είναι αλληλένδετες σε οικονομικό, κοινωνικό και περιβαλλοντικό επίπεδο περιπλέκει σημαντικά την υλοποίηση των αναγκαίων μέτρων. " αλληλεξάρτηση των κρατών μελών ως προς τη διατήρηση του ρυθμού και της ποιότητας των μεταρρυθμίσεων περιπλέκει ακόμη περισσότερο την κατάσταση. Αυτό το βιώσαμε πρόσφατα, κατά τη διάρκεια των δύσκολων διαπραγματεύσεων σχετικά με την οδηγία για τις υπηρεσίες, η οποία επρόκειτο να αποτελέσει έναν από τους θεμέλιους λίθους της στρατηγικής της Λισαβόνας. Στην ημερήσια διάταξη περιλαμβάνονται τώρα νέες δοκιμασίες της ετοιμότητας των κρατών μελών να διατηρήσουν τον ρυθμό εφαρμογής των μεταρρυθμίσεων, μία εκ των οποίων είναι και η ελευθέρωση της ευρωπαϊκής αγοράς ενέργειας. " ελευθέρωση της ευρωπαϊκής αγοράς ενέργειας αποτελεί προϋπόθεση για τη συνολική ανταγωνιστικότητα της αγοράς, την ενεργειακή ανεξαρτησία, τη μακροπρόθεσμη σταθερότητα και την πλήρη ένταξη των νέων κρατών μελών στην κοινή αγορά ηλεκτρικής ενέργειας και φυσικού αερίου. Ένας από τους κεντρικούς στόχους της συνόδου κορυφής του Ευρωπαϊκού Συμβουλίου είναι η ανάπτυξη μιας προσέγγισης η οποία θα στηρίζεται στη συναίνεση όσον αφορά το πώς αντιλαμβάνονται τα κράτη μέλη την ενιαία ευρωπαϊκή ενεργειακή πολιτική. " ενεργειακή πολιτική πρέπει να αποτελέσει συνιστώσα της πολιτικής ασφάλειας της Ευρωπαϊκής Ένωσης το ταχύτερο δυνατόν. Τα κράτη μέλη οφείλουν να καταλήξουν σε συμφωνία για μια κοινή στρατηγική όσον αφορά τους διαύλους προμήθειας και διαμετακόμισης ενέργειας. Δεν πρέπει, εξάλλου, να αναβάλουμε την ανάπτυξη διαρκούς διαλόγου μεταξύ των κρατών καταναλωτών ενέργειας και των κρατών προμηθευτών, έτσι ώστε να αποτραπεί η παγκόσμια ανισορροπία και η διαμόρφωση συνθηκών αστάθειας. Όσον αφορά τη Ρωσία, τον βασικό προμηθευτή φυσικού αερίου της Ευρώπης, πρέπει να διασφαλίσουμε ότι θα επικυρώσει το πρωτόκολλο διαμετακόμισης και τη Συνθήκη για τον Χάρτη Ενέργειας. Επιπλέον, στο θέμα αυτό οι απόψεις της Επιτροπής και των κρατών μελών δεν επιτρέπεται να αποκλίνουν. Ευελπιστώ ότι αυτό το σημαντικό θέμα, το οποίο θα απασχολήσει την εαρινή σύνοδο του Ευρωπαϊκού Συμβουλίου, θα συμβάλει στην προώθηση της κατανόησης από όλους της αλληλεξάρτησης όσον αφορά τόσο τους στόχους όσο και τα επιτεύγματα των επιμέρους κρατών μελών και της Ευρωπαϊκής Ένωσης συνολικά. Σας ευχαριστώ.
<SPEAKER ID="122" NAME="Pierre Jonckheer" AFFILIATION="Verts/ALE">
(FR) Κύριε Πρόεδρε, για την Ομάδα των Πρασίνων/Ευρωπαϊκή Ελεύθερη Συμμαχία, είναι απολύτως σαφές ότι, όπως επεσήμανε η συνάδελφός μου, κ. Harms, το Ευρωπαϊκό Συμβούλιο του Μαρτίου θα εστιαστεί κυρίως στην ενέργεια, και επ' αυτού θέλουμε να διατυπώσουμε ορισμένα αιτήματα. Θέλω, από την πλευρά μου, να θίξω ένα άλλο σημείο, το οποίο επηρεάζει την εξέλιξη της αγοράς εργασίας και τη φορολογία στην Ευρώπη.
<P>
Επιτρέψτε μου να σας παραθέσω δύο παραδείγματα. Στο Βέλγιο, αντί να χαθούν 4 000 θέσεις εργασίας, το εργοστάσιο της Volkswagen-Forest θα χάσει 3 000 και οι υπάλληλοι θα εργάζονται 38 ώρες αντί του 35ωρου εβδομαδιαίως με τον ίδιο μισθό, ενώ θα τους ζητηθεί να είναι πιο ευέλικτοι. " διεύθυνση του ομίλου πιστεύει ότι υπ' αυτές τις προϋποθέσεις το εργοστάσιο θα είναι ένα από τα πλέον αποδοτικά στην Ευρώπη και θα εκπληρώσει τα κριτήρια μιας επιτυχούς στρατηγικής της Λισαβόνας. Το δεύτερο παράδειγμά μου αφορά τους γάλλους εργαζομένους στον ιδιωτικό τομέα, οι μισοί από τους οποίους λαμβάνουν μισθούς χαμηλότερους από 1 400 ευρώ μηνιαίως, όπως μας υπενθύμισε η κ. Royal την Κυριακή.
<P>
Αυτά είναι γεγονότα που φωτίζουν ανελέητα το ευρωπαϊκό κοινωνικό μοντέλο. Κατά την άποψη πολλών οικονομολόγων, αυτή η αλλαγή στις εργασιακές και μισθολογικές συνθήκες είναι διαρθρωτική και συνδέεται ως τέτοια με τις τεχνολογικές καινοτομίες και με την αυξανόμενη παγκοσμιοποίηση των δραστηριοτήτων. Εντός των προσεχών ετών, η πλειονότητα των ευρωπαίων εργαζομένων θα υφίσταται ολοένα και μεγαλύτερη πίεση. Πώς πρόκειται να ανταποκριθούμε σε αυτήν την κατάσταση;
<P>
Πιστεύω ότι η Ευρωπαϊκή Ένωση μπορεί να συμβάλει. Μπορεί να συμβάλει βάζοντας τέλος στο απόλυτο σκάνδαλο του να μπορεί κάποιος ο οποίος ευημερεί να κάνει απλώς ένα ταξιδάκι από το Μονακό στο Βέλγιο μέσω Λιχτενστάιν, προκειμένου να αποφεύγει τα φορολογικά συστήματα και τον προοδευτικό χαρακτήρα της φορολόγησης.
<P>
Πιστεύω επίσης ότι η Ευρωπαϊκή Ένωση πρέπει, όπως έπραξε στο πλαίσιο της Ομάδας G8 και του ΟΟΣΑ, να επιλέξει μια σθεναρή πολιτική κατάργησης των φορολογικών παραδείσων, τους οποίους μπορεί κανείς να βρει σε ολόκληρο τον κόσμο και οι οποίοι επιτρέπουν τη λειτουργία του χρηματοοικονομικού καπιταλισμού.
<P>
Πιστεύω, επίσης, ότι αν η κ. Merkel και η κ. Royal θέλουν να προσδώσουν πρακτικό περιεχόμενο στο κοινωνικό πρωτόκολλο, το οποίο αναγγέλλουν με στόχο την τροποποίηση του σχεδίου Συνταγματικής Συνθήκης, η Ευρωπαϊκή Ένωση πρέπει να εφοδιαστεί με τους πόρους, ώστε να θεσπιστεί επιτέλους ένας ελάχιστος εταιρικός φόρος στην Ευρωπαϊκή Ένωση, πράγμα το οποίο σημαίνει ότι, αν υπάρχει βούληση διατήρησης του κανόνα της ομοφωνίας, μια ομάδα χωρών θα πρέπει να αποφασίσει να ηγηθεί.
<SPEAKER ID="123" NAME="Ilda Figueiredo" AFFILIATION="GUE/NGL">
(PT) Σε αυτήν τη συζήτηση σχετικά με τη συνεισφορά μας στο επικείμενο εαρινό Ευρωπαϊκό Συμβούλιο, το οποίο πρόκειται να αξιολογήσει την υλοποίηση της λεγόμενης "στρατηγικής της Λισαβόνας" η οποία εγκρίθηκε το 2000, πρέπει να λάβουμε υπόψη τις πραγματικές εξελίξεις κατά τη διάρκεια των επτά τελευταίων ετών όσον αφορά τους στόχους και τις προκλήσεις που είχαν τεθεί τότε, αφενός, σχετικά με την πλήρη απασχόληση, τη μείωση της φτώχειας, τις υποδομές και τον εξοπλισμό για τη στήριξη της παιδικής ηλικίας και των ίσων ευκαιριών για τις γυναίκες και, αφετέρου, σχετικά με τον περίφημο στόχο της δημιουργίας έως το 2010 της πιο προηγμένης παγκοσμίως κοινωνίας της γνώσης.
<P>
" αλήθεια είναι ότι, μετά το 2000, η ΕΕ εισήλθε σε περίοδο επιβράδυνσης της οικονομικής ανάπτυξης και της δημιουργίας θέσεων απασχόλησης, ενώ τα κέρδη από την παραγωγικότητα των εργαζομένων μεταφέρονταν σε όλο και μεγαλύτερο βαθμό στους εργοδότες, με τη συνακόλουθη όξυνση των κοινωνικών ανισοτήτων. Για τους λόγους αυτούς, η ανεργία εξακολουθεί να κυμαίνεται σε σταθερά υψηλά ποσοστά, η φτώχεια και ο κοινωνικός αποκλεισμός πλήττουν 72 εκατομμύρια άτομα, το φαινόμενο της επισφαλούς απασχόλησης με όλο και λιγότερα δικαιώματα έχει αυξηθεί πολλαπλασιαστικά, ενώ και η ενσωμάτωση των νέων κρατών μελών αντιμετωπίζει αυξημένα προβλήματα, καθώς δεν διατίθενται επαρκείς πόροι μέσω των κοινοτικών προϋπολογισμών.
<P>
Αυτό καταδεικνύει ότι οι επικρίσεις που έχουμε διατυπώσει σχετικά με την εν λόγω στρατηγική ήταν απολύτως βάσιμες. Τα μόνα επιτεύγματα από την εφαρμογή της στρατηγικής της Λισαβόνας ήταν η περαιτέρω ελευθέρωση και οι ιδιωτικοποιήσεις σε ποικίλους τομείς, όπως οι μεταφορές, η ενέργεια, τα ταχυδρομεία, οι τηλεπικοινωνίες και οι υπηρεσίες, υπονομεύοντας έτσι στοιχειώδεις δημόσιες υπηρεσίες, στις οποίες θα μπορούσε κανείς να προσθέσει τώρα την ευελιξία στην απασχόληση και τον περίφημο συνδυασμό ευελιξίας και ασφάλειας που διευκολύνουν ακόμη περισσότερο τις απολύσεις εργαζομένων.
<P>
Γι' αυτό, υποστηρίζουμε τη δραστική μεταβολή των πολιτικών που εφαρμόζονται, ειδικότερα δε της στρατηγικής της Λισαβόνας, του Συμφώνου Σταθερότητας και Ανάπτυξης, των βασικών κατευθυντηρίων γραμμών για την οικονομία και την απασχόληση και του κοινοτικού προϋπολογισμού.
<P>
Συνεπώς, στο εναλλακτικό ψήφισμα που έχει καταθέσει για τη σημερινή συζήτηση η ομάδα μας, επιλέξαμε να δώσουμε προτεραιότητα σε ένα γνήσιο σύμφωνο οικονομικής προόδου και κοινωνικής ανάπτυξης, καθώς και σε μια ευρωπαϊκή στρατηγική αλληλεγγύης και βιώσιμης ανάπτυξης βάσει της ενισχυμένης αλληλεγγύης από μέρους των πιο ανεπτυγμένων χωρών και της καλύτερης και αποτελεσματικότερης κατανομής των κοινοτικών πόρων. Στόχος μας είναι η οικονομική και κοινωνική συνοχή, η βελτίωση του βιοτικού επιπέδου για το μεγαλύτερο μέρος του πληθυσμού, περιλαμβανομένων των μεταναστών, η αξιοπρέπεια των εργαζομένων και ο σεβασμός των ανθρωπίνων δικαιωμάτων, ιδίως στους τομείς της εκπαίδευσης, της υγείας, της στέγασης, της κοινωνικής ασφάλισης και της έρευνας και ανάπτυξης.
<SPEAKER ID="124" NAME="Patrick Louis" AFFILIATION="IND/DEM">
(FR) Κύριε Πρόεδρε, κυρίες και κύριοι βουλευτές, ο κ. Moscovici μόλις έγραψε ένα πολύ ενδιαφέρον βιβλίο, στο οποίο κηρύσσει νεκρή τη Συνταγματική Συνθήκη. Καταδεικνύει ευκρινέστατα ότι κανείς δεν μπορεί να επαναφέρει δολίως μια μίνι Συνθήκη, τώρα που οι λαοί έχουν αποφανθεί. Δεν μπορούμε να ενεργήσουμε κατά παράβαση της Συνθήκης. Δεν αρκούν εν προκειμένω οι αριθμοί - το μόνο που μετρά είναι η κρατική κυριαρχία.
<P>
" φάρσα στη Μαδρίτη ήταν αδιέξοδη και συνιστούσε προσβολή των διπλωματικών κανόνων. Πρέπει να σας πω, κυρίες και κύριοι συνάδελφοι, ότι τα μέλη του ΕΚ, εμού περιλαμβανομένου βεβαίως, δεν είχαν πρόσβαση στην αίθουσα των συζητήσεων, ενώ είχε ελεύθερη πρόσβαση ο οποιοσδήποτε δημόσιος λειτουργός. " λύση για την ΕΕ δεν συνίσταται στο να επαναφέρει τη Μαδρίτη αλλά στο να εμφυσήσει νέα πνοή στο πνεύμα της Συνθήκης της Ρώμης, με άλλα λόγια, να ανακαλύψει εκ νέου το νόημα της ελεύθερης συνεργασίας μεταξύ κυρίαρχων εθνών, να θεσπίσει εκ νέου την κοινοτική προτίμηση και να παρατήσει τον αφηρημένο ιμπεριαλισμό ενός υπερεθνικού κράτους, ενός κράτους το οποίο θα καταπνίγει τους λαούς μας και θα θέτει προσκόμματα στα δικαιώματά τους.
<SPEAKER ID="125" NAME="Carl Lang" AFFILIATION="ITS">
(FR) Κύριε Πρόεδρε, κυρίες και κύριοι συνάδελφοι, θέτοντας τους οικονομικούς στόχους της, η γερμανική Προεδρία του Ευρωπαϊκού Συμβουλίου βασίζεται σε μια έκθεση, σύμφωνα με την οποία η ανεργία στην Ευρώπη μειώθηκε. Ωστόσο, αυτή η μείωση είναι στην πράξη συνέπεια της μείωσης του πληθυσμού που είναι σε ηλικία απασχόλησης λόγω της γήρανσης του πληθυσμού, παρά αποτέλεσμα μιας ευημερούσας οικονομίας. Με ετήσιο ρυθμό ανάπτυξης μόλις 2,6%, έναντι του 3,6% των "νωμένων Πολιτειών και του 10% της Κίνας, η Ευρώπη των Βρυξελλών εξακολουθεί να υστερεί έναντι των μεγάλων οικονομικών δυνάμεων του κόσμου.
<P>
Επιπλέον, ορισμένα κράτη μέλη παραποιούν τα επίσημα στατιστικά στοιχεία για την απασχόληση. Στη Γαλλία, λόγου χάρη, αν στα 2 ή και παραπάνω εκατομμύρια καταγεγραμμένους ανέργους προσθέσουμε τα άτομα τα οποία υποχρεώθηκαν σε συνταξιοδότηση ή πρόωρη συνταξιοδότηση, τους ανέργους που παρακολουθούν προγράμματα εκπαίδευσης, καθώς και αυτούς που έχουν συνάψει επιδοτούμενες συμβάσεις εργασίας, η ανεργία στην πραγματικότητα πλήττει 4,5 εκατομμύρια στη Γαλλία ή το 18% του πληθυσμού σε ηλικία απασχόλησης. Με την ανάπτυξη να κινείται με βραδείς ρυθμούς, με το ποσοστό γεννήσεων να υστερεί του ποσοστού θανάτων, με επιχειρήσεις που μεταφέρουν τις δραστηριότητές τους, η Ευρωπαϊκή Ένωση δυστυχώς συνεχίζει να φθίνει από οικονομική σκοπιά.
<P>
Αν, όμως, η διάγνωση δεν είναι ορθή, οι θεραπείες που χορηγούνται και οι οποίες εμπνέονται από τη μαλθουσιανή και αντικοινωνική πολιτική της τελευταίας εικοσαετίας, είναι επώδυνες: τα εμπορικά σύνορά μας καταστράφηκαν, αφήνοντας τις βιομηχανίες μας εκτεθειμένες στον αθέμιτο ανταγωνισμό των ασιατικών οικονομιών, οι γραφειοκρατικοί περιορισμοί πολλαπλασιάστηκαν, περισσότεροι από ένα εκατομμύριο μετανάστες αφικνούνται καθ' όλα νόμιμα από χώρες εκτός της Κοινότητας κάθε χρόνο, οι δημόσιες υπηρεσίες μας αποδιαρθρώθηκαν, υπερφορολογούμαστε, και η γεωργία μας, η οποία περνά από τα καβδιανά δίκρανα του Παγκόσμιου Οργανισμού Εμπορίου, μένει σε αγρανάπαυση.
<P>
Για να αποκαταστήσουμε την ευημερία των οικονομιών μας και για να προσφέρουμε στους απογόνους μας την οικονομική και κοινωνική ασφάλεια την οποία δικαιούνται, πρέπει να οικοδομήσουμε μια διαφορετική Ευρώπη και ένα διαφορετικό εμπορικό μοντέλο, ερειδόμενο σε ασφαλή σύνορα για την προστασία των επιχειρήσεών μας από το κοινωνικό ντάμπινγκ, στην εφαρμογή της κοινοτικής προτίμησης και στον σεβασμό των αξιών που προσέδωσαν τέτοιο μεγαλείο στον πολιτισμό μας: πατρίδα, ελευθερία, εργασία, οικογένεια και ασφάλεια σε όλες τις εκφάνσεις της, περιλαμβανομένης της οικονομικής και κοινωνικής ασφάλειας.
<SPEAKER ID="126" NAME="Sergej Kozlík" AFFILIATION="NI">
(SK) Δύο ημέρες πριν από την επίσημη έγκριση της στρατηγικής επισκόπησης της ενέργειας και άλλων εκθέσεων για τον ενεργειακό τομέα από την Ευρωπαϊκή Επιτροπή τον Ιανουάριο του 2007, το Ευρωβαρόμετρο δημοσίευσε τα ευρήματα έρευνας σχετικά με τον τομέα της ενέργειας. " εν λόγω έρευνα καταδεικνύει σαφώς ότι τα θέματα ενέργειας, είτε αφορούν την αλλαγή του κλίματος είτε τις μελλοντικές ελλείψεις ενέργειας, δεν αποτελούν προτεραιότητα για τους πολίτες της Ευρωπαϊκής Ένωσης.
<P>
Τα θέματα ενέργειας κατατάχθηκαν στη δωδέκατη θέση ενός καταλόγου των σοβαρότερων θεμάτων τα οποία καλείται τώρα να αντιμετωπίσει η Ευρώπη. Τα θέματα ενέργειας υπολείπονται κατά πολύ της ανεργίας, της εγκληματικότητας, της υγειονομικής περίθαλψης ή της οικονομικής κατάστασης. Είναι ανησυχητικό το γεγονός ότι οι πολίτες της Ευρώπης είναι πεπεισμένοι ότι οι αιτίες των ενεργειακών προβλημάτων βρίσκονται σε ηπείρους και χώρες εκτός της Ευρωπαϊκής Ένωσης.
<P>
Το ένα τέταρτο σχεδόν των ευρωπαίων πολιτών παραδέχτηκε ότι δεν κάνει τίποτε για τη μείωση της ενεργειακής του κατανάλωσης. Το κοινό αντιλαμβάνεται με πολύ γενικό τρόπο το γεγονός ότι οι τιμές της ενέργειας θα συνεχίσουν να αυξάνονται μακροπρόθεσμα. Βρισκόμαστε στα πρόθυρα μιας νέας βιομηχανικής επανάστασης η οποία μας φέρνει αντιμέτωπους με θέματα που άπτονται της ενέργειας και της αλλαγής του κλίματος, ενώ μας επιβάλλει να θέσουμε ρεαλιστικούς στόχους οι οποίοι είναι συγχρόνως αμιγώς πολιτικού χαρακτήρα. Αν θέλουμε να είναι επιτυχημένες οι προσπάθειές μας, πρέπει να εξασφαλίσουμε την ευρύτερη δυνατή υποστήριξη των πολιτών της ΕΕ για την υλοποίηση αυτών των στόχων, ενώ οι κυβερνήσεις των κρατών μελών πρέπει να πάψουν να υπεκφεύγουν και να αντιμετωπίσουν τις εκκρεμότητες.
<SPEAKER ID="127" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, η συνάντηση με το Ευρωπαϊκό Συμβούλιο στο Βερολίνο είναι μια θαυμάσια ευκαιρία να παρουσιάσουμε δημοσίως τα όσα έχουμε επιτύχει από κοινού και τα όσα πρέπει να επιτύχουμε επίσης από κοινού τα επόμενα χρόνια, ενώ το πρώτο βήμα πρέπει να γίνει έως το 2009. Θεωρώ ότι είναι σημαντικό να καταστήσουμε σαφές στη δήλωση του Βερολίνου ότι τα προβλήματα και οι προκλήσεις που αντιμετωπίζουμε οφείλονται στην επιτυχία μας, και όχι σε αποτυχία.
<P>
Νέες χώρες υποβάλλουν αιτήματα ένταξης λόγω αυτής ακριβώς της επιτυχίας - διότι έχουν διαπιστώσει τη συμβολή της Ευρωπαϊκής Ένωσης στην ειρήνη, το κράτος δικαίου και τη σταθερότητα. Σε εξέλιξη βρίσκεται η όλη συζήτηση περί της παγκοσμιοποίησης, στο πλαίσιο της οποίας η ευρωπαϊκή οικονομία είναι βασικός παγκόσμιος παράγοντας και μας προσφέρει την ευκαιρία να συναντιόμαστε και να συμβάλλουμε στην παγκοσμιοποίηση. Ως προς το θέμα της ασφάλειας και της σταθερότητας στα Βαλκάνια, ενώ η Ευρωπαϊκή Ένωση δεν μπορούσε να παρέμβει αποφασιστικά στις αρχές της δεκαετίας του 1990, σήμερα μπορούμε να παρέμβουμε, και γι' αυτό έχουμε επιφορτιστεί και με αυτήν την ευθύνη. Αν είχαμε αποτύχει, αν δεν ήμασταν σε θέση να αναπτύξουμε την Ευρωπαϊκή Ένωση, κανείς δεν θα μας ζητούσε να λύσουμε το πρόβλημα, ενώ τώρα που έχουμε αυτήν τη δυνατότητα καλούμαστε να αναλάβουμε και τη σχετική ευθύνη.
<P>
Το ίδιο ισχύει και για τη συζήτηση σχετικά με την αλλαγή του κλίματος καθότι, από οικονομική αλλά και από περιβαλλοντική άποψη, είμαστε ένας από τους ηγετικούς παγκόσμιους παράγοντες. Μπορούμε να συμβάλουμε στη συζήτηση σχετικά με τη μείωση του φαινομένου του θερμοκηπίου περισσότερο από οποιονδήποτε άλλο και γι' αυτό πρέπει να το πράξουμε, αλλά πρέπει να κινηθούμε με σύνεση, εκμεταλλευόμενοι τις ευκαιρίες ανάπτυξης και επένδυσης σε τεχνολογίες αιχμής· διαφορετικά, δεν θα μπορέσουμε να ανταποκριθούμε στις προκλήσεις της αλλαγής του κλίματος όταν αυτή επέλθει.
<P>
Αυτή η πρόκληση έχει δύο πτυχές. Πρέπει να μειώσουμε τα αέρια που προκαλούν το φαινόμενο του θερμοκηπίου, ενώ συγχρόνως πρέπει να εξασφαλίσουμε μια σταθερή και ευημερούσα οικονομία η οποία θα μας επιτρέψει να ανταποκριθούμε στις μελλοντικές προκλήσεις.
<SPEAKER ID="128" NAME="Stephen Hughes" AFFILIATION="PSE">
(EN) Κύριε Πρόεδρε, έχω ελάχιστο χρόνο στη διάθεσή μου, οπότε, ως συνεισηγητής σε αυτό το θέμα αλλά και ως μέλος της Επιτροπής Απασχόλησης και Κοινωνικών Υποθέσεων, θέλω να κάνω κάτι που δεν κάνουμε συχνά: να εστιαστώ σε ορισμένες από τις πτυχές της Λισαβόνας οι οποίες άπτονται των κοινωνικών θεμάτων, καθώς και των θεμάτων κοινωνικής συνοχής και απασχόλησης.
<P>
Υπό τον τίτλο "Δημιουργία ευκαιριών και θέσεων απασχόλησης", στο ψήφισμά μας υπογραμμίζεται η ανάγκη για μια ισορροπημένη προσέγγιση του συνδυασμού ασφάλειας και ευελιξίας. Συμφωνούμε με την ευελιξία για τις επιχειρήσεις αλλά και με τον αναγκαίο βαθμό ασφάλειας για τους εργαζόμενους. Για πολλά εκατομμύρια συμπολιτών μας, ο συνδυασμός ασφάλειας και ευελιξίας αντιμετωπίζεται ως απειλή. Πρέπει να μετατραπεί σε ευκαιρία.
<P>
Καλούμε τα κράτη μέλη τα οποία δεν έχουν καταβάλει μέχρι στιγμής τις αναγκαίες προσπάθειες να συνεργαστούν με τους κοινωνικούς εταίρους και να καταβάλουν εντονότερες προσπάθειες δημιουργίας θέσεων απασχόλησης και αύξησης του ποσοστού συμμετοχής στην αγορά εργασίας των νέων, των γυναικών και των εργαζομένων μεγαλύτερης ηλικίας. Ειδικότερα, τους ζητούμε να μεριμνήσουν, ώστε να προσφέρεται σε κάθε άτομο που ολοκληρώνει την εκπαίδευσή του θέση εργασίας, κατάρτισης ή πρόσβαση σε κάποιο άλλο μέτρο απασχολησιμότητας εντός εξαμήνου· να προσφέρεται ευρύτερη πρόσβαση στους ανέργους σε υπηρεσίες κατάρτισης, ιδίως σε άτομα με ελάχιστα τυπικά προσόντα· να αυξηθούν οι επενδύσεις για την παροχή γενικής και οικονομικά προσιτής παιδικής μέριμνας· να μειωθεί περαιτέρω η φορολογική επιβάρυνση της απασχόλησης· να καταπολεμηθούν οι διακρίσεις και ο κοινωνικός αποκλεισμός· να γίνουν περισσότερες επενδύσεις στην εκπαίδευση, την επαγγελματική κατάρτιση και τη διά βίου μάθηση, έτσι ώστε να ενισχυθεί η βάση ειδικευμένων δεξιοτήτων της Ένωσης· να βελτιωθεί η αντιστοιχία μεταξύ του εκπαιδευτικού συστήματος και των αναγκών των νέων αγορών εργασίας, περιλαμβάνοντας την επιχειρηματικότητα στα προγράμματα διδασκαλίας· και, τέλος, να επιτραπεί σε μεγαλύτερης ηλικίας εργαζόμενους να παραμένουν περισσότερο στην αγορά εργασίας σε προαιρετική βάση και να τροποποιηθούν τα συστήματα φορολογίας και κοινωνικής ασφάλισης έτσι, ώστε να ενθαρρύνεται η επιμήκυνση του ενεργού επαγγελματικού βίου. Αυτές οι ιδέες είναι εξίσου παλαιές με την ίδια τη στρατηγική της Λισαβόνας. Εκείνο που απαιτείται είναι να τις εφαρμόσουν τα κράτη μέλη.
<P>
Τέλος, θέλω επίσης να επισημάνω την ανάγκη τόσο το Συμβούλιο όσο και η Επιτροπή να άρουν το υφιστάμενο αδιέξοδο στην κοινωνική πολιτική και πολιτική απασχόλησης. Το υφιστάμενο μίγμα πολιτικής όσον αφορά τη Λισαβόνα πάσχει από σοβαρή έλλειψη ισορροπίας. Για να έρθουμε ξανά κοντά στους πολίτες μας, πρέπει να αποκαταστήσουμε αυτήν την ισορροπία προς όφελος της κοινωνικής πολιτικής και της πολιτικής απασχόλησης.
<SPEAKER ID="129" NAME="Margarita Starkevičiūt" AFFILIATION="ALDE">
(LT) Οι οικονομολόγοι διαπίστωσαν προ πολλού ότι η ευρωπαϊκή ανάπτυξη έχει θετικό αντίκτυπο στις εθνικές οικονομίες, ιδίως στις οικονομίες των μεγαλύτερων χωρών. Αυτός ο θετικός αντίκτυπος οφείλεται κυρίως στο εμπόριο, το αμοιβαίο εμπόριο. Εντούτοις, η εντύπωση που αποκομίζω είναι, δυστυχώς, ότι ακολουθούμε πλέον μια διαδικασία συγκέντρωσης, και οι αποφάσεις, είτε αφορούν την ενεργειακή πολιτική είτε τη στρατηγική της Λισαβόνας, ενθαρρύνουν αυτήν τη διαδικασία συγκέντρωσης. Αυτό σημαίνει ότι ενδέχεται να εξαλειφθούν οι δυνατότητες αμοιβαίου εμπορίου, καθώς θα υπάρχει μια σειρά παγκοσμίων εμπορικών κέντρων.
<P>
Φρονώ ότι ένα από τα πιο σημαντικά και απαραίτητα στοιχεία στην προσπάθεια διατήρησης του δυναμισμού της ευρωπαϊκής οικονομίας και εφαρμογής πολιτικών οι οποίες θα καταστήσουν τις χώρες μας πιο αποτελεσματικές και ανταγωνιστικές στο διεθνές προσκήνιο, είναι πρωτίστως η ανάγκη προώθησης της ενιαίας ανάπτυξης όλων των κρατών μελών της ΕΕ, μέσω της ανάπτυξης κέντρων επιστημονικής έρευνας και ενεργειακών κέντρων σε διάφορες χώρες. Εφόσον συγχρονιστούν οι εθνικές μας οικονομίες, η ευρωπαϊκή οικονομική ατμομηχανή δεν πρόκειται να εξαντληθεί.
<SPEAKER ID="130" NAME="Konrad Szymański" AFFILIATION="UEN">
(PL) Κύριε Πρόεδρε, οι πολιτικές διαφορές μεταξύ των οικονομικών στρατηγικών των κρατών μελών έχουν εμποδίσει την υλοποίηση της στρατηγικής της Λισαβόνας. Αυτό έχει αντίκτυπο στην ίδια την Ένωση. Αν θέλουμε να επιτευχθούν οι στόχοι της στρατηγικής, πρέπει να σχεδιάσουμε μια νέα πολιτική ισορροπία.
<P>
Οι χώρες οι οποίες δεν επιθυμούν δαπανηρές και περίπλοκες ρυθμίσεις, όπως η Πολωνία, το "νωμένο Βασίλειο και οι χώρες της Βαλτικής, πρέπει να μπορούν να διατηρήσουν σε κάποιον βαθμό τη δυνατότητα ελέγχου της νομοθετικής διαδικασίας. Αυτό δεν διασφαλίζεται μέσω της Συνταγματικής Συνθήκης, και γι' αυτό απευθύνω προσωπική έκκληση στη γερμανική Προεδρία να μην υιοθετήσει την αντίληψη η οποία έχει τόσο μεγάλη απήχηση σε τούτο το Σώμα και η οποία συνίσταται στο δίλημμα "Συνταγματική Συνθήκη ή θάνατος". Αυτή η πεποίθηση θα βλάψει σημαντικά την Ευρωπαϊκή Ένωση, ιδίως όσον αφορά την οικονομική και ρυθμιστική της πολιτική.
<P>
Το ίδιο ισχύει και στο θέμα της βελτίωσης της ευρωπαϊκής νομοθετικής διαδικασίας. Εάν θέλουμε να επιτύχουμε τους στόχους της βελτίωσης της νομοθετικής διαδικασίας, δεν πρέπει να αποφεύγουμε τα ζητήματα που άπτονται της κατανομής αρμοδιοτήτων ή των πολιτικών ισορροπιών στο εσωτερικό της Ευρωπαϊκής Ένωσης. " μεταρρύθμιση της Συνθήκης πρέπει να υπόκειται σε πραγματικά ρεαλιστική αξιολόγηση όσον αφορά το κόστος το οποίο επισύρει η νομοθεσία βάσει της νέας εντολής του Συμβουλίου. " Συνταγματική Συνθήκη δεν προωθεί αυτούς τους στόχους.
<SPEAKER ID="131" NAME="Bernat Joan i Marí" AFFILIATION="Verts/ALE">
(EN) Κύριε Πρόεδρε, σύμφωνα με τη στρατηγική της Λισαβόνας, οφείλουμε να δημιουργήσουμε ένα κράτος πρόνοιας στο σύνολο της Ευρωπαϊκής Ένωσης το οποίο θα είναι πρότυπο για τον παγκοσμιοποιημένο μας κόσμο. Πρέπει να στραφούμε σε έναν κοινωνικό ευρωπαϊσμό ο οποίος θα καθιστά την Ευρώπη ελκυστική για τους πολίτες, καθόσον η ζωή εδώ πρέπει να είναι καλύτερη από ό,τι σε άλλες περιοχές του κόσμου. " οικονομική ανάπτυξη δεν αρκεί για την επίτευξη ικανοποιητικού βιοτικού επιπέδου· απαιτούνται επίσης υψηλά εκπαιδευτικά πρότυπα, διά βίου μάθηση, πολιτισμική κατανάλωση, κ.ο.κ.
<P>
Από την άλλη πλευρά, οφείλουμε να μειώσουμε την υπερθέρμανση του πλανήτη χωρίς να υπονομεύουμε την ανάπτυξη στις αναπτυσσόμενες χώρες. Αυτό μπορούμε να το επιτύχουμε στις δικές μας χώρες μέσω της βελτίωσης της έρευνας. Στις αναπτυσσόμενες χώρες, μπορεί να επιτευχθεί μέσω της διάδοσης της εκπαίδευσης και της αναπτυξιακής βοήθειας, η οποία πρέπει πάντα να συνδέεται με τη βελτίωση του εκπαιδευτικού επιπέδου. Φρονώ ότι ένας καλός συνδυασμός αναπτυξιακής βοήθειας και βελτίωσης των εκπαιδευτικών συστημάτων είναι το κλειδί για τη δημιουργία ενός καλύτερου παγκοσμιοποιημένου κόσμου.
<SPEAKER ID="132" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, ενέργεια σημαίνει τρία πράγματα: πυρηνική, πετρέλαιο και αέριο. " πυρηνική δεν μπορεί να είναι σε όλες τις χώρες της Ευρώπης και εξάλλου είναι και "vivere pericolosamente".
<P>
Το πετρέλαιο το ελέγχει η Αμερική: με άλλον τρόπο στο Ιράκ, με άλλον τρόπο στη Σαουδική Αραβία, με άλλον τρόπο στη Λιβύη και με άλλον στη Βενεζουέλα. Ποια χώρα, από αυτές που έχουν πετρέλαιο, είναι κοντά στην Ευρώπη; Καμία. Το παιχνίδι το ελέγχει ο Αμερικάνος. Τι μένει; Το αέριο.
<P>
Το αέριο, κατά βάση, εδώ στη γειτονιά μας, το έχει η Ρωσία. Ποια είναι η σχέση μας με τη Ρωσία; " σχέση μας με τη Ρωσία είναι απογοητευτική, ακριβώς διότι έτσι θέλει ο Αμερικάνος. Είδατε τι έγινε προχθές με τον Πούτιν! Υπάρχει ένας αγωγός έτοιμος προς υπογραφή που να μην περνάει από ασιατική χώρα, να μην περνάει από τη Λευκορωσία ή από την Ουκρανία ώστε να μην έχουμε αυτές τις περιπέτειες και τους εκβιασμούς. Είναι ο αγωγός Μπουργκάς - Αλεξανδρούπολη: Βουλγαρία - ελληνική Θράκη. Και πάλι εδώ ο Αμερικάνος δεν αφήνει τη Βουλγαρία να υπογράψει. Εμείς λοιπόν, ως Ευρώπη, εάν θέλουμε δική μας ενέργεια, εάν θέλουμε αέριο απευθείας από τη Ρωσία, γιατί δεν πιέζουμε ώστε να γίνει αυτός ο αγωγός;
<P>
Και αν θέλουμε δικό μας πετρέλαιο, κύριε Πρόεδρε, υπάρχει πολύ στο Αιγαίο. Τόσο όσο να ανακουφίσει την Ευρώπη. Αλλά και πάλι, εδώ υπάρχει το ζουζούνι που λέγεται Τουρκία, ελεγχόμενη από την Αμερική, που δεν επιτρέπει την εξαγωγή του πετρελαίου του Αιγαίου.
<SPEAKER ID="133" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, συζητάμε τακτικά πριν από την εαρινή σύνοδο κορυφής για τη στρατηγική της Λισαβόνας και καλό θα ήταν να παίρνουμε πιο σοβαρά τους στόχους που θέσαμε - στο Συμβούλιο, στην Επιτροπή και στο Κοινοβούλιο. Το μόνο που ζητώ είναι να κάνουμε αυτά που συμφωνήθηκαν, να πείσουμε με τις πράξεις μας αντί να κάνουμε απλώς εξαγγελίες, και όλα αυτά τα συνοψίζω ως "βελτίωση της νομοθεσίας".
<P>
" βελτίωση της νομοθεσίας απαιτεί περισσότερη διαφάνεια και αυτό θα επιτευχθεί αν όλοι οι νόμοι εκδίδονται με διαδικασία συναπόφασης. Σήμερα ακούσαμε ήδη να γίνεται λόγος για προκαταρκτική εξέταση, για το ότι κάθε ευρωπαϊκός νόμος πρέπει να εξετάζεται προκαταρκτικά ως προς την επικουρικότητα, προκειμένου να γίνεται αντιληπτή η προστιθέμενη αξία του για την ευρωπαϊκή νομοθεσία, η επίδρασή του στην ανάπτυξη και τη δημιουργία θέσεων εργασίας. Ακούσαμε για την ανάλυση κόστους-ωφελείας, για συντόμευση των νομοθετικών διαδικασιών. Πέντε χρόνια φθάνουν για να γίνει ένας νόμος, δεν χρειάζονται δέκα και παραπάνω. Πρέπει να βελτιώσουμε τα μέσα παρακολούθησης του τρόπου και του χρόνου εφαρμογής των νόμων μας.
<P>
Δεύτερον, διορίσαμε υπευθύνους σε εθνικό επίπεδο. Τι κάνουν; Παρουσιάζουν τα εθνικά κοινοβούλια έναν απολογισμό ανά εξάμηνο για την κατάσταση ως προς τη διαδικασία της Λισαβόνας και για το τι σκοπεύουν να κάνουν και πότε; Πού είναι η ετήσια έκθεση της Επιτροπής και των εθνικών υπευθύνων προς το Σώμα;
<P>
Τρίτον, το έργο μας στις πατρίδες μας είναι η υλοποίηση της εσωτερικής αγοράς, η ενίσχυση της καινοτομίας με την αποτελεσματική χρήση των πόρων, η ανάληψη δράσης για την εξοικονόμηση ενέργειας, η δημιουργία του χώρου έρευνας, η ενίσχυση των ΜΜΕ, δηλαδή η διευκόλυνση της σύστασης νέων, η προαγωγή της εγκατάστασης και της ανάπτυξης στις αγροτικές περιοχές και η ενθάρρυνση των μεταβιβάσεων, καθώς και το να αντιμετωπίσουμε επιτέλους τις συνέπειες της δημογραφικής αλλαγής προκειμένου να μην αποβούν εμπόδιο για την ήπειρό μας. Έχουμε αρκετούς στόχους να πραγματοποιήσουμε - όμως την αξιοπιστία και την εμπιστοσύνη την δημιουργούν οι πράξεις.
<SPEAKER ID="134" NAME="Udo Bullmann" AFFILIATION="PSE">
(DE) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, πολλοί ομιλητές υπογράμμισαν το πλήθος των ευκαιριών που βρίσκονται μπροστά μας και φυσικά έχουν δίκιο, γιατί τώρα έχουμε πολύ περισσότερες ευκαιρίες από παλιότερα να αρχίσουμε μαζί καινούργια πράγματα. Το μεγάλο πρόβλημα μετά από τη Λισαβόνα ήταν φυσικά ότι κατέρρευσαν οι ρυθμοί ανάπτυξης, και επειδή τα κράτη μέλη δεν είχαν κάνει αρκετά. Τώρα η ανάπτυξη επέστρεψε στην Ευρωπαϊκή Ένωση, όμως πώς θα την χειριστούμε; " ανάπτυξη δεν συμβαίνει από μόνη της και δεν πρόκειται να υπάρξει μακροπρόθεσμα ικανοποιητική ανάπτυξη αν δεν ενεργήσουμε. Οπωσδήποτε, η εσωτερική αγορά είναι ένα ισχυρό μέσον. Το 90% όσων κατασκευάζουμε, το αγοράζουμε ξανά οι ίδιοι στην Ευρωπαϊκή Ένωση -οι επιχειρήσεις μας και οι πολίτες- και αυτό είναι καλό γιατί μας κάνει ισχυρό διεθνή παράγοντα. Όπως όμως υπογράμμισε ο κ. Hughes, τώρα έχουμε φθάσει στο σημείο όπου πρέπει να επαναφέρουμε τους ανθρώπους στην εργασία, όχι ασκώντας πίεση ούτε αποκλείοντας κάποιον, αλλά με την καλύτερη εκπαίδευση και κατάρτιση και με την προσφορά νέων ευκαιριών.
<P>
Αυτό πρέπει να είναι το αντικείμενο της συζήτησης: πώς θα τα προαγάγουμε αυτά μαζί, θα τα πάρουμε σοβαρά και θα τα εφαρμόσουμε στις πατρίδες μας. Όμως για να το κάνουμε αυτό, χρειαζόμαστε καλύτερο συντονισμό. Ο συντονισμός στην οικονομική πολιτική δεν πρέπει να είναι μια κακόηχη λέξη σε αυτές τις αίθουσες. Αν δεν μπορούμε καν να καθιερώσουμε μία κοινή βάση φορολόγησης, δεν πρέπει να λέμε τόσο πολλά για άλλα πράγματα, και αυτή είναι μια συζήτηση που πρέπει να την κάνουμε και στις πατρίδες μας.
<P>
Ο κ. Lehne μάς λέει πως πρέπει να κάνουμε κάτι για τις επιχειρήσεις για να μπορέσουμε μετά να κάνουμε κάτι για το περιβάλλον. Λοιπόν, εγώ δεν συμφωνώ. Αυτός είναι ένας παλιός τρόπος σκέψης, που δεν μπορεί να αντιμετωπίσει την απαραίτητη επανάσταση ως προς την απόδοση που πρέπει να επιτελέσουν οι επιχειρήσεις μας. Αυτός ο παλιός τρόπος σκέψης είναι που έφερε πολλούς από εμάς στο αδιέξοδο της πυρηνικής ενέργειας, από το οποίο πρέπει να ξεφύγουμε, και γι' αυτό πρέπει να διαφωνούμε και να συζητάμε περισσότερο μεταξύ μας.
<SPEAKER ID="135" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η καγκελάριος Angela Merkel είπε πολλά ωραία λόγια στο Σώμα στη συνεδρίαση του Ιανουαρίου σχετικά με την ενέργεια και την αλλαγή του κλίματος. Πρέπει τώρα να προχωρήσουμε στη δράση. Ευελπιστώ ότι η καγκελάριος και η Γερμανία θα εκμεταλλευτούν την ισχύ και το κύρος τους, προκειμένου να διασφαλίσουν ότι η ΕΕ θα αναλάβει πρωτοβουλίες και θα καταστεί πρωτοπόρος στο θέμα της αλλαγής και του ελέγχου του κλίματος. " πρόληψη της αλλαγής του κλίματος εξαρτάται από δύο σημαντικούς παράγοντες: οι εκπομπές διοξειδίου του άνθρακα πρέπει να μειωθούν σε πολύ μεγαλύτερο βαθμό από ό,τι σήμερα, ενώ η ΕΕ πρέπει να καταστεί πολύ πιο αυτάρκης ενεργειακά. Εκτιμάται ότι η προσπάθεια αντιμετώπισης της αλλαγής του κλίματος θα καταναλώσει ποσοστό περίπου 1% του παγκοσμίου ΑΕΠ· με άλλα λόγια, θα είναι δαπανηρή. Οι ίδιοι υπολογισμοί καταδεικνύουν, ωστόσο, ότι η αδράνεια και η μη λήψη μέτρων θα κοστίσει ακόμη περισσότερο· πολύ περισσότερο, θα έλεγα. Εάν επιθυμούμε, λοιπόν, να προωθήσουμε την εφαρμογή της στρατηγικής της Λισαβόνας, πρέπει να λάβουμε επίσης υπόψη την αλλαγή του κλίματος και να αναλάβουμε δράση για να την αντιμετωπίσουμε.
<SPEAKER ID="136" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, το 2005 η στρατηγική της Λισαβόνας, η οποία είχε κάποτε περιγραφεί ως μια σειρά από ευσεβείς πόθους, προσαρμόστηκε έτσι ώστε να αντικατοπτρίζει τις πραγματικές προτεραιότητες των κοινωνιών των κρατών μελών της Ένωσης. Μέσα από τις πολυλογίες που περιλαμβάνονται στο βουνό εγγράφων τα οποία έχουν εκπονηθεί επί του θέματος, μπορούμε να διακρίνουμε ορισμένες προκλήσεις τις οποίες οφείλουμε επειγόντως να αντιμετωπίσουμε.
<P>
Αυτές είναι, πρώτον, η διασφάλιση του ενεργειακού εφοδιασμού του συνόλου της Ευρώπης, και όχι μόνον ορισμένων επιλεγμένων χωρών. Στο ίδιο πλαίσιο εντάσσεται και η ενθάρρυνση της χρησιμοποίησης ανανεώσιμων πηγών ενέργειας. Δεύτερον, η άρση των εμποδίων που εξακολουθούν υπάρχουν στην ελεύθερη κυκλοφορία του εργατικού δυναμικού στο εσωτερικό της Ευρωπαϊκής Ένωσης και η διαρκής παρακολούθηση της εφαρμογής αυτής της αρχής από τα επιμέρους κράτη μέλη. Αυτό θα συμβάλει, ώστε να μην αντιμετωπίζονται με άδικο τρόπο, ή ακόμη και ως σκλάβοι, οι εργαζόμενοι που προέρχονται από χώρες διαφορετικές από τη χώρα του εργοδότη. Τέλος, η Ευρωπαϊκή Ένωση πρέπει επίσης να απορρίψει την εντελώς παρωχημένη ιδέα του ανταγωνισμού με τις "νωμένες Πολιτείες, αντικαθιστώντας την από τη στενή και υγιή συνεργασία.
<SPEAKER ID="137" NAME="Jerzy Buzek" AFFILIATION="PPE-DE">
(PL) Κύριε Πρόεδρε, σε γενικές γραμμές, οι πολίτες της Ευρώπης δεν κατανοούν το περιεχόμενο της στρατηγικής της Λισαβόνας. Φοβούμαι ότι, ως πολιτικοί, συχνά διαπράττουμε σφάλματα και δεν αγγίζουμε την ουσία του θέματος. Τροποποιούμε τη νομοθεσία και εκδίδουμε οδηγίες, οι οποίες όμως δεν έχουν αντίκτυπο επί της ουσίας.
<P>
Κατά βάση, η ανταγωνιστικότητα της Ευρωπαϊκής Ένωσης θα διασφαλιστεί μέσω της εφαρμογής νέων τεχνολογιών από τους επιχειρηματίες, καθώς και μέσω της χρησιμοποίησης νέων μεθόδων παραγωγής και οργάνωσης της εργασίας. Οι επιχειρηματίες αυτοί πρέπει επίσης να μπορούν να πείσουν τόσο τις μικρές όσο και τις μεσαίες επιχειρήσεις για τις ιδέες τους. Όπως φαίνεται, αυτό που απουσιάζει από την Ευρώπη είναι το επιχειρηματικό πνεύμα και η αντίστοιχη νοοτροπία, ιδίως σε σύγκριση με τις "νωμένες Πολιτείες. Αποδίδουμε εξαιρετικά μικρή σημασία στην ιδέα της ελευθερίας, η οποία δεν προσφέρει μόνον ελευθερία δράσης αλλά και υπευθυνότητα. Οι ΜΜΕ είναι η βάση μιας κοινωνίας των πολιτών και μιας υπεύθυνης κοινωνικής αυτοδιαχείρισης. Αυτό έπρεπε να το διδασκόμαστε στο πρώτο έτος του δημοτικού σχολείου. Πρέπει να διδάξουμε στους νέους πολίτες μας τον σεβασμό της θεμιτής επιχειρηματικότητας. Οι αξίες αυτές πρέπει επίσης να διαδίδονται από τα δημόσια μέσα ενημέρωσης της Ευρώπης, ενώ πρέπει να αναπτύξουμε κοινοτικά χρηματοδοτούμενες εκστρατείες παρουσίασης παλαιότερων και σύγχρονων Ευρωπαίων οι οποίοι έχουν συμβάλει περισσότερο στην ανταγωνιστικότητά μας. Μπορεί να πάψουμε έτσι να ανησυχούμε για τα εκατομμύρια των ανέργων, πολλοί εκ των οποίων θα δημιουργήσουν δικές τους επιχειρήσεις. Μπορεί έτσι να πάψουμε να ανησυχούμε, διότι οι επιχειρήσεις και η βιομηχανία μας δεν καινοτομούν και αδυνατούν να επωφεληθούν από τα αποτελέσματα της επιστημονικής έρευνας, στην οποία άλλωστε η Ευρώπη σημειώνει πολύ αξιόλογες επιδόσεις.
<P>
Εύχομαι στην κ. Επίτροπο και στην Ευρωπαϊκή Επιτροπή κάθε επιτυχία σε αυτήν την προσπάθεια, καθώς και στον τομέα των πληροφοριών. Ας ελπίσουμε ότι θα πρόκειται για επιτυχία του συνόλου της Ένωσης.
<SPEAKER ID="138" NAME="Inés Ayala Sender" AFFILIATION="PSE">
(ES) Κύριε Πρόεδρε, θέλω να ευχαριστήσω τον κ. Lehne και τον κ. Lambsdorff, και ιδιαίτερα τους συναδέλφους μου, τον κ. Hughes και τον κ. Goebbels, για το έργο συντονισμού και συνεργασίας που απαιτούσε αυτό το εγχείρημα, το οποίο, δύο έτη μετά, βρίσκει τώρα τη θέση του στις πολιτικές συνειδήσεις και βουλήσεις των κρατών μελών και των θεσμικών μας οργάνων. Αυτό συμβαίνει με πολύ ιδιαίτερο τρόπο, στη βάση των προπαρασκευαστικών συναντήσεων μεταξύ του Ευρωπαϊκού Κοινοβουλίου και των εθνικών κοινοβουλίων.
<P>
Στην τελευταία συνάντηση την προηγούμενη εβδομάδα τέθηκαν, με διστακτικό ακόμη, αλλά σταθερό τρόπο, η ανάκαμψη των ευρωπαϊκών μεταφορών, της λογιστικής και των υποδομών ως κρίσιμες πολιτικές προκειμένου να αντιμετωπίσει η ευρωπαϊκή οικονομία τις προκλήσεις της παγκοσμιοποίησης με εγγυήσεις.
<P>
Αυτή η παγκοσμιοποίηση φτάνει στους λιμένες της Ευρώπης με πλοία, στους αερολιμένες μας με αεροπλάνα, ή μέσω των δρόμων μας, και, αν και όχι επαρκώς ακόμη, σιδηροδρομικώς και μέσω της εσωτερικής ναυσιπλοΐας. Αντιμετωπίζουμε αυτήν την παγκοσμιοποίηση με μέσα όπως το Galileo, το SESAR -το σύστημα ελέγχου εναέριας κυκλοφορίας- το RTMS, το E-Safetynet, κλπ. Πρέπει να αντιμετωπίσουμε επίσης τις προκλήσεις που δημιουργεί στο περιβαλλοντικό πεδίο, στο κοινωνικό πεδίο και στο πεδίο της ασφάλειας.
<P>
" πρωτοβουλία της γερμανικής Προεδρίας διευκόλυνε τη δέσμευση του Συμβουλίου Μεταφορών σε αυτό το θέμα, με την πρωτοβουλία να συμπεριλάβει τις μεταφορές, με τις τέσσερεις βασικές τους προτεραιότητες, στην πρόταση για τη στρατηγική της Λισαβόνας που θα παρουσιαστεί την προσεχή άνοιξη. Επίσης, ο κ. Harbour συμφώνησε να την συμπεριλάβει ως την τρίτη παράγραφο των συμπερασμάτων της ομάδας εργασίας σχετικά με την εσωτερική αγορά και την καινοτομία στη συνεδρίαση της περασμένης εβδομάδας.
<P>
Επομένως, καλώ συγκεκριμένα τους συντάκτες και συντονιστές του ψηφίσματος να συμπεριλάβουν την τροπολογία 10, στην οποία προτείνεται αυτός ο εξαιρετικά σημαντικός τομέας -μεταφορές, λογιστική και διευρωπαϊκά δίκτυα- ως βάση για τη στρατηγική της Λισαβόνας.
<SPEAKER ID="139" NAME="Elizabeth Lynne" AFFILIATION="ALDE">
(EN) Κύριε Πρόεδρε, χαίρομαι που αποδεχόμαστε σε αυτό το ψήφισμα ότι η στρατηγική της Λισαβόνας δεν στηρίζεται μόνον σε οικονομικές πτυχές, αλλά διαθέτει επίσης κοινωνική διάσταση. Έχοντας αυτό κατά νου, είναι σημαντικό να επιτύχουμε την απασχόληση όσων είναι αποκλεισμένοι από την αγορά εργασίας διασφαλίζοντας την εφαρμογή της οδηγίας πλαισίου για την απασχόληση του 2000 στο σύνολο των κρατών μελών. Εξίσου σημαντικό είναι να συνεχίσουμε να ζητούμε τη θέσπιση ειδικών οδηγιών για τους ηλικιωμένους και τα άτομα με αναπηρίες, διότι, ένα άτομο το οποίο δεν μπορεί να μεταβεί στον χώρο εργασίας του, δεν μπορεί καν να δεχτεί μια θέση απασχόλησης η οποία θα του προσφερθεί.
<P>
Χαιρετίζω επίσης την ενότητα η οποία αναφέρεται στη βελτίωση της νομοθετικής διαδικασίας, αν και θα προτιμούσα να περιλαμβάνει αναφορά σε ρήτρες λήξης ισχύος για όλα τα νομοθετικά μέτρα.
<P>
Τέλος, η προτεινόμενη νομοθεσία για την υγεία και την ασφάλεια στην εργασία πρέπει να στηρίζεται σε ενημερωμένα επιστημονικά και ιατρικά στοιχεία. Καλώ επίσης όλες και όλους τους συναδέλφους να υπερψηφίσουν την τροπολογία μου σχετικά με τη διοργανική συμφωνία για τη βελτίωση της νομοθετικής διαδικασίας.
<SPEAKER ID="140" NAME="Alexander Stubb" AFFILIATION="PPE-DE">
(EN) Κύριε Πρόεδρε, θέλω να διατυπώσω τρεις επισημάνσεις οι οποίες αφορούν το Ευρωπαϊκό Συμβούλιο. Είναι κρίμα που δεν παρίστανται περισσότερα άτομα στη συζήτηση· παρόλα αυτά, θα προχωρήσω στις επισημάνσεις μου.
<P>
" πρώτη αφορά τη στρατηγική της Λισαβόνας. Στα τέλη Μαρτίου πρόκειται να υπογράψουμε τη δήλωση του Βερολίνου. Ένα από τα κεντρικά σημεία της αφορά τη στρατηγική της Λισαβόνας, και αυτό είναι η ελεύθερη κυκλοφορία αγαθών, υπηρεσιών, προσώπων και κεφαλαίων. Πρέπει να περιλαμβάνεται, διότι είναι μία από τις θεμελιώδεις αρχές της ίδιας της Ευρωπαϊκής Ένωσης. Δυστυχώς, η περίοδος την οποία διανύουμε είναι περίοδος προστατευτισμού. Αυτός ο προστατευτισμός πρέπει να σταματήσει, και αυτό πρέπει να περιλαμβάνεται στη στρατηγική της Λισαβόνας και στη δήλωση του Βερολίνου.
<P>
" δεύτερη επισήμανσή μου είναι ότι, κατά τη γνώμη μου, η Ευρωπαϊκή Ένωση, μετά τη λήξη του Ψυχρού Πολέμου, νοσταλγούσε την ερυθρά απειλή της. Είναι αλήθεια ότι αυτόν τον ρόλο τον ανέλαβε το ευρώ στη δεκαετία του 1990 και η διεύρυνση την τρέχουσα δεκαετία, όμως έκτοτε αναζητούσαμε κάτι, και νομίζω ότι η σημερινή συζήτηση καταδεικνύει ότι αυτό το κάτι έχει πλέον βρεθεί: η αλλαγή του κλίματος. Από πολλές απόψεις, πρέπει να ευχαριστήσουμε τον Πρόεδρο Πούτιν, διότι ενέταξε την ενεργειακή πολιτική στην ευρωπαϊκή ημερήσια διάταξη: αν δεν είχε πράξει ό,τι έπραξε στην περίπτωση της Ουκρανίας, δεν νομίζω ότι θα ενδιαφερόμασταν τόσο να συζητήσουμε την ενεργειακή επάρκεια και το ενεργειακό μίγμα όπως συμβαίνει σήμερα. Με χαροποιεί ιδιαίτερα η στάση που τηρεί η Επιτροπή στις συζητήσεις για την ενέργεια, το περιβάλλον και την αλλαγή του κλίματος.
<P>
" τελευταία μου επισήμανση αφορά το αγαπημένο μου θέμα: το Σύνταγμα. Γνωρίζω ότι δεν περιλαμβάνεται στην ημερήσια διάταξη των συζητήσεων του Ευρωπαϊκού Συμβουλίου στις αρχές Μαρτίου, όμως θέλω πραγματικά να απευθύνω έκκληση στη γερμανική Προεδρία να συνεχίσει την αξιόλογη προσπάθειά της για την περαιτέρω προώθησή του. Χρειαζόμαστε αυτό το Σύνταγμα, και μάλιστα το χρειαζόμαστε επειγόντως για τρεις λόγους: πρώτον, καθιστά την Ένωση πιο αποτελεσματική· δεύτερον, την καθιστά πιο δημοκρατική· και, τρίτον, την καθιστά πιο κατανοητή.
<P>
Ευελπιστώ ότι θα αποφασιστεί κάποιος οδικός χάρτης για την εν λόγω Συνθήκη στα τέλη της γερμανικής Προεδρίας, έτσι ώστε να μπορέσει να τεθεί σε εφαρμογή το 2009.
<SPEAKER ID="141" NAME="Enrique Barón Crespo" AFFILIATION="PSE">
(ES) Ενόψει της εαρινής συνόδου κορυφής, κύριε Προεδρεύων του Συμβουλίου, πιστεύω ότι η ομιλία της καγκελάριου Merkel σήμερα το πρωί σχετίζεται απόλυτα με την ατζέντα του Μαρτίου. Μετά τη συνάντηση στη Μαδρίτη των δεκαοκτώ "Φίλων του Συντάγματος", με τους δύο που ανακοίνωσαν ότι πρόκειται να το επικυρώσουν και εκείνους που δεν έχουν μιλήσει ακόμη -η σιωπή τους είναι εκκωφαντική- πιστεύω ότι είναι σημαντικό να υποστηρίξουμε αυτά που είπε η Προεδρεύουσα του Συμβουλίου. Ωστόσο, θέλω να κάνω ένα σχόλιο, και αυτό είναι ότι αν πρέπει να κάνουμε κάτι, πρέπει να χρησιμοποιήσουμε το μολύβι περισσότερο από το ψαλίδι, διότι η υπεράσπιση της ουσίας μόνο είναι επικίνδυνη, ιδιαίτερα αν αρχίσουμε να ψαλιδίζουμε.
<P>
Θέλω να επισημάνω, ως προς το θέμα της δημοκρατίας και της πολιτικής δράσης στον τομέα της ενέργειας, ενόψει των πολιτικών που πρέπει να εφαρμόσουμε, ότι υπάρχει ένας σημαντικός κίνδυνος που συνδέεται με τη μείωση, διότι από δημοκρατική άποψη -και το Κοινοβούλιο έχει ιδιαίτερο συμφέρον σε αυτό το θέμα- θα προχωρήσουμε από τις τριάντα πέντε νομικές βάσεις σε ένα σύστημα ογδόντα πέντε νομικών βάσεων, και αυτό έχει τεράστια και αποφασιστική σημασία.
<P>
Δεύτερον, όσον αφορά τη στρατηγική της Λισαβόνας, θέλω να επισημάνω ένα στοιχείο που δεν αναφέρθηκε εδώ, και είναι η επιτυχής ολοκλήρωση του γύρου της Ντόχα. Μπορούμε να μιλάμε για κλιματικές αλλαγές, μπορούμε να μιλάμε για ενέργεια και για το κοινωνικό μοντέλο αλλά, αν δεν επιτύχουμε μια θετική ολοκλήρωση του γύρου της Ντόχα -η οποία σαφώς δεν μπορεί να συμπεριλαμβάνει αυτά τα στοιχεία άμεσα, στοιχεία τα οποία πρέπει να ληφθούν υπόψη και να τεθούν στην ημερήσια διάταξη των διεθνών μας σχέσεων- πιστεύω ότι μόνοι δεν θα μπορέσουμε να επιλύσουμε προβλήματα τα οποία έχουν παγκόσμιες διαστάσεις.
<P>
Φρονώ ότι η Ευρωπαϊκή Ένωση πρέπει να εφαρμόσει μια ενεργό πολιτική που θα περιλαμβάνει αυτά τα στοιχεία, λαμβάνοντας υπόψη τη σημασία της ολοκλήρωσης του γύρου της Ντόχα, η οποία περιλαμβάνεται στην ημερήσια διάταξη της γερμανικής Προεδρίας, αλλά για την οποία πιστεύω ότι λέγονται ελάχιστα.
<SPEAKER ID="142" NAME="DanutBudreikait" AFFILIATION="ALDE">
(LT) Κύριε Πρόεδρε, κυρίες και κύριοι, στα σχόλιά μου σχετικά με την εφαρμογή της στρατηγικής της Λισαβόνας, θέλω να δώσω έμφαση σε μία από τέσσερεις βασικές προτεραιότητες - στην ενέργεια. Σε αυτόν ειδικά τον τομέα, η ΕΕ εξακολουθεί να παρουσιάζει υστέρηση, καθώς η ανταγωνιστικότητα της αγοράς και των υπηρεσιών δικτύου βρίσκεται σε πολύ χαμηλό επίπεδο. Οι χώρες της Βαλτικής παραμένουν απομονωμένες από ενεργειακή άποψη - τόσο στον τομέα του ηλεκτρισμού όσο και, κυρίως, στον τομέα του φυσικού αερίου.
<P>
Ο Βορειοευρωπαϊκός Αγωγός Φυσικού Αερίου, ο οποίος κατασκευάζεται κατόπιν συμφωνίας μεταξύ δύο μόλις χωρών -της Γερμανίας και της Ρωσίας- δεν πρόκειται να λύσει τα προβλήματα προώθησης στην αγορά και διανομής του φυσικού αερίου. " ομιλία του ρώσου προέδρου στο Μόναχο ήταν χαρακτηριστική της επιστροφής της Ρωσίας στην αυτοκρατορική νοοτροπία, ενώ φαίνεται ότι η πρόθεση είναι η ίδια: να συνεχιστεί η χρήση της ενεργειακής πολιτικής για την εξυπηρέτηση πολιτικών σκοπιμοτήτων.
<P>
Μια κοινή ενεργειακή αγορά της ΕΕ θα μπορούσε να αποτελέσει εγγύηση ασφάλειας στις σχέσεις με τρίτες χώρες, ενώ θα συνέβαλλε στην επίλυση των ενεργειακών κρίσεων οι οποίες ενδέχεται να ενσκήψουν στο εσωτερικό της ΕΕ ή να προκληθούν από εξωτερικούς παράγοντες. Στις διαπραγματεύσεις με τη Ρωσία, είναι αναγκαία η ύπαρξη διασφαλίσεων οι οποίες θα μας προστατεύουν από απόπειρες μονοπωλιακών πρακτικών οι οποίες θα προέρχονται από τρίτα μέρη.
<P>
Προκειμένου να μπορούμε όλοι να αισθανόμαστε πιο ασφαλείς, καλώ το Συμβούλιο και την Επιτροπή να ξεκινήσουν αμέσως ανεξάρτητη τεχνική αξιολόγηση των πιθανών επιπτώσεων του Βορειοευρωπαϊκού Αγωγού Φυσικού Αερίου. " Βαλτική Θάλασσα δεν ανήκει σε δύο μόνον χώρες αλλά στο σύνολο της Ένωσης.
<SPEAKER ID="143" NAME="Malcolm Harbour" AFFILIATION="PPE-DE">
(EN) Κύριε Πρόεδρε, δεν νομίζω ότι θα εκπλαγείτε αν σας πληροφορήσω ότι, ως συντονιστής της ομάδας μου στην Επιτροπή Εσωτερικής Αγοράς και Προστασίας των Καταναλωτών, θέλω να αναφερθώ ειδικότερα στα θέματα που άπτονται της μελλοντικής στρατηγικής για την ενιαία αγορά. Γνωρίζω, κύριε Προεδρεύων του Συμβουλίου, ότι πρόκειται να λάβετε ένα έγγραφο στρατηγικής από την Επιτροπή προς συζήτηση. Δεν μας δόθηκε ακόμη η ευκαιρία να το μελετήσουμε, αλλά το μόνο που μπορώ να πω είναι ότι ευελπιστώ ότι θα είναι τολμηρό, διότι μας περιμένει ακόμη πολλή δουλειά.
<P>
Απευθύνομαι προσωπικά σε εσάς, ως Προεδρεύοντα του Συμβουλίου, διότι θέλω να επιστήσω την προσοχή σας στην επικεφαλίδα μιας ολόκληρης ενότητας αυτού του ψηφίσματος: "εξάλειψη επίμονων ελλειμμάτων της εσωτερικής αγοράς". Αυτό έχει ως άμεσο στόχο τα μέλη του Συμβουλίου. " Επιτροπή εργάζεται πολύ σκληρά για να το επιτύχει· γεγονός, όμως, παραμένει ότι η εσωτερική αγορά είναι κοινή αρμοδιότητα. Υπάρχουν όρια σε αυτά που μπορούμε να επιτύχουμε ως Κοινοβούλιο και επιτύχαμε σημαντικά αποτελέσματα ως προς την οδηγία για τις υπηρεσίες, το βασικό παράδειγμα που επικαλούμαστε τελευταία, όμως απαιτούνται πολύ περισσότερα. Πρόκειται να εξετάσουμε, υπό την ηγεσία του συναδέλφου μου, κ. Stubb, το όλο θέμα της ελεύθερης κυκλοφορίας αγαθών σε μη εναρμονισμένες περιοχές. Αυτή η πρόταση θα είναι επίσης σημαντική, αλλά χρειαζόμαστε και το δικό σας ενδιαφέρον και συμμετοχή προκειμένου να την προωθήσουμε.
<P>
Είχα το προνόμιο, πριν από μερικές εβδομάδες -η κ. Ayala Sender είναι επίσης μέλος της ίδιας επιτροπής και το ανέφερε προ ολίγου- να εκτελέσω καθήκοντα εισηγητή στη διακοινοβουλευτική μας συνεδρίαση, στην οποία μετείχαν βουλευτές από το σύνολο των κρατών μελών και συζητήθηκε το θέμα της εσωτερικής αγοράς. Το ενδιαφέρον στοιχείο ήταν η ιδιαίτερη έμφαση που έδιναν στις τέσσερεις ελευθερίες στις οποίες αναφέρθηκε προ ολίγου ο κ. Stubb και το γεγονός ότι χρειάζονται βοήθεια προκειμένου να μπορέσουν να τις προασπίσουν στα κοινοβούλιά τους έναντι των ίδιων των κυβερνήσεών τους. Συχνά διατυπώνεται η άποψη ότι είναι πολύ εύκολο να μεμφόμαστε την εσωτερική αγορά για την απώλεια θέσεων απασχόλησης ή για την ενθάρρυνση του αυξημένου ανταγωνισμού ο οποίος είναι αρνητικός για τους καταναλωτές και τις οικονομίες, όμως στην πραγματικότητα η ενιαία αγορά αποτελεί ουσιαστικά τον πυρήνα της αντίστασής μας στις παγκόσμιες πιέσεις. Όπως ανέφερε στη συνεδρίασή μας ένας εκπρόσωπος εθνικού κοινοβουλίου, η εσωτερική αγορά είναι κρίσιμη, επειδή ενισχύει εις βάθος το σύνολο της στρατηγικής της Λισαβόνας.
<P>
Σας καλώ να συμπεριλάβετε, ως Προεδρεύοντα του Συμβουλίου, το θέμα αυτό στην ημερήσια διάταξή σας, να πείσετε τους συναδέλφους σας υπουργούς να αρχίσουν να αντιμετωπίζουν πιο σοβαρά την εσωτερική αγορά και τη μεταφορά της, και να ευαισθητοποιήσετε απέναντι σε αυτήν την πρόκληση τόσο τους πολίτες όσο και τους βουλευτές σας.
<SPEAKER ID="144" NAME="Bernard Poignant" AFFILIATION="PSE">
(FR) Κύριε Πρόεδρε, κυρίες και κύριοι συνάδελφοι, δεν γνωρίζω αν ήταν σκόπιμο ή συμπτωματικό, αλλά η ημέρα που επελέγη για την έναρξη του Ευρωπαϊκού Συμβουλίου, η 8η Μαρτίου, είναι η Διεθνής "μέρα των Γυναικών. Ήταν μια καλή επιλογή εκ μέρους της κ. Merkel, και προσμένω ότι θα αξιοποιήσει στον μέγιστο βαθμό αυτήν την ημέρα.
<P>
Θέλω να επαναφέρω το Ευρωπαϊκό Συμβούλιο στο ιστορικό του πλαίσιο: η περίοδος 2007-2010 θα είναι, πιστεύω, αποφασιστική, όπως ήταν η περίοδος 1954-1957, μεταξύ της αποτυχίας της Αμυντικής Κοινότητας και της επανεκκίνησης του ευρωπαϊκού προϋπολογισμού με τη Συνθήκη της Ρώμης, την 50ή επέτειο της οποίας εορτάζουμε τώρα. Έχουμε πολλές συναντήσεις εμπρός μας: θεσμικές, δημοσιονομικές, εκλογικές, με τις ευρωεκλογές και ίσως για δημοψηφίσματα, για την αναθεώρηση της στρατηγικής της Λισαβόνας, ακόμη και συναντήσεις για τη γεωργική πολιτική. Κατά συνέπεια, πρέπει όλοι να αναλάβουμε τη δέσμευση να πείσουμε τους πολίτες και να τους φέρουμε μαζί μας όταν έλθει η ώρα.
<P>
Οι πολίτες θα μας ακούσουν να μιλάμε για ανταγωνισμό, και δεν αντιτίθενται σε αυτό. Θα μας ακούσουν να μιλάμε περί ευελιξίας στις επιχειρήσεις, και δεν αντιτίθενται σε αυτό εφόσον οι εργαζόμενοι έχουν ασφάλεια. Τούτου λεχθέντος, υπάρχει μία άλλη λέξη που θα σας πρότεινα: εναρμόνιση. Φαίνεται να έχει εκλείψει από το λεξιλόγιό μας, μολονότι αναφέρεται στη Συνθήκη της Ρώμης. " περιβαλλοντική εναρμόνιση περιλαμβάνεται σε αυτό - σημειώνει πρόοδο. " φορολογική εναρμόνιση μάλλον φαίνεται να έχει περιέλθει σε στασιμότητα σε ό,τι αφορά τον φόρο στις επιχειρήσεις. " κοινωνική εναρμόνιση είναι πολύ ισχνή. Όπως και αν έχει το πράγμα, πιστεύω ότι πρέπει να στείλουμε την όμορφη μουσική της εναρμόνισης να αιωρείται στα αυτιά των συμπολιτών μας. Εξίσου, και όπως πολλοί άλλοι, θα ήθελα από το Συμβούλιο να ενθαρρύνει την Επιτροπή να υποβάλει ένα κείμενο, μια οδηγία πλαίσιο, για τις δημόσιες υπηρεσίες.
<P>
Είναι βεβαίως αναγκαίο να επανέλθει η ισορροπία στην αγορά, έστω και αν είναι αλήθεια ότι κανένας δεν αντιτίθεται σε αυτήν. Θα είναι απλώς μια έκφραση του νοήματος που προσέδωσε ο Ζακ Ντελόρ στην ευρωπαϊκή ολοκλήρωση, ή τουλάχιστον μιας από τις φράσεις του: ο ανταγωνισμός τονώνει, η συνεργασία ενισχύει, η αλληλεγγύη όμως είναι αυτή που ενώνει.
<SPEAKER ID="145" NAME="Markus Ferber" AFFILIATION="PPE-DE">
(DE) Κύριε Πρόεδρε, κύριε Προεδρεύων του Συμβουλίου, κυρία Επίτροπε, κυρίες και κύριοι, θα ήθελα να αναφερθώ επιλεκτικά σε λίγα μόνον σημεία που αναφέρθηκαν, και το ένα από αυτά είναι η κατάργηση της γραφειοκρατίας. Σήμερα το μεσημέρι καταργήσαμε στην Ολομέλεια δύο οδηγίες, παρόλα αυτά όμως νομίζω ότι πρέπει να προσπαθήσουμε όλοι περισσότερο. Επίσης, πιστεύω ότι χρειαζόμαστε έναν μηχανισμό με τη βοήθεια του οποίου θα μπορούμε να καταργούμε μαζί τις οδηγίες που είναι πραγματικά περιττές. Θεωρώ ότι αυτή η κοπιαστική διαδικασία όπου η Επιτροπή προετοιμάζει κάτι, μετά απαιτείται η έγκριση του Συμβουλίου και ύστερα λέει και το Κοινοβούλιο τη γνώμη του για το ζήτημα δεν είναι αποτελεσματική. Νομίζω ότι θα μπορούσαμε να καταργούμε μαζί τις περιττές οδηγίες πολύ πιο γρήγορα αν είχαμε το κατάλληλο σύστημα γι' αυτό και θα χαιρόμουν αν συμμετείχε σε αυτό και ο Επίτροπος που είναι υπεύθυνος για το θέμα αυτό.
<P>
Θα ήθελα να αναφερθώ εν συντομία και σε ένα άλλο ζήτημα. Εφέτος θα πρέπει να αποφασίσουμε για μία νομοθεσία που έχει μεγάλη σημασία για την εσωτερική αγορά, συγκεκριμένα για την ελευθέρωση της αγοράς των ταχυδρομικών υπηρεσιών. Οι προτάσεις της Επιτροπής δείχνουν το μεγάλο ενδιαφέρον της για το θέμα αυτό. Εμείς εδώ στο Σώμα θα προσπαθήσουμε να γίνει η πρώτη ανάγνωση όσο πιο σύντομα γίνεται και ελπίζω ότι και το Συμβούλιο θα εφαρμόσει συγκεκριμένα στη νομοθεσία για το άνοιγμα των αγορών των ταχυδρομικών υπηρεσιών αυτά που θα αποφασιστούν στο Ευρωπαϊκό Συμβούλιο του Μαρτίου - ωραίοι τίτλοι, ωραία λόγια, κλπ. Στον συγκεκριμένο τομέα, αυτό είναι πραγματικά επειγόντως απαραίτητο, διότι αν θέλουμε να επιτύχουμε την ανάπτυξη, τη δημιουργία θέσεων εργασίας και την κοινωνική ασφάλεια, δεν θα βρούμε τη λύση στο μονοπωλιακό πρότυπο που επικρατούσε έως τώρα στην Ευρώπη. Περιμένω με ανυπομονησία τις προτάσεις του Συμβουλίου και θα ήθελα ιδίως να δω την κυβέρνηση της Ομοσπονδιακής Δημοκρατίας της Γερμανίας να συνεχίζει τον δρόμο που χάραξε αντί να υποχωρεί.
<P>
Σήμερα άκουσα πολλά ενδιαφέροντα πράγματα για την ενεργειακή πολιτική. Γι' αυτό, θα ήθελα να κάνω μία τελική παρατήρηση στο θέμα αυτό. Θα ήθελα να πω στην κ. Harms πως θεωρώ εξευτελιστικό το γεγονός ότι η ενεργειακή πολιτική των σοσιαλδημοκρατών και των Πρασίνων θα συνεισφέρει στην αύξηση των εκπομπών CO2 στη Γερμανία. Γι' αυτό, της ζητώ να μην υπαγορεύει στο Σώμα τι πρέπει να γίνει γι' αυτό. Στα εφτά χρόνια που ήσασταν εσείς υπεύθυνη, κυρία Harms, κάνατε ακριβώς το αντίθετο από αυτό που μας κηρύσσετε τώρα.
<SPEAKER ID="146" NAME="Gary Titley" AFFILIATION="PSE">
(EN) Κύριε Πρόεδρε, θεωρώ ότι είναι πολύ δύσκολο να υποτιμηθεί η σπουδαιότητα αυτής της εαρινής συνόδου κορυφής, διότι προηγείται χρονικά της δήλωσης του Βερολίνου, στην οποία θα αναλύεται πώς και γιατί η Ευρωπαϊκή Ένωση είναι σημαντική για τον κόσμο, αποτελώντας ουσιαστικά μια νέα αρχή για την Ευρωπαϊκή Ένωση. Προηγείται δε της περαιτέρω περισυλλογής σχετικά με τη μελλοντική μεταρρύθμιση της ίδιας της Ευρωπαϊκής Ένωσης.
<P>
Θέλω λοιπόν να επαναλάβω κάτι που ανέφερε η Επίτροπος Wallström, ότι δηλαδή αυτό το εαρινό Συμβούλιο πρέπει να δείξει πώς η Ευρωπαϊκή Ένωση μπορεί να προσφέρει αποτελέσματα προς όφελος των πολιτών της, καθότι, πριν ξεκινήσουμε να συζητάμε εξειδικευμένα θεσμικά ζητήματα, πρέπει να συζητήσουμε το πώς επιτυγχάνουμε την υλοποίηση των στόχων μας. Φρονώ ότι, εάν δεν επιτύχουμε πρακτικά αποτελέσματα σε αυτήν τη σύνοδο κορυφής, θα υπονομευθούν στο σύνολό τους τα σχέδια της γερμανικής Προεδρίας.
<P>
Θεωρώ ότι πρέπει να προσφέρουμε αποτελέσματα, όπως αναφέρθηκε, ως προς την ολοκλήρωση της εσωτερικής αγοράς. Υπάρχει υπερβολικά μεγάλος αριθμός κενών τα οποία λειτουργούν εις βάρος των απλών πολιτών οι οποίοι επιθυμούν να μεταβούν και να εργαστούν σε άλλα κράτη μέλη - ακόμη και ζητήματα όπως η καταχώρηση ενός οχήματος σε ορισμένα κράτη μέλη. Πρέπει να προσφέρουμε αποτελέσματα στο θέμα της βελτίωσης της νομοθετικής διαδικασίας, προκειμένου να ενισχύσουμε τα δικαιώματα των καταναλωτών και να βελτιώσουμε το επιχειρηματικό κλίμα. Πρέπει να υλοποιήσουμε τη δέσμευση να μειώσουμε το κόστος της γραφειοκρατίας κατά 25%. Ειδικότερα, πρέπει να προχωρήσουμε στην υλοποίηση των δέκα πρακτικών προτάσεων ταχείας εφαρμογής τις οποίες παρουσίασε η Επιτροπή.
<P>
Ως προς τη δράση και την ενέργεια, πρέπει να εφαρμόσουμε τις ισχύουσες συμφωνίες σχετικά με την ελευθέρωση της αγοράς ενέργειας. Χρειαζόμαστε μια ανταγωνιστική αγορά ενέργειας, και αυτό προϋποθέτει την αποσύνδεση και την ενίσχυση των αρμοδιοτήτων των ρυθμιστικών αρχών. Ευελπιστώ ότι η γερμανική κυβέρνηση, σε αντίθεση με τη γερμανική Προεδρία, θα αναλάβει ηγετικό ρόλο σε αυτόν τον τομέα.
<P>
Πρέπει να λάβουμε μέτρα για την αλλαγή του κλίματος. Πρέπει να διαδραματίσουμε ηγετικό ρόλο παγκοσμίως, αλλά ο μόνος τρόπος για να το επιτύχουμε είναι να λάβουμε μέτρα μείωσης των δικών μας εκπομπών, να μειώσουμε τη χρήση άνθρακα και να καταστήσουμε το σύστημα εμπορίας εκπομπών πολύ πιο αποτελεσματικό και πολύ πιο αυστηρό.
<SPEAKER ID="147" NAME="Margie Sudre" AFFILIATION="PPE-DE">
(FR) Κύριε Πρόεδρε, κύριε Προεδρεύων του Συμβουλίου, κυρία Επίτροπε, η στρατηγική της Λισαβόνας είναι η απάντηση της Ευρώπης στις προκλήσεις της παγκοσμιοποίησης.
<P>
Οι προσπάθειες που κατέβαλε η Επιτροπή και τα κράτη μέλη για την επανέναρξη και αποσαφήνιση της στρατηγικής πρέπει τώρα να ευοδωθεί σε ό,τι αφορά την ανάπτυξη και την απασχόληση. Το Ευρωπαϊκό Συμβούλιο πρέπει να επαναβεβαιώσει ότι η λύση στις οικονομικές δυσκολίες μας σε μεγάλο βαθμό έγκειται στη βελτίωση της υλοποίησης της στρατηγικής της Λισαβόνας, περιλαμβανομένων των παραγωγικών δημοσίων δαπανών για τις επενδύσεις, την έρευνα και την ανάπτυξη, την ενέργεια και το περιβάλλον.
<P>
Ο συνδυασμός οικονομικών, κοινωνικών και περιβαλλοντικών μεταρρυθμίσεων σε εθνικό και ευρωπαϊκό επίπεδο είναι ο μόνος τρόπος για να επιτύχουμε τους κοινούς στόχους μας όσον αφορά τη βελτίωση της ανταγωνιστικότητας και τη δημιουργία περισσότερων και καλύτερων θέσεων εργασίας.
<P>
Το Ευρωπαϊκό Συμβούλιο θα εγκρίνει επίσης το σχέδιο δράσης για την ενέργεια, με στόχο την εξασφάλιση της ασφάλειας του εφοδιασμού, της ανταγωνιστικότητας και του σεβασμού προς το περιβάλλον. Θέλω να επιστήσω την προσοχή σας στον δυνητικό αντίκτυπο των πραγματικά φιλόδοξων στόχων τους οποίους έθεσε η Επιτροπή, προκειμένου να μειωθούν οι εκπομπές αερίων θερμοκηπίου μέχρι το 2020, διότι, ενώ ο στόχος είναι καθ' όλα αξιέπαινος, πρέπει να διασφαλίσουμε ότι θα διατηρήσουμε την ισορροπία μεταξύ οικολογικών αρχών και ανταγωνιστικότητας των επιχειρήσεων.
<P>
Συντάσσομαι με τη γερμανική Προεδρία και την Επιτροπή, οι οποίες υποστηρίζουν την πρωτοβουλία για τη "βελτίωση της νομοθεσίας". " Ευρώπη συχνά είχε την τάση να εκπονεί υπέρμετρο αριθμό κανονισμών, ενίοτε για οποιοδήποτε δευτερεύον θέμα, δεν είναι όμως ο ρόλος της Ένωσης να αναμειγνύεται στο καθετί. Αντ' αυτού, πρέπει να τα καταφέρει καλύτερα στις πολιτικές οι οποίες όντως απαιτούν λήψη αποφάσεων τουλάχιστον σε ευρωπαϊκό επίπεδο και προσφέρουν πραγματική ευρωπαϊκή προστιθέμενη αξία: ενέργεια, κλίμα, ασφάλεια και μετανάστευση, για να απαριθμήσω μόνον μερικά. Είναι πλέον η ώρα να επικεντρωθεί η ΕΕ στα βασικά, σεβόμενη την αρχή της επικουρικότητας και ανταποκρινόμενη στις προσδοκίες των πολιτών.
<SPEAKER ID="148" NAME="Edite Estrela" AFFILIATION="PSE">
(PT) Κύριε Πρόεδρε, κύριε Προεδρεύων του Συμβουλίου, κυρία Επίτροπε, κατά τη διάρκεια του έτους στο οποίο η ΕΕ εορτάζει την 50ή επέτειο από την υπογραφή της Συνθήκης της Ρώμης, του έτους των ίσων ευκαιριών για όλους, του έτους κατά τη διάρκεια του οποίου η χώρα μου, η Πορτογαλία, πρόκειται να ασκήσει την Προεδρία της ΕΕ, θεωρώ ότι είναι σημαντικό να επισημανθεί ότι την Κυριακή ο λαός της Πορτογαλίας ψήφισε "ναι" σε δημοψήφισμα για την αποποινικοποίηση των αμβλώσεων σε περιπτώσεις στις οποίες η διάρκεια της κύησης δεν υπερβαίνει τις δέκα εβδομάδες.
<P>
Θεωρώ σκόπιμο να επισημάνω τη σημασία αυτής της ψηφοφορίας εδώ στο Σώμα και σε αυτό το πλαίσιο για δύο πρόσθετους λόγους: πρώτον, επειδή η ξεκάθαρη νίκη του "ναι" συνάδει με τις συστάσεις τις οποίες ενέκρινε το Κοινοβούλιο όταν ζήτησε να είναι νόμιμες και ασφαλείς οι αμβλώσεις στο σύνολο των κρατών μελών και, δεύτερον, επειδή, κατά ευτυχή συγκυρία, όπως αναφέρθηκε από τον κ. Poignant, το εαρινό Συμβούλιο πρόκειται να συνεδριάσει στις 8 Μαρτίου. Όπως ανέφερε ο πορτογάλος πρωθυπουργός, κ. Socrates, με αυτό το αποτέλεσμα η Πορτογαλία πραγματοποίησε ένα περαιτέρω σημαντικό βήμα προς την κατεύθυνση της δημιουργίας μιας πιο ανοικτής, πιο ανεκτικής και πιο δίκαιης κοινωνίας.
<P>
Όσον αφορά τη στρατηγική της Λισαβόνας, είναι επίσης αναγκαία η ενίσχυση της κοινωνικής πτυχής στο σύνολο των κρατών μελών, προκειμένου να υποστηριχθεί η ισορροπία εργασίας και καθημερινής ζωής για τους Ευρωπαίους και τις Ευρωπαίες. Αυτό περιλαμβάνει, λόγου χάρη, τη δημιουργία και ανάπτυξη υψηλής ποιότητας και προσιτού κόστους υποδομών μέριμνας παιδιών και άλλων εξαρτημένων ατόμων. Εκείνο που απαιτείται είναι περισσότερες και καλύτερης ποιότητας θέσεις απασχόλησης και για τις γυναίκες, καθώς και ίσες αποδοχές για ίση εργασία. Θεωρούμε ότι, χωρίς τη συμμετοχή των γυναικών, οι φιλόδοξοι στόχοι της στρατηγικής της Λισαβόνας δεν μπορούν να επιτευχθούν.
<SPEAKER ID="149" NAME="Cristobal Montoro Romero" AFFILIATION="PPE-DE">
(ES) Κύριε Προεδρεύων του Συμβουλίου, κυρία Επίτροπε, κυρία Αντιπρόεδρε της Επιτροπής, η στρατηγική της Λισαβόνας αντιπροσωπεύει την έναρξη ενός σπουδαίου ευρωπαϊκού εγχειρήματος, τώρα που έχουμε πετύχει το ευρώ, που αποσκοπεί στην εξασφάλιση μεγαλύτερης ευημερίας και κυρίως επιπέδων απασχόλησης και συμμετοχής των Ευρωπαίων στον χώρο της εργασίας, ιδίως των γυναικών. Είναι ένα φιλόδοξο σχέδιο για το 2010. Διαμορφώνει τις προϋποθέσεις για το άνοιγμα -το άνοιγμα της Ευρώπης- στην ελευθέρωση στρατηγικών τομέων, όπως οι επικοινωνίες, οι μεταφορές, η ενέργεια, οι χρηματοπιστωτικές υπηρεσίες. Αποβλέπει επίσης στον εκσυγχρονισμό των εργασιακών σχέσεων, προκειμένου να διασφαλιστεί, μέσω κοινωνικών συμφωνιών, ότι η αγορά εργασίας θα εκσυγχρονιστεί κατά τρόπο που θα αυξήσει την πρόσβαση σε θέσεις εργασίας, ιδίως για τους νέους και για τους μακροχρόνια άνεργους.
<P>
Παρατηρούμε σήμερα ανάκαμψη της οικονομικής ανάπτυξης και αυτή η σύνοδος κορυφής, η οποία θα διεξαχθεί τον Μάρτιο και αναμένεται να καταλήξει σε αναθεώρηση της τρέχουσας στρατηγικής της Λισαβόνας, πρέπει να επιβεβαιώσει στους Ευρωπαίους ότι η οικονομική ανάπτυξη το 2006 δεν είναι ένα περαστικό γεγονός, άλλα ότι μπορεί να ενισχυθεί στο πλαίσιο της παγκόσμιας οικονομίας και αυτής της ανάκαμψης. Προκειμένου να συμβεί αυτό, θα χρειαστούμε πολλές πολιτικές πρωτοβουλίες, πολλή πολιτική ικανότητα προκειμένου να διενεργηθούν οι μεταρρυθμίσεις που δεν μπορούν να περιμένουν άλλο - και σήμερα το απόγευμα αναφέρθηκαν στο Σώμα η ενέργεια και το περιβάλλον. Συνοπτικά, όλες οι μεταρρυθμίσεις που απαιτούνται για να αποκατασταθεί η εμπιστοσύνη των ευρωπαίων στο δικό τους σχέδιο. Δεν πρόκειται να υπάρξει εμπιστοσύνη χωρίς απασχόληση.
<P>
Αυτό που καθυστερεί το μεγάλο ευρωπαϊκό εγχείρημα είναι η ανικανότητά μας να αναπτυχθούμε, όπως είπε η κ. Wallström. Είναι η χαμηλή ανάπτυξη και η ανεπαρκής δημιουργία θέσεων εργασίας. Όσοι εξ ημών αισθανόμαστε βαθιά Ευρωπαίοι, πιστεύουμε ότι υπάρχει ακόμη χρόνος να αποκαταστήσουμε αυτήν τη διαδικασία και να μην την αφήσουμε να πεθάνει.
<SPEAKER ID="150" NAME="Andrzej Jan Szejna" AFFILIATION="PSE">
(PL) Κύριε Πρόεδρε, για μία ακόμη φορά συζητούμε ένα πρόγραμμα για την Ευρώπη το οποίο πρέπει να είναι πολυδιάστατο, σαφές και ικανό να αντιμετωπίσει τις παγκόσμιες προκλήσεις. Αυτήν τη φορά καλούμαστε να δώσουμε ιδιαίτερη προσοχή στο πρόβλημα της κοινής ενεργειακής πολιτικής, το οποίο αποτελεί επί του παρόντος μείζον πολιτικό και κοινωνικό ζήτημα.
<P>
Δεν πρέπει να λησμονούμε ότι οι πρόσφατες αυξήσεις στις τιμές της ενέργειας θα καταστούν στο μέλλον όλο και σημαντικότερο πρόβλημα τόσο για τις διεθνείς ενεργειακές αγορές όσο και για την οικονομική ανάπτυξη. Δεν διαθέτουμε ακόμη σαφή ευρωπαϊκή ενεργειακή στρατηγική. Τα κράτη μέλη εξακολουθούν να εστιάζονται στα ιδιαίτερα στρατηγικά τους συμφέροντα, τα οποία καθορίζουν τις εσωτερικές πολιτικές τους αποφάσεις. Γι' αυτό παραμένουν τόσο περιορισμένα τα περιθώρια συνεργασίας σε ευρωπαϊκό επίπεδο. Ωστόσο, μια ευρωπαϊκή ενεργειακή πολιτική σημαίνει εναρμονισμένη δράση και επίδειξη αλληλεγγύης.
<P>
Ο κ. Barroso, ο Πρόεδρος της Ευρωπαϊκής Επιτροπής, ορθώς επεσήμανε σήμερα το πρωί ότι, αν θέλουμε να μας αντιμετωπίζουν ως ισχυρούς εταίρους σε θέματα ενεργειακής πολιτικής, πρέπει να μιλάμε με μία φωνή και όχι με 27. " αλληλεγγύη είναι ιδιαίτερα σημαντική για την επίτευξη ασφαλούς ενεργειακού εφοδιασμού. " Ευρωπαϊκή Ένωση πρέπει να μιλά με μία φωνή όταν διαπραγματεύεται με τους βασικούς ενεργειακούς προμηθευτές της, προκειμένου να επιτύχει μια ουσιαστική, μακροπρόθεσμη εταιρική σχέση και συμφωνίες στον τομέα της ενεργειακής συνεργασίας.
<P>
Επιπλέον, η ενεργειακή πολιτική συνδέεται επίσης εμμέσως με τα χαρακτηριστικά της νέας στρατηγικής της Λισαβόνας, τα οποία αποσκοπούν στην ενίσχυση της ανάπτυξης και της απασχόλησης. Ως προς αυτήν τη στρατηγική, το Συμβούλιο ορθώς προτείνει να εστιαστούμε σε τέσσερεις τομείς, συγκεκριμένα σε μια οικονομική πολιτική η οποία θα στηρίζεται στη σταθερότητα και την ανάπτυξη, στην ανάπτυξη της εσωτερικής αγοράς, στην καινοτομία, την έρευνα και την εκπαίδευση, καθώς και στην αύξηση των θέσεων απασχόλησης και στην προώθηση του ευρωπαϊκού κοινωνικού προτύπου.
<P>
" στρατηγική της Λισαβόνας εξακολουθεί, ωστόσο, να απαιτεί μεγαλύτερη συνέπεια από τις κυβερνήσεις των κρατών μελών όσον αφορά την υλοποίησή της. Προκειμένου η ανάπτυξη να παραμείνει ισορροπημένη, πρέπει επίσης να ενισχύσουμε τις περιβαλλοντικές και κοινωνικές πτυχές της στρατηγικής, ιδίως όσον αφορά τη δημιουργία θέσεων απασχόλησης.
<SPEAKER ID="151" NAME="José Albino Silva Peneda" AFFILIATION="PPE-DE">
(PT) Κύριε Πρόεδρε, κύριε Προεδρεύων του Συμβουλίου, σήμερα μπορούμε να πούμε ότι, χάρη στη μεταρρύθμιση του 2004, η στρατηγική της Λισαβόνας δεν περιορίζεται απλώς σε μια σειρά ανέφικτων στόχων - οι προτεραιότητες είναι σαφέστερες και οι αρμοδιότητες καλύτερα προσδιορισμένες.
<P>
Θέλω, με την ευκαιρία αυτής μου της παρέμβασης, να μιλήσω για την κοινωνική πολιτική στο πλαίσιο της στρατηγικής της Λισαβόνας. Πρώτον, είναι απολύτως σαφές ότι η στρατηγική της Λισαβόνας δεν είναι, όπως υποστηρίζουν ορισμένοι, μια φιλελεύθερη απόπειρα υπονόμευσης των θεμελίων και των αξιών του ευρωπαϊκού κοινωνικού προτύπου. Αυτό απέχει πολύ από την πραγματικότητα. " στρατηγική της Λισαβόνας αντιστοιχεί σε ένα όραμα το οποίο, σε πνεύμα εν πολλοίς μεταρρυθμιστικό, αποσκοπεί στη διατήρηση των αξιών οι οποίες συγκροτούν τον πυρήνα του ευρωπαϊκού κοινωνικού προτύπου. " στρατηγική της Λισαβόνας θεσπίζει, συνεπώς, πολιτικές κατευθυντήριες γραμμές σχετικά με την ανάγκη εκσυγχρονισμού των συστημάτων κοινωνικής προστασίας, εκσυγχρονισμού ο οποίος είναι επιβεβλημένος ενόψει των εξελίξεων σε ευρωπαϊκό και παγκόσμιο επίπεδο.
<P>
Σε αυτές τις ευρείες κατευθυντήριες γραμμές εκφράζεται σαφώς η ιδέα ότι η κοινωνική πολιτική δεν πρέπει να αντιμετωπίζεται ως επιβάρυνση αλλά ως παράγοντας ο οποίος μπορεί να επιδράσει θετικά στην οικονομική ανάπτυξη, αυξάνοντας την παραγωγικότητα και την ανταγωνιστικότητα και επιτυγχάνοντας υψηλότερα επίπεδα κοινωνικής συνοχής και πρόσβασης σε θεμελιώδη δικαιώματα. Ως εκ τούτου, αποτελούν σημαντικό μέσο διασφάλισης της κοινωνικής ειρήνης και της πολιτικής σταθερότητας, χωρίς τις οποίες δεν μπορεί να υπάρξει σταθερή οικονομική πρόοδος.
<P>
Λόγω της μεταρρύθμισης του 2004, αισθάνομαι τώρα πιο αισιόδοξος από ό,τι στο παρελθόν όσον αφορά την υλοποίηση της στρατηγικής της Λισαβόνας. " ΕΕ έχει εισέλθει σε περίοδο οικονομικής επιτάχυνσης και δεν αποκλείεται να ξεπεράσει τις "νωμένες Πολιτείες της Αμερικής όσον αφορά την ανάπτυξη. Μόνο κατά το πρώτο εξάμηνο του 2006, οι επενδύσεις αυξήθηκαν κατά 6%, οι εξαγωγές εκτιμάται ότι αυξήθηκαν σε ποσοστό άνω του 5%, ενώ τα ποσοστά της ανεργίας υποχώρησαν στα επίπεδα του 1998. Τα στοιχεία αυτά επιβεβαιώνουν ότι οι στόχοι της στρατηγικής της Λισαβόνας έχουν σωρευτικά αποτελέσματα στην πράξη, καθόσον η διατηρήσιμη οικονομική ανάπτυξη προσφέρει περισσότερες και καλύτερης ποιότητας θέσεις απασχόλησης, συνεχή βελτίωση του επιπέδου διαβίωσης των πολιτών της ΕΕ χωρίς απώλεια ανταγωνιστικότητας και διασφάλιση των αξιών του ευρωπαϊκού κοινωνικού προτύπου.
<P>
Θέλω, συνεπώς, να συγχαρώ τον κ. Barroso και την Επιτροπή για τη μεταρρύθμιση στην οποία, κατά τρόπο έγκαιρο, επέλεξαν να υποβάλουν τη στρατηγική της Λισαβόνας.
<SPEAKER ID="152" NAME="Christa Prets" AFFILIATION="PSE">
(DE) Κύριε Πρόεδρε, κύριε Προεδρεύων του Συμβουλίου, έχουν ειπωθεί πολλά για την επιτυχή εφαρμογή της στρατηγικής της Λισαβόνας ή έστω για τις προσπάθειες που έγιναν γι' αυτό. Πριν φύγετε, θα ήθελα να σας παρακαλέσω να συνηγορήσετε στην επόμενη συνάντηση υπέρ σαφών γραμμών και ορίων των αρμοδιοτήτων του καθενός, και λέγοντας "του καθενός" εννοώ του εκάστοτε κράτους μέλους και της Ευρωπαϊκής Ένωσης.
<P>
Από τη διακοινοβουλευτική συνεδρίαση της περασμένης εβδομάδας στις Βρυξέλλες φάνηκε ότι οι ομόλογοί μας στα διάφορα κράτη μέλη μετέφεραν στις Βρυξέλλες την κριτική τους και τα αιτήματά τους αναφορικά με την εκπαίδευση, την απασχόληση, την κοινωνική ασφάλεια, την προστασία του κλίματος, κλπ. και επέμειναν να δοθούν λύσεις. Ωστόσο, οι αρμοδιότητες και η ευθύνη για τα περισσότερα από αυτά βρίσκονται στα χέρια των κρατών μελών. Χρειάζεται περισσότερη διαφάνεια και ενημέρωση για να ξέρουν οι πολίτες ποιος έχει τελικά την ευθύνη, για τι είναι υπεύθυνη η ΕΕ και για τι τα κράτη μέλη.
<P>
" εκπαίδευση αποτελεί το επίκεντρο της στρατηγικής της Λισαβόνας. " τελευταία έκθεση προόδου της Επιτροπής έδειξε ότι τα κράτη μέλη εξακολουθούν να καταβάλλουν σημαντικές προσπάθειες για να επιτύχουν τους πέντε στόχους μέχρι το 2010, και αυτό απαιτεί επειγόντως περισσότερες επενδύσεις στην εκπαίδευση και την οριοθέτηση σαφών δικαιωμάτων και υποχρεώσεων στον τομέα αυτό, καθώς και στον τομέα της διά βίου μάθησης. Για να αποκτήσουν οι πολίτες μεγαλύτερη κινητικότητα, πρέπει να αναγνωρίζονται τα προσόντα τους. Αυτά που έχουμε επιτύχει στην Ευρωπαϊκή Ένωση δεν έχουν ακόμα πολύ μεγάλη πρακτική χρησιμότητα για εμάς. Σας ζητώ να το λάβετε αυτό υπόψη στην εργασία σας.
<P>
Την περασμένη εβδομάδα είχα μία πολύ ενδιαφέρουσα συνάντηση με τους Νέους Ευρωπαίους Σοσιαλιστές που μου ζήτησαν να σας μεταφέρω το μήνυμα ότι η εκπαίδευση είναι και αυτοσκοπός, ότι δεν έχει πάντα ως μοναδικό στόχο να βοηθήσει τους ανθρώπους να γίνουν εργαζόμενοι και να προσαρμοστούν στην αγορά εργασίας, αλλά έχει επίσης μεγάλη επίδραση στην ανάπτυξη προσωπικής συνείδησης του καθενός, κοινωνικών ικανοτήτων και κατανόησης των πολιτισμών. Ακριβώς εδώ θεωρώ ότι βρίσκεται ένα μεγάλο εκπαιδευτικό καθήκον για όλους μας.
<SPEAKER ID="153" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κυρία Επίτροπε, κυρίες και κύριοι, θα ήθελα να σας ευχαριστήσω θερμά για τις πολλές προτάσεις που παρουσιάστηκαν και που συνοψίζονται επίσης στο κοινοβουλευτικό ψήφισμα που πρόκειται να εγκριθεί.
<P>
Εστιάσαμε σε έναν αριθμό σημαντικών θεμάτων, δηλαδή σε εκείνα που συμπεριλαμβάνει η στρατηγική της Λισαβόνας: την ανάπτυξη, την απασχόληση, αλλά και την αειφορία που προστέθηκε στο Γκαίτεμποργκ.
<P>
Ειδικά η τελευταία αγόρευση -της κ. Prets- έδωσε έμφαση στο ποιος φέρει την ευθύνη αναφορικά με τη Λισαβόνα - και η προσωπική μου πείρα των τελευταίων χρόνων επιβεβαιώνει το σημείο αυτό. Ήταν σαφές ότι σε πολλούς τομείς γίνεται συντονισμός των πραγμάτων που πρέπει ύστερα να εφαρμοστούν σε εθνικό επίπεδο. Ωστόσο -και αυτό αφορά το άλλο σημείο που έθιξαν διάφορα μέλη του Σώματος- υπάρχουν ζητήματα για τα οποία όλα τα κράτη μέλη συμφωνούν πως δεν μπορούν να ληφθούν μέτρα μόνον σε εθνικό επίπεδο, αλλά χρειάζεται βοήθεια από το ευρωπαϊκό επίπεδο. Αυτό πάλι σχετίζεται με το θέμα της νομοθεσίας: πρέπει να γίνεται σε ευρωπαϊκό επίπεδο ή μπορεί να γίνει σε εθνικό επίπεδο;
<P>
Ένα σημαντικό σχετικό θέμα είναι η ενέργεια που με τη σειρά της επικαλύπτεται με τον τομέα της ανάπτυξης. Στην εαρινή σύνοδο κορυφής θα ασχοληθούμε και με αυτό, εφόσον στην ημερήσια διάταξη περιλαμβάνεται και η ανάπτυξη της ανανεώσιμης ενέργειας. Αυτό θα είναι και η πρώτη σημαντική συνεισφορά στην προστασία του περιβάλλοντος, η οποία ταυτόχρονα θα προσφέρει νέες δυνατότητες απασχόλησης. Άλλωστε, ο τομέας αυτός αποδείχθηκε ότι είναι πηγή νέων θέσεων εργασίας που με τη σειρά τους θα προσφέρουν δυνατότητες εξαγωγής προϊόντων από την ΕΕ. Δεν αρκεί να προηγείται η Ευρώπη ως προς την εξοικονόμηση ενέργειας και την προστασία του κλίματος, αλλά πρέπει και να πείσει άλλους να ακολουθήσουν την ίδια πορεία, και αυτό μπορούμε να το επιτύχουμε μόνον αν δώσουμε οι ίδιοι το καλό παράδειγμα.
<P>
Θα ήθελα να υπογραμμίσω ένα άλλο ουσιαστικό σημείο, μολονότι δεν θα είναι τόσο σημαντικό στο Ευρωπαϊκό Συμβούλιο. Έχουν γίνει επανειλημμένα εκκλήσεις για αλληλεγγύη σε θέματα ενέργειας, καθώς και για συζητήσεις με τη Ρωσία, και αυτό είναι σωστό. Όμως, για να επιτύχουμε αυτήν την ασφάλεια, χρειαζόμαστε και διαπραγματεύσεις με τη Ρωσία και μία εντολή για να δοθεί επιτέλους ζωή στη συμφωνία εταιρικής σχέσης και συνεργασίας με τη Ρωσία, προκειμένου να καταστεί δυνατόν να συμπεριληφθούν στις διαπραγματεύσεις ακριβώς εκείνοι οι παράγοντες που παίζουν ρόλο και για την ενεργειακή ασφάλεια.
<P>
Θα ήθελα, ωστόσο, να αναφέρω σε συνάρτηση με αυτό και μία άλλη πτυχή, δηλαδή τον λόγο που είναι σημαντικός αυτός ο διάλογος με τη Ρωσία. Εφόσον όλοι γνωρίζουμε σήμερα πώς και πού είναι τοποθετημένοι οι αγωγοί στη Ρωσία και ότι -και εξαιτίας της θέρμανσης του πλανήτη- ενδέχεται να χειροτερεύσει σύντομα η κατάστασή τους, βλέπουμε πως είναι σημαντικό να έχουμε σε αυτόν τον τομέα στενή επαφή με τη Ρωσία και όχι μόνον με τις άλλες χώρες παραγωγής ή/και τις ανάλογες χώρες διέλευσης.
<P>
Θα ήθελα να αναφερθώ σε έναν τομέα στον οποίο αναφέρθηκαν ήδη αρκετοί συνάδελφοι, μεταξύ των οποίων και ο κ. Goebbels - και συγκεκριμένα στην κοινωνική διάσταση, στο ευρωπαϊκό κοινωνικό πρότυπο. Έχει διατυπωθεί περιστασιακά η επίκριση ότι αυτή η διάσταση δεν είναι πραγματικά κεντρικής σημασίας. Θα ήθελα μόνον να υπενθυμίσω στο Σώμα ότι λίγες μόνο ημέρες νωρίτερα, η Προεδρία διεξήγαγε στη Νυρεμβέργη έκτακτη διάσκεψη υπό την ηγεσία του Franz Müntefering, ομοσπονδιακού υπουργού Εργασίας και Κοινωνικών Υποθέσεων και Προέδρου του Συμβουλίου "Απασχόληση, Κοινωνική Πολιτική, Υγεία και Καταναλωτές", για θέματα όπως: πώς μπορούμε να ανταποκριθούμε στην πρόκληση της παγκοσμιοποίησης; Τι μπορεί να κάνει η ΕΕ; Τι πρέπει να διατηρηθεί και τι να αλλάξει ενόψει των προκλήσεων αυτών; Ο Πρόεδρος του Συμβουλίου αποφάσισε επίσης να το συνεχίσει αυτό στη διάρκεια της προεδρίας της Ομάδας G8. Παρόλα αυτά πρέπει να εξετάσουμε πώς μπορούμε να καθησυχάσουμε τους φόβους που προξενούν σε πολλούς πολίτες οι αλλαγές που σημειώνονται στον κόσμο. Είναι πολύ σημαντικό να θυμόμαστε ότι οι πολίτες χρειάζονται ασφάλεια όταν σημειώνονται αλλαγές.
<P>
Σχετικά με το θέμα της Λισαβόνας, πολλοί συνδέουν τη λέξη αυτή με την ωραία πρωτεύουσα της Πορτογαλίας, ενώ άλλοι δεν έχουν κανέναν σχετικό συνειρμό. Δεν είναι καθήκον μόνον της Επιτροπής να το διορθώσει αυτό. Είναι καθήκον μας να δίνουμε διαρκώς έμφαση στους στόχους της στρατηγικής της Λισαβόνας -την ανάπτυξη, τις θέσεις εργασίας και την αειφορία- και να τους συντονίζουμε με νέα θέματα και προκλήσεις όπως η έρευνα, η εκπαίδευση και η κατάρτιση. Ωστόσο, για να πράξουμε κάτι τέτοιο, πρέπει επίσης να καταστήσουμε φανερό σε εθνικό επίπεδο ότι αυτή η ώθηση και αυτός ο συντονισμός προήλθαν από την Ευρώπη.
<P>
Θα ήθελα να κάνω ένα τελευταίο σχόλιο για το θέμα της Συνταγματικής Συνθήκης, μολονότι δεν περιλαμβάνεται στην ημερήσια διάταξη της εαρινής συνόδου κορυφής. Δεν είναι ικανοποιητικό να γίνονται σχόλια όπως "Γιατί δεν εγκαταλείπουμε τη Συνταγματική Συνθήκη αφού οι πολίτες δεν την θέλουν;". Τέτοιου είδους δηλώσεις είναι εσφαλμένες, γιατί μερικά κράτη μέλη όπως η Ισπανία και το Λουξεμβούργο έχουν εγκρίνει αυτήν τη Συνταγματική Συνθήκη, είτε στα κοινοβούλιά τους είτε με δημοψηφίσματα. Είναι σωστό ότι δύο άλλα κράτη μέλη την καταψήφισαν, ταυτόχρονα όμως -όπως είπε εδώ και η γερμανίδα καγκελάριος στην ομιλία της για τη γερμανική Προεδρία πριν από λίγες εβδομάδες- πολλοί από εκείνους που απορρίπτουν τη Συνταγματική Συνθήκη, θέλουν ταυτόχρονα να έχει η Ευρωπαϊκή Ένωση περισσότερες εξουσίες και αρμοδιότητες, για παράδειγμα στον τομέα της ενέργειας. Αυτό ακριβώς προβλέπει η Συνταγματική Συνθήκη. Επομένως, ο καθένας πρέπει να αποφασίσει τι θέλει. Δεν μπορεί να επιλέγει κάθε φορά το μέρος που του αρέσει. Όσοι ζητούν δικαιώματα για τα κοινοβούλια όπως για παράδειγμα το σύστημα έγκαιρης προειδοποίησης μέσω βελτίωσης της νομοθεσίας, πρέπει να μπορούν να αποφασίζουν σε ποιο επίπεδο -εθνικό ή ευρωπαϊκό- πιστεύουν ότι απαιτούνται και πρέπει να θεσπιστούν ρυθμίσεις.
<SPEAKER ID="154" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, θέλω να ευχαριστήσω όλες και όλους τους βουλευτές που παρέμειναν έως το τέλος της συζήτησης. Αποτελεί πάντα πρόκληση να αναπτυχθεί πραγματικός διάλογος και να μην ακουστούν απλώς παράλληλοι μονόλογοι.
<P>
Επιτρέψτε μου να προβώ σε τρία σχόλια. Πρώτον, θέλω να αναφερθώ σε κάτι που έθιξαν πολλοί από τους ομιλητές: στο αδιέξοδο όσον αφορά τη Συνταγματική Συνθήκη και σε αυτό που πολλοί βουλευτές θεώρησαν ότι συνιστά απουσία πολιτικής βούλησης από τους πολιτικούς μας ηγέτες στη σημερινή Ευρώπη. " Επιτροπή, βεβαίως, τάσσεται σαφώς υπέρ της θαρραλέας και φιλόδοξης, κατά τη γνώμη μας, δέσμευσης της γερμανικής Προεδρίας να διασφαλίσει ότι αυτό το θέμα θα περάσει από το στάδιο της περισυλλογής σε αυτό της δράσης. Γνωρίζουμε ότι δεν θα είναι εύκολο να βρούμε λύσεις, όμως θα βοηθήσουμε όσο περισσότερο μπορούμε. Πρέπει να υπερβούμε αυτό το αδιέξοδο το ταχύτερο δυνατόν.
<P>
Το αποτέλεσμα του εαρινού Συμβουλίου θα είναι πολύ σημαντικό σε αυτό το πλαίσιο, όπως και η δυνατότητά του να σημειώσει πρακτικές επιτυχίες στα θέματα της ημερήσιας διάταξης, περιλαμβανομένης της αλλαγής του κλίματος. Θέλω να σχολιάσω κάτι που ανέφεραν ορισμένοι βουλευτές σχετικά με τις φιλοδοξίες της Επιτροπής και της Ευρωπαϊκής Ένωσης. Είναι σημαντικό να αναφέρουμε ότι υπάρχει ένας πιο μακροπρόθεσμος στόχος όσον αφορά τις προσπάθειες που πρέπει να καταβάλουμε για την καταπολέμηση της αλλαγής του κλίματος. " μείωση κατά 30% των εκπομπών των ανεπτυγμένων χωρών έως το 2020 είναι αναγκαίο βήμα για την επίτευξη του πιο μακροπρόθεσμου στόχου, που είναι η μείωση των εκπομπών σε ποσοστό έως και 50% κάτω από τα επίπεδα του 1990 έως το 2050. Είναι αναγκαίο να κατανοήσουμε ότι πρόκειται για ένα βήμα προς αυτήν την κατεύθυνση. Αυτή η μείωση είναι αναγκαία, προκειμένου να επιτύχουμε τον στόχο των 2°C έτσι ώστε, σύμφωνα με τα όσα γνωρίζουμε, να αποτραπεί η μαζική και αμετάκλητη διατάραξη του παγκοσμίου κλίματος. Οι αναπτυσσόμενες χώρες οφείλουν να συνεχίσουν να φέρουν το μεγαλύτερο βάρος αυτής της παγκόσμιας προσπάθειας για τη μείωση των εκπομπών την επόμενη δεκαετία περίπου, όπως ήδη προσπαθούν στο πλαίσιο του πρωτοκόλλου του Κυότο, έτσι ώστε να είναι, αφενός, αξιόπιστες και, αφετέρου, να προσφέρουν κίνητρα στις φτωχότερες χώρες του κόσμου οι οποίες θα κληθούν να ακολουθήσουν το παράδειγμά τους.
<P>
Ζητήσαμε από την ομάδα των ανεπτυγμένων χωρών να μειώσουν τις εκπομπές τους κατά 30%. Πρέπει να αναρωτηθούμε αν αυτός ο στόχος είναι φιλόδοξος. Σε σύγκριση με το 1990, οι εκπομπές των "ΠΑ είναι σήμερα αυξημένες κατά 15%, της ΕΕ των 25 είναι μειωμένες κατά 5% και της Ρωσίας είναι μειωμένες κατά 30%. Δεν είναι εύκολο, και δεν μπορεί να γίνει αντιληπτό σε ατομικό επίπεδο, όμως πρόκειται για μια τεράστια πρόκληση.
<P>
Επιτρέψτε μου επίσης να αναφέρω τα κόστη, διότι πολλοί από τους ομιλητές ανέφεραν τα κόστη που θα επιβαρύνουν τη βιομηχανία. " Επιτροπή έχει προβεί σε αξιολογήσεις αντικτύπου οι οποίες καταδεικνύουν ότι η ανάληψη δράσης για τον περιορισμό της αλλαγής του κλίματος είναι πλήρως συμβατή με τη διατήρηση της παγκόσμιας ανάπτυξης. Οι επενδύσεις για μια οικονομία χαμηλής κατανάλωσης άνθρακα θα απαιτήσει περίπου μισό τοις εκατό του παγκοσμίου ΑΕγχΠ την περίοδο μεταξύ 2013 και 2030 και θα μειώσει τον ρυθμό ανάπτυξης του παγκοσμίου ΑΕγχΠ κατά 0,19% ετησίως, ποσοστό το οποίο είναι ελάχιστο σε σύγκριση με τον αναμενόμενο ρυθμό αύξησης του παγκοσμίου ΑΕγχΠ, ο οποίος ανέρχεται σε 2,8% ετησίως.
<P>
Σε αυτούς τους υπολογισμούς δεν λαμβάνονται υπόψη τα συνακόλουθα οφέλη για την υγεία, η μεγαλύτερη ενεργειακή ασφάλεια και η μείωση των συνεπειών από την αποφευχθείσα αλλαγή του κλίματος. Καλούμαστε έτσι να καταβάλουμε ένα μικρό τίμημα για να μειώσουμε σημαντικά τους κινδύνους από τις αμετάκλητες βλάβες που θα υποστεί η οικονομία και ο πλανήτης μας, ιδίως εάν λάβουμε υπόψη την εκτίμηση της έκθεσης Stern ότι η ανεξέλεγκτη αλλαγή του κλίματος θα κοστίσει μεταξύ 5 και 20% του ΑΕγχΠ σε μακροπρόθεσμο ορίζοντα. Πρέπει δηλαδή να συνυπολογίσουμε το κόστος που συνεπάγεται η αδράνεια! " αλλαγή του κλίματος μας κοστίζει ήδη - ρωτήστε απλώς τις ασφαλιστικές εταιρείες ανά τον κόσμο.
<P>
Τέλος, το εαρινό Συμβούλιο αφορά τη στρατηγική της Λισαβόνας. Έχετε απόλυτο δίκιο ως προς το ότι, αν θέλουμε να επικοινωνούμε, πρέπει να επισημάνουμε ότι αφορά την απασχόληση και την ανάπτυξη. " Λισαβόνα σχετίζεται επίσης με το θάρρος που απαιτείται για την πραγματοποίηση μεταρρυθμίσεων. Συμφωνώ πλήρως με τον κ. Watson ότι υπάρχει πληθώρα στοιχείων τα οποία καταδεικνύουν ότι οι μεταρρυθμίσεις φέρνουν αποτελέσματα. Ωστόσο, διαθέτουμε επίσης στοιχεία τα οποία καταδεικνύουν ότι οι κοινωνίες στις οποίες κυριαρχούν οι φοβίες και η ανασφάλεια δεν μπορούν εύκολα να προβούν σε μεταρρυθμίσεις: φοβούνται την αλλαγή. Αυτό διαπιστώνουμε και στην περίπτωση της Ευρώπης, και γι' αυτό οφείλουμε να καλλιεργήσουμε την εμπιστοσύνη και να θυμόμαστε ότι η στρατηγική της Λισαβόνας -η στρατηγική για την απασχόληση και την ανάπτυξη- αφορά επίσης την καταπολέμηση του κοινωνικού αποκλεισμού και της φτώχειας· την καταπολέμηση της φτώχειας και στην ίδια την Ευρώπη, μέσω της βελτίωσης της ποιότητας της εργασίας, των επενδύσεων στην εκπαίδευση, της ανάπτυξης των ικανοτήτων των ατόμων ως πολιτών και των επενδύσεων στους ανθρώπους. Μόνον έτσι θα ξεπεραστούν οι φοβίες.
<P>
Όλες αυτές οι ενδιαφέρουσες ομιλίες μού υπενθυμίζουν τη στενή σχέση μεταξύ της στρατηγικής για την ανάπτυξη και την απασχόληση και της βιώσιμης ανάπτυξης, διότι ακούσαμε όλα τα επιχειρήματα για τα οποία, ως Ευρωπαίοι, επιθυμούμε την οικονομική ανάπτυξη, σε συνδυασμό με την κοινωνική ασφάλεια και τη διατήρηση υψηλού επιπέδου περιβαλλοντικής προστασίας, ενώ εξακολουθούμε να είμαστε φιλόδοξοι. Φρονώ ότι η βιώσιμη ανάπτυξη είναι ένας στόχος ο οποίος κερδίζει όλο και περισσότερο έδαφος ως κεντρικό όραμα για την Ευρώπη και τον κόσμο.
<SPEAKER ID="155" NAME="Πρόεδρος">
Για την ολοκλήρωση της συζήτησης, έχω λάβει πέντε προτάσεις ψηφίσματος σχετικά με τη στρατηγική της Λισαβόνας σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο στις 11.30.
<P>
(" συνεδρίαση διακόπτεται στις 17.20, εν αναμονή της ώρας των ερωτήσεων προς την Επιτροπή, και συνεχίζεται στις 17.35)
<P>
Γραπτές δηλώσεις (άρθρο 142 του Κανονισμού)
<SPEAKER ID="156" NAME="Ján Hudacký" AFFILIATION="PPE-DE">
(SK) Όλοι σίγουρα συμφωνούμε ότι η καινοτομία διαδραματίζει ή πρέπει να διαδραματίζει κυρίαρχο ρόλο στον τρόπο κατά τον οποίο αντιμετωπίζουμε τους κινδύνους και τις ευκαιρίες που παρουσιάζει η παγκόσμια οικονομία. Είναι κοινός τόπος ότι το μεγαλύτερο πρόβλημα όσον αφορά την ανάπτυξη της καινοτομίας είναι η ανεπαρκής εφαρμογή στο εσωτερικό των διαφόρων κρατών μελών. Κύριος στόχος της στρατηγικής της Λισαβόνας είναι η διαμόρφωση των προϋποθέσεων ενίσχυσης του εσωτερικού ανταγωνιστικού περιβάλλοντος σε κάθε κράτος μέλος. " οικονομία της ΕΕ δεν μπορεί να είναι ανταγωνιστική και καινοτόμος αν αυτά τα χαρακτηριστικά δεν τα μοιράζονται οι μικρότερες και πιο απομακρυσμένες επιχειρήσεις στις περιφέρειές της. Τα προγράμματα καινοτομίας πρέπει, συνεπώς, να εφαρμόζονται απευθείας σε περιφερειακό επίπεδο, όπου μπορούν να δημιουργήσουν επαρκώς ανταγωνιστικό περιβάλλον για τις τοπικές ΜΜΕ.
<P>
" συγκεντρωτική διαχείριση όσον αφορά την υλοποίηση της ανάπτυξης της καινοτομίας είναι εκ των προτέρων καταδικασμένη. " ενδεδειγμένη εν προκειμένω μέθοδος είναι η δημιουργία περιφερειακών τεχνικών υποδομών προώθησης της καινοτομίας, όπως εκκολαπτήρια τεχνολογίας και κέντρα τεχνολογίας αιχμής στα οποία θα υπάρχουν ευκαιρίες εκμετάλλευσης του συνόλου του διαθέσιμου γνωστικού δυναμικού, καθώς και όλων των βιώσιμων καινοτόμων ιδεών. Αυτό πρέπει να συμβαδίζει με μια ευέλικτη προσέγγιση όσον αφορά το σύνολο των μορφών χρηματοδότησης, ειδικότερα όσον αφορά τα επιχειρηματικά κεφάλαια, λαμβάνοντας υπόψη το επίπεδο ανάπτυξης των δεδομένων καινοτόμων επιχειρήσεων ή έργων. " χρηματοδότηση πρέπει επίσης να διατίθεται σε περιφερειακό επίπεδο. Μόνον έτσι θα μπορέσουμε να διατηρήσουμε, να κινητοποιήσουμε, να αναπτύξουμε και να εκμεταλλευτούμε το γνωστικό δυναμικό των περιφερειών μας με σκοπό τη μακροπρόθεσμη βιώσιμη ανάπτυξη. Καλώ, συνεπώς, το ΕΚ να εξετάσει τις ανωτέρω πτυχές της ανάπτυξης της καινοτομίας κατά την αξιολόγηση των εθνικών στρατηγικών πλαισίων αναφοράς.

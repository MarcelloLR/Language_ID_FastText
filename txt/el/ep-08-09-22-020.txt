<CHAPTER ID="020">
Αιτήματα πολιτών στη διάρκεια του έτους 2007 (συζήτηση) 
<SPEAKER ID="111" NAME="Πρόεδρος">
Το επόμενο στοιχείο είναι η έκθεση από τον David Hammerstein, εκ μέρους της Επιτροπής Αναφορών, για τις διασκέψεις της Επιτροπής Αναφορών, στη διάρκεια του κοινοβουλευτικού έτους 2007.
<SPEAKER ID="112" NAME="David Hammerstein">
εισηγητής. - (ES) Κυρία Πρόεδρε, θα ήθελα να ευχαριστήσω όλα τα μέλη της Επιτροπής Αναφορών, ιδίως όλους τους σκιώδεις εισηγητές και τον Πρόεδρό μας, Marcin Libicki, για τη συνεργασία και την καθημερινή εργασία τους στις αναφορές.
<P>
Περισσότερο από ποτέ, χρειαζόμαστε αναφορές από πολίτες, για να φέρουμε την Ευρώπη πιο κοντά στα καθημερινά προβλήματα. Περισσότερο από ποτέ, χρειαζόμαστε αναφορές από πολίτες, για να διασφαλιστεί ότι υπάρχει συμμόρφωση με το Κοινοτικό δίκαιο και ότι αυτό εφαρμόζεται.
<P>
Χρειαζόμαστε αναφορές από πολίτες, ώστε να παράσχουμε απτές αποδείξεις του στόχου της Ευρώπης, για να αποδείξουμε ότι η Ευρώπη δεν είναι ένας αδιαφανής οργανισμός, αλλά κάτι που επηρεάζει την καθημερινή ζωή όλων και ότι μπορούμε να διεξαγάγουμε διάλογο με χιλιάδες πολίτες.
<P>
Έχουμε επιτυχίες. Το 2007, η Επιτροπή Αναφορών είχε 50% περισσότερες υποθέσεις σε σύγκριση με το 2006. Αυτή η επιτυχία αντανακλά το έργο μας. Είναι μια επιτυχία που χαράσσει νέους δρόμους για τους ευρωπαϊκούς οργανισμούς γενικά.
<P>
" χώρα μου, η Ισπανία, είναι η χώρα με τον υψηλότερο αριθμό αναφορών που μελετήθηκαν στην Επιτροπή Αναφορών. Ένα τρίτο των αναφορών στο περιβάλλον της Ευρωπαϊκής Ένωσης προέρχονται από την Ισπανία. Αυτό αντανακλά την εμπιστοσύνη στους ευρωπαϊκούς θεσμούς που υπάρχει στην Ισπανία και το έργο που έχουμε επιτελέσει στην Ισπανία. Ωστόσο, υπάρχει ένας αυξανόμενος αριθμός υποθέσεων από νέα κράτη μέλη της Ευρωπαϊκής Ένωσης, όπως η Ρουμανία ή η Πολωνία.
<P>
Εντούτοις, η επιτυχία της Επιτροπής Αναφορών, η επιτυχία στον αριθμό αναφορών, προκαλεί επίσης ένα πλήθος διοικητικών και πολιτικών προβλημάτων. " Επιτροπή έχει έλλειψη πόρων. Ο αριθμός των υποθέσεων συνεχώς αυξάνεται, ωστόσο ο ίδιος αριθμός ατόμων εργάζονται στη Γραμματεία και ο ίδιος αριθμός ατόμων εργάζονται στην Ευρωπαϊκή Επιτροπή για την επεξεργασία των αναφορών.
<P>
Οι οργανισμοί πρέπει να ανταποκρίνονται με ευαισθησία στις ανησυχίες των πολιτών. Χρειαζόμαστε επαρκείς πόρους, ώστε να μπορέσουμε να επιλαμβανόμαστε των αναφορών γρήγορα και σωστά. Ορισμένες φορές, οι διαδικασίες αναφορών παρατείνονται επί πολλά έτη. Εάν οι αναφορές δεν υποβληθούν σε επεξεργασία, χάνουν την εγκυρότητά τους και τα ευρωπαϊκά θεσμικά όργανα χάνουν εντελώς τη δυνατότητα παρέμβασής τους.
<P>
Ορισμένες φορές, υπάρχει έλλειψη νομικής και διοικητικής μέριμνας μεγάλου διαμετρήματος στον τρόπο χειρισμού των αιτήσεων από την Ευρωπαϊκή Επιτροπή. Ναι, υπάρχουν αναφορές που ενοχλούν τους ισχυρούς. Ναι, υπάρχουν αναφορές που ενοχλούν τις αρχές. Ναι, υπάρχουν αναφορές που είναι δυσάρεστες, επειδή οδηγούν εκατοντάδες ή χιλιάδες ανθρώπους στο Ευρωπαϊκό Κοινοβούλιο. Ωστόσο, έτσι θα ενισχυθεί η Ευρώπη.
<P>
Πέρυσι, πραγματοποιήσαμε έξι επισκέψεις ενημέρωσης στη Γερμανία, την Ισπανία, την Ιρλανδία, την Πολωνία, τη Γαλλία και την Κύπρο, καθεμία από τις οποίες οδήγησε σε έκθεση. Δώσαμε ιδιαίτερη σημασία σε αναφορές που αντικατοπτρίζουν τις ανησυχίες των πολιτών σχετικά με το περιβάλλον και την προστασία του, καθώς και σε αναφορές που σχετίζονται με οδηγίες για το νερό, τα δικαιώματα ιδιοκτησίας και τα δικαιώματα μειονοτήτων.
<P>
Από πολλές απόψεις, έχουμε βελτιώσει τη συνεργασία με την Επιτροπή, το Διαμεσολαβητή και οργανισμούς όπως το SOLVIT, για να επιταχύνουμε τις απαντήσεις στις αναφορές.
<P>
Οι αναφορές συχνά απαιτούν εξώδικη διαμεσολάβηση και όχι μια επίλυση που απλώς συνίσταται στην προσφυγή στα ευρωπαϊκά δικαστήρια.
<P>
Μία από τις σημαντικότερες υποθέσεις κατά τα πρόσφατα έτη, το 2007 και προηγουμένως, ήταν η αναφορά για τη Βαλτική Οδό, έναν οδικό άξονα που διέρχεται από μια περιοχή η οποία προστατεύεται από το Κοινοτικό δίκαιο. " Ευρωπαϊκή Επιτροπή και το Ευρωπαϊκό Δικαστήριο έχουν ήδη δράσει με υποδειγματικό τρόπο, για την αποτροπή ανεπανόρθωτης ζημίας στο περιβάλλον.
<P>
Άλλες πολύ σημαντικές υποθέσεις (και σε αυτό το σημείο θα ήθελα να ευχαριστήσω τον Επίτροπο McCreevy, που είναι εδώ σήμερα) ήταν ο νόμος περί αστικής ανάπτυξης της Valencia, όπου ο κ. McCreevy και η ομάδα του ενήργησαν αποτελεσματικά, για να υπερασπίσουν την Οδηγία περί Δημοσίων Συμβάσεων. Άλλες υποθέσεις ήταν το Equitable Life, το Loiret στη Γαλλία, η προστασία της ποιότητας υδάτων στη Γαλλία και το λεπτό ζήτημα της επιμέλειας τέκνων στη Γερμανία.
<P>
Αυτήν τη στιγμή, έχουμε ένα πλήθος αναφορών, όπως η αναφορά για μία έδρα για το Ευρωπαϊκό Κοινοβούλιο, που έχει υπογραφεί από ενάμισι εκατομμύριο πολίτες: ζητούμε το δικαίωμα επεξεργασίας αυτής της αναφοράς, ένα δικαίωμα που δεν έχει εκχωρηθεί από το Προεδρείο του Κοινοβουλίου.
<P>
Τέλος, υποβάλλουμε ορισμένες προτάσεις, περιλαμβανομένης μιας αλλαγής του ονόματος της Επιτροπής Αναφορών, που θα γινόταν "Επιτροπή Πολιτών", ώστε να διασαφηνίζεται η θεμελιώδης λειτουργία και ο ρόλος των Ευρωπαίων πολιτών εντός της Επιτροπής. Προς τούτο, ζητούμε από το Κοινοβούλιο να ανοιχτεί με κάθε τρόπο στο Διαδίκτυο και αιτούμαστε διαλειτουργικότητα των δικτυακών συστημάτων του Κοινοβουλίου. Αυτήν τη στιγμή, τα δικτυακά συστήματα κλείνουν την πόρτα σε χιλιάδες ή εκατομμύρια Ευρωπαίους, που δεν έχουν τον τύπο λογισμικού που χρειάζεται για πρόσβαση στο δίκτυο, όπου μεταδίδεται αυτήν τη στιγμή η ομιλία μου εδώ στο Κοινοβούλιο.
<SPEAKER ID="114" NAME="Charlie McCreevy">
Μέλος της Επιτροπής. - Κύριε Πρόεδρε, λαμβάνω μέρος σε αυτήν τη συζήτηση εκ μέρους της συναδέλφου μου Margot Wallstrom.
<P>
Το έργο της Επιτροπής Αναφορών είναι μια πολύ ενδιαφέρουσα πηγή γνώσεων για τις ανησυχίες και τα παράπονα των πολιτών όσον αφορά τα ευρωπαϊκά θέματα. Καλύπτουν μια ευρεία ποικιλία τομέων πολιτικής, παρότι ο χωροταξικός σχεδιασμός και τα περιβαλλοντικά ζητήματα ανακύπτουν πολύ συχνά. Καλύπτουν πρακτικά όλα τα κράτη μέλη και καλύπτουν μια ευρεία διατομή της κοινωνίας των πολιτών, από τον μεμονωμένο πολίτη μέχρι τον πολυεθνικό μη κυβερνητικό οργανισμό. Ο εισηγητής σας ορθά, πιστεύω, υπογραμμίζει τη σημασία όλου του έργου που αντιπροσωπεύεται από τις χίλιες και πλέον αναφορές που λαμβάνετε κάθε έτος.
<P>
Υπάρχουν δύο πτυχές της έκθεσης και του ψηφίσματος που θα ήθελα να συνεχίσω. " πρώτη είναι η πρόσφατη εξέλιξη των επιτόπιων επισκέψεων της επιτροπής στους χώρους παραπόνων και οι οποίες μπορεί να έχουν σημαντικό αντίκτυπο στα μέσα ενημέρωσης, και αναμφίβολα θα αυξήσουν την προβολή του έργου σας. Αυτές οι αποστολές, πέρα από την κάλυψη του τύπου και των μέσων ενημέρωσης, δίνουν επίσης αφορμή για πολύ ενημερωτικές εκθέσεις και θα μου φαίνονταν υψηλής ποιότητας. Νομίζω ότι αυτά είναι σημαντικά τεκμήρια της δραστηριότητάς σας και αξίζουν ευρεία δημοσιότητα. Είναι μεγάλη επένδυση του χρόνου και των πόρων σας, αλλά είμαι βέβαιος ότι θα αποζημιωθείτε.
<P>
Το δεύτερο από τα σημεία που θέλω να θίξω αφορά περισσότερο το μέλλον. Θέλω να σας διαβεβαιώσω για μία ακόμη φορά για τις προθέσεις μας για τη βέλτιστη δυνατή συνεργασία μεταξύ της Επιτροπής και του Κοινοβουλίου. Αυτή η συνεργασία είναι αμοιβαία ενισχυτική. " συνήθεια της συνεργασίας ενσταλάζει μια καλύτερη ανταλλαγή πληροφοριών και, ως αποτέλεσμα, ένα καλύτερο συνολικό πρότυπο υπηρεσίας για τους πολίτες μας. " πρόσφατη αύξηση του φόρτου εργασίας στη ρουτίνα αναφορών, που περιγράφεται στην έκθεση, καθιστά την ανάγκη για αποτελεσματική και αποδοτική διοργανική συνεργασία ακόμα πιο σημαντική. Θα ήθελα να γνωρίζετε ότι θα καταβάλουμε κάθε δυνατή προσπάθεια, ώστε να λειτουργήσει.
<SPEAKER ID="115" NAME="Simon Busuttil">
εξ ονόματος της ομάδας PPE-DE. - (MT) Σας ευχαριστώ, κ. Πρόεδρε. Θα ήθελα να αρχίσω, συγχαίροντας τον εισηγητή, κ. Hammerstein, για την έκθεση που εκπόνησε και το έργο που έχει επιτελέσει σε αυτήν. " τελευταία δημοσκόπηση του Ευρωβαρόμετρου σε επίπεδο ΕΕ καταδεικνύει ότι το Ευρωπαϊκό Κοινοβούλιο είναι το θεσμικό όργανο που εμπιστεύονται περισσότερο οι Ευρωπαίοι πολίτες. Στην πραγματικότητα, εμπιστεύεται το Ευρωπαϊκό Κοινοβούλιο το 52% των Ευρωπαίων, ποσοστό μεγαλύτερο από το ποσοστό εκείνων που θεωρούν αξιόπιστη την Ευρωπαϊκή Επιτροπή (47%), μεγαλύτερο από το ποσοστό εκείνων που εμπιστεύονται το εθνικό τους κοινοβούλιο (το εμπιστεύεται μόνο το 34%) και επίσης μεγαλύτερο από το ποσοστό εκείνων που εμπιστεύονται την εθνική τους κυβέρνηση (την εμπιστεύεται μόνο το 32% των πολιτών της ΕΕ). Αισθάνομαι ότι πρέπει να αυξήσουμε αυτή την εμπιστοσύνη που υπάρχει προς το Ευρωπαϊκό Κοινοβούλιο. Το γεγονός παραμένει ότι το Ευρωπαϊκό Κοινοβούλιο είναι το θεσμικό όργανο που εμπιστεύονται περισσότερο οι πολίτες της ΕΕ. Νομίζω ότι αυτό είναι συνέπεια του γεγονότος ότι τα Μέλη αυτού του Κοινοβουλίου εκλέγονται άμεσα από το λαό. Επίσης, είναι συνέπεια του γεγονότος ότι η Συνθήκη αναγνωρίζει το δικαίωμα των πολιτών να υποβάλουν μια καταγγελία, να καταθέσουν μια αναφορά σε αυτό το Κοινοβούλιο προς μελέτη. Αυτό, στην πραγματικότητα, είναι το έργο που επιτελείται από την Επιτροπή Αναφορών, η οποία είναι, ως εκ τούτου, μια πολύ σημαντική επιτροπή, επειδή παρέχει ένα μέσο έκφρασης στους πολίτες και είναι επομένως η επιτροπή, μεταξύ των 20 επιτροπών σε αυτό το Κοινοβούλιο, που βρίσκεται πλησιέστερα στους πολίτες. Τι μπορούμε να κάνουμε για να βελτιώσουμε αυτή την κατάσταση; Νομίζω ότι πρέπει να αυξήσουμε την ενημέρωση για αυτή την επιτροπή και τη δυνατότητα των πολιτών να υποβάλουν αναφορά. Εδώ διαφωνώ με τον εισηγητή ότι υπάρχει επαρκής ενημέρωση. Νομίζω ότι 1.500 αναφορές είναι πολύ λίγες, αν ληφθεί υπόψη ότι εκπροσωπούμε μια ήπειρο μισού δισεκατομμυρίου ανθρώπων. Επιπλέον, πρέπει να αυξήσουμε την ενημέρωση και τη δυνατότητα των πολιτών να υποβάλουν καταγγελίες και αναφορές. Χρειαζόμαστε περισσότερη απλοποίηση, ώστε να είναι ευκολότερο για τους πολίτες να υποβάλουν μια καταγγελία. Για αυτό, ζητούμε σε αυτή την έκθεση ο Γενικός Γραμματέας του Ευρωπαϊκού Κοινοβουλίου να διαπραγματευτεί με την Ευρωπαϊκή Επιτροπή, για να απλοποιηθεί η αναφορά. Επίσης, επιθυμούμε περισσότερη αποτελεσματικότητα, επειδή αισθανόμαστε ότι υπάρχει πολύ μεγάλη καθυστέρηση στην εξέταση των καταγγελιών. Κατ' ελάχιστο, χρειαζόμαστε τρεις μήνες για να καταχωρήσουμε τις αναφορές ή τις καταγγελίες των πολιτών. Αυτή η καθυστέρηση δεν είναι αποδεκτή. Τέλος, επιθυμούμε πιο αποτελεσματικά διορθωτικά μέτρα. Επιθυμούμε να υπάρχει περισσότερη συνεργασία πριν από την έναρξη των δικαστικών διώξεων και επιθυμούμε να παρίστανται και οι εθνικοί αντιπρόσωποι, κατά την ακρόαση των καταγγελιών των πολιτών μας. Σας ευχαριστώ πολύ.
<SPEAKER ID="116" NAME="Victor Boştinaru">
εξ ονόματος της Ομάδας PSE. - Κύριε Πρόεδρε, θα ήθελα να συγχαρώ τον εισηγητή για το άριστο έργο που έχει επιτελέσει και για τις συγκεκριμένες προτάσεις του. Το κείμενο που έχουμε σήμερα αντανακλά την ανάγκη η έκθεσή του να είναι κάτι περισσότερο από μια απλή απαρίθμηση των κύριων δραστηριοτήτων που εκτελέστηκαν από την Επιτροπή Αναφορών το 2007.
<P>
Χαίρομαι που διαπιστώνω ότι τα σημεία στα οποία επιμείναμε υπάρχουν στην έκθεση. Οι αναφορές στοχεύουν στην ανάδειξη της εσφαλμένης ή της μη εφαρμογής της Κοινοτικής νομοθεσίας. Οι αναφορές αφορούν την εγγύηση των δικαιωμάτων που παρέχει η Ευρωπαϊκή Ένωση στους πολίτες της. Ωστόσο, δεν μπορώ να αποφύγω να μοιραστώ μαζί σας την αίσθηση ότι αυτό το μοναδικό θεσμικό όργανο δεν είναι πάντα αποτελεσματικό ή τουλάχιστον όχι τόσο όσο θα μπορούσε ή θα έπρεπε να είναι. Ως εισηγητής, ο κ. Hammerstein ορθά υπογράμμισε ορισμένες ελλείψεις και ατέλειες που υπάρχουν και αυτές πρέπει να αντιμετωπιστούν.
<P>
Πρώτον, δύσκολα αμφισβητεί κάποιος το γεγονός ότι το πλήθος των αναφορών που υποβάλλονται ενώπιον της επιτροπής αυξάνεται συνεχώς. Οι αναφέροντες, ορισμένες φορές, αντιμετωπίζουν σημαντικές καθυστερήσεις, πριν να λάβουν μια απάντηση ή να δουν τα αποτελέσματα των διώξεων. Τα μέσα άσκησης πίεσης στα κράτη μέλη δεν είναι πάντα ικανοποιητικά. Διερωτώμαι τι μπορούμε να πράξουμε, προκειμένου να είμαστε πιο αποτελεσματικοί. Πώς μπορούμε να εξασφαλίσουμε αποτελεσματικότητα και άμεση ανταπόκριση; Χρειαζόμαστε καλύτερους κανόνες και πιο αυστηρά χρονικά πλαίσια. Πρέπει να ενισχύσουμε τις ανεξάρτητες διερευνητικές δυνατότητες της ίδιας της επιτροπής και, προς τούτο, χρειαζόμαστε περισσότερους πόρους και νομική εμπειρογνωμοσύνη για τη γραμματεία της. Ο αριθμός των αναφερόντων αυξάνεται σταθερά. Αυτή είναι η φωνή των Ευρωπαίων και δεν έχουμε περιθώριο να την αγνοήσουμε.
<P>
Δεύτερον, τα θεσμοθετημένα κανάλια επικοινωνίας με τις εθνικές αρχές είναι ανεπαρκή. Ο αριθμός μη αποδεκτών αναφορών είναι σημαντικός. Πρέπει να ιδρύσουμε δομές πρόσθετου συντονισμού με τις αρμόδιες αρχές σε εθνικό κοινοβουλευτικό και κυβερνητικό επίπεδο.
<P>
Συγχαίρω ξανά τον εισηγητή για το έργο του και ευχαριστώ τον ίδιο και τους συναδέλφους από τις άλλες ομάδες για την πολύτιμη συνεργασία τους. Οι αναφορές αφορούν πολίτες που μάχονται για τα δικαιώματά τους, τα ευρωπαϊκά τους δικαιώματα. Πρέπει να είμαστε εδώ, έτοιμοι να τα υπερασπίσουμε. Αυτός είναι ο θεσμικός ρόλος και το καθήκον της επιτροπής. Αυτό οφείλουμε στους Ευρωπαίους συμπολίτες μας και είμαι βέβαιος ότι θα συμφωνήσετε ότι δεν θα μπορούσε να βρεθεί καλύτερη στιγμή για την επίδειξη της δέσμευσής μας στην ικανοποίηση των προσδοκιών τους.
<P>
Επίτροπε, αυτή η Επιτροπή δεν αφορά μόνο την προβολή και την ενίσχυση της αποτελεσματικότητάς της ενώπιον των ευρωπαϊκών μέσων ενημέρωσης. Θα ήθελα να αναφερθώ εδώ - παρότι αυτό δεν αφορά την έκθεση του 2007 - στον πολύ επιτυχημένο τρόπο με τον οποίο η Επιτροπή Αναφορών και ο Ευρωπαίος Επίτροπος, Laszlo Kovacs, συνεργάζονται για να υπερασπίσουν τα δικαιώματα των Ευρωπαίων πολιτών στη χώρα καταγωγής μου, τη Ρουμανία, και θα ήθελα να τον ευχαριστήσω.
<SPEAKER ID="117" NAME="Πρόεδρος">
Σας ευχαριστώ πολύ. Λυπούμαι, αλλά δεν έχουμε χρόνο πλέον.
<SPEAKER ID="118" NAME="Marian Harkin">
εξ ονόματος της Ομάδας ALDE. - Κύριε Πρόεδρε, πρώτον επιθυμώ να συγχαρώ τον εισηγητή, κ. Hammerstein, για την πολύ εμπεριστατωμένη και ευρεία έκθεσή του.
<P>
Μου προκάλεσε μεγάλο ενδιαφέρον το γεγονός ότι διάβασα στην έκθεση ότι, ενώ άλλες επιτροπές φέρουν βαρεία ευθύνη νομοθετικής δραστηριότητας, η Επιτροπή Αναφορών επέδειξε ότι ο ρόλος και η λειτουργία της είναι επίσης ουσιαστικά. Πραγματικά, συμφωνώ απόλυτα με αυτή την αντίληψη και πείθομαι ακόμη περισσότερο επ' αυτού σε κάθε συνεδρίαση της επιτροπής την οποία παρακολουθώ.
<P>
Ο κύριος ρόλος μας σε αυτό το Κοινοβούλιο είναι νομοθετικός, αλλά, προκειμένου να είμαστε καλοί νομοθέτες, πρέπει να γνωρίζουμε τον αντίκτυπο της νομοθεσίας μας, ώστε να μπορούμε να βελτιώσουμε τις προσπάθειές μας στο Κοινοβούλιο.
<P>
Κατά την άποψή μου, οιαδήποτε νομοθεσία πηγάζει από αυτό το Σώμα πρέπει να βελτιώνει τη ζωή των πολιτών με κάποιο τρόπο και στην Επιτροπή Αναφορών διαπιστώνουμε ότι αυτό δεν συμβαίνει πάντα. Αυτό συχνά συμβαίνει εξαιτίας της μη εφαρμογής της νομοθεσίας ή ανεπαρκούς εφαρμογής ή εξαιτίας ειδικών συνθηκών ή περιστάσεων τις οποίες δεν αντιμετωπίζει η νομοθεσία. Νομίζω ότι αυτό είναι ένα χρήσιμο μάθημα για όλους μας και πρέπει να ακούσουμε και να ανταποκριθούμε.
<P>
Κατ' εμέ, ωστόσο, ο πυρήνας αυτής της έκθεσης είναι ο τρόπος με τον οποίο η επιτροπή ανταποκρίνεται στους πολίτες και έχω αναφέρει στο παρελθόν ότι, προκειμένου να ανταποκριθούμε αποτελεσματικά, πρέπει να θέσουμε εαυτούς στη θέση των αναφερόντων. Προσεγγίζουν ένα μεγάλο οργανισμό. Συχνά δεν έχουν νομικό ή πολιτικό υπόβαθρο. Αποθαρρύνονται από τη γραφειοκρατία και πιθανώς είναι πολύ απογοητευμένοι με την κατάσταση στην οποία βρίσκονται. Για πολλούς αναφέροντες, είμαστε το τελευταίο καταφύγιο και είναι σημαντικό να ανταποκριθούμε αποτελεσματικά και αποδοτικά.
<P>
Αυτό, κατά τη γνώμη μου, αρχίζει με σαφείς, κατανοητές πληροφορίες για τους πολίτες. Και εμείς, ως ΒΕΚ, δεν είμαστε πάντα οι πλέον κατάλληλοι για να κρίνουμε. Οι ομάδες πολιτών, πιστεύω, πρέπει να εκτελούν δοκιμές επί οδού για τις πληροφορίες που παρέχουμε, τους δικτυακούς τόπους που σχεδιάζουμε, τα φυλλάδια που τυπώνουμε.
<P>
Πρέπει να είμαστε πολύ προσεκτικοί, ώστε να μην υποσχόμαστε περισσότερα από όσα μπορούμε να τηρήσουμε, διαφορετικά οι πολίτες θα απογοητευτούν πλήρως και θα καταλήξουν να κατηγορούν τη γραφειοκρατία των Βρυξελλών.
<P>
Όταν χρησιμοποιώ τη λέξη "υπόσχεση", εννοώ το εξής: Πρέπει να κατανοήσουμε ότι οι πολίτες δεν γνωρίζουν για την κωλυσιεργία των εθνικών αρχών, δεν γνωρίζουν πώς λειτουργεί το σύστημα και έχουμε καθήκον προς αυτούς να τους ενημερώσουμε σχετικά. Ασφαλώς, μπορούμε και πρέπει να προσπαθήσουμε να επηρεάσουμε την αλλαγή και αυτή η έκθεση σίγουρα το πράττει αυτό, αλλά δεν μπορούμε να επιτρέψουμε οι πολίτες να βρεθούν εν μέσω δύο αντίθετων τάσεων.
<P>
Όταν οι πολίτες αποκτήσουν ορθές, ακριβείς πληροφορίες και όταν ενημερωθούν για τις δυνατότητες δράσης, τότε μπορούμε να παρέχουμε την υπηρεσία που χρειάζονται. Αυτή η έκθεση παραθέτει λεπτομερώς τι χρειάζεται: επαρκείς πόροι, ώστε η γραμματεία να μπορεί να ανταποκριθεί έγκαιρα, μεγαλύτερη συμμετοχή από το Συμβούλιο και τα κράτη μέλη και μέγιστο συντονισμό με το διαμεσολαβητή και το SOLVIT.
<P>
Ωστόσο, περισσότερο και πέρα από αυτό, αυτή η έκθεση καταδεικνύει επίσης σαφώς ότι οι συστημικές αδυναμίες πρέπει να διερευνηθούν περαιτέρω. Αυτό συμβαίνει στις περιπτώσεις όπου οι αναφέροντες δεν μπορούν να λάβουν νόμιμη αποζημίωση και τα κράτη μέλη καθυστερούν, ώστε να αποφύγουν τη συμμόρφωση, μέχρι τα επικείμενα πρόστιμα, και εξακολουθούν να αποφεύγουν την ευθύνη για εσκεμμένες παραβιάσεις του παρελθόντος.
<P>
Εμείς, ως νομοθέτες, σε συνδυασμό με την Επιτροπή, ασφαλώς έχουμε ευθύνη να δράσουμε σε αυτές τις περιστάσεις.
<SPEAKER ID="119" NAME="Marcin Libicki">
εξ ονόματος της ομάδας UEN. - (PL) Κύριε Πρόεδρε, πρώτον θα ήθελα να ευχαριστήσω τον εισηγητή, David Hammerstein. Είμαι πολύ ικανοποιημένος με το γεγονός ότι ο κ. Hammerstein εκπόνησε αυτή την έκθεση, εφόσον είναι ένα από τα πιο αφοσιωμένα και εξέχοντα μέλη της Επιτροπής Αναφορών. Είναι ένα πρόσωπο του οποίου τη συνεργασία απόλαυσα σε πολύ μεγάλο βαθμό κατά τα τελευταία τέσσερα έτη. Θα ήθελα επίσης να ευχαριστήσω όλα τα υπόλοιπα μέλη της Επιτροπής Αναφορών, καθώς και εκείνους που έχουν ήδη μιλήσει και επίσης εκείνους που πρόκειται να μιλήσουν επ' αυτού του ζητήματος, και επιπροσθέτως τη γραμματεία της Επιτροπής Αναφορών, που επιτελεί εξαιρετικό έργο. Όπως μπορεί να διαφανεί από την έκθεση που μας παρουσίασε ο κ. Hammerstein, το πλήθος των αναφορών έχει αυξηθεί πολύ. Αυτό είναι το έργο που επιβαρύνει τη γραμματεία.
<P>
" Επιτροπή Αναφορών είναι μια πολύ ειδική επιτροπή, επειδή, όπως έχει αναφερθεί προηγουμένως, δεν εργάζεται επί της νομοθεσίας κατά τον ίδιο τρόπο όπως άλλες επιτροπές. Εργάζεται πρωτίστως για να εδραιώσει την επικοινωνία μεταξύ των ευρωπαϊκών θεσμικών οργάνων, ιδίως του Ευρωπαϊκού Κοινοβουλίου, και των πολιτών μας. Όπως μας υπενθύμισε ο κ. Busuttil, το Ευρωπαϊκό Κοινοβούλιο απολαμβάνει έναν πολύ μεγάλο βαθμό εμπιστοσύνης και αυτή η εμπιστοσύνη απορρέει από, μεταξύ άλλων, το έργο της Επιτροπής μας. Αυτές οι 1.500 αναφορές δεν αντιπροσωπεύουν μόνο 1.500 ανθρώπους. Πίσω από αυτές τις αναφορές, συχνά υπάρχουν εκατοντάδες χιλιάδες άνθρωποι. Θα σας υπενθύμιζα ότι, όσον αφορά το ζήτημα της μίας έδρας για το Κοινοβούλιο, υπήρξαν περισσότερες από ένα εκατομμύριο υπογραφές. Όσον αφορά το ζήτημα των αναφορών στο Θεό και στο χριστιανισμό στο σύνταγμα, υπήρξαν περισσότερες από ένα εκατομμύριο υπογραφές. Για το ραδιόφωνο COPE στη Βαρκελώνη, υπήρξαν περισσότερες από 700.000 υπογραφές. Δεκάδες χιλιάδες υπογραφές συγκεντρώθηκαν για τις αναφορές που αφορούσαν σχέδια διαχείρισης περιοχών στην Ισπανία, που αφορούσαν την Equitable Life και τη Lloyds. Εκατομμύρια πολίτες της ΕΕ γνωρίζουν ότι η Επιτροπή Αναφορών είναι μέρος του Ευρωπαϊκού Κοινοβουλίου και γνωρίζουν ότι, πολύ συχνά, αυτή είναι η τελευταία τους πιθανότητα αποκατάστασης. Δυστυχώς, δεν έχω το χρόνο να μιλήσω περισσότερο επ' αυτού του ζητήματος. Θα ήθελα και πάλι να ευχαριστήσω όλους όσοι έλαβαν μέρος στο άρτιο έργο της Επιτροπής Αναφορών.
<P>
Θα ήθελα επίσης να πω ότι η Διάσκεψη Προέδρων των Πολιτικών Ομάδων απέρριψε την έκθεση του Ευρωπαίου Διαμεσολαβητή που αφορούσε την καταχρηστική διοίκηση στην Ευρωπαϊκή Υπηρεσία Καταπολέμησης της Απάτης. Πρόκειται για μεγάλο όνειδος!
<P>
" Διάσκεψη "γετών απέρριψε επίσης μια έκθεση που αφορούσε τις διακρίσεις κατά παιδιών από χωρισμένες οικογένειες στην Ευρώπη, την οποία αποκαλέσαμε Jugendamt, την έκθεση Jugendamt. Αφορούσε τις διακρίσεις κατά παιδιών από χωρισμένες οικογένειες, όπου ο ένας σύζυγος είναι Γερμανός και ο έτερος άλλης εθνικότητας. Λυπούμαι πολύ για το γεγονός ότι η Διάσκεψη "γετών δεν βοήθησε τους πολίτες της Ευρωπαϊκής Ένωσης να λάβουν αρωγή από το Ευρωπαϊκό Κοινοβούλιο.
<SPEAKER ID="120" NAME="Πρόεδρος">
Κύριε Πρόεδρε, θεωρήστε αυτό ένα μικρό δείγμα της εκτίμησης για το άριστο έργο σας. Τώρα, θα συνεχίσουμε τη συζήτηση.
<SPEAKER ID="121" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, μιλώ εδώ ως μη μέλος της επιτροπής. Οι αναφορές προσφέρουν έναν άμεσο τρόπο έκφρασης στο λαό της Ευρώπης. Σε μια περίοδο αύξησης του ευρωσκεπτικισμού σε πολλά από τα κράτη μέλη, το θεωρώ πολύ εύστοχο και σημαντικό.
<P>
Οι ίδιες οι αναφορές λαμβάνονται σοβαρά υπόψη και αναγνωρίζονται. Αυτό αντικατοπτρίζεται σε μια αύξηση στον αριθμό αναφορών. Ως εκ τούτου, το θεωρούμε αποφασιστικής σημασίας ότι όλα τα ζητήματα που εγείρονται σε αυτές τις αναφορές παρακολουθούνται με τον κατάλληλο τρόπο, ώστε να μπορεί να διατηρηθεί η εμπιστοσύνη του κοινού στο θεσμό του Ευρωπαϊκού Κοινοβουλίου. Πρέπει να το παρακολουθούμε προσεκτικά αυτό.
<P>
Επιτρέψτε μου να παραθέσω τρία παραδείγματα. Πρώτον, η αναφορά για μία έδρα για το Ευρωπαϊκό Κοινοβούλιο υπογράφηκε από έναν τεράστιο αριθμό ανθρώπων. Ωστόσο, φαίνεται να υπάρχει αντίσταση στην ιδέα της διεξαγωγής μιας ειλικρινούς συζήτησης εδώ και της παροχής μιας σαφούς απάντησης. Οι πολίτες, ωστόσο, αξίζουν μια απάντηση και οφείλουμε να τους τη δώσουμε.
<P>
Το δεύτερο παράδειγμά μου είναι το έργο οδού ταχείας κυκλοφορίας της Βαλτικής Οδού με όλα τα παρεπόμενα περιβαλλοντικά προβλήματά του. Σε αυτή την περίπτωση, υπήρξε κατάλληλη ανταπόκριση, την οποία οι αναφέροντες έχουν αναγνωρίσει δεόντως.
<P>
Το τρίτο παράδειγμά μου είναι μια υπενθύμιση ότι ενίοτε οι αναφορές σχετίζονται με στόχους τους οποίους η Ευρωπαϊκή Ένωση διακηρύσσει αλλά στη συνέχεια δεν τους επιδιώκει, όπως στην περίπτωση της πρωτοβουλίας Ανοικτού Κοινοβουλίου. " ουσία αυτής της αναφοράς είναι ότι δεν πρέπει να απαιτείται από τους ανθρώπους να αγοράζουν ένα συγκεκριμένο πρόγραμμα υπολογιστή, ώστε να μπορούν να παρακολουθούν το υλικό που μεταδίδεται από το Ευρωπαϊκό Κοινοβούλιο και να απαντούν με τη μόνη επιτρεπτή μορφή. Το Ανοικτό Κοινοβούλιο σημαίνει ανοικτά πρότυπα. Έχουμε μια υποχρέωση εδώ και πρέπει να δράσουμε επ' αυτής.
<SPEAKER ID="122" NAME="Kathy Sinnott">
εξ ονόματος της ομάδας IND/DEM. - Κύριε Πρόεδρε, θεωρώ την Επιτροπή Αναφορών την πλέον σημαντική σε αυτό το Σώμα. Είναι ένα φόρουμ στο οποίο οι πολίτες μάς αναφέρουν με ποιον τρόπο τους επηρεάζουν οι πολυάριθμοι νόμοι με τους οποίους ασχολούμαστε στις άλλες επιτροπές. Χωρίς αυτή την ανάδραση, είμαστε καταδικασμένοι να εργαζόμαστε σε κενό. Ωστόσο, ως προς το έργο του της υπεράσπισης των πολιτών της Ευρώπης, υπάρχει κάτι που λείπει από τη διαδικασία, και αυτό είναι η παρουσία του Συμβουλίου και των Μονίμων Αντιπροσώπων των κρατών μελών. Πώς μπορούμε να μεσολαβούμε για τους πολίτες σε μια διένεξη με τη χώρα τους, χωρίς η χώρα να συμμετέχει στην Επιτροπή Αναφορών;
<P>
Ο λαός της Ιρλανδίας προσήλθε στην Επιτροπή Αναφορών με τρεις αναφορές αναφορικά με τον πλέον πολύτιμο και ευαίσθητο αρχαιολογικό μας χώρο: την περιοχή της Tara, πατρίδα των Υψηλών Βασιλέων και του Αγίου Πατρικίου. " Επιτροπή Αναφορών ανταποκρίθηκε με ενθουσιασμό, ζήτησε να σταματήσει η καταστροφή αυτού του χώρου και κάλεσε την Επιτροπή να παρακολουθήσει την υπόθεσή της κατά των ιρλανδικών αρχών, ωστόσο τίποτα δεν έχει αλλάξει. " καταστροφή είναι σχεδόν ολοκληρωτική. Σύντομα θα υπάρξει μια πύλη διοδίων στο σημείο όπου κάποτε βρισκόταν η πατρίδα των Υψηλών Βασιλέων. Ο ιρλανδικός λαός, εύλογα, δεν θα ξεπεράσει την απογοήτευσή του.
<SPEAKER ID="123" NAME="Frank Vanhecke" AFFILIATION="NI">
(NL) Κύριε Πρόεδρε, με ανάμεικτα συναισθήματα, διάβασα την έκθεση του 2007 της Επιτροπής Αναφορών. Θετικά συναισθήματα εν πρώτοις, επειδή είναι αυτονόητο ότι οι πολίτες μας έχουν το δικαίωμα να βλέπουν την ορθή εφαρμογή όλης της νομοθεσίας. Φυσικά, δεν έχω κανένα πρόβλημα με ανθρώπους που προσφεύγουν σε οποιονδήποτε οργανισμό, περιλαμβανομένου ασφαλώς του Ευρωπαϊκού Κοινοβουλίου, προκειμένου να υλοποιηθούν αυτοί οι νόμοι, αν κάποια εθνική ή τοπική αρχή αρνείται να το πράξει. " έκθεση του 2007 βρίθει παραδειγμάτων περιπτώσεων όπου η Επιτροπή Αναφορών ορθά ανέλαβε δράση.
<P>
Ωστόσο, τα συναισθήματά μου ήταν ανάμεικτα, επειδή, από την άλλη πλευρά, ανησυχώ ιδιαίτερα και θορυβούμαι από την αυξανόμενη καταπάτηση του ευρωπαϊκού δικαίου, από όλο και περισσότερες ευρωπαϊκές παρεμβάσεις και αναμείξεις σε υποθέσεις που, κατ' εμέ, είναι αδιαμφισβήτητα ζητήματα επικουρικότητας και θα ήταν καλύτερα να επαφίονταν στα κράτη μέλη. Στην περιφέρειά μου της Φλαμανδίας, για παράδειγμα, βλέπουμε την Ευρώπη να παρεμβαίνει όλο και περισσότερο σε ζητήματα μείζονος σημασίας για εμάς. Αναφέρομαι ιδίως στην προάσπιση της ολλανδικής μας γλώσσας, του πολιτισμού και της ταυτότητάς μας στην πρωτεύουσα των Βρυξελλών και στην περιοχή της Φλαμανδίας πέριξ των Βρυξελλών, το Vlaamse Rand. Σε ζητήματα όπως αυτά, βρίσκουμε ευρωκράτες που γνωρίζουν πολύ λίγα σχετικά με το όλο θέμα να μας κάνουν κήρυγμα με πολύ γενικούς όρους και να μας υποδεικνύουν τι να πράξουμε. Αυτό μας εξοργίζει και είναι απαράδεκτο.
<P>
Παρατηρώ επίσης ότι αυτή η έκθεση επανειλημμένως αναφέρεται στις διαδικασίες που παρατίθενται στη Συνθήκη της Λισαβόνας. Πρέπει να τονίσω για μία ακόμη φορά ότι, μετά την αρνητική ψήφο στην Ιρλανδία, η Συνθήκη της Λισαβόνας είναι πολιτικά και νομικά καταδικασμένη. Εμείς από την Επιτροπή Αναφορών, ενδεχομένως περισσότερο από οποιαδήποτε άλλα μέλη αυτού του Σώματος, πρέπει να επιδείξουμε σεβασμό για τις νομικές πραγματικότητες και τη δημοκρατικά εκπεφρασμένη φωνή του λαού, στην προκειμένη περίπτωση του ιρλανδικού λαού, που παραπέταξε τη Συνθήκη της Λισαβόνας στον κάδο απορριμμάτων της ιστορίας.
<SPEAKER ID="124" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, ο συνάδελφος David Hammerstein είναι πάντα ευαίσθητος σε θέματα που αφορούν τους πολίτες και είχα την ευκαιρία να διαπιστώσω την ευαισθησία του σε αποστολές που κάναμε μαζί στην Επιτροπή Αναφορών. Έτσι με πολύ ευαισθησία θέλει να παρουσιάζει το έργο της Επιτροπής Αναφορών σε μία πρωτότυπη, θα έλεγα, έκθεση γιατί δεν είναι η συνήθης έκθεση που παρουσιάζουμε κάθε χρόνο αλλά προσπαθεί να κάνει να ξεπροβάλουν κάποιες περιπτώσεις που απασχόλησαν την επιτροπή. Προσπάθεια βέβαια είναι η Επιτροπή Αναφορών να βελτιώσει την αποτελεσματικότητά της, να ανταποκριθεί στις προσδοκίες των Ευρωπαίων πολιτών για να εξασφαλιστεί η εμπιστοσύνη τους μέσα από τη διαπραγμάτευση των υποθέσεών τους, ξεχωρίζοντας τι είναι το δικαίωμα αναφοράς προς το Ευρωπαϊκό Κοινοβούλιο και τι είναι η υποβολή καταγγελίας στην Ευρωπαϊκή Επιτροπή και σε άλλα όργανα.
<P>
" κατανόηση των διαφορών των διαδικασιών από τους πολίτες έχει μεγάλη σημασία. Δεν στοχεύουμε σε περισσότερες αναφορές. Στοχεύουμε σε αναφορές που έχουν ουσιαστικό περιεχόμενο και δεν έχουν πολιτικό χαρακτήρα. Γι' αυτό θέλουμε μια γραμματεία ακέραιη που δεν θα ανακατεύεται στις πολιτικές διαφορές και δεν θα καθορίζει τη διαδικασία αναφορών με βάση τις πολιτικές εξελίξεις της χώρας.
<P>
Έτσι λοιπόν, και στην περίπτωση των δικαστικών αποφάσεων θέλουμε να μην ανακατεύεται η Επιτροπή Αναφορών στις δικαστικές εξελίξεις και να σέβεται τις αποφάσεις του Ευρωπαϊκού Δικαστηρίου. " αύξηση των μελών της επιτροπής, από 25 σε 40, δεν είδαμε να φέρνει αποτελέσματα. Κοιτάξτε τα αποτελέσματα των ψηφοφοριών. Πόσοι συνάδελφοι ψηφίζουν; Ποτέ δεν είναι οι 25 που αποτελούσαν πρώτα την Επιτροπή Αναφορών.
<P>
Οι εξωδικαστικές διαδικασίες είναι πολύτιμη διέξοδος για τους πολίτες και ευτυχώς έχουμε και την περίπτωση του SOLVIT για τις περιπτώσεις που ασχολούνται με την εσωτερική αγορά, μια ευκαιρία που πρέπει να εκμεταλλευτούν οι πολίτες και, κυρίως, να γίνονται όλα με διαφάνεια και ανεξαρτησία έτσι ώστε να ανταποκριθούμε στο έργο μας.
<SPEAKER ID="125" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, το 2007 το Ευρωπαϊκό Κοινοβούλιο έλαβε περισσότερες από 1.500 αναφορές, το οποίο είναι 50% περισσότερο από το προηγούμενο έτος. Αυτό καταδεικνύει αναμφίβολα ότι υπάρχει αυξημένη ενημέρωση μεταξύ των κατοίκων μας ότι μπορούν να διεκδικούν τα δικαιώματά τους σε ευρωπαϊκό επίπεδο.
<P>
Περισσότερες από 500 αναφορές συζητήθηκαν στη διάρκεια συσκέψεων της Επιτροπής Αναφορών, 159 εκ των οποίων με την παρουσία των αναφερόντων. Επιπλέον, το 2007 οργανώθηκαν 6 επισκέψεις ενημέρωσης στη Γερμανία, την Ισπανία, την Ιρλανδία, την Πολωνία, τη Γαλλία και την Κύπρο, ως αποτέλεσμα των οποίων εκπονήθηκαν συστάσεις για όλα τα ενδιαφερόμενα μέρη.
<P>
Οι ανησυχίες των πολιτών της ΕΕ, όπως περιέχονται στις αναφορές τους, εστιάζουν κυρίως σε ζητήματα όπως: το περιβάλλον και τον τρόπο προστασίας του, τα δικαιώματα ιδιοκτησίας, το δικαίωμα ελεύθερης μετακίνησης και τα δικαιώματα απασχόλησης, την αναγνώριση επαγγελματικών προσόντων και τις διακρίσεις. " διαδικασία υποβολής μιας αναφοράς μπορεί να έχει θετικό αντίκτυπο στη διαδικασία της ορθής θέσπισης νόμων, ιδίως μέσω της ταυτοποίησης περιοχών, που επισημαίνονται από τους αναφέροντες, όπου το δίκαιο της Ευρωπαϊκής Ένωσης εξακολουθεί να είναι ασθενές ή αναποτελεσματικό. Για αυτόν το λόγο, οι αρμόδιες νομοθετικές επιτροπές πρέπει να καταβάλουν ιδιαίτερη προσοχή στα προβλήματα που περιγράφονται στις αναφορές, κατά την εκπόνηση και τη διαπραγμάτευση νέας ή επικαιροποιημένης νομοθεσίας.
<P>
Λαμβάνοντας υπόψη το γεγονός ότι τα κράτη μέλη δεν επιδεικνύουν πάντα την πολιτική βούληση να εξεύρουν πρακτικές λύσεις στα προβλήματα που περιγράφονται στις αναφορές, η Επιτροπή Αναφορών πρέπει να κινηθεί προς την κατεύθυνση της αύξησης της αποτελεσματικότητας του έργου της, προκειμένου να εξυπηρετεί καλύτερα τους πολίτες της και να ικανοποιεί πλήρως τις προσδοκίες τους. Καλύτερος διοργανικός συντονισμός πρέπει να επιταχύνει τη διαδικασία εξέτασης καταγγελιών, καθώς και το σύστημα της μεταβίβασης αναφορών που θεωρούνται μη αποδεκτές στις αρμόδιες εθνικές αρχές. Το γεγονός ότι οι δραστηριότητες της Επιτροπής Αναφορών είναι αποτελεσματικές δίνει στους κατοίκους ένα καθαρό σήμα ότι οι δικαιολογημένες ανησυχίες τους διερευνώνται αποδοτικά, πράγμα που δημιουργεί έναν πραγματικό σύνδεσμο ανάμεσα στους πολίτες και την Ευρωπαϊκή Ένωση.
<SPEAKER ID="126" NAME="Inés Ayala Sender" AFFILIATION="PSE">
(ES) Κύριε Πρόεδρε, αυτή είναι μία ακόμη έκθεση για την τυπική λειτουργία της Επιτροπής Αναφορών και η αλήθεια είναι ότι πρέπει να αναγνωρίσουμε ότι από τη μία έκθεση έως την επόμενη, η Επιτροπή Αναφορών και ο Ευρωπαίος Διαμεσολαβητής συνεχίζουν να αποτελούν άριστα εργαλεία τα οποία μπορούν να χρησιμοποιούν οι Ευρωπαίοι πολίτες, για να επισημάνουν και να ζητήσουν λύσεις σε εσφαλμένες εφαρμογές του ευρωπαϊκού δικαίου. Ως εκ τούτου, είναι αποφασιστικής σημασίας οι προτάσεις μας να συνεχίσουν να δίνουν στους Ευρωπαίους πολίτες τον πρωταγωνιστικό ρόλο, παρότι ορισμένες φορές η έκβαση των πραγμάτων δεν ήταν ενδεχομένως τόσο ομαλή όσο θα έπρεπε.
<P>
Ορισμένες φορές, ιδίως πρόσφατα, και εδώ πρέπει να ομολογήσω ότι είμαι εξίσου ένοχη όσο ο καθένας, ο πρωταγωνιστικός ρόλος των ΒΕΚ και των πολιτικών τους συζητήσεων, ακόμα και σε εθνικό ή τοπικό επίπεδο, έχει μεγάλη επιρροή σε διαδικασίες όπου τα εθνικά διορθωτικά μέτρα δεν είχαν την αναμενόμενη εξέλιξη, και μπορεί να δώσουν στους πολίτες φρούδες ελπίδες ότι η Ευρωπαϊκή Ένωση μπορεί να επιλύσει όλα τα θέματα. Επομένως, υπάρχει ανάγκη να δώσουμε ένα παράδειγμα ότι η αρχή της επικουρικότητας είναι σημαντική, για να διασφαλιστεί ότι όλα τα σώματα, είτε σε κρατικό, τοπικό, περιφερειακό ή ακόμα και ευρωπαϊκό επίπεδο, έρχονται αντιμέτωπα με όλες τις ευθύνες τους.
<P>
Συνεπώς, θα ήθελα οι πολίτες να είναι σε θέση να ανακτήσουν τον πρωταγωνιστικό τους ρόλο και να το πράξουν μέσω περισσότερης και εκτενέστερης πληροφόρησης για όλες τις ευκαιρίες του δικαιώματος αναφοράς, το γεγονός ότι υπάρχουν και ότι είναι περισσότερες από ποτέ, και πληροφόρησης για τον τρόπο με τον οποίο λειτουργούν τα άλλα μέσα προσφυγής, είτε τοπικά, περιφερειακά ή εθνικά, έτσι ώστε η προσφυγή στο Ευρωπαϊκό Κοινοβούλιο, η προσφυγή σε μια αναφορά, να είναι πραγματικά κατάλληλη και αποτελεσματική και να μην καταλήγει τελικά σε απογοήτευση.
<P>
Πιστεύω επίσης ότι υπάρχουν αντιφάσεις σε κάποιες από τις προτάσεις που κατατέθηκαν από τον εισηγητή: ακούσαμε ότι οι πόροι είναι ανεπαρκείς, υπάρχουν καθυστερήσεις, ανούσιες απαντήσεις, αναπαραγωγή υποθέσεων, ωστόσο οι προτάσεις περιλαμβάνουν, για παράδειγμα, τη μεταφορά του μητρώου αναφορών στη Γραμματεία. Πιστεύω ότι αυτό θα υποβάθμιζε το προφίλ των αναφορών και ...
<SPEAKER ID="127" NAME="Πρόεδρος">
Δεν υπάρχει κανείς στη λίστα έκτακτων παρεμβάσεων αυτήν τη στιγμή. Ο κανόνας είναι κανόνας. Επομένως, μπορείτε να ολοκληρώσετε την ομιλία σας!
<SPEAKER ID="128" NAME="Inés Ayala Sender" AFFILIATION="PSE">
(ES) Σας ευχαριστώ κ. Πρόεδρε. Αν αυτή είναι άλλη μία όψη της ευελιξίας, σας είμαι ευγνώμων για αυτό.
<P>
Πιστεύω, ως εκ τούτου, ότι πρέπει να τηρούμε το μητρώο των αναφορών στην Προεδρία. Είμαι της άποψης ότι δεν πρέπει να υποβαθμίσουμε το καθεστώς των αναφορών και η τήρηση του μητρώου στην Προεδρία θα παρείχε και μάλιστα θα διατηρούσε την προβολή για αναφορές στην Αίθουσά μας, καθώς δεν θα περιορίζονταν στην Επιτροπή Αναφορών.
<P>
Ενδιαφέρομαι επίσης, και θα ήθελα να ακούσω την άποψη της Επιτροπής - του κ. McCreevy - επ' αυτού, εφόσον είναι εδώ, για τις προτάσεις του εισηγητή για την αναθεώρηση της διαδικασίας παραβίασης. Θα ήθελα να μας δώσει κάποιες διευκρινίσεις.
<P>
Τέλος, ενδιαφέρομαι επίσης για το ρόλο της ενημέρωσης και της πειστικής απόδειξης υπό συζήτηση. Πιστεύω ότι ο ρόλος της Επιτροπής Αναφορών μας και τα καθήκοντά της πρέπει να είναι η διατήρηση της θέσης των πολιτικών και των πολιτών που απαιτούν να λειτουργούν οι άλλες εξουσίες, τα άλλα θεσμικά όργανα, όπως πρέπει.
<SPEAKER ID="129" NAME="Charlie McCreevy">
Μέλος της Επιτροπής. - Κύριε Πρόεδρε, θα ήθελα απλώς να ευχαριστήσω τον κ. Hammerstein για την έκθεσή του, και επίσης τον πρόεδρο της επιτροπής, κ. Libicki, και τους αντιπροέδρους, για όλο το έργο που έχουν επιτελέσει σε συνεργασία μαζί μας επί σειρά ετών. Πιστεύω ότι το πνεύμα συνεργασίας θα συνεχίσει μέχρι το τέλος αυτού του νομοθετικού σώματος.
<SPEAKER ID="130" NAME="David Hammerstein">
εισηγητής. - (ES) Κύριε Πρόεδρε, θα ήθελα να εκφράσω τις ευχαριστίες μου για όλες τις συνεισφορές, που προσπάθησα να συμπεριλάβω στην έκθεση.
<P>
Τα σχόλια για τη βραδύτητα των διαδικασιών έχουν αξία. Μία από τις αιτίες της είναι το μητρώο αναφορών: δεν υπάρχει λόγος ο αναφέρων να αναμένει τρεις ή τέσσερις μήνες, απλώς για να λάβει έναν αριθμό για την αναφορά του. Αυτός είναι ο λόγος της μεταφοράς τους στις Βρυξέλλες υπό την Προεδρία και, με τη συνδρομή της Γραμματείας της Επιτροπής Αναφορών, της καταχώρησης των αναφορών εδώ. Δεν τίθεται κανένα απολύτως θέμα υποβάθμισης των αναφορών.
<P>
Πολλά σχόλια έχουν γίνει για την ανεπαρκή εφαρμογή του Κοινοτικού δικαίου ή τη μη συμμόρφωση προς αυτό, σε πολλές περιπτώσεις. Εμείς, στην Επιτροπή Αναφορών, εποπτεύουμε αυτή την έλλειψη εφαρμογής. Σε καμία περίπτωση, δεν θεωρούμε την εργασία μας ανάμειξη. Το γεγονός ότι ο Πρόεδρος της Επιτροπής, ένας Πολωνός, επισκέπτεται την Ισπανία δεν αποτελεί ανάμειξη. Είναι ζήτημα ευρωπαϊκού δικαίου.
<P>
" Επιτροπή Αναφορών προσφέρει στους πολίτες προσφυγή στο Κοινοτικό δίκαιο, όταν έχουν εξαντληθεί τα διορθωτικά μέτρα στις χώρες τους. Σε καμία περίπτωση δεν πιστεύω ότι κάποια υπόθεση έχει δεχθεί την παραμικρή πολιτική επιρροή. Οι σημαντικές υποθέσεις που έχουν προσελκύσει την προσοχή της Επιτροπής Αναφορών ήταν εκείνες όπου υπήρχε συνεχής παραβίαση, επί πολλά έτη, του Κοινοτικού δικαίου και, επομένως, ήρθαν στο σωστό μέρος, την Επιτροπή Αναφορών.
<P>
Οι πόροι της Γραμματείας της Επιτροπής Αναφορών είναι σημαντικοί, προκειμένου να διατηρήσει την αυτονομία και την ανεξαρτησία της. Υπό τύπον παραδείγματος, αν υιοθετήσουμε την άποψη ότι μια μέθοδος προμηθειών για μια υπηρεσία υπολογιστών την οποία δεν μπορεί να χειριστεί το Κοινοβούλιο ή το Συμβούλιο και η Επιτροπή είναι εσφαλμένη, πώς μπορούμε να ζητήσουμε τη γνώμη της Ευρωπαϊκής Επιτροπής για τις μεθόδους προμηθειών της, αν δεν έχουμε τα μέσα να διεξαγάγουμε μια αυτόνομη, ανεξάρτητη έρευνα; Απλώς δεν μπορούμε.
<P>
Για αυτόν το λόγο χρειαζόμαστε μεγαλύτερο δυναμικό και είναι προφανές σε όλα τα μέλη της Επιτροπής Αναφορών ότι η Γραμματεία έχει πολύ έργο και χρειάζεται περισσότερους πόρους.
<SPEAKER ID="131" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 23 Σεπτεμβρίου 2008.

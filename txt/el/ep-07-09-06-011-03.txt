<CHAPTER ID="011-03">
3. Χρηματοδότηση του ειδικού δικαστηρίου για τη Σιέρρα Λεόνε (ψηφοφορία)
<P>
Ψήφισμα σχετικά με τη χρηματοδότηση του Ειδικού Δικαστηρίου για τη Σιέρρα Λεόνε
<P>
- Πριν από την ψηφοφορία:
<SPEAKER ID="168" NAME="Bernd Posselt" AFFILIATION="PPE-DE">
Κύριε Πρόεδρε, η Ομάδα μου είχε αποφασίσει να ζητήσει ονομαστικές ψηφοφορίες. Εξαιτίας τεχνικού λάθους μίας νέας συνεργάτιδας φαίνεται ότι το αίτημά μας δεν έφθασε ως εσάς. Σας παρακαλώ να δεχτείτε το αίτημά μας για ονομαστική ψηφοφορία, αφού φαίνεται πως το πρόβλημα ήταν τεχνικό.
<SPEAKER ID="169" NAME="Πρόεδρος">
Δεν θα στήσουμε ειδικό δικαστήριο για το μέλος του επιτελείου σας. Συνεπώς, αν δεν υπάρχουν αντιρρήσεις από το Σώμα, θα διεξαγάγουμε ψηφοφορία με ονομαστική κλήση κατά την τελική ψηφοφορία.
<P>
- Πριν από την ψηφοφορία επί της παραγράφου 6:
<SPEAKER ID="170" NAME="Glyn Ford" AFFILIATION="PSE">
(EN) Σας ευχαριστώ. Δεδομένου ότι ο κ. Agnoletto είναι απών, μπορώ να εισηγηθώ την προφορική τροπολογία στην παράγραφο 6 εξ ονόματός του; Νομίζω ότι οι βουλευτές θα την έχουν στους καταλόγους ψηφοφορίας τους, αλλά σε περίπτωση που δεν την έχουν, αναφέρει τα εξής: "καλεί την Επιτροπή να εξασφαλίσει τη συνεχή χρηματοδότηση τόσο των κύριων όσο και των μη κύριων δραστηριοτήτων του Ειδικού Δικαστηρίου στα προσεχή εθνικά προγράμματα με τη Σιέρρα Λεόνε· καλεί της αρχές της Σιέρρα Λεόνε να θεωρήσουν προτεραιότητες την απονομή δικαιοσύνης κατά τη μεταβατική περίοδο, καθώς και την ανεξαρτησία της δικαιοσύνης".
<P>
(Το Κοινοβούλιο συμφώνησε να δεχθεί την προφορική τροπολογία)
<SPEAKER ID="172" NAME="Francesco Enrico Speroni" AFFILIATION="UEN">
(IT) Κύριε Πρόεδρε, κυρίες και κύριοι, παρατήρησα ότι η γραφική απεικόνιση των αποτελεσμάτων της ψηφοφορίας άλλαξε. Ωστόσο, για την ψηφοφορία με ονομαστική κλήση νομίζω ότι οι φιγούρες είναι μόνο ανδρικές και δεδομένου ότι ψηφίζουν και γυναίκες ζητώ να προσαρμοστούν οι εικόνες ώστε να ανταποκρίνονται στην πραγματικότητα.
<SPEAKER ID="173" NAME="Πρόεδρος">
" παρατήρησή σας είναι εύλογη, αλλά δεδομένου ότι υπάρχουν μόνο τρεις φιγούρες είναι δύσκολο να είμαστε δίκαιοι προς όλους. Θα πρέπει λοιπόν να εξετάσουμε τον αριθμό των φιγούρων.

<CHAPTER ID="012">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="116" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, το 2009 θα φέρει πολλές αλλαγές και προκλήσεις για το Ευρωπαϊκό Κοινοβούλιο. Όχι μόνο θα διεξαχθούν εκλογές και θα ξεκινήσει νέα κοινοβουλευτική θητεία, αλλά επίσης, το πιο σημαντικό, οι προκλήσεις που συνδέονται με τη θέση σε ισχύ της Συνθήκης της Λισαβόνας πρέπει να αντιμετωπιστούν. " ζωή κινείται συνεχώς, και δεν αναφέρομαι αποκλειστικά στην πολιτική ζωή. Έρχεται μια εποχή που χρειάζονται αλλαγές, μαζί με νέα σχέδια και προσεγγίσεις για δράση. Μιλώντας πιο γενικά, απαιτούνται μεγαλύτερες οικονομικές εισροές, προκειμένου οι αλλαγές να είναι αποδοτικές. Παρόλα αυτά, οι πόροι του προϋπολογισμού πρέπει να διοικούνται πιο αποτελεσματικά και κάθε περιττή γραφειοκρατία πρέπει να παταχθεί.
<SPEAKER ID="118" NAME="Zita Pleštinská" AFFILIATION="PPE-DE">
(SK) Ψήφισα υπέρ της έκθεσης του κ. Paul Rübig, επειδή το πρόγραμμα Εurostars είναι, κατά τη γνώμη μου, μια σημαντική πρωτοβουλία της Ευρωπαϊκής Επιτροπής για τη στήριξη των ΜΜΕ που δραστηριοποιούνται στην έρευνα και την ανάπτυξη.
<P>
Παρά το γεγονός ότι οι ΜΜΕ δημιουργούν σχεδόν το 70% του ΑΕΠ της ΕΕ, το δυναμικό τους στον τομέα της έρευνας και ανάπτυξης δεν έχει ακόμα αξιοποιηθεί πλήρως. Θα ήθελα να υπογραμμίσω την προσπάθεια του εισηγητή να επιτρέψει σε όσο το δυνατό περισσότερες ΜΜΕ να συμμετάσχουν στο πρόγραμμα. Σύμφωνα με την αρχική πρόταση, πολλές ΜΜΕ θα αποκλείονταν από τη διαδικασία, αφού θα έπρεπε να συνεισφέρουν τουλάχιστον το 50% του συνολικού κόστους των σχεδίων. Κατόπιν της συμφωνίας μεταξύ του Ευρωπαϊκού Κοινοβουλίου και του Συμβουλίου, οι ΜΜΕ θα επιτρέπεται να συμμετέχουν και να συνεργάζονται σε προτάσεις σχεδίων στον τομέα της έρευνας και της ανάπτυξης.
<P>
Είμαι ικανοποιημένη που η Σλοβακία βρίσκεται ανάμεσα στις 29 συμμετέχουσες χώρες οι οποίες έχουν ήδη εκφράσει τη στήριξή τους σε αυτό το πρόγραμμα. Είναι ύψιστης σημασίας ότι οι μικρομεσαίοι επιχειρηματίες της Σλοβακίας λαμβάνουν πληροφορίες για την πρόσβαση στη χρηματοδότηση για έρευνα ανάπτυξη στα πλαίσια αυτού του προγράμματος, και ότι το δυναμικό για έρευνα αυξάνεται στη Σλοβακία και σε άλλες υπανάπτυκτες περιοχές της Ευρώπης.
<P>
" ευρωπαϊκή βάση δεδομένων για την έρευνα και την καινοτομία, στην οποία η Επιτροπή θα δημοσιεύσει τα αποτελέσματα των σχεδίων που έχουν διεξαχθεί στα πλαίσια αυτού του προγράμματος θα αποτελέσει χρήσιμο σημείο αναφοράς για τις ΜΜΕ.
<SPEAKER ID="119" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, δεν θα μιλήσω δευτερόλεπτο περισσότερο, ίσως για ένα δευτερόλεπτο λιγότερο. Θέλω απλώς να πω ότι ήταν τιμή για μένα να ψηφίσω υπέρ της έκθεσης του φίλου μου Paul Rübig, η οποία περιέγραφε αυτήν την πρόταση απόφασης με στόχο τη στήριξη των ΜΜΕ.
<P>
Αυτό που θα ήθελα, πάνω από οτιδήποτε άλλο -και το οποίο με κρατά ξάγρυπνο για πολλές νύχτες- είναι ότι πρέπει να υπάρχουν σε αυτήν σχέδια τα οποία να λαμβάνουν υπόψη την εμπειρία, τις ικανότητες και τις αναμνήσεις των μεγαλύτερων σε ηλικία ανθρώπων, οι οποίοι μπορούν να διδάξουν τους νεότερους πάρα πολλά για τις ΜΜΕ και να ωφελήσουν έτσι όλες τις χώρες της ΕΕ και την ίδια την Ευρωπαϊκή Ένωση. Κύριε Πρόεδρε, όπως βλέπετε μου μένουν ακόμα πέντε δευτερόλεπτα για να ευχηθώ buon appetito σε όλους τους φίλους μου που είχαν την ευγενή καλοσύνη να παραμείνουν για να ακούσουν τη δήλωσή μου.
<SPEAKER ID="121" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, όλες οι πρωτοβουλίες οι οποίες στοχεύουν στη στήριξη και στην τόνωση της εξόρυξης άνθρακα και της παραγωγής χάλυβα αξίζουν τη στήριξη του Ευρωπαϊκού Κοινοβουλίου. Οι προαναφερθείσες δραστηριότητες είναι ιδιαίτερα σημαντικές, επειδή καμία ταχεία αναπτυσσόμενη οικονομία δεν μπορεί να ευημερήσει χωρίς αυτούς τους τομείς παραγωγής. Αξίζει επίσης να θυμόμαστε ότι οι μεγαλύτεροι παραγωγοί αυτών των πρώτων υλών βρίσκονται εκτός Ευρωπαϊκής Ένωσης, και ότι συγκριτικά η θέση των κρατών μελών είναι πράγματι πολύ χαμηλή.
<P>
Δεν υπάρχει αμφιβολία ότι η ζήτηση για άνθρακα και χάλυβα θα συνεχίσει να αυξάνεται, καθοδηγούμενη από τις ταχέως αναπτυσσόμενες οικονομίες της Ασίας. Παρά την ανάγκη σταδιακής αντικατάστασης του άνθρακα με ανανεώσιμα και περισσότερο φιλικά προς το περιβάλλον καύσιμα, ο άνθρακας θα παραμείνει βασική πηγή ενέργειας και πλούτου για πολλές περιοχές της Ευρωπαϊκής Ένωσης για πολύ καιρό ακόμη στο μέλλον.
<SPEAKER ID="123" NAME="Tunne Kelam" AFFILIATION="PPE-DE">
(EN) Κύριε Πρόεδρε, ψήφισα για την τροπολογία 3, που κατατέθηκε από τον κ. Szymański, η οποία αποτελεί ισχυρότερη έκφραση της γενικής μας στάσης να αποφεύγουμε την παρουσία των υψηλόβαθμων ηγετών των κρατών στην τελετή έναρξης των Ολυμπιακών του Πεκίνου. Ο κ. Szymański θεωρεί ότι υπάρχει διασύνδεση μεταξύ της παρουσίας των ηγετών των κρατών και της πιθανής στήριξης των εσωτερικών πολιτικών των αρχών της Κίνας. Νομίζω ότι μπορεί να αποτελέσει προειδοποιητικό σήμα προς τις αρχές της Κίνας, προκειμένου να καταστήσει αυτήν τη διασύνδεση πιο ευδιάκριτη. Για τον λόγο αυτό ψήφισα υπέρ της τροπολογίας 3.
<SPEAKER ID="124" NAME="Zuzana Roithová" AFFILIATION="PPE-DE">
(CS) Το Ευρωπαϊκό Κοινοβούλιο απέδειξε για άλλη μια φορά ότι αποτελεί πρότυπο όσον αφορά την προστασία των ανθρωπίνων δικαιωμάτων. Αυτό συμβαίνει, επειδή έχουμε πετύχει ευρεία πολιτική συναίνεση όσον αφορά την καταδίκη των παραβιάσεων των ανθρωπίνων δικαιωμάτων στην Κίνα, η οποία, αντίθετα σε κάθε προσδοκία, σκληραίνει παρά χαλαρώνει το απολυταρχικό καθεστώς της στον δρόμο προς τους Ολυμπιακούς. " Ολυμπιακή Επιτροπή κάνει τα στραβά μάτια ισχυριζόμενη ότι ο αθλητισμός και τα ανθρώπινα δικαιώματα δεν σχετίζονται. Με σοκάρει αυτή η πραγματιστική προσέγγιση, η οποία απέχει πολύ από τα αυθεντικά ιδεώδη των Ολυμπιακών Αγώνων.
<P>
Καλώ όλους τους βουλευτές να προσφύγουν εγγράφως στους πρωθυπουργούς των κυβερνήσεών τους, όπως έκανα εγώ, προκειμένου να ανακοινώσουν κατεπειγόντως το μποϋκοτάζ της τελετής έναρξης, εκτός αν η Κίνα συμφωνήσει στη διεξαγωγή διαλόγου με τον λαό του Θιβέτ και κυρώσει το Διεθνές Σύμφωνο για τα Αστικά και Πολιτικά Δικαιώματα. Κατά τη γνώμη μου, το γεγονός ότι οι αρχηγοί κρατών των κρατών μελών δεν έχουν ακόμη αποφασίσει να υιοθετήσουν κοινή προσέγγιση μπορεί να θεωρηθεί στην καλύτερη περίπτωση ως πλάνη και στην χειρότερη ως αποτυχία.
<SPEAKER ID="125" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η Ευρωπαϊκή Ένωση πρέπει να μιλά με μια φωνή σε τόσο σημαντικά ζητήματα όπως η ελευθερία, η δημοκρατία και τα ανθρώπινα δικαιώματα. Για τον λόγο αυτό ήταν τόσο απαραίτητο να υιοθετήσει σαφή στάση όσον αφορά την κατάσταση στο Θιβέτ και να αναλάβει αποφασιστικά μέτρα, προκειμένου να πείσει την Κίνα να σεβαστεί αυτές τις αξίες. Αποτελεί ηθικό καθήκον μας να θυμίσουμε στην Κίνα τις υποσχέσεις που έδωσε προς την παγκόσμια κοινή γνώμη αναφορικά με το θέμα των ανθρωπίνων δικαιωμάτων, όταν ζητούσε τη διοργάνωση των Ολυμπιακών Αγώνων. Μέχρι σήμερα, η Κίνα έχει αποτύχει να κρατήσει οποιαδήποτε από αυτές τις υποσχέσεις.
<P>
" Κίνα είναι τώρα οικονομική δύναμη που δεν μπορεί να αγνοηθεί. Είναι πολύ λάθος, όμως, για τους πολιτικούς να δίνουν προτεραιότητα στην επίτευξη ειδικών οικονομικών στόχων και ευνοϊκών εμπορικών συμφωνιών αντί για την προστασία των θεμελιωδών αξιών.
<P>
Πρέπει να μπει ένα τέλος στην πολιτική διαχωρισμού των οικονομικών ζητημάτων από τα ανθρώπινα δικαιωμάτα στις συναλλαγές μας με την Κίνα. Αυτό όμως δεν πρέπει να σημαίνει ότι θα είμαστε παραγκωνισμένοι οικονομικά. Πράγματι το αντίθετο ισχύει. " Κίνα είναι αυτή που πρέπει να πεισθεί να δεσμευθεί από τα διεθνή πρότυπα και να τα σεβαστεί.
<SPEAKER ID="127" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, συνεργάζομαι στενά με συναδέλφους από το κοινοβούλιο της Κροατίας εξ ονόματος του Ευρωπαϊκού Κοινοβουλίου, και για τον λόγο αυτό η παρέμβασή μου.
<P>
Την ίδια στιγμή που η Κροατία κήρυξε την ανεξαρτησία της, αποφάσισε ότι η Ευρωπαϊκή Ένωση ήταν το κλειδί για το μέλλον της. Πρέπει να πιστώσουμε τις αρχές της Κροατίας για όλες τις δράσεις που ανέλαβαν, προκειμένου να λύσουν κρίσιμα θέματα. Αναφέρομαι, για παράδειγμα, στην αναμόρφωση του δημόσιου τομέα και του συστήματος απονομής δικαιοσύνης, και στις δράσεις που στόχευαν στην καταπολέμηση της διαφθοράς. " Κροατία συνεργάζεται στενά με το Διεθνές Ποινικό Δικαστήριο για την Πρώην Γιουγκοσλαβία στη Χάγη. Είναι αξιέπαινη για τη διάταξη που περιλαμβάνεται στο Σύνταγμά της για την ενσωμάτωση των εθνικών μειονοτήτων στην κοινωνική και πολιτική ζωή.
<P>
" Κροατία χρειάζεται την Ευρωπαϊκή Ένωση, και η Ευρωπαϊκή Ένωση χρειάζεται την Κροατία, μεταξύ άλλων λόγω της γεωστρατηγικής της θέσης. " προσχώρηση της Κροατίας θα την βοηθήσει να σταθεροποιήσει τα Δυτικά Βαλκάνια και να διασφαλίσει ότι η δημοκρατία αναπτύσσεται πλήρως στην περιοχή.
<SPEAKER ID="128" NAME="Borut Pahor" AFFILIATION="PSE">
(SL) Κύριε Πρόεδρε, παρότι ελπίζω ότι η Κροατία θα ολοκληρώσει τις διαπραγματεύσεις της με την Ευρωπαϊκή Ένωση το συντομότερο, νωρίτερα σήμερα απέσυρα τη στήριξή μου για την έκθεση του κ. Swoboda για έναν συγκεκριμένο λόγο: η τροπολογία, η οποία επιδοκιμάστηκε από την πλειοψηφία, κατά τη γνώμη μου αναγείρει σοβαρή ανησυχία, επειδή αντιπροσωπεύει ένα προηγούμενο αναφορικά με τις αποφάσεις του Ευρωπαϊκού Κοινοβουλίου, αφού κάνει αυθαίρετες εκτιμήσεις σχετικά με τις ημερομηνίες που θα ολοκληρωθούν οι διαπραγματεύσεις. Ειδικότερα, ο εισηγητής κ. Swoboda πρότεινε την αντικατάσταση της λέξης "θα μπορούσε" με τη φράση "θα πρέπει σε κάθε περίπτωση", η οποία σημαίνει ότι προτείνει οπωσδήποτε, ανεξάρτητα από οποιαδήποτε κριτήρια αναφοράς, οι διαπραγματεύσεις μεταξύ Κροατίας και Ευρωπαϊκής Ένωσης να έχουν ολοκληρωθεί το έτος 2009.
<P>
Πιστεύω ότι η Ευρωπαϊκή Ένωση πάντα επέμενε ότι τα κριτήρια αναφοράς πρέπει να τηρούνται, και ότι αυτό αποτελεί συνεπώς όρο για την ολοκλήρωση οποιωνδήποτε διαπραγματεύσεων. Παρόλα αυτά στην έκθεσή του σήμερα ο Hannes Swoboda και το Ευρωπαϊκό Κοινοβούλιο δήλωσαν ότι, ανεξαρτήτως κάθε όρου, σε κάθε περίπτωση, η Επιτροπή πρέπει να ολοκληρώσει τις διαπραγματεύσεις της με την Κροατία μέχρι το τέλος του 2009. Αυτό το βρίσκω απαράδεκτο.
<SPEAKER ID="129" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, η Λίγκα του Βορρά ψηφίζει κατά της έκθεσης Swoboda για την Κροατία, διαμαρτυρόμενη για την απόρριψη των τροπολογιών που καταθέσαμε σε υπεράσπιση των απαραβίαστων δικαιωμάτων της δικής μας ιταλικής, βενετικής, μειονότητας.
<P>
Στις αλύτρωτες περιοχές της Ίστρια και της Δαλματίας οι λαοί των Fiume και των Pola απαιτούν τα δικαιώματά τους, δικαιώματα τα οποία ποδοπατούνται ακόμα πάνω από 60 χρόνια μετά τη λήξη του πολέμου. Είναι μια πληγή που πρέπει να γιατρευτεί. " Κροατία δεν μπορεί να συνεχίσει να μην ακούει τις κραυγές αγωνίες των συμπατριωτών μας, οι οποίοι δεν ζητούν τίποτα άλλο από σεβασμό για την ιστορία τους, τα βάσανά τους και τα δικαιώματά τους.
<P>
Είναι απίστευτο ότι οι συνάδελφοί μας της Αριστεράς κατηγορούν τη Λίγκα του Βορρά, στη χώρα μας, για έλλειψη αίσθησης της ιταλικής ταυτότητας και μας προκαλούν λέγοντας ότι οι υπουργοί μας θα έπρεπε να τραγουδούν το Fratelli d'Italia, ενώ στο Κοινοβούλιο, στο Στρασβούργο, όταν συζητάμε για τα δικαιώματα των ιταλών και βενετών συμπατριωτών μας -οι οποίοι υφίστανται διώξεις ακόμη και σήμερα και στερούνται τα θεμελιώδη δικαιώματά τους- ψηφίζουν μαζί με τους κληρονόμους των τιτοϊκών διωκτών και δραστών των σφαγών της Foibe. Ίσως οι συμπατριώτες μας να είναι ένοχοι γιατί είναι αντικομουνιστές και πατριώτες όπως και εμείς τα μέλη της Λίγκας του Βορρά είμαστε αντικομουνιστές και πατριώτες.
<SPEAKER ID="131" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, ψήφισα υπέρ του ψηφίσματος για την καταπολέμηση του καρκίνου στη διευρυμένη Ευρώπη επειδή αυτό είναι ένα ιδιαίτερα σημαντικό πρόβλημα. Επηρεάζει εκατομμύρια Ευρωπαίους, ιδίως στα νέα κράτη μέλη. Οι διαγνωστικές εξετάσεις και το screening πρέπει να συγχρηματοδοτούνται ή ακόμη και να χρηματοδοτούνται πλήρως σε επίπεδο Ένωσης. Τα μέτρα αυτά πρέπει να αποτελέσουν προτεραιότητα για την Ευρωπαϊκή Ένωση και να καταστούν υποχρεωτικά για όλους τους πολίτες.
<P>
" Ευρωπαϊκή Επιτροπή πρέπει να προετοιμάσει πανευρωπαϊκή εκστρατεία έγερσης της ευαισθητοποίησης, η οποία θα παρέχει πληροφορίες για προληπτικά μέτρα, έγκαιρη ανίχνευση και διάγνωση του καρκίνου και για τη θεραπεία του. Ο καρκίνος μπορεί να υπερνικηθεί μόνο, αν στηρίζουμε ο ένας τον άλλο και συντονίζουμε τις προσπάθειές μας. " μάχη κατά του καρκίνου είναι δύσκολη πρόκληση, αλλά μια πρόκληση στην οποία η Ευρώπη και ο κόσμος πρέπει να αντεπεξέλθει.
<SPEAKER ID="133" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, η λογοτεχνία, το θέατρο, η αρχιτεκτονική, οι εικαστικές τέχνες, οι χειροτεχνίες, ο κινηματογράφος και η τηλεόραση επιδεικνύουν την πολιτιστική πολυμορφία της Ευρώπης. Αποτελούν όλα τμήμα της κοινής πολιτιστικής κληρονομιάς της Ευρώπης, ακόμα και αν ανήκουν σε συγκεκριμένες χώρες ή περιοχές εντός της Ευρώπης.
<P>
Ένας από τους στόχους της Ευρωπαϊκής Ένωσης είναι να διατηρήσει και να στηρίξει αυτήν την πολυμορφία και να την καταστήσει ευπρόσιτη σε όλους. Αυτό προβλέπεται για παράδειγμα στη Συνθήκη του Μάαστριχτ, στην οποία εκφράστηκε για πρώτη φορά η πολιτιστική διάσταση της ευρωπαϊκής ολοκλήρωσης. Το Ευρωπαϊκό Κοινωνικό Ταμείο στηρίζει το ίδρυμα Arturo Toscanini στην Ιταλία. Το Ίδρυμα προσφέρει μαθήματα κατάρτισης για άνεργους μουσικούς από τα μέσα της δεκαετίας του 1990. Το πρόγραμμα "Πολιτισμός" είναι μια από τις ναυαρχίδες των προγραμμάτων της Ευρωπαϊκής Ένωσης και εφαρμόζεται μεταξύ του 2007 και του 2013. Ο προϋπολογισμός του φτάνει τα 400 εκατ. ευρώ για αυτήν την περίοδο. Είναι ένα πρόγραμμα για πολιτιστικές δράσεις που δεν είναι οπτικοακουστικής φύσης.
<P>
Πιστεύω ότι πρέπει να επιμείνουμε στη στήριξή μας για τους καλλιτέχνες και για όλες τις δράσεις που προωθούν τον πολιτισμό. Σε τελική ανάλυση, ο πολιτισμός είναι τόσο σημαντικός όσο και η οικονομική ή η βιομηχανική δραστηριότητα. Για τον λόγο αυτόν ακριβώς υπερψήφισα αυτήν την έκθεση.
<SPEAKER ID="135" NAME="Bernard Wojciechowski" AFFILIATION="IND/DEM">
(EN) Κύριε Πρόεδρε, ψήφισα υπέρ της έκθεσης Graça Moura, καθώς ξοδεύουμε ελάχιστο χρόνο και χρήματα για τη στήριξη του πολιτισμού. Εστιάζουμε στην οικονομία, στην αγορά, στην εργασία και στο εμπόριο, αλλά πού θα ήταν η Ευρώπη χωρίς ζωγράφους, μουσικούς και λογοτέχνες;
<P>
Εχθές το βράδυ, ο Επίτροπος Figel μας είπε ότι ο πολιτισμός είναι πιο σημαντικός από τις επιχειρήσεις. Μπορώ μόνο να προσθέσω ότι ο πολιτισμός δημιουργεί επιχειρήσεις ή, με τα λόγια ενός ιστορικού, "δεν θα υπήρχαν ταχυδρόμοι χωρίς τους συγγραφείς".
<P>
Κατά την διακοσιοστή επέτειο από τη γέννηση του Φρειδερίκου Chopin, του πολωνού συνθέτη, ας δείξουμε στον κόσμο ότι η σπουδαία μουσική και ο πολιτισμός γεννήθηκαν σε αυτήν την ήπειρο.
<SPEAKER ID="136" NAME="Zita Pleštinská" AFFILIATION="PPE-DE">
(SK) Ψήφισα υπέρ της ευρωπαϊκής ατζέντας για τον πολιτισμό σε έναν κόσμο παγκοσμιοποίησης, επειδή ο πολιτισμός είναι, κατά τη γνώμη μου, η ψυχή της Ευρώπης και βασική πηγή εμπλουτισμού για τα έθνη μας. Ποια άλλη ήπειρος μπορεί να επιδείξει τόσες πολλές μουσικές μεγαλοφυΐες, διαπρεπείς ζωγράφους, γλύπτες, αρχιτέκτονες και άλλους διεθνούς φήμης καλλιτέχνες;
<P>
Ποτέ δεν ήταν τόσο σημαντικός ο πολιτισμός στην ΕΕ όσο είναι σήμερα. Το αποτέλεσμα της πολιτιστικής ωριμότητας των ευρωπαϊκών περιοχών αναπαριστάται, για παράδειγμα, από το πρόγραμμα Πολιτιστική Πρωτεύουσα της Ευρώπης για την περίοδο 2007 ως 2019.
<P>
Παρακολουθώ με θαυμασμό τον σκληρό ανταγωνισμό για τον τίτλο της Πολιτιστικής Πρωτεύουσας της Ευρώπης για το 2013 μεταξύ των τεσσάρων υποψηφίων της Σλοβακίας, των Košice, Martin, Nitra και Prešov. " επιτροπή που θα επιλέξει τη νικήτρια τον Σεπτέμβριο του 2008 θα έχει ένα πολύ δύσκολο έργο. Όμορφα και αξιόλογα σχέδια γεμάτα πολιτιστικούς θησαυρούς θα προσφέρουν θεσπέσιες εμπειρίες σε όλους όσους επισκέπτονται αυτές τις πόλεις.
<SPEAKER ID="137" NAME="Πρόεδρος">
Είστε καταπληκτική τραγουδίστρια, κυρία Pleštinská. Είχα την τύχη να σας ακούσω να τραγουδάτε σε διάφορες περιστάσεις.
<SPEAKER ID="138" NAME="José Ribeiro e Castro" AFFILIATION="PPE-DE">
(PT) Κύριε Πρόεδρε, θέλω να συγχαρώ την κ. Moura για την έκθεση που εγκρίθηκε σήμερα. Θέλω επίσης να καλωσορίσω και να αποδώσω ιδιαίτερη προσοχή στην παράγραφο 26, η οποία εγκρίθηκε με συντριπτική πλειοψηφία, με 560 ψήφους υπέρ στη διαδικασία ονομαστικής ψηφοφορίας. Αυτή η παράγραφος υπογραμμίζει την αλληλεπίδραση των ευρωπαϊκών γλωσσών με τις άλλες ηπείρους, με χώρες σε όλο τον κόσμο, και το γεγονός ότι είναι ζωτικής σημασίας για την Ευρωπαϊκή Ένωση να γνωρίζει πώς θα προωθήσει συγκεκριμένα αυτές τις γλώσσες και την πολιτιστική αλληλεπίδραση που δημιουργείται και μεταδίδεται από αυτές τις γλώσσες στις εξωευρωπαϊκές τους διαστάσεις . Αυτό συμβαίνει με τα αγγλικά, τα ισπανικά και τα πορτογαλικά, και σε μικρότερο βαθμό με τα γαλλικά. Είμαι σίγουρος ότι ο Επίτροπος Orban θα είναι σε θέση να χρησιμοποιήσει αυτήν την παράγραφο μαζί με την έκθεση της Joan i Marí για την οποία ψηφίσαμε πριν από δύο χρόνια, προκειμένου να καταρτίσει οριστικές κατευθυντήριες γραμμές για την ευρωπαϊκή πολιτική για την πολυγλωσσία. Ειδική στήριξη για τη διάδοση αυτών των γλωσσών, οι οποίες είναι παγκόσμιες ευρωπαϊκές γλώσσες, είναι σαφώς σημαντική στον παγκοσμιοποιημένο κόσμο που ζούμε.
<SPEAKER ID="140" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η κλιματική αλλαγή αντιπροσωπεύει μια πρόκληση για πολλούς τομείς της οικονομίας. Συνιστά επίσης απειλή για την βιοποικιλότητα της Ευρώπης και έχει αρνητική επίδραση στην κοινωνική ανάπτυξη. Ο μόνος τρόπος να εξουδετερώσουμε τις επιπτώσεις της κλιματικής αλλαγής είναι με τον περιορισμό των εκπομπών αερίων του θερμοκηπίου σε περιφερειακό και τοπικό επίπεδο, σε κάθε τομέα της οικονομίας και σε κάθε τομέα της ζωής μας. " Ευρωπαϊκή Ένωση πρέπει να δημιουργήσει συμμαχίες σε παγκόσμιο επίπεδο, ιδίως με τις αναπτυσσόμενες χώρες. " τελευταία φέρει επίσης συνεχώς αυξανόμενη ευθύνη για την υπέρμετρη εκπομπή αερίων του θερμοκηπίου.
<P>
Ένα επίσης σημαντικό ζήτημα αφορά τη βελτίωση της κοινωνικής ευαισθητοποίησης αναφορικά με τα μέτρα προσαρμογής εμπλέκοντας τα μέσα μαζικής ενημέρωσης και τους πολίτες σε θέματα περιβάλλοντος. " δράση από αυτήν την άποψη πρέπει να διεξάγεται σε παγκόσμιο, περιφερειακό και τοπικό επίπεδο, και πρέπει να υπερβαίνει κάθε σύνορο, πολιτικό ή άλλης φύσεως.
<P>
Γραπτές αιτιολογήσεις ψήφου
<SPEAKER ID="143" NAME="Ilda Figueiredo  " AFFILIATION="GUE/NGL">
γραπτώς. - (PT) Ψηφίσαμε υπέρ αυτής της έκθεσης για τους υγειονομικούς όρους που εφαρμόζονται στις μη εμπορικού χαρακτήρα μετακινήσεις ζώων συντροφιάς, έχοντας υπόψη προβλήματα υγείας και τις πιθανές επιπτώσεις τους στη δημόσια υγεία.
<P>
Για παράδειγμα, ο κανονισμός (ΕΚ) αριθ. 998/2003 του Ευρωπαϊκού Κοινοβουλίου και του Συμβουλίου εναρμονίζει τις ρυθμίσεις που εφαρμόζονται στις μη εμπορικού χαρακτήρα μετακινήσεις ζώων συντροφιάς μεταξύ κρατών μελών ή μετά την είσοδο ή επανείσοδο αυτών από τρίτη χώρα στο έδαφος της Κοινότητας. Ο κανονισμός αυτός εισήγαγε μεταξύ άλλων το διαβατήριο ζώων συντροφιάς για μετακινήσεις γατών, σκύλων και νυφιτσών από το ένα κράτος μέλος στο άλλο. Αυτό αποδεικνύει ότι το ζώο έχει εμβολιαστεί κατά της λύσσας. Όμως, ο κανονισμός προβλέπει προσωρινές παρεκκλίσεις τις οποίες μερικά κράτη μέλη μπορούν να εφαρμόζουν μέχρι την 3η Ιουλίου 2008 (άρθρο 6, παράγραφος 1 και άρθρο 16).
<P>
Το άρθρο 6, παράγραφος 3 προβλέπει τη δυνατότητα παράτασης αυτής της μεταβατικής περιόδου μέσω νομοθετικής ρύθμισης, βάσει έκθεσης που θα υποβληθεί προς το Ευρωπαϊκό Κοινοβούλιο και προς το Συμβούλιο από την Επιτροπή πριν την 1η Φεβρουαρίου 2007. Αυτό δεν συνέβη.
<P>
Για τον λόγο αυτό συμφωνούμε τώρα να παρατείνουμε τη μεταβατική περίοδο, προκειμένου να υπάρξει χρόνος για τον καθορισμό της νέας κατάστασης.
<SPEAKER ID="144" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης Ouský, προκειμένου οι αποφάσεις που λαμβάνονται αναφορικά με τη μετακίνηση ζώων συντροφιάς να λαμβάνονται μόνο, αφού ληφθούν πλήρως υπόψη οι επιστημονικές αξιολογήσεις.
<SPEAKER ID="145" NAME="Miroslav Mikolášik  " AFFILIATION="PPE-DE">
γραπτώς. - (SK) Αυτή η έκθεση αφορά την πρόταση κανονισμού του Ευρωπαϊκού Κοινοβουλίου και του Συμβουλίου που τροποποιεί τον κανονισμό για τους υγειονομικούς όρους που εφαρμόζονται στις μη εμπορικού χαρακτήρα μετακινήσεις ζώων συντροφιάς όσον αφορά την παράταση της μεταβατικής περιόδου.
<P>
Χαίρομαι που ο κανονισμός (ΕΚ) αριθ. 998/2003 εναρμονίζει τις ρυθμίσεις για τις μη εμπορικού χαρακτήρα μετακινήσεις ζώων συντροφιάς μεταξύ κρατών μελών ή μετά την είσοδο ή επανείσοδο αυτών από τρίτη χώρα στο έδαφος της Κοινότητας. Είναι πολύ θετικό ότι, πέραν των άλλων μέτρων, θεσπίστηκε το διαβατήριο ζώων συντροφιάς για γάτες, σκύλους και νυφίτσες, το οποίο αποδεικνύει ότι το ζώο έχει εμβολιαστεί κατά της λύσσας. Στήριξα αυτήν την έκθεση, επειδή η αρχική μεταβατική περίοδος ίσως δεν επαρκούσε, ειδικά καθώς δεν υπάρχει ακόμη κατατεθειμένη πρόταση και το Ευρωπαϊκό Κοινοβούλιο θα διαλυθεί για τις εκλογές του 2009.
<P>
Πιστεύω επίσης ότι είναι σημαντικό για τη Μάλτα να συμπεριληφθεί στον κατάλογο των χωρών που εφαρμόζουν ειδικούς όρους όσον αφορά τα τσιμπούρια, καθώς η Μάλτα ήδη έχει θέσει σε εφαρμογή ειδικό καθεστώς αναφορικά με τη θεραπεία κατά των τσιμπουριών.
<P>
" πρόταση αυτή θα διευκολύνει τους ιδιοκτήτες ζώων συντροφιάς, καθώς θα κάνει τα ταξίδια με ζώα συντροφιάς λιγότερο στρεσογόνα εμπειρία.
<SPEAKER ID="996" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης της ιταλίδας συναδέλφου μου, κ. Luciana Sbarbati, η οποία αποτελεί μέρος της διαδικασίας διαβούλευσης σχετικά με την πρόταση απόφασης του Συμβουλίου που θα ιδρύει ευρωπαϊκό δίκτυο μετανάστευσης.
<P>
" ανάγκη να παρατηρηθούν οι μεταναστευτικές ροές υπάρχει από την πρώτη ανακοίνωση της Επιτροπής το 1994 και οδήγησε το 2003 στην πειραματική δημιουργία του Ευρωπαϊκού Δικτύου Μετανάστευσης (ΕΔΜ). Προκειμένου να διατηρηθεί αυτό το αναγκαίο εργαλείο γινόταν προφανές ότι έπρεπε να δημιουργεί ένα νομικό όργανο. Στην πραγματικότητα, παρά τον τεράστιο όγκο πληροφοριών που παράχθηκε αναφορικά με διάφορες πτυχές της διεθνούς μετανάστευσης, δεν είναι εύκολη η πρόσβαση σε αυτά τα δεδομένα.
<P>
Επίσης δεν υπάρχουν αρκετές αξιόπιστες, συγκρίσιμες και ενημερωμένες πληροφορίες ή αναλύσεις της εξέλιξης της νομικής και πολιτικής κατάστασης της μετανάστευσης και του ασύλου τόσο σε εθνικό όσο και σε επίπεδο ΕΕ. Στηρίζω τις πρωτοβουλίες που στοχεύουν στη διεύρυνση αυτού του μηχανισμού, προκειμένου να συμπεριλάβει το άσυλο και να προβλέπει την παράταση της εντολής λειτουργίας του δικτύου.
<SPEAKER ID="147" NAME="Philip Bradbourn  " AFFILIATION="PPE-DE">
γραπτώς. - (EN) Οι βρετανοί Συντηρητικοί απείχαν όσον αφορά αυτήν την έκθεση, αφού, καθόσον διαφωνούμε με τα περιεχόμενά της, η πρόταση αναγνωρίζει ότι το "νωμένο Βασίλειο εξαιρείται από τις διατάξεις. Αποτελεί πάγια πολιτική μας να μην λαμβάνουμε θέση σε ζητήματα που δεν επηρεάζουν το "νωμένο Βασίλειο και για τα οποία έχουμε εξασφαλίσει συμφωνία αυτοεξαίρεσης.
<SPEAKER ID="148" NAME="Carlos Coelho  " AFFILIATION="PPE-DE">
γραπτώς. - (PT) Από την έναρξη της ισχύος της Συνθήκης του Άμστερνταμ, η κοινές ευρωπαϊκές πολιτικές για το άσυλο και τη μετανάστευση συνεχώς αναπτύσσονται.
<P>
Σε αυτό το πλαίσιο, είναι ζωτικής σημασίας να μπορούμε να στηριζόμαστε σε αντικειμενικές, αξιόπιστες και συγκρίσιμες πληροφορίες και δεδομένα σε εθνικό και ευρωπαϊκό επίπεδο, ώστε να μπορούμε να καταλαβαίνουμε καλύτερα και να αναλύουμε τα φαινόμενα μετανάστευσης και να δημιουργούμε πολιτικές ή να προβαίνουμε σε αποφάσεις επί τη βάσει καλύτερης πληροφόρησης.
<P>
Όμως, τα υπάρχοντα δεδομένα είναι διασκορπισμένα και σε πολλές περιπτώσεις μη αξιόπιστα, μη συγκρίσιμα ή ούτε καν ενημερωμένα.
<P>
Το Ευρωπαϊκό Συμβούλιο της Θεσσαλονίκης ενέκρινε την ίδρυση Ευρωπαϊκού Δικτύου Μετανάστευσης, το οποίο ξεκίνησε να λειτουργεί ως πιλοτικό σχέδιο, και στη συνέχεια ακολούθησαν προπαρασκευαστικές δραστηριότητες.
<P>
Στηρίζω αυτήν την πρόταση, η οποία στοχεύει να σταθεροποιήσει την υπάρχουσα δομή, να της δώσει μόνιμο χαρακτήρα και την κατάλληλη νομική βάση καθορίζοντας τους καταστατικούς της στόχους, τα καθήκοντά της, τη δομή της και τους τρόπους χρηματοδότησής της.
<P>
Συμφωνώ με τις τροπολογίες που πρότεινε η εισηγήτρια, ιδίως με την ένταξη του ασύλου στο όνομα του Δικτύου και την παράταση της εντολής λειτουργίας του. Συμφωνώ ιδιαίτερα που η πρόταση του Συμβουλίου να αποδώσει στο Κοινοβούλιο μόνο τον ρόλο παρατηρητή χωρίς κανένα δικαίωμα ψήφου δεν κρατήθηκε.
<SPEAKER ID="149" NAME="Bruno Gollnisch  " AFFILIATION="NI">
γραπτώς. - (FR) " προτεινόμενη έκθεση δεν είναι τίποτα παραπάνω από τον φάκελο της αποτυχίας των διαφορετικών ευρωπαϊκών πολιτικών που εφαρμόστηκαν και των οργάνων που ιδρύθηκαν μέχρι σήμερα.
<P>
Ποιος ακριβώς είναι ο σκοπός του; Ο σκοπός του είναι να δημιουργήσει άλλη μια ευρωπαϊκή δομή, υπεύθυνη για τη συλλογή, ανταλλαγή και χρησιμοποίηση ενημερωμένων δεδομένων για τις εξελίξεις της μετανάστευσης. Φαίνεται πως λείπει μια κεντρική πηγή πληροφόρησης. Όμως, τι συμβαίνει με τις δραστηριότητες των δεκάδων άλλων εθνικών, διεθνών και διακυβερνητικών οργανισμών, τον Ευρωπαϊκό Οργανισμό Μετανάστευσης, τη Διεθνή Οργάνωση Μετανάστευσης και τον Οργανισμό Θεμελιωδών Δικαιωμάτων, οι οποίοι είναι υπεύθυνοι, ιδίως, για τη συλλογή πληροφοριών αναφορικά με τη μετανάστευση; Τι συμβαίνει με την Εurostat, την Εuropol, το δίκτυο RAXEN, την Cirefi, κλπ; Είναι αναποτελεσματικές ή σε αχρησία; Αν η απάντηση είναι "ναι", γιατί δεν λαμβάνουν μεγαλύτερους προϋπολογισμούς κάθε χρόνο;
<P>
" εισηγήτρια ορθά ανησυχεί για τον κίνδυνο επικάλυψης από το Ευρωπαϊκό Δίκτυο Μετανάστευσης των ήδη υπαρχόντων δομών. Αυτή πρέπει, περισσότερο από όλους να ανησυχεί για την επικίνδυνη πορεία των ευρωπαϊκών θεσμικών οργάνων, τα οποία αντί να λύνουν τα προβλήματα που συνδέονται με τη μετανάστευση, καλύπτουν απλώς τη θλιβερή πραγματικότητα μέσω της απεριόριστης αύξησης των πρακτικών της επιτροπολογίας και της δημιουργίας κάθε είδους οργανισμών.
<SPEAKER ID="150" NAME="Genowefa Grabowska  " AFFILIATION="PSE">
γραπτώς. - (PL) Το Ευρωπαϊκό Δίκτυο Μετανάστευσης δεν μπορεί να συνεχίσει να λειτουργεί χωρίς σαφή νομική βάση. Ως μέλος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, στηρίζω πλήρως την έκθεση της κ. Sbarbati, η οποία προτείνει την αποδοχή από την Επιτροπή της πρότασης και της γενικής συμφωνίας που επιτεύχθηκε στο Συμβούλιο για το θέμα αυτό. Πιστεύω ότι η απόφαση του Συμβουλίου θα αποτελέσει την κατάλληλη νομική βάση, με τον όρο ότι θα λάβει πλήρως υπόψη τη γνώμη του Ευρωπαϊκού Κοινοβουλίου.
<P>
" πρόταση της εισηγήτριας να μην ιδρυθεί νέο ευρωπαϊκό κέντρο για την επίβλεψη των μεταναστευτικών ροών αξίζει ιδιαίτερης στήριξης. " εισηγήτρια προτείνει αντίθετα την ενίσχυση του υπάρχοντος συστήματος επί τη βάσει ενός δικτύου εθνικών σημείων επαφής. Στηρίζω επίσης την υπόδειξη να αυξηθούν οι αρμοδιότητες του δικτύου, προκειμένου να καλύψουν όχι μόνο θέματα μετανάστευσης αλλά επίσης και ασύλου. Πιστεύω ότι οι πιστώσεις του δικτύου για πληροφόρηση και έρευνα πρέπει να διευρυνθούν, προκειμένου να καλύψουν την παραγωγή μελετών, αναλύσεων και αξιολογήσεων αναφορικά με την εκτέλεση και την εφαρμογή των οδηγιών. Θεωρώ ότι όλες οι δραστηριότητες του δικτύου πρέπει να είναι πιο χρήσιμες, ώστε τα όργανα που δραστηριοποιούνται στη διαδικασία λήψης αποφάσεων να μπορούν να χρησιμοποιούν έμπρακτα το αποτέλεσμα του έργου του.
<P>
Είναι ορθό το δίκτυο να είναι επίσης υπεύθυνο για τη συλλογή και την ανταλλαγή πληροφοριών αναφορικά με τη μετανάστευση και το άσυλο. Αυτό θα επιτρέψει την ανταλλαγή και τη σύγκριση πληροφοριών και θα καταστήσει εφικτή την ανάπτυξη κοινών κριτηρίων και δεικτών σε ευρωπαϊκό επίπεδο στο μέλλον.
<SPEAKER ID="151" NAME="Pedro Guerreiro  " AFFILIATION="GUE/NGL">
γραπτώς. - (PT) Το Ευρωπαϊκό Κοινοβούλιο ενέκρινε σήμερα πρόταση για λήψη απόφασης του Συμβουλίου που να ιδρύει Ευρωπαϊκό Δίκτυο Μετανάστευσης.
<P>
Το Ευρωπαϊκό Δίκτυο Μετανάστευσης, το οποίο ξεκίνησε ως πιλοτικό σχέδιο το 2002, βασίζεται σε σειρά εθνικών σημείων επαφής. Ο βασικός του στόχος είναι να παράσχει "αντικειμενικές, αξιόπιστες και συγκρίσιμες πληροφορίες" για τη μετανάστευση και το άσυλο στα διαφορετικά κράτη μέλη.
<P>
Αυτή η πρόταση σκοπεύει να σταθεροποιήσει την υπάρχουσα δομή, με τη μορφή δικτύου, χωρίς να δημιουργήσει, τουλάχιστον για την ώρα, νέα υπηρεσία ή νέο παρατηρητήριο σε επίπεδο ΕΕ.
<P>
Δεν υπάρχει αμφιβολία ότι τα μέτρα που στοχεύουν στη βελτίωση της γνώσης όσον αφορά την πραγματική κατάσταση της μετανάστευσης (και του ασύλου) στις διάφορες χώρες της ΕΕ θα είναι θετικά. Όμως, δεν συμφωνούμε με το γεγονός ότι αυτή η πρόταση χρησιμοποιείται, προκειμένου να προωθήσει ή να προαγάγει την "κοινοτικοποίηση" των πολιτικών της μετανάστευσης και του ασύλου, τις οποίες η Συνθήκη, γνωστή πλέον ως η "Συνθήκη της Λισαβόνας" σκοπεύει να ενθαρρύνει και διασφαλίσει.
<P>
Απορρίπτουμε την καθιέρωση κοινής πολιτικής μετανάστευσης και ασύλου σε επίπεδο ΕΕ οι οποίες βασίζονται στην ασφάλεια, είναι περιοριστικές, βαθειά απάνθρωπες και οι οποίες αφαιρούν τέτοιου είδους βασικές ευθύνες από την κυριαρχία των κρατών μελών (και των εθνικών τους Κοινοβουλίων).
<SPEAKER ID="152" NAME="Carl Lang  " AFFILIATION="NI">
γραπτώς. - (FR) " συνεργασία μεταξύ των κρατών μελών και η ανταλλαγή πληροφοριών είναι σίγουρα απαραίτητες όσον αφορά τις πολιτικές μετανάστευσης. Αυτό είναι ιδιαίτερα σημαντικό, αφού η συμφωνία Σένγκεν καταργώντας όλους τους ελέγχους στα εσωτερικά σύνορα της Ένωσης σημαίνει ότι αποφάσεις που λαμβάνονται σε ένα κράτος μέλος, ειδικά αυτές που αφορούν τη νομιμοποίηση των λαθρομεταναστών, έχουν συνέπειες για όλους και σε γειτονικές χώρες.
<P>
Αν υπάρχει ένας τομέας στον οποίο η Ευρώπη υπερέχει, είναι στη δημιουργία υπηρεσιών, οργάνων και είδους δομών, οι οποίες στελεχώνονται και αποκτούν προϋπολογισμό, οι οποίες δικαιολογούν τις δραστηριότητες της Ένωσης και δίνουν την εντύπωση ότι επιθυμούν να λύνουν προβλήματα. Αυτό όμως δεν ισχύει καθόλου.
<P>
Το παραπάνω ισχύει ιδίως όσον αφορά τη μετανάστευση, για την οποία η πληθώρα των υπαρχουσών δομών, είτε κυβερνητικών, είτε μη κυβερνητικών, είτε διακυβερνητικών, συνυπάρχουν η μια πλάι στην άλλη χωρίς να παράγουν κανένα αδιαμφισβήτητο αποτέλεσμα. Ερευνητικά κέντρα, επαγγελματικές ενώσεις, το Ευρωπαϊκό Παρατηρητήριο Μετανάστευσης, η Εurostat, η Εuropol, ο Οργανισμός Θεμελιωδών Δικαιωμάτων, το Κέντρο για την Πληροφόρηση, τη Συζήτηση και την Ανταλλαγή για το Πέρασμα των Συνόρων και τη Μετανάστευση (Cirefi), και τα λοιπά: ο κατάλογος είναι ατέλειωτος. Αυτή η έκθεση επιδιώκει να προσθέσει ένα ακόμα παραπάνω: ένα Ευρωπαϊκό Δίκτυο για τη Μετανάστευση, το υποτιθέμενο πρώτο βήμα πριν τη δημιουργία ενός νέου ευρωπαϊκού παρατηρητηρίου ή υπηρεσίας.
<P>
Είναι καιρός να συγκρατήσουμε αυτήν την Ευρώπη της υπερβολής και των προσχημάτων.
<SPEAKER ID="994" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης της αξιότιμης γερμανίδας συναδέλφου και φίλης μου Ingeborg Grässle, η οποία αποτελεί τμήμα της διαδικασίας διαβούλευσης για το σχέδιο κανονισμού (ΕΚ) της Επιτροπής για την τροποποίηση του κανονισμού (ΕΚ) αριθ. 1653/2004 για τη θέσπιση δημοσιονομικού κανονισμού-προτύπου των εκτελεστικών οργανισμών, κατ' εφαρμογή του κανονισμού (ΕΚ) αριθ. 58/2003 του Συμβουλίου, περί θεσπίσεως του καταστατικού των εκτελεστικών οργανισμών που είναι επιφορτισμένοι με ορισμένα καθήκοντα σχετικά με τη διαχείριση κοινοτικών προγραμμάτων.
<P>
Στηρίζω τις προτάσεις της εισηγήτριας οι οποίες στοχεύουν στην εναρμόνιση των προθεσμιών για τη διαδικασία απαλλαγής και στην ευθυγράμμιση του κειμένου του δημοσιονομικού κανονισμού-προτύπου των εκτελεστικών οργανισμών με τον δημοσιονομικό κανονισμό που ισχύει για τον γενικό προϋπολογισμό των Ευρωπαϊκών Κοινοτήτων. Στηρίζω επίσης την πρόταση η οποία στοχεύει στην αποσαφήνιση των δεδομένων που θα συμπεριλαμβάνονται στο οργανόγραμμα αναφορικά με τους έκτακτους και τους επί συμβάσει υπαλλήλους καθώς και τους εμπειρογνώμονες από τα κράτη μέλη, ώστε η αρμόδια για τον προϋπολογισμό αρχή να έχει σαφή εικόνα των αλλαγών του προϋπολογισμού "προσωπικού" σε κάθε οργανισμό.
<P>
" πρόταση τυποποίησης της απαίτησης να είναι τελικά υπεύθυνος ο διατάκτης, δηλαδή ο διευθυντής του οργανισμού, είναι επίσης έγκυρη.
<SPEAKER ID="993" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης της αξιότιμης γερμανίδας συναδέλφου και φίλης μου Ingeborg Grässle, η οποία αποτελεί τμήμα της διαδικασίας διαβούλευσης για το σχέδιο κανονισμού (ΕΚ) της Επιτροπής για την τροποποίηση του κανονισμού (ΕΚ) αριθ. 1653/2004 για τη θέσπιση δημοσιονομικού κανονισμού-προτύπου των εκτελεστικών οργανισμών, κατ' εφαρμογή του κανονισμού (ΕΚ) αριθ. 58/2003 του Συμβουλίου, περί θεσπίσεως του καταστατικού των εκτελεστικών οργανισμών που είναι επιφορτισμένοι με ορισμένα καθήκοντα σχετικά με τη διαχείριση κοινοτικών προγραμμάτων.
<P>
Συμφωνώ ότι πρέπει να εναρμονίσουμε τις προθεσμίες απαλλαγής και να αποσαφηνίσουμε ότι οι οργανισμοί της Κοινότητας που λαμβάνουν πράγματι χρηματοδότηση από τον προϋπολογισμό στα πλαίσια του άρθρου 185, παράγραφος 1 του γενικού δημοσιονομικού κανονισμού είναι όλοι οι οργανισμοί της Κοινότητας που λαμβάνουν άμεσες επιδοτήσεις από τον προϋπολογισμό και όλοι οι άλλοι οργανισμοί της Κοινότητας που λαμβάνουν οικονομική ενίσχυση από τον προϋπολογισμό.
<P>
Είναι επίσης σημαντικό να επισημανθούν τα δεδομένα που πρέπει να περιλαμβάνονται στο οργανόγραμμα, όσον αφορά τόσο τους έκτακτους και επί συμβάσει υπαλλήλους και τους εμπειρογνώμονες από τα κράτη μέλη, ώστε η αρμόδια για τον προϋπολογισμό αρχή να έχει σαφή εικόνα των αλλαγών του προϋπολογισμού "προσωπικού" σε κάθε οργανισμό, και να βελτιωθεί και ενισχυθεί η ευθύνη του διατάκτη.
<SPEAKER ID="154" NAME="Pedro Guerreiro  " AFFILIATION="GUE/NGL">
γραπτώς. - (PT) Οι οργανισμοί που αναφέρονται στο άρθρο 185 του κανονισμού του Συμβουλίου (ΕΚ, ΕΚΑΕ) αριθ. 1605/2002 -με άλλα λόγια, οι κοινοτικοί οργανισμοί- έχουν πολλαπλασιαστεί τα τελευταία χρόνια (με τη δημιουργία πολλών άλλων να προβλέπεται), γίνονται όλο και πιο υπερεθνικοί και ασκούν καθήκοντα τα οποία υπάγονται στην αρμοδιότητα κάθε κράτους μέλους.
<P>
Αυτή η έκθεση επιφέρει κάποιες βελτιώσεις στο κείμενο που πρότεινε η Ευρωπαϊκή Επιτροπή, ιδίως με το να συμπεριλάβει στον δημοσιονομικό κανονισμό αυτών των οργανισμών την υποχρέωση να δημοσιεύουν στις ιστοσελίδες τους πληροφορίες για τους δικαιούχους πιστώσεων που προέρχονται από τους προϋπολογισμούς τους. Αυτές οι πληροφορίες πρέπει να είναι "ευπρόσιτες σε τρίτους, αναλυτικές και περιεκτικές". Αυτό είναι κάτι που ο ισχύων κανονισμός δεν προβλέπει.
<P>
Όμως, παρά το γεγονός ότι απαιτεί πιο λεπτομερείς πληροφορίες όσον αφορά το προσωπικό, τον προϋπολογισμό και έργο που φέρουν εις πέρας αυτοί οι οργανισμοί, η πρόταση της Επιτροπής συναινεί να δοθεί σε αυτούς τους οργανισμούς περισσότερος χώρος για ελιγμούς όσον αφορά τις μεταφορές πιστώσεων οι οποίες πρέπει να παρακολουθούνται δεόντως.
<SPEAKER ID="156" NAME="Carlos Coelho  " AFFILIATION="PPE-DE">
γραπτώς. - (PT) Οι οικονομικές δυσκολίες που αντιμετωπίζει ο κλάδος της αλιείας είναι το αποτέλεσμα ενός ασαφούς και αναποτελεσματικού συστήματος, το οποίο βασίζεται, μεταξύ άλλων, στο σύστημα των TAC (συνολικό επιτρεπτό αλίευμα), σε ποσοστώσεις και στη διαχείριση της αλιευτικής προσπάθειας. " ανακοίνωση της Επιτροπής για τη βελτίωση της οικονομικής κατάστασης του κλάδου της αλιείας αναφέρει τις δυσκολίες που αντιμετωπίζει ο κλάδος και διαπιστώνει κάποιες νέες προσεγγίσεις για τη διαχείριση της αλιείας. Αυτές περιλαμβάνουν τη διαχείριση των "αλιευτικών δικαιωμάτων".
<P>
Αυτή η συζήτηση είναι πάρα πολύ σημαντική για τον κλάδο της αλιείας της Κοινότητας, καθώς ανοίγει τον δρόμο για τη μεγαλύτερη βιολογική βιωσιμότητα των πόρων και για περισσότερες ευκαιρίες για τους υπεύθυνους του κλάδου να παρεμβαίνουν στην αγορά. Υπάρχει μεγάλη ποικιλία αλιευτικών δικαιωμάτων και συναλλακτικών συστημάτων τα οποία δεν είναι πάντα εντελώς διαφανή. Πρέπει λοιπόν εμείς να ξεκινήσουμε σοβαρό διάλογο, ώστε να είναι δυνατό να αξιολογηθούν τρόποι διαχείρισης αυτών των δικαιωμάτων, οι οποίοι να είναι σε θέση να διασφαλίσουν διαφάνεια, ασφάλεια δικαίου και οικονομική αποτελεσματικότητα. για τους αλιείς.
<P>
Καθώς τα αλιευτικά δικαιώματα αποτελούν τη ραχοκοκαλιά της διαχείρισης της αλιείας στις βασικότερες χώρες από άποψη αλιευτικού δυναμικού ("ΠΑ, Νέα Ζηλανδία, Νορβηγία κλπ), είναι απολύτως ορθό να συζητάμε αυτήν τη δυνατότητα στη διαχείριση της αλιείας της Κοινότητας.
<P>
Για όλους τους παραπάνω λόγους, τα μέλη του Σοσιαλδημοκρατικού Κόμματος Πορτογαλίας στηρίζουν την έκθεση Attwooll.
<SPEAKER ID="157" NAME="Pedro Guerreiro  " AFFILIATION="GUE/NGL">
γραπτώς. - (PT) " ομιλία του Επιτρόπου Borg υπήρξε διαφωτιστική όσον αφορά τις προθέσεις της Επιτροπής για το μέλλον της κοινής αλιευτικής πολιτικής: δηλαδή, την αλλαγή του συστήματος διοίκησης εισάγοντας σταδιακά ένα κοινοτικό σύστημα με βάση τα αλιευτικά δικαιώματα.
<P>
Θα μπορούσαμε σχεδόν να είχαμε προβλέψει τις προθέσεις της: αρχικά να παρατείνει την εφαρμογή αυτού του συστήματος, αν και μόνο για ένα μέρος του στόλου, σε μεγάλο αριθμό κρατών μελών, και μετά, στη συνέχεια, να δημιουργήσει μια ενιαία αγορά της ΕΕ για τα αλιευτικά δικαιώματα, κατά πάσα πιθανότητα με την εισαγωγή των συναλλαγών τους στο χρηματιστήριο.
<P>
Οι στόχοι που υποδεικνύει η Ευρωπαϊκή Επιτροπή "δύνανται να οδηγήσουν σε αγορά των δικαιωμάτων σε ευρεία κλίμακα, με αποτέλεσμα τη συγκέντρωση της ιδιοκτησίας των ποσοστώσεων, της γεωγραφικής διανομής της αλιευτικής δραστηριότητας και της σύστασης του στόλου", όπου "οποιοιδήποτε μηχανισμοί δημιουργηθούν προκειμένου να περιορίσουν τις αρνητικές επιπτώσεις ... θα πρέπει να είναι συμβατοί με την ενιαία αγορά της Κοινότητας και τη νομοθεσία του ανταγωνισμού".
<P>
Αυτό είναι ένα εξαιρετικά σημαντικό ζήτημα το οποίο φτάνει μέχρι τον πυρήνα της κυριαρχίας των κρατών μελών καθώς επίσης της ιδιοκτησίας και της διαχείρισης του δικαιώματος εκμετάλλευσης φυσικών πόρων, με άλλα λόγια τη μεταφορά των δικαιωμάτων εκμετάλλευσης ενός δημόσιου αγαθού σε ιδιωτικά συμφέροντα.
<P>
Δεν μπορούμε παρά να απορρίψουμε κατηγορηματικά αυτήν την πρόθεση!
<SPEAKER ID="158" NAME="Ian Hudghton  " AFFILIATION="Verts/ALE">
γραπτώς. - (EN) Απείχα από την ψηφοφορία για την έκθεση Attwooll, επειδή, αν και θα μπορούσα να συμφωνήσω με ένα μεγάλο τμήμα της, δεν κατάφερε να αντιμετωπίσει το θεμελιώδες πρόβλημα του τρέχοντος συστήματος διαχείρισης της αλιείας: του γεγονότος ότι τα ευρωπαϊκά ύδατα τελούν υπό κεντρική διαχείριση με τη μορφή της κοινής αλιευτικής πολιτικής. " έκθεση δηλώνει ότι οι θαλάσσιοι βιολογικοί πόροι αποτελούν "κοινό δημόσιο αγαθό", αλλά δεν καταφέρνει να αναγνωρίσει ότι τα αλιευτικά έθνη της Ευρώπης μπορούν να διαχειριστούν καλύτερα αυτούς τους πόρους. " έκθεση δηλώνει ότι "οι μηχανισμοί διαχείρισης των αλιευτικών δικαιωμάτων θα πρέπει να εγκρίνονται σε κοινοτικό επίπεδο", όταν η πραγματικότητα δείχνει ότι η κοινοτική διαχείριση της αλιείας υπήρξε πέρα για πέρα αποτυχία. Διαφορετικά εργαλεία διαχείρισης πρέπει να μελετηθούν με σκοπό τη διασφάλιση της μακροπρόθεσμης βιωσιμότητας των αλιευτικών κοινοτήτων της Ευρώπης, αλλά οι αποφάσεις κλειδιά που σχετίζονται με αυτά τα εργαλεία πρέπει να αποτελούν αρμοδιότητα των αλιευτικών εθνών, όχι των ευρωπαϊκών θεσμικών οργάνων.
<SPEAKER ID="159" NAME="Διαμάντω Μανωλάκου  " AFFILIATION="GUE/NGL">
γραπτώς. - " συζήτηση για ανταλλαγή γνώσεων και εμπειριών μεταξύ των κρατών-μελών και της Επιτροπής για τα συστήματα διαχείρισης κάθε κράτους δεν θα προσφέρει ιδιαίτερα στοιχεία στη λήψη κοινών μέτρων για τη διαχείριση, γιατί βρίσκονται στη δικαιοδοσία των κρατών-μελών, και σωστά, αφού έχουν να κάνουν με τους ιστορικούς, κοινωνικούς, οικονομικούς, γεωγραφικούς και υδρολογικούς παράγοντες κάθε χώρας.
<P>
Σωστά υπογραμμίζεται ότι οι θαλάσσιοι βιολογικοί πόροι αποτελούν κοινό δημόσιο αγαθό και ότι τα σχετικά δικαιώματα δεν θα πρέπει να ερμηνευτούν ως δικαιώματα ιδιοκτησίας. αλλά η εξεύρεση αποτελεσματικών συστημάτων διαχείρισης με βάση τα αλιευτικά δικαιώματα στα πλαίσια της Κοινής Αλιευτικής Πολιτικής και σε επίπεδο ΕΕ, είναι ουτοπία και αυταπάτη, γιατί το ίδιο το σύστημα με την ανισόμετρη ανάπτυξη δεν επιτρέπει τέτοια επίτευξη στόχου.
<P>
Ο τομέας της Αλιείας δεν είναι ανεξάρτητος από την γενικότερη οικονομική κατάσταση του κάθε κράτους-μέλους, ούτε οι ψαράδες που δραστηριοποιούνται επαγγελματικά μένουν ανεπηρέαστοι ως προς τον τρόπο δουλειάς τους από τις πολιτικοκοινωνικές εξελίξεις -τοπικές και διεθνείς.
<P>
" έρευνα και η συζήτηση απλά θα αναδείξουν ότι είναι ανέφικτο να έχουμε βελτίωση της οικονομικής κατά στασης των ψαράδων και γενικότερα ανάπτυξη των τοπικών κοινωνιών που ασχολούνται με την Αλιεία, και, ταυτόχρονα, Κοινή Αλιευτική Πολιτική που στοχεύει στην συγκεντροποίηση των αλιευτικών πόρων σε επιχειρησιακούς ομίλους και γενικότερα στο μεγάλο κεφάλαιο.
<SPEAKER ID="160" NAME="David Martin  " AFFILIATION="PSE">
γραπτώς. - (EN) Στηρίζω την ιδέα να ξεκινήσουμε διάλογο για το μέλλον των συστημάτων διαχείρισης με βάση τα αλιευτικά δικαιώματα στα πλαίσια της κοινής αλιευτικής πολιτικής. Πρέπει λοιπόν να καλωσορίσουμε την έκθεση της κ. Attwooll σχετικά με τα εργαλεία διαχείρισης στον τομέα της αλιείας με βάση τα αλιευτικά δικαιώματα. Τα ζητήματα που εγείρουν τέτοιες συζητήσεις θα συμβάλουν στον ζωηρό και εποικοδομητικό διάλογο στην αναζήτηση απλοποίησης της κοινής αλιευτικής πολιτικής. Ψήφισα υπέρ των συστάσεων της κ. Attwooll.
<SPEAKER ID="992" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του αξιότιμου γερμανού συναδέλφου μου Reimer Böge σχετικά με την πρόταση απόφασης σχετικά με την κινητοποίηση, στο πλαίσιο του γενικού προϋπολογισμού της Ευρωπαϊκής Ένωσης για το 2008, ποσού ύψους 3 106 882 ευρώ με πιστώσεις αναλήψεων υποχρεώσεων και πιστώσεις πληρωμών υπό την αιγίδα του Ευρωπαϊκού Ταμείου Προσαρμογής στην Παγκοσμιοποίηση.
<P>
" απόφαση αυτή πρέπει να λαμβάνει υπόψη το γεγονός ότι στις 12 Σεπτεμβρίου 2007 η Μάλτα υπέβαλε αίτηση κινητοποίησης του Ταμείου σχετικά με 675 απολύσεις στον κλάδο της υφαντουργίας, ειδικά για τους εργαζόμενους που απολύθηκαν από την VF (Malta) Ltd και την Bortex Clothing Ind. Co Ltd. Οι αρχές της Μάλτας ζήτησαν τη συνεισφορά 681 207 ευρώ, προκειμένου να καλύψουν μέρος της δαπάνης για μέτρα στήριξης, το οποίο υπολογίζεται σε 1.36 δισ. ευρώ περίπου. Επιπλέον, στις 9 Οκτωβρίου 2007 η Πορτογαλία υπέβαλε αίτηση για την κινητοποίηση του Ταμείου σχετικά με 1 546 απολύσεις στον τομέα της αυτοκινητοβιομηχανίας, ειδικά για τους εργαζόμενους που απολύθηκαν από την Opel στην Azambuja, από την Alcoa Fujikura στο Seixal και από την Johnson Controls στο Πόρτο Αλέγκρε.
<P>
Οι αρχές της Πορτογαλίας ζήτησαν 2 425 675 ευρώ, προκειμένου να καλύψουν μέρος της δαπάνης των μέτρων στήριξης, το οποίο υπολογίζεται σε 4,85 εκατ. ευρώ περίπου.
<SPEAKER ID="162" NAME="Pedro Guerreiro  " AFFILIATION="GUE/NGL">
γραπτώς. - (PT) Σε συνέχεια της απόλυσης το 2007 1 549 εργαζομένων από την Opel Portugal στην Azambuja, από την Alcoa Fujikura στο Seixal και από την Johnson Controls στο Πόρτο Αλέγκρε, η κυβέρνηση της Πορτογαλίας υπέβαλε αίτηση για την κινητοποίηση αυτού του ταμείου (2 425 675 ευρώ), προκειμένου να συγχρηματοδοτήσει δράσεις όπως η "πιστοποίηση επαγγελματικής κατάρτισης και δεξιοτήτων" και η αποζημίωση μισθών, προκειμένου να "ενθαρρύνει" τους εργαζόμενους να δεχτούν χαμηλότερους μισθούς.
<P>
Αναμφίβολα, δεδομένων των σοβαρών συνεπειών για τους εργαζόμενους, τις οικογένειές τους και τις περιοχές όπου δραστηριοποιούνται αυτές οι εταιρείες, οποιοδήποτε μέτρο το οποίο έχει ως στόχο να ελαχιστοποιήσει αυτές τις συνέπειες είναι επείγον και απαραίτητο. Όμως, αυτό δεν θα λύσει το βασικό πρόβλημα της δημιουργίας και της εγγύησης των θέσεων εργασίας με δικαιώματα για τους εργαζόμενους και τη βεβαιότητα της κοινωνικοοικονομικής ανάπτυξης σε αυτές τις περιοχές. Αυτό είναι μόνο δυνατό μέσω κατάλληλης πολιτικής επενδύσεων η οποία θα εκμεταλλεύεται το δυναμικό κάθε περιοχής και θα εμποδίζει τις πολυεθνικές να μετεγκαθίστανται ή να κλείνουν σε αναζήτηση περισσότερων ανθρώπων και τοποθεσιών προς εκμετάλλευση, αφού λάβουν δισεκατομμύρια ευρώ ως "βοήθεια".
<P>
Δυστυχώς, το Κοινοβούλιο έχει εγκρίνει ψήφισμα το οποίο, αναφορικά με την αίτηση της Πορτογαλίας, τονίζει "το ενδιαφέρον" του για τη φύση των μέτρων που χρηματοδοτούνται και ζητά από την Επιτροπή "σε συνεργασία με τις αρχές της Πορτογαλίας, να παρακολουθεί από κοντά την κατάσταση". Αυτό δεν έχει συμβεί με προηγούμενες αιτήσεις όπως αυτές της Γαλλίας ή της Γερμανίας.
<SPEAKER ID="163" NAME="David Martin  " AFFILIATION="PSE">
γραπτώς. - (EN) Καλωσορίζω την πρώτη κινητοποίηση του Ευρωπαϊκού Ταμείου Προσαρμογής στην Παγκοσμιοποίηση για το οικονομικό έτος 2008. Το κόμμα των Ευρωπαίων Σοσιαλιστών υπήρξε πολύ ενεργό στη δημιουργία αυτού του ταμείου, και η συμβολή του είναι πολύ σημαντική όσον αφορά τις προσπάθειες με στόχο την ανακούφιση των εργαζομένων από τις επιπτώσεις της παγκοσμιοποίησης. Ψήφισα υπέρ της έκθεσης.
<SPEAKER ID="164" NAME="José Albino Silva Peneda  " AFFILIATION="PPE-DE">
γραπτώς. - (PT) Το 2006 αγωνίστηκα σκληρά για την ίδρυση του Ευρωπαϊκού Ταμείου Προσαρμογής στην Παγκοσμιοποίηση. Όταν εγκρίθηκε η ίδρυσή του, έβγαλα λόγο ενώπιον του Κοινοβουλίου στον οποίο είπα πως η απόφαση αυτή είχε μια πολιτική πτυχή: για πρώτη φορά, τα τρία ευρωπαϊκά θεσμικά όργανα -το Συμβούλιο, η Επιτροπή και το Κοινοβούλιο- είχαν αναγνωρίσει την ύπαρξη των αρνητικών πλευρών της παγκοσμιοποίησης, και για τον λόγο αυτό οι εργαζόμενοι που πλήττονταν από το κλείσιμο των εταιρειών εξαιτίας της παγκοσμιοποίησης θα έπρεπε να ενισχύονται οικονομικά.
<P>
Πίστευα ότι αυτός ήταν ένας τρόπος για να δείξει η Ευρωπαϊκή Ένωση την παρουσία της επί τόπου ανάμεσα σε αυτούς που είχαν υποστεί απολύσεις για οικονομικούς λόγους λόγω του κλεισίματος των εταιρειών, όπως συνέβη στην Πορτογαλία με την Opel, την Johnson και την Alcoa Fujikara.
<P>
Αυτές οι καταστάσεις είναι συχνά δραματικές, και για τον λόγο αυτό η απόφαση του Ευρωπαϊκού Κοινοβουλίου να διαθέσει σε αυτούς τους εργαζόμενους σχεδόν 2,5 δισ. ευρώ μπορεί να βοηθήσει στην ανακούφιση των τρεχουσών ανησυχιών τους.
<P>
Όταν οι άνθρωποι ανησυχούν και φοβούνται, είναι δύσκολο να αποδεχτούν την αλλαγή. Αυτές οι πληρωμές που αποφασίστηκαν σήμερα και προορίζονται για αυτούς τους πορτογάλους εργαζόμενους δεν αποτελούν λύση θαύμα, αλλά είναι σίγουρα ένας τρόπος να βοηθηθούν, προκειμένου να έχουν περισσότερη αυτοπεποίθηση, ώστε, με τη στήριξη της Ευρωπαϊκής Ένωσης, να μπορέσουν να βρουν λόγους να χαμογελάσουν και πάλι.
<SPEAKER ID="990" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του εξαιρετικού πολωνού συναδέλφου μου Janusz Lewandowski σχετικά με τις κατευθυντήριες γραμμές για τη διαδικασία του προϋπολογισμού 2009 για τα "άλλα τμήματα", δηλαδή το Ευρωπαϊκό Κοινοβούλιο, αλλά επίσης το Συμβούλιο, το Δικαστήριο, το Ελεγκτικό Συνέδριο, την Ευρωπαϊκή Οικονομική και Κοινωνική Επιτροπή, την Επιτροπή των Περιφερειών, τον Ευρωπαίο Διαμεσολαβητή και τον Ευρωπαίο Επόπτη Προστασίας Δεδομένων.
<P>
Το έγγραφο αυτό σκιαγραφεί τις βασικές προκλήσεις που θα βρίσκονται στην ημερήσια διάταξη του Κοινοβουλίου από τώρα και μέχρι το 2009, ιδίως την έναρξη ισχύος της Συνθήκης της Λισαβόνας. Πρέπει να καταβληθεί κάθε προσπάθεια, προκειμένου να εξασφαλιστεί ότι οι ενισχυμένες ευθύνες του Κοινοβουλίου σε συνέχεια της κύρωσης της Συνθήκης της Λισαβόνας θα λαμβάνονται υπόψη από τον προϋπολογισμό. Πρέπει να ληφθούν μέτρα για τη βελτίωση της επικοινωνίας με τους πολίτες, ειδικά σε τοπικό επίπεδο και αναφορικά με τρία έργα: το κέντρο επισκεπτών, το οπτικοακουστικό κέντρο και το έργο WebTV. Τέλος, αναρωτιέμαι αν, πριν από την ψήφιση του προϋπολογισμού, πρέπει ίσως να ελέγξουμε τους ανθρώπινους πόρους που κατανέμονται στις δραστηριότητες του Ευρωπαϊκού Κοινοβουλίου.
<P>
Οι πολιτικές ευθύνες του Ευρωπαϊκού Κοινοβουλίου αυξάνονται συνεχώς, και είναι πολύ σημαντικό οι βουλευτές να διαθέτουν τα μέσα, προκειμένου να εργάζονται εντελώς ανεξάρτητα.
<SPEAKER ID="166" NAME="Pedro Guerreiro  " AFFILIATION="GUE/NGL">
γραπτώς. - (PT) Αυτή η έκθεση σηματοδοτεί την έναρξη της συζήτησης σχετικά με την ψήφιση του προϋπολογισμού 2009 αναφορικά με τον προϋπολογισμό του Ευρωπαϊκού Κοινοβουλίου και των άλλων θεσμικών οργάνων, αλλά δεν περιλαμβάνει αυτόν της Ευρωπαϊκής Επιτροπής, ο οποίος είναι μακράν ο μεγαλύτερος προϋπολογισμός.
<P>
Μεταξύ άλλων πτυχών που θα μπορούσαμε να τονίσουμε, προσοχή πρέπει να δοθεί στις κατευθυντήριες γραμμές που προτείνονται τώρα αναφορικά με την πολιτική για το προσωπικό. Αυτό συμβαίνει, επειδή τα τελευταία χρόνια έχουμε παρατηρήσει συνεχή πίεση για μείωση του κόστους προσωπικού, με τη χρήση σύναψης συμβάσεων επισφαλούς μορφής, όπως η σύναψη συμβάσεων μέσω της παροχής εξωτερικών υπηρεσιών, ιδίως μέσω υπηρεσιών προσωρινής απασχόλησης, εις βάρος των συμβάσεων απασχόλησης αορίστου χρόνου και των δικαιωμάτων αυτών των εργαζομένων. Πρέπει ασφαλώς να απορρίψουμε αυτήν την προσέγγιση.
<P>
Μια άλλη επαναλαμβανόμενη πτυχή είναι η ανάγκη να διασφαλίσουμε την πολυμορφία και τη διαθεσιμότητα όλων των επίσημων γλωσσών και γλωσσών εργασίας της ΕΕ. Κατά τη διάρκεια της ψήφισης του προϋπολογισμού του 2008, μια μικρή πίστωση τέθηκε ως αποθεματικό "προκειμένου να ενθαρρύνει τη διοίκηση να δώσει προτεραιότητα στην περισσότερο αποτελεσματική γλωσσική υποστήριξη των βουλευτών κατά τη διάρκεια των συνεδριάσεων". Όμως, δεν γνωρίζουμε τι μέτρα ελήφθησαν πράγματι αναφορικά με αυτό το θέμα, ιδίως καθώς συνεχίζουν να ανακύπτουν καταστάσεις όπου το δικαίωμα αυτό δεν γίνεται σεβαστό, για παράδειγμα στις Μικτές Κοινοβουλευτικές Συνελεύσεις ΕΕ-ΑΚΕ.
<SPEAKER ID="989" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του αξιότιμου αυστριακού συναδέλφου μου Paul Rübig, η οποία αποτελεί τμήμα της διαδικασίας συναπόφασης σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη συμμετοχή της Κοινότητας σε πρόγραμμα έρευνας και ανάπτυξης το οποίο στοχεύει στη στήριξη ΜΜΕ που διεξάγουν έρευνα και ανάπτυξη και το οποίο έχουν αναλάβει διάφορα κράτη μέλη.
<P>
Καλωσορίζω αυτήν την πρωτοβουλία, η οποία έχει ως στόχο να προσθέσει 100 εκατ. ευρώ σε διάστημα έξι ετών στα 300 εκατ. των πιστώσεων στα πλαίσια του κοινού προγράμματος ΕUROSTARS για πολυάριθμα κράτη μέλη και άλλα μέλη του ευρωπαϊκού οικονομικού χώρου για καινοτόμες ΜΜΕ, προκειμένου να συμβαδίζουν σε αυτόν τον τομέα. Είναι πολύ ενδιαφέρον να παρατηρήσουμε ότι το 82% των μεγάλων εταιρειών των "ΠΑ που στήθηκαν μετά το 1980 δημιουργήθηκαν από το τίποτα, ενώ στην ΕΕ ο αντίστοιχος αριθμός είναι μόλις το 37%.
<P>
Είναι λοιπόν σαφές ότι οι μικρές και μεσαίες επιχειρήσεις, ιδίως αυτές που καινοτομούν, προσφέρουν σημαντικές ελπίδες για οικονομική ανάπτυξη και κοινωνική πρόοδο στην εσωτερική μας αγορά.
<SPEAKER ID="168" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, ψηφίζω υπέρ αυτής της έκθεσης, η οποία αποτελεί επιπλέον σημαντική συμβολή στην ανάπτυξη της έρευνας και της καινοτομίας και συνεπώς στην ανταγωνιστικότητα των ευρωπαϊκών προϊόντων.
<P>
Καλωσορίζω το γεγονός ότι πρόκειται να χορηγηθεί χρηματοδότηση στις ΜΜΕ, οι οποίες αντιπροσωπεύουν τον ζωτικό συνδετικό ιστό της ιταλικής και της ευρωπαϊκής οικονομίας και χρειάζονταν πιο ουσιαστική οικονομική στήριξη προσανατολισμένη στη δημιουργία πρωτότυπων, υψηλής ποιότητας προϊόντων ικανών να αντιμετωπίσουν τον ανταγωνισμό από τις αναδυόμενες οικονομίες.
<P>
Το δημιουργικό δυναμικό της ΕΕ πρέπει να στηριχθεί και να προωθηθεί. ώστε να διευκολύνει την καινοτομία στην εσωτερική μας αγορά, χωρίς όμως να διατρέχει τον κίνδυνο στο εγγύς μέλλον να αντιμετωπίσει κατηγορίες που συνδέονται με δικαιώματα πνευματικής ιδιοκτησίας τα οποία θα μπορούσαν να επικαλεστούν μη ευρωπαϊκές χώρες.
<P>
Νέοι ανταγωνιστές, όπως η Κίνα, η Ιαπωνία και η Ινδία, εισέρχονται δυναμικά στη διεθνή οικονομική σκηνή, αναγκάζοντας την παγκόσμια αγορά να αντιμετωπίσει την πρόκληση του νέου ανταγωνισμού που βασίζεται στην καινοτομία. " συγχρηματοδότηση του προγράμματος Εurostars από την ΕΕ υπέρ των ΜΜΕ αποτελεί ένα ουσιαστικό βήμα προς την εξασφάλιση ότι τα κράτη μέλη της ΕΕ θα παραμείνουν ανταγωνιστικά μεσοπρόθεσμα και μακροπρόθεσμα.
<P>
Επίσης, είμαι ικανοποιημένος με την επιτυχία που επιτεύχθηκε στις διαπραγματεύσεις για το πακέτο συμβιβασμού, το οποίο, βελτιώνοντας τα κριτήρια πρόσβασης των ΜΜΕ, θα επιτρέψει σε αυτές να καινοτομήσουν με τρόπο που θα συμβάλει στην επιτυχία και την ίδια την επιβίωση των ευρωπαϊκών ΜΜΕ.
<SPEAKER ID="169" NAME="Ilda Figueiredo  " AFFILIATION="GUE/NGL">
γραπτώς. - (PT) Θεωρητικά αυτό είναι σημαντικό πρόγραμμα, δεδομένου ότι στοχεύει στη στήριξη των ΜΜΕ που διεξάγουν έρευνα και ανάπτυξη, όπως για παράδειγμα στις επιχειρήσεις, ιδίως στις μικρότερες από αυτές, όπου οι επενδύσεις σε Ε&Α έχουν το μεγαλύτερο πολλαπλασιαστικό αποτέλεσμα και οι οποίες, ταυτόχρονα, βρίσκονται στη μεγαλύτερη ανάγκη. Παρόλα αυτά, δεν πιστεύουμε ότι το πρόγραμμα μπορεί να παράγει σημαντικά αποτελέσματα επειδή:
<P>
Στο πρόγραμμα έχουν διατεθεί απολύτως εξευτελιστικά ακόμα και γελοία χρηματικά ποσά - 400 εκατ. ευρώ από τα οποία μόνο τα 100 εκατ. προέρχονται από την ΕΕ- πράγμα το οποίο σημαίνει ότι αυτή η πρόταση αποτελεί καθαρή προπαγάνδα. Όμως, ταυτόχρονα, το γεγονός ότι μόνο πολύ μικρός αριθμός επιχειρήσεων θα ωφεληθεί από αυτό το πρόγραμμα στο μέλλον, έχει συγκαλυφθεί.
<P>
" πρόταση θα ωφελήσει μόνο τις πιο δυνατές και ειδικευμένες μεσαίες επιχειρήσεις, με άλλα λόγια αυτές που απασχολούν πάνω από 250 εργαζόμενους, ώστε πάνω από το 80% των ευρωπαϊκών επιχειρήσεων, το οποίο απαρτίζεται από πολύ μικρές και μικρές επιχειρήσεις, θα αποκλειστεί.
<P>
Καθώς η Πορτογαλία είναι μία από τις χώρες της Ευρώπης όπου υπάρχει δραματική έλλειψη επενδύσεων σε Ε&Α στις επιχειρήσεις, πιστεύουμε ότι, αν το πρόγραμμα Εurostars επρόκειτο να έρθει στη χώρα μας, οι επιδράσεις του θα ήταν εντελώς άσχετες και υπολειμματικές.
<SPEAKER ID="170" NAME="David Martin  " AFFILIATION="PSE">
γραπτώς. - (EN) Καλωσορίζω τις προτάσεις του κ. Rubig για στήριξη των ΜΜΕ που διεξάγουν έρευνα και ανάπτυξη. Το σχέδιο να χορηγηθούν 400 εκατ. ευρώ στην ενθάρρυνση τέτοιων ΜΜΕ να διεξάγουν έρευνα προσανατολισμένη στις ανάγκες της αγοράς σε υπερεθνικά σχέδια πρέπει να στηριχθεί, και ψήφισα υπέρ της έκθεσης.
<SPEAKER ID="171" NAME="Lydie Polfer  " AFFILIATION="ALDE">
γραπτώς. - (FR) Θέλω να εκφράσω τη στήριξή μου για την έκθεση Rübig, η οποία επιδιώκει να αυξήσει τον αριθμό των ΜΜΕ που είναι επιλέξιμες για στήριξη για τα σχέδιά τους στους τομείς της Ε&Α στα πλαίσια του προγράμματος έρευνας και ανάπτυξης Εurostars το οποίο εφαρμόζεται από περισσότερα κράτη μέλη και συνδεόμενες χώρες. Στοχεύει επίσης να διευκολύνει τη συμμετοχή των ΜΜΕ μας, οι οποίοι είναι οι πραγματικοί καταλύτες της ευρωπαϊκής οικονομίας, σε αυτό το πρόγραμμα.
<P>
Καλωσορίζω, επίσης, το γεγονός ότι στο μέλλον το Λουξεμβούργο θα συμμετάσχει επίσης στο πρόγραμμα Εurostars, το οποίο θα μας βοηθήσει να επιτύχουμε τους στόχους της στρατηγικής της Λισαβόνας.
<SPEAKER ID="172" NAME="José Albino Silva Peneda  " AFFILIATION="PPE-DE">
γραπτώς. - (PT) Στηρίζω το περιεχόμενο αυτής της έκθεσης, καθώς θεωρώ ότι οι προτάσεις του έχουν την πρόθεση να ενθαρρύνουν την έρευνα και την ανάπτυξη στις ΜΜΕ, οι οποίες αντιπροσωπεύουν πάνω από το 99% όλων των επιχειρήσεων στην Ευρώπη και οι οποίες απασχολούν πάνω από το 60% του ενεργού πληθυσμού.
<P>
" έκθεση προσθέτει ότι ο αριθμός των ΜΜΕ που δραστηριοποιούνται σε δραστηριότητες έρευνας και ανάπτυξης είναι πολύ περιορισμένος, και πρέπει λοιπόν να ενθαρρύνουμε, με κάθε διαθέσιμο μέσο, αυτόν τον τύπο πρωτοβουλίας, ο οποίος θα καταστεί όλο και πιο καθοριστικός στη σταθεροποίηση της ανταγωνιστικότητάς τους.
<P>
Από αυτήν την άποψη, η πιο καθοριστική πτυχή δεν καλύπτεται από αυτήν την έκθεση. Είναι ζωτικής σημασίας το γεγονός ότι δημιουργούνται πολλαπλασιαστικές επιπτώσεις, οι οποίες, μέσω των σύγχρονων μορφών διοίκησης επιχειρήσεων, μπορούν να οδηγήσουν σε διαδικασίες οι οποίες μπορούν να δημιουργήσουν αξία μέσω της ενσωματωμένης καινοτομίας και αποτελεσματικότητας. Αυτή η δημιουργία αξίας πρέπει να ωφελεί όχι μόνο τις επιχειρήσεις στις οποίες αναπτύσσεται, αλλά επίσης ολόκληρο το φάσμα των επιχειρήσεων, τόσο προς τα πάνω όσο και προς τα κάτω.
<P>
" έγκριση αυτής της έκθεσης δεν πρέπει να μας κάνει να ξεχνάμε την ανάγκη να ενισχύσουμε τους μηχανισμούς οικονομικής στήριξης για δημιουργία νέων επιχειρήσεων, έναν τομέα στον οποίο υπάρχουν ακόμα πολλές δυσκολίες, ιδίως για τους νέους επιχειρηματίες που θέλουν να πειραματιστούν με τη δημιουργία επιχείρησης.
<P>
Θα ήθελα να τονίσω ότι η γραφειοκρατία πρέπει να αφαιρεθεί από αυτές τις διαδικασίες, ώστε οι ΜΜΕ να μην αποφεύγουν τη δέσμευση στην έρευνα και την ανάπτυξη.
<SPEAKER ID="173" NAME="Anna Záborská  " AFFILIATION="PPE-DE">
γραπτώς. - (SK) Ψηφίζοντας υπέρ της έκθεσης του Paul Rübig, το Ευρωπαϊκό Κοινοβούλιο στέλνει ένα καθαρό σήμα προς τις μικρές και τις μεσαίες επιχειρήσεις στα κράτη μέλη. Οι μικρές και μεσαίες επιχειρήσεις μπορούν συχνά να συμμετέχουν αποτελεσματικά στην έρευνα και την ανάπτυξη, αλλά αναγκαστικά συμβιβάζονται με λιγότερο ευνοϊκές συνθήκες από αυτές που ισχύουν για τις μεγάλες διεθνείς επιχειρήσεις.
<P>
Από τώρα και στο εξής, οι ενώσεις των ΜΜΕ που διεξάγουν έρευνα και ανάπτυξη μπορούν να επωφελούνται από τη χρηματική στήριξη της Ευρώπης και να λειτουργούν στα πλαίσια ενός ευρωπαϊκού δικτύου μαζί με άλλες μικρές και μεσαίες επιχειρήσεις. Οι ΜΜΕ της Σλοβακίας θα είναι λοιπόν σε θέση να συμβάλλουν με τη γνώση και τις ικανότητές τους στον ευρωπαϊκό τομέα έρευνας και ανάπτυξης.
<P>
Στη Σλοβακία πολλές μικρές και μεσαίες επιχειρήσεις βρίσκονται σε αγροτικές περιοχές με λιγότερο αναπτυγμένες υποδομές, το οποίο παρεμποδίζει την ανάπτυξή τους. Πολλές γυναίκες απασχολούνται στις ΜΜΕ που δραστηριοποιούνται στους τομείς της έρευνας και της, είτε άμεσα είτε έμμεσα. Οι ευρωπαϊκοί πόροι είναι χρήσιμοι, επειδή δίνουν στις ΜΜΕ ώθηση, επιτρέποντας έτσι στις επαγγελματικές τους ικανότητες να υπηρετήσουν το κοινό συμφέρον.
<P>
Το πρόγραμμα Εurostars είναι ένα πρόγραμμα για την έρευνα και την ανάπτυξη νέων προϊόντων και υπηρεσιών σε επίπεδο Ευρωπαϊκής Ένωσης. Οι ΜΜΕ διαδραματίζουν ρόλο κλειδί στα σχέδια του προγράμματος Εurostars. Είναι πράγματι κρίμα που η Δημοκρατία της Σλοβακίας, ένα κράτος μέλος της ΕΕ, δεν συμμετέχει σε αυτό το πρόγραμμα. Οι μικρές και μεσαίες επιχειρήσεις της Σλοβακίας συνεπώς δεν έχουν πρόσβαση στη σημαντική οικονομική στήριξη που είναι διαθέσιμη για την αποτελεσματική ανάπτυξη νέων προϊόντων, τεχνικών και υπηρεσιών.
<SPEAKER ID="175" NAME="Bogusław Liberadzki  " AFFILIATION="PSE">
γραπτώς. - (PL) Ψήφισα υπέρ της έκθεσης σχετικά με την πρόταση απόφασης του Συμβουλίου που αφορά τις τεχνικές κατευθυντήριες γραμμές πολυετούς διάρκειας για το ερευνητικό πρόγραμμα του Ταμείου Έρευνας για τον Άνθρακα και τον Χάλυβα - C6-0248/2007 -.
<P>
Υποστηρίζω την άποψη που παρουσίασε ο κ. Gierek, ο οποίος υποστήριξε ότι, ενόψει του ρόλου του Ταμείου στη διασφάλιση της ορθής ανάπτυξης της οικονομίας της Ευρωπαϊκής Ένωσης, ειδικά στα νέα κράτη μέλη, το Ταμείο πρέπει να συνεχίσει να λειτουργεί. Ο χάλυβας είναι ακόμα μία από τις θεμελιώδεις πρώτες ύλες για τους κλάδους των μηχανημάτων και των κατασκευών. Ισχύει επίσης ότι οι τεχνικές δυνατότητες βελτίωσης της ποιότητάς του και της αποτελεσματικότητας της επεξεργασίας του σε καμία περίπτωση δεν έχουν εξαντληθεί.
<P>
Όπως σωστά έχει τονιστεί, η μεγαλύτερη ανταγωνιστικότητα του άνθρακα στην αγορά της ενέργειας εξαρτάται από την αποτελεσματική εκμετάλλευση των περιφερειακών πόρων. Αυτή θα αποδώσει τεράστια συμβολή στην αύξηση της ενεργειακής ασφάλειας για την περιοχή της Ευρωπαϊκής Ένωσης.
<SPEAKER ID="176" NAME="David Martin  " AFFILIATION="PSE">
γραπτώς. - (EN) Ψήφισα υπέρ της έκθεσης του κ. Gierek για το Ταμείο Έρευνας για τον Άνθρακα και τον Χάλυβα. Οι προτάσεις της έκθεσης θα επιτρέψουν μεγαλύτερη εστίαση σε περιβαλλοντικά ζητήματα και θα επιτρέψουν στον τομέα του άνθρακα και του χάλυβα να διερευνήσουν τρόπους, προκειμένου να μειώσουν τις εκπομπές αερίων του θερμοκηπίου.
<SPEAKER ID="177" NAME="Brian Simpson  " AFFILIATION="PSE">
γραπτώς. - (EN) Ψηφίζω υπέρ αυτής της έκθεσης και νομίζω ότι είναι σημαντικό να επωφεληθούμε της ευκαιρίας, προκειμένου να εξετάσουμε με περισσότερη λεπτομέρεια τη χρήση του άνθρακα ως τμήμα των ενεργειακών αναγκών μας. Για υπερβολικά μεγάλο διάστημα ο άνθρακας αντιμετωπιζόταν ως ακάθαρτο καύσιμο, και ελάχιστη προσοχή έχει δοθεί στην πιθανότητα καθαρισμού του άνθρακα με τη χρήση νέων τεχνολογιών.
<P>
" δική μου περιφέρεια στη βορειοδυτική Αγγλία εξακολουθεί να διαθέτει τεράστια αποθέματα ποιοτικού άνθρακα, ο οποίος θεωρείται πολύ ακριβός για εξόρυξη, και, ενώ είναι αλήθεια ότι ο άνθρακας στην αγνότερη μορφή του δεν είναι καύσιμο φιλικό προς το περιβάλλον, νέες καθαρές τεχνολογίες άνθρακα υπάρχουν πλέον και θα μπορούσαν να επιτρέψουν στον άνθρακα να διαδραματίσει ρόλο κλειδί στον ενεργειακό εφοδιασμό μας χωρίς παράλληλα να καταστρέφει το περιβάλλον στα πλαίσια αυτής της διαδικασίας.
<P>
Πρέπει να χρησιμοποιούμε τα αποθέματά μας άνθρακα καλύτερα. Πρέπει να βρούμε περισσότερα χρήματα για έρευνα, προκειμένου να κάνουμε τον άνθρακα πιο φιλικό στο περιβάλλον και πιο ανταγωνιστικό οικονομικά. Πρέπει να κάνουμε περισσότερα, προκειμένου να αναβιώσουμε τις κοινότητες των ανθρακωρύχων. Πιστεύω ότι ο καθαρός άνθρακας έχει πράγματι μέλλον και ευχαριστώ την Επιτροπή Βιομηχανίας, Έρευνας και Ενέργειας για την έκθεσή της, η οποία τουλάχιστον κάνει την αρχή για τη συζήτηση.
<SPEAKER ID="178" NAME="Peter Skinner  " AFFILIATION="PSE">
γραπτώς. - (EN) Τόσο ο άνθρακας όσο και ο χάλυβας έχουν διατελέσει πολύ σημαντικοί κλάδοι για τις κοινότητες της νοτιοδυτικής Αγγλίας, ειδικά για το Κεντ. Καλωσορίζω αυτήν την έκθεση, η οποία προωθεί ένα ταμείο έρευνας, προκειμένου να αναπτύξει στοιχεία αυτών των κλάδων εντός της ΕΕ, καθώς χρειαζόμαστε απαντήσεις για τις μελλοντικές ενεργειακές μας ανάγκες. Ιδίως, το να μετατρέψουμε τον άνθρακα σε περιβαλλοντικά πιο αποδεκτό καύσιμο θα μπορούσε να βοηθήσει να εξασφαλίσουμε τις ενεργειακές μας ανάγκες στο μέλλον, όταν η Ευρώπη θα μπορούσε να βρεθεί κάτω από μεγαλύτερη πίεση λόγω των ασταθών συνθηκών του εφοδιασμού.
<SPEAKER ID="179" NAME="Andrzej Jan Szejna  " AFFILIATION="PSE">
γραπτώς. - (PL) Ψήφισα υπέρ της έγκρισης της έκθεσης του κ. Gierek σχετικά με το Ταμείο Έρευνας για τον Άνθρακα και τον Χάλυβα.
<P>
Σύμφωνα με τις κατευθυντήριες γραμμές του Συμβουλίου, μετά από πέντε χρόνια λειτουργίας το Ταμείο Έρευνας για τον Άνθρακα και τον Χάλυβα αναθεωρήθηκε φέτος. " αναθεώρηση εστίασε στην αποτελεσματική χρήση των ενεργειακών υλικών και στην περιβαλλοντική προστασία. Πρέπει να τονιστεί ότι ένα από τα μεγάλα πλεονεκτήματα του Ταμείου είναι ότι μπορεί να χρησιμοποιηθεί ως συμπληρωματική πηγή χρηματοδότησης για την έρευνα που δεν καλύπτεται από το 7ο πρόγραμμα πλαίσιο. Επιπλέον, σύμφωνα με τη στάση της Ευρωπαϊκής Επιτροπής, το Ταμείο πρέπει να συνεχίσει να λειτουργεί, επειδή ο χάλυβας εξακολουθεί να είναι μια από τις κύριες πρώτες ύλες για τους κλάδους των μηχανημάτων και των κατασκευών και αυτοί οι τομείς απαιτούν συνεχείς επενδύσεις στην έρευνα.
<P>
Το Ταμείο θα διευκολύνει επίσης την καλύτερη χρήση του άνθρακα στην αγορά ενέργειας, το οποίο θα αποτελέσει σημαντική συμβολή στην ενεργειακή ασφάλεια της Ευρωπαϊκής Ένωσης. Πρέπει να θυμόμαστε, όμως, ότι η εξόρυξη αυτής της πρώτης ύλης απαιτεί τη συνεχή διεξαγωγή ερευνητικών μελετών. Ένα άλλο σημαντικό ζήτημα είναι η εισαγωγή της αρχής της ισότητας των φύλων στις ερευνητικές ομάδες. Αυτό θα αποτελέσει θετική συμβολή στην αύξηση της συμμετοχής των γυναικών σε αυτόν τον τομέα.
<SPEAKER ID="181" NAME="Carlos Coelho  " AFFILIATION="PPE-DE">
γραπτώς. - (PT) Σύμφωνα με πληροφορίες που προέρχονται από την Επιτροπή, 40% του συνολικού στόλου της ΕΕ όσον αφορά τη χωρητικότητα των σκαφών σε τόνους δραστηριοποιείται στις ανοιχτές θάλασσες ή στα ύδατα τρίτων χωρών. Αντίστοιχα, τα σκάφη από άλλες χώρες αλιεύουν στα ύδατα της ΕΕ, κυρίως βάσει των όρων συμφωνιών που έχουν συναφθεί με βόρειες χώρες.
<P>
Συνεπώς είναι πολύ σημαντικό η ΕΕ να έχει σαφές σύστημα χορήγησης αδειών και για τους δύο τύπους δραστηριοτήτων. " νομοθετική πρόταση και η έκθεση του Κοινοβουλίου αποτελούν μέρος των προσπαθειών της ΕΕ να "απλοποιήσει" την κοινή αλιευτική πολιτική (ΚΑΠ) καθορίζοντας γενικούς κανόνες και όρους για την υποβολή αίτησης και την έκδοση αδειών αλιείας, τόσο εντός όσο και εκτός των υδάτων της ΕΕ.
<P>
" πρόταση της Επιτροπής διασαφηνίζει τις αρμοδιότητες της Επιτροπής και των κρατών μελών και προσδιορίζει τις απαιτήσεις για την αναφορά των αλιευτικών δραστηριοτήτων. Οι τροπολογίες που επιφέρει η έκθεση του Κοινοβουλίου καθιστούν το έγγραφο δικαιότερο από ορισμένες απόψεις. Ένα παράδειγμα αυτού είναι η μεγαλύτερη ευελιξία που εισάγεται αναφορικά με τα κριτήρια επιλεξιμότητας του άρθρου 7.
<P>
Τα μέλη του Σοσιαλδημοκρατικού Κόμματος Πορτογαλίας λοιπόν στηρίζουν την έκθεση Morillon.
<SPEAKER ID="182" NAME="Pedro Guerreiro  " AFFILIATION="GUE/NGL">
γραπτώς. - (PT) Αυτήν τη στιγμή, η διαχείριση της χορήγησης αδειών αλιευτικών δραστηριοτήτων που χορηγούνται προς τα κοινοτικά αλιευτικά σκάφη ή τα σκάφη τρίτων χωρών διέπεται από διάφορες διμερείς συμφωνίες ή περιφερειακές οργανώσεις διαχείρισης της αλιείας.
<P>
Αυτή η πρόταση κανονισμού στοχεύει στην καθιέρωση ενιαίας διαδικασίας για τη διαχείριση όλων των αδειών αλιείας, επισημαίνοντας σαφώς τον ρόλο της Ευρωπαϊκής Επιτροπής όσον αφορά τη χορήγηση ή την αναστολή αυτών των αδειών, αντί για τα κράτη μέλη.
<P>
Μεταξύ πολλών σημαντικών πτυχών τις οποίες αξίζει να σχολιάσουμε ή να ασκήσουμε κριτική σε αυτές θα θέλαμε να τονίσουμε ότι, παρά το γεγονός ότι η έκθεση αυτή αποσαφηνίζει ορισμένες πτυχές της πρότασης κανονισμού, όπως για παράδειγμα την αντιμετώπιση ως σοβαρών παραβιάσεων μόνο των παραβιάσεων οι οποίες έχουν αποτελεσματικά επιβεβαιωθεί ως τέτοιες σύμφωνα με τη σχετική εθνική νομοθεσία.-την οποία αντιμετωπίζουμε ως θετική- εξακολουθεί να μην διαφυλάττει την κυριαρχία κάθε κράτους μέλους αναφορικά με τη διαχείριση των αλιευτικών δραστηριοτήτων εντός των ΑΟΖ (αποκλειστικών οικονομικών ζωνών) του, με το οποίο εμείς διαφωνούμε.
<P>
Για τον λόγο αυτό καταθέσαμε τροπολογία η οποία υποστηρίζει ότι τα κράτη μέλη ως ενδιαφερόμενα μέρη πρέπει να είναι ενεργοί συμμετέχοντες στις διαδικασίες, ιδίως στις διαδικασίες λήψης αποφάσεων για τη χορήγηση αδειών σε αυτόν τον τομέα Δυστυχώς η τροπολογία απορρίφθηκε από την πλειοψηφία του Κοινοβουλίου.
<SPEAKER ID="183" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα κατά της έκθεσης Morillon, επειδή ορισμένες από τις τροπολογίες τις οποίες συνυπέγραψα καταψηφίστηκαν. Ιδίως, καταψηφίστηκαν οι τροπολογίες οι οποίες σχετίζονταν με την ανακατανομή των ευκαιριών αλιείας. " δική μου εχθρότητα προς την καταστροφική ΚΑΠ έχει καταγραφεί καλά στο Κοινοβούλιο, και πιστεύω ότι η διαχείριση της αλιείας πρέπει να επιστραφεί στα αλιευτικά κράτη της Ευρώπης. Όμως, για όσο διάστημα έχουμε κοινή πολιτική, η αρχή της σχετικής σταθερότητας πρέπει να παραμένει απαραβίαστη. και όλες οι αλιευτικές κοινότητες της Ευρώπης πρέπει να διαβεβαιώνονται ότι τα ιστορικά τους αλιευτικά δικαιώματα θα παραμείνουν δικά τους.
<SPEAKER ID="184" NAME="Bogusław Liberadzki  " AFFILIATION="PSE">
γραπτώς. - (PL) Ψήφισα υπέρ της έκθεσης σχετικά με την πρόταση κανονισμού του Συμβουλίου που αφορά τις άδειες αλιείας κοινοτικών αλιευτικών σκαφών εκτός των υδάτων της Κοινότητας και για την πρόσβαση σκαφών τρίτων χωρών στα ύδατα της Κοινότητας - C6-0236/2007 -.
<P>
Ο κ. Morillon ορθά τόνισε ότι είναι πολύ σημαντικό για την Ευρωπαϊκή Ένωση να έχει ένα σαφές σύστημα για τη χορήγηση αδειών και των δύο τύπων δραστηριότητας, με σκοπό την επίτευξη του μέγιστου επιπέδου συμμόρφωσης με τις διατάξεις της Ένωσης στον τομέα της αλιείας και επίσης την παροχή μεγαλύτερης διαφάνειας για τις δραστηριότητες των σκαφών της ΕΕ στα ύδατα τρίτων χωρών.
<P>
Επίσης, δεν υπάρχει αμφιβολία ότι η προτεραιότητα που δίνει η Επιτροπή και η Ευρωπαϊκή Ένωση στην καταπολέμηση της ΠΛΑ αλιείας, και η σημαντική μείωση των αλιευτικών πόρων των αναπτυσσόμενων χωρών που προκαλείται από τα σκάφη που δραστηριοποιούνται στην ΠΛΑ αλιεία αξίζει την αμέριστη προσοχή μας.
<SPEAKER ID="185" NAME="David Martin  " AFFILIATION="PSE">
γραπτώς. - (EN) Ο σκοπός της έκθεσης του κ. Morillon θα έπρεπε να είναι να απλοποιήσει την κοινή αλιευτική πολιτική. Δεν έχω πεισθεί ότι οι αρχικές προτάσεις της έκθεσης πληρούσαν αυτήν την προϋπόθεση. " ένταξη των συμφωνιών που εμπίπτουν στο πεδίο εφαρμογής του άρθρου 63 της Σύμβασης των "νωμένων Εθνών για το Δίκαιο της Θάλασσας θα προκαλούσαν μεγαλύτερες πρακτικές δυσκολίες για τον αλιευτικό κλάδο της Σκωτίας. Οι διατάξεις που αφορούν τη χρησιμοποίηση φαίνεται πως ήδη αποτελούν τμήμα ισχυουσών συμφωνιών συνεργασίας τρίτων χωρών στον τομέα της αλιείας και οι συστάσεις της έκθεσης μόνο περιπλέκουν τα πράγματα σε αυτόν τον τομέα. " ψήφος μου εκφράζει αυτές τις ανησυχίες.
<SPEAKER ID="186" NAME="Catherine Stihler  " AFFILIATION="PSE">
γραπτώς. - (EN) Εξ ονόματος του Εργατικού Κόμματος του Ευρωπαϊκού Κοινοβουλίου, γράφω προκειμένου να εξηγήσω για ποιο λόγο καταθέσαμε και στηρίξαμε τις τροπολογίες 20-23 στην έκθεση Morillon, και, όταν οι τροπολογίες απορρίφθηκαν, για ποιο λόγο ψηφίσαμε κατά της τροποποιημένης έκθεσης και του νομοθετικού ψηφίσματος.
<P>
Οι τροπολογίες 20, 21 και 22 σχετίζονται με το πεδίο εφαρμογής του κανονισμού. Είναι σημαντικό να διατηρηθεί η διάκριση μεταξύ συμφωνιών που καλύπτονται από το άρθρο 63 και όχι από το άρθρο 62 της Σύμβασης του Ο"Ε για το Δίκαιο της Θάλασσας. Μόνο οι τελευταίες πρέπει να αποτελέσουν αντικείμενο αυτής της πρότασης
<P>
" τροπολογία 23 αφαιρεί την αρμοδιότητα που είχε δοθεί στην Επιτροπή να ανακατανέμει τις ευκαιρίες αλιείας όπως προτείνει το άρθρο 13, διατηρώντας την αρχή της σχετικής σταθερότητας και των ιστορικών αλιευτικών δικαιωμάτων στα πλαίσια της υπεύθυνης αλιείας.
<P>
" σημερινή ψήφος πρέπει να είναι μια κλήση για αφύπνιση προς όλους όσους ενδιαφέρονται για τη διατήρηση των ευάλωτων αλιευτικών πόρων. Δείχνει ότι το Ευρωπαϊκό Κοινοβούλιο είναι υπέρ της αναδιανομής των αλιευτικών ποσοστώσεων από την Ευρωπαϊκή Επιτροπή, το οποίο θα είχε ως αποτέλεσμα μια ελεύθερη για όλους Βόρεια Θάλασσα. Αυτό θα ήταν αντίθετο στην αρχή της σχετικής σταθερότητας και είναι επιβλαβές για τα αλιευτικά συμφέροντα της Σκωτίας. Δεν έχουμε άλλη επιλογή από το να καταψηφίσουμε αυτήν την έκθεση.
<SPEAKER ID="188" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς οι σουηδοί Σοσιαλδημοκράτες στηρίζουμε την επιθυμία του Ευρωπαϊκού Κοινοβουλίου για το 2008, ευρωπαϊκό έτος διαπολιτισμικού διαλόγου, να προσκαλέσει ορισμένους από τους θρησκευτικούς ηγέτες του κόσμου στα πλαίσια διεξαγωγής διαλόγου με τους βουλευτές του ΕΚ.
<P>
Θέλουμε όμως να τονίσουμε ότι αυτός ο διάλογος πρέπει να λάβει τη μορφή συζητήσεων και ανταλλαγών απόψεων στις επιτροπές, ή πρέπει να λάβει χώρα σε ειδικά προγραμματισμένες συνεδριάσεις. Μονόπλευρες ομιλίες από τους βουλευτές στα πλαίσια της Ολομέλειας χωρίς καμία δυνατότητα διαλόγου και ερωτήσεων δεν αποτελεί σωστό μέσο επικοινωνίας και διαπολιτιστικών ανταλλαγών.
<SPEAKER ID="189" NAME="Glyn Ford  " AFFILIATION="PSE">
γραπτώς. - (EN) Το αρχικό συμβιβαστικό ψήφισμα δεν ήταν κατά τη γνώμη μου επαρκώς ισορροπημένο. Οι αρχικές ταραχές στη Λάσα και σε άλλα μέρη ήταν συντονισμένες επιθέσεις κατά ανθρώπων και κτηρίων με εμπρησμούς, τραυματισμούς και δολοφονίες των Κινέζων Χαν και της μουσουλμανικής μειονότητας. Στη χώρα μου, αν είχαν συμβεί τέτοιες επιθέσεις από μέρους της λευκής νεολαίας κατά της μεταναστευτικής μας μειονότητας, αυτές θα είχαν περιγραφεί ως ρατσιστικές ταραχές. Παρόλα αυτά συνολικά θα μπορούσα να την στηρίξω. " Κίνα εξακολουθεί να μην καταφέρνει να σεβαστεί πλήρως τα ανθρώπινα δικαιώματα σε όλο το έδαφός της, αναφορικά με τις ανεξάρτητες συνδικαλιστικές οργανώσεις, τους εσωτερικούς μετανάστες και τη λατρεία μειονοτικών θρησκειών.
<P>
Όμως, οι τροπολογίες από τα δεξιά που εγκρίθηκαν εξώθησαν αυτό το κείμενο πέρα από κάθε όριο. " απόρριψη της "ενιαίας πολιτικής για την Κίνα" της ΕΕ, οι απαιτήσεις για διάλογο "άνευ προϋποθέσεων" κατέστησαν αδύνατο για μένα να στηρίξω το ψήφισμα, έστω και αν συμφωνώ με τα στοιχεία σχετικά με τα ανθρώπινα δικαιώματα που εμπεριέχονται στο ψήφισμα, όπως υπέδειξα κατά τη διαδικασία της ονομαστικής ψηφοφορίας.
<SPEAKER ID="190" NAME="Patrick Gaubert  " AFFILIATION="PPE-DE">
γραπτώς. - (FR) Καλωσορίζω την έγκριση κοινού ψηφίσματος από όλες τις πολιτικές ομάδες για το Θιβέτ. Αυτό το κείμενο καταδικάζει την πρόσφατη καταστολή στο Θιβέτ και αποτελεί συνέχεια των προηγούμενων ψηφισμάτων του Κοινοβουλίου τα οποία καλούν και τις δυο πλευρές να δεσμευτούν σε διαδικασία διαλόγου.
<P>
Καλούμε επίσης την κυβέρνηση της Κίνας και τους οπαδούς του Δαλάι Λάμα να τερματίσουν τις βιαιοπραγίες. " κυβέρνηση της Κίνας δεν πρέπει να καταστρέψει τους Ολυμπιακούς Αγώνες του 2008 συλλαμβάνοντας αντιφρονούντες, δημοσιογράφους και υπερασπιστές των ανθρωπίνων δικαιωμάτων.
<P>
Καλούμε την τρέχουσα Προεδρία της ΕΕ να παλέψει, προκειμένου να βρει κοινή θέση της ΕΕ αναφορικά με την παρακολούθηση από μέρους των αρχηγών κρατών ή κυβερνήσεων και του Ύπατου Εκπροσώπου της ΕΕ της τελετής έναρξης των Ολυμπιακών Αγώνων, με την επιλογή της μη παρακολούθησης στην περίπτωση που δεν θα υπάρχει επανάληψη του διαλόγου μεταξύ των αρχών της Κίνας και της ΑΑ του Δαλάι Λάμα.
<SPEAKER ID="191" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " ολυμπιακή φλόγα συνεχίζει το ταξίδι της σε όλο τον κόσμο, και διαδηλώσεις σε όλο τον κόσμο έχουν δείξει ποια είναι τα συναισθήματα των ανθρώπων για τους Ολυμπιακούς Αγώνες του φετινού καλοκαιριού. Είναι ένα ερώτημα το οποίο ενδιαφέρει πολλούς, και είναι σημαντικό να αφεθούν τα κράτη μέλη να αποφασίσουν για τον εαυτό τους αν θα συμμετάσχουν στο μποϊκοτάζ των Ολυμπιακών Αγώνων της Κίνας.
<P>
" μάχη για τα ανθρώπινα δικαιώματα είναι κρίσιμη και πρέπει να στηριχθεί, αλλά το έργο αυτό πρέπει να πραγματοποιηθεί στα πλαίσια του Ο"Ε, προκειμένου να αποκτήσει την απαραίτητη νομιμοποίηση. Δυστυχώς το Ευρωπαϊκό Κοινοβούλιο εκμεταλλεύεται την τρέχουσα κατάσταση στο Θιβέτ, προκειμένου να προωθήσει τις θέσεις του για την εξωτερική πολιτική. " κατάσταση πρέπει να επιλυθεί μεταξύ της Κίνας και του Θιβέτ χωρίς την ανάμειξη του Ευρωπαϊκού Κοινοβουλίου, το οποίο δεν έχει αρμοδιότητες σε αυτόν τον τομέα.
<SPEAKER ID="192" NAME="Pedro Guerreiro  " AFFILIATION="GUE/NGL">
γραπτώς. - (PT) Ενώ εκφράζουμε τη συμπαράστασή μας για τα θύματα, την επιθυμία μας για ειρηνική επίλυση των διαφορών και τις αρχές μας της υπεράσπισης της δημοκρατίας, των ανθρωπίνων δικαιωμάτων και του διεθνούς δικαίου, αισθανόμαστε για άλλη μια φορά ότι ένα ψήφισμα για την κατάσταση στο Θιβέτ περιλαμβάνει στοιχεία τα οποία δεν αντιστοιχούν ακριβώς στην κατάσταση όπως εξελίσσεται στην πραγματικότητα.
<P>
Είναι όλο και περισσότερο εμφανές ότι αυτό που πραγματικά συμβαίνει είναι μια επιχείρηση κατά των Ολυμπιακών Αγώνων του Πεκίνου· αυτό είναι το πραγματικό κίνητρο πίσω από την κλιμάκωση των προκλήσεων και μεγάλου μέρους της αποδοκιμασίας που εκφράζεται.
<P>
Για άλλη μια φορά, τα επιχειρήματα χειραγωγούνται, προκειμένου να δικαιολογήσουν την τρέχουσα και τις μελλοντικές επεμβάσεις και τις παραβιάσεις του διεθνούς δικαίου, με προσπάθειες επιβολής στρατηγικών και οικονομικών συμφερόντων κατά της Κίνας.
<P>
Είναι αξιοσημείωτο ότι εξακολουθούμε να μιλάμε για το Θιβέτ ως εδαφική περιοχή υπό κινεζική κατοχή, όταν οι δυνάμεις που υποκινούν και στηρίζουν τα αποσχιστικά κινήματα τα οποία βρίσκονται στη ρίζα αυτών των βίαιων πράξεων δεν αμφισβητούν την ακεραιότητα του εδάφους της Λαϊκής Δημοκρατίας της Κίνας, περιλαμβανομένου του Θιβέτ ως αυτόνομης περιφέρειας.
<P>
Τέλος, με βάση ποια ηθική εγκρίνει ένα τέτοιο ψήφισμα το Κοινοβούλιο, όταν, πριν από μερικές εβδομάδες, ενέκρινε έκθεση για το Ιράκ χωρίς ούτε μία αναφορά στην επίθεση και την κατοχή των "ΠΑ;
<SPEAKER ID="193" NAME="Roselyne Lefrançois  " AFFILIATION="PSE">
γραπτώς. - (FR) Δεδομένης της βαρύτητας της κατάστασης στο Θιβέτ, το Ευρωπαϊκό Κοινοβούλιο δεν θα μπορούσε να παραμείνει σιωπηλό για πολύ ακόμα. Στήριξα λοιπόν αυτό το ψήφισμα, το οποίο καταδικάζει ισχυρά τη βάναυση καταστολή στην περιφέρεια αυτή από τις δυνάμεις ασφαλείας της Κίνας.
<P>
" βία που έχει λάβει χώρα στους δρόμους της Λάσα και της Dharamsala και η λογοκρισία των αλλοδαπών μέσων ενημέρωσης είναι απαράδεκτες, και το Κοινοβούλιο πρέπει, μαζί με τη διεθνή κοινότητα, να χρησιμοποιήσει όλη του την επιρροή, προκειμένου να διασφαλίσει ότι θα σταματήσουν, και ότι η Κίνα θα τηρήσει τις διεθνείς της δεσμεύσεις στον τομέα των ανθρωπίνων δικαιωμάτων και των μειονοτήτων.
<P>
Μέσω της ψήφου μου θα ήθελα επίσης να εκφράσω την αλληλεγγύη μου προς τον λαό του Θιβέτ, το μεγαλύτερο μέρος του οποίου δεν απαιτεί ανεξαρτησία αλλά μεγαλύτερη πολιτική αυτονομία και σεβασμό της πολιτιστικής και γλωσσικής του κληρονομιάς.
<P>
Δεν είμαι υπέρ πλήρους μποϋκοτάζ των Ολυμπιακών του Πεκίνου, επειδή, κατά τη γνώμη μου, ο διάλογος πρέπει να προτιμάται πάντα από τον αποκλεισμό. Πιστεύω όμως ότι αυτοί οι αγώνες είναι μια ευκαιρία προκειμένου να ενθαρρύνουμε τις αρχές της Κίνας να σημειώσουν πρόοδο στον δρόμο για τη δημοκρατία και εύχομαι, όπως δηλώνεται στο ψήφισμα, οι αρχηγοί κρατών και κυβερνήσεων της ΕΕ να αποφασίσουν μια συνεκτική κοινή θέση σε σχέση με αυτό το γεγονός..
<SPEAKER ID="194" NAME="David Martin  " AFFILIATION="PSE">
γραπτώς. - (EN) Καταδικάζω την κατάπνιξη των διαδηλωτών του Θιβέτ από τις στρατιωτικές δυνάμεις της Κίνας. Πράγματι, αυτό το ζήτημα υπογραμμίζει την ανάγκη για μια κοινή προσέγγιση της ΕΕ όσον αφορά την Κίνα. Μόνο μέσω μιας τέτοιας συνεκτικής προσέγγισης μπορεί να προωθεί εποικοδομητικά η συνεργασία. Οι Ολυμπιακοί του Πεκίνου είναι μια πρώτης τάξης ευκαιρία για την επίτευξη προόδου σε ζητήματα όπως τα ανθρώπινα δικαιώματα και οι ελευθερίες των μέσων ενημέρωσης. Οποιαδήποτε προσπάθεια από την κυβέρνηση της Κίνας να παρεμποδίσει τις διαμαρτυρίες ή τη γνωστοποίηση αυτών των γεγονότων θα ήταν κάτι το λυπηρό. Ψήφισα υπέρ αυτής της πρότασης ψηφίσματος.
<SPEAKER ID="195" NAME="Andreas Mölzer  " AFFILIATION="NI">
γραπτώς. - (DE) Ήταν εντελώς προβλέψιμο ότι η Κίνα θα αντιδρούσε στις διαδηλώσεις χρησιμοποιώντας τον στρατό και την αστυνομία. " Κίνα φυσικά δεν είναι δημοκρατία, αλλά η απάντηση των δυνάμεων ασφαλείας της Κίνας στις διαδηλώσεις πρέπει ασφαλώς να καταδικαστεί. Ένα μποϊκοτάζ των Ολυμπιακών Αγώνων, με οποιαδήποτε μορφή, κατά πάσα πιθανότητα θα μπορούσε απλώς να θεωρηθεί ως προσβολή από την πλειοψηφία του πληθυσμού της και σίγουρα δεν θα βελτίωνε -και, στη χειρότερη περίπτωση, θα μπορούσε στην πραγματικότητα να επιδεινώσει- την κατάσταση των μειονοτήτων σε αυτήν τη χώρα
<P>
Δεδομένου του βάρους της ΕΕ στη διεθνή σκηνή, μεμονωμένες προσεγγίσεις από την ΕΕ είναι πολύ απίθανο να έχουν οποιοδήποτε αποτέλεσμα. Αν η ΕΕ επιμείνει και καταντήσει περίγελος στα μάτια του κόσμου, αυτό δεν θα βοηθούσε κανέναν, ιδιαίτερα όχι τους κατοίκους του Θιβέτ. Ακόμα και αν η κατάσταση ηρεμήσει, μπορούμε να προβλέψουμε νέες και ίσως περισσότερο βίαιες αναταραχές. Μαζί με συμμάχους όμως η ΕΕ μπορεί να κάνει προσπάθειες να βελτιώσει τη ζωή των μειονοτήτων στην Κίνα προοδευτικά και σταδιακά να επιφέρει αλλαγές στη συμπεριφορά της κυβέρνησης και της πλειοψηφίας του πληθυσμού.
<SPEAKER ID="196" NAME="Vincent Peillon  " AFFILIATION="PSE">
γραπτώς. - (FR) Καλωσορίζω τη σημερινή ισχυρή στάση του Κοινοβουλίου σε σχέση με την κατάσταση που υπάρχει στο Θιβέτ εδώ και δεκαετίες, αλλά χειροτέρευσε σημαντικά πριν από ένα μήνα. Το να υπερασπιζόμαστε τις αξίες μας -τόσο τις ευρωπαϊκές αλλά και τις παγκόσμιες- σημαίνει ότι η σιωπή αποκλείεται. Στηρίζω λοιπόν πλήρως την καταδίκη της "βίαιης καταστολής των θιβετιανών διαδηλώσεων εκ μέρους των κινεζικών δυνάμεων ασφαλείας" καθώς και "όλες τις πράξεις βίας από οπουδήποτε και αν προέρχονται" οι οποίες έλαβαν χώρα τις τελευταίες ημέρες.
<P>
Το Κοινοβούλιο επίσης απευθύνει ορισμένα αιτήματα προς τις αρχές της Κίνας, καλώντας τις ιδίως να επιτρέψουν τη διεξαγωγή ανεξάρτητης διεθνούς έρευνας για τη βία στο Θιβέτ, να ξεκινήσουν εποικοδομητικό διάλογο χωρίς προϋποθέσεις με τους κατοίκους του Θιβέτ, να απελευθερώσουν αμέσως τους ειρηνικούς διαδηλωτές και όλους τους αντιφρονούντες που έχουν συλληφθεί στην Κίνα, και να σεβαστούν τις δεσμεύσεις όσον αφορά τα ανθρώπινα δικαιώματα τις οποίες ανέλαβαν απέναντι στη ΔΟΕ και στον κόσμο το 2001.
<P>
Τέλος, το ψήφισμα καλεί τους αρχηγούς κρατών και κυβερνήσεων της ΕΕ να υιοθετήσουν κοινή θέση όσον αφορά τη συμμετοχή τους στην τελετή έναρξης των Ολυμπιακών Αγώνων.
<SPEAKER ID="197" NAME="Adrian Severin  " AFFILIATION="PSE">
γραπτώς. - (EN) Με την ιδιότητα του αρχηγού της σοσιαλιστικής αντιπροσωπείας της Ρουμανίας, θα ήθελα να εξηγήσω την αρνητική ψήφο της αντιπροσωπείας όσον αφορά το ψήφισμα για το Θιβέτ. Στην πραγματικότητα, το ψήφισμα δεν υπερασπίζεται τα ανθρώπινα δικαιώματα, και δεν μπορούμε να δεχτούμε ότι τα ανθρώπινα δικαιώματα πέφτουν όμηροι των γεωπολιτικών ημερήσιων διατάξεων και συμφερόντων. Είναι επιεικές όσον αφορά τον σεβασμό των ανθρώπινων δικαιωμάτων και υποκριτικό, επειδή είναι πειστικό στις πολιτικές προτάσεις που προτείνει οι οποίες δεν λαμβάνουν υπόψη τις πραγματικότητες της Κίνας.
<P>
Με αυτό το ψήφισμα η ΕΕ χάνει την αξιοπιστία της, προωθώντας στην πραγματικότητα, πίσω από τις δηλώσεις της για στήριξη των ανθρωπίνων δικαιωμάτων, μια επικίνδυνη ατζέντα "πολιτικής αυτονομίας" και ανεξαρτησίας του Θιβέτ, σε σαφή αντίθεση με την αρχή της "ενιαίας πολιτικής για την Κίνα". Ταυτόχρονα, η ΕΕ χάνει την ενθαρρυντική της επίδραση πάνω στην Κίνα στη διαδικασία του ανοίγματος.
<P>
Συνεπώς, το ψήφισμα στηρίζει τον διαμελισμό της Κίνας και όχι τη στήριξη και την προώθηση των ανθρωπίνων δικαιωμάτων, τα οποία χρησιμοποιούνται ως δικαιολογία για την προώθηση διαφορετικών γεωπολιτικών επιδιώξεων.
<SPEAKER ID="198" NAME="Kathy Sinnott  " AFFILIATION="IND/DEM">
γραπτώς. - (EN) Στηρίζω απολύτως το Θιβέτ σε αυτήν την κατάσταση. Όμως, δεν θα μπορούσα να στηρίξω αυτήν την πρόταση ψηφίσματος, καθώς μια τροπολογία για την τήρηση της αρχής της πολιτικής της "μιας Κίνας" εγκρίθηκε από την πλειοψηφία των συναδέλφων μου. Δεν στηρίζω αυτήν τη συγκεκριμένη τροπολογία, καθώς η πολιτική της "μιας Κίνας" απειλεί την Ταϊβάν καθώς και το Θιβέτ. Στο παρελθόν είχα προτείνει το μποϊκοτάζ των Ολυμπιακών του Πεκίνου επικαλούμενη τα ανθρώπινα δικαιώματα.
<SPEAKER ID="200" NAME="Adam Bielan  " AFFILIATION="UEN">
γραπτώς. - (PL) Υπήρξα μέλος της αντιπροσωπείας της Επιτροπής Εξωτερικών Υποθέσεων που επισκέφτηκε το Ζάγκρεμπ στην αρχή αυτού του χρόνου. Συμφωνώ με τον εισηγητή αναφορικά με τα ζητήματα που αναφέρονται λεπτομερώς στην έκθεση που συζητήθηκε εχθές, και συνεπώς ψήφισα υπέρ της έγκρισης της έκθεσης του κ. Swoboda σήμερα. Θα ήθελα να συγχαρώ τις αρχές της Κροατίας για τα θετικά αποτελέσματα που πέτυχαν ως τώρα αναφορικά με τις προετοιμασίες για την ένταξη στην Ευρωπαϊκή Ένωση.
<SPEAKER ID="201" NAME="Robert Goebbels  " AFFILIATION="PSE">
γραπτώς. - (FR) Παρότι ψήφισα υπέρ της έκθεσης προόδου για την πιθανή προσχώρηση της Κροατίας, πρέπει να τονίσω ότι καμία μελλοντική προσχώρηση δεν πρόκειται να πραγματοποιηθεί στο εγγύς μέλλον. " Ένωση των 27 πρέπει πρώτα να οργανωθεί με βάση τη Συνθήκη της Λισαβόνας. Νέες προσχωρήσεις θα είναι πιθανές μόνο μετά τη σταθεροποίηση της ΕΕ στην τρέχουσα σύνθεσή της.
<SPEAKER ID="202" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Το Junilistan θεωρεί ότι η διεύρυνση της ΕΕ αποτελεί θεμελιώδη πτυχή του έργου της επίτευξης ειρήνης και σταθερότητας στην Ευρώπη. Στηρίζουμε λοιπόν την ιδιότητα μέλους της ΕΕ για την Κροατία, όταν η χώρα θα πληροί τα κριτήρια της Κοπεγχάγης. Ψηφίσαμε υπέρ της έκθεσης.
<P>
Όμως, είναι παράλογο για το Ευρωπαϊκό Κοινοβούλιο να απαιτεί από τα μέσα ενημέρωσης να λάβουν μέτρα, προκειμένου να διατηρήσουν τη λαϊκή στήριξη για τον ρόλο του Διεθνούς Ποινικού Δικαστηρίου. Αυτού του τύπου οι εκφράσεις μπορεί να ερμηνευθούν πολύ απλά ως επέμβαση στην ελευθερία του Τύπου. Είμαστε επίσης επικριτικοί όσον αφορά διατυπώσεις που έχουν ως αποτέλεσμα το Ευρωπαϊκό Κοινοβούλιο να πρέπει να ζητήσει από την Κροατία να διεξάγει εκστρατεία έγερσης της ευαισθητοποίησης η οποία θα έχει ως στόχο να εστιάσει την προσοχή του κοινού στο περιβάλλον. Το ζήτημα αυτό είναι ασφαλώς σημαντικό από μόνο του, αλλά δεν εμπίπτει στις αρμοδιότητες του Ευρωπαϊκού Κοινοβουλίου.
<SPEAKER ID="203" NAME="Pedro Guerreiro  " AFFILIATION="GUE/NGL">
γραπτώς. - (PT) Θα ήθελα να πω ότι οι επιπτώσεις της πρόσφατης διάσκεψης κορυφής του NATO στο Βουκουρέστι έκαναν αισθητή την παρουσία τους στην ψηφοφορία του Κοινοβουλίου σήμερα.
<P>
Με άλλα λόγια, η Κροατία είδε την έγκριση της έκθεσης για την "πρόοδό" της όσον αφορά την προσχώρηση στην ΕΕ - μέχρι του σημείου να δηλωθεί ρητά ότι οι διαπραγματεύσεις θα ολοκληρωθούν (!) πριν από τις εκλογές του 2009 - ενώ η ΠΓΔΜ είδε την ψηφοφορία για την έκθεση προόδου της να αναβάλλεται.
<P>
Ας θυμηθούμε ότι η διάσκεψη κορυφής του NATO αποφάσισε να προσκαλέσει την Κροατία, προκειμένου να ξεκινήσει συνομιλίες προσχώρησης, ενώ αυτές με τη ΠΓΔΜ αναβλήθηκαν.
<P>
Αν υπάρχει μια πτυχή την οποία η κατάσταση αυτή τονίζει για μια ακόμη φορά, είναι ότι η διεύρυνση της ΕΕ και του NATO συμβαίνουν σε αρμονία.
<P>
Μεταξύ άλλων σημαντικών πτυχών που πρέπει να τονίσουμε σε αυτήν την αιτιολόγηση ψήφου (όπως οι τρέχουσες συνοριακές διαφορές μεταξύ των χωρών της περιοχής αυτής, περιλαμβανομένης της Ιταλίας), σημειώνουμε ότι η πρόοδος προς την προσχώρηση στην ΕΕ σημαίνει, σύμφωνα με την Ευρωπαϊκή Επιτροπή, ότι τα "οικονομικά κριτήρια" με άλλα λόγια "μια πολιτική δημοσιονομικής σταθεροποίησης και σταθερότητας", "διαρθρωτική μεταρρύθμιση των δημόσιων οικονομικών", "ιδιωτικοποίηση" και "βελτίωση του επιχειρηματικού περιβάλλοντος" και εδαφομεταρρύθμιση (η οποία σημαίνει πρόσβαση στην ιδιοκτησία γης, ιδίως από αλλοδαπούς) πρέπει να επιτευχθούν.
<P>
Δύο παραδείγματα από την ΕΕ στα καλύτερά της...
<SPEAKER ID="204" NAME="David Martin  " AFFILIATION="PSE">
γραπτώς. - (EN) " έκθεσή του κ. Swoboda για την Κροατία είναι μια καλά ισορροπημένη έκθεση η οποία σκιαγραφεί μια αισιόδοξη άποψη των προσπαθειών της Κροατίας προς την προσχώρηση στην ΕΕ. Είναι παρόλα αυτά ρεαλιστική και πράγματι εστιάζει στην ανάγκη για συνεχή προσπάθεια από την κυβέρνηση της Κροατίας όσον αφορά δικαστικά και συνοριακά ζητήματα. Καλωσορίζω τις προσπάθειες της χώρας προς την προσχώρηση και εύχομαι αυτές να συνεχιστούν. Ψήφισα λοιπόν υπέρ της έκθεσης.
<SPEAKER ID="206" NAME="Ilda Figueiredo  " AFFILIATION="GUE/NGL">
γραπτώς. - (PT) Ψήφισα υπέρ αυτής της πρότασης ψηφίσματος δεδομένης της τρέχουσας κατάστασης και των εκτιμήσεων της Διεθνούς Υπηρεσίας για την Έρευνα για τον Καρκίνο (International Agency for Research on Cancer). Αυτές επισημαίνουν ότι ένας στους τρεις Ευρωπαίους θα διαγνωστεί με καρκίνο στη διάρκεια της ζωής του, και ένας στους τέσσερις Ευρωπαίους θα πεθάνει από την ασθένεια. Το 2006 υπήρχαν περίπου 2,3 εκατ. νέα κρούσματα καρκίνου και πάνω από 1 εκατ. θάνατοι από καρκίνο εντός της ΕΕ.
<P>
Ο καρκίνος προκαλείται από πολλούς παράγοντες σε πολλά στάδια και συνεπώς απαιτεί περισσότερη πρόληψη η οποία αντιμετωπίζει τις αιτίες που οφείλονται στον τρόπο ζωής και εργασίας και αιτίες που σχετίζονται με το περιβάλλον εξίσου. Σύμφωνα με πρόσφατη μελέτη των συνδικαλιστικών οργανώσεων τουλάχιστον 8% των ετήσιων θανάτων από καρκίνο σχετίζονται άμεσα με την έκθεση σε καρκινογόνες ουσίες στον χώρο εργασίας, και η έκθεση αυτή θα μπορούσε να προληφθεί με την αντικατάσταση των καρκινογόνων με λιγότερο βλαπτικές ουσίες.
<P>
Είναι ευρέως γνωστό ότι υπάρχουν τρομακτικές διαφορές στην ποιότητα των εγκαταστάσεων για τη θεραπευτική αγωγή του καρκίνου, στα προγράμματα διάγνωσης, κατευθυντήριες γραμμές βέλτιστων πρακτικών που βασίζονται σε ενδείξεις , εγκαταστάσεις για ακτινοθεραπεία και πρόσβαση σε νέα αντικαρκινικά φάρμακα, οι οποίες επίσης εξηγούν τις μεγάλες διαφορές στο ποσοστό επιβίωσης της πενταετίας από τους περισσότερους καρκίνους στην Ευρώπη.
<SPEAKER ID="207" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Είναι τα μέτρα της ΕΕ στην επείγουσα μάχη κατά του καρκίνου περισσότερο αποτελεσματικά από τα αντίστοιχα μέτρα στα πλαίσια των υπαρχόντων διεθνών οργανισμών με ευρεία ειδίκευση, όπως η ΠΟΥ; Έχουν τα ευρωπαϊκά θεσμικά όργανα περισσότερο διευρυμένες αρμοδιότητες από τα κράτη μέλη όσον αφορά τις μεθόδους καταπολέμησης του καρκίνου; " απάντησή μας σε αυτά τα ερωτήματα είναι "όχι".
<P>
Το ψήφισμα προτείνει, μεταξύ άλλων, τη δημιουργία διοργανικής ομάδας δράσης της ΕΕ για τον καρκίνο, εκστρατείες πληροφόρησης και εκπαίδευσης για τον καρκίνο με χορηγία της ΕΕ, τη δημιουργία από την Επιτροπή συμβουλευτικής επιτροπής για την πρόληψη του καρκίνου, την ανάληψη νομοθετικής δράσης από την ΕΕ προκειμένου να ενθαρρύνει και στηρίξει πρωτοβουλίες που αφορούν την έλλειψη προστασίας από τον ήλιο, την ανάληψη δράσεων από την Επιτροπή προκειμένου να δημιουργήσει περιβάλλοντα χωρίς καπνό, την πρόβλεψη σε εθνικό επίπεδο από τα κράτη μέλη για τη δημιουργία διεπιστημονικών ομάδων ογκολογίας και την αναγνώριση της ογκολογίας ως ιατρικής ειδικότητας.
<P>
" ιδέα πίσω από αυτές τις απόψεις και αιτήματα είναι σίγουρα αξιέπαινη. " θεμελιώδης ερώτηση, όμως, είναι: τι προστιθέμενη αξία υπάρχει, όταν όλα αυτά τα θέματα ρυθμίζονται από την ΕΕ; Πού είναι η εμπιστοσύνη στα κράτη μέλη; Πού πήγε η αρχή της επικουρικότητας; Ωφελεί πράγματι η ρυθμιστική δράση της ΕΕ αυτούς που χρειάζονται ποιοτική νομοθεσία και καλά μελετημένα μέτρα, δηλαδή τους καρκινοπαθείς; Πού είναι η συνειδητοποίηση ότι ο καρκίνος αποτελεί παγκόσμιο πρόβλημα, το οποίο θα έπρεπε να προσεγγίζεται σε παγκόσμιο επίπεδο;
<P>
Με βάση τα παραπάνω επιχειρήματα, το Junilistan ψήφισε κατά της εν λόγω έκθεσης στην τελευταία ψηφοφορία.
<SPEAKER ID="208" NAME="Ian Hudghton  " AFFILIATION="Verts/ALE">
γραπτώς. - (EN) Στηρίζω πλήρως την πρόταση ψηφίσματος που υπέβαλε στο Κοινοβούλιο η Επιτροπή Περιβάλλοντος, Δημόσιας Υγείας και Ασφάλειας των Τροφίμων σχετικά με την καταπολέμηση του καρκίνου. " ΕΕ έχει να διαδραματίσει σημαντικό ρόλο στον συντονισμό της μάχης κατά μιας ασθένειας με την οποία θα διαγνωστεί ένας στους τρεις Ευρωπαίους στη διάρκεια της ζωής του. Τα κράτη μέλη επίσης σαφώς έχουν ρόλο κλειδί να διαδραματίσουν στην πρόληψη του καρκίνου, τη διάγνωση και τη θεραπεία του ανάμεσα στους πολίτες τους και πρέπει να μαθαίνουν το ένα από το άλλο, προκειμένου να καταπολεμήσουν την ασθένεια. Μόλις αυτήν την εβδομάδα η κυβέρνηση της Σκωτίας ανακοίνωσε ένα εθνικό πρόγραμμα εμβολιασμού των μαθητριών κατά του ιού Human Papilloma, αιτία της πλειοψηφίας των περιπτώσεων των τραχηλικών καρκίνων, και είναι προγράμματα σαν και αυτό τα οποία η ΕΕ πρέπει να ενθαρρύνει όλα τα κράτη μέλη να θεσπίσουν.
<SPEAKER ID="209" NAME="Mieczysław Edmund Janowski  " AFFILIATION="UEN">
γραπτώς. - (PL) Ψήφισα υπέρ της έγκρισης του ψηφίσματος για την καταπολέμηση του καρκίνου, καθώς ασθένειες αυτού του τύπου φέρνουν την καταστροφή στον κόσμο, περιλαμβανομένων των χωρών της Ευρωπαϊκής Ένωσης και της πατρίδας μου της Πολωνίας. Διαδεδομένοι και τακτικοί προληπτικοί έλεγχοι επιτρέπουν τη διάγνωση αυτής της ασθένειας στα αρχικά της στάδια, το οποίο αυξάνει σημαντικά τις πιθανότητες ανάρρωσης. Λιγότερο περιοριστική ανταλλαγή εμπειριών μεταξύ κέντρων ογκολογίας χρειάζεται, ώστε η γνώση που αποκτήθηκε πιο πρόσφατα επί του θέματος να μπορεί να εφαρμοστεί εκτενώς.
<P>
Πολύ ανησυχία έχει εκφραστεί πρόσφατα για την αύξηση του αριθμού των περιπτώσεων καρκίνου του μαστού. Είναι λοιπόν αναγκαίο να υπάρξει ευρεία ενημέρωση σχετικά με τον κίνδυνο και να παρασχεθεί καθολική πρόσβαση σε επαγγελματική μαστολογική εξέταση. Είναι επίσης ιδιαίτερα σημαντικός ο περιορισμός της επαφής των ανθρώπων με καρκινογόνα προϊόντα. Ιδίως προσοχή πρέπει να δοθεί στα συντηρητικά που χρησιμοποιούνται στον κλάδο των τροφίμων και στην ακατάλληλη χρήση τεχνητών λιπασμάτων και προϊόντων προστασίας των φυτών. Ο αμίαντος επίσης χρήζει προσοχής, επειδή μέχρι πρόσφατα χρησιμοποιούταν στον κλάδο των κατασκευών και στους σωλήνες παροχής ύδατος. Μέτρα κατά της νικοτίνης πρέπει να αποτελούν τμήμα αυτής της δράσης, επίσης.
<SPEAKER ID="210" NAME="Zita Pleštinská  " AFFILIATION="PPE-DE">
γραπτώς. - (SK) Κυρίες και κύριοι, σήμερα κανείς από εμάς δεν μπορεί να πει ότι η μάχη κατά του καρκίνου δεν μας απασχολεί. Δεν είμαι ιατρικός εμπειρογνώμονας στην ογκολογία, αλλά έχοντας χάσει και τους δύο γονείς μου και έναν νεότερο αδελφό από καρκίνο έχω υπάρξει μάρτυρας της επιθετικότητας αυτής της αρρώστιας. Έχω υπάρξει μάρτυρας της δύσκολης μοίρας που επιφυλάσσεται στους ανθρώπους και στις οικογένειές τους στα χέρια αυτής της αρρώστιας, η οποία θα μπορούσε να αγγίξει ακόμα και τη σκληρότερη καρδιά.
<P>
Είμαι ευγνώμων απέναντι στην Επιτροπή Περιβάλλοντος, Δημόσιας Υγείας και Ασφάλειας των Τροφίμων για την υποβολή ερώτησης πάνω σε αυτό το θέμα προς την Επιτροπή, η οποία υποκίνησε αυτήν τη σημαντική συζήτηση. Ευχαριστώ όλους τους συντάκτες αυτού του ψηφίσματος, περιλαμβανομένης της συναδέλφου μου από τη Σλοβακία, Irena Belohorská, για τις προσπάθειές τους, χωρίς τις οποίες δεν θα είχαμε βρει τις απαντήσεις επί σοβαρών ζητημάτων που έχουν σχέση με αυτήν την επιθετική ασθένεια.
<P>
Είμαι πεπεισμένη ότι κάθε βήμα, ακόμη και το πιο μικρό, κάθε επένδυση που συμβάλλει στον έγκαιρο εντοπισμό και διάγνωση του καρκίνου και στηρίζει νέες θεραπείες θα προσφέρει σημαντικές ελπίδες στους καρκινοπαθείς.
<SPEAKER ID="211" NAME="Catherine Stihler  " AFFILIATION="PSE">
γραπτώς. - (EN) Με έναν στους τρεις Ευρωπαίους να διαγνωστεί με καρκίνο στη διάρκεια της ζωής του και έναν στους τέσσερις Ευρωπαίους να πεθαίνει από την ασθένεια, η συνεργασία προκειμένου να μοιραστούμε βέλτιστες πρακτικές και να αναζητήσουμε περισσότερους πόρους για έρευνα είναι σημαντική στην ΕΕ. Πρέπει να καλωσορίσουμε την ιδέα διοργανικής ομάδας δράσης της ΕΕ για τον καρκίνο με στόχο την αύξηση κατά 50% μέχρι το 2018 του αριθμού των πολιτών της ΕΕ που συμμετέχουν σε προγράμματα ανίχνευσης καρκίνου.
<SPEAKER ID="213" NAME="Alessandro Battilocchio  " AFFILIATION="PSE">
γραπτώς. - (IT) Το έκτο κοινοτικό πρόγραμμα δράσης για το περιβάλλον, το οποίο θέτει τις βάσεις για την ευρωπαϊκή πολιτική για την αλλαγή του κλίματος, τη βιοποικιλότητα, το περιβάλλον, την υγεία και τους φυσικούς πόρους, υπήρξε πολύ επιτυχημένο.
<P>
Όμως, όπως ο Επίτροπος Δήμας ανέφερε ο ίδιος, η ΕΕ βρίσκεται πολύ πίσω σε σχέση με το χρονοδιάγραμμά της όσον αφορά την επίτευξη των στόχων προστασίας του περιβάλλοντος που έθεσε αρχικά, ειδικά στο θέμα της ατμοσφαιρικής ρύπανσης, με όλα τα προβλήματα που αυτό συνεπάγεται: το φαινόμενο του θερμοκηπίου, τις βλάβες της υγείας και την όξινη βροχή.
<P>
Οι περικοπές στη χρηματοδότηση για τα προγράμματα Natura 2000 και LIFE+, επίσης, αποτελεί σοβαρή αιτία ανησυχίας για τις μικρές τοπικές αρχές, οι οποίες θα υποστούν αντίστοιχη μείωση στο πεδίο δράσης τους αναφορικά με αποτελεσματικές περιβαλλοντικές πολιτικές για την προστασία των περιοχών τους.
<P>
Δεν μπορώ λοιπόν παρά να συμφωνήσω πλήρως με την κ. Myller, η οποία σε αυτήν την έκθεση καλεί την Επιτροπή να συμπεριλάβει σαφέστερες, ειδικότερες ποσοτικές και ποιοτικές προθεσμίες και στόχους στο κείμενο. Πράγματι, παρά το γεγονός ότι η δέσμη μέτρων για το περιβάλλον και την ενέργεια, η αναθεώρηση της οδηγίας για τα στερεά απόβλητα και η αναθεώρηση του IPPC θα πρέπει να μας βοηθήσουν να εξασφαλίσουμε ένα βιώσιμο μάλλον για την Ευρώπη, δεσμευόμαστε από την αδήριτη ανάγκη και την ευθύνη να αναθεωρήσουμε το έκτο κοινοτικό πρόγραμμα δράσης για το περιβάλλον, προκειμένου να συντονίσουμε τη δράση της ΕΕ για το περιβάλλον για τις επόμενες δεκαετίες..
<SPEAKER ID="214" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της κ. Myller για την ενδιάμεση επανεξέταση του έκτου κοινοτικού προγράμματος δράσης για το περιβάλλον, δεδομένης της σημασίας της επίτευξης των στόχων που ορίζονται σε αυτήν, ιδίως όσον αφορά τις θεματικές στρατηγικές, την προστασία της βιοποικιλότητας και την επιβολή της κοινοτικής νομοθεσίας, και μην ξεχνώντας ζητήματα όπως η οικολογική φορολόγηση ή το πρόβλημα των βλαπτικών για το περιβάλλον ενισχύσεων.
<P>
Πρέπει να διπλασιαστούν οι προσπάθειες, προκειμένου να υπάρξει έγκαιρη απάντηση στα προβλήματα του περιβάλλοντος που τίθενται ως στόχοι από το πρόγραμμα.
<SPEAKER ID="215" NAME="Ilda Figueiredo  " AFFILIATION="GUE/NGL">
γραπτώς. - (PT) Αυτή η έκθεση προκύπτει από την αξιολόγηση που παρήγγειλε η Επιτροπή Περιβάλλοντος, Δημόσιας Υγείας και Ασφάλειας των Τροφίμων, προκειμένου να καθορίσει πόσο καλά η Ευρωπαϊκή Ένωση έχει ως τώρα τηρήσει τις δεσμεύσεις της που έχει αναλάβει στα πλαίσια του έκτου κοινοτικού προγράμματος δράσης για το περιβάλλον, το οποίο εγκρίθηκε το 2002 και διαρκεί ως το 2012.
<P>
Αυτή η αξιολόγηση αποκάλυψε ότι η εφαρμογή του προγράμματος δράσης βρίσκεται είτε πολύ πίσω σε σχέση με το χρονοδιάγραμμα είτε εξαιρετικά πολύ πίσω σε σχέση με το χρονοδιάγραμμα στην περίπτωση ορισμένων πρωταρχικών στόχων. Ενόψει των μέτρων που έχουν λάβει χώρα ως τώρα, δεν φαίνεται ότι οι περιβαλλοντικοί στόχοι του προγράμματος θα έχουν επιτευχθεί μέχρι το 2012. Αντίστοιχα, η αξιολόγηση δεν στηρίζει τον ισχυρισμό της Επιτροπής στα πλαίσια της δικής της ενδιάμεσης επανεξέτασης ότι, συνολικά, η ΕΕ βρίσκεται εντός του χρονοδιαγράμματος με την εφαρμογή των μέτρων που σχεδιάζει το πρόγραμμα δράσης.
<P>
Σύμφωνα με την αξιολόγηση που παρήγγειλε το Κοινοβούλιο, μπορεί να συναχθεί ότι η απόφαση της Επιτροπής να υποβάλει ειδικές προτάσεις μέσω των θεματικών στρατηγικών δεν έχει αποφέρει τα επιθυμητά αποτελέσματα συνολικά.
<P>
Όμως, παρά το γεγονός ότι ψηφίσαμε γενικά υπέρ της έκθεσης, διαφωνούμε με ορισμένα σημεία της.
<SPEAKER ID="216" NAME="Διαμάντω Μανωλάκου  " AFFILIATION="GUE/NGL">
γραπτώς. - " ενδιάμεση αξιολόγηση για το έκτο πρόγραμμα δράσης για το περιβάλλον, δεν προσφέρει κάτι καινούργιο, δηλαδή αλλαγή των κατευθύνσεων και στόχων που είχε θέσει. Απλά εκφράζει μια ανησυχία γιατί δεν προχωράει με την ταχύτητα των χρονοδιαγραμμάτων.
<P>
Ωστόσο, αν και ομολογούνται τα μεγάλα περιβαλλοντικά προβλήματα, δεν αναδεικνύονται τα αίτια της οξυμένης κατάστασης που είναι η ληστρική εκμετάλλευση από τις πολυεθνικές για την κερδοφορία τους. Χρησιμοποιούν το περιβάλλον ως δεξαμενή ληστρικής άντλησης πρώτων υλών, ανεξέλεγκτης δράσης, πεδίο εξασφάλισης και νέων κερδών. Εξάλλου, το 6ο περιβαλλοντικό πρόγραμμα εξουσιοδοτεί ως υπεύθυνους για την προστασία του περιβάλλοντος τους ίδιους τους εκμεταλλευτές της φύσης αναφέροντας ρητά ότι "η αποτελεσματική δράση, οι επιχειρηματικές ευκαιρίες, η αγορά θα δώσει λύση".
<P>
Ουσιαστικά το περιβάλλον είναι ένα νέο πεδίο διεξόδου της συσσώρευσης και νέας κερδοφορίας για το κεφάλαιο. Ενισχύεται μάλιστα με κοινοτικούς πόρους, δηλαδή τα λεφτά των λαών, η απελευθέρωση τομέων στρατηγικής σημασίας και η εμπορευματοποίηση της προστασίας του περιβάλλοντος, προωθώντας την ''πράσινη'' οικονομία ως μια από τις μεγαλύτερες επενδυτικές διεξόδους του μονοπωλιακού κεφαλαίου.
<P>
Ταυτόχρονα γίνεται εκμετάλλευση της ευαισθητοποίησης του κόσμου, κρύβοντας ότι οι επικίνδυνες κλιματικές αλλαγές, η υπερθέρμανση του πλανήτη, είναι αποτέλεσμα της βιομηχανικής ανάπτυξης με κριτήριο το καπιταλιστικό κέρδος, της εμπορευματοποίησης της γης, του αέρα, της ενέργειας, του νερού κ.ά.
<SPEAKER ID="217" NAME="David Martin  " AFFILIATION="PSE">
γραπτώς. - (EN) Καλωσορίζω την έκθεση της κ. Myller για την ενδιάμεση επανεξέταση του έκτου κοινοτικού προγράμματος δράσης για το περιβάλλον. Μοιράζομαι τις ανησυχίες της για την αύξηση των εκπομπών στις μεταφορές και την αργή πρόοδο των προσπαθειών προς την ενεργειακή αποδοτικότητα. Πρέπει να γίνουν πιο συντονισμένες προσπάθειες σε αυτούς τους τομείς.
<SPEAKER ID="218" NAME="Vincent Peillon  " AFFILIATION="PSE">
γραπτώς. - (FR) Ψήφισα υπέρ αυτής της έκθεσης της φινλανδής συναδέλφου μου στην Ομάδα των Σοσιαλιστών Riitta Myller.
<P>
Στην ενδιάμεση φάση αυτό το κείμενο ζωγραφίζει μια ανησυχητική εικόνα όσον αφορά την κατάσταση της προόδου του έκτου κοινοτικού προγράμματος δράσης για το περιβάλλον (2002-2012).
<P>
" εφαρμογή μέτρων ζωτικής σημασίας για την καταπολέμηση της κλιματικής αλλαγής έχει καθυστερήσει πάρα πολύ. Ομοίως, η ΕΕ έχει σημειώσει πολύ περιορισμένη πρόοδο όσον αφορά τη διατήρηση της ποιότητας του ατμοσφαιρικού αέρα, την εφαρμογή και επιβολή της κοινοτικής νομοθεσίας, την προστασία της βιοποικιλότητας, την αναθεώρηση των βλαπτικών για το περιβάλλον ενισχύσεων και την προώθηση αειφόρων μεθόδων παραγωγής και προτύπων κατανάλωσης.
<P>
" ανάλυση που γίνεται στην έκθεση είναι ανησυχητική, το λιγότερο που μπορώ να πω, επειδή επί του παρόντος, αντίθετα με τις δηλώσεις της Επιτροπής, φαίνεται εξαιρετικά απίθανο να τηρήσουμε το χρονοδιάγραμμα που τέθηκε πριν από έξι χρόνια και να πετύχουμε τους πρωταρχικούς στόχους για το περιβάλλον το 2012.
<P>
Ψηφίζοντας υπέρ αυτού του κειμένου, ενώνομαι με την πλειοψηφία του Κοινοβουλίου, προκειμένου να ασκήσουμε πίεση στην Ευρωπαϊκή Επιτροπή και στα κράτη μέλη να καταβάλουν μια κρίσιμη τελική προσπάθεια.
<SPEAKER ID="220" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Ψηφίσαμε υπέρ της τροπολογίας η οποία καλεί την Επιτροπή και τα κράτη μέλη να απόσχουν από την παρεμπόδιση της πρόσβασης στο Διαδίκτυο. Όμως, θα θέλαμε να επισημάνουμε ότι η στήριξή μας για την τροπολογία αφορά κυρίως το ζήτημα της παράνομης χρήσης αρχείων για ιδιωτική χρήση. Για ορισμένες κατηγορίες εγκλημάτων, για παράδειγμα για τα αδικήματα της παιδικής πορνογραφίας και της συστηματικής παραβίασης των δικαιωμάτων πνευματικής ιδιοκτησίας για εμπορικούς σκοπούς, η παρεμπόδιση της πρόσβασης πρέπει να αποτελεί πιθανή μέθοδο παράλληλα με άλλες για την καταπολέμηση εγκληματικών δραστηριοτήτων.
<SPEAKER ID="221" NAME="Marie-Hélène Descamps  " AFFILIATION="PPE-DE">
γραπτώς. - (FR) " έκθεση του Guy Bono σχετικά με τις πολιτιστικές βιομηχανίες στην Ευρώπη επιβεβαιώνει τη σημασία της πολιτιστικής διάστασης στην εφαρμογή των στόχων της Λισαβόνας. Υπογραμμίζει το δυναμικό των πολιτιστικών βιομηχανιών αναφορικά με την απασχόληση, την οικονομική ανάπτυξη και την ανάγκη ενίσχυσης της στήριξης και της δράσης της ΕΕ σε αυτόν τον τομέα. " έκθεση επίσης τονίζει τις ευκαιρίες που προσφέρει σήμερα το Διαδίκτυο αναφορικά με τη δυνατότητα πρόσβασης, προώθησης και διάδοσης του πολιτισμού. Σε αυτό το ψηφιακό περιβάλλον, είναι παρόλα αυτά σημαντικό να συμφιλιώσουμε την ελεύθερη πρόσβαση στο Διαδίκτυο με τα ατομικά δικαιώματα και ελευθερίες. " χρήση του Διαδικτύου πρέπει να είναι σύμφωνη με τις μείζονες αρχές στις οποίες βασίζονται οι δημοκρατικές κοινωνίες μας, περιλαμβανομένου του σεβασμού των δικαιωμάτων πνευματικής ιδιοκτησίας. Προκειμένου να αντιμετωπίσουμε τις ευρέως διαδεδομένες και συνεχείς παράνομες μεταφορτώσεις οι οποίες επηρεάζουν τον οπτικοακουστικό και τον μουσικό τομέα ιδιαίτερα, πρέπει να προταθούν κατάλληλα και αναλογικά μέτρα από κοινού με τους διάφορους εμπλεκόμενους φορείς. " προσωρινή αναστολή της πρόσβασης στο Διαδίκτυο, στα πλαίσια μιας διαβαθμιζόμενης αντίδρασης και σεβόμενη τις ατομικές ελευθερίες, θα μπορούσε να είναι μια κατάλληλη λύση η οποία θα εμπόδιζε επίσης την εφαρμογή ποινικών κυρώσεων, τα όρια της οποίας είναι σαφή στην εποχή μας. Λυπούμαι που το Κοινοβούλιο απέρριψε αυτήν τη δυνατότητα σήμερα.
<SPEAKER ID="222" NAME="Ilda Figueiredo  " AFFILIATION="GUE/NGL">
γραπτώς. - (PT) Έχουμε πλήρη επίγνωση της σημασίας του πολιτισμού και της διάδοσής του όσον αφορά την πολιτιστική πολυμορφία και τα δικαιώματα των καλλιτεχνών και των πολιτών σε κάθε κράτος μέλος της ΕΕ.
<P>
Αυτή η έκθεση κάνει ορισμένες θετικές υποδείξεις τις οποίες στηρίζουμε, όπως για παράδειγμα η ιδέα της ενίσχυσης της κινητικότητας για τα πρόσωπα, τα προϊόντα και τις υπηρεσίες του δημιουργικού τομέα με σεβασμό των κανόνων και αρχών της Σύμβασης της UNESCO για την πολιτιστική πολυμορφία, και το αίτημα προς την Επιτροπή να εξετάσει τη δυνατότητα δημιουργίας ενός προγράμματος παρόμοιου με το πρόγραμμα MEDIA. Ομοίως, στηρίζουμε το αίτημα που απευθύνεται προς την Επιτροπή να ολοκληρώσει τις διαδικασίες για την εφαρμογή της πρωτοβουλίας για την ευρωπαϊκή ψηφιακή βιβλιοθήκη, να προωθήσει και να στηρίξει τους τομείς της μουσικής, του θεάτρου και των εκδόσεων, προκειμένου να διευκολύνει τη διεθνική διανομή των έργων, και, προηγουμένως, να καθιερώσει στο πρόγραμμα "Πολιτισμός" μηχανισμό που επιτρέπει στις πολιτιστικές μη οπτικοακουστικές βιομηχανίες να έχουν πρόσβαση στις κοινοτικές χρηματοδοτήσεις για τις δράσεις προώθησης του βιβλίου, της μουσικής και της επαγγελματικής κατάρτισης.
<P>
Όμως, δεν συμφωνούμε με άλλες προτάσεις οι οποίες έχουν ως στόχο να υπερασπιστούν καθαρά επιχειρηματικά συμφέροντα, αντί για εκπαίδευση, τον πολιτισμό, τα δικαιώματα των καλλιτεχνών και των πολιτών γενικότερα.
<SPEAKER ID="223" NAME="Lidia Joanna Geringer de Oedenberg  " AFFILIATION="PSE">
γραπτώς. - (PL) " συμβολή του πολιτισμού στην οικονομική ανάπτυξη και η επίδρασή του στην απασχόληση επιβεβαιώθηκε ως αποτέλεσμα της έρευνας που δημοσίευσε η Ευρωπαϊκή Επιτροπή στο τέλος του 2006. Αυτή η έρευνα έδειξε ότι το 2003 ο τομέας του πολιτισμού συνεισέφερε περίπου 2,6% του ΑΕΠ της Ευρωπαϊκής Ένωσης, και ότι πάνω από 5 εκατ. άτομα εργάζονται σε αυτόν τον τομέα.
<P>
" αυξημένη ευαισθητοποίηση της οικονομικής διάστασης του πολιτισμού και του ρόλου του στη δημιουργία θέσεων απασχόλησης συνεχώς εξαπλώνεται. Υπάρχει επίσης μεγαλύτερη κατανόηση του ρόλου του πολιτισμού στην αγροτική και την αστική ανάπτυξη. Επιπλέον των άμεσων εισροών στην οικονομία, ο δημιουργικός τομέας και τομέας του πολιτισμού ασκεί έμμεση επίδραση στο κοινωνικοοικονομικό περιβάλλον της Ευρώπης. Προωθεί επίσης την ανάπτυξη των τεχνολογιών της πληροφορικής και της επικοινωνίας. Οι πολιτιστικές βιομηχανίες διαδραματίζουν σημαντικό ρόλο σε τοπικό, περιφερειακό και αστικό επίπεδο και συμβάλλουν σημαντικά στην ανταγωνιστικότητα της Ευρωπαϊκής Ένωσης.
<P>
Πρέπει να λοιπόν να καλωσορίσουμε το γεγονός ότι τόσο το Συμβούλιο όσο και η Επιτροπή προτίθενται να αναγνωρίζουν τον ρόλο του πολιτισμού και της δημιουργικότητας ως κρίσιμων παραγόντων για την περιφερειακή ανάπτυξη, την προώθηση της ευρωπαϊκής ιθαγένειας και την επίτευξη των στόχων της στρατηγικής της Λισαβόνας.
<SPEAKER ID="224" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Το Junilistan θεωρεί ότι τα πολιτιστικά θέματα γενικότερα υπάγονται στην πολιτική αρμοδιότητα των κρατών μελών. Ψηφίσαμε λοιπόν κατά αυτής της έκθεσης στο σύνολό της. " έκθεση δεν εμπίπτει στη νομοθετική διαδικασία και δεν είναι τίποτα περισσότερο από μια προσπάθεια της φεντεραλιστικής πλειοψηφίας του Ευρωπαϊκού Κοινοβουλίου να επιτρέψει στην ΕΕ ακόμα μεγαλύτερη δυνατότητα ανάμειξης στον τομέα των πολιτιστικών θεμάτων.
<P>
Ψηφίσαμε υπέρ της τροπολογίας η οποία αντιτίθεται στην ανάληψη δράσης για την άρνηση στους πολίτες της πρόσβασης στο Διαδίκτυο, αφού είμαστε αντίθετοι στην πρόταση της Γαλλίας ότι πρέπει να επιτρέπεται ο αποκλεισμός όσων χρησιμοποιούν αρχεία παράνομα σε όλη την Ευρώπη από το Διαδίκτυο. Βασικά, όμως, θεωρούμε ότι το θέμα της παράνομης χρήσης αρχείων εμπίπτει στη νομοθετική αρμοδιότητα των κρατών μελών.
<SPEAKER ID="225" NAME="Mary Honeyball  " AFFILIATION="PSE">
γραπτώς. - (EN) Μαζί με την πλειοψηφία της Ομάδας μου, στήριξα και τα δύο τμήματα αυτής της τροπολογίας. " αναγκαστική αφαίρεση της σύνδεσης στο Διαδίκτυο ενός πελάτη, χωρίς δικαστική επίβλεψη, δεν είναι η ορθή λύση για την καταπολέμηση της πειρατείας.
<P>
Επίσης, οι συνδέσεις στο Διαδίκτυο συχνά δεν είναι ατομικές. " αναγκαστική αποσύνδεση της σύνδεσης στο Διαδίκτυο ενός ατόμου θα είχε μη σκοπούμενο και δυσανάλογο αντίκτυπο σε άλλους αθώους χρήστες της ίδιας σύνδεσης.
<P>
Στηρίζω ισχυρά τα μέτρα προστασίας αυτών που εργάζονται στις πολιτιστικές βιομηχανίες μέσω της προστασίας της πνευματικής ιδιοκτησίας. Όμως, η πρόσβαση στο Διαδίκτυο γίνεται όλο και πιο σημαντική για τη συμμετοχή των πολιτών, την πολυφωνία στα μέσα ενημέρωσης, την ελευθερία της έκφρασης και τη συνδιαλλαγή με τις κρατικές υπηρεσίες. Πρέπει να αποφύγουμε τη διακοπή της σύνδεσης όπου αυτό είναι δυνατό υπέρ άλλων, πιο αποτελεσματικών μέτρων για την καταπολέμηση της πειρατείας.
<SPEAKER ID="226" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης Bono, η οποία αναγνωρίζει την τεράστια σημασία των πολιτιστικών βιομηχανιών στην Ευρώπη. Στη χώρα μου, τη Σκωτία, οι δημιουργικές βιομηχανίες δημιουργούν πάνω από 5 δισ. λίρες τον χρόνο και συνεπώς συνεισφέρουν τόσο στην οικονομία όσο και συνολικά στην κοινωνία. " ΕΕ πρέπει να εργαστεί μαζί με τα έθνη της Ευρώπης, προκειμένου να διασφαλίσει ότι θα υιοθετήσουμε μια συνεκτική στρατηγική για την προώθηση των βιομηχανιών που συνδέονται με την πλούσια και πολιτιστικά πολύμορφη ήπειρό μας.
<SPEAKER ID="227" NAME="Διαμάντω Μανωλάκου  " AFFILIATION="GUE/NGL">
γραπτώς. - " εμπορευματοποίηση του πολιτισμού καμουφλάρεται πίσω από το δήθεν σεβασμό της πολυμορφίας, των πνευματικών δικαιωμάτων των δημιουργών που χρίζονται "ιδιοκτησία" για να αφαιρεθούν και να αγοράζονται σαν εμπόρευμα, την ανάγκη σεβασμού των όρων της UNESCO, η οποία συνεχώς, με "αξιοπρεπείς συμβιβασμούς", προσαρμόζεται σιγά-σιγά στις ανάγκες και τις συνθήκες του Π.Ο.Ε.
<P>
Ουσιαστικά πρόκειται για μια μονοπωλιακή συγκεντροποίηση και ιδιοκτησία όλων των όρων πολιτισμικής ύπαρξης και πολιτιστικής παραγωγής κάθε χώρας, κάτω από την ομπρέλα των μέτρων και κανόνων της αντιλαϊκής στρατηγικής της Λισαβόνας, για να πλουτίζει το κεφάλαιο, αντιτάσσοντας ταυτόχρονα θεραπευτικά ευχολόγια, παραινέσεις, προτροπές και ηθικολογίες για σεβασμό της πολυμορφίας.
<P>
Δυστυχώς, όλες οι ανθρώπινες αξίες χρησιμοποιούνται ως καύσιμη ύλη για το σκοπό της κερδοφορίας του κεφαλαίου, καθώς επίσης και το φυσικό περιβάλλον, όπου τις επιπτώσεις της ίδιας πολιτικής ήδη ζούμε οδυνηρά. Είναι οι σιδερένιοι νόμοι της οικονομίας της αγοράς που συνθλίβουν, εξαθλιώνουν, ομογενοποιούν κάθε πολιτιστική, αισθητική καλλιτεχνική και ηθική αξία, μπροστά στην ανάγκη ενσωμάτωσης τους στο καπιταλιστικό κέρδος, στον εσωτερικό και διεθνή ιμπεριαλιστικό ανταγωνισμό.
<P>
H εσωτερική αντίφαση της πολιτικής της ΕΕ, μεταξύ ποιότητας του Πολιτισμού και ποσότητας του κέρδους, μέσα σε αυτό το σύστημα βρίσκει διέξοδο μόνο προς τη πλευρά της λυσσαλέας ανάγκης για κέρδος, γι αυτό και θα καταψηφίσουμε την έκθεση.
<SPEAKER ID="228" NAME="David Martin  " AFFILIATION="PSE">
γραπτώς. - (EN) " έκθεση του κ. Bono για τις πολιτιστικές βιομηχανίες στην Ευρώπη ζητά μεγαλύτερη αναγνώριση της συνεισφοράς των βιομηχανιών στην ευρωπαϊκή οικονομία. Ο τομέας του πολιτισμού πρέπει να λαμβάνεται επίσης υπόψη κατά τη διαμόρφωση των πολιτικών της ΕΕ γενικότερα. Οι πολιτικές που επηρεάζουν την εσωτερική αγορά, τον ανταγωνισμό, το εξωτερικό εμπόριο, και την έρευνα και ανάπτυξη, μεταξύ άλλων, όλες αφορούν τον τομέα του πολιτισμού με διάφορους τρόπους, και οι προτάσεις που εμπεριέχονται στην έκθεση το αναγνωρίζουν αυτό. Ψήφισα λοιπόν υπέρ των συστάσεων του κ. Bono.
<SPEAKER ID="229" NAME="Vincent Peillon  " AFFILIATION="PSE">
γραπτώς. - (FR) Ψήφισα υπέρ αυτής της έκθεσης που κατατέθηκε από τον σοσιαλιστή συνάδελφό μου Guy Bono σχετικά με τις πολιτιστικές βιομηχανίες στην Ευρώπη.
<P>
Τι είναι οι πολιτιστικές βιομηχανίες; Ο όρος μπορεί να είναι ασυνήθιστος, αλλά, παρότι ο πολιτισμός δεν μπορεί να συμπυκνωθεί στην οικονομική του διάσταση, θα ήταν εξίσου βλαπτικό να αποσιωπήσουμε αυτήν τη διάσταση του ζητήματος: ο πολιτισμός είναι στις μέρες μας ένας ισχυρός καταλύτης για την οικονομική ανάπτυξη και την απασχόληση και το 2003 ήταν υπεύθυνος για το 2,6% του ΑΕΠ και για το 3,1% των θέσεων εργασίας στην ΕΕ.
<P>
Αυτό το κείμενο συνιστά την επαναπροώθηση της ευρωπαϊκής μουσικής βιομηχανίας (μέσω ενός μειωμένου συντελεστή ΦΠΑ ή ενός ευρωπαϊκού ταμείου για τη στήριξη της μουσικής) και αντιμετωπίζει το ζήτημα της πειρατείας, λαμβάνοντας υπόψη την ανάγκη να καταστεί η πρόσβαση στον πολιτισμό πιο δημοκρατική αλλά επίσης την ανάγκη σεβασμού των δικαιωμάτων πνευματικής ιδιοκτησίας.
<P>
Από την άποψη αυτή, στήριξα ιδίως την τροπολογία -που υιοθετήθηκε οριακά με 17 ψήφους- η οποία αντιτίθεται στην κατασταλτική στρατηγική μιας "διαβαθμιζόμενης αντίδρασης" την οποία πρότεινε η Γαλλία στην έκθεση που παρουσίασε ο Denis Olivennes προς τον Πρόεδρο της Δημοκρατίας. Κατά την άποψή μου, δεν θα ήταν μόνο μη πρακτικό αλλά και επικίνδυνο να ανατεθεί στους παρόχους υπηρεσιών -στις ιδιωτικές εταιρείες- ο ρόλος της παρακολούθησης και της αναστολής των συνδέσεων στο Διαδίκτυο των ατόμων που θα θεωρούνταν ύποπτοι για παράνομη μεταφόρτωση.
<SPEAKER ID="230" NAME="Carl Schlyter  " AFFILIATION="Verts/ALE">
γραπτώς. - (SV) " έκθεση για τις πολιτιστικές βιομηχανίες στην Ευρώπη ανοίγει με μια τρομακτική παράγραφο στο πνεύμα του εθνικισμού της ΕΕ σχετικά με τον ρόλο του πολιτισμού στην ανάπτυξη του ευρωπαϊκού σχεδίου. Παρόλα αυτά ψηφίζω υπέρ της έκθεσης, αφού, στα περισσότερα σημαντικά τμήματα, το Κοινοβούλιο αποφαίνεται ότι η παράνομη χρήση αρχείων για μη εμπορικούς σκοπούς δεν πρέπει να οδηγεί σε δίωξη, και, εφόσον περάσουν οι τροπολογίες 1 ή 2, δεν θα υπάρχει δυνατότητα προσφυγής σε μέτρα όπως η παρεμπόδιση της πρόσβασης στο Διαδίκτυο, επειδή παραβιάζουν τις θεμελιώδεις ελευθερίες και τα ανθρώπινα δικαιώματα και αντιβαίνουν στις αρχές της αναλογικής αντίδρασης, της αποτελεσματικότητας και της αξίας αποτροπής.
<SPEAKER ID="231" NAME="Olle Schmidt  " AFFILIATION="ALDE">
γραπτώς. - (SV) Στο Ευρωπαϊκό Κοινοβούλιο έχουμε ένα όνομα για τις εκθέσεις οι οποίες περιέχουν ατελείωτες πολιτικές ευχές με καταλόγους, ανεξάρτητα από το αν έχουμε αρμοδιότητα στον συγκεκριμένο τομέα ή όχι - ονομάζονται χριστουγεννιάτικα δέντρα. " έκθεση του Guy Bono είναι ένα από αυτά. Υπήρχε όμως ένα σημαντικό λαμπρό σημείο στην εξαιρετική τροπολογία του Christofer Fjellner, η οποία δήλωνε σαφή πολιτική θέση τονίζοντας ότι οι προσπάθειες να αρνηθούμε την πρόσβαση στο Διαδίκτυο σε ιδιώτες που αντιγράφουν παράνομα υλικό σε απευθείας σύνδεση δεν πρέπει να προτείνεται.
<P>
Καθόσον έχει διαρρεύσει ότι ο Πρόεδρος Nicolas Sarkozy ήθελε να μεταφέρει το γαλλικό πείραμα στην ΕΕ, έχουμε κάθε λόγο να στηρίξουμε μια δήλωση που σημαίνει, για να το πούμε ευγενικά, ότι αυτό δεν θα τύγχανε αποδοχής. Καθώς η τροπολογία εγκρίθηκε, ψήφισα υπέρ μιας έκθεσης την οποία σε άλλη περίπτωση θα είχα επιχειρήσει να καταψηφίσω.
<SPEAKER ID="232" NAME="Catherine Stihler  " AFFILIATION="PSE">
γραπτώς. - (EN) Όσον αφορά το δεύτερο μέρος της τροπολογίας 22, πιστεύω ότι όσοι ασκούν παράνομες δραστηριότητες στο Διαδίκτυο πρέπει να αποστερούνται τη χρήση αυτής της υπηρεσίας. Για τον λόγο αυτό καταψήφισα το δεύτερο μέρος.
<SPEAKER ID="234" NAME="Carlos Coelho  " AFFILIATION="PPE-DE">
γραπτώς. - (PT) Επευφημώ την εξαιρετική έκθεση του συναδέλφου μου κ. Graça Moura σχετικά με μια ευρωπαϊκή ατζέντα για τον πολιτισμό σ' έναν κόσμο παγκοσμιοποίησης, στην οποία προτείνεται ένα τεράστιο πρόγραμμα, προκειμένου να επιτρέψει την επιδίωξη μιας στρατηγικής τόσο εντός της ΕΕ όσο και στις σχέσεις της ΕΕ με τρίτες χώρες.
<P>
Από τον Μάρτιο του 2005, ο κ. Graça Moura έχει τονίσει ότι η στρατηγική της Λισαβόνας δεν θα μπορέσει ποτέ να εκπληρώσει πλήρως τους θεμελιώδεις στόχους της, παρά μόνο αν ο πολιτισμός αντιμετωπιστεί ως μία από τις αναγκαίες διαστάσεις της.
<P>
" επιτροπή επικοινωνίας προσυπογράφει αυτήν την ιδέα και καθιστά τον πολιτισμό σημείο κλειδί στην ευρωπαϊκή πολιτική ατζέντα.
<P>
Συμφωνώ με τον εισηγητή, όταν λέει ότι "πράγματι, αυτός ακριβώς ο παγκοσμιοποιημένος χώρος επιτάσσει να επιβεβαιώσουμε και να ενισχύσουμε την ευρωπαϊκή ταυτότητα, με την επιφύλαξη της πολυμορφίας των πολιτισμών των διαφόρων λαών της Ευρώπης".
<P>
Συγχαίρω επίσης την Ευρωπαϊκή Επιτροπή για αυτήν την ανακοίνωση και ζητώ τη σύσταση της ομάδας εργασίας για τον πολιτισμό, που ανακοινώθηκε ήδη από τον Πρόεδρο Barroso, και τη μη καθυστέρηση της δημιουργίας και λειτουργίας της.
<SPEAKER ID="235" NAME="Ilda Figueiredo  " AFFILIATION="GUE/NGL">
γραπτώς. - (PT) Αυτή η έκθεση περιέχει κάποιες ιδιαίτερα αντιφατικές πτυχές. Από τη μια, υπάρχει μια διαρκής προσπάθεια απόκρυψης της αληθινής κατάστασης στην Ευρώπη. Δεν υπάρχει ενιαία "ευρωπαϊκή πολιτιστική κληρονομιά", ιδίως ως σημείο αναφοράς για τον "ανθρωπισμό, την ανοχή, τη δημοκρατία" και τα λοιπά. Ολόκληρη η πολιτιστική ιστορία της Ευρώπης, όπως γενικά η ιστορία της, δεν έχει οικοδομηθεί μόνο με βάση την πολυμορφία, την αξιοθαύμαστη δημιουργική ενέργεια και την πρόοδο, αλλά επίσης και ως αποτέλεσμα βίαιης διαμάχης, έλλειψης ανεκτικότητας και πολλών τύπων και περιεχομένων πολιτιστικής κυριαρχίας. " ενιαία κληρονομιά αποτελεί αποκύημα της φαντασίας, το οποίο έχει τραφεί προηγουμένως από τον πολιτιστικό ευρωκεντρισμό (η Ευρώπη "στην πρωτοπορία" και άλλες πτυχές που αναφέρονται) και τρέφεται σήμερα από τον συχνά επαναλαμβανόμενο μύθο μιας ευρωπαϊκής πολιτιστικής ταυτότητας ".
<P>
Από την άλλη, όμως, η πολιτική πρόθεση να δηλωθεί μια ευρωπαϊκή ταυτότητα περιέχει θετικά στοιχεία. Αυτό συμβαίνει, επειδή αυτός ο ισχυρισμός της ταυτότητας δεν έχει ως μόνη πρόθεση την ισχυροποίηση μιας "ευρωπαϊκής πολιτιστικής ταυτότητας", αλλά και το να εγγυηθεί την αντίσταση απέναντι στην πίεση που ασκούν οι κυρίαρχες πολιτιστικές βιομηχανίες των "ΠΑ (προάσπιση της γλωσσικής και πολιτιστικής πολυμορφίας· αντιμετώπιση των πολιτιστικών βιομηχανιών ως "προστατευόμενου χώρου όσον αφορά τους κανόνες του εμπορίου"· πόρισμα ότι το "εμπορικό ισοζύγιο της ΕΕ σε πολιτιστικά αγαθά και υπηρεσίες είναι παθητικό".
<P>
Συνεπώς τελικά απείχαμε.
<SPEAKER ID="236" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης Graça Moura, η οποία ορθά τόνισε τον ρόλο κλειδί που διαδραματίζουν οι τοπικές, περιφερειακές και εθνικές αρχές στην προώθηση και την προστασία της πολιτιστικής κληρονομιάς. " πολιτιστική πολυμορφία της Ευρώπης αποτελεί έναν από τους μεγάλους θησαυρούς μας, και η Ομάδα μου, η Ευρωπαϊκή Ελεύθερη Συμμαχία, δεσμεύεται να διαφυλάξει αυτήν την πολυμορφία. Παρομοίως, το κόμμα μου δεσμεύεται σε μια πολιτιστικά κοσμοπολίτικη Σκωτία και σε επίπεδο κυβέρνησης λαμβάνει μέτρα, προκειμένου να ενισχύσει τον πλούσιο καμβά του πολιτισμού της Σκωτίας, Είτε πρόκειται για τη δική μας γλωσσική πολυμορφία είτε για την ικανότητα της χώρας μας να λαμβάνει κρίσιμες αποφάσεις όσον αφορά τη ραδιοφωνία. " Ευρώπη μπορεί να αναμένει μια πολιτιστικά πλούσια Σκωτία να καταλαμβάνει μια ανεξάρτητη θέση στην ΕΕ.
<SPEAKER ID="237" NAME="Mieczysław Edmund Janowski  " AFFILIATION="UEN">
γραπτώς. - (PL) Στήριξα την έκθεση σχετικά με μια ευρωπαϊκή ατζέντα για τον πολιτισμό σ' έναν κόσμο παγκοσμιοποίησης, καθώς τονίζει ότι η πολιτιστική πολιτική της Ένωσης εστιάζει στην ευρωπαϊκή ενοποίηση, ενώ ταυτόχρονα σέβεται την εθνική και περιφερειακή πολυμορφία των κρατών μελών. " Κοινότητα μπορεί να δρα στον τομέα της πολιτιστικής πολιτικής μόνο, όταν οι πόροι της συμπληρώνουν και στηρίζουν τις δράσεις των κρατών μελών, αλλά δεν τις υποκαθιστούν.
<P>
Μου δίνει ιδιαίτερη ικανοποίηση να μπορώ να αναφέρομαι στην έγκριση από το Ευρωπαϊκό Κοινοβούλιο της τροπολογίας που κατατέθηκε από δύο πολωνούς βουλευτές οι οποίοι είναι μέλη της Επιτροπής για τον Πολιτισμό: την κ. Tomaszewska και τον κ. Podkański. " τροπολογία τους αφορά την ανακήρυξη του 2010 ως έτους αφιερωμένου στη μνήμη του Frederic Chopin. Αξίζει να θυμηθούμε ότι το 2010 συμπληρώνεται η 200στή επέτειος από τη γέννηση του αυτού του χαρισματικού συνθέτη στη Żelazowa Wola στην Πολωνία.
<SPEAKER ID="238" NAME="David Martin  " AFFILIATION="PSE">
γραπτώς. - (EN) Καλωσορίζω την έκθεση του κ. Graça Moura ως ένα βήμα προς την ορθή κατεύθυνση για την προώθηση και τη διατήρηση της ευρωπαϊκής πολιτιστικής κληρονομιάς. Όμως, νομίζω ότι η πρόσκληση προς τα σχολεία να προωθούν την ευρωπαϊκή ταυτότητα είναι αντίθετη με τον βασικό ρόλο της εκπαίδευσης στην κοινωνία μας. Πολλά περισσότερα πρέπει να γίνουν, ειδικότερα προκειμένου να διασφαλιστεί ότι αυτή η πολιτιστική κληρονομιά μοιράζεται όσο το δυνατόν ευρύτερα. " έκθεση χρειάζεται ενίσχυση, και η ψήφος αντικατοπτρίζει αυτήν την άποψη.
<SPEAKER ID="239" NAME="Andreas Mölzer  " AFFILIATION="NI">
γραπτώς. - (DE) " πολιτιστική κληρονομιά της Ευρώπης αποτελεί έναν από τους μεγάλους μας θησαυρούς που πρέπει να διατηρήσουμε. Το να συλλογιζόμαστε πώς οι καλλιτέχνες θα μπορούν να λαμβάνουν όχι μόνο οικονομική αλλά επίσης και νομική στήριξη είναι μια πτυχή αυτού, αλλά είναι επίσης σημαντικό να διασφαλίσουμε ότι οι παραβιάσεις οι οποίες λαμβάνουν χώρα στην ιδιωτική σφαίρα χωρίς οποιαδήποτε πρόθεση προσπορισμού οικονομικού οφέλους δεν θα διώκονται στα πλαίσια του ποινικού δικαίου.
<P>
Είναι όμως ακόμα πιο σημαντικό, να διασφαλίσουμε ότι οι χριστιανικές και δυτικές μας ρίζες δεν θα χαθούν σταδιακά και ανεπιστρεπτί. " ενσωμάτωση για την οποία ακούμε τόσα πολλά δεν πρέπει να συνεπάγεται ότι θα στερηθούμε τα Χριστούγεννα, το Πάσχα, τη γιορτή του Αγίου Νικολάου και τα λοιπά στους παιδικούς μας σταθμούς και στα σχολεία μας σε μια προσπάθεια να εντάξουμε τους μουσουλμάνους μετανάστες, γιατί αυτό θα είχε ως αποτέλεσμα την απώλεια της πολιτιστικής μας ταυτότητας. Αντίθετα, πρέπει να κάνουμε περισσότερα, προκειμένου να διαφυλάξουμε ότι τα έθιμά μας, οι παραδόσεις μας και οι ηθικές μας αξίες διατηρούνται, όπως και ότι οι άλλοι τις σέβονται.
<SPEAKER ID="240" NAME="Lydie Polfer  " AFFILIATION="ALDE">
γραπτώς. - (FR) Επιδοκιμάζω πλήρως αυτήν την έκθεση, η οποία αναγνωρίζει τον θεμελιώδη ρόλο του πολιτισμού στη διαδικασία της ευρωπαϊκής ενοποίησης. Στηρίζω τις προτάσεις για μια ευρωπαϊκή ατζέντα για τον πολιτισμό με τους τρεις κύριους στόχους της: προώθηση της πολιτιστικής πολυμορφίας και του διαπολιτισμικού διαλόγου, την προώθηση του πολιτισμού ως όχημα της δημιουργικότητας στα πλαίσια της στρατηγικής της Λισαβόνας και προώθηση του πολιτισμού ως κρίσιμου στοιχείου των εξωτερικών σχέσεων της ΕΕ.
<P>
" εξωτερική διάσταση του πολιτισμού στην Ευρώπη πρέπει να ενισχυθεί: ο πολιτισμός πρέπει να ενσωματωθεί στον πολιτικό διάλογο με τις χώρες και περιφέρειες εταίρους μας και να ενσωματωθεί συστηματικά στα αναπτυξιακά προγράμματα, κυρίως με τους εταίρους μας της ΑΚΕ. Πιστεύω ότι η ιδέα της δημιουργίας ενός πολιτιστικού ταμείου είναι ιδιαίτερα λογική, αφού θα ενθαρρύνει την ανάδυση τοπικών βιομηχανιών και αγοράς και θα διευκολύνει την πρόσβαση των πολιτιστικών προϊόντων της ΑΚΕ στην ευρωπαϊκή αγορά.
<P>
Είναι σημαντικό να αναγνωρίσουμε τον ρόλο που διαδραματίζουν οι τοπικές και περιφερειακές αρχές στην προώθηση του πολιτισμού και να διασφαλίσουμε ότι συμμετέχουν περισσότερο στην εφαρμογή της ευρωπαϊκής ατζέντας για τον πολιτισμό.
<SPEAKER ID="241" NAME="Olle Schmidt  " AFFILIATION="ALDE">
γραπτώς. - (SV) Οι εκθέσεις για τον πολιτισμό που δημιουργούνται από το Κοινοβούλιο είναι συχνά δύσκολες στην αντιμετώπισή τους. " πρόθεση είναι ασφαλώς καλή και, όπως η εν λόγω έκθεση επισημαίνει, είναι μια καλή ιδέα, όταν μπορεί να δικαιολογηθεί, να γίνεται χρήση του πανευρωπαϊκού επιπέδου, προκειμένου να στηρίζονται οι καλλιτέχνες κατά την άσκηση του επαγγέλματός τους. Αυτό δεν σημαίνει ότι όλα πρέπει γίνονται σε επίπεδο ΕΕ. Αντίθετα, υπάρχουν σοβαροί λόγοι σε αυτό το σημείο να κοιτάξουμε προσεκτικά την αρχή της επικουρικότητας, ώστε τα κράτη μέλη να μην χάνουν την επιλογή της διαμόρφωσης των δικών τους πολιτιστικών πολιτικών. Ήταν λοιπόν εν μέρει ένα ζήτημα αρχής το οποίο οδήγησε στην απόφασή μου να καταψηφίσω την έκθεση.
<P>
Ακόμη πιο σοβαρό θέμα, όμως, σε αυτήν ακριβώς τη στιγμή, είναι η γλώσσα που χρησιμοποιείται σε μεγάλο μέρος της έκθεσης. Το ύφος του σημείου ΙΑ είναι τρομακτικό. Ο ίδιος υπαινιγμός ξεγλιστρά σε διάφορα άλλα μέρη του κειμένου. Είναι σημαντικό να προχωρήσουμε με προσοχή και διακριτικότητα, όταν συζητάμε έννοιες όπως πολιτιστική κληρονομιά. Δεν καταβλήθηκε τέτοια προσοχή εδώ.
<SPEAKER ID="242" NAME="Glenis Willmott  " AFFILIATION="PSE">
γραπτώς. - (EN) Το Εργατικό Κόμμα του Ευρωπαϊκού Κοινοβουλίου είναι υπέρ της εκπαίδευσης στα σχολεία σχετικά με την ιστορία της Ευρωπαϊκής Ένωσης. Όμως, δεν συμφωνούμε ότι μια συγκεκριμένη γνώμη περί ευρωπαϊκής ταυτότητας και πολιτισμού πρέπει να προωθείται ενεργά μέσω των σχολικών προγραμμάτων. Συνεπώς, απείχαμε της ψηφοφορίας αυτής, επειδή ο ρόλος της εκπαίδευσης πρέπει να είναι να ενημερώνει τους μαθητές και όχι να προωθεί οποιαδήποτε συγκεκριμένη ιδέα.
<SPEAKER ID="244" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της πρότασης ψηφίσματος σχετικά με την Πράσινη Βίβλο για την "Προσαρμογή της Ευρώπης στην αλλαγή του κλίματος- Επιλογές δράσης για την ΕΕ", καθώς συμμερίζομαι τη πεποίθηση ότι τα μέτρα προσαρμογής αποτελούν εγγύηση κατά των αρνητικών και αναπόφευκτων επιπτώσεων της κλιματικής αλλαγής. Ο άμεσος καθορισμός μέτρων προσαρμογής για τη γεωργική δραστηριότητα, τη διαχείριση υδάτινων πόρων, τον σχεδιασμό χρήσεων γης και τη δημόσια υγεία αποτελεί τμήμα μιας επιθυμητής στάσης απέναντι στον καθορισμό πολιτικών για το περιβάλλον σε κοινοτικό επίπεδο.
<SPEAKER ID="245" NAME="Ilda Figueiredo  " AFFILIATION="GUE/NGL">
γραπτώς. - (PT) Είναι ευρέως γνωστό ότι, σύμφωνα με τη συμβολή της ομάδας εργασίας ΙΙ στην τέταρτη έκθεση αξιολόγησης της διακυβερνητικής επιτροπής για την κλιματική αλλαγή (IPCC), σχεδόν όλες οι περιφέρειες της Ευρώπης εκτιμάται ότι θα επηρεαστούν αρνητικά από τις μελλοντικές επιδράσεις της κλιματικής αλλαγής. Αυτό μπορεί να θέσει επιπλέον απειλή στη βιοποικιλότητα της Ευρώπης και μπορεί να εμποδίσει την κοινωνική ανάπτυξη, απαιτώντας μια πραγματικά δυναμική προσέγγιση και την ενσωμάτωση των κοινωνικών, οικονομικών και περιβαλλοντικών πτυχών με την ευρεία έννοια. Αυτό το ψήφισμα τονίζει ορισμένες αιτίες και μέτρα, τα οποία, σε ορισμένες περιπτώσεις είναι αντιφατικά.
<P>
Είναι καλό το γεγονός ότι αναγνωρίζεται η ύπαρξη πολυάριθμων μελετών και προτύπων σε περιφερειακό ή τοπικό επίπεδο σχετικά με τις πιθανές επιπτώσεις της κλιματικής αλλαγής, αλλά σε πολλές από αυτές τις μελέτες δεν υπάρχει αντίστοιχη εξέταση της κοινωνικοοικονομικής διάστασης και των προβλέψιμων συνεπειών για τους πληθυσμούς που αφορά.
<P>
Καλωσορίζω την πρόσκληση προς την Επιτροπή να συντονίσει και να στηρίξει την επιστημονική προετοιμασία κοινής ευρωπαϊκής βάσης δεδομένων σχετικά με τα τρωτά σημεία, ώστε να κατανοήσουμε πώς οι κοινωνικές ομάδες και η ευρωπαϊκή πολιτιστική και εθνική κληρονομιά θα μπορούσαν να επηρεαστούν και πώς θα μπορούσαν οι κοινωνίες να αντιδράσουν στις συνέπειες της κλιματικής αλλαγής στο μέλλον.
<P>
Όμως, διαφωνούμε με άλλα σημεία, όπως η διατήρηση της εμπορίας των εκπομπών.
<SPEAKER ID="246" NAME="David Martin  " AFFILIATION="PSE">
γραπτώς. - (EN) Συμμερίζομαι την άποψη που περιγράφει ο κ. Sacconi στην πρόταση ψηφίσματος σχετικά με την Πράσινη Βίβλο για την "Προσαρμογή της Ευρώπης στην αλλαγή του κλίματος". Οι προσπάθειες προσαρμογής στην κλιματική αλλαγή πρέπει να γίνουν το συντομότερο. " διεθνής φύση του ζητήματος απαιτεί συντονισμένη ευρωπαϊκή δράση. Αυτό πρέπει επίσης να αντανακλάται στη χρηματοδότηση τέτοιων δράσεων. " κλιματική αλλαγή συμβαίνει και, ενώ οι προσπάθειες για περιορισμό είναι αναγκαίες, πρέπει να συμπληρώνονται από μια στρατηγική της ΕΕ η οποία θα επιτρέπει την προσαρμογή μας στα αποτελέσματα τα οποία θα έχουν στην καθημερινή μας ζωή οι επιπτώσεις του φαινομένου του θερμοκηπίου.

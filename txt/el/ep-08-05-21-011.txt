<CHAPTER ID="011">
Φυσικές καταστροφές στην Κίνα (συζήτηση) 
<SPEAKER ID="331" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη φυσική καταστροφή στην Κίνα.
<SPEAKER ID="332" NAME="Janez Lenarčič">
Προεδρεύων του Συμβουλίου. - (SL) Παρακολουθούμε με μεγάλη ανησυχία τις εξελίξεις στην Κίνα μετά τον καταστροφικό σεισμό, ο οποίος προκάλεσε καταστροφές σε μια μεγάλη περιοχή της χώρας και συγκεκριμένα στην επαρχία Σιτσουάν.
<P>
Εκτιμάται ότι ο σεισμός έπληξε περίπου 10 εκατομμύρια ανθρώπους. Ο αριθμός των θυμάτων αυξάνεται ώρα με την ώρα, ενώ η ελπίδα διάσωσης των επιζώντων από τα χαλάσματα σβήνει. Ο αριθμός των θανάτων έχει αυξηθεί σε περίπου 50 000. Πρόκειται για μια πραγματική καταστροφή. Ίσως θα μπορούσαν να σωθούν περισσότερες ζωές αν οι ομάδες διάσωσης μπορούσαν να φτάσουν στην πληγείσα περιοχή, αλλά συναντούν εμπόδια λόγω αντικειμενικών δυσκολιών, αλλά και λόγω έλλειψης επαρκούς εξοπλισμού.
<P>
Μια πρόσθετη δυσκολία είναι η ζημιά που προκάλεσε ο σεισμός σε πολλά φράγματα. Λόγω αυτού, οι επιζώντες στην επαρχία Σιτσουάν ζουν υπό τη σοβαρή απειλή της πλημμύρας. " κινεζική κυβέρνηση ζήτησε τον βασικό εξοπλισμό που απαιτείται για τις επιχειρήσεις διάσωσης.
<P>
Το κινεζικό Υπουργείο Υγείας αναμένει επίσης ότι θα υπάρξει μεγαλύτερη ανάγκη για φάρμακα και σύγχρονο ιατρικό εξοπλισμό, διότι οι επιζώντες χρειάζονται την απαραίτητη θεραπεία για τους τραυματισμούς που υπέστησαν.
<P>
Το πεδίο εφαρμογής των δράσεων βοήθειας που έχουν δρομολογηθεί είναι εξαιρετικά μεγάλο. Δώδεκα τόνοι αγαθών έχουν ήδη ριφθεί από αέρος για να αντιμετωπιστούν οι δυσκολίες στην πληγείσα περιοχή. Μεγάλος αριθμός ελικοπτέρων μεταφέρουν διασώστες και βοήθεια. Εκπρόσωποι των τοπικών αρχών δήλωσαν ότι σε αυτό το στάδιο χρειάζονται κυρίως κουβέρτες, σκηνές, τρόφιμα και δορυφορικά τηλέφωνα.
<P>
Όπως γνωρίζετε, και όπως έχει ήδη αναφερθεί νωρίτερα σήμερα, την περασμένη Τρίτη το Συμβούλιο συνεδρίασε εκτάκτως. Εκφράσαμε τα βαθύτατα συλλυπητήριά μας στον κινεζικό λαό για τον τραγικό αριθμό θανάτων και καταστροφών σε αυτή την περιοχή. Στο μήνυμά μας εκφράσαμε επίσης τη βαθύτατη συμπαράστασή μας στους συγγενείς των θυμάτων της καταστροφής, στους τραυματίες και σε εκείνους των οποίων η περιουσία υπέστη σοβαρές ζημιές.
<P>
" διεθνής κοινότητα ανταποκρίθηκε γρήγορα και προσφέρθηκε να παράσχει βοήθεια στην Κίνα. " Κίνα χαιρέτησε επίσημα αυτή την προσπάθεια με επιστολές που απέστειλε το Υπουργείο Εξωτερικού Εμπορίου. Πολλές ξένες ομάδες, μεταξύ άλλων από την Ιαπωνία, την Ταϊβάν, την Κορέα και την Αυστραλία, βρίσκονται ήδη εκεί ή πρόκειται να ξεκινήσουν για την Κίνα.
<P>
" Ευρωπαϊκή Ένωση θέλει να παράσχει βοήθεια στον πληγέντα πληθυσμό. " Ευρωπαϊκή Επιτροπή, καθώς και τα περισσότερα κράτη μέλη, ανταποκρίθηκαν μαζικά στις ανάγκες του πληγέντος πληθυσμού και είναι έτοιμα να παράσχουν βοήθεια και στο μέλλον.
<P>
Σας ευχαριστώ.
<SPEAKER ID="333" NAME="Louis Michel">
Μέλος της Επιτροπής. - (FR) Κυρία Πρόεδρε, θέλω κι εγώ να σας ευχαριστήσω για την ένταξη αυτής της συζήτησης στην ατζέντα για την ανθρωπιστική κατάσταση στην κινεζική επαρχία Σιτσουάν μετά τον σεισμό της 12ης Μαΐου. Ο Πρόεδρος Barroso, η κ. Ferrero-Waldner και εγώ εκφράσαμε τα συλλυπητήριά μας και τονίσαμε την επιθυμία του ευρωπαϊκού λαού να βοηθήσει τον κινεζικό λαό.
<P>
" κινητοποίηση από τις κινεζικές αρχές και τον στρατό ειδικά υπήρξε άμεση και μεγάλης κλίμακας. Πρέπει να αναφερθεί ότι η διαχείριση της κρίσης ήταν επαρκής και οι αρχές αξίζουν τα συγχαρητήριά μας. Υπό το πρίσμα της έκτασης της ζημιάς και των αναγκών της, η κινεζική κυβέρνηση απηύθυνε έκκληση για διεθνή βοήθεια στις 13 Μαΐου και η ΕΕ ανταποκρίθηκε άμεσα στην έκκληση. " Επιτροπή έστειλε έναν εμπειρογνώμονα της Υπηρεσίας Ανθρωπιστικής Βοήθειας σε αποστολή διάρκειας μίας εβδομάδας στην πληγείσα περιοχή. Μετά από έκθεση του εμπειρογνώμονα στις 16 Μαΐου, η Επιτροπή ενέκρινε μια απόφαση παροχής έκτακτης βοήθειας για τη δαπάνη δύο εκατομμυρίων ευρώ. Αυτό το ποσό θα επιτρέψει στον Ερυθρό Σταυρό να παράσχει σκηνές, κουβέρτες, πόσιμο νερό και είδη πρώτης ανάγκης.
<P>
" ομάδα συντονισμού και εκτίμησης του μηχανισμού πολιτικής προστασίας της Επιτροπής βρίσκεται επίσης στην πόλη Τσενγκντού. Είναι σε επαφή με τις τοπικές αρχές για την αξιοποίηση της ευρωπαϊκής βοήθειας πιο γρήγορα για όσους την έχουν ανάγκη. Τα κράτη μέλη ανταποκρίθηκαν επίσης άμεσα στην επείγουσα έκκληση από την Ομοσπονδία Ερυθρού Σταυρού στέλνοντας εξοπλισμό εκτάκτου ανάγκης και παρέχοντας ομάδες αναζήτησης και διάσωσης. " συνολική συνδρομή της ΕΕ έχει ήδη ξεπεράσει τα δέκα εκατομμύρια ευρώ. " Ευρωπαϊκή Επιτροπή, το Κέντρο Παρακολούθησης και Πληροφόρησης και η πλατφόρμα κρίσεων συνεργάζονται και κρατούν ενήμερα τα κράτη μέλη και την Κίνα όσον αφορά τη βοήθεια της ΕΕ. Πρέπει να σημειωθεί ότι οι κινεζικές αρχές ασκούν αυστηρό έλεγχο στις τοπικές άδειες πρόσβασης για τις διεθνείς ομάδες.
<P>
Σύμφωνα με τις εκτιμήσεις μας, οι βασικές ανάγκες είναι για νερό και συνθήκες υγιεινής, προσωρινά καταφύγια, είδη πρώτης ανάγκης, φάρμακα και ιατρικό εξοπλισμό. Δυστυχώς, πολλοί μεγάλοι μετασεισμοί παρακωλύουν τις επιχειρήσεις διάσωσης. " βασική ανησυχία είναι μήπως σταματήσουν να λειτουργούν ή καταρρεύσουν οι ζωτικές υποδομές, όπως τα φράγματα, τα αναχώματα ή οι σταθμοί ηλεκτρικής ενέργειας, προκαλώντας έτσι δεύτερη ανθρωπιστική καταστροφή.
<SPEAKER ID="334" NAME="Georg Jarzembowski">
εξ ονόματος της Ομάδας PPE-DE. - (DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, η Ομάδα μου συμμερίζεται την έκφραση λύπης και συμπαράστασης προς τον κινεζικό λαό από το Συμβούλιο και την Επιτροπή μετά τον καταστροφικό σεισμό της 12ης Μαΐου. Εκφράζουμε τα ειλικρινή μας συλλυπητήρια προς όλους εκείνους που θρηνούν δικά τους πρόσωπα ή τραυματίστηκαν λόγω του σεισμού.
<P>
Χαιρετίζουμε επίσης το γεγονός ότι οι κινεζικές αρχές ξεκίνησαν την εφαρμογή άμεσων μέτρων διάσωσης και χαιρετίζουμε την προθυμία της κινεζικής κυβέρνησης να δεχθεί ξένη βοήθεια. Επιτρέψτε μου επίσης να εκφράσω την ελπίδα ότι θα συνεχίσει να πράττει το ίδιο και στο μέλλον, επιτρέποντας την αποτελεσματική παροχή βοήθειας εκεί όπου είναι αναγκαία.
<P>
Επιπροσθέτως, είμαστε ικανοποιημένοι διότι σε αυτή την περίπτωση η κινεζική κυβέρνηση επέτρεψε επίσης στα ξένα μέσα μαζικής ενημέρωσης να δώσουν λεπτομερή αναφορά για τον σεισμό και ελπίζουμε να επιτρέψει και τις ξένες ανταποκρίσεις σχετικά την προσπάθεια ανασυγκρότησης στις πληγείσες περιοχές.
<P>
Λυπούμαστε ιδιαίτερα για τον θάνατο τόσο πολλών μαθητών από την κατάρρευση κτιρίων δημόσιων σχολείων και υποστηρίζουμε την πρόθεση των κινεζικών αρχών να διερευνήσουν τους λόγους για τους οποίους τα σχολεία δεν χτίστηκαν έτσι ώστε να αντέχουν τους σεισμούς και να προσαγάγουν τους υπεύθυνους στη δικαιοσύνη.
<P>
Πάνω απ' όλα, είμαστε πρόθυμοι να δώσουμε στον κινεζικό λαό τη βοήθεια που χρειάζεται. Δεν χρειάζονται μεγάλα ποσά χρημάτων, διότι έχουν τα μεγαλύτερα νομισματικά αποθέματα στον κόσμο. Αυτό που χρειάζονται είναι πρακτική βοήθεια και εμείς οι Ευρωπαίοι και τα κράτη μέλη μας μπορούμε να παράσχουμε αυτή τη βοήθεια και ευχαριστούμε τον Επίτροπο για τα μέτρα βοήθειας που ήδη έθεσε σε εφαρμογή.
<P>
Θα υποστηρίξουμε κάθε δράση που έχει στόχο να βοηθήσει τους ανθρώπους στις περιοχές της καταστροφής και να τους στηρίξει για την ανασυγκρότηση των χωριών τους. Ορισμένοι μπορεί να χρειαστεί να επανεγκατασταθούν σε άλλες περιοχές. Θα παράσχουμε τη βοήθεια που απαιτείται γι' αυτόν τον σκοπό. Είναι πραγματικά μια μεγάλη ανθρώπινη τραγωδία και συμπάσχουμε με τον πληθυσμό των περιοχών που επλήγησαν και με όλο τον κινεζικό λαό.
<SPEAKER ID="335" NAME="Libor Rouček">
εξ ονόματος της Ομάδας PSE. - (CS) Κυρία Πρόεδρε, κύριε Επίτροπε, κύριε Lenarčič, κυρίες και κύριοι, καταρχάς, εξ ονόματος της Σοσιαλιστικής Ομάδας, θέλω να συνταχθώ με όλους εκείνους που εξέφρασαν τη βαθύτατή συμπαράστασή τους στις τεθλιμμένες οικογένειες των δεκάδων χιλιάδων θυμάτων του τρομερού σεισμού που έπληξε την επαρχία Σιτσουάν. Θέλω επίσης να εκφράσω την πλήρη αλληλεγγύη μου με τους εκατοντάδες χιλιάδες ανθρώπους που έχασαν τα σπίτια τους ή υποχρεώθηκαν να εγκαταλείψουν τα σπίτια τους εξαιτίας αυτή της καταστροφής.
<P>
Πριν λίγο συζητήσαμε την κατάσταση στη Βιρμανία και επικρίναμε την απολύτως απαράδεκτη συμπεριφορά της βιρμανικής χούντας. " Κίνα, εν πλήρη αντιθέσει με τη Βιρμανία, πρέπει να επαινεθεί. " Κίνα ζήτησε αμέσως βοήθεια από τη διεθνή κοινότητα και άνοιξε τα σύνορά της στην ξένη ενίσχυση. Εγκρίνω επίσης, όπως και οι συνάδελφοί μου βουλευτές, την ανοιχτή διάθεση των κινεζικών αρχών, τόσο σε εθνικό επίπεδο όσο και στην επαρχία Σιτσουάν. Χαιρετίζω τον τρόπο με τον οποίο χειρίστηκαν την οργάνωση του έργου διάσωσης και την πληροφόρηση του κοινού, τόσο εντός της Κίνας όσο και στο εξωτερικό, σχετικά με τα γεγονότα της καταστροφής. Για παράδειγμα, αυτή η άμεση πληροφόρηση που παρασχέθηκε περιελάμβανε επίσης την ομολογία ότι, εκτός από τα δεκάδες χιλιάδες θύματα, στα ερείπια θάφτηκαν και τριάντα δύο πηγές ραδιενεργών εκπομπών.
<P>
Τόσο ο Επίτροπος όσο και ο κ. Lenarčič μας ενημέρωσαν για την έκταση της ανθρωπιστικής βοήθειας που προσέφερε και παρείχε η Ευρωπαϊκή Ένωση στην Κίνα. Ευχαριστώ και τους δύο για την ταχύτητα με την οποία ενήργησαν η Επιτροπή και το Συμβούλιο και τους ζητώ επίσης να διασφαλίσουν ότι η Ευρωπαϊκή Ένωση είναι έτοιμη να ανταποκριθεί γρήγορα σε πιθανές εκκλήσεις για περαιτέρω βοήθεια από τους κινέζους εταίρους μας, όχι μόνο αναφορικά με την ανθρωπιστική βοήθεια αλλά και με την ανασυγκρότηση των πληγεισών περιοχών, αν αυτή η βοήθεια ζητηθεί.
<SPEAKER ID="336" NAME="Dirk Sterckx">
εξ ονόματος της Ομάδας ALDE. - (NL) Καταρχάς, θα ήθελα να εκφράσω τη συμπαράστασή μου προς όλα τα θύματα εξ ονόματος της Ομάδας της Συμμαχίας Φιλελεύθερων και Δημοκρατών για την Ευρώπη. Επίσης συμφωνώ με την περίοδο πένθους που ανακοίνωσε η κινεζική κυβέρνηση. Τη Δευτέρα, πριν έλθω στο Στρασβούργο, πήγα να υπογράψω το βιβλίο συλλυπητηρίων στην Κινεζική Αντιπροσωπεία στην ΕΕ στις Βρυξέλλες, εξ ονόματος της αντιπροσωπείας του Κοινοβουλίου για τις σχέσεις με την Κίνα και υποθέτω και εξ ονόματος ολόκληρου του Σώματος. Την περασμένη εβδομάδα το προεδρείο της αντιπροσωπείας συναντήθηκε με τον κινέζο πρεσβευτή και ο ίδιος μου είπε πόσο εκτίμησε την υποστήριξη του Ευρωπαϊκού Κοινοβουλίου.
<P>
Αντιμετωπίζουμε μια τεράστια και σοβαρή καταστροφή. Δεκάδες χιλιάδες άνθρωποι είναι νεκροί ή ακόμα αγνοούνται, εκατομμύρια έχουν μείνει άστεγοι. η κλίμακα των καταστροφών είναι ανυπολόγιστη. Δεν είδαμε στην Κίνα αυτά που είδαμε στη Βιρμανία, όπως αναφέρθηκε στην προηγούμενη συζήτηση. Εδώ βλέπουμε μια χώρα στην οποία όλοι, από την υψηλότερη μέχρι τη χαμηλότερη βαθμίδα, κάνουν ό,τι είναι δυνατόν για να βοηθήσουν και να προσπαθήσουν να περισώσουν ό,τι ακόμα μπορεί να σωθεί. Βλέπω επίσης μια χώρα που εξέφρασε με μεγάλη ειλικρίνεια, και εξακολουθεί να το κάνει, τον πόνο και την απόγνωση των ανθρώπων στο Σιτσουάν και τα προβλήματα που αντιμετωπίζουν οι ομάδες διάσωσης, οι οποίες έχουν χάσει ακόμα και ζωές. Βλέπω μια χώρα που είναι ανοιχτή ακόμα και στις επικρίσεις από τα θύματα της καταστροφής σχετικά με την προσπάθεια βοήθειας, εικόνα πολύ γνωστή και σε εμάς όταν συμβαίνει κάτι παρόμοιο εδώ.
<P>
Κυρία Πρόεδρε, πρέπει να έχουμε το βλέμμα στραμμένο στο μέλλον. Πιστεύω ότι η Κίνα ζήτησε από εμάς πολύ συγκεκριμένα είδη βοήθειας. Βλέπω ότι επιδεικνύουμε αλληλεγγύη και είμαι ευγνώμων στην Επιτροπή και στο Συμβούλιο για ό,τι έκαναν. Τους ζητώ να παράσχουν περαιτέρω βοήθεια όταν οι Κινέζοι τη ζητήσουν.
<P>
Όταν ολοκληρωθούν οι προσπάθειες διάσωσης, θα πρέπει να ξεκινήσει η ανασυγκρότηση και σε αυτόν τον τομέα πάλι θα πρέπει να είμαστε σε θέση να βοηθήσουμε όσο το δυνατόν περισσότερο. Μακροπρόθεσμα, θα σας ζητούσα να εξετάσουμε πώς μπορούμε να παράσχουμε τεχνική βοήθεια, με κανονισμούς και τεχνικές δόμησης που θα κάνουν τα κτίρια πιο ανθεκτικά σε τέτοιου είδους απειλές. Θα μπορούσε επίσης η διεθνής κοινότητα να εξετάσει τι μπορούμε να κάνουμε για να θέσουμε σε εφαρμογή ένα σύστημα πρόωρης προειδοποίησης, ένα σύστημα που θα προειδοποιεί τους ανθρώπους πριν από αυτές τις καταστροφές. Πρέπει τουλάχιστον να προσπαθήσουμε να το αναπτύξουμε αυτό. Πιστεύω ότι υπάρχουν αρκετές περιοχές στον κόσμο που θα μπορούσαν να ωφεληθούν από αυτό. Εν πάση περιπτώσει, πιστεύω ότι είναι σημαντικό ότι εμείς στο Ευρωπαϊκό Κοινοβούλιο επιδείξαμε σε αυτή τη συζήτηση την αλληλεγγύη μας προς τους Κινέζους.
<SPEAKER ID="337" NAME="Hélène Flautre">
εξ ονόματος της Ομάδας Verts/ALE. - (FR) Κυρία Πρόεδρε, μετά από αυτόν τον καταστροφικό σεισμό που βούλιαξε την Κίνα και ολόκληρο τον κόσμο στο πένθος, οι αρχές έπαιξαν το παιχνίδι της διαφάνειας για πρώτη φορά και ανταποκρίθηκαν στο δράμα με έκτακτη δραστηριοποίηση μεγάλης κλίμακας, την οποία η ΕΕ και ολόκληρη η διεθνής κοινότητα κάνουν ό,τι μπορούν για να διατηρήσουν.
<P>
Ωστόσο, όλοι ακούσαμε δριμείες επικρίσεις στην Κίνα για την κακή ποιότητα των κτιρίων, ειδικά των πιο πρόσφατων κατασκευών και των δημόσιων χώρων όπως τα σχολεία, η οποία οδήγησε στην απώλεια χιλιάδων μαθητών, καθώς πολύ λίγοι διασώθηκαν. Αυτή η καταστροφή αποδεικνύει την κακή ποιότητα των οικοδομών στη χώρα, ένα ευαίσθητο θέμα στην Κίνα όπου εκατομμύρια άνθρωποι έχουν υποστεί υποχρεωτικές απαλλοτριώσεις στις μεγάλες πόλεις πριν από σημαντικά γεγονότα όπως οι Ολυμπιακοί Αγώνες.
<P>
Άλλα ανησυχητικά θέματα, τα οποία ήδη αναφέρθηκαν, έρχονται να συμπληρώσουν αυτό το δράμα: η ισχύς των υδροηλεκτρικών εγκαταστάσεων, όπως το φράγμα Zipingpu, μας κάνουν να φοβόμαστε για τα χειρότερα για τους 600 000 ανθρώπους που ζουν σε περιοχές κατάντη του φράγματος. Ο σεισμός προκάλεσε επίσης ζημιές σε 391 δεξαμενές. Μέχρι στιγμής δεν υπάρχουν πολλές πληροφορίες σχετικά με τις εγκαταστάσεις εμπλουτισμού πλουτωνίου στα βορειανατολικά της επαρχίας Σιτσουάν, παρά την εγγύτητά τους με το επίκεντρο του σεισμού και αυτό είναι επίσης εξαιρετικά ανησυχητικό.
<P>
Δεν θα ήταν καλή ιδέα να διενεργήσουμε μια ανεξάρτητη διεθνή εκτίμηση σχετικά με αυτά τα ζωτικά θέματα, καθώς οι Κινέζοι εξακολουθούν να επιδεικνύουν έναν βαθμό αδιαφάνειας και όλες οι επίσημες δηλώσεις είναι καθησυχαστικές;
<SPEAKER ID="338" NAME="Konrad Szymański">
εξ ονόματος της Ομάδας UEN. - (PL) " Ευρώπη πρέπει να προσφέρει στην Κίνα όσο το δυνατόν περισσότερη υποστήριξη, τόσο για ανθρωπιστικούς όσο και για πολιτικούς λόγους. Είμαι ένας από τους πολλούς βουλευτές αυτού του Σώματος που διαφωνούν κάθετα με τη βάρβαρη πολιτική της Κίνας έναντι του Θιβέτ και των Χριστιανών. Πιστεύω ότι πρέπει να αντιδράσουμε πολύ έντονα σε κάθε δείγμα επιθετικότητας προς την Ταϊβάν.
<P>
Από την άλλη πλευρά, ωστόσο, πρέπει να αδράξουμε κάθε ευκαιρία για να επιδείξουμε στον κινεζικό λαό ότι οι απαιτήσεις που έχουμε από τους ηγέτες του δεν προέρχονται από αισθήματα εχθρότητας προς τη χώρα τους και τις παραδόσεις της. Πρέπει να αποδείξουμε ότι μπορεί να επιτευχθεί φιλική εταιρική σχέση και τώρα ανέκυψε μια άριστη ευκαιρία γι' αυτό. Πρέπει να προσφέρουμε εκτεταμένη βοήθεια προς τα θύματα και να αφοσιωθούμε ολόψυχα στο έργο ανασυγκρότησης μετά την πρόσφατη καταστροφή. Θα ήταν μεγάλο λάθος να χάσουμε αυτή την ευκαιρία οικοδόμησης εμπιστοσύνης ανάμεσα στην Ευρώπη και την Κίνα.
<SPEAKER ID="339" NAME="Patrick Louis">
εξ ονόματος της Ομάδας IND/DEM. - (FR) Κυρία Πρόεδρε, κυρίες και κύριοι, οι φυσικές καταστροφές μάς θλίβουν όλο και περισσότερο διότι αφήνουν πίσω τόσα πολλά θύματα, όπως πρόσφατα στην Κίνα ή στη Βιρμανία. Μας θυμίζουν την αξία κάθε ανθρώπινης ζωής και επίσης το γεγονός ότι δεν μπορούμε να ελέγξουμε τη φύση. Θέλουμε να στείλουμε ένα μήνυμα συμπαράστασης σε αυτούς που πλήττονται από φυσικές ή πολιτικές καταστροφές.
<P>
Ένας από τους στόχους των πολιτικών είναι να προλαμβάνουν τη δημόσια δυστυχία του λαού τους. Έτσι, αν δεν μπορούν να προλαμβάνουν τις φυσικές καταστροφές, μπορούν να προσπαθήσουν να τις προβλέπουν και να προειδοποιούν τον λαό και πάνω απ' όλα πρέπει να ελαχιστοποιούν τον κίνδυνο μέσω υπεύθυνων πολιτικών πρόληψης. Επί παραδείγματι, οι πρωτότυπες και ριζοσπαστικές υποδομές της Κίνας, όπως τα τεράστια υδροηλεκτρικά της φράγματα και οι πυρηνικοί σταθμοί της, άντεξαν. Αλλά για πόσο μπορούν να αντέξουν; Δεν είναι καλύτερα να χρησιμοποιείται ένας μεγαλύτερος αριθμός μικρότερων υποδομών ώστε να διασπείρεται ο κίνδυνος και να αυξάνεται η δημόσια πληροφόρηση για τους κινδύνους που υπάρχουν;
<P>
" πιο τραγική κατάσταση για τον κινεζικό λαό, ωστόσο, σχετίζεται με τις πολιτικές καταστροφές. Αν και αναγνωρίζουμε τον αξιοθαύμαστο χαρακτήρα αυτού του ικανού και σκληρά εργαζόμενου λαού και τον ευαίσθητο πολιτισμό τους, μπορούμε να κρίνουμε τις πολιτικές δράσεις χωρίς να εντρυφήσουμε ιδιαίτερα στις εσωτερικές πολιτικές. " θλιβερή πολιτική ενός παιδιού ανά οικογένεια αποτελεί μεγάλη καταστροφή. Πλήττει τα παιδιά, τις πολλές αγροτικές οικογένειες που υποχρεώνονται να θανατώνουν τις κόρες, οι οποίες αποτελούν μικρή πηγή εσόδων που δεν βοηθά στη διασφάλιση της συνέχειας των γεωργικών εκμεταλλεύσεων και της συνταξιοδότησης, ή το δεύτερο παιδί που δεν έχει δικαίωμα να υπάρχει σύμφωνα με τους νόμους του Κρέοντα. Σε αυτόν τον βαθμό φτάνει η περιφρόνηση για τα ανθρώπινα δικαιώματα όταν μια πολιτική εντολή δεν επιτρέπει στους γονείς να κάνουν όσα παιδιά θέλουν. Και εδώ πάλι η ζωή δεν αντιμετωπίζεται με την πραγματική της αξία, αλλά ως έχοντας απλή χρηστική λειτουργία. " φυσική καταστροφή και η πολιτική καταστροφή, ωστόσο, συγχωνεύονται όταν πέφτει η οροφή ενός σχολείου, συντρίβοντας το μοναχοπαίδι και αφήνοντας τους γονείς σε απελπισία.
<P>
Όταν φτάσουν στο Πεκίνο οι 30 000 δημοσιογράφοι που αναμένονται για τους Ολυμπιακούς Αγώνες, πρέπει να βρουν τον χρόνο να διερευνήσουν, πέρα από την πρώτη εντύπωση, την πραγματικότητα αυτής της χώρας η οποία, μέσω της κυρίαρχης ισχύος και της αποδοτικότητας, κινδυνεύει να χάσει κάθε σεβασμό για τον άνθρωπο, την αληθινή βάση της πολιτικής εντολής.
<SPEAKER ID="340" NAME="Karsten Friedrich Hoppenstedt" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, κατά τη διάρκεια των δημόσιων λεπτών σιγής που ζήτησαν οι κινεζικές αρχές, ο κόσμος στάθηκε ακίνητος -στους δρόμους, στα λεωφορεία και στα καταστήματα- και οι εκφράσεις των προσώπων τους δεν άφησαν αμφιβολία για την ειλικρίνεια των αισθημάτων τους. Ήταν κάτι πολύ διαφορετικό από τις συνήθεις υποχρεωτικές συλλογικές εκδηλώσεις αλληλεγγύης. Γιατί αυτό; Διότι η κρατική τηλεόραση μπορούσε να δίνει 24ωρες ανταποκρίσεις, προκαλώντας έντονο σοκ από την ανείπωτη δυστυχία των ανθρώπων στις πληγείσες περιοχές. Αυτό ενέπνευσε ένα νέο αίσθημα αλληλεγγύης στην Κίνα. Ο σεβασμός προς το άτομο αναδύθηκε πάλι, ακόμα και μεταξύ των πολιτικών ηγετών.
<P>
Τα μόνα μεγάλα εθνικά σημεία εστίασης ήταν έως τώρα η οικονομική ανάπτυξη της Κίνας και, προσφάτως, οι Ολυμπιακοί Αγώνες, αλλά υπό το πρίσμα της σημερινής καταστροφής, αυτά τα πράγματα σχεδόν περνούν απαρατήρητα πια από πολλούς ανθρώπους. Τι θα πρέπει να κάνει η διεθνής κοινότητα; Αυτό το ερώτημα έχει ήδη απαντηθεί ως κάποιον βαθμό: εκτός από την αποστολή υλικών βοήθειας, σχεδίων καταστροφής και, φυσικά, τεχνικού εξοπλισμού, υπάρχει ανάγκη συγκέντρωσης της εμπειρίας που αποκομίστηκε από τους μεγάλους σεισμούς στην Αρμενία, όπου χάθηκαν πάνω από 100 000 ζωές και υπέστη ζημιά ένας πυρηνικός σταθμός, στην Τουρκία, όπου δεκάδες χιλιάδες έχασαν τη ζωής τους, και στην Κίνα το 1976, όπου πολλές εκατοντάδες χιλιάδες άνθρωποι πέθαναν, και να χρησιμοποιηθεί αυτή η συλλογική εμπειρία για να δημιουργηθούν αρχές βέλτιστης πρακτικής για τη διεθνή κοινότητα και να εφαρμοστούν προς όφελος της Κίνας.
<P>
Γνωρίζω ότι αναφέρθηκε πως αυτό που θα μπορούσε να συμβεί στα φράγματα ειδικά πρέπει να μας κάνει να εξετάσουμε την αντισεισμικότητα των δημόσιων κτιρίων, των νοσοκομείων και των σχολείων. Πολλά μπορούν να γίνουν σε αυτόν τον τομέα και μπορούν να δοθούν κατάλληλες υποδείξεις σχετικά με τους κανόνες που πρέπει να ισχύουν για την κατασκευή των αντισεισμικών υποδομών.
<P>
Ως μέλος της αντιπροσωπείας για τις σχέσεις με την Κίνα, υποστηρίζω φυσικά τα μηνύματα συμπάθειας που εξέφρασαν οι προηγούμενοι ομιλητές.
<SPEAKER ID="341" NAME="Edite Estrela" AFFILIATION="PSE">
(PT) Κυρία Πρόεδρε, κύριε Επίτροπε, όλοι λυπούμαστε για την καταστροφή που έπληξε τη νότια Κίνα. Πάνω από 50 000 άνθρωποι πέθαναν και 4,8 εκατομμύρια έμειναν άστεγοι. Όλοι συμπαραστεκόμαστε στις πληγείσες οικογένειες.
<P>
" Ευρωπαϊκή Ένωση ενήργησε όπως θα έπρεπε: ενεργοποίησε τον μηχανισμό πολιτικής προστασίας και στήριξε τις κινεζικές αρχές. " διεθνής κοινότητα στο σύνολό της παρείχε επίσης την υποστήριξή της. Ποτέ πριν δεν δέχθηκε η Κίνα τόσο πολλές εκφράσεις αλληλεγγύης και προσφορές απτής στήριξης, διότι, αυτή τη φορά, οι κινεζικές αρχές δεν προσπάθησαν να κρύψουν την κλίμακα της τραγωδίας. Αντιθέτως, παρείχαν τις απαραίτητες πληροφορίες, έδωσαν πρόσβαση στα διεθνή μέσα ενημέρωσης και, εν γένει, ενήργησαν με διαφάνεια και αποτελεσματικότητα, σε αντίθεση με ό,τι συνέβη στη Βιρμανία.
<P>
" αλλαγή του κλίματος αποτελεί τη ρίζα της αύξησης των φυσικών καταστροφών. " παρεμπόδιση της υπερθέρμανσης του πλανήτη αποτελεί αποκλειστική ευθύνη μας. " Κίνα πρέπει συνεπώς να συμβάλει επίσης στη μείωση των εκπομπών CO2 υποστηρίζοντας τις προσπάθειες της Ευρωπαϊκής Ένωσης για επίτευξη μιας διεθνούς συμφωνίας μέχρι τη Διάσκεψη της Κοπεγχάγης τον Δεκέμβριο του 2009.
<SPEAKER ID="342" NAME="Bastiaan Belder" AFFILIATION="IND/DEM">
(NL) Με πρωτοφανή ειλικρίνεια, τα κινεζικά μέσα μαζικής ενημέρωσης παρείχαν ανταποκρίσεις σχετικά με τις τρομερές συνέπειες του σοβαρού σεισμού που έπληξε την επαρχία Σιτσουάν πριν από μία και πλέον εβδομάδα. Σε εθνικό επίπεδο, αυτή η ειλικρίνεια από την πλευρά των αρχών οδήγησε σε πρωτοφανή αλληλεγγύη προς τα θύματα. " αρμονική κοινωνία ήρθε στο προσκήνιο. Παρουσιάστηκαν δεκάδες χιλιάδες εθελοντές. Ομάδες διάσωσης συνέρεαν στις περιοχές της καταστροφής από κάθε επαρχία. " πρακτική βοήθεια έφθασε σε επίπεδα ρεκόρ στην Κίνα. Εν συντομία, η ειλικρίνεια των αρχών αποδίδει.
<P>
Τα ευρωπαϊκά θεσμικά όργανα λοιπόν πρέπει να εμμείνουν σε αυτή την πρωτοφανή ειλικρίνεια των κινεζικών αρχών στο μέλλον. Αυτό αφορά κυρίως το καίριο ερώτημα που έχει ήδη τεθεί στην Κίνα ως προς το γιατί κατέρρευσαν τόσα πολλά σχολικά κτίρια. " Κίνα ήταν εξίσου ανοιχτή με τον υπόλοιπο κόσμο. Για παράδειγμα, η κινεζική κυβέρνηση δέχθηκε την ιαπωνική προσφορά για αποστολή ομάδων διάσωσης. Στο μεταξύ, η Ταϊβάν δεσμεύτηκε να χορηγήσει 42 εκατ. ευρώ ως αρωγή για τα θύματα του σεισμού. Ειλικρινά ελπίζω αυτή η συμπαράσταση θα οδηγήσει στην εξομάλυνση που απαιτείται στις σχέσεις μεταξύ Κίνας και Ταϊβάν.
<P>
Συντάσσομαι ολόψυχα με τους βουλευτές που εξέφρασαν τη βαθύτατη συμπαράστασή τους για την ανείπωτη δυστυχία του κινεζικού λαού και εκτιμώ ιδιαίτερα το γεγονός ότι ο κ. Sterckx υπέγραψε το βιβλίο συλλυπητηρίων της κινεζικής αντιπροσωπείας στις Βρυξέλλες εξ ονόματος όλων μας. Το συμμερίζομαι απολύτως αυτό.
<SPEAKER ID="343" NAME="Cornelis Visser" AFFILIATION="PPE-DE">
(NL) Καταρχάς, θα ήθελα να εκφράσω τη συμπαράστασή μου στους συγγενείς των πολλών θυμάτων της φυσικής καταστροφής που έπληξε την επαρχία Σιτσουάν στις 12 Μαΐου. Οι κινεζικές αρχές ευτυχώς ενήργησαν άμεσα μετά την καταστροφή. Χαιρετίζω επίσης την ανταπόκριση της Ευρωπαϊκής Ένωσης. Ως εκ τούτου, θέλω να στηρίξω τα ευρωπαϊκά θεσμικά όργανα, την Επιτροπή και το Συμβούλιο, στην προσέγγιση που επέλεξαν μέχρι στιγμής. Έχοντας αρνηθεί αρχικά την ξένη βοήθεια, η Κίνα άνοιξε τελικά τα σύνορά της. Οι ίδιες οι κινεζικές αρχές είπαν ότι χρειάζονται κάθε δυνατή βοήθεια για να αντιμετωπίσουν τις συνέπειες αυτής της γενικευμένης καταστροφής. Ομάδες διάσωσης από την Ιαπωνία, τη Νότια Κορέα και τη Ρωσία βρίσκονται ήδη στην πληγείσα περιοχή. Εκτιμώ ότι αυτό και μόνο, αλλά και το γεγονός ότι οι γείτονες χώρες της Σιγκαπούρης και της Ταϊβάν παρέχουν βοήθεια, είναι πολύ ενθαρρυντικό. Οι πολιτικές σχέσεις με τις γείτονες χώρες δεν είναι πάντα καλές και αυτό μπορεί να τις βελτιώσει.
<P>
" καταστροφή έγινε αντικείμενο μεγάλης προσοχής από τα εθνικά και διεθνή μέσα ενημέρωσης. Με χαροποιεί το γεγονός ότι επετράπη η πρόσβαση του Τύπου στην πληγείσα περιοχή και ότι έχει την ευκαιρία να γράψει ό,τι θέλει και να ενημερώσει την υπόλοιπη χώρα και τον κόσμο. " διαφάνεια είναι σημαντική για να διαμορφωθεί σαφής εικόνα της καταστροφής, καθώς επίσης και για να διασφαλιστεί η παροχή της σωστής βοήθειας στην περιοχή. Αυτό επιτρέπει τη μεγαλύτερη συμμετοχή του υπόλοιπου πληθυσμού. " ελευθερία του Τύπου και η χρηστή διακυβέρνηση συνήθως συμβαδίζουν. Ο ελεύθερος Τύπος μπορεί να αναφερθεί σε λάθη πολιτικής έγκαιρα, ώστε να μπορούν να προσαρμοστούν οι πολιτικές.
<P>
" δόμηση και η κυβερνητική επιτήρηση σε αυτόν τον τομέα πρέπει επίσης να συζητηθούν. Μπορούν να εξαχθούν συμπεράσματα για μελλοντικά έργα δόμησης και να γίνουν συστάσεις για καλύτερη διαχείριση και καλύτερη υπηρεσιακή οργάνωση.
<P>
" πρόληψη και η προετοιμασία για τις φυσικές καταστροφές αποτελούν βασικές ευθύνες της κυβέρνησης. Και σε πολλές ευρωπαϊκές χώρες αυτοί οι τομείς οργανώθηκαν σωστά μόλις τα τελευταία έτη. Τέλος, θα ήθελα να ζητήσω από την Ευρωπαϊκή Επιτροπή και το Συμβούλιο να προσφέρουν βοήθεια στην Κίνα, αν χρειάζεται, προκειμένου να εκπαιδεύσει τις αρχές και τον δημόσιο τομέα για την κατάρτιση σχεδίων αντιμετώπισης κρίσεων και καταστροφών.
<SPEAKER ID="344" NAME="Alexandra Dobolyi" AFFILIATION="PSE">
(HU) Σας ευχαριστώ πολύ, κυρία Πρόεδρε. Κάθε αξιοπρεπές άτομο σοκαρίστηκε από τη φυσική καταστροφή που έπληξε την Άπω Ανατολή την περασμένη εβδομάδα. Είναι φυσικό η προσοχή του κόσμου να επικεντρωθεί σε αυτές τις χώρες.
<P>
" Κίνα αποτελεί το επίκεντρο της δημόσιας προσοχής επί του παρόντος: οι Ολυμπιακοί Αγώνες φέτος το καλοκαίρι, η επίσκεψη του κινέζου Πρωθυπουργού στην Ταϊβάν, τα γεγονότα στο Θιβέτ, ο γύρος της Ευρώπης από τον Δαλάι Λάμα και ο τρόπος που αντιμετωπίστηκε, η επίσκεψη στην Κίνα της Ευρωπαϊκής Επιτροπής, όλα αυτά συνέβαλαν στην επικέντρωση της προσοχής στην Κίνα. Τώρα, ωστόσο, δεν είναι ώρα να μιλήσουμε για μποϊκοτάζ ή για το Θιβέτ.
<P>
Ο σεισμός, ο οποίος είχε μέγεθος 8 βαθμών της κλίμακας Ρίχτερ και κατέστρεψε την επαρχία Σιτσουάν, προκάλεσε τον θάνατο 50 000 ανθρώπων και άφησε εκατομμύρια επιζώντες άστεγους, για να μην αναφερθούμε στην οικονομική καταστροφή που προκάλεσε. Γι' αυτό ζητώ από κάθε θεσμικό όργανο της Ευρωπαϊκής Ένωσης να διασφαλίσει ότι θα παράσχουμε κάθε δυνατή ανθρώπινη βοήθεια και θα καταστήσουμε την ανθρωπιστική βοήθεια διαθέσιμη σε όσους επλήγησαν από την καταστροφή για όσο διάστημα τη χρειάζονται.
<P>
Ας ευχαριστήσουμε τις ομάδες διάσωσης και τους οργανισμούς ανθρωπιστικής βοήθειας για τη βοήθειά τους. Εργάστηκαν εντατικά για να βελτιώσουν την κατάσταση των ανθρώπων που ζουν στην περιοχή και ας διαβεβαιώσουμε τον κινεζικό λαό για την ανιδιοτελή αλληλεγγύη και συμπαράστασή μας. Σας ευχαριστώ πολύ.
<SPEAKER ID="345" NAME="Glyn Ford" AFFILIATION="PSE">
(EN) Κυρία Πρόεδρε, ένας σεισμός μεγέθους 7,8 της κλίμακας Ρίχτερ και ένα επίκεντρο κοντά στην πόλη Τσενγκντού του Σιτσουάν σκότωσε πάνω από 100 000 άτομα στις 12 Μαΐου. Εκφράζουμε τα συλλυπητήρια μας προς όλους όσοι έχασαν μέλη της οικογένειάς τους και ειδικά στους γονείς που έχασαν τα παιδιά τους. Ωστόσο, σε αντίθεση με την παράλληλη τραγωδία στη Βιρμανία, όπου κάποιοι ανέφεραν ότι η ευθύνη για παροχή προστασίας πρέπει να οδηγήσει σε άμεση διεθνή παρέμβαση, οι Κινέζοι ανέπτυξαν εξαιρετικούς πόρους έκτακτης ανάγκης, μαζί με τους στρατιώτες και το ιατρικό προσωπικό. " Κίνα δέχθηκε θετικά την ξένη βοήθεια, συμπεριλαμβανομένων ιαπωνικών ομάδων διάσωσης που εργάζονται επί του παρόντος στην περιοχή, ενώ επέτρεψε επίσης στα κινεζικά και τα ξένα μέσα μαζικής ενημέρωσης να παρακολουθήσουν την κατάσταση μετά την καταστροφή.
<P>
" Ευρωπαϊκή Ένωση έχει ήδη συνδράμει 10 εκατ. ευρώ σε βοήθεια, όπως είπε ο Επίτροπος Michel. Καλούμε το Συμβούλιο και την Επιτροπή να παράσχουν περαιτέρω έκτακτη ενίσχυση, τεχνική βοήθεια και βοήθεια ανασυγκρότησης στην πληγείσα περιοχή τους προσεχείς μήνες και έτη.
<SPEAKER ID="346" NAME="Józef Pinior" AFFILIATION="PSE">
(EN) Κυρία Πρόεδρε, αυτή την ώρα πρέπει να επιδείξουμε αλληλεγγύη και συμπαράσταση προς την Κίνα. Αυτές τις τραγικές μέρες είδαμε θύματα, είδαμε μια μεγάλη τραγωδία της κοινωνίας στην Κίνα.
<P>
Με εντυπωσίασε ο τρόπος με τον οποίο συμπεριφέρθηκαν οι κινεζικές αρχές - πολιτικοί ηγέτες, αρχηγοί διοικήσεων, επαρχιών και κομμάτων. " συμπεριφορά του κινεζικού κράτους ήταν ορθολογιστική, και αυτό είναι καλό αυτή τη στιγμή.
<P>
Αλλά ταυτόχρονα, ως πολιτικός των ανθρωπίνων δικαιωμάτων, οφείλω να αναφέρω στο Κοινοβούλιο ότι, σύμφωνα με το θιβετιανό κέντρο για τα ανθρώπινα δικαιώματα και τη δημοκρατία, 55 μοναχές συνελήφθησαν στις 14 Μαΐου. Αυτό αποτελεί επίσης πραγματικότητα αυτές τις μέρες στην Κίνα. Ο σεισμός δεν μπορεί να αποτελεί πρόφαση για παραβιάσεις των ανθρωπίνων δικαιωμάτων.
<SPEAKER ID="347" NAME="Csaba Sándor Tabajdi" AFFILIATION="PSE">
(HU) Κυρία Πρόεδρε, οι τρομερές τραγωδίες του κινεζικού σεισμού και ο κυκλώνας που προηγήθηκε στη Βιρμανία προκάλεσαν σοκ στους ανθρώπους σε όλο τον κόσμο. " ανταπόκριση των χωρών ανά τον κόσμο υπήρξε υποδειγματική, με χώρες από την Ιαπωνία μέχρι τις "νωμένες Πολιτείες και από τη Ρωσία μέχρι την Ιορδανία να παρέχουν βοήθεια που ξεπερνά τα δύο δισεκατομμύρια δολάρια.
<P>
" Ευρωπαϊκή Ένωση και τα κράτη μέλη της αντέδρασαν αμέσως και η Επιτροπή ανέλαβε επίσης αποφασιστική δράση, στέλνοντας 2 εκατ. ευρώ ως έκτακτη βοήθεια στην Κίνα και συνδράμοντας τις προσπάθειες αρωγής αποστέλλοντας κινητές νοσοκομειακές μονάδες, φάρμακα, εξοπλισμό διάσωσης και εξοπλισμό απομάκρυνσης μπαζών. Ήταν ιδιαίτερα αξιέπαινο από την πλευρά της εξόριστης στην Ινδία θιβετιανής κυβέρνησης να ζητήσει από τους οπαδούς της να σταματήσουν προσωρινά τις διαδηλώσεις τους κατά της Κίνας και να κάνουν χορηγίες για να βοηθήσουν τα θύματα του σεισμού.
<P>
Τα κεφάλαια ενίσχυσης από την Ουγγαρία που προορίζονταν αρχικά για τη Βιρμανία ανακατευθύνθηκαν στην Κίνα λόγω της απομονωτικής στάσης της βιρμανικής στρατιωτικής δικτατορίας. " κινεζική ηγεσία, σε αντίθεση με το καθεστώς της Μυανμάρ, είχε τη σύνεση να δεχθεί την ξένη βοήθεια. Ο υπεύθυνος τρόπος με τον οποίο η Κίνα χειρίστηκε τη δημοσιότητα ήταν επίσης πολύ θετικός και δείχνει ότι έχει σημειωθεί σημαντική πρόοδος ως προς την αναπτυσσόμενη δημοκρατία. Σας ευχαριστώ για την προσοχή σας.
<SPEAKER ID="348" NAME="Genowefa Grabowska" AFFILIATION="PSE">
(PL) " φύση απέδειξε για άλλη μια φορά πόσο ανυπεράσπιστη είναι η ανθρωπότητα μπροστά στις μεγάλες φυσικές καταστροφές. " Κίνα είναι η πιο πολυπληθής χώρα στη γη, η οικονομία της αναπτύσσεται και προετοιμάζεται με ενθουσιασμό για τους προσεχείς Ολυμπιακούς Αγώνες. Ωστόσο, υπέστη σοβαρό πλήγμα από τον πρόσφατο τραγικό σεισμό.
<P>
Ο λαός της Κίνας παρομοίασε αυτή την καταστροφή με προηγούμενους κατακλυσμούς που συνόδευαν τις μεγάλες ιστορικές αλλαγές σε αυτή τη χώρα. Δεν είμαι βέβαιη αν αυτός είναι ο σωστός τρόπος για να ερμηνεύσουμε αυτό το τραγικό συμβάν. Εντούτοις, είμαι βέβαιη ότι αυτή τη στιγμή πρέπει να εκφράσουμε την αλληλεγγύη μας προς τους δεκάδες χιλιάδες απλούς άνδρες, γυναίκες και παιδιά που βιώνουν με ηρωισμό αυτή την προσωπική και εθνική τραγωδία. Γι' αυτό, το Ευρωπαϊκό Κοινοβούλιο ορθώς έστειλε ένα σαφές μήνυμα στον κινεζικό λαό σήμερα, υποδεικνύοντας ότι οι βουλευτές αυτού του Σώματος τους συμπαραστέκονται, ότι καταλαβαίνουμε τη δυστυχία τους και θέλουμε να βοηθήσουμε. Εξάλλου, η αρχή της αλληλεγγύης είναι μία από τις πιο σημαντικές θεμελιώδεις αξίες της Ένωσης.
<SPEAKER ID="349" NAME="Colm Burke" AFFILIATION="PPE-DE">
(EN) Κυρία Πρόεδρε, η Κίνα είναι άξια συγχαρητηρίων για τον τρόπο με τον οποίο αντέδρασε σε αυτή την καταστροφή. Θα ήθελα επίσης να ευχαριστήσω την Ευρωπαϊκή Επιτροπή και το Συμβούλιο για τον τρόπο με τον οποίο ανταποκρίθηκαν σε αυτή την τραγωδία. Αποτελεί θετική εξέλιξη στην Κίνα το γεγονός ότι άνοιξαν την περιοχή σε όλους όσοι μπορούν να παράσχουν βοήθεια. Ας ελπίσουμε ότι θα κάνουν το ίδιο και στο μέλλον σχετικά με άλλες περιοχές. " πρόσβαση των μέσων ενημέρωσης όλου του κόσμου στις απαραίτητες πληροφορίες αποτελεί το σωστό βήμα μπροστά. Θα ήθελα επίσης να συγχαρώ τα μέσα ενημέρωσης διότι επεσήμαναν την κλίμακα της καταστροφής και την απαιτούμενη βοήθεια.
<P>
Μακάρι αυτό να γίνει μάθημα για την Κίνα ώστε να δει πώς μπορεί να χρησιμοποιήσει τη δύναμή της για να ασκήσει πίεση σε άλλα καθεστώτα, ειδικά στη Βιρμανία, και να προσπαθήσει να τους κάνει να καταλάβουν ότι και εκείνοι χρειάζονται βοήθεια από την παγκόσμια κοινότητα. " προτεραιότητα στην Κίνα είναι να σωθούν ζωές. Ας παραδειγματιστούν από αυτό και άλλοι, όπως η χούντα στη Βιρμανία.
<SPEAKER ID="350" NAME="Bogdan Golik" AFFILIATION="PSE">
(PL) Κυρία Πρόεδρε, θέλω να εκφράσω τα ειλικρινή μου συλλυπητήρια προς όλους εκείνους που επλήγησαν και έχασαν αγαπημένα τους πρόσωπα στην Κίνα. Θέλω να εκφράσω την ολόψυχη συμπαράστασή μου προς όλους εκείνους που έχασαν τα παιδιά τους, τις συζύγους ή τους συζύγους τους. Ήμουν κι εγώ στην Κίνα την περασμένη εβδομάδα όταν συνέβη αυτή η φοβερή καταστροφή. Βρισκόμουν στο Πεκίνο και στη Σαγκάη ως εκπρόσωπος του Κοινοβουλίου στα εγκαίνια της έκθεσης τροφίμων της Σαγκάη. " καταστροφή συνέβη τη Δεύτερα, μόλις είχα φτάσει. Αμέσως απέστειλα επιστολές συλλυπητηρίων προς του κινέζους πρεσβευτές στην Πολωνία και στις Βρυξέλλες. Μπόρεσα να δω ο ίδιος στην τηλεόραση τις ανταποκρίσεις για την τραγωδία και συνειδητοποίησα τον βαθμό της ανθρώπινης δυστυχίας. Είδα επίσης την άμεση βοήθεια μεγάλης κλίμακας που παρασχέθηκε στα θύματα από απλούς ανθρώπους, την κυβέρνηση και τον στρατό. " κλίμακα των προσπαθειών ήταν πρωτοφανής.
<P>
Δράττοντας αυτή την ευκαιρία, θέλω να ευχαριστήσω την Ένωση και όλα τα κράτη μέλη για τη βοήθεια που παρείχαν. Θέλω επίσης να ευχαριστήσω το Σώμα για την αλληλεγγύη που επέδειξε διεξάγοντας σήμερα αυτή τη συζήτηση. Είμαι βέβαιος ότι η βοήθεια θα συνεχίσει να είναι αναγκαία.
<SPEAKER ID="351" NAME="Zbigniew Zaleski" AFFILIATION="PPE-DE">
(PL) Πιστεύω ότι υπάρχουν δύο διαφορετικές προσεγγίσεις για την Κίνα. " μία είναι η παροχή βοήθειας μετά τη συμφορά που έπληξε πρόσφατα τη χώρα. Δεν μπορούμε να αντιδράσουμε διαφορετικά. Είναι ηθικό καθήκον μας να βοηθήσουμε. Το γεγονός ότι απολαμβάνουμε μια καλύτερη χρηματοοικονομική κατάσταση αποτελεί έναν περαιτέρω λόγο να προσφέρουμε βοήθεια. Απλώς πρέπει να το κάνουμε.
<P>
" δεύτερη προσέγγιση αφορά τη διαρκή συνειδητοποίηση ότι και υπό κανονικές συνθήκες πρέπει να βοηθάμε τους Κινέζους. Με αυτό εννοώ ότι, όταν η χώρα δεν πλήττεται από την καταστροφή, οφείλουμε να βοηθούμε τον λαό της Κίνας υπενθυμίζοντας στους ηγέτες του τα δικαιώματα των πολιτών τους. Πρέπει να το κάνουμε αυτό μετ' επιτάσεως. Πρέπει να ανταποκριθούμε καταλλήλως και στις δύο περιπτώσεις. Αυτό θα καταστήσει την κατάσταση πολύ σαφή. Πιστεύω ότι ο λαός της Κίνας θα αναγνωρίσει την προσπάθειά μας και θα μας ευχαριστήσει γι' αυτή.
<SPEAKER ID="352" NAME="Janez Lenarčič">
Προεδρεύων του Συμβουλίου. - (SL) Πιστεύω ότι είναι πολύ σημαντικό το γεγονός ότι το Ευρωπαϊκό Κοινοβούλιο αποφάσισε να αφιερώσει τη σημερινή συζήτηση στη φυσική καταστροφή που έπληξε την Κίνα. Κυρίως για να μπορέσουμε να δώσουμε στην Κίνα ένα μήνυμα, αφενός εκφράζοντας τα συλλυπητήρια της Ευρωπαϊκής Ένωσης και, αφετέρου, όπως είπε η κ. Grabowska, μεταφέροντας στην Κίνα και στον λαό της την αλληλεγγύη της Ευρωπαϊκής Ένωσης προς αυτούς.
<P>
Είναι επίσης εμφανής η διαφορά στον τόνο της συζήτησης που διεξάγεται επί αυτού του θέματος έναντι του τόνου της συζήτησης του αμέσως προηγούμενου θέματος. Και φυσικά, ένας λόγος γι' αυτό είναι επίσης ο τρόπος με τον οποίο ενήργησαν οι κινέζοι ηγέτες, και μπορούμε πραγματικά να πούμε ότι η ανταπόκριση της Κίνας σε αυτή την τρομερή καταστροφή ήταν γρήγορη και αποτελεσματική, ότι χρησιμοποίησε σημαντικούς εθνικούς πόρους και ότι όρισε ή διόρισε τον Πρωθυπουργό προσωπικά ως συντονιστή της βοήθειας. Για να ξεπεραστούν επιτυχώς αυτές οι δυσκολίες πρέπει να υπάρχει καλός συντονισμός και αυτό προφανώς επετεύχθη.
<P>
Τα μέσα μαζικής ενημέρωσης επίσης τήρησαν ενήμερο το κοινό, τόσο σε εθνικό όσο και σε διεθνές επίπεδο, σχετικά με τις εξελίξεις. Οι ξένοι δημοσιογράφοι είχαν πρόσβαση στις πληγείσες περιοχές, όπως επίσης και ορισμένοι ξένοι εμπειρογνώμονες, σύμφωνα με τις πληροφορίες μας, μεταξύ άλλων και από την Ιαπωνία.
<P>
Συνεπώς, πιστεύω ότι μπορούμε να είμαστε ικανοποιημένοι διότι, αντιμετωπίζοντας αυτή την τεράστια καταστροφή και παρέχοντας βοήθεια στον πληθυσμό της, οι αρχές της Κίνας ήταν καλά οργανωμένες και, πάνω απ' όλα, ήταν πρόθυμες να δεχθούν ξένη βοήθεια, συμπεριλαμβανομένης και της δικής μας. Και μπορώ να σας βεβαιώσω ότι το Συμβούλιο θα συνεχίσει να είναι έτοιμο να παράσχει βοήθεια.
<SPEAKER ID="353" NAME="Louis Michel">
Μέλος της Επιτροπής. - (FR) Εν συντομία, κυρία Πρόεδρε, να είστε βέβαιοι ότι σημείωσα τις παρατηρήσεις σας και θέλω να απαντήσω λέγοντας ότι φυσικά θα είμαστε και στο μέλλον πρόθυμοι να παράσχουμε περαιτέρω ενίσχυση πέραν αυτής που ήδη παρείχαμε, ενίσχυση η οποία βασίζεται σε ανάλυση των αναγκών.
<P>
Επιπροσθέτως, εκτιμώ ότι όλοι χαιρετίζουν την αντίδραση της Κίνας και τον τρόπο με τον οποίο οι αρχές υπήρξαν ανοιχτές ως προς την πρόσβαση και τη διαφάνεια. Και ως προς αυτό αναφέρομαι ιδιαίτερα στην πρόσβαση του Τύπου.
<P>
Θα ήθελα να υιοθετήσω μια ιδέα που τέθηκε από την κ. Flautre - την πρόταση της παροχής μιας ομάδας διεθνών εμπειρογνωμόνων για την εκτίμηση των παράπλευρων κινδύνων και ζημιών, ειδικά όσον αφορά τις πυρηνικές εγκαταστάσεις. Πιστεύω ότι θα ήταν καλή ιδέα να προωθηθεί αυτό το μήνυμα. Δεν υπάρχει καμία υποχρέωση να γίνει αυτό, φυσικά, αλλά πιστεύω ότι θα ήταν καλό να ξεκινήσουν συζητήσεις με τις κινεζικές αρχές για αυτόν τον σκοπό.
<SPEAKER ID="354" NAME="Πρόεδρος">
Έλαβα έξι προτάσεις ψηφίσματος που κατατέθηκαν σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη στις 12.00.

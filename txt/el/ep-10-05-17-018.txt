<CHAPTER ID="018">
Νέες εξελίξεις στον τομέα των δημοσίων συμβάσεων (συνοπτική παρουσίαση)
<SPEAKER ID="168" NAME="Πρόεδρος">
" ημερήσια διάταξη προβλέπει τη συνοπτική παρουσίαση της έκθεσης της κ. Heide Ruhle, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με τις νέες εξελίξεις στον τομέα των δημόσιων συμβάσεων (2009/2175 (INI)) -.
<SPEAKER ID="169" NAME="Heide Ruhle" LANGUAGE="DE">
Κύριε Πρόεδρε, θα ήθελα να συμπεριλάβω στις ευχαριστίες μου όλους τους σκιώδεις εισηγητές για την εποικοδομητική συνεργασία τους και για τα καλά αποτελέσματα που έχουν επιτευχθεί στην επιτροπή μέχρι στιγμής. Επιτρέψτε μου να επαναλάβω και να τονίσω τα βασικά σημεία της έκθεσής μου.
<P>
Πρώτον, χρειαζόμαστε μεγαλύτερη νομική ασφάλεια για όλους τους ενδιαφερόμενους -αναθέτουσες αρχές και ανάδοχους- με στόχο την καλύτερη νομοθεσία. " έκθεσή μου υπογραμμίζει την ιδιαιτέρως μεγάλη σημασία που έχουν οι δημόσιες συμβάσεις σε περιόδους κρίσης. Ωστόσο, η έκθεσή μου επικρίνει επίσης το γεγονός ότι η περίπλοκη αλληλεπίδραση της ευρωπαϊκής νομοθεσίας και της μεταφοράς στην εθνική νομοθεσία δεν έχουν οδηγήσει σε απλούστευση και μείωση της γραφειοκρατίας των δημοσίων συμβάσεων, όπως ήταν στην πραγματικότητα ο στόχος της αναθεώρησης του 2004, αλλά μάλλον σε περισσότερη εργασία, υψηλό εξωτερικό κόστος για νομικές συμβουλές και χρονοβόρες διαδικασίες. Δυστυχώς, αυτό αποβαίνει εις βάρος της καινοτομίας και της ποιότητας. Πολυάριθμες μελέτες το αποδεικνύουν. Πολύ συχνά, η έλλειψη νομικής σαφήνειας οδηγεί στην επιλογή της φθηνότερης και όχι της καλύτερης προσφοράς.
<P>
Αν και η Επιτροπή παρέχει τώρα βοήθεια στον τομέα των οικολογικών δημοσίων συμβάσεων, δεν υφίσταται παρόμοια βοήθεια στους τομείς των κοινωνικά υπεύθυνων δημοσίων συμβάσεων, του θεμιτού εμπορίου ή της προώθησης της καινοτομίας μέσω των συμβάσεων. " Επιτροπή πρέπει να προχωρήσει επειγόντως σε αναθεώρηση ως προς αυτό.
<P>
Επίσης, χρειάζεται επειγόντως καλύτερος συντονισμός εντός της Επιτροπής. Το Ευρωπαϊκό Δικαστήριο έχει απομακρύνει μια σειρά από νομικές ανασφάλειες με πρόσφατες αποφάσεις του και ενίσχυσε τον ρόλο των προμηθευτών του Δημοσίου, επισημαίνοντας ότι το πεδίο εφαρμογής των οδηγιών δεν πρέπει να επεκταθεί σε τομείς όπως στον πολεοδομικό σχεδιασμό. Αυτές οι αποφάσεις δεν δίνουν λευκή επιταγή στις αναθέτουσες αρχές, αλλά μάλλον ένα σαφές πλαίσιο. Και αυτό ήταν κάτι που επιδίωξα να επαναλάβω στην έκθεσή μου.
<P>
Παραμένει μια τελευταία επισήμανση: το ζήτημα των παραχωρήσεων υπηρεσίας, για τις οποίες οι απόψεις διίστανται σημαντικά εντός της επιτροπής. " θέση μου επί του ζητήματος αυτού δεν έχει αλλάξει. Οι παραχωρήσεις υπηρεσίας απομακρύνθηκαν εσκεμμένα από τις οδηγίες για τις συμβάσεις προκειμένου να διασφαλιστεί μεγαλύτερη ευελιξία σε αυτούς τους τομείς και να ληφθούν υπόψη οι πολιτισμικές διαφορές. Τη θέση αυτήν υποστηρίζουν και όλοι οι ενδιαφερόμενοι με τους οποίους έχω μιλήσει, είτε είναι τοπικές κεντρικές οργανώσεις, δημόσιες εταιρείες - ιδίως στη βιομηχανία υδάτων, βιομηχανικοί σύνδεσμοι, συνδικαλιστικές οργανώσεις και, σε μεγάλο βαθμό, ΜΚΟ. Αυτό είναι επίσης κάτι το οποίο ήθελα να επισημάνω σαφώς στην έκθεσή μου.
<P>
Θα ήθελα να αναφέρω ακόμη ένα σημείο, το οποίο θεωρώ πολύ σημαντικό: οι δημόσιες συμβάσεις δεν πρέπει να οδηγήσουν στην απώλεια των δημοκρατικών δικαιωμάτων των ιδρυμάτων που θα επιλεγούν. Εάν ανακαλύψουμε ότι πολλοί δήμοι περιλαμβάνουν τώρα το θεμιτό εμπόριο ως σημαντικό κριτήριο για τις αποφάσεις περί δημοσίων συμβάσεων -είτε όταν αγοράζουν καφέ είτε άλλα προϊόντα- τότε νομίζω ότι είναι σημαντικό να το ενισχύσουμε. Σε αυτήν την περίπτωση, θα ήταν πολύ σημαντικό για την Επιτροπή να βοηθήσει τους δήμους και, εάν κάνουν κάποιο λάθος, να είναι παρούσα για να τους συμβουλεύσει. Αντιθέτως, η Επιτροπή έχει κινήσει νέες διαδικασίες επί παραβάσει κατά των Κάτω Χωρών σχετικά με ακριβώς τέτοια λάθη. Αυτό το θεωρώ αντιπαραγωγικό, διότι δεν συνάδει με τις πολιτικές αποφάσεις που έλαβαν τα πολιτικά όργανα.
<SPEAKER ID="170" NAME="Πρόεδρος">
Παρατηρώ ότι αρκετοί ομιλητές θα ήθελαν να εκφράσουν τις απόψεις τους. Θυμηθείτε ότι έχετε στη διάθεσή σας ένα λεπτό ο καθένας.
<SPEAKER ID="171" NAME="Frank Engel" AFFILIATION="PPE">
(FR) Κύριε Πρόεδρε, θα ήθελα να ξεκινήσω συγχαίροντας την εισηγήτρια και ευχαριστώντας την για την ενδελεχή εργασία της και τη δεκτικότητά της. Ήταν χαρά μου να συνεργαστώ μαζί της για την παρούσα έκθεση. Πιστεύω ότι το αποτέλεσμα αυτής της εργασίας είναι μια ισορροπημένη έκθεση της οποίας το σημείο εστίασης είναι η αύξηση της νομικής ασφάλειας. Συνεπώς, ο στόχος τώρα δεν είναι να προτείνουμε περισσότερη νομοθεσία με οποιοδήποτε κόστος, αλλά να καταστήσουμε την υφιστάμενη νομοθεσία πιο προσιτή και καταληπτή.
<P>
Ένα συγκεκριμένο σημείο το οποίο πρέπει να τεθεί -η κ. Ruhle το έθεσε ήδη- είναι αυτό των παραχωρήσεων υπηρεσίας. Πρόκειται για ένα ευαίσθητο σημείο το οποίο έχει προκαλέσει διαφωνίες εντός της Επιτροπής. Θα ήθελα να επιμείνω για ακόμη μία φορά ότι, στον βαθμό που γνωρίζουμε ότι η Επιτροπή σκοπεύει να μας προτείνει νέα νομοθεσία επ' αυτού του ζητήματος, θα πρέπει να το κάνει λαμβάνοντας υπόψη την ανάγκη βελτίωσης της λειτουργίας της ενιαίας αγοράς. Επί του παρόντος, τίποτε άλλο δεν θα μπορούσε να δικαιολογήσει μείζονες νομοθετικές πρωτοβουλίες επ' αυτού του ζητήματος.
<SPEAKER ID="172" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, κυρίες και κύριοι, η Ομάδα μου θα επιθυμούσε πραγματικά να στηρίξει την έκθεση της κ. Ruhle, διότι περιέχει πολλά θετικά στοιχεία.
<P>
Δυστυχώς, υπάρχουν τρία σημεία τα οποία θεωρούμε ότι υπολείπονται ή αδυνατούμε να τα δεχθούμε ως έχουν στην έκθεση. Πρώτον, η κ. Ruhle αδυνατεί να δεχθεί ότι πραγματικά έχουμε την ανάγκη ενός νομικού πλαισίου για τις υπηρεσίες προς το γενικό οικονομικό συμφέρον και, δεύτερον, δεν δήλωσε σαφώς ότι πρόκειται για ένα ζήτημα μεγαλύτερης νομικής ασφάλειας, ιδίως στον τομέα των κοινωνικών υπηρεσιών. Πρόκειται για μια παράλειψη της έκθεσης, την οποία φυσικά θεωρούμε πολύ λυπηρή.
<P>
Ένα σημείο το οποίο αδυνατούμε πλήρως να δεχθούμε είναι η απόρριψη των παραχωρήσεων υπηρεσίας. Δεν μπορούμε να πούμε απλώς ότι είναι κάτι που δεν επιθυμούμε. Το Ευρωπαϊκό Δικαστήριο έχει ήδη αποφανθεί σχετικά με όλα αυτά. Δεν είναι σωστό από πολιτικής πλευράς. Είναι πολύ σημαντικό να εκφράσουμε με σαφήνεια αυτό που επιθυμούμε, εάν γνωρίζουμε ότι η Ευρωπαϊκή Επιτροπή προετοιμάζει ένα νομικό κείμενο. Είναι σημαντικό να καλέσουμε την Ευρωπαϊκή Επιτροπή να συμφωνήσει πραγματικά με την πολύ θετική στάση που υιοθέτησε το Ευρωπαϊκό Δικαστήριο εν προκειμένω, διασφαλίζοντας παράλληλα τη νομική ασφάλεια. Αυτό είναι το αίτημά μας και, συνεπώς, έχουμε υποβάλει ένα εναλλακτικό ψήφισμα. Ζητάμε από τους συναδέλφους βουλευτές να στηρίξουν αυτό το εναλλακτικό ψήφισμα.
<SPEAKER ID="173" NAME="Cristian Silviu Buşoi" AFFILIATION="ALDE">
(RO) Θα ήθελα να συγχαρώ την εισηγήτρια για όλες της τις προσπάθειες για την παρούσα έκθεση. Συμφωνώ απόλυτα με την ανάγκη απλούστευσης της ευρωπαϊκής νομοθεσίας περί δημοσίων συμβάσεων και την αύξηση της διαφάνειας. Με ανησυχεί ο μεγάλος αριθμός προστριβών σχετικά με τις δημόσιες συμβάσεις σε πολυάριθμα κράτη μέλη.
<P>
Για παράδειγμα, στη Ρουμανία, το ιδιαίτερα περίπλοκο νομοθετικό πλαίσιο οδηγεί σε διαδικαστικά σφάλματα, ενώ η εσφαλμένη εφαρμογή των κανονισμών περί δημοσίων συμβάσεων μπορεί να παρεμποδίσει τη χρήση των διαρθρωτικών ταμείων. Γι' αυτόν τον λόγο, χρειαζόμαστε ένα απλούστερο, σαφέστερο νομοθετικό πλαίσιο για να διευκολυνθεί η κατάσταση και από τις δύο πλευρές.
<P>
Θα ήθελα επίσης να σχολιάσω το πρόβλημα της χαμηλότερης τιμής. Συμφωνώ ότι οι δημόσιες συμβάσεις δεν πρέπει να συνάπτονται απλώς βάσει της προσφοράς της χαμηλότερης τιμής. Συμφωνώ επίσης με την εισηγήτρια ότι η ποιότητα της προσφοράς/αναλογίας τιμών και τα οικονομικά οφέλη πρέπει να είναι οι πιο σημαντικοί παράγοντες, και όχι μόνο η τιμή. " νομοθετική αναθεώρηση, συνεπώς, πρέπει να λάβει υπόψη αυτό το γεγονός και να εισαγάγει πολύ μεγαλύτερη ευελιξία για τους προμηθευτές του Δημοσίου. Ωστόσο, αυτό πρέπει να γίνει με μεγάλη προσοχή, διότι εάν δεν καθορίσουμε σαφή κριτήρια, θα ανοίξουμε ένα πραγματικό "κουτί της Πανδώρας" με κίνδυνο να προκαλέσουμε ξανά νομική ανασφάλεια, ακόμη και διαφθορά.
<SPEAKER ID="174" NAME="Malcolm Harbour" AFFILIATION="ECR">
(EN) Κύριε Πρόεδρε, ως σκιώδης εισηγητής για την Ομάδα μου, αλλά και ως πρόεδρος της αρμόδιας επιτροπής, θα ήθελα και εγώ να ευχαριστήσω τη Heide Ruhle για μια πραγματικά σημαντική έκθεση. Πράγματι, είναι λυπηρό, βάσει των μάλλον παράξενων κανόνων του Κοινοβουλίου, μια τόσο σημαντική έκθεση για ένα βασικό στοιχείο της ενιαίας αγοράς και μάλιστα της δημόσιας πολιτικής να περιορίζεται μόνο σε παρεμβάσεις ενός λεπτού.
<P>
Θεωρώ ευπρόσδεκτο το γεγονός της παρουσίας του κ. Tajani εδώ, διότι επιθυμώ να του πω ότι οι δημόσιες συμβάσεις διαδραματίζουν σημαντικό ρόλο στην ενθάρρυνση των καινοτόμων επιχειρήσεων σε ολόκληρη την Ευρωπαϊκή Ένωση. Ο κ. Barnier, όπως γνωρίζουμε, πρόκειται τώρα να εξετάσει τη στρατηγική, και ευελπιστώ ότι θα λάβει υπόψη του πολλά από αυτά τα πράγματα.
<P>
Όμως, ο πυρήνας του προβλήματος, κύριοι συνάδελφοι, είναι ότι έχουμε ένα καθεστώς το οποίο, όπως αναφέρει η παρούσα έκθεση, είναι αποπροσανατολιστικό και περίπλοκο και το οποίο, μάλιστα, πολλές δημόσιες αρχές θεωρούν ως γραφειοκρατική επιβολή αντί για ευκαιρία. Μπορούμε να χρησιμοποιήσουμε τις δημόσιες συμβάσεις για να προωθήσουμε τομείς όπως τις μικρές και μεσαίες επιχειρήσεις, κύριε Επίτροπε, και ευκαιρίες για καινοτομία και οικολογικά προϊόντα και υπηρεσίες - και μάλιστα, για τη στήριξη ολόκληρης της στρατηγικής για την καινοτομία. Αυτό πρέπει να επιτύχουμε, όμως θα χρειαστεί συντονισμένη προσπάθεια από όλους τους βραχίονες της Επιτροπής για να εφαρμόσει τις συστάσεις της παρούσας έκθεσης.
<SPEAKER ID="175" NAME="Jaroslav Paška" AFFILIATION="EFD">
(SK) Οι δημόσιες συμβάσεις φαίνεται να αποτελούν έναν αποτελεσματικό τρόπο αγοράς αγαθών και υπηρεσιών για τον δημόσιο τομέα, καθιστώντας εφικτή την επίτευξη λογικών τιμών με την παράλληλη μείωση της υποψίας διαφθοράς. Στο μέλλον, ωστόσο, θα ήταν καλό να εργαστούμε επάνω στην απλούστευση των μηχανισμών ανάθεσης δημοσίων συμβάσεων, καθώς και να προσπαθήσουμε να συντομεύσουμε τον χρόνο που χρειάζεται για τη λήψη αποφάσεων.
<P>
Κατά τη γνώμη μου, πρέπει να στηρίξουμε τη βασική αρχή αυτού του στόχου. Ωστόσο, η εμπειρία δείχνει ότι είναι επίσης καλή ιδέα να δημοσιεύουμε συμβάσεις στο Διαδίκτυο, καθώς αυτό καθιστά εφικτό να εξοικειωθεί το ευρύτερο κοινό με αυτές τις συμβάσεις και να πεισθεί για τα πλεονεκτήματά τους. " εμπειρία το αποδεικνύει, ιδίως στην περίπτωση των τοπικών αρχών, όπου η διαχείριση των περιουσιακών στοιχείων της κοινότητας βρισκόταν συχνά υπό το άγρυπνο βλέμμα των πολιτών, και όταν οι συμβάσεις άρχισαν να δημοσιεύονται στο Διαδίκτυο, οι άνθρωποι ήταν πιο ικανοποιημένοι και εμπιστεύονταν περισσότερο τις αρχές.
<SPEAKER ID="176" NAME="Zuzana Roithová" AFFILIATION="PPE">
(CS) Πιστεύω ότι η παρούσα έκθεση για τις δημόσιες συμβάσεις, η οποία εγκρίθηκε από την Επιτροπή Εσωτερικής Αγοράς και Προστασίας των Καταναλωτών με απόλυτη πλειοψηφία, θα παράσχει μια καλή κατευθυντήρια γραμμή για την εργασία της Επιτροπής κατά την αναθεώρηση της οδηγίας. Στόχος μας είναι να καταστήσουμε τις δημόσιες συμβάσεις πολύ πιο προσιτές στις μικρές και μεσαίες επιχειρήσεις και τις προσφορές λιγότερο γραφειοκρατικές και, παράλληλα, να διευκολύνουμε την παρακολούθησή τους. Ο μεγαλύτερος όγκος δημοσίων συμβάσεων από πόρους της ΕΕ συνδέεται με κτίρια, όπου συχνά υπάρχει η υποψία -και κάποιες φορές κάτι περισσότερο από αυτό- διαφθοράς.
<P>
Λυπάμαι που δεν θα ψηφίσουμε στην παρούσα έκθεση για την πρότασή μου να δημιουργηθεί από την Επιτροπή μια δημόσια πύλη, όπου θα ήταν δυνατή η παρακολούθηση των διαφορών στις τιμές μεταξύ των συμβάσεων που αναλαμβάνονται και του πραγματικού κόστους κατασκευής μετά την εφαρμογή. " πύλη πρέπει να παρακολουθεί και, συνεπώς, να εντοπίζει ύποπτες διαφορές στις τιμές, για παράδειγμα, όσον αφορά την κατασκευή ενός χιλιομέτρου αυτοκινητόδρομου μεταξύ των κρατών μελών. Πιστεύω ακράδαντα ότι η πρόσβαση σε πραγματικά ανοιχτές δημόσιες συμβάσεις για τις ΜΜΕ θα επιτευχθεί μόνο όταν καταπολεμηθεί η διαφθορά.
<SPEAKER ID="177" NAME="Silvia-Adriana Ţicău" AFFILIATION="S&amp;D">
(RO) " αξία της αγοράς δημοσίων συμβάσεων σε επίπεδο ΕΕ ανέρχεται στο 16% του ΑΕγχΠ της ΕΕ. " εσωτερική αγορά υποθέτει ότι οποιαδήποτε ευρωπαϊκή εταιρεία έχει πρόσβαση σε εξαγορές που πραγματοποιούνται σε οποιοδήποτε κράτος μέλος. " οδηγία για τις υπηρεσίες διασφαλίζει ότι οποιαδήποτε ευρωπαϊκή εταιρεία μπορεί να παράσχει υπηρεσίες σε οποιοδήποτε άλλο κράτος μέλος, και με ηλεκτρονικά μέσα.
<P>
" εσωτερική αγορά πρέπει να διασφαλίζει τη διαλειτουργικότητα μεταξύ των συστημάτων ηλεκτρονικής διακυβέρνησης, συνεπώς και μεταξύ των συστημάτων ηλεκτρονικής υπογραφής και των συστημάτων υποβολής προσφορών που λειτουργούν ηλεκτρονικά. Επικροτώ το πιλοτικό σχέδιο PEPPOL που προώθησε η Επιτροπή για τις δημόσιες συμβάσεις μέσω Διαδικτύου, καθώς και την απόφαση για τον κατάλογο με τους διαπιστευμένους παρόχους υπηρεσιών πιστοποίησης και το ευρωπαϊκό σχέδιο για τη σύσταση μιας υπηρεσίας επικύρωσης ηλεκτρονικής υπογραφής.
<P>
Θα ήθελα να επιστήσω την προσοχή στο γεγονός ότι, το 2005, οι κυβερνήσεις των κρατών μελών δεσμεύτηκαν να πραγματοποιούν το 50% των συναλλαγών των δημοσίων συμβάσεων στην Ευρώπη με ηλεκτρονικό τρόπο μέχρι το 2015. " Ρουμανία εφάρμοσε το σύστημα των ηλεκτρονικών δημοσίων συμβάσεων το 2002, το οποίο οδήγησε σε μείωση των δημοσίων δαπανών, σε μεγαλύτερο βαθμό διαφάνειας και σε αύξηση της πρόσβασης των ΜΜΕ στην αγορά δημοσίων συμβάσεων.
<SPEAKER ID="178" NAME="Andreas Schwab" AFFILIATION="PPE">
(DE) Κύριε Πρόεδρε, κύριε Επίτροπε, θα ήθελα και εγώ να ευχαριστήσω την κ. Ruhle και τους σκιώδεις εισηγητές για αυτήν την εξαιρετική έκθεση. " Ομάδα του Ευρωπαϊκού Λαϊκού Κόμματος (Χριστιανοδημοκράτες) είναι ικανοποιημένη με πολλά από αυτά που εμπεριέχονται στην παρούσα έκθεση. Συμφωνήσαμε επίσης να συμβιβαστούμε σε ένα ή δύο σημεία, διότι δεν μπορείς να τα έχεις όλα σε ένα Κοινοβούλιο όπως αυτό. Γενικά, η έκθεση παρέχει μια καλή βάση για περαιτέρω συζητήσεις με την Ευρωπαϊκή Επιτροπή σε μια σειρά θεμάτων.
<P>
" κ. Ruhle έθιξε ήδη το ζήτημα του πώς μπορεί να δοθεί η δυνατότητα στους αναθέτοντες οργανισμούς, τα όργανα και τις αρχές να λαμβάνουν υπόψη κοινωνικά κριτήρια κατά τη σύναψη συμβάσεων χωρίς να διακυβεύονται οι αρχές της εσωτερικής αγοράς. Δεύτερον -και αυτό το έθιξε ο κ. Engel- πώς μπορούμε να σχεδιάσουμε τις παραχωρήσεις υπηρεσίας έτσι ώστε να συμμορφώνονται με την εσωτερική αγορά μακροπρόθεσμα;
<P>
Συμφωνώ απόλυτα με τον κ. Engel και την κ. Ruhle ότι μπορούμε να δεχθούμε νέα νομοθεσία μόνο με την επιφύλαξη ότι προσφέρει ένα σαφές και αναγνωρίσιμο πλεονέκτημα για την εσωτερική αγορά. Βάσει των ανωτέρω, επιτύχαμε έναν καλό συμβιβασμό και, φυσικά, θα ήμουν ικανοποιημένος εάν τελικά οι Χριστιανοδημοκράτες μπορούσαν επίσης να τον στηρίξουν.
<SPEAKER ID="179" NAME="Elena Băsescu" AFFILIATION="PPE">
(RO) Στο πλαίσιο της παγκόσμιας χρηματοπιστωτικής και οικονομικής κρίσης, η κυβέρνηση της χώρας μου αναγκάστηκε να μειώσει τους μισθούς των δημοσίων υπαλλήλων, τις συντάξεις και το επίδομα ανεργίας, καθώς και να περιορίσει τις επιδοτήσεις. Λαμβάνοντας υπόψη αυτά τα ιδιαίτερα σκληρά μέτρα, οι δημόσιες συμβάσεις πρέπει να συνάπτονται με τον ταχύτερο και πλέον διαφανή τρόπο, έτσι ώστε να διασφαλίζεται ότι το δημόσιο χρήμα δαπανάται σωστά και αποτελεσματικά.
<P>
Επιπλέον, πρέπει να ενθαρρυνθεί η χρήση των ηλεκτρονικών συστημάτων υποβολής προσφορών, γεγονός το οποίο θα βοηθήσει στην εξάλειψη της διαφθοράς και της απάτης στο σύστημα των δημοσίων συμβάσεων. Οι υφιστάμενες διοικητικές διαδικασίες, το αποπροσανατολιστικό και περίπλοκο νομικό σύστημα, σε συνδυασμό με την ανάγκη διευκρίνισης της διαδικασίας προσφυγών που σχετίζονται με τη σύναψη δημοσίων συμβάσεων παρεμποδίζουν την πρόοδο ορισμένων σημαντικών συμβάσεων. Μετά από διαβουλεύσεις με το ΔΝΤ, η κυβέρνηση της Ρουμανίας τροποποίησε τον νόμο της περί δημοσίων συμβάσεων, ο οποίος πρόκειται να τεθεί σε ισχύ έως την 1η Ιουνίου.
<SPEAKER ID="180" NAME="Lara Comi" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, η κρίση των χρηματοπιστωτικών και οικονομικών αγορών έχει καταδείξει τον βασικό ρόλο των δημοσίων συμβάσεων που στοχεύουν στην ανάπτυξη έργων μεγάλης κλίμακας, στην τόνωση της καινοτομίας και, φυσικά, στην ενθάρρυνση του εσωτερικού και εξωτερικού ανταγωνισμού σε ευρωπαϊκό επίπεδο.
<P>
Θεωρούμε ουσιαστική την απλούστευση των προτύπων και την επίτευξη μεγαλύτερης νομικής ασφάλειας. Αυτό θα αύξανε ασφαλώς τη διαφάνεια όσον αφορά τη σύνθεση και την εργασία των συμβουλευτικών επιτροπών για τις δημόσιες συμβάσεις για τις οποίες είναι υπεύθυνη η Επιτροπή.
<P>
Επικροτούμε τον ρόλο που διαδραματίζει μια θεσμοθετημένη συνεργασία δημοσίου-ιδιωτικού τομέα στη διευκόλυνση της πρόσβασης των μικρών και μεσαίων επιχειρήσεων που συνιστούν τη βάση της οικονομίας μας. Πρέπει να εντείνουμε τις προσπάθειες μας προκειμένου να αποτραπούν οι διακρίσεις που συχνά πλήττουν τις μικρές και μεσαίες επιχειρήσεις εντός της Ευρώπης. Συγχαίρω τους συναδέλφους μου για την εργασία που επιτέλεσαν, και μπορούν να βασίζονται στη στήριξή μου αύριο.
<SPEAKER ID="181" NAME="Seán Kelly" AFFILIATION="PPE">
(EN) Κύριε Πρόεδρε, νομίζω ότι αναζητώντας αιτίες για την οικονομική ύφεση βρισκόμαστε να κατηγορούμε -και ορθώς- τους τραπεζίτες, τους κατασκευαστές, τις ρυθμιστικές αρχές, τους κερδοσκόπους κλπ. Θεωρώ, ωστόσο, ότι ο τομέας των δημοσίων συμβάσεων έχει επίσης οδηγήσει σε πολλά προβλήματα, όπου υπήρχε ένα στοιχείο "θέσεις εργασίας για τα παιδιά", έλλειψη διαφάνειας και ακεραιότητας. Οι συμβάσεις ανατίθεντο αναπόφευκτα συνεχώς στα ίδια άτομα, τα οποία, ασφαλώς, υπερέβαιναν επανειλημμένα τον χρόνο και τον προϋπολογισμό, όμως ποτέ δεν τιμωρήθηκαν.
<P>
Επικροτώ τις νέες αυτές εξελίξεις που θα μας επιτρέψουν να έχουμε τη μεγαλύτερη δυνατή διαφάνεια στη διαδικασία. Ωστόσο, χρειάζεται επίσης να διασφαλίσουμε ότι εκείνοι που έχουν αναλάβει τις αποφάσεις σχετικά με τις συμβάσεις αυτές διαθέτουν τη μεγαλύτερη δυνατή εμπειρία και ανεξαρτησία και δεν έχουν διοριστεί από τα μέρη που έχουν την εξουσία.
<P>
Τέλος, θέλω να πω ότι η απλούστευση είναι, ασφαλώς, ζωτικής σημασίας, διότι δεν υπάρχει λόγος να καταναλώνεται τόσος πολύς χρόνος και χρήμα σε μια σημαντική, αλλά, σε τελική ανάλυση, προκαταρκτική άσκηση.
<SPEAKER ID="182" NAME="Antonio Tajani">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, η Επιτροπή και, κυρίως, ο Επίτροπος Barnier, τον οποίο αντικαθιστώ απόψε, παρακολούθησαν πολύ στενά την προετοιμασία της έκθεσης πρωτοβουλίας του Κοινοβουλίου για τις νέες εξελίξεις στις δημόσιες συμβάσεις και τη συζήτηση που αφορά τις τροπολογίες.
<P>
Όπως ανέφεραν οι κκ. Ticǎu και Comi και ο κ. Harbour, η καλή πειθαρχία στον τομέα των δημοσίων συμβάσεων είναι ουσιαστικής σημασίας για να διασφαλίσουμε ότι γίνεται η καλύτερη δυνατή χρήση του δημοσίου χρήματος για την ευημερία των πολιτών και των μικρών και μεσαίων επιχειρήσεων, ειδικά στην τρέχουσα δύσκολη δημοσιονομική κατάσταση.
<P>
Οι παρατηρήσεις που υποβλήθηκαν στην έκθεση θα ληφθούν δεόντως υπόψη κατά την προετοιμασία νέων πρωτοβουλιών. Έχει ήδη αρχίσει η εργασία επί ορισμένων πρωτοβουλιών ως απάντηση σε αυτές τις παρατηρήσεις. Οι υπηρεσίες της Επιτροπής έχουν ξεκινήσει μια εκ των υστέρων αξιολόγηση των οδηγιών περί των δημοσίων συμβάσεων. Επί του παρόντος, συντάσσεται μια ανακοίνωση για να διευκρινιστεί ο τρόπος χρήσης των δημοσίων συμβάσεων, προκειμένου να προωθηθεί η βιώσιμη ανάπτυξη, η κοινωνική ένταξη και η καινοτομία. Μια ανάλυση της νομολογίας του Δικαστηρίου είναι επίσης σε εξέλιξη όσον αφορά τη συνεργασία δημοσίων φορέων και θα μας επιτρέψει να ορίσουμε το πεδίο εφαρμογής της συνεργασίας τους που περιλαμβάνεται ή όχι στο πεδίο εφαρμογής του ευρωπαϊκού νόμου περί δημοσίων συμβάσεων.
<P>
Σε ό,τι αφορά μια πιθανή πρωτοβουλία περί παραχωρήσεων, η Επιτροπή αναλαμβάνει το βάρος της απόδειξης και εργάζεται επάνω σε μια μελέτη επιπτώσεων, η οποία θα οριστικοποιηθεί το 2010. Αυτή η εκτίμηση αποτελεί προϋπόθεση για οποιαδήποτε σχετική νομοθετική πρωτοβουλία. Εάν αποκαλύψει ότι το υφιστάμενο νομικό πλαίσιο περιορίζει την οικονομική ανάπτυξη ή την ανάπτυξη μιας νέας, καλύτερης ποιότητας υπηρεσίας γενικής ωφέλειας, τότε αναμφίβολα θα πρέπει να το αντιμετωπίσουμε διασφαλίζοντας μεγαλύτερη διαφάνεια, νομική ασφάλεια και σαφήνεια όσον αφορά τους ισχύοντες κανόνες.
<P>
Σε διεθνές επίπεδο, κάνουμε ό,τι μπορούμε για να ανοίξουν οι αγορές δημοσίων συμβάσεων των μεγαλύτερων οικονομιών του κόσμου. Προκειμένου να διασφαλιστεί η ανταγωνιστικότητα της ευρωπαϊκής βιομηχανίας, η αμοιβαιότητα βρίσκεται στο επίκεντρο όλων των διαπραγματεύσεών μας. Επιθυμούμε να συνεργαστούμε στενά με το Κοινοβούλιο και σας καλούμε να διατηρήσετε μια εποικοδομητική και ανοικτή προσέγγιση στη συζήτηση.
<SPEAKER ID="183" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τρίτη, 18 Μαΐου 2010.

<CHAPTER ID="012">
Κατάσταση στη Βιρμανία (Μυανμάρ) (συζήτηση)
<SPEAKER ID="246" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στη Βιρμανία.
<SPEAKER ID="247" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κύριε Επίτροπε, κυρίες και κύριοι, η σημερινή συζήτηση και οι γενικότερες συζητήσεις μας είναι εξαιρετικά επίκαιρες, εννοείται δε ότι το Συμβούλιο και η πορτογαλική Προεδρία παρακολουθούν με εξαιρετική ανησυχία τα γεγονότα στη Βιρμανία (Μυανμάρ).
<P>
Έχουν περάσει σχεδόν 20 χρόνια, από τα γεγονότα του 1988, αφότου η Βιρμανία είχε βιώσει διαδηλώσεις όπως αυτές που βρίσκονται την τρέχουσα περίοδο σε εξέλιξη. Δεν υπάρχει αμφιβολία ότι τα όσα αναφέρουν πολλοί σχολιαστές σχετικά με τα πρόσφατα γεγονότα είναι αληθές: συγκεκριμένα, ότι η χώρα βρίσκεται σε ένα σημείο καμπής, το οποίο θεωρούμε κρίσιμο.
<P>
Εξαρχής η κατάσταση αποδείχθηκε εξαιρετικά ασταθής και, παρότι καταβάλαμε κάθε προσπάθεια για να εμποδίσουμε τις βιρμανικές αρχές να καταφύγουν στη βία, τα σημερινά γεγονότα καταδεικνύουν ότι, δυστυχέστατα, η στρατιωτική χούντα της Ρανγκούν εξακολουθεί να κωφεύει στις εκκλήσεις της διεθνούς κοινότητας, όπως έκανε και επί σειρά ετών έναντι των διαρκών και επαναλαμβανόμενων διεθνών εκκλήσεων.
<P>
Εφόσον τύχει ορθής διαχείρισης, η κατάσταση των τελευταίων ημερών ενδέχεται να έχει προσφέρει μια άνευ προηγουμένου ευκαιρία για να πραγματοποιηθούν τα πρώτα βήματα προς την κατεύθυνση της υλοποίησης επειγουσών πολιτικών μεταρρυθμίσεων και εθνικής επαναξιολόγησης της χώρας. Ευελπιστούμε ότι η χούντα θα ακούσει το κατηγορηματικό μήνυμα που στέλνουν οι διαδηλωτές: ότι οι πολιτικές της έχουν αποτύχει.
<P>
Αυτό που ήταν αρχικά μια επί τούτου διαδήλωση κατά της δυσανάλογης αύξησης των τιμών των καυσίμων μετατράπηκε σε ένα τεράστιο λαϊκό κίνημα διαμαρτυρίας κατά των γενικών πολιτικών μιας σκληρά δικτατορικής κυβέρνησης.
<P>
Αντιλαμβανόμενη την αυξανόμενη ένταση στη χώρα, η Ευρωπαϊκή Ένωση δεν παρέμεινε απλώς αδρανής παρατηρητής της κατάστασης. Αμέσως, τον Αύγουστο καταδίκασε αυστηρά την κράτηση διαφόρων ηγετών της αντιπολίτευσης, ειδικότερα των μελών της ομάδας της λεγόμενης "γενιάς του '88", η οποία διαμαρτυρόταν κατά της αύξησης των τιμών των καυσίμων σε ποσοστό σχεδόν 500%. Ζήτησε την απελευθέρωση όλων των πολιτικών κρατουμένων και υπογράμμισε την ανάγκη να ξεκινήσει μια διαδικασία ανοίγματος, συμφιλίωσης και πολιτικών μεταρρυθμίσεων. Μόλις εχθές στείλαμε σαφές μήνυμα αλληλεγγύης και υποστήριξης στον πληθυσμό της Βιρμανίας μέσω της κοινής δήλωσης "ΠΑ-ΕΕ την οποία ενέκριναν οι 27 υπουργοί Εξωτερικών που συναντώνται στη Νέα Υόρκη.
<P>
Καλούμε τις αρχές να σεβαστούν το δικαίωμα των μοναχών και των απλών πολιτών να διαδηλώνουν ειρηνικώς και τονίζουμε ότι αυτή η κατάσταση προσφέρει μια νέα ευκαιρία ώστε να καταβληθεί προσπάθεια επίλυσης των εξαιρετικά σύνθετων προβλημάτων της Βιρμανίας.
<P>
Σε μια άλλη δήλωση, η οποία επίσης εκδόθηκε εχθές, ο Ύπατος Εκπρόσωπος, κ. Σολάνα, κάλεσε τις βιρμανικές αρχές να συνεχίσουν να επιδεικνύουν αυτοσυγκράτηση και υπογράμμισε ότι γνήσια ειρήνη, σταθερότητα και ανάπτυξη μπορούν να επιτευχθούν μόνο μέσω πολιτικών μεταρρυθμίσεων, της αναγνώρισης των θεμελιωδών δικαιωμάτων και ελευθεριών, καθώς και της πλήρους συμμετοχής όλων των ενδιαφερομένων.
<P>
Έχουμε συζητήσει επίσης την κατάσταση με ορισμένους από τους εταίρους μας σε διμερείς συνομιλίες στο περιθώριο της Γενικής Συνέλευσης του Ο"Ε στη Νέα Υόρκη. Στον συνεχιζόμενο διάλογό μας σχετικά με τη Βιρμανία με εταίρους στην περιοχή, όπως η Κίνα, η Ινδία και οι χώρες της Ένωσης Κρατών της Νοτιοανατολικής Ασίας (ASEAN), ενθαρρύνουμε τους εν λόγω εταίρους να πραγματοποιούν τακτικές συνομιλίες με το καθεστώς, δίνοντας ιδιαίτερη έμφαση στα ακόλουθα ζητήματα: πρώτον, η μακροπρόθεσμη σταθερότητα της Βιρμανίας απαιτεί μια πραγματική μεταμόρφωση, ιδίως πολιτική· δεύτερον, το άνοιγμα της χώρας έχει κρίσιμη σημασία για την ανάπτυξη της Βιρμανίας και είναι επίσης προς όφελος των γειτόνων της και της διεθνούς κοινότητας συνολικά. Έχουμε επίσης σημειώσει ότι η Σιγκαπούρη, που ασκεί επί του παρόντος την Προεδρία της ASEAN, έχει τουλάχιστον αντιδράσει με μια εθνική δήλωση στην οποία εκφράζει την ελπίδα της ότι οι τρέχουσες διαμαρτυρίες θα μπορέσουν να επιλυθούν ειρηνικά.
<P>
Οι υπουργοί Εξωτερικών της ΕΕ συζήτησαν την εξελισσόμενη κατάσταση στη Βιρμανία στο πλαίσιο της άτυπης συνεδρίασης που πραγματοποιήθηκε στις αρχές Σεπτεμβρίου, και εχθές στη Νέα Υόρκη, όταν συναντήθηκαν και οι 27, έθιξαν επίσης το θέμα, όπως ανέφερα προηγουμένως. Επιπλέον, το θέμα συζητήθηκε από την Επιτροπή Πολιτικής και Ασφάλειας στις Βρυξέλλες, ενώ σήμερα το πρωί συζητήθηκε ακόμη πιο λεπτομερώς στο πλαίσιο της ομάδας εργασίας Ασίας-Ωκεανίας. Προφανώς αξιολογούμε όλες τις δυνατές επιλογές για μια πρόσθετη αντίδραση της Ευρωπαϊκής Ένωσης και, παρότι ελπίζουμε ότι η κατάσταση δεν θα επιδεινωθεί περαιτέρω, οφείλουμε να είμαστε έτοιμοι για κάθε ενδεχόμενο. Προετοιμαζόμαστε επίσης για πρόσθετες παρεμβάσεις μέσω διπλωματικών διαύλων και θα παραμείνουμε σε επαφή με τα "νωμένα Έθνη, ειδικότερα δε με τον κ. Ibrahim Gambari, τον ειδικό απεσταλμένο του Γενικού Γραμματέα, ο οποίος συναντήθηκε με την Προεδρία και τα θεσμικά όργανα της Ευρωπαϊκής Ένωσης τον Ιούλιο, δηλαδή αμέσως πριν από τις θερινές διακοπές. Παραμένουμε επίσης σε στενή επαφή με τους συναδέλφους μας στη Γενεύη, όπου εχθές πραγματοποιήθηκε μια αποφασιστική δήλωση στο Συμβούλιο Ανθρωπίνων Δικαιωμάτων.
<P>
Εχθές τη νύχτα, λόγω των ανησυχητικών ειδήσεων που έφταναν από τη Ρανγκούν, θεωρήσαμε ότι είμαστε υποχρεωμένοι να απευθύνουμε νέα έκκληση προς τις βιρμανικές αρχές, ζητώντας τους να μην αντιδράσουν βιαίως στις ειρηνικές διαδηλώσεις του λαού. Αναφέραμε δε με σαφήνεια τη δυνατότητα ενίσχυσης των υφιστάμενων κυρώσεων, οπότε το μήνυμα ήταν ακριβές και άμεσο. Τέλος, η COREPER (Επιτροπή Μονίμων Αντιπροσώπων) θα συζητήσει λεπτομερέστερα αύριο το θέμα της Βιρμανίας.
<SPEAKER ID="248" NAME="Louis Michel">
μέλος της Επιτροπής. - (FR) Κυρία Πρόεδρε, κυρίες και κύριοι, όπως και τα υπόλοιπα ευρωπαϊκά όργανα, η Επιτροπή είναι προφανώς πολύ ανήσυχη για την κατάσταση στη Βιρμανία/Μυανμάρ. Παρακολουθούμε πολύ στενά τα δραματικά γεγονότα των πρόσφατων εβδομάδων, ακόμη και των τελευταίων ωρών, που ακολούθησαν το κίνημα αντίστασης και ειρηνικών διαδηλώσεων που ξεκίνησαν οι βουδιστές μοναχοί.
<P>
Όπως γνωρίζετε, η κ. Reding παρουσίασε την ανάλυση της Επιτροπής όσον αφορά την εν γένει κατάσταση στις 6 Σεπτεμβρίου: επανειλημμένες παραβιάσεις των ανθρωπίνων δικαιωμάτων, πολιτική καταστολή και γενική επιδείνωση των οικονομικών συνθηκών. Πρέπει επίσης να προσθέσω σε αυτά τις παραβιάσεις του διεθνούς ανθρωπιστικού δικαίου που διέπραξε η κυβέρνηση της Βιρμανίας/Μυανμάρ κατά αμάχων και κρατουμένων, σε συνδυασμό με τους ολοένα και πιο αυστηρούς περιορισμούς που επιβάλλονται στο έργο της Διεθνούς Επιτροπής του Ερυθρού Σταυρού (ICRC). Τις τελευταίες εβδομάδες το καθεστώς δρέπει τους πικρούς καρπούς της εκρηκτικής κοινωνικής και πολιτικής κατάστασης που σε μεγάλο βαθμό δημιούργησε η ίδια.
<P>
Τι πρέπει να γίνει ενόψει αυτών των γεγονότων; Μπορούμε να σκεφτούμε είτε ότι η κατάσταση δημιουργεί μια αίσθηση déjà vu, η οποία προοιωνίζεται μια επανάληψη της βίαιης καταστολής του 1988, ή ότι έχουμε φτάσει σε ένα ιστορικό σημείο καμπής. Σε κάθε περίπτωση, τα γεγονότα στη Βιρμανία/Μυανμάρ φαίνεται να ακολουθούν απρόβλεπτη τροχιά. Το γεγονός ότι ένα μαζικό κίνημα διαμαρτυρίας -καθώς την περασμένη Δευτέρα βγήκαν στους δρόμους της Ρανγκούν περί τα 100 000 άτομα- δεν διαθέτει πολιτικό πρόταγμα ή διακηρυγμένες απαιτήσεις προφανώς καθιστά την κατάσταση ακόμη πιο ασταθή και επισφαλή.
<P>
Ασφαλώς δεν μπορούμε να αποκλείσουμε το ενδεχόμενο να χάσει το καθεστώς τον έλεγχο των εξελίξεων κατά τη λήψη μέτρων κατά των διαδηλώσεων. Δεν υπάρχει αμφιβολία ότι οι εκφοβισμοί, οι συλλήψεις και τα οδοφράγματα που βλέπουμε να χρησιμοποιούνται καταδεικνύουν όλα ότι ακολουθείται πλέον πολύ πιο σκληρή γραμμή. Οι συλλήψεις που πραγματοποιήθηκαν σήμερα το πρωί, ο βάναυσος τρόπος με τον οποίον παρενέβησαν οι αρχές και το γεγονός ότι αναφέρθηκε η ύπαρξη θυμάτων συμβάλλουν στην επίταση της ανησυχίας μας. Υπό τις συνθήκες αυτές ο κύριος στόχος μας πρέπει να είναι να αποτραπεί κάθε βίαιη αντίδραση από μέρους της κυβέρνησης και να κληθούν επιτακτικά οι ιθύνοντες να επιδείξουν τη μέγιστη αυτοσυγκράτηση. " ασφάλεια και η προστασία της Aung San Suu Kyi είναι προφανώς ένα από τα κύρια μελήματά μας.
<P>
Ωστόσο, οι διαμαρτυρίες έχουν δημιουργήσει επίσης, σε κάποιον βαθμό, μια ευκαιρία. Δείχνουν στο καθεστώς, ή τουλάχιστον σε εκείνα τα μέλη του που εξακολουθούν να έχουν κάποια επαφή με την πραγματικότητα, ότι η κακή πολιτική και οικονομική διαχείριση είχε ως αποτέλεσμα να μην φοβούνται πια οι πολίτες να κατέβουν στους δρόμους για να εκφράσουν την οργή τους, λόγω της απόγνωσης που κυριαρχεί στη χώρα για τόσο μεγάλο διάστημα.
<P>
Το δεύτερο μέλημα της Επιτροπής είναι συνεπώς να καλέσει τη διεθνή κοινότητα να πείσει την κυβέρνηση να προβεί στις αναγκαίες χειρονομίες για την αποκατάσταση του ελάχιστου απαιτούμενου επιπέδου εμπιστοσύνης, διαμορφώνοντας έτσι τις συνθήκες υπό τις οποίες μπορεί να προετοιμαστεί το έδαφος για την εθνική συμφιλίωση. Το καθεστώς οφείλει να τείνει ευήκοον ους στις προσδοκίες του λαού για άνοιγμα και δημοκρατία. " όποια λύση στην τρέχουσα κρίση πρέπει ασφαλώς να περιλαμβάνει μια συμμετοχική και διαφανή διαδικασία η οποία θα επιτρέψει σε όλους τους ενδιαφερόμενους για την εθνική συμφιλίωση στη Βιρμανία/Μυανμάρ να συμβάλουν πλήρως στο πολιτικό και οικονομικό μέλλον της χώρας. Αυτό ήταν το μήνυμα που έστειλε η συνάδελφός μου Benita Ferrero-Waldner στις χώρες εταίρους μας στις συναντήσεις που πραγματοποιήθηκαν παράλληλα με τις εργασίες της Γενικής Συνέλευσης των "νωμένων Εθνών.
<P>
Έχει επίσης ζωτική σημασία να κάνουμε τα κράτη που συνορεύουν με τη Βιρμανία/Μυανμάρ να αντιληφθούν τις ιδιαίτερες ευθύνες τους. Φρονώ ότι η Κίνα έχει ήδη συνειδητοποιήσει ότι τα μακροπρόθεσμα συμφέροντά της δεν πρόκειται να εξυπηρετηθούν από μια τέτοια εκρηκτική κατάσταση, και η χώρα αυτή μπορεί σίγουρα να ασκήσει αποφασιστική επιρροή. Εντούτοις, πρέπει επίσης να πείσουμε την Ινδία, την Ιαπωνία και τη Νότια Κορέα, χώρες οι οποίες έχουν συνεισφέρει σημαντικά στις οικονομικές ανάγκες του βιρμανικού καθεστώτος, να κάνουν περισσότερα για να συμβάλουν στην επίλυση της τρέχουσας κρίσης. Τα κράτη μέλη της ASEAN πρέπει επίσης να είναι πιο αυστηρά κατά την έκφραση των απόψεών τους. Τυχόν επιδείνωση της κατάστασης στη Βιρμανία/Μυανμάρ δεν μπορεί παρά να έχει οδυνηρές συνέπειες για το σύνολο της περιοχής.
<P>
Τέλος, η Επιτροπή χαιρετίζει τον ιδιαίτερο ρόλο που διαδραματίζουν τα "νωμένα Έθνη, και ειδικότερα τις καλές υπηρεσίες του ειδικού τους απεσταλμένου, κ. Ibrahim Gambari, η επικείμενη επίσκεψη του οποίου στη Ρανγκούν θα έχει τεράστια σημασία. Εφόσον οι αρχές της Βιρμανίας/Μυανμάρ επιλέξουν και πάλι την οδό της καταστολής, η χώρα θα βυθιστεί αναπόφευκτα σε ακόμη μεγαλύτερη διεθνή απομόνωση, με αποτέλεσμα ακόμη περισσότερα αβάστακτα δεινά για τον λαό της. Εάν, ωστόσο, οι αρχές επιλέξουν τον ανοικτό και δημοκρατικό διάλογο, θα χρειαστεί να διευκρινίσουν τον μελλοντικό τους οδικό χάρτη για τη χώρα, να αναλάβουν συγκεκριμένες δεσμεύσεις για μια οριστική ημερομηνία διενέργειας ελεύθερων εκλογών και να ξεκινήσουν ειλικρινή διάλογο με τους εταίρους τους. Υπό τις συνθήκες αυτές, οι αρχές της Βιρμανίας/Μυανμάρ θα είναι τότε σε θέση να υπολογίζουν στη στήριξη της Ευρωπαϊκής Ένωσης και άλλων κρατών εταίρων.
<SPEAKER ID="249" NAME="Geoffrey Van Orden">
εξ ονόματος της Ομάδας PPE-DE. - (EN) Κυρία Πρόεδρε, η Ευρωπαϊκή Ένωση υπερηφανεύεται για την προσοχή που αποδίδει στα ανθρώπινα δικαιώματα, ωστόσο εμφανίζεται ανίκανη να δράσει αποτελεσματικά κατά τυραννικών καθεστώτων ανά την υδρόγειο τα οποία εξακολουθούν, χρόνο με τον χρόνο, να καταπιέζουν και να κακομεταχειρίζονται τους λαούς τους. Υπάρχει μια αντίληψη που φαίνεται να συνίσταται στο ότι το μόνο που χρειάζεται είναι μια δήλωση και μια κοινή θέση. Ο Προεδρεύων του Συμβουλίου ανέφερε στην προηγούμενη συζήτηση ότι πρέπει να κάνουμε πράξη αυτά που υποστηρίζουμε θεωρητικά. Συμφωνώ μαζί του.
<P>
Σε όλο το διάστημα της θητείας μου σε τούτο το Κοινοβούλιο αγωνίστηκα κατά δύο ιδιαίτερα αποκρουστικών καθεστώτων: του Mugabe στη Ζιμπάμπουε και της στρατιωτικής χούντας στη Βιρμανία. Και τα δύο καθεστώτα έχουν απασχολήσει την ΕΕ, τίποτε όμως δεν έχει συμβεί. Θα έπρεπε να ντρεπόμαστε.
<P>
" προσοχή μας σήμερα εστιάζεται στη Βιρμανία, όπου την τελευταία εβδομάδα η Συμμαχία Όλων των Βιρμανών Βουδιστών Μοναχών ηγείται με γενναιότητα μαζικών διαδηλώσεων στους δρόμους της Ρανγκούν και πολλών άλλων περιοχών της Βιρμανίας. Παρακολουθούμε δε συγκλονισμένοι μια κατάσταση απελπιστική να μετατρέπεται τώρα σε τραγωδία. Σε όλο τον κόσμο έχουν φτάσει οι εικόνες από τραυματισμένους μοναχούς, παγόδες γεμάτες καπνούς και χτυπημένους πολίτες, καθώς οι δυνάμεις ασφαλείας αρχίζουν τις επιχειρήσεις καταστολής τους. Υπάρχουν αναφορές για τουλάχιστον πέντε θανάτους, ενώ εκατοντάδες ακόμη άνθρωποι έχουν τραυματιστεί. Σχεδόν πριν από μία εβδομάδα, ο ραδιοφωνικός σταθμός Δημοκρατική Φωνή της Βιρμανίας μας είχε προειδοποιήσει ότι η κυβέρνηση ενέκρινε τη χρήση πυροβόλων όπλων και προετοιμάστηκε για τον βίαιο τερματισμό των ειρηνικών διαδηλώσεων.
<P>
Είναι καιρός να σταματήσουμε να οικτίρουμε την αδυναμία μας και να σοβαρευτούμε. Δεν έχω αυταπάτες. Όπως και στην περίπτωση της Ζιμπάμπουε, το κλειδί για την αλλαγή στη Βιρμανία το έχουν οι γείτονές της, κυρίως η Κίνα. " Κίνα είναι ο μεγαλύτερος επενδυτής, εμπορικός εταίρος και προμηθευτής όπλων της Βιρμανίας. Στο Κοινοβούλιο βρίσκεται σήμερα μια κινεζική κοινοβουλευτική αντιπροσωπεία υψηλού επιπέδου, με επικεφαλής τον κ. Γουάνγκ Γινφάνγκ, εξέχον μέλος του Εθνικού Λαϊκού Κογκρέσου. Σήμερα το πρωί του απηύθυνα έντονη έκκληση προκειμένου να αναλάβει δράση η Κίνα κατά του καθεστώτος της Βιρμανίας. Επανέλαβε την προσήλωση της Κίνας στην αρχή της μη παρέμβασης στις εσωτερικές πολιτικές άλλων χωρών, συγχρόνως όμως με διαβεβαίωσε ότι η Κίνα θα συνεχίσει να διαδραματίζει σιωπηρό αλλά σοβαρό ρόλο, και ότι θα ζητήσει από το καθεστώς της Βιρμανίας να επιδείξει μεγαλύτερη ευελιξία και να τηρήσει πιο θετική προσέγγιση. Θα περιμένουμε να δούμε τι αποτέλεσμα θα έχει αυτό.
<P>
Εχθές, η Προεδρία της Ευρωπαϊκής Ένωσης ανακοίνωσε ότι σε περίπτωση βίαιης αντίδρασης θα επιβληθούν αυστηρότερες κυρώσεις. Αυτή η βίαιη αντίδραση έχει ήδη εκδηλωθεί, οπότε οι αυστηρότερες κυρώσεις πρέπει να ακολουθήσουν, αν η ΕΕ θέλει να διατηρήσει έστω και μέρος της αξιοπιστίας της στο διεθνές προσκήνιο. Πρέπει επίσης να καταστήσουμε σαφές ότι αυτή τη φορά θα κρατήσουμε τον λόγο μας και θα εμμείνουμε στις κυρώσεις που θα επιβάλουμε. Δεν πρέπει να επαναληφθεί το επαίσχυντο επεισόδιο του Μαΐου, όταν επιτράπηκε η συμμετοχή του υπουργού Εξωτερικών της Βιρμανίας σε διάσκεψη κορυφής της ASEM στη Γερμανία, γεγονός που αποτέλεσε κατάφωρη παραβίαση της ταξιδιωτικής απαγόρευσης της ίδιας της ΕΕ.
<P>
Αν εξετάσουμε το θέμα των κυρώσεων, δεν μπορούμε να αγνοήσουμε το γεγονός ότι η εταιρεία "TOTAL Oil" είναι ένας από τους λίγους εναπομείναντες ξένους επενδυτές στη Βιρμανία. " "TOTAL" συμβάλλει ενεργά στην υποστήριξη της στρατιωτικής χούντας, προμηθεύοντας στο καθεστώς εκατοντάδες εκατομμύρια δολάρια κάθε χρόνο για τη διατήρηση ενός από τους μεγαλύτερους στρατούς παγκοσμίως.
<P>
Την κρίση στη Βιρμανία την συζητούμε για πολλά χρόνια, και την βρίσκουμε πλέον μπροστά μας. Δεν πρέπει να λησμονούμε ότι οι άνθρωποι που είχαν κεντρικό ρόλο στη σφαγή των διαδηλωτών στη Βιρμανία πριν από 20 χρόνια κατέχουν σήμερα καίριες θέσεις στο καθεστώς. Είναι κρίμα που το Συμβούλιο και η Επιτροπή δεν άκουσαν με προσοχή τις επισημάνσεις του Κοινοβουλίου για τα θέματα αυτά τα περασμένα χρόνια.
<P>
Σήμερα, για μια ακόμη φορά, καταθέτουμε ένα αυστηρό ψήφισμα· είναι σύντομο και πολύ σαφές. Στις βιρμανικές αρχές δηλώνουμε: απελευθερώστε την Aung San Suu Kyi αμέσως, αφήστε ήσυχους τους διαδηλωτές και συγκαλέστε μια πλήρως αντιπροσωπευτική Εθνική Συνέλευση στην οποία θα μετέχει και ο Εθνικός Συνασπισμός για τη Δημοκρατία. Στο Συμβούλιο Ασφαλείας του Ο"Ε δηλώνουμε: συνεδριάστε τώρα για τη συζήτηση της κατάστασης στη Βιρμανία και αμέσως μετά στείλτε τον ειδικό απεσταλμένο σας στη χώρα αυτή. Στο Συμβούλιο και την Επιτροπή δηλώνουμε: συζητήστε με τις "ΠΑ και την Ένωση Κρατών της Νοτιοανατολικής Ασίας με σκοπό την προετοιμασία σειράς συντονισμένων μέτρων κατά του βιρμανικού καθεστώτος, περιλαμβανομένων οικονομικών κυρώσεων, εάν αντιδράσει βίαια και δεν ανταποκριθεί στα όσα του ζητούμε.
<SPEAKER ID="250" NAME="Barbara Weiler">
εξ ονόματος της Ομάδας PSE. - (DE) Κυρία Πρόεδρε, κυρίες και κύριοι, η Ευρώπη και ολόκληρος ο κόσμος έχει στραμμένο το βλέμμα τη Βιρμανία. Σήμερα χύθηκε για πρώτη φορά αίμα, όπως είπε ήδη ο συνάδελφος από το "νωμένο Βασίλειο, γιατί δεν υπάρχει τίποτα που να μπορεί να μείνει κρυφό και αυτή είναι μια νέα κατάσταση στη συζήτηση αυτή.
<P>
" Ομάδα των Σοσιαλιστών αισθάνεται φρίκη για τις απάνθρωπες μεθόδους που χρησιμοποιεί το στρατιωτικό καθεστώς κατά των ειρηνικών διαδηλωτών. Περιμένουμε το Συμβούλιο Ασφαλείας του Ο"Ε, που συνεδριάζει τώρα ταυτόχρονα με εμάς, να λάβει άμεσα μέτρα και να ασκήσει επιρροή, και εννοώ επιρροή στην Κίνα και μαζί με την Κίνα.
<P>
Το δεύτερο σημερινό μήνυμα πρέπει να είναι ότι το Ευρωπαϊκό Κοινοβούλιο συμπάσχει και εκφράζει τη συμπάθειά του στον πληθυσμό της Βιρμανίας, τη συμπαράστασή μας και τον θαυμασμό μας για το θάρρος των πολιτών. Οι βουδιστές μοναχοί δεν είναι μια μικρή ελιτίστικη μειονότητα. Είναι τμήμα των πολιτών και έχουν την υποστήριξη χιλιάδων. Ασφαλώς, έναυσμα των διαδηλώσεων ήταν οι αυθαίρετες αυξήσεις των τιμών, όμως η χούντα διαπράττει εδώ και χρόνια παραβιάσεις της οικουμενικής διακήρυξης των δικαιωμάτων του ανθρώπου και ειδικότερα των προτύπων της Διεθνούς Οργάνωσης Εργασίας, εκτελεί βασανιστήρια και επιβάλλει καταναγκαστική εργασία.
<P>
Στην εποχή της παγκοσμιοποίησης η απομόνωση δεν αποτελεί πλέον επιλογή, και αυτό είναι καλό. Τα θεμελιώδη δημοκρατικά δικαιώματα και το παγκόσμιο σύστημα αξιών ισχύουν και στην ασιατική ήπειρο. Περιμένουμε να μπει άμεσα στην ημερήσια διάταξη στη Βιρμανία το σύνταγμα που σχεδιάζεται εδώ και καιρό και να διεξαγάγει η Βιρμανία δημοκρατικές εκλογές όπως, πράγμα ενδιαφέρον, θα κάνει σχετικά γρήγορα η Ταϊλάνδη. Είναι εφικτή η θέσπιση και η υλοποίηση δημοκρατικών συστημάτων σε αυτές τις περιοχές.
<P>
Φυσικά, παράλληλα με τον Ο"Ε και την Ευρώπη πρέπει να δραστηριοποιηθούν περισσότερο και οι χώρες ASEAN, εφόσον μάλιστα φιλοδοξούν να είναι κάτι σαν την ΕΕ. Οι σημερινές διαδηλώσεις στις Φιλιππίνες είναι καλό σημάδι για την αλληλεγγύη στην περιοχή.
<P>
Ο δρόμος για τη δημοκρατία είναι πια χωρίς επιστροφή - και για τη Βιρμανία.
<SPEAKER ID="251" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κυρία Πρόεδρε, κύριε Επίτροπε, κυρίες και κύριοι, επιτρέψτε μου καταρχάς να κλίνω ταπεινά την κεφαλή μπροστά στο απίστευτο θάρρος του βιρμανικού πληθυσμού, ο οποίος διαδηλώνει μαζικά κατά της στρατιωτικής δικτατορίας που κυβερνά τη χώρα του.
<P>
Σήμερα, το εν λόγω καθεστώς άρχισε να επιδίδεται σε βίαια καταστολή, και γι' αυτό εκφράζουμε το έντονο ενδιαφέρον μας για την τύχη του βιρμανικού λαού. " Ευρωπαϊκή Ένωση οφείλει να καταγγείλει αυτή την κατάσταση με πολύ πιο έντονο τρόπο, όχι μόνο με λόγια αλλά και με πράξεις. Εάν το καθεστώς επιμείνει στην καταστολή, οι κυρώσεις πρέπει να ενισχυθούν και όλες οι ευρωπαϊκές εταιρείες που συνεχίζουν να δραστηριοποιούνται στη Βιρμανία να κληθούν, αν όχι να υποχρεωθούν, να τερματίσουν τις εκεί δραστηριότητές τους. Οι χώρες ASEAN πρέπει επίσης να καταστήσουν πιο αυστηρή τη θέση τους έναντι της Βιρμανίας, ενώ η Ινδία και η Κίνα πρέπει να χρησιμοποιήσουν την επιρροή τους στο καθεστώς προκειμένου να το καλέσουν επιτακτικά να ξεκινήσει σοβαρό διάλογο με τη βιρμανική δημοκρατική αντιπολίτευση.
<P>
Το βιρμανικό καθεστώς δεν καταπιέζει απλώς τον πληθυσμό σε πολιτικό επίπεδο, έχει επίσης καταδικάσει τον λαό σε έσχατη φτώχεια και αθλιότητα, ενώ πρόκειται για μια χώρα η οποία διαθέτει όλους τους αναγκαίους παράγοντες που μπορούν να εξασφαλίσουν την ευημερία της. Οι μαζικές διαδηλώσεις του βιρμανικού λαού αποδεικνύουν με εμφανή τρόπο ότι η Aung San Suu Kyi σίγουρα δεν είναι μόνη της, αλλά ότι σε αυτήν εναποτίθενται οι ελπίδες της συντριπτικής πλειονότητας των Βιρμανών. Το καθεστώς της Βιρμανίας πρέπει να της δώσει αμέσως πλήρη ελευθερία μετακινήσεων και να απελευθερώσει όλους τους πολιτικούς κρατούμενους, περιλαμβανομένων όσων συνελήφθησαν σήμερα.
<P>
Τέλος, θέλω να καλέσω την Ευρωπαϊκή Ένωση να εκμεταλλευτεί στον μέγιστο δυνατό βαθμό το μέσο προαγωγής της δημοκρατίας και των ανθρωπίνων δικαιωμάτων που έχουμε πλέον στη διάθεσή μας.
<SPEAKER ID="252" NAME="Brian Crowley">
εξ ονόματος της Ομάδας UEN. - (EN) Κυρία Πρόεδρε, ευχαριστώ τον Προεδρεύοντα του Συμβουλίου και τον κ. Επίτροπο, καθώς και τους συναδέλφους μου για τις έως τώρα επισημάνσεις τους.
<P>
Το εθνικό κίνημα υπέρ της δημοκρατίας στη Βιρμανία είχε δηλώσει πριν από 18 χρόνια: Τι πρέπει να γίνει για να πείσει η διεθνής κοινότητα τις αρχές στη Βιρμανία να δεχτούν τη δημοκρατία; Πρέπει να μας πυροβολούν και να μας σκοτώνουν στους δρόμους, και αυτό να μεταδίδεται από τηλεοράσεως, για να αντιδράσει η διεθνής κοινότητα;
<P>
Δυστυχώς, η πρόβλεψη αυτή σήμερα επαληθεύεται. Παρακολουθούμε ένα τμήμα της βιρμανικής κοινωνίας, τους βουδιστές μοναχούς, που ζουν τη ζωή τους βάσει των αρχών της μη βίας και του ειρηνισμού, που αφιερώνουν τον χρόνο τους στους άλλους, να σφαγιάζεται τώρα στους δρόμους και να τρομοκρατείται από το στρατιωτικό καθεστώς. Είναι σφάλμα να θεωρούμε ότι τα όσα λέμε εδώ σήμερα θα επιτύχουν τους στόχους που επιδιώκουμε. Εντούτοις, είναι εξίσου σημαντικό σφάλμα το γεγονός ότι ο κόστος έχει παραμείνει σιωπηλός για τόσο μεγάλο διάστημα· δεν επιτρέπεται να παραμένουμε πλέον σιωπηλοί. Όπως λοιπόν ανέφεραν προηγούμενοι συνάδελφοι, από εμάς εξαρτάται να ασκήσουμε την επιρροή μας, όχι μόνο κατά του βιρμανικού καθεστώτος, αλλά και έναντι της Κίνας, της Ινδίας και του Μπαγκλαντές, ώστε να διασφαλίσουμε τη συνέπεια και την τήρηση των κυρώσεων που έχουν επιβληθεί, καθώς και την υποστήριξη των απαιτήσεων για δημοκρατία.
<P>
Πρέπει να δράσουμε ώστε να καταδικάσουμε τη βία κατά των ειρηνικών διαδηλωτών αλλά και να διασφαλίσουμε την παροχή στήριξης σε αυτούς τους διαδηλωτές.
<SPEAKER ID="253" NAME="Raül Romeva i Rueda">
εξ ονόματος της Ομάδας Verts/ALE. - (ES) Κυρία Πρόεδρε, είναι προφανές ότι τα πρόσφατα γεγονότα στη Βιρμανία μας οδηγούν ολοένα και περισσότερο σ' ένα σημείο χωρίς επιστροφή. Πιστεύω ότι οι μαζικές διαδηλώσεις, όχι μόνο των ανδρών και γυναικών μοναχών, αλλά και χιλιάδων ανθρώπων που έχουν στηρίξει και εξακολουθούν να στηρίζουν αυτές τις διαμαρτυρίες, στέλνουν ένα σαφές μήνυμα στη στρατιωτική δικτατορία στη Βιρμανία, αλλά επίσης ένα σαφές μήνυμα στον κόσμο, δηλώνοντας ότι ο βιρμανικός λαός δεν αντέχει πια, ότι έχει κουραστεί από την κατάσταση και ότι θέλει αλλαγή.
<P>
Ακριβώς αυτή την επιθυμία για αλλαγή πρέπει να υποστηρίξουμε εμείς στην ΕΕ και η διεθνή κοινότητα γενικά. Είναι προφανές ότι μετά από 30 χρόνια κυρώσεων με αμελητέα αποτελέσματα, η πολιτική που εφαρμόζεται πρέπει ν' αλλάξει ριζικά, και επομένως η διεθνής πολιτική πρέπει να συμπεριλάβει τις χώρες της περιοχής: όχι μόνο την Κίνα και την Ινδία, όπως έχει λεχθεί ήδη, αλλά επίσης την Ιαπωνία και τη Σιγκαπούρη, η οποία ασκεί αυτή τη στιγμή την προεδρία της Ένωσης Κρατών της Νοτιοανατολικής Ασίας. Γι' αυτόν τον λόγο πρέπει να χαιρετίσουμε όχι μόνο τις κινήσεις που έκανε το Συμβούλιο και η Επιτροπή, αλλά επίσης εκείνες που γίνονται στο πλαίσιο του Ο"Ε προκειμένου να σταλεί ένα αποφασιστικό μήνυμα για την απελευθέρωση των πολιτικών αντιφρονούντων, ιδιαίτερα της Aung San Suu Kyi, και κυρίως, ένα βήμα προς τη δημοκρατία. Ελπίζω ότι αυτή τη φορά δεν μπορούμε και δεν πρέπει να εγκαταλείψουμε αυτόν τον στόχο.
<SPEAKER ID="254" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, Κρατικό Συμβούλιο Ειρήνης και Ανάπτυξης: αυτή είναι η επίσημη ονομασία του στρατιωτικού καθεστώτος στη Βιρμανία. Τώρα, στην παρούσα κρίση που διέρχεται η χώρα, περισσότερο από κάθε άλλη φορά στο παρελθόν, το όνομα αυτό ηχεί ως ένα σκληρό ψέμα.
<P>
" χούντα εκπροσωπεί την κατάχρηση εξουσίας και κακοδιαχείριση επί δεκαετίες. Είναι εύλογο να είναι εξαιρετικά φειδωλή όσον αφορά τα στατιστικά στοιχεία. Παρεμπιπτόντως, η συντριπτική πλειονότητα του βιρμανικού πληθυσμού πέφτει θύμα διπλής εκμετάλλευσης. Ναι, πρόκειται πράγματι για διπλή εκμετάλλευση: εσωτερικά, από τους στρατιωτικούς κυβερνήτες της χώρας -όποιος πραγματοποιεί επιχειρηματικές συναλλαγές στη Βιρμανία πρέπει να λειτουργεί σχεδόν αποκλειστικά μέσω του στρατού- και εξωτερικά, από τη Λαϊκή Δημοκρατία της Κίνας, η οποία επιδίδεται σε μια ακραία μορφή εκμετάλλευσης των φυσικών και πλούσιων γεωργικών πόρων αυτού του κράτους της νοτιοανατολικής Ασίας. Οι διπλωμάτες στη Ρανγκούν φτάνουν μάλιστα αυτό το διάστημα στο σημείο να δηλώνουν: "" Βιρμανία έχει καταστεί οιονεί κινεζική επαρχία". Σε σχολεία στις βόρειες περιοχές της χώρας, τα οποία χτίστηκαν από την Κίνα, τα μανδαρίνικα είναι η πρώτη γλώσσα και η ώρα Πεκίνου είναι η επίσημη τοπική ώρα.
<P>
Κυρία Πρόεδρε, σε γενικές γραμμές οι ιθύνοντες της Κίνας και της Βιρμανίας είναι σχεδόν πανομοιότυποι. Καλώ συνεπώς το Συμβούλιο και την Επιτροπή να είναι από τους πρώτους που θα αντιμετωπίσουν κατά πρόσωπο τους κυβερνώντες της Βιρμανίας και του Πεκίνου όσον αφορά τη συνυπευθυνότητά τους για τα δεινά του βιρμανικού λαού.
<SPEAKER ID="255" NAME="Luca Romagnoli">
εξ ονόματος της Ομάδας ITS. - (IT) Κυρία Πρόεδρε, κύριε Επίτροπε, κυρίες και κύριοι, όταν τα ψηφίσματα και οι δηλώσεις μας δεν παραμένουν νεκρό γράμμα ή αδύναμη φωνή στο μεγάλο αυτί του Συμβουλίου, παγιδεύονται στη ροή γεγονότων τα οποία σίγουρα δεν συμπίπτουν ούτε περιμένουν το χρονοδιάγραμμα των συνεδριάσεων της Ολομέλειάς μας.
<P>
Πριν από λίγες ημέρες υπερψηφίσαμε σχεδόν ομοφώνως ένα ψήφισμα για τη Βιρμανία. Στις αιτιολογικές σκέψεις του περιγράφονται οι πολυάριθμες παραβιάσεις των ανθρωπίνων δικαιωμάτων που διαπράττονται σήμερα σε αυτή τη χώρα, όμως δεν υπενθυμίζεται ότι ένα καθεστώς το οποίο αρχικά εμπνεόταν από τον μαρξισμό και στη συνέχεια έλαβε στρατιωτικό χαρακτήρα καταπιέζει τον λαό της εν λόγω χώρας επί δεκαετίες, με την υποστήριξη της Κίνας, όπως είναι σε όλους γνωστό. Δεν υφίσταται απλώς καταπίεση· αξίζει να υπενθυμιστεί ότι το βιρμανικό καθεστώς είναι ένα σύστημα που στηρίζει μεγάλο μέρος της ισχύος και του προϋπολογισμού του στη διακίνηση ναρκωτικών.
<P>
Όσον αφορά την καταπίεση, τη λογοκρισία και τον διαδεδομένο εκφοβισμό που χαρακτηρίζουν το καθεστώς της Βιρμανίας επί σειρά ετών, επισημαίνω απλώς ότι δεν υπάρχουν μόνον η διάσημη κ. Aung San Suu Kyi, ούτε μόνο δημοσιογράφοι όπως ο U Win Tin και ηθοποιοί όπως ο κ. Zaganar ή ο γνωστός αγωνιστής υπέρ των πολιτικών δικαιωμάτων Win Naing. Επιτρέψτε μου να σας πω, κυρίες και κύριοι, ότι υπάρχουν επίσης οι βουδιστές μοναχοί, όπως γνωρίζετε, πάνω από όλα όμως υπάρχουν πολλές μεγάλες μειονότητες. Μεταξύ αυτών περιλαμβάνεται ειδικότερα μια πολιτισμική και εθνοτική ομάδα η οποία δεν αναφέρεται στο ψήφισμα που εγκρίθηκε πριν από δύο εβδομάδες: ο λαός των Karen. Ο λαός αυτός αρνείται επί δεκαετίες να συμμορφωθεί με ένα σύστημα στο οποίο η επιβίωση εξαρτάται από την παιδική πορνεία και την καλλιέργεια ναρκωτικών.
<P>
" απλή έκφραση θλίψης για την καταστολή με την οποία το Κρατικό Συμβούλιο Ειρήνης και Ανάπτυξης συντρίβει τις λαϊκές διαμαρτυρίες, ενώ συγχρόνως απευθύνονται εκκλήσεις για δημοκρατία στη Βιρμανία, δεν είναι περισσότερο χρήσιμη από τις αυστηρές καταδίκες, τα αιτήματα για άμεση και άνευ όρων απελευθέρωση των κρατουμένων -η οποία, υπογραμμίζω, είναι κρίσιμη- και όλα τα άλλα που κάνουμε ό,τι μπορούμε για να γράψουμε, να εκλιπαρήσουμε ή να απειλήσουμε χωρίς σπουδαία πρακτικά αποτελέσματα.
<P>
Ακόμη και ο Πρόεδρος των "νωμένων Πολιτειών, κ. Μπους, παρά τα πολυάριθμα ανούσια σχόλιά του ενώπιον της Συνέλευσης των "νωμένων Εθνών, έχει ένα ελαφρυντικό. Έφτασε στο σημείο να ζητήσει την παρέμβαση των "νωμένων Εθνών και έκανε λόγο για μια χώρα στην οποία έχει επιβληθεί καθεστώς τρομοκρατίας, όπου οι βασικές ελευθερίες περιορίζονται σοβαρά και οι εθνικές μειονότητες διώκονται, και όπου η καταναγκαστική παιδική εργασία, η εμπορία ανθρώπων και οι βιασμοί αποτελούν καθημερινές πρακτικές. Ο κ. Μπους ακολούθως ανακοίνωσε την ενίσχυση των κυρώσεων, κάτι που έπραξε και η Προεδρία του Συμβουλίου της Ευρωπαϊκής Ένωσης.
<P>
Ας ελπίσουμε λοιπόν ότι όλα αυτά θα έχουν κάποιο πρακτικό αποτέλεσμα, διότι, εάν δεν έχουν αποτέλεσμα, είναι βέβαιο ότι δεν πρόκειται να ακούσουμε απειλές για βομβαρδισμούς, είτε των στρατιωτικών βάσεων της Βιρμανίας είτε -πολύ περισσότερο- των στρατιωτικών βάσεων του εταίρου της, της Κίνας. " κατάσταση για τη βιρμανική αντιπολίτευση είναι παρόμοια με τον επί δεκαετίες αγώνα του λαού των Karen: πολύς θόρυβος στην Ευρώπη και τις "νωμένες Πολιτείες, αλλά ας αφήσουμε τη χώρα αυτή να ξεκαθαρίσει μόνη της τις υποθέσεις της. Προς το παρόν δεν διακυβεύονται υπερεθνικά συμφέροντα στην περιοχή· προς το παρόν οι συνήθεις κενολογίες είναι αρκετές για την Ευρωπαϊκή Ένωση.
<SPEAKER ID="256" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κύριε Επίτροπε, κυρίες και κύριοι, προσπάθησα πολύ σύντομα στην ομιλία μου να προσφέρω στο Σώμα λεπτομερείς και εμπεριστατωμένες πληροφορίες σχετικά με όλα τα πολιτικά και διπλωματικά μέτρα που λαμβάνονται και τις επαφές που πραγματοποιούνται για το θέμα της Βιρμανίας (Μυανμάρ), για το πώς παρακολουθούμε την κατάσταση καθώς και για τις ενέργειες στις οποίες έχουμε προβεί. Θέλω τώρα να επαναβεβαιώσω την απόλυτη αποφασιστικότητα της πορτογαλικής Προεδρίας να συνεχίσει να παρακολουθεί προσεκτικά τα γεγονότα που εκτυλίσσονται στη Βιρμανία, αλλά και να σας διαβεβαιώσω ότι η Προεδρία θα προτείνει οπωσδήποτε κάθε δυνατό μέτρο το οποίο, κατά την εκτίμησή της, αποδεικνύει την αμέριστη αλληλεγγύη μας με τον λαό της Βιρμανίας και το οποίο, συγχρόνως, καταδεικνύει επίσης με κατηγορηματικό τρόπο στις βιρμανικές αρχές ότι θα κληθούν να καταβάλουν το τίμημα τυχόν περαιτέρω επιδείνωσης της κατάστασης στη χώρα.
<SPEAKER ID="257" NAME="Πρόεδρος">
Κύριε Προεδρεύων του Συμβουλίου, κύριε Lobo Antunes, θέλω να σας ευχαριστήσω, εξ ονόματος του Ευρωπαϊκού Κοινοβουλίου, διότι μας αφιερώσατε μια ολόκληρη ημέρα. Θέλω να γνωρίζετε ότι το εκτιμούμε δεόντως.
<P>
Για την ολοκλήρωση της συζήτησης, έχω λάβει έξι προτάσεις ψηφισμάτων σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 27 Σεπτεμβρίου 2007.
<P>
(" συνεδρίαση αρχίζει στις 17.40 και συνεχίζεται στις 18.00)
<P>
Γραπτές δηλώσεις (άρθρο 142 του Κανονισμού)
<SPEAKER ID="258" NAME="Richard Corbett  " AFFILIATION="PSE">
γραπτώς. - (EN) " Βιρμανία είναι μια από τις χειρότερες και παλαιότερες στρατιωτικές δικτατορίες στον κόσμο. Κρατά τον πληθυσμό της χώρας σε συνθήκες έσχατης φτώχειας, σε ευθεία αντίθεση με την οικονομική επιτυχία πολλών εκ των γειτόνων της. " καταπίεση είναι ωμή. " επαφή με τον έξω κόσμο είναι εξαιρετικά περιορισμένη, και η κατάσταση θα είχε λησμονηθεί χωρίς τον ηρωισμό της Aung San Suu Kyi, η οποία αποτέλεσε σημείο εστίασης για τις ελπίδες και τις δημοκρατικές προσδοκίες του λαού της Βιρμανίας. Ευελπιστώ ότι τις επόμενες ημέρες θα παρακολουθήσουμε το τέλος του στρατιωτικού καθεστώτος χωρίς περαιτέρω αιματοχυσία· καλώ δε το Συμβούλιο και τον Ύπατο Εκπρόσωπο να ασκήσουν κάθε δυνατή πίεση προκειμένου να εξασφαλιστεί ότι θα επιτύχουμε όντως αυτό το αποτέλεσμα.
<SPEAKER ID="259" NAME="Glyn Ford  " AFFILIATION="PSE">
γραπτώς. - (EN) Ως εισηγητής του Κοινοβουλίου για τη συμφωνία ελευθέρου εμπορίου μεταξύ της ΕΕ και της Ένωσης Κρατών της Νοτιοανατολικής Ασίας (ASEAN), κατέστησα σαφές σε όλες τις συναντήσεις μου με υπουργούς Εμπορίου και αξιωματούχους των χωρών ASEAN ότι το Κοινοβούλιο θα αντιταχθεί σθεναρά σε οποιαδήποτε παραχώρηση έναντι της στρατιωτικής δικτατορίας που κυβερνά σήμερα τη Βιρμανία.
<P>
Τα γεγονότα των τελευταίων ημερών, στα οποία ειρηνικές διαδηλώσεις με επικεφαλής βουδιστές μοναχούς αντιμετωπίστηκαν με δακρυγόνα και σφαίρες, έχουν επιδεινώσει μια ήδη απαράδεκτη κατάσταση.
<P>
Είχα την τιμή να επισκεφθώ την Aung San Suu Kyi στη Ρανγκούν πριν από μια δεκαετία σχεδόν, όταν το καθεστώς κατ' οίκον περιορισμού που της έχει επιβληθεί είχε χαλαρώσει αρκετά ώστε να μπορεί να δέχεται ελάχιστους επισκέπτες. Κατέστησε απολύτως σαφές ότι, ως εκπρόσωπος και ηγέτης του δημοκρατικά εκλεγμένου Εθνικού Συνασπισμού για τη Δημοκρατία, που ανατράπηκε από το στρατιωτικό καθεστώς, επιθυμεί να επιβάλει η ΕΕ τις αυστηρότερες δυνατές κυρώσεις.
<P>
" ΕΕ και τα κράτη μέλη πρέπει τώρα να μπουν στην πρώτη γραμμή και να απαιτήσουν την επιβολή διεθνών κυρώσεων από τον Ο"Ε μέσω του Συμβουλίου Ασφαλείας. Ούτε εμείς, ούτε ο λαός της Βιρμανίας, μπορούμε να περιμένουμε άλλο.
<SPEAKER ID="260" NAME="Jules Maaten  " AFFILIATION="ALDE">
γραπτώς. - (NL) Ένα νέο δράμα εκτυλίσσεται στη Βιρμανία. " χούντα επέλεξε τη σύγκρουση με χιλιάδες ειρηνικούς διαδηλωτές. Αυτό είναι εξαιρετικά λυπηρό, διότι είναι θαυμάσιο το γεγονός ότι ο πληθυσμός είχε το θάρρος να βγει στους δρόμους και να αντισταθεί χωρίς καμία βοήθεια από το εξωτερικό. Υποστηρίζω την άνευ όρων απελευθέρωση των Aung San Suu Kyi, U Khun Htun Oo, Ko Min Ko Naing και όλων των άλλων πολιτικών κρατουμένων και τάσσομαι υπέρ της ταχείας υλοποίησης δημοκρατικών μεταρρυθμίσεων.
<P>
" Ευρωπαϊκή Επιτροπή οφείλει να εκμεταλλευτεί στον μέγιστο δυνατό βαθμό τους πόρους έκτακτης ανάγκης, οι οποίοι προβλέπονται στον στόχο 1 του προϋπολογισμού του Ευρωπαϊκού Μηχανισμού για τη Δημοκρατία και τα Ανθρώπινα Δικαιώματα, έτσι ώστε να καταστεί δυνατό να παρασχεθεί επαρκής ενίσχυση σε ανεξάρτητα μέσα ενημέρωσης, αγωνιστές υπέρ των ανθρωπίνων δικαιωμάτων και ΜΚΟ στη Βιρμανία.
<P>
" περαιτέρω ενίσχυση όλων των υφιστάμενων οικονομικών κυρώσεων μοιάζει επίσης αναπόφευκτη. Τάσσομαι υπέρ της σύμπραξης με τα βρετανικά και αμερικανικά μέτρα και της επιβολής αυστηρότερων κυρώσεων στις εμπορικές δραστηριότητες και τις οικονομικές συναλλαγές με τη Βιρμανία.
<P>
Το Κοινοβούλιο πρέπει να αποστείλει αντιπροσωπεία στη Βιρμανία για να αξιολογήσει την κατάσταση ιδίοις όμμασι.
<SPEAKER ID="261" NAME="David Martin  " AFFILIATION="PSE">
γραπτώς. - (EN) " κατάσταση στη Βιρμανία είναι άκρως ανησυχητική. Οι άνθρωποι που διαδηλώνουν κατά του στρατιωτικού καθεστώτος (περιλαμβανομένων των μοναχών) επιδεικνύουν τεράστιο θάρρος. Το καθεστώς έχει καταστείλει με αγριότητα προηγούμενες διαδηλώσεις, ενώ έχει επιδείξει ελάχιστη ευαισθησία για την προστασία του πληθυσμού. Οι διεθνείς πιέσεις κατά του καθεστώτος πρέπει να μεγιστοποιηθούν, περιλαμβανομένης της δέσμευσης να είναι υπόλογοι έναντι του Διεθνούς Ποινικού Δικαστηρίου οι υπεύθυνοι για τυχόν θηριωδίες τις προσεχείς ημέρες. " ΕΕ πρέπει να μιλήσει στην Κίνα και την Ινδία, που έχουν μεγαλύτερη δυνατότητα άσκησης πίεσης στο καθεστώς, ζητώντας τους να παρέμβουν για την προστασία των διαδηλωτών αλλά και να συμβάλουν ώστε να επανέλθει η δημοκρατία στη Βιρμανία.

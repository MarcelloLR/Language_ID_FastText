<CHAPTER ID="004">
Χωρητικότητα και υπηρεσίες εδάφους των αερολιμένων: για μια αποτελεσματικότερη πολιτική (συζήτηση) 
<SPEAKER ID="024" NAME="Πρόεδρος">
" ημερήσια διάταξη προβλέπει τη συζήτηση επί της έκθεσης της Anne E. Jensen, εξ ονόματος της Επιτροπής Μεταφορών και Τουρισμού, σχετικά με τη χωρητικότητα και τις υπηρεσίες εδάφους των αερολιμένων: για μια αποτελεσματικότερη πολιτική.
<SPEAKER ID="025" NAME="Anne E. Jensen" LANGUAGE="DA">
Κυρία Πρόεδρε, κύριε Επίτροπε, κυρίες και κύριοι, η ένταση στους αερολιμένες της Ευρώπης είναι αυτήν τη στιγμή τόσο μεγάλη, ώστε ακόμη και η μικρότερη καθυστέρηση σε έναν αερολιμένα μπορεί να σημαίνει σημαντικές καθυστερήσεις σε άλλους. Επιπλέον, η συνεχιζόμενη αύξηση της εναέριας κυκλοφορίας θα αυξήσει τα προβλήματα στους αερολιμένες, και αυτό θα έχει αρνητικές επιπτώσεις στην αποτελεσματικότητα, την ανταγωνιστικότητα και το περιβάλλον. Τα προβλήματα χωρητικότητας των αερολιμένων της Ευρώπης δεν είναι μόνο εθνικό πρόβλημα αλλά επίσης ευρωπαϊκό πρόβλημα, και συνεπώς χαιρετίζω το σχέδιο δράσης της Επιτροπής και το σχέδιο 14 σημείων ως ένα αρχικό βήμα προς τη βελτίωση της χωρητικότητας στους λιμένες της Ευρώπης.
<P>
Οι προτάσεις της Επιτροπής είναι ωστόσο ανεπαρκείς, και έτσι η έκθεσή μου προτείνει να εκπονήσει η Επιτροπή, μέχρι το 2009, ένα γενικό σχέδιο για την ανάπτυξη της χωρητικότητας των αερολιμένων στην Ευρώπη. Φυσικά, είναι σε τελική ανάλυση ευθύνη των κρατών μελών να αναπτύξουν και να επεκτείνουν τους αερολιμένες. Το γενικό σχέδιο πρόκειται να είναι ένα μέσο, ή μια μέθοδος, για να διασφαλίσει ότι τα κράτη μέλη θα συντονίσουν τις πρωτοβουλίες τους για να προωθήσουν και να επεκτείνουν τη χωρητικότητα των αερολιμένων.
<P>
Το πρόβλημα πρέπει να εξεταστεί από διασυνοριακή σκοπιά. Οι αερολιμένες έχουν διαφορετικά χαρακτηριστικά, διαφορετικές δυνάμεις, αλλά η αλληλεπίδραση είναι σημαντική. Αυτό δεν ισχύει μόνο για την αλληλεπίδραση μεταξύ των αερολιμένων, αλλά επίσης για την αλληλεπίδραση με άλλους τρόπους μεταφορών και υποδομές σχετικά με τους αερολιμένες ("συντροπικότητα").
<P>
Θα ήθελα να ευχαριστήσω την Επιτροπή και τους εκπροσώπους των άλλων πολιτικών ομάδων -τον κ. El Khadraoui, τον κ. Jarzembowski, τον κ. López-Istúriz White και την κ. Lichtenberger- για την εξαιρετικά εποικοδομητική συνεργασία τους σε αυτήν την έκθεση, και χαίρομαι που το Κοινοβούλιο είναι σε θέση να στείλει σαφές μήνυμα δείχνοντας ευρεία στήριξη σε θέματα τόσο χωρητικότητας όσο και ελευθέρωσης της οδηγίας για τις "υπηρεσίες εδάφους".
<P>
Φυσικά, οι αερολιμένες είναι αντικείμενο τόσο αγάπης όσο και μίσους. Δημιουργούν ανάπτυξη και ευημερία και παρέχουν δεσμό μεταξύ των περιφερειών, αλλά παράγουν επίσης θόρυβο και ρύπανση και καταλαμβάνουν χώρο. Είναι σημαντικό, επομένως, να αντιμετωπιστούν τα προβλήματα με ενδεδειγμένο τρόπο για όλες τις ενδιαφερόμενες πλευρές. Καταρχάς, προτείνουμε την προώθηση περιβαλλοντικά φιλικής επέκτασης. " συμφόρηση των αερολιμένων μπορεί να έχει αρνητικό αντίκτυπο στο περιβάλλον, αν τα αεροσκάφη μένουν σε κατάσταση αναμονής, που έχει ως αποτέλεσμα περιττές εκπομπές CO2. Συνεπώς, χαιρετίζω επίσης την πρωτοβουλία της Επιτροπής να ενταχθεί η αεροπορία στο σύστημα εμπορίας δικαιωμάτων εκπομπής αερίων του θερμοκηπίου της Ευρωπαϊκής Ένωσης. Θα ήθελα να τονίσω, ωστόσο, ότι είναι σημαντικό για εμάς να εφαρμοστούν αυτά τα πράγματα σε παγκόσμιο επίπεδο, επίσης. Δεύτερον, είναι σημαντικό να παρακολουθήσει η Επιτροπή την εφαρμογή των κοινών κανόνων για την κατανομή του διαθέσιμου χρόνου χρήσης. Σε αυτό το πλαίσιο, η έκθεση ζητά επίσης να καθορίσει η Επιτροπή χρονοδιάγραμμα και προθεσμίες, προκειμένου να ενισχύσει τη συνεργασία μεταξύ των γειτονικών κρατών μελών όσον αφορά τη δημιουργία λειτουργικών τμημάτων εναερίου χώρου. Πρέπει να γίνουν σημαντικές βελτιώσεις σε αυτόν τον τομέα ως το 2008 -αυτό είναι ύψιστη προτεραιότητα για το Κοινοβούλιο. Τρίτον, είναι χίμαιρα να φανταζόμαστε ότι μπορεί να υπάρχει οποιαδήποτε επέκταση της χωρητικότητας ενός αερολιμένα χωρίς την πλήρη συμμετοχή και συνεργασία και τις περιφερειακές και τοπικές διοικήσεις. Είναι σημαντικό, επομένως, να ξεκινήσει διάλογος μεταξύ εκείνων των ευρωπαϊκών περιφερειών όπου υπάρχει αερολιμένας σχετικά με τον συντονισμό της επέκτασης της χωρητικότητας. Οι περιφέρειες μπορούν να ανταλλάσσουν εμπειρίες και να μαθαίνουν η μία από την άλλη (Τι περιβαλλοντικό αντίκτυπο έχει ο αερολιμένας στον γειτονικό πληθυσμό; Ποια είναι τα σχέδια χωροταξικής ανάπτυξης; Τι σημασία έχει ένας αερολιμένας γενικά στην ανάπτυξη και απασχόληση της περιοχής;) και ίσως να αναπτύξουν καλές πρακτικές από αυτήν την ανταλλαγή.
<P>
Ελπίζω ότι το Συμβούλιο θα στηρίξει τις βασικές ιδέες σε αυτήν την έκθεση, δηλαδή ότι το σχέδιο δράσης της Επιτροπής είναι ανεπαρκές, ότι πρέπει να αναπτυχθούν κατευθυντήριες γραμμές για τη βελτιστοποίηση και ανάπτυξη των χωρητικότητας των αερολιμένων, ότι απαιτείται παρ' όλα αυτά επιπρόσθετη χωρητικότητα, και ότι τα λόγια πρέπει να συνοδεύονται από δράσεις.
<P>
Το δεύτερο μέρος της έκθεσής μου αφορά τις υπηρεσίες εδάφους - δηλαδή όλες τις υπηρεσίες που έχουν σχέση με το αεροσκάφος και τις υπηρεσίες στον αερολιμένα, από τον εφοδιασμό σε καύσιμα και τη διακίνηση των αποσκευών μέχρι τη διαδικασία θεώρησης εισιτηρίων. Σε αυτό το θέμα, η Επιτροπή ετοιμάζει αναθεώρηση της υφιστάμενης οδηγίας σχετικά με την πρόσβαση στην αγορά των υπηρεσιών εδάφους στους κοινοτικούς αερολιμένες, η οποία, όπως γνωρίζουμε, είναι ακανθώδες θέμα. Θα ήθελα να επαναλάβω τις ευχαριστίες μου στους εκπροσώπους των πολιτικών ομάδων για την εποικοδομητική συνεργασία που είχαμε. Συμφωνούμε ότι η Επιτροπή πρέπει να διενεργήσει ενημερωμένη ανάλυση της εφαρμογής και του αντίκτυπου της παρούσας οδηγίας για τις "υπηρεσίες εδάφους" πριν βάλουμε οποιαδήποτε νέα ελευθέρωση στην ατζέντα. Πρέπει να έχουμε συνολική αντίληψη του αντίκτυπου σε καταναλωτές, επιβάτες και προσωπικό, και μια μελλοντική οδηγία πρέπει να διασφαλίσει ισότητα στις υπηρεσίες εδάφους και αξιοπρεπείς συνθήκες εργασίας για το προσωπικό. Πρέπει να διασφαλίσουμε ότι δεν θα υπάρξουν μονοπωλιακές συνθήκες, και ότι θα υπάρχουν σαφείς κανόνες για τις διαδικασίες υποβολής προσφορών, προκειμένου να συμμετάσχουν οι χρήστες. Ελπίζω ότι αυτή η έκθεση θα εμπνεύσει την Επιτροπή να προχωρήσει τόσο στην οδηγία για τις υπηρεσίες εδάφους όσο και στο σχέδιο με τις 14 δράσεις.
<SPEAKER ID="026" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, κυρίες και κύριοι, καταρχάς, σας ευχαριστώ, κυρία Jensen, και την Επιτροπή Μεταφορών και Τουρισμού. Ευχαριστώ για τη στήριξή σας στο σχέδιο δράσης της Επιτροπής και για τη δέσμευσή σας υπέρ της κοινοτικής πολιτικής στον τομέα των αερομεταφορών.
<P>
Μία από τις προκλήσεις των αεροπορικών μεταφορών είναι πράγματι η αντιμετώπιση της συμφόρησης των ευρωπαϊκών αεροδρομίων. Το δικό μας σχέδιο δράσης αποσκοπεί στην ανάπτυξη μιας συνολικής και συνεκτικής πολιτικής αερομεταφορών. Είναι ένα σχέδιο βελτιστοποίησης της απόδοσης των υφιστάμενων αερολιμενικών δυνατοτήτων, βελτίωσης του προγραμματισμού των νέων υποδομών, αποφεύγοντας την παράθεση λύσεων καυθαρά τοπικών και τον σχηματισμό σημείων συμφόρησης. Όπως το Ευρωπαϊκό Κοινοβούλιο αντιλαμβάνεται πολύ καλά, η βέλτιστη λειτουργία του δικτύου των ευρωπαϊκών αεροδρομίων δεν μπορεί να είναι εγγυημένη παρά μόνο, αν οι τοπικές δράσεις εντάσσονται σε μια συνολική και συνεκτική πολιτική. Οι δράσεις που προτείνει η Επιτροπή παρουσιάζονται ως ρεαλιστικές, διότι δεν αγνοούν τους οικονομικούς και περιβαλλοντικούς περιορισμούς οι οποίοι πρέπει να λαμβάνονται υπόψη. Αυτός είναι ο λόγος, κυρία Jensen, για τον οποίο δίδεται καταρχάς προτεραιότητα στην καλύτερη χρήση των υφιστάμενων αερολιμενικών υποδομών, χάρη στην ανάπτυξη και την εναρμονισμένη εφαρμογή νέων τεχνολογιών. Είναι όντως σαφές ότι, αν φθάσουμε σε έναν ενιαίο ουρανό με λειτουργικές μονάδες εναέριας κυκλοφορίας, προφανώς θα έχουμε τη δυνατότητα να χρησιμοποιούμε καλύτερα τις υφιστάμενες υποδομές. Διότι είναι αληθές ότι η κατασκευή των νέων υποδομών θα δημιουργήσει όλο και περισσότερα προβλήματα, ιδιαίτερα στις μεγάλες αστικές ζώνες, όπου η ζήτηση για αεροπορικές μεταφορές είναι ισχυρή. Όμως, ωστόσο, στο σχέδιο δράσης προσεγγίζουμε το πρόβλημα της υλοποίησης νέων υποδομών, οι οποίες ορισμένες φορές είναι απαραίτητες, και θέλουμε να προγραμματίζουμε αυτές τις νέες υποδομές, προκειμένου να εκτιμούμε καλύτερα τη χρησιμότητά τους, την τοποθεσία εγκατάστασής τους, προκειμένου να ενισχύουμε την περιβαλλοντική συμβατότητά τους.
<P>
Το Συμβούλιο Μεταφορών, Τηλεπικοινωνιών και Ενέργειας ενέκρινε στις 2 Οκτωβρίου συμπεράσματα, κυρία Πρόεδρε, τα οποία είναι λιγότερο φιλόδοξα από τα συμπεράσματα του Ευρωπαϊκού Κοινοβουλίου. Πολλά κράτη μέλη, υπερβολικά πρόθυμα να ακούν τους αρμόδιους των αερολιμένων τους, απεχθάνονται κοινοτικό συντονισμό και προτιμούν να ευνοούν τοπικές λύσεις που εφαρμόζονται από έκαστο αερολιμένα. Τότε αυτές οι επιφυλάξεις καθιστούν δυσκολότερη την εφαρμογή του σχεδίου δράσης, όμως η στήριξη του Ευρωπαϊκού Κοινοβουλίου θα επιτρέψει στην Επιτροπή να εργάζεται συγκεκριμένα πάνω σε πρωτοβουλίες με βάση τις προτάσεις που μας παρουσίασε η κ. Jensen.
<P>
Την ευχαριστώ, ευχαριστώ επίσης την Επιτροπή Μεταφορών για την ποιότητα των εργασιών της και τη βοήθεια που μας παρείχε στην πρόοδο αυτού του σημαντικού φακέλου για την αρμονική και αειφόρο ανάπτυξη ολόκληρου του τομέα αεροπορικών μεταφορών.
<SPEAKER ID="027" NAME="John Purvis">
συντάκτης της γνωμοδότησης της Επιτροπής Οικονομικών και Νομισματικών Θεμάτων. -(EN) Κυρία Πρόεδρε, η πρόοδος που έχει συντελεστεί στον κλάδο έχει συμβάλει σημαντικά στην οικονομική πρόοδο και τη γενικότερη ευμάρεια και μπορεί να συμβάλει ακόμη περισσότερο. Ο κλάδος αυτός κακώς βάλλεται τόσο συχνά από το στρατόπεδο των οικολόγων. " εχθρική αυτή αντιμετώπιση εκτός από άδικη είναι και πολιτικά εσφαλμένη, καθώς οι εκλογικές μας περιφέρειες επωφελούνται σε μεγάλο βαθμό από τις υπηρεσίες του κλάδου τόσο για επαγγελματικούς λόγους όσο και για λόγους αναψυχής. Ο κλάδος των αερομεταφορών έχει καταβάλει μεγάλες προσπάθειες για την ικανοποίηση των περιβαλλοντικών επιταγών μέσω της ανάπτυξης και της χρήσης νέων τεχνολογιών και της βελτιωμένης λειτουργικής του αποδοτικότητας. Εναπόκειται πλέον στις πολιτικές, διοικητικές και ρυθμιστικές αρχές να λάβουν μέτρα, ώστε να επιτρέψουν και να ενθαρρύνουν τη συνέχιση αυτής της θετικής πορείας.
<P>
" εξαίρετη έκθεση της κ. Jensen περιέχει πολλά από τα στοιχεία που πρότεινε η επιτροπή μου. Υπάρχουν όμως και κάποια ζητήματα που αν και τέθηκαν από την Επιτροπή Οικονομικών και Νομισματικών Θεμάτων δεν περιλήφθηκαν στην τελική έκθεση.
<P>
Πρώτον, με την έλευση των αεροσκαφών χαμηλού θορύβου καθίσταται δυνατή η χαλάρωση των περιορισμών στο ωράριο λειτουργίας των αερολιμένων και η θέσπιση 24ωρης λειτουργίας σχεδόν παντού. Αυτό θα αυξήσει σημαντικά τη χρησιμοποίηση του κεφαλαίου και της χωρητικότητας των αερολιμενικών εγκαταστάσεων αλλά και των ίδιων των αεροσκαφών, διευκολύνοντας την αύξηση της παραγωγικότητας και τη μείωση του κόστους των υπηρεσιών με μικρότερο από τον αναλογούντα περιβαλλοντικό αντίκτυπο.
<P>
Δεύτερον, η επιλογή αποδοτικότερων παρόχων υπηρεσιών εδάφους μπορεί επίσης να αυξήσει την παραγωγικότητα βελτιώνοντας τη χρήση των αερολιμενικών υποδομών, ιδίως για την ταχύτερη φόρτωση-εκφόρτωση των αεροσκαφών και την καλύτερη τήρηση των χρονικών προθεσμιών και ικανοποίηση των πελατών.
<P>
Τρίτον, ταχθήκαμε υπέρ της επίδρασης των δυνάμεων της αγοράς μέσω της ανοικτής δημοπράτησης των διαθέσιμων χρονοθυρίδων και της κατάργησης των κεκτημένων δικαιωμάτων, διατηρώντας ωστόσο ορισμένο ποσοστό χρονοθυρίδων στους μεγάλους αερολιμένες δεσμευμένο για περιφερειακές υπηρεσίες τροφοδοσίας ζωτικής σημασίας.
<P>
Οι φορείς που είναι αρμόδιοι για τη ρύθμιση που επιχειρηματικού περιβάλλοντος εντός του οποίου δραστηριοποιούνται οι αεροπορικές εταιρείες πρέπει να διευκολύνουν την αύξηση της παραγωγικότητας παρέχοντας επαρκή και αποδοτική υποδομή και επιβάλλοντας μόνο τις δέουσες ρυθμιστικές απαιτήσεις.
<SPEAKER ID="028" NAME="Thomas Mann">
συντάκτης γνωμοδότησης της Επιτροπής Απασχόλησης και Κοινωνικών Υποθέσεων. - (DE) Κυρία Πρόεδρε, κυρίες και κύριοι, πολλοί από εσάς θα έχετε φθάσει εδώ στις Βρυξέλλες μέσω του αεροδρομίου Frankfurt am Main της πατρίδας μου, της Φρανκφούρτης. " γρήγορη διεκπεραίωση είναι καίριος παράγοντας της ποιότητας των υπηρεσιών εδάφους που είναι υπεύθυνες για τη φόρτωση και την εκφόρτωση, τον καθαρισμό και τον ανεφοδιασμό με καύσιμα και την εξυπηρέτηση των επιβατών.
<P>
Όμως αυτές οι εργασιακές διαδικασίες πρέπει να είναι απόλυτα συντονισμένες. Για να διατηρηθούν οι καλές επαγγελματικές προδιαγραφές σε όλους τους ευρωπαϊκούς αερολιμένες, το Ευρωπαϊκό Κοινοβούλιο αποφάσισε το 1996 ότι εκτός από τους φορείς εκμετάλλευσης των αερολιμένων θα έχουν άδεια λειτουργίας στους αερολιμένες μόνο εκείνοι οι φορείς παροχής υπηρεσιών που θα μπορούν να λειτουργούν ικανοποιητικά σε μόνιμη βάση. Όμως ο αριθμός τέτοιων φορέων παροχής υπηρεσιών είναι περιορισμένος. Ήμουν τότε, όπως και τώρα, εισηγητής της Επιτροπής Απασχόλησης και Κοινωνικών Υποθέσεων και κατάφερα να αποφύγω τη χωρίς όρια ελευθέρωση των υπηρεσιών αυτών.
<P>
Αναγνωρίζω απόλυτα την ανάγκη ανταγωνισμού, αυτός όμως μπορεί να γίνει αποδεκτός μόνο, εφόσον είναι δίκαιος και δεν αποβαίνει σε βάρος των εργαζομένων ή της ασφάλειας. Δεν μπορούν όλοι οι φορείς παροχής υπηρεσιών να εγγυηθούν το απαραίτητο υψηλό επίπεδο εκπαίδευσης, ικανοποιητικά επίπεδα αμοιβών ή καλές υπηρεσίες. Ο σκληρός ανταγωνισμός ως προς τις τιμές σημαίνει πως όλο και πιο πολλές μόνιμες θέσεις αντικαθίστανται από χαμηλής ποιότητας προσωρινές συμβάσεις και συμβάσεις απόσπασης.
<P>
Θα ήθελα να εκφράσω τις ευχαριστίες μου στην Anne Jensen. " επιτροπή μου, η Επιτροπή Απασχόλησης και Κοινωνικών Υποθέσεων, και η δική σας, η Επιτροπή Μεταφορών και Τουρισμού, ένωσαν τις δυνάμεις τους και ζήτησαν από την Επιτροπή να εξασφαλίσει πρωτίστως ότι θα εφαρμοστεί σωστά η οδηγία του 1996 σε όλα τα κράτη μέλη της ΕΕ. Τα στοιχεία που μας έδωσαν είναι παρωχημένα. Αναφέρονται στην εμπειρία που συγκεντρώθηκε σε μόνο 15 κράτη μέλη. Θέλουμε προσεκτική ανάλυση των πλεονεκτημάτων και μειονεκτημάτων της ελευθέρωσης τόσο για τους εργαζομένους όσο και για τους επιβάτες. Οι υπηρεσίες εδάφους συμβάλλουν σημαντικά στην ασφάλεια των πτήσεων. Οι έξυπνες υποδομές όπως ο ευρωπαϊκός κόμβος στον αερολιμένα Frankfurt am Main και αλλού δεν είναι καθόλου κατάλληλο πεδίο για τα παιχνίδια ατόμων που προωθούν πιεστικά την υπόθεση της ευρωπαϊκής εναρμόνισης.
<SPEAKER ID="029" NAME="Mieczysław Edmund Janowski">
συντάκτης γνωμοδότησης της Επιτροπής Περιφερειακής Ανάπτυξης. - (PL) Κυρία Πρόεδρε, κύριε Επίτροπε, εξ ονόματος της Επιτροπής Περιφερειακής Ανάπτυξης, θα ήθελα να συγχαρώ την κ. Jensen για το εξαιρετικό έργο της.
<P>
Τεχνικά και οργανωτικά θέματα είναι πολύ σημαντικά σε σχέση με τη χωρητικότητα των αερολιμένων. Ωστόσο πρέπει να υιοθετηθεί μια ολιστική προσέγγιση του θέματα, αναφορικά επίσης με το τοπικό και περιφερειακό περιβάλλον των αερολιμένων. Οι αεροπορικές μεταφορές έχουν συμβάλει στη βελτίωση της εδαφικής, οικονομικής και κοινωνικής συνοχής, ιδιαίτερα στην περίπτωση περιοχών μακριά από τα κέντρα. " ύπαρξη των εν λόγω δεσμών είναι συχνά αποφασιστική, όταν πρόκειται για την εξασφάλιση επενδύσεων και την υποδοχή τουριστών. Συνοπτικά, αυτοί οι δεσμοί είναι ζωτικής σημασίας για την ανάπτυξη μιας περιοχής. Οι αερολιμένες είναι επίσης σημαντικοί από την άποψη της δημιουργίας απασχόλησης. Τα κράτη μέλη, οι περιφερειακές και τοπικές αρχές πρέπει να διασφαλίσουν ότι οι αερολιμένες, ανεξάρτητα από τα διοικητικά τους όργανα, περιλαμβάνονται στα περιφερειακά σχέδια χωροταξικού σχεδιασμού και στις εθνικές στρατηγικές ανάπτυξης. Πρέπει επίσης να υπάρχει συντονισμός σε επίπεδο ευρωπαϊκού δικτύου.
<P>
Ο τόπος εγκατάστασης του αερολιμένα πρέπει να καθορίζεται όχι τόσο πολύ από τις φιλοδοξίες των εμπλεκόμενων αρχών όσο από τη λογική κάθε κατάστασης. Υπάρχουν περιπτώσεις μέσα στην Ευρωπαϊκή Ένωση όπου αρκετά μεγάλα αστικά κέντρα σε απόσταση μικρότερη των 100 χιλιομέτρων μεταξύ τους έχουν διαφορετικούς αερολιμένες. Θα ήταν λογικό να εξυπηρετεί ένα μόνο αεροδρόμιο και τις δυο πόλεις. " θέση των αερολιμένων πρέπει να επιλέγεται κατά τρόπο, ώστε να τους διευκολύνει να εξυπηρετούν γειτονικές και συνοριακές περιοχές. Όπου είναι δυνατό, πρέπει να εφαρμόζονται λύσεις συνδυασμένων μεταφορών, διότι οι γρήγορες σιδηροδρομικές συνδέσεις μεταξύ αερολιμένων αυξάνουν σημαντικά τη χωρητικότητά τους. Είναι φυσικά σημαντικό επίσης να παρέχονται καλές μεταφορικές συνδέσεις μεταξύ των αεροδρομίων και των κέντρων των πόλεων στην ενδοχώρα τους.
<P>
" διατήρηση και επέκταση των υφιστάμενων αερολιμένων και η κατασκευή νέων πρέπει να υπόκειται στη σχετική αξιολόγηση των εδαφικών επιπτώσεων. Αυτό είναι ιδιαίτερα απαραίτητο σε σχέση με το φυσικό περιβάλλον, από την άποψη της ηχορύπανσης, των ρυπογόνων εκπομπών, την πυκνότητα της κυκλοφορίας στα πέριξ του αερολιμένα, την εγγύτητα των αποθεμάτων καυσίμων, καθώς και σε σχέση με τις μετεωρολογικές συνθήκες.
<P>
Τέλος, θα ήθελα να πω βάσει της προσωπικής μου εμπειρίας και των δηλώσεων των ψηφοφόρων μου, ότι τα θέματα σχετικά με τη χωρητικότητα των αερολιμένων περιλαμβάνουν πολύ περισσότερα από τεχνικά θέματα, συστήματα ελέγχου εναέριας κυκλοφορίας και συντονισμό των απογειώσεων και προσγειώσεων. " οργάνωση των υπηρεσιών που παρέχονται είναι επίσης σημαντική και πολύ συχνά είναι πολύ φτωχή. Οι προσωπικοί έλεγχοι σε επιβάτες είναι ένα παράδειγμα. Ο κ. Mann αναφέρθηκε στο αεροδρόμιο της Φρανκφούρτης, όπου οι επιβάτες ελέγχονται δυο φορές, ενώ μία μπορεί να είναι αρκετή. Επίσης σπαταλείται πολύς χρόνος στην παραλαβή των αποσκευών. Ακόμη και στην περίπτωση φημισμένων αεροπορικών εταιρειών, υπάρχουν συνεχώς καθυστερήσεις για τεχνικούς υποτίθεται λόγους. Μήπως ο αληθινός λόγος είναι απλή ανικανότητα;
<P>
Δεν είναι ασυνήθιστο για τους επιβάτες να νιώθουν ότι είναι ανεπιθύμητοι και ενόχληση σε έναν αερολιμένα. Τους δίνεται η εντύπωση ότι απλά μπλέκουν στα πόδια του προσωπικού και διαταράσσουν τις εργασιακές συνθήκες με την παρουσία τους. Οι άνθρωποι, ωστόσο, πρέπει και θέλουν να πετούν, περιλαμβανομένων των ατόμων με ειδικές ανάγκες. Οι υπηρεσίες αεροπορικών μεταφορών που προσφέρονται από αεροπορικές εταιρείες και αερολιμένες πρέπει να παρέχονται με ασφάλεια και ακρίβεια. Οι επιβάτες πρέπει να αντιμετωπίζονται πάντα με σεβασμό. Και οι δύο πλευρές θα ήταν τότε ευχαριστημένες. " δήλωση του Επιτρόπου μου δίνει λόγους να ελπίζω ότι αυτό θα συμβεί κάποια μέρα.
<SPEAKER ID="030" NAME="Philip Bradbourn">
συντάκτης της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (EN) Κυρία Πρόεδρε, ως συντάκτης της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων έχω μόνο ένα πράγμα να πω σε αυτήν τη συζήτηση, και αυτό αφορά την πρόταση της Επιτροπής για την εισαγωγή συσκευών αναγνώρισης βάσει ραδιοσυχνότητας (RFID). " αρχική πρόταση για τη χρήση τέτοιων συσκευών στις αποσκευές και στις κάρτες επιβίβασης των επιβατών συνιστά κατά την άποψή μου σοβαρή καταπάτηση, ή εν δυνάμει καταπάτηση, των πολιτικών ελευθεριών. Δεν βλέπω σε τι θα ωφελήσει η παρακολούθηση των κινήσεων των επιβατών στους χώρους των αεροδρομίων, και πρέπει επίσης να ληφθεί υπόψη το κόστος της εφαρμογής αυτών των μέτρων για τα αεροδρόμια.
<P>
Υπάρχουν σαφή οφέλη από τη δυνατότητα ταχείας εύρεσης αποσκευών ανά πάσα στιγμή μέσω αυτών των συσκευών, αλλά εκεί θέτω το όριο. " τροπολογία που πρότεινα για περιορισμό της χρήσης των συσκευών RFID στις αποσκευές, η οποία έγινε δεκτή τόσο από την Επιτροπή Πολιτικών Ελευθεριών όσο και από την Επιτροπή Μεταφορών, συνιστά κατά τη γνώμη του την ιδανική μέση οδό για την αποφυγή καθυστερήσεων στις πτήσεις αφενός και τον σεβασμό των προσωπικών ελευθεριών των επιβατών κατά τις μετακινήσεις τους στο αεροδρόμιο και στα κτίρια του τερματικού σταθμού αφετέρου. Με αυτό υπόψη, μπορώ να στηρίξω πλήρως το κείμενο που εξετάζουμε σήμερα.
<SPEAKER ID="032" NAME="Antonio López-Istúriz White">
εξ ονόματος της Ομάδας PPE-DE. - (ES) Κύριε Πρόεδρε, πιστεύω ότι πρέπει να είμαστε ευχαριστημένοι με τη συμφωνία που επιτεύχθηκε σε αυτήν την έκθεση. Είναι σαφώς μια ισορροπημένη έκθεση, η οποία είναι το αποτέλεσμα συναίνεσης και εξέτασης του θέματος σε βάθος.
<P>
Θέλω να συγχαρώ την εισηγήτρια, Anne Jensen, ιδιαίτερα για την προθυμία της να διεξάγει διάλογο και να επιτευχθεί συναίνεση κατά την εκπόνηση αυτής της έκθεσης.
<P>
Αργότερα σήμερα το Ευρωπαϊκό Κοινοβούλιο πρόκειται να ψηφίσει σχετικά με μια έκθεση που καταδεικνύει σαφώς τη στήριξή του στην Επιτροπή, προκειμένου να μετριαστεί το πρόβλημα της έλλειψης χωρητικότητας των αερολιμένων. Όπως προειδοποιεί η ίδια η Επιτροπή και ο Αντιπρόεδρος Jacques Barrot είπε επίσης - αυτό αποτελεί απειλή για την αποτελεσματικότητα, την ασφάλεια και την ανταγωνιστικότητα όλων εκείνων που εμπλέκονται στον τομέα των αεροπορικών μεταφορών. Σύμφωνα με τις στατιστικές, μέχρι το έτος 2025 μπορεί να υπάρξουν σχεδόν 4 εκατ. επιπλέον πτήσεις ετησίως, και, ως αποτέλεσμα, περισσότεροι από 60 ευρωπαϊκούς αερολιμένες θα λειτουργούν στο μέγιστο της χωρητικότητάς τους.
<P>
Από τις πρώτες επαφές σχετικά με την προετοιμασία αυτής της έκθεσης, ήταν σημαντικό να έχουμε υπόψη ότι, όπως γνωρίζουμε, η Ευρωπαϊκή Επιτροπή δεν είναι υπεύθυνη για τον ανταγωνισμό σε σχέση με τους αερολιμένες και δυστυχώς, επομένως, δεν μπορεί να απαιτήσει από τα κράτη μέλη να υιοθετήσουν σειρά μέτρων σχετικά με τη χωρητικότητα των αερολιμένων. Ωστόσο, τα μέλη της Επιτροπής Μεταφορών και Τουρισμού, από κοινού με την Επιτροπή, κατανοούν ότι είναι ζωτικής σημασίας να εφαρμοστεί ένα γενικό σχέδιο για τη διαχείριση της εναέριας κυκλοφορίας και να προταθούν στα κράτη μέλη μέτρα που χρειάζονται για να βελτιστοποιηθεί η χωρητικότητα των ευρωπαϊκών αερολιμένων, ελαχιστοποιώντας με αυτόν τον τρόπο τα προβλήματα που δημιουργούνται από έλλειψη χωρητικότητας.
<P>
" έκθεση προτείνει μέτρα που περιλαμβάνουν: βελτίωση της χρήσης των υπηρεσιών εδάφους· προώθηση της "συντροπικότητας"· βελτιστοποίηση της σειράς των αναχωρήσεων· και πάνω απ' όλα, σε σχέση με τον περίφημο διαθέσιμο χώρο χρήσης, διασφαλίζοντας τη συνοχή μεταξύ των διαθέσιμων χρόνων χρήσης και των σχεδίων πτήσης. Λαμβάνοντας αυτό υπόψη, έχουμε στηρίξει τη δημιουργία του Ευρωπαϊκού Παρατηρητήριου Εναέριας Χωρητικότητας, υπό την αιγίδα της Επιτροπής
<P>
Ελπίζω ειλικρινά ότι αυτή η πρόταση θα προχωρήσει.
<SPEAKER ID="033" NAME="Saïd El Khadraoui">
εξ ονόματος της Ομάδας PSE. - (NL) Κύριε Πρόεδρε, κύριε Επίτροπε, κυρίες και κύριοι, θέλω να αρχίσω συγχαίροντας την κ. Jensen. Δεν το κάνω αυτό μόνο για τους τύπους αλλά με κάθε ειλικρίνεια. Παρουσίασε μια εξαίρετη και εξαιρετικά ισορροπημένη έκθεση. Είναι σαφές ότι και τα δύο θέματα που έπρεπε να αντιμετωπίσει είναι εξαιρετικά σημαντικά και θα απαιτήσουν μεγάλο έργο παρακολούθησης εκ μέρους της Επιτροπής.
<P>
Όσον αφορά τη χωρητικότητα των αερολιμένων, είναι σαφές ότι χρειαζόμαστε μια συνολική προσέγγιση. " θεαματική ανάπτυξη θα δημιουργήσει προβλήματα, γεγονός που είναι ήδη εμφανές σήμερα, και αυτά τα προβλήματα δεν μπορούν να επιλυθούν απλώς με την κατασκευή νέων αεροδρομίων εδώ και εκεί. Στις περιοχές όπου χρειάζονται περισσότερο, αυτό θα είναι πολύ δύσκολο ή ακόμη και αδύνατο λόγω της πληθυσμιακής πυκνότητας και της αντίθεσης από τους ντόπιους κατοίκους.
<P>
Το πρώτο πράγμα, επομένως, είναι να βελτιστοποιήσουμε τη χρήση της χωρητικότητας που έχουμε τώρα. Υπάρχουν πολλοί τρόποι να το κάνουμε αυτό, αλλά μια ολοκληρωμένη προσέγγιση είναι απολύτως απαραίτητη. Απαιτείται πολυδιάστατη πολιτική στην οποία θα ενώσουμε τις δυνάμεις μας σε όλα τα επίπεδα. Αφορά τις υποδομές, όπως τις διασυνδέσεις με σιδηροδρομικές γραμμές υψηλής ταχύτητας, καλές συνδέσεις μεταξύ πόλεων και αερολιμένων. Αφορά την τεχνολογία.
<P>
Έχετε αναφερθεί ήδη στο SESAR, στα λειτουργικά τμήματα εναέριου χώρου, στον ενιαίο εναέριο χώρο, καθώς σε πιο αθόρυβα αεροσκάφη που θα επιτρέψουν στους ντόπιους κατοίκους να ανεχτούν περισσότερες πτήσεις. Δεν είναι απλό. Ωστόσο, η λήψη όλων αυτών των μέτρων μαζί είναι εξαιρετικά σημαντική. Στο μεταξύ ένα σημαντικό βήμα μπροστά είναι η ιδέα του λεπτομερούς σχεδιασμού και η εκπόνηση ενός γενικού σχεδίου για τη χωρητικότητα των αερολιμένων ως το 2009. Βασιζόμαστε στην Επιτροπή για να το κάνει αυτό.
<P>
Όσον αφορά τις υπηρεσίες εδάφους, η αξιολόγηση των πρώτων βημάτων προς την ελευθέρωση, η οποία προετοιμαζόταν εδώ και πολλά χρόνια τώρα, δεν είναι απόλυτα θετική. Είναι σαφές ότι οι τιμές έχουν μειωθεί, και ότι οι αεροπορικές εταιρείες έχουν ωφεληθεί από το γεγονός αυτό. Από την άλλη πλευρά, οι επιπτώσεις στους εργαζομένους ήταν σαφώς προβληματικές.
<P>
Οι συνδικαλιστικές ενώσεις σε όλη την Ευρώπη διαμαρτύρονται για τους χαμηλότερους μισθούς, τις χειρότερες συνθήκες εργασίας και τη μειωμένη εργασιακή ασφάλεια. Γνωρίζετε ότι υπάρχει δημόσια πρόσκληση για υποβολή προσφορών κάθε επτά έτη: οι εταιρείες των υπηρεσιών εδάφους μπορούν να αντικατασταθούν από άλλες, αλλά το προσωπικό δεν έχει καμία εγγύηση ότι θα προσληφθεί εκ νέου. Οι συνδικαλιστικές ενώσεις μας αναφέρουν ότι οι μισθοί έχουν μειωθεί κατά 20% κατά μέσο όρο. Ο αριθμός των εργατικών ατυχημάτων αναφέρεται επίσης ότι έχει αυξηθεί. Αυτά είναι θέματα που πρέπει πραγματικά να εξετάσουμε πιο προσεκτικά. Κατά συνέπεια, πιστεύω ότι χρειαζόμαστε μια νέα μελέτη, όχι μόνο προκειμένου να έχουμε πιο πρόσφατα στοιχεία για να εργαστούμε, αλλά επίσης για να εξετάσουμε τον αριθμό και την ποιότητα των θέσεων απασχόλησης.
<P>
Συνοπτικά, κύριε Επίτροπε, αυτά είναι δύο εξαιρετικά ενδιαφέροντα θέματα στα οποία θα θέλουμε σίγουρα να επιστρέψουμε πολλές φορές στο άμεσο μέλλον, και πιστεύω ότι αυτή η έκθεση είναι μια καλή βάση για μελλοντική αναφορά.
<SPEAKER ID="034" NAME="Arūnas Degutis">
εξ ονόματος της Ομάδας ALDE. - (LT) Καταρχάς, θέλω να ευχαριστήσω τον ομιλητή για τη συνεργασία του και που κράτησε τα αυτιά του ανοιχτά στις διάφορες προτάσεις. Στην παρέμβασή μου θέλω να παρουσιάσω τις σκέψεις μου σχετικά με την οδηγία για τις υπηρεσίες εδάφους.
<P>
Ανησυχώ, διότι τα ενδιαφερόμενα κράτη εμπόδισαν την επανεξέταση της οδηγίας μερικά χρόνια πριν, όταν η Επιτροπή είχε εκπονήσει ακόμη και ένα νέο σχέδιο πρότασης. " ανησυχία που προκλήθηκε από τους συμμετέχοντες στην αγορά και το περιεχόμενο των βελτιώσεων που προτείνονται σήμερα καταδεικνύουν την ανάγκη να αναθεωρηθεί η οδηγία το συντομότερο δυνατό. Επίσης, δεν μπορούμε να ξεχάσουμε ότι μετά το 2004 η αγορά αεροπορίας της ΕΕ συμπληρώθηκε από τις ιδιαιτερότητες των νέων κρατών μελών, οι οποίες, δυστυχώς, δεν έχουν αξιολογηθεί στο έγγραφο της Επιτροπής αυτήν τη φορά.
<P>
Θέλω να εστιάσω σε ορισμένες συγκεκριμένες παρατηρήσεις.
<P>
Ο στόχος της οδηγίας που βρίσκεται τώρα σε ισχύ είναι να ρυθμίζει τις ανταγωνιστικές συνθήκες για τρίτους παρόχους υπηρεσιών και εταιρείες εξυπηρέτησης δι' ιδίων μέσων. Ωστόσο, είναι απαραίτητο να σκεφτούμε ότι ένα κρατικό μονοπώλιο όλων των υπηρεσιών εδάφους υπήρχε στα μετασοβιετικά κράτη μέχρι πρόσφατα. Επομένως, ανεξάρτητοι πάροχοι υπηρεσιών εμφανίζονται αναπόφευκτα, όταν οι συνθήκες της αγοράς αρχίσουν να λειτουργούν. Αερολιμένες που ελέγχουν και χρησιμοποιούν τις υποδομές που τους ανήκουν συνεχίζουν ταυτόχρονα τις δραστηριότητές τους, παρέχοντας τις ίδιες υπηρεσίες για τις αεροπορικές εταιρείες, και επομένως ανταγωνίζονται τους ενοίκους τους. Πάνω απ' όλα, ο ανταγωνισμός αυτός παραβιάζει τις αρχές της ισότητας των δικαιωμάτων και της διαφάνειας, λόγω των αντικειμενικά αυξανόμενων συγκρούσεων συμφέροντος. Οι συγκρούσεις αυξάνονται επίσης, διότι η Υπηρεσία Χρηστών Αερολιμένων δεν καθορίζει περιοχές για τους παρόχους υπηρεσιών εδάφους.
<P>
Για να προστατέψουμε την αρχή της αμεροληψίας είναι απαραίτητο να επεκτείνουμε τα δικαιώματα των χρηστών των αερολιμένων: ένας αερολιμένας πρέπει να επιλέγει τον πάροχο υπηρεσιών που θα πληροί όχι τις προσδοκίες της διοίκησης του αερολιμένα αλλά εκείνες των χρηστών, δηλαδή των αεροπορικών εταιρειών.
<P>
Το αυξανόμενο κόστος του εξοπλισμού που πληροί τις προδιαγραφές ασφάλειας αυξάνει το ποσό των επενδύσεων που απαιτείται. Ωστόσο, η επταετής περίοδος για την επιλογή παρόχων υπηρεσιών έχει αναγκάσει τους παρόχους υπηρεσιών να αναπληρώσουν τις αυξανόμενες επενδύσεις συντομότερα, εξοικονομώντας συχνά στις συνθήκες εργασίας και στις αμοιβές του προσωπικού. Επομένως, πιστεύω ότι είναι απαραίτητο να επεκταθεί η περίοδος για την επιλογή παρόχων υπηρεσιών εδάφους.
<P>
Παροτρύνω την Επιτροπή να παρουσιάσει σχέδιο αναθεωρημένης οδηγίας, λαμβάνοντας υπόψη τις προτάσεις του Ευρωπαϊκού Κοινοβουλίου, το συντομότερο δυνατό (κατά τη διάρκεια αυτής της κοινοβουλευτικής περιόδου) και επομένως να εξοικονομήσει χρόνο σε επανειλημμένες βελτιώσεις στο μέλλον.
<SPEAKER ID="035" NAME="Leopold Józef Rutowicz">
εξ ονόματος της Ομάδας UEN . - (PL) Κύριε Πρόεδρε, η έκθεση Jensen είναι μια έγκυρη και λεπτομερής συνολική θεώρηση των θεμάτων που σχετίζονται με τη χωρητικότητα των αερολιμένων και τις υπηρεσίες εδάφους.
<P>
" δραματική αύξηση της εναέριας κυκλοφορίας στα κράτη μέλη της Ευρωπαϊκής Ένωσης καθιστά αναγκαία την κατασκευή νέων αερολιμένων και την επέκταση και τον εκσυγχρονισμό των ήδη υφιστάμενων. " κ. Jensen επισημαίνει σωστά ότι η επιλογή του τόπου εγκατάστασης ενός αερολιμένα συνεπάγεται δύσκολες αποφάσεις από την άποψη του χώρου που απαιτείται και της ανάγκης συμμόρφωσης με σειρά τεχνικών, οργανωτικών και κοινωνικών προϋποθέσεων -όπως η συγκατάθεση των τοπικών αρχών και πληθυσμών- καθώς και με απαιτήσεις σχετικά με την ασφάλεια και την προστασία του περιβάλλοντος. Γι' αυτόν τον λόγο η κατασκευή μεγάλων και μεσαίου μεγέθους αερολιμένων πρέπει να σχεδιάζεται εκ των προτέρων και να περιλαμβάνεται στο γενικό σχέδιο για την ανάπτυξη των αεροπορικών μεταφορών στην Ένωση.
<P>
" κατασκευή αερολιμένων αυτού του είδους είναι μια πολύ δαπανηρή επένδυση. Σε πολλές περιπτώσεις απαιτείται η στήριξη της Ένωσης. Φαίνεται ότι οι αποδεκτές εκτιμήσεις για τις αεροπορικές επιβατικές μεταφορές δεν έχουν λάβει υπόψη τις σιδηροδρομικές συνδέσεις υψηλής ταχύτητας. Για ταξίδια μέχρι 500 χλμ. οι συνδέσεις αυτές είναι μια πολύ ελκυστική επιλογή από την άποψη τόσο των ναύλων όσο και της διάρκειας του ταξιδιού. " σύνδεση Βρυξέλλες-Παρίσι είναι ένα καλό παράδειγμα. Παρέχει άμεση σύνδεση μεταξύ των κέντρων των πόλεων, διευκολύνοντας τους επιβάτες να αποφύγουν επιπρόσθετες διαδρομές και όλους τους ελέγχους που σχετίζονται με τα αεροπορικά ταξίδια.
<P>
Οι φόροι και τα αεροπορικά τέλη καυσίμων που έχουν ως αποτέλεσμα αυξήσεις των τιμών είναι επίσης πιθανό να έχουν επίδραση στις εκτιμήσεις. Είναι σημαντικό για τον τομέα και για τους επιβάτες να εκμεταλλευτούν πλήρως τις κρυφές δυνατότητες που συνεπάγονται καλύτερη και πιο αποτελεσματική διαχείριση των υπηρεσιών πτήσης και εδάφους. Όπως γνωρίζουμε από την εμπειρία μας, η ποιότητα των υπηρεσιών των αερολιμένων και των αερομεταφορέων ποικίλλει σε μεγάλο βαθμό. Ορισμένα ελάχιστα πρότυπα πρέπει να διασφαλίζονται και να ρυθμίζονται από τις διατάξεις της Ένωσης. Ένας καλός τρόπος να βελτιωθεί η ποιότητα των υπηρεσιών θα ήταν να λάβουν τα θεσμικά όργανα της Ένωσης την πρωτοβουλία και να διευκολύνουν την ανταλλαγή βέλτιστων πρακτικών μεταξύ αερολιμένων. " έκθεση και οι γνωμοδοτήσεις αποτελούν ένα πολύ χρήσιμο έγγραφο.
<SPEAKER ID="036" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, η παρούσα έκθεση εφιστά την προσοχή σε ορισμένα προβλήματα - ιδίως τη συμφόρηση που εμείς, που αναγκαζόμαστε να κάνουμε συχνά πτήσεις, βιώνουμε πολύ συχνά- και που φυσικά επηρεάζουν γενικά τις αερομεταφορές, όχι μόνο τα επαγγελματικά ταξίδια, αλλά και τα ταξίδια των διακοπών.
<P>
Θα ήθελα να ευχαριστήσω την εισηγήτρια, ειδικά επειδή προσπαθεί να συμφιλιώσει δύο θέσεις που εμφανίστηκαν στην επιτροπή για το ζήτημα αυτό. Αφενός, υπήρχε άκρατη ευφορία για την προοπτική της ανάπτυξης που φαινόταν να βασίζεται μόνο στην κατασκευή νέων αερολιμένων για να μειωθεί η επιβάρυνση των παλιών, και αφετέρου υπήρχε η ανησυχία για οργανωτικές πτυχές και φυσικά για το θέμα της ευθύνης για την προστασία τόσο του περιβάλλοντος όσο και των περιοίκων.
<P>
Αντιμετωπίζουμε μία κατάσταση όπου επηρεάζεται πολύ αρνητικά η ποιότητα ζωής των ανθρώπων που ζουν κοντά σε μεγάλους αερολιμένες ή και σε περιφερειακούς αερολιμένες σε κακή θέση. Έχουμε και εδώ ευθύνη. Δεν μπορούμε να αντιμετωπίσουμε το θέμα αυτό μόνο με νέες προοπτικές ανάπτυξης. Είναι θέμα οργάνωσης. Το σύστημα των κόμβων και του διαθέσιμου χρόνου χρήσης που υπάρχει σήμερα στην ευρωπαϊκή αεροπλοΐα δεν είναι τόσο καλό όσο θα μπορούσε να είναι. Έχουμε σε ορισμένες περιοχές τόσο μεγάλους κόμβους, ώστε οι συνδέσεις των πτήσεων γίνονται τόσο πολύπλοκες, ώστε ένα μικρό λάθος ενδέχεται να έχει τεράστιες συνέπειες όχι μόνο για τον αερολιμένα αλλά και για ολόκληρο τον εναέριο χώρο. Το πρόβλημα πρέπει να λυθεί, και η έκθεση κάνει μερικές σημαντικές προτάσεις για αυτό.
<P>
Ωστόσο οι λύσεις αυτές δεν πρέπει να εφαρμοστούν σε βάρος των επιβατών και ιδίως σε βάρος των εργαζομένων που παρέχουν υπηρεσίες στους αερολιμένες, γιατί έχουν και αυτοί δικαίωμα σε ποιότητα ζωής.
<SPEAKER ID="037" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, ο τομέας της αεροπορίας είναι στο επίκεντρο της επικαιρότητας τους τελευταίους λίγους μήνες. Οι προτάσεις να περιληφθεί ο τομέας στο σύστημα εμπορίας εκπομπών αερίων του θερμοκηπίου, η συμφωνία με τις "νωμένες Πολιτείες και η μεταρρύθμιση των δικαιωμάτων προσγείωσης είναι μερικά παραδείγματα. " έκθεση της κ. Jensen προσθέτει νέα διάσταση σε αυτήν τη λίστα: η οργάνωση της αεροπορίας επί εδάφους. Εξετάζει τις υπηρεσίες που παρέχονται, αλλά επίσης την ηχορύπανση και τη διαθέσιμη χωρητικότητα.
<P>
Όσον αφορά τις υπηρεσίες εδάφους, πρέπει πράγματι να περιμένουμε νέα αξιολόγηση από την Επιτροπή στην οποία θα περιλαμβάνονται όλα τα κράτη μέλη. Συμφωνών με τις προτάσεις της Επιτροπής για τα σημεία που πρέπει να εξεταστούν στο μέλλον.
<P>
Είμαι λίγο πιο κριτικός σχετικά με τα τμήματα που αφορούν τη χωρητικότητα. Το κείμενο παροτρύνει την Επιτροπή να αναλάβει σημαντική δράση. Το γενικό σχέδιο προορίζεται να είναι το κλειδί για την αντιμετώπιση του προβλήματος χωρητικότητας της αεροπορίας στο έδαφος. Ένα γενικό σχέδιο προσφέρει πράγματι μια καλή συνολική θεώρηση της παρούσας κατάστασης και μπορεί να υποδείξει προβληματικές περιοχές. Ωστόσο, δεν πιστεύω ότι είναι σωστό να υποχρεώνει η Επιτροπή, με ένα τέτοιο σχέδιο στο χέρι, τα κράτη μέλη να κάνουν ορισμένα βήματα ή να στέκεται στον δρόμο τους.
<P>
Ο κύριος σκοπός ενός γενικού σχεδίου είναι να προωθήσει τη διεθνή συνεργασία μεταξύ όλων των ενδιαφερόμενων μερών, ώστε να μπορέσουν να βρεθούν ολοκληρωμένες λύσεις για συγκεκριμένες προβληματικές περιοχές μέσω καλών διαβουλεύσεων και με σεβασμό για τις υπάρχουσες αρχές. Χαίρομαι που ορισμένα τμήματα περιέχουν συνετά σχόλια σχετικά με αυτό. Επομένως, κύριε Πρόεδρε, το συμπέρασμά μου είναι ότι είμαι σε θέση να στηρίξω την έκθεση της κ. Jensen. Απόλαυσα πάρα πολύ τη συνεργασία μου μαζί της.
<SPEAKER ID="038" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, όσον αφορά το θέμα της χωρητικότητας των αερολιμένων, πρέπει να κάνουμε διάκριση μεταξύ δύο σημείων. Θέλουμε να περιορίσουμε τα αρνητικά αποτελέσματα των αερομεταφορών και γι' αυτό συμφωνούμε στην εμπορία δικαιωμάτων εκπομπής για την αεροπορική βιομηχανία. Μπορεί να διαφωνούμε για τη μεθοδολογία ή τα χρονοδιαγράμματα, κυρία Lichtenberger, κατά βάσιν όμως συμφωνούμε ότι ο τομέας των αερομεταφορών πρέπει να συμβάλει στη μείωση των περιβαλλοντικών επιπτώσεων. Πρέπει όμως, κυρία Lichtenberger, να έχουμε και το θάρρος να πούμε πως χρειαζόμαστε για οικονομικούς λόγους ανάπτυξη στον τομέα των αερομεταφορών τόσο εσωτερικά όσο και σε σχέση με τρίτες χώρες.
<P>
" κατάλληλη χωρητικότητα των αερολιμένων είναι ουσιαστικής σημασίας όσον αφορά την οικονομία, τις θέσεις εργασίας και την κινητικότητα των πολιτών, αλλά και -παρενθετικά- για περιβαλλοντικούς λόγους. Φανταστείτε πόσο καλό θα ήταν για το περιβάλλον εάν τα αεροσκάφη δεν αναγκάζονταν να παραμένουν τόση ώρα στο έδαφος περιμένοντας την απογείωση και δεν έπρεπε να περιμένουν τόση ώρα εν πτήσει πριν από την προσγείωση!
<P>
Πρέπει να παραδεχτούμε ότι μας χρειάζεται η ανάπτυξη των αερολιμένων μας. Ο κ. Blokland έχει απόλυτο δίκιο: δεν θέλουμε να αφαιρέσουμε από τα κράτη μέλη ή τις περιφέρειες τις αρμοδιότητές τους, αλλά είδαμε ότι σε πολλά μέρη της Ευρώπης υπήρξαν δυσκολίες ως προς την επέκταση αερολιμένων. Γι' αυτό, η προσέγγισή μας είναι η σωστή: ζητάμε από την Επιτροπή να παρουσιάσει μία λογική πρόταση για το πώς θα μπορέσουμε να έχουμε ένα γενικό ευρωπαϊκό σχέδιο και να καθιερώσουμε βέλτιστες πρακτικές, προκειμένου να μπορέσουμε όλοι να μάθουμε ο ένας από τον άλλο και να επιτελέσουμε με επιτυχία αυτήν την επέκταση.
<P>
Το δεύτερο σημείο μου αφορά τις υπηρεσίες εδάφους. Θεωρώ ότι πρέπει να περιμένουμε τη νέα ανάλυση αντικτύπου. Νομίζω ότι η βασική οδηγία ήταν πολύ επιτυχημένη, αφού τα προηγούμενα χρόνια βελτιώθηκε η αποτελεσματικότητα των υπηρεσιών εδάφους και μειώθηκε το κόστος για τους επιβάτες. Όσον αφορά το εάν χρειαζόμαστε περαιτέρω αλλαγές, το ερώτημα αυτό παραμένει ανοιχτό. Δεν θα ήθελα να αποφασίσω οριστικά σήμερα. Πιστεύω πως πρέπει να περιμένουμε το αποτέλεσμα της ανάλυσης της Επιτροπής που αναμένεται αυτόν τον χειμώνα, και μόνο τότε πρέπει να αποφασίσουμε αν υπάρχει ανάγκη αναθεώρησης ή όχι. Δεν πρέπει να λάβουμε σήμερα βιαστικές αποφάσεις.
<SPEAKER ID="039" NAME="Inés Ayala Sender" AFFILIATION="PSE">
(ES) Κύριε Πρόεδρε, θα ξεκινήσω συγχαίροντας την κ. Jensen για την εξαιρετική έκθεσή της. Πιστεύω ότι θα είναι πολύ χρήσιμη για τη βελτίωση των προτάσεων της Επιτροπής και τη βελτίωση των αερολιμένων, όπου οι ευρωπαίοι πολίτες είναι αναγκασμένοι να "κατασκηνώνουν" όλο και περισσότερο· φυσικά τα αεροδρόμια είναι σχεδόν σαν δεύτερο σπίτι για τους βουλευτές του Ευρωπαϊκού Κοινοβουλίου.
<P>
Θέλω επίσης να συγχαρώ ιδιαίτερα τον κ. Barrot και τις υπηρεσίες του για αυτήν τη διαδικασία για την προώθηση της νομοθεσίας. Κανονικά και όλο και περισσότερο λόγω της πολυπλοκότητάς της, αυτή η νομοθεσία προκαλεί συγκρούσεις και μπορεί να εγείρει υποψίες, και έχει γίνει γνωστή ως η "αόριστη μέθοδος". Με άλλα λόγια, είναι καλό να διεξάγουμε πολύ σχολαστικές ευρείες διαβουλεύσεις για να προσδιορίσουμε τα δυνατά σημεία και τα εμπόδια που πρέπει να αφαιρεθούν αξιοποιώντας παράλληλα στο έπακρο όλες τις διαθέσιμες καλές ιδέες. " έκθεση της κ. Jensen είναι γεμάτη από τόσες καλές ιδέες.
<P>
Ιδιαίτερα, χαιρετίζω τη στενή συνεργασία του Eurocontrol, και την εντολή που του έχει δοθεί, για την προετοιμασία των νέων μέτρων. Είναι σημαντικό να εξαλείψουμε κάθε υποψία αντιπαράθεσης μεταξύ των λίγων οργάνων που είναι υπεύθυνα για την οργάνωση των αεροπορικών μεταφορών.
<P>
Πιστεύω επίσης ότι είναι εξαιρετικά σημαντικό να ενισχυθούν όλα τα συστήματα ελέγχου σε αυτό το πεδίο, αρχίζοντας με το σύστημα διαχείρισης της κυκλοφορίας SESAR, που πρόκειται να μας βοηθήσουν όχι μόνο να βελτιώσουμε την κυκλοφορία αλλά επίσης να περιορίσουμε τον περιβαλλοντικό της αντίκτυπο όσο το δυνατόν περισσότερο. Είμαι πολύ αισιόδοξη, επίσης, ότι αυτό το μελλοντικό σχέδιο δράσης θα συμβάλει στη σημαντική ενίσχυση του συστήματος Galileo.
<P>
Επιπλέον, ενδιαφέρομαι ιδιαίτερα για τον ρόλο που διαδραματίζει η εδαφική συνοχή μέσω περιφερειακών αερολιμένων, αν και καταλαβαίνω -και συμμερίζομαι- τις επιφυλάξεις σχετικά με τη δημιουργία σε μεγάλη κλίμακα τοπικών αερολιμένων που δεν είναι επαρκώς αποδοτικοί ή εφικτοί. Επομένως είναι αναγκαίο, επίσης, να διασφαλίσουμε ότι θα διαχειριστούμε τις μελλοντικές συγκρούσεις με γείτονες για τον θόρυβο, τη ρύπανση, ακόμη και τη χρήση του χώρου, και πιστεύω ότι από αυτήν την άποψη θα ήταν πολύ ενδιαφέρον να είμαστε σε θέση να αξιολογήσουμε τις νέες απαιτήσεις: τo είδος των δρομολογίων, τα ιδιωτικά αεροσκάφη, τις πτυχές της αναψυχής στο αέρα, κτλ.
<P>
Επιπλέον, στηρίζω τις προτάσεις για την ενίσχυση των κοινωνικών προτύπων στον τομέα των υπηρεσιών εδάφους, διότι η εξωτερική ανάθεση, η οποία χρησιμοποιείται όλο και πιο συχνά σε αυτόν τον τομέα, δεν διασφαλίζει πάντα επαρκή προστασία αυτών των κοινωνικών προτύπων. Χαιρετίζω επίσης την πρόταση της κ. Jensen να διασφαλίσει ότι γίνεται διαβούλευση με τους χρήστες, ώστε ο ανταγωνισμός στον τομέα των υπηρεσιών εδάφους να είναι πραγματικά αποτελεσματικός.
<P>
Φυσικά, στηρίζουμε επίσης τη δημιουργία του Παρατηρητήριου Χωρητικότητας των Αερολιμένων, διότι πιστεύουμε ότι με τη στήριξη της Επιτροπής θα είναι ένα θετικό εργαλείο για το μέλλον.
<P>
Εν κατακλείδι, θα ήθελα απλώς να συμπεριλάβει η Επιτροπή στο μελλοντικό της έργο τη διαχειριστική πτυχή και τις σχέσεις με τις εμπορευματικές αεροπορικές μεταφορές, οι οποίες γίνονται όλο και πιο δημοφιλείς και αποτελούν πιθανή εναλλακτική λύση από την άποψη της "συντροπικότητας" που προτείνεται από την αναθεώρηση της Λευκής Βίβλου.
<SPEAKER ID="040" NAME="Sarah Ludford" AFFILIATION="ALDE">
(EN) Κύριε Πρόεδρε, η έκθεση αυτή δικαίως αναφέρει ότι πρέπει να υπάρχει συνολική προσέγγιση της ΕΕ όσον αφορά την ανάγκη για επιπλέον χωρητικότητα στα αεροδρόμια. Αυτό μπορεί να σημαίνει ότι δεν πρέπει να επεκταθούν όλα τα αεροδρόμια που αυτοαποκαλούνται κομβικά. Αν δηλαδή εξετασθούν από κοινού τα αεροδρόμια Charles De Gaulle του Παρισιού, το Schiphol, το αεροδρόμιο της Φρανκφούρτης και το Heathrow του Λονδίνου ίσως καταλήξουμε στο συμπέρασμα ότι δεν χρειάζεται, για παράδειγμα, να κατασκευάσουμε και τρίτο διάδρομο προσαπογείωσης στο Heathrow.
<P>
Δεν θα ήθελα ωστόσο η έκκληση της έκθεσης για ένα γενικό σχέδιο για την ανάπτυξη της χωρητικότητας των αερολιμένων να εκληφθεί εσφαλμένα ως απόπειρα των Βρυξελλών να επιβάλουν άνωθεν στις εθνικές, τις περιφερειακές και τις τοπικές αρχές πού πρέπει να κατασκευαστούν νέα αεροδρόμια· προφανώς, ο σκοπός είναι απλώς η από κοινού συλλογή πληροφοριών και θέση στόχων. " αρχή της επικουρικότητας χρήζει εφαρμογής σε οποιαδήποτε απόφαση επέκτασης ή μη αεροδρομίων.
<P>
Υπάρχει όμως και μια ακόμη επαπειλούμενη παρεξήγηση. " έκθεση κάνει αναφορά σε προβλέψεις για αύξηση της ζήτησης ίση με 5% περίπου ετησίως και αναφέρει ότι το 2025 η ζήτηση για πτήσεις θα είναι δυόμισι φορές υψηλότερη σε σχέση με το 2003. Θέλω να πιστεύω ότι όλα αυτά δεν θα θεωρηθεί ότι υπαγορεύονται από την απορριφθείσα πολιτική της "πρόβλεψης και παροχής". Δεν είμαι βέβαιη ότι η έκκληση της έκθεσης για συνοδεία της ανάπτυξης των αερομεταφορών με μέτρα για τη μείωση του εξωτερικού της κόστους θα είναι αρκετή, γιατί ξέρουμε ότι υπάρχουν πολλά που μπορούμε και πρέπει να κάνουμε, ώστε η αύξηση των αεροπορικών μεταφορών να παραμείνει σε περιβαλλοντικά βιώσιμο επίπεδο - μέσω της εμπορίας εκπομπών, της ορθής και δίκαιης φορολογίας, της δημιουργίας σιδηροδρομικών συνδέσεων υψηλής ταχύτητας - προκειμένου να καταπολεμηθεί η υπερθέρμανση του πλανήτη και να προφυλαχθούμε από τους κινδύνους της ατμοσφαιρικής ρύπανσης και της ηχορύπανσης.
<P>
Εξεπλάγην, όταν είδα ότι δεν έχει γνωμοδοτήσει η Επιτροπή Περιβάλλοντος, Δημόσιας Υγείας και Ασφάλειας των Τροφίμων· πιστεύω και ελπίζω ότι θα αποσοβηθεί ο κίνδυνος ανακολουθίας μεταξύ αυτής της έκθεσης και του περυσινού ψηφίσματος για περιορισμό του αντικτύπου των αερομεταφορών στην αλλαγή του κλίματος. " έκθεση αυτή πρέπει να αναγνωσθεί υπό το πρίσμα του εν λόγω ψηφίσματος και μόνο - και είμαι βέβαιη ότι δεν είναι η πρόθεση, τουλάχιστον όχι του εισηγητή, να στηριχθεί η ιδέα ότι αρκεί να κατασκευαστούν αεροδρόμια βάσει των προβλέψεων για αύξηση της ζήτησης, που συχνά διατυπώνονται από τις ίδιες τις αεροπορικές εταιρείες, χωρίς παράλληλα να λαμβάνονται και όλα τα άλλα μέτρα που ξέρουμε ότι πρέπει να ληφθούν, αν θέλουμε να έχουμε βιώσιμες αερομεταφορές.
<SPEAKER ID="041" NAME="Lars Wohlin" AFFILIATION="PPE-DE">
(SV) " έκθεση σχετικά με τη χωρητικότητα των αερολιμένων και τις υπηρεσίες εδάφους είναι έκθεση πρωτοβουλίας με φιλόδοξα σχέδια όσον αφορά τον κεντρικό σχεδιασμό εκ μέρους της ΕΕ. Επομένως πρέπει να αναρωτηθούμε τι είδους κοινωνία θέλουμε: μια οικονομία της αγοράς ή μια σχεδιασμένη οικονομία; Σύμφωνα με την έκθεση, η Ευρώπη αντιμετωπίζει σημαντική αύξηση στη χρήση αερολιμένων, και υπάρχει ανάγκη για τη βελτιστοποίηση των υφιστάμενων πόρων.
<P>
Το Ευρωπαϊκό Κοινοβούλιο θεωρεί, ωστόσο, ότι η Επιτροπή δεν έχει διερευνήσει πλήρως ακόμη την πιθανότητα συνολικής προσέγγισης όσον αφορά την ανάγκη πρόσθετης χωρητικότητας. Υπάρχει αναφορά για τον σχεδιασμό μελλοντικών επενδύσεων και τη θέσπιση στρατηγικών αξόνων. Πιστεύεται ότι είναι δυνατό να προβλεφθούν οι κίνδυνοι έλλειψης χωρητικότητας. Το Ευρωπαϊκό Κοινοβούλιο παροτρύνει την Επιτροπή να υιοθετήσει οργανωμένη προσέγγιση. Αν δεν έχει γίνει σημαντική πρόοδος από τα κράτη μέλη σε αυτό το θέμα ως το 2008, θα πρέπει να ληφθούν μέτρα και τα λοιπά.
<P>
Καταρχήν δεν πιστεύω σε αυτήν τη συνολική προσέγγιση. Πιστεύω ότι τόσο κεντρικά σχεδιασμένα έργα είναι καταδικασμένα στην καταστροφή. Στην μεγάλη πλειοψηφία των περιπτώσεων υπάρχει εθνικός ανταγωνισμός μεταξύ των χωρών για να ανταποκριθούν στη ζήτηση των αεροπορικών μεταφορών. Μερικές χώρες θα τα πάνε καλά, άλλες θα τα πάνε άσχημα. Οι χώρες που είναι πετυχημένες θα προσελκύσουν τουρισμό και επιχειρήσεις. Αφήστε τις χώρες να ανταγωνιστούν μεταξύ τους.
<P>
Γνωρίζω επίσης από την εμπειρία μου ότι σε πολλές χώρες ιδιωτικοί επενδυτές αναπτύσσουν τη χωρητικότητα των αερολιμένων και κατευθύνονται από επενδυτικές αποφάσεις που είναι εντελώς διαφορετικές από εκείνες που λαμβάνουν κρατικές υπηρεσίες. Σε ορισμένες περιπτώσεις οι αποφάσεις λαμβάνονται επίσης περιφερειακά. Είναι αδύνατο να συντονιστούν αυτά τα τρία είδη αποφάσεων, ιδιωτικές, δημόσιες και περιφερειακές. Επομένως πρέπει να αφήσουμε τις εξελίξεις να ακολουθήσουν την πορεία τους και να ρυθμίσουμε μόνο ό,τι είναι απολύτως απαραίτητο, δηλαδή τη διαχείριση των αεροπορικών μεταφορών που απαιτείται, προκειμένου να επιτευχθούν οργανωμένα συστήματα αεροπορικών μεταφορών στην ΕΕ.
<P>
" εμπειρία μου είναι ότι το κόστος της επέκτασης της χωρητικότητας των αερολιμένων δεν υπολογίζεται σχεδόν ποτέ σωστά. Το κόστος είναι συχνά τρεις με τέσσερις φορές υψηλότερο από το εκτιμώμενο, και τα έργα διαρκούν διπλάσιο χρόνο από τον προβλεπόμενο αρχικά. Οι τεχνικές εξελίξεις είναι επίσης ένας παράγοντας αβεβαιότητας. " ζήτηση αλλάζει γρήγορα. Ξαφνικά εντελώς νέες περιοχές θέλουν μεταφορές. Ξαφνικά θέλουμε νέα τεχνολογία με σιδηροδρόμους υψηλής ταχύτητας οι οποίοι καθιστούν ίσως τις συνδέσεις αεροπορικών μεταφορών λιγότερο ενδιαφέρουσες. Ας μην πιστεύουμε λοιπόν σε μια συνολική προσέγγιση. Δεν πιστεύω ότι πρέπει να επιστρέψουμε στο είδος κεντρικού σχεδιασμού που υπήρχε στις πρώην σοσιαλιστικές χώρες. Επομένως δεν θα στηρίξω αυτήν την πρόταση.
<SPEAKER ID="042" NAME="Silvia-Adriana Ţicău" AFFILIATION="PSE">
(RO) Και εγώ επίσης θέλω να συγχαρώ την κ. Jensen για αυτήν την έκθεση.
<P>
" Ευρώπη χρειάζεται οικονομική ανάπτυξη και, προφανώς, ανάπτυξη των αεροπορικών μεταφορών. Γι' αυτόν τον λόγο πιστεύω ότι ευρωπαϊκά προγράμματα όπως το SESAR και το Clear Sky θα έχουν σημαντική συμβολή στην ανάπτυξη του ευρωπαϊκού αεροπορικού τομέα. Στους πρώτους έντεκα μήνες του τελευταίου έτους μόνο, αναπτύχθηκαν 225 νέα δρομολόγια, γεγονός που σημαίνει 1800 νέες πτήσεις κάθε εβδομάδα. Επομένως, οι αεροπορικές μεταφορές έχουν αναπτυχθεί, και απαιτείται ανάπτυξη νέας χωρητικότητας των αερολιμένων. Δυστυχώς, τα μεγάλα αεροδρόμια είναι συνωστισμένα, υπάρχουν πάρα πολλές καθυστερήσεις πτήσεων, υπάρχει χρόνος αναμονής είτε στο έδαφος είτε στον αέρα, ο οποίος, αφενός, συμβάλλει στη ρύπανση και, αφετέρου, έχει κοινωνικές επιπτώσεις. Ωστόσο, δεν πρέπει να ξεχνάμε ότι η ανάπτυξη αερολιμενικών υποδομών απαιτεί πολύ χρόνο, από 5 ως 10 έτη, και σημαντικές επενδύσεις.
<P>
Γι' αυτόν τον λόγο πιστεύω ότι είναι σημαντικό τα κράτη μέλη -και αναφέρομαι επίσης στα νέα κράτη μέλη- να βοηθούνται στη χρήση των διαρθρωτικών ταμείων, των ταμείων περιφερειακής ανάπτυξης για την ανάπτυξη νέων αερολιμένων. Επίσης, πρέπει να εκπονηθεί σχέδιο πλαίσιο για τη χωρητικότητα των νέων αερολιμένων στην Ευρώπη, τουλάχιστον ταυτόχρονα ή, αν όχι, μετά την ανάπτυξη σχεδίου δράσης σχετικά με την ενδεδειγμένη και αποτελεσματική διαχείριση της χωρητικότητας των υφιστάμενων αερολιμένων.
<P>
" προσέγγιση της ανάγκης πρόθεσης χωρητικότητας αερολιμένων στην Ευρώπη πρέπει να αποτελεί μέρος μιας στρατηγικής για την ανάπτυξη των επιβατικών και εμπορευματικών αεροπορικών μεταφορών, όχι μόνο σε ευρωπαϊκό και ηπειρωτικό πλαίσιο, αλλά επίσης σε μεγαλύτερη κλίμακα. Επίσης, οι οδηγίες και οι κανονισμοί σχετικά με τους αερολιμένες πρέπει να παραμείνουν στα πρότυπα που θεσπίστηκαν και εγκρίθηκαν από το Παράρτημα αριθ. 14 της Σύμβασης του Σικάγο.
<P>
Αν η Επιτροπή έχει προτάσεις για να βελτιώσει αυτά τα πρότυπα, πρέπει να τις παρουσιάσει και να τις στηρίξει στη Διεθνή Οργάνωση Πολιτικής Αεροπορίας επίσης.
<SPEAKER ID="043" NAME="Zita Gurmai" AFFILIATION="PSE">
(HU) Σας ευχαριστώ, κύριε Πρόεδρε, και θέλω να σας συγχαρώ για τη βράβευσή σας. Οι αεροπορικές μεταφορές αναπτύσσονται θεαματικά, και η κυκλοφορία έχει τριπλασιαστεί τα τελευταία 20 χρόνια. Αυτή η τάση αναμένεται ότι θα συνεχιστεί, και αυτό καθιστά επείγουσα τη βελτιστοποίηση της χωρητικότητας των ευρωπαϊκών αερολιμένων.
<P>
" στρατηγική για τη χωρητικότητα, την αποτελεσματική λειτουργία και την ασφάλεια των ευρωπαϊκών αερολιμένων θέτει ως προτεραιότητα τη βελτιστοποιημένη χρήση και ανάπτυξη της τρέχουσας χωρητικότητας, την ενίσχυση των συνδυασμένων μεταφορών και τη μείωση του περιβαλλοντικού βάρους. " σύσταση είναι περίπλοκη και απαιτεί ρεαλιστική στάση και διάλογο από τους αρμόδιους επαγγελματίες και τις αρχές. Μπορεί να αποτελέσει ορόσημο στη διαμόρφωση ενός τυποποιημένου ευρωπαϊκού ρυθμιστικού πλαισίου.
<P>
Σύμφωνα με τη στρατηγική της Λισαβόνας, οι ευρωπαϊκοί αερολιμένες διαδραματίζουν σημαντικό ρόλο στη διατήρηση της οικονομικής και κοινωνικής ανταγωνιστικότητας της Κοινότητας, στην περιφερειακή ανάπτυξη, και τώρα, σε αντίθεση με την προηγούμενη εμπειρία, θα είναι σε θέση να εφαρμόσουν τυποποιημένους κανονισμούς στην Ευρώπη. Όταν βελτιστοποιούμε τη χωρητικότητα, είναι σημαντικό να επιστήσουμε προσοχή στις αερολιμενικές εγκαταστάσεις, στα οχήματα που μεταφέρουν τους επιβάτες και να διασφαλίσουμε ότι τα άτομα με αναπηρίες μπορούν να έχουν πρόσβαση στα αεροσκάφη, καθώς αυτός είναι ο μόνος τρόπος για τη διασφάλιση της ισότητας στις αεροπορικές μεταφορές.
<SPEAKER ID="044" NAME="Jacques Barrot">
Αντιπρόεδρος της Επιτροπής. - (FR) Ευχαριστώ, κύριε Πρόεδρε. Άκουσα βεβαίως με πολύ προσοχή τα λεχθέντα. Θα ήθελα καταρχάς να ευχαριστήσω θερμά την κ. Jensen για την έκθεσή της, για την οποία διαπίστωσα ότι είχε, στο Κοινοβούλιο, ευρύτατη στήριξη. Θα αξιοποιήσουμε, κυρία Jensen, τις παρατηρήσεις σας, τις επιθυμίες σας, οι οποίες μου φαίνονται εξαιρετικά ενδιαφέρουσες.
<P>
Προσθέτω ότι, όπως είπαν αρκετοί αγορητές, οι αεροπορικές μεταφορές αναπτύσσονται ταχύτατα, και, ακόμη και αν όντως φανταστούμε ότι, σε ορισμένες περιπτώσεις, οι σιδηροδρομικές μεταφορές μεγάλης ταχύτητας ανακτούν μερίδιο της αγοράς, αυτό δεν σημαίνει, ωστόσο, ότι οι αεροπορικές μεταφορές δεν παραμένουν, για το μέλλον, οι μεταφορές σε εξέλιξη, και πιστεύω ότι έτσι όντως έχουν τα πράγματα. Για τον λόγο αυτό λοιπόν πρέπει να συνοδευτεί αυτή η ακμή των αεροπορικών μεταφορών και να καταστούν όλο και περισσότερο προσαρμοσμένες στις ανάγκες, στις επιθυμίες των χρηστών.
<P>
Θα ήθελα να πω ότι, κατά βάθος, όλο αυτό το πρόβλημα καλύτερης προσαρμογής των αερολιμενικών υποδομών στις ανάγκες εδράζεται σε τρεις πυλώνες. Ο πρώτος πυλώνας είναι προφανώς οι υποδομές. Προφανώς, δεν μπορώ να αφήσω να λέγεται, κύριε Πρόεδρε, κυρίες και κύριοι, ότι πρόκειται για δημιουργία κεντρικής διαχείρισης. Δεν πρόκειται για κεντρική διαχείριση, πρόκειται για συντονισμό, πρόκειται για εφαρμογή ανταλλαγής καλών πρακτικών. Πιστεύω ότι όλα αυτά είναι απολύτως απαραίτητα για όλους τους πολίτες των κρατών μελών μας, και άρα πρέπει πράγματι να προσπαθήσουμε να βελτιστοποιήσουμε τη χρήση των υφιστάμενων υποδομών πριν εξετάσουμε το ενδεχόμενο νέων επενδύσεων. Χρειάζεται, πράγματι, καλύτερος συντονισμός, και ευχαριστώ, κύριε Πρόεδρε, τις διάφορες επιτροπές οι οποίες διατύπωσαν γνώμη για το θέμα αυτό: την Επιτροπή Οικονομικών Υποθέσεων, την Επιτροπή Απασχόλησης, την Επιτροπή Περιφερειακής Ανάπτυξης, την Επιτροπή Πολιτικών Ελευθεριών. Πιστεύω ότι όλα αυτά εισφέρουν στην παρούσα έκθεση εξαιρετικά πολύτιμες απόψεις.
<P>
Ο πρώτος πυλώνας είναι οι υποδομές.
<P>
Ο δεύτερος πυλώνας, όπως ορθότατα επισήμανε η κ. Ayala, είναι όντως η χρήση των τεχνολογιών πλοήγησης με τη βοήθεια δορυφόρων, ο εκσυχρονισμός της εναέριας κυκλοφορίας, ο οποίος είναι απολύτως ουσιώδης. Αν έχουμε λειτουργικές ομάδες για την εναέρια κυκλοφορία, τότε θα μπορούμε πράγματι να ελπίζουμε στη μείωση αυτών των καθυστερήσεων, αυτών των αεροσκαφών τα οποία κάνουν κύκλους στον ουρανό χωρίς να μπορούν να προσγειωθούν. Αυτός είναι ένας δεύτερος πυλώνας, πολύ σημαντικός.
<P>
Ο τρίτος πυλώνας, είναι οι υπηρεσίες εδάφους, οι οποίες πρέπει να είναι αποτελεσματικές και αποδοτικές.
<P>
Πάνω σε αυτούς τους τρεις πυλώνες, χρειάζεται όντως να καταβληθεί προσπάθεια βελτιστοποίησης της υποδοχής των αεροπορικών μεταφορών, οι οποίες βρίσκονται σε πλήρη ανάπτυξη.
<P>
Θα απαντήσω σε ορισμένες ερωτήσεις, κύριε Πρόεδρε, ζητώντας να με συγχωρήσετε που δεν θα απαντήσω σε όλες τις ερωτήσεις. Θα απαντήσω σχετικά με την ερώτηση για τα δεδομένα που έθεσε ο κ. Bradbourn. Οι ετικέτες: η χρήση περιορίζεται στη ζώνη του αερολιμένα, δεν υπάρχει καταχώριση των δεδομένων, και, κυρίως, η χρήση αυτών των ετικετών γίνεται με πλήρη συμμόρφωση προς τους κοινοτικούς κανόνες σχετικά με την προστασία των προσωπικών δεδομένων. Δεν πρόκειται να υπάρξει εξαίρεση από τους κανόνες αυτούς.
<P>
Σχετικά με τη δική σας Επιτροπή Περιφερειακής Ανάπτυξης, κύριε Janowski, είναι προφανές ότι τα μεγάλα κομβικά αεροδρόμια δεν θα μπορούν πλέον να αναπτύσσονται επ' άπειρον. Επιβάλλεται καλύτερη χρήση των υφιστάμενων δυνατοτήτων. Θα υπάρξει ενίσχυση του ρόλου των περιφερειακών αεροδρομίων. Επιμείνατε πολύ, και δικαίως, για τη διασύνδεση των αεροδρομίων με την περιοχή τους, την ενδοχώρα τους, μέσω ιδιαίτερα ταχέων μέσων μεταφοράς και, ιδιαίτερα, σιδηροδρομικών.
<P>
Μου ετέθησαν πράγματι ερωτήσεις από ορισμένους εξ υμών σχετικά με τις υπηρεσίες εδάφους. Προφανώς, δεν μπορούμε σήμερα, όπως υπογράμμισε ο κ. Jarzembowski, να αρχίσουμε τη σύνταξη νέας οδηγίας σχετικά με τις υπηρεσίες εδάφους, από τη στιγμή που δεν έχουμε ακόμη την ανάλυση αντικτύπου, και προτιμούμε να επικεντρωθούμε στην εφαρμογή της υπάρχουσας οδηγίας. Άρα, επικεντρωνόμαστε σε έλεγχο της ορθής εφαρμογής της υπάρχουσας οδηγίας. Σε ό,τι αφορά τα νέα κράτη μέλη, έχουμε ζητήσει ακριβή στοιχεία, ανά αεροδρόμιο, σχετικά με τον αριθμό των παρόχων, την ανεξαρτησία τους σε σχέση με το αεροδρόμιο, τους όρους ανάθεσης των συμβάσεων και, αν δεν είμαστε ικανοποποιημένοι από τις απαντήσεις, μπορούμε πάντοτε, πράγματι, να κινήσουμε διαδικασίες επί παραβάσει, τις οποίες, σε τέτοια περίπτωση, πρέπει να κινήσουμε. Επισημαίνω επίσης ότι, αν όντως έπρεπε να τροποποιήσουμε αυτήν την οδηγία για τις υπηρεσίες εδάφους, θα ήμασταν πολύ προσεκτικοί όσον αφορά τις κοινωνικές συνέπειες που ενδέχεται να δημιουργήσει αλλαγή των κανόνων.
<P>
Έγινε επίσης αναφορά στην αναγκαιότητα -είναι η δική σας Επιτροπή Οικονομικών Υποθέσεων- καλύτερης χρήσης των υποδομών κατά τις νυχτερινές ώρες, με πιο αθόρυβα αεροσκάφη. Θα τολμούσα να πω ναι, αλλά μεσοπρόθεσμα και μακροπρόθεσμα. Επί του παρόντος, δεν έχουμε φθάσει σε τέτοιο σημείο.
<P>
Και ολοκληρώνω με αναφορά στα προβλήματα του περιβάλλοντος, διότι, πράγματι, από τη στιγμή που αναπτύσσεται η εναέρια κυκλοφορία, οφείλουμε προφανώς να καταβάλουμε κάθε προσπάθεια, προκειμένου να προσέξουμε αυτή η εξέλιξη να μην πηγαίνει αντίθετα προς την επιταγή μας που είναι η καταπολέμηση της υπερθέρμανσης του πλανήτη. Αυτός είναι ο λόγος για τον οποίο η Ευρώπη έχει αναλάβει σε κάποιο βαθμό την πρωτοπορία για την υπεράσπιση της ιδέας της εισαγωγής των αεροπορικών μεταφορών στο σύστημα εμπορίας εκπομπών. Για τις αερολιμενικές υποδομές, είμαστε επίσης πολύ προσεκτικοί έναντι όλων των προβλημάτων τα οποία αυτές μπορούν να δημιουργήσουν, ιδιαίτερα όσον αφορά θέματα οχλήσεων για τους παρόδιους και θέματα πρόκλησης θορύβου.
<P>
Κύριε Πρόεδρε, μια συζήτηση τόσο πλούσια δεν μου επιτρέπει να δώσω απαντήσεις για όλα τα θέματα, αλλά, όπως επισήμαναν αρκετοί αγορητές, είναι προφανές ότι η έκθεση της κ. Jensen αποτελεί μια καλή βάση και θα μας επιτρέψει να σημειώσουμε πρόοδο. Θα ακολουθήσω προσεκτικά τα αιτήματα του Κοινοβουλίου επιθυμώντας να παράσχω τις κατάλληλες απαντήσεις. Σε κάθε περίπτωση, χαίρομαι για αυτό το έργο που γίνεται σε στενή διαβούλευση με το Κοινοβούλιο για το καλό των συμπολιτών μας.
<SPEAKER ID="045" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την ώρα των ψηφοφοριών, η οποία πρόκειται να διεξαχθεί σε λίγα λεπτά.
<P>
Γραπτές δηλώσεις (Άρθρο 142)
<SPEAKER ID="046" NAME="Gyula Hegyi  " AFFILIATION="PSE">
γραπτώς. - (HU) Είναι κοινό μυστικό ότι η περιβαλλοντική ζημιά που οφείλεται στις πτήσεις, με εξαίρεση την εκπομπή αερίων του θερμοκηπίου, οφείλεται σε μεγάλο βαθμό στις απογειώσεις, τις προσγειώσεις και τις τροχοδρομήσεις. Αυτή πλήττει κυρίως την περιοχή γύρω από τους αερολιμένες και εκείνους που ζουν εκεί. Οι απαιτήσεις τους για μείωση της εναέριας κυκλοφορίας είναι δικαιολογημένες. Από την άλλη πλευρά, τα αεροπορικά ταξίδια αποτελούν μέρος της καθημερινής μας ζωής, και ο τρόπος ζωής μας έχει αλλάξει, καθώς οι αεροπορικές μεταφορές έχουν γίνει προσιτές σε εκείνους με χαμηλά εισοδήματα, στους συνταξιούχους και στους μαθητές. Ακόμη και η Ευρωπαϊκή Ένωση δεν θα μπορούσε να λειτουργήσει, αν δεν μπορούσαμε να φτάσουμε από τη Βουδαπέστη, την Αθήνα ή το Ελσίνκι στις Βρυξέλλες μέσα σε λίγες ώρες. " λύση επομένως είναι να αναδιοργανωθεί η εναέρια κυκλοφορία με περιβαλλοντικά συνειδητό τρόπο. " άσκοπα παρατεταμένη τροχοδρόμηση αεροσκαφών στο έδαφος και διαγραφή κύκλων για πολλή ώρα πάνω από αεροδρόμια πρέπει να σταματήσουν. " ρύπανση της περιοχής γύρω από αερολιμένες θα μειωνόταν σημαντικά, αν εκατομμύρια επιβάτες χρησιμοποιούσαν το τρένο ή το μετρό για να φτάσουν στο αεροδρόμιο αντί για αυτοκίνητα. Σιδηροδρομικές γραμμές και γραμμές μετρό πρέπει επομένως να κατασκευάζονται παράλληλα με την ανάπτυξη του αερολιμένα, και δεν πρέπει να κατασκευάζονται νέοι διεθνείς αερολιμένες χωρίς τις κατάλληλες σιδηροδρομικές συνδέσεις.
<SPEAKER ID="047" NAME="Marian-Jean Marinescu  " AFFILIATION="PPE-DE">
γραπτώς. - (RO) " τεράστια αύξηση στην εναέρια κυκλοφορία εντείνει τα προβλήματα που σχετίζονται με τη συμφόρηση στους αερολιμένες και υπερφορτώνει τα συστήματα ελέγχου της κυκλοφορίας.
<P>
Υπάρχουν μεγάλα προβλήματα που προκαλούνται από τον κατακερματισμό του ευρωπαϊκού εναέριου χώρου, ο οποίος προκαλεί καθυστερήσεις και αναποτελεσματικότητα. Οι μεγάλοι αερολιμένες είναι ακόμη πιο κοντά στο μέγιστο όριο της χωρητικότητάς τους, ορισμένοι το έχουν φτάσει ήδη, και, κάτω από τις παρούσες συνθήκες, είναι δύσκολο να πιστέψουμε ότι θα μπορούσαν να μπουν στην αγορά νέες αεροπορικές εταιρείες. Ωστόσο, μέσω αποτελεσματικής διαχείρισης και ολοκληρωμένης ανάπτυξης, θα μπορούσαμε να διασφαλίσουμε ισότιμη πρόσβαση χωρίς διακρίσεις όλων των υφιστάμενων και πιθανών φορέων εκμετάλλευσης στις αερολιμενικές υποδομές.
<P>
" επίλυση αυτών των προβλημάτων απαιτεί μακροπρόθεσμη στρατηγική προσέγγιση, ιδιαίτερα για την ανάπτυξη νέας χωρητικότητας ή την επέκταση της υφιστάμενης.
<P>
Για τον λόγο αυτό, είναι πολύ σημαντικό να συντονιστούν οι εθνικές και διασυνοριακές πρωτοβουλίες, προκειμένου να βελτιστοποιηθεί η υφιστάμενη χωρητικότητα, να βελτιωθεί το πλαίσιο για την κατασκευή νέων αερολιμενικών υποδομών, να αναπτυχθούν νέες τεχνικές λύσεις, να προωθηθεί η συντροπικότητα μέσω της διασύνδεσης διαφόρων τρόπων μεταφορών και να διασφαλιστεί η ασφάλεια των μεταφορών με τη συμμόρφωση με όλες τις νομικές διατάξεις σχετικά με την ασφάλεια και την περιβαλλοντική προστασία.
<P>
" επέκταση της χωρητικότητας των αερολιμένων είναι αναπόφευκτη και πρέπει να συνδέεται υποχρεωτικά με σταθερούς κανονισμούς σχετικά με τη μείωση της ηχορύπανσης, καθώς και τη μείωση των εκπομπών των αεροσκαφών.
<P>
(" συνεδρίαση διακόπτεται στις 10.50 και συνεχίζεται στις 11.00)

<CHAPTER ID="016">
Χάρτης πορείας για τις ανανεώσιμες πηγές ενέργειας στην Ευρώπη (συζήτηση)
<SPEAKER ID="077" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Britta Thomsen, εξ ονόματος της Επιτροπής Βιομηχανίας, Έρευνας και Ενέργειας, σχετικά με τον χάρτη πορείας για τις ανανεώσιμες πηγές ενέργειας στην Ευρώπη.
<SPEAKER ID="078" NAME="Britta Thomsen  " AFFILIATION="PSE">
εισηγήτρια. - (DA) Κύριε Πρόεδρε, κύριε Επίτροπε, κυρίες και κύριοι, θέλω καταρχάς να ευχαριστήσω τα μέλη της επιτροπής για την έξοχη και εποικοδομητική συνεργασία τους σε σχέση με την έκθεση. Χαίρομαι που θέτουμε τώρα τις ανανεώσιμες πηγές ενέργειας υψηλά στην ημερήσια διάταξη, δεδομένου ότι οι ανανεώσιμες πηγές ενέργειας θα αποτελέσουν ζωτικό ακρογωνιαίο λίθο για την Ευρώπη στην προσπάθειά της να καταδείξει στον υπόλοιπο κόσμο ότι μπορούμε πράγματι να καταπολεμήσουμε την κλιματική αλλαγή και να εξασφαλίσουμε ενεργειακό εφοδιασμό για τους πολίτες μας. Θεωρώ ότι η έκθεσή μου αποτελεί ευκαιρία για το Κοινοβούλιο, ώστε να επηρεάσει τη μορφή της επικείμενης νομοθεσίας για τις ανανεώσιμες πηγές ενέργειας και ταυτόχρονα να διασφαλίσει ότι οι αρχηγοί κρατών ή κυβερνήσεων και η Επιτροπή έχουν επίγνωση ότι οι φιλόδοξοι στόχοι που εγκρίθηκαν απαιτούν σημαντικές και πραγματικές προσπάθειες αν δεν θέλουμε να καταλήξουν απλώς κενές υποσχέσεις.
<P>
Πρωτίστως, θέλω να τονίσω με έμφαση ότι κεντρικό μήνυμα στην έκθεσή μου είναι ότι δημιουργήσαμε το σωστό πλαίσιο για την ανάπτυξη των ανανεώσιμων πηγών ενέργειας. Αυτό σημαίνει ότι ενσωματώνουμε όλες τις πολιτικές μας στον τομέα της ενέργειας. Οι ανανεώσιμες πηγές ενέργειας δεν μπορούν να εξεταστούν χωριστά από τους λοιπούς στόχους στον τομέα της ενέργειας, συγκεκριμένα την εφαρμογή μιας εσωτερικής αγοράς ηλεκτρικής ενέργειας, την επίτευξη ενός δυναμικού ενεργειακής απόδοσης της τάξης του 20% και την αναθεώρηση του συστήματος εμπορίας εκπομπών CO2. Όλοι αυτοί οι στόχοι είναι άρρηκτα συνδεδεμένοι μεταξύ τους και, συνεπώς, πρωταρχικό μέλημα είναι να διασφαλίσουμε την επίτευξη του ορθού νομοθετικού πλαισίου.
<P>
Θα πρέπει να υποχρεώσουμε τα κράτη μέλη να εφαρμόσουν τη νομοθεσία και τις αποφάσεις που έχουν ήδη εγκριθεί και να εγγυηθούμε μια μακροπρόθεσμη προοπτική η οποία θα ενθαρρύνει τους επενδυτές να συμμετάσχουν σε αυτό το τεράστιο εγχείρημα. Αυτές είναι οι προϋποθέσεις που πρέπει να εκπληρωθούν, ούτως ώστε να μπορέσουμε να επιτύχουμε τους πολιτικούς μας στόχους για μεγαλύτερη ασφάλεια του εφοδιασμού, για μείωση των εκπομπών CO2 και για δημιουργία νέων θέσεων απασχόλησης στην Ευρώπη. Ωστόσο, την ίδια στιγμή, πρέπει να αναπτύξουμε μια ενεργειακή πολιτική η οποία θα βασίζεται στην αλληλεγγύη προς τις αναπτυσσόμενες χώρες, όπου ένα εκατομμύριο και πλέον άνθρωποι δεν έχουν πρόσβαση σε ενέργεια. Ο τομέας της ενέργειας δεν πρέπει πλέον να θεωρείται απλώς ως ένα τεχνικό στοιχείο στην καθημερινότητά μας αλλά μάλλον ως κοινός παράγοντας για την επίλυση των προβλημάτων που άπτονται του περιβάλλοντος, του κλίματος και της ασφάλειας του εφοδιασμού.
<P>
Έχω επισημάνει ότι ένα προφανές παράδειγμα της ανάγκης να δημιουργηθούν ολοκληρωμένες πολιτικές είναι τα διαρθρωτικά ταμεία και το Ταμείο Συνοχής της ΕΕ. Αυτά τα ταμεία παρέχουν την ευκαιρία για την πραγματοποίηση επενδύσεων υπέρ ανανεώσιμων πηγών ενέργειας, εξοικονόμησης ενέργειας και άλλων μέτρων φιλικών προς το περιβάλλον. Ωστόσο, όπως καταδεικνύεται από τα σχέδια δαπανών των κρατών μελών, τα κράτη μέλη θα προτιμούσαν να χρησιμοποιήσουν τα χρήματα αυτά για την κατασκευή αυτοκινητοδρόμων, και όχι να τα επενδύσουν σε ανανεώσιμες πηγές ενέργειας. Μόλις ένα τοις εκατό των πόρων έχουν διατεθεί σε ανανεώσιμες πηγές ενέργειας και εξοικονόμηση ενέργειας. Επομένως, συστήνω στην Επιτροπή να αναθεωρήσει τις κατευθυντήριες γραμμές για την παροχή συστηματικής υποστήριξης σε έργα πράσινης ενέργειας στην ΕΕ, ούτως ώστε να υπάρχει σύνδεση μεταξύ των όσων εγκρίνουμε, αφενός, και του τρόπου με τον οποίο κατανέμουμε τους πόρους, αφετέρου.
<P>
Στην έκθεση, υπογράμμισα επίσης τη σημασία της ενσωμάτωσης της ενεργειακής απόδοσης στα εθνικά σχέδια δράσης. Αρκετοί μού επεσήμαναν ότι τα χωριστά σχέδια δράσης τους για την ενεργειακή απόδοση δεν εμπίπτουν σε αυτήν την έκθεση. Ωστόσο, θεωρώ ότι ακριβώς η δημιουργία αυτής της σύνδεσης είναι θεμελιώδης, διότι αλλιώς θα είναι ένα καθαρά σισύφειο έργο αν συνεχώς αυξάνουμε την κατανάλωσή μας σε ενέργεια, ενώ ταυτόχρονα επιχειρούμε να επιτύχουμε έναν σχετικό στόχο της τάξης του 20% για τις ανανεώσιμες πηγές ενέργειας. Αυτά τα δύο πράγματα πρέπει και θα αποτελέσουν αμάλγαμα.
<P>
Πρέπει συνεχώς να διατηρούμε την προοπτική ότι οι επενδύσεις σε ανανεώσιμες πηγές ενέργειας αποτελούν κεφάλαιο για την Ευρώπη. " προώθηση μιας αγοράς ανανεώσιμων πηγών ενέργειας θα συμβάλει στην εκπλήρωση των στόχων της Λισαβόνας μέσω της αύξησης της απασχόλησης στα κράτη μέλη και της αύξησης των πρωτοβουλιών των κρατών μελών και της ΕΕ στον τομέα της έρευνας και της καινοτομίας.
<P>
Το τελευταίο θέμα στο οποίο θέλω να δώσω σήμερα έμφαση είναι βεβαίως το ζήτημα των βιοκαυσίμων και των ανανεώσιμων πηγών ενέργειας στον τομέα των μεταφορών. Θέλω να ενθαρρύνω όλους εμάς, προκειμένου να σημειώσουμε πραγματικά πρόοδο εντός του Κοινοβουλίου και να υιοθετήσουμε μια συνολική προσέγγιση έναντι του τομέα των μεταφορών, η οποία θα διασφαλίζει επίσης πολιτικούς στόχους σχετικά με την επέκταση των δημόσιων μεταφορών και τη στροφή από τις οδικές στις σιδηροδρομικές και στις πλωτές μεταφορές. Μολονότι εν γένει υποστηρίζω την ιδέα ότι ο τομέας των μεταφορών πρέπει επίσης να αναλάβει το μερίδιό του ως προς τις ανανεώσιμες πηγές ενέργειας, πιστεύω ότι υπάρχουν ένα-δυο παγίδες τις οποίες πρέπει να γνωρίζουμε. Καταρχάς, η εισαγωγή βιοκαυσίμων δεν θα πρέπει να μας οδηγήσει στη χαλάρωση των απαιτήσεων για ενεργειακώς αποδοτικά οχήματα. Δεν πρέπει να επιτρέψουμε να περάσει στην αυτοκινητοβιομηχανία το μήνυμα ότι πρέπει να εστιάσει στα βιοκαύσιμα, και όχι σε ενεργειακώς αποδοτικότερα οχήματα.
<P>
Δεύτερον, πρέπει να θεσπίσουμε απαιτήσεις σε σχέση με τα κριτήρια αειφορίας που διασφαλίζουν σημαντική μείωση στις εκπομπές αερίων του θερμοκηπίου, καθώς και σε σχέση με την άποψη ότι μια αύξηση της ζήτησης σε βιομάζα μπορεί να είναι συμβατή με τη διαφύλαξη της βιοποικιλότητας. Επιπλέον, η επικέντρωση στα βιοκαύσιμα δεν πρέπει να οδηγήσει σε σημαντική αύξηση στις τιμές των τροφίμων. Τελευταίο αλλά εξίσου σημαντικό, πρέπει να τονίσουμε με έμφαση ότι τα βιοκαύσιμα δεν είναι ο μοναδικός τρόπος με τον οποίο οι ανανεώσιμες πηγές ενέργειας μπορούν να χρησιμοποιηθούν στον τομέα των μεταφορών. Τα ηλεκτρικά αυτοκίνητα αναμένεται να διαδραματίσουν σημαντικότερο ρόλο στο μέλλον.
<P>
Ελπίζω ότι θα διεξαγάγουμε μια καλή συζήτηση σήμερα και ότι συλλογικά το Κοινοβούλιο μπορεί να στείλει ένα μήνυμα στην Επιτροπή και στα κράτη μέλη όσον αφορά τη σημασία της επίτευξης των στόχων της ΕΕ για τις ανανεώσιμες πηγές ενέργειας.
<SPEAKER ID="079" NAME="Andris Piebalgs">
μέλος της Επιτροπής. - (ΕΝ) Κύριε Πρόεδρε, θα ήθελα καταρχάς να συγχαρώ την κ. Thomsen για την εξαίρετη έκθεσή της. Οι ανανεώσιμες πηγές ενέργειες ανέκαθεν τίθεντο υψηλά στην ημερήσια διάταξη του Ευρωπαϊκού Κοινοβουλίου, και πλέον τα κράτη μέλη αναγνωρίζουν ολοένα περισσότερο την ανάγκη ενίσχυσης των επιδόσεών τους στον τομέα αυτό.
<P>
" συνεχής αύξηση της χρήσης ανανεώσιμων πηγών ενέργειας είναι ένας από τους κύριους πυλώνες της ευρωπαϊκής πολιτικής για την επίτευξη βιώσιμου, ανταγωνιστικού και ασφαλούς ενεργειακού εφοδιασμού. Για τον λόγο αυτό, η έκθεση της κ. Thomsen θα συμβάλει καίρια στη διατύπωση της πρότασης της Επιτροπής για την προαγωγή της χρήσης ανανεώσιμων πηγών ενέργειας, την οποία προτίθεμαι να παρουσιάσω στο Σώμα των Επιτρόπων έως τα τέλη του τρέχοντος έτους. Θα ήθελα να σας υπενθυμίσω ότι η έκθεση του κ. Vidal-Quadras διαδραμάτισε τεράστιο ρόλο στη διατύπωση της δέσμης μέτρων για την εσωτερική αγορά ενέργειας.
<P>
Με χαρά διαπιστώνω ότι η προσέγγιση που έχω υιοθετήσει κατά την προετοιμασία της πρότασης είναι ήδη σε μεγάλο βαθμό σύμφωνη με τα περισσότερα από αυτά που ζητεί το Κοινοβούλιο. Θα ήθελα να αναφέρω ότι η πρόταση θα εγκριθεί από κοινού με τις προτάσεις για τη μείωση των εκπομπών αερίων του θερμοκηπίου και για το σύστημα εμπορίας εκπομπών. Θα συνεχίσουμε την ολοκληρωμένη προσέγγιση της νομοθετικής δέσμης του Ιανουαρίου, προκειμένου να διασφαλίσουμε συνοχή μεταξύ των πολιτικών για τις ανανεώσιμες πηγές ενέργειας και την αλλαγή του κλίματος και να δημιουργήσουμε συνέργειες μεταξύ τους.
<P>
Θα ήθελα τώρα να αναφερθώ σε συγκεκριμένα σημεία αυτής της έκθεσης και να τα αναλύσω διεξοδικότερα.
<P>
Συμμερίζομαι την άποψή σας ότι η ολοκλήρωση της εσωτερικής αγοράς ενέργειας είναι ένα πολύ σημαντικό ζήτημα στο πλαίσιο της ενεργειακής πολιτικής μας, και ότι είναι αναγκαίο οι ανανεώσιμες πηγές ενέργειας να ενσωματωθούν γρήγορα στην εσωτερική αγορά ενέργειας. Αυτός είναι ένας από τους λόγους για τους οποίους η Επιτροπή ενέκρινε την τρίτη δέσμη νομοθετικών μέτρων για την εσωτερική αγορά την Τετάρτη. " πρόσβαση στα δίκτυα διανομής αποτελεί αναγκαία προϋπόθεση για την επιτυχή ολοκλήρωση και την επέκταση της παραγωγής ενέργειας από ανανεώσιμες πηγές, καθώς και για αντικειμενικές, διαφανείς και χωρίς διακρίσεις διαδικασίες έγκρισης.
<P>
Σωστά επισημάνατε τη σημασία της επίτευξης συμφωνίας σύντομα σχετικά με την κατανομή ενός μεριδίου σε κάθε κράτος μέλος, προκειμένου να επιτευχθεί ο δεσμευτικός στόχος του 20% για την ΕΕ συνολικά έως το 2020. Όπως θα ανέμενε κανείς, η μεθοδολογία που θα εφαρμοστεί είναι ένα ζήτημα αρκετά ευαίσθητο πολιτικά. Επί του παρόντος επεξεργαζόμαστε την πρόταση και η Επιτροπή συζητά το θέμα με κράτη μέλη. Είναι εξαιρετικά σημαντικό οι εθνικοί στόχοι να τεθούν με δίκαιο και διαφανή τρόπο. Εξίσου σημαντικό όμως είναι να θεσπιστεί ένα σύστημα εμπορίας, το οποίο θα είναι σε θέση να παρέχει την απαιτούμενη ευελιξία, και να διασφαλιστεί ότι θα μπορεί να λειτουργήσει σε μια αγορά σε επίπεδο ΕΕ. Αυτό θα συμβάλει επίσης στην επίτευξη του στόχου μας για παραγωγή ανανεώσιμης ενέργειας με οικονομικά αποδοτικό τρόπο.
<P>
Συμφωνώ μαζί σας όσον αφορά τη σημασία της δημιουργίας και της εφαρμογής εθνικών σχεδίων δράσης. Τα εθνικά σχέδια δράσης που θα υποβάλει κάθε κράτος μέλος και θα εγκρίνει η Επιτροπή πρέπει να περιέχουν τους εθνικούς τομεακούς στόχους, τις τρόπους ανάπτυξης σε κάθε τομέα, καθώς και μέτρα που πρέπει να ληφθούν για την επίτευξη των στόχων αυτών. " Επιτροπή θα αξιολογήσει τα εθνικά σχέδια δράσης βάσει συγκεκριμένων προδιαγραφών και κριτηρίων που θα περιληφθούν σε μια νέα οδηγία.
<P>
Συμφωνώ ότι οι ανανεώσιμες πηγές ενέργειας στον τομέα της θέρμανσης και της ψύξης πρέπει να αναπτυχθούν σημαντικά, και αυτό πρέπει να διασφαλιστεί από το νομοθετικό πλαίσιο. " πρόθεση είναι να καλυφθεί και αυτός ο τομέας από την οδηγία. Πολλές τεχνολογίες ανανεώσιμων πηγών θέρμανσης και ψύξης είναι ιδιαίτερα οικονομικές και στον τομέα αυτό υπάρχουν μεγάλες δυνατότητες ανάπτυξης.
<P>
Χαιρετίζω τη στήριξη της έκθεσής σας για τον ελάχιστο δεσμευτικό στόχο του 10% για τα βιοκαύσιμα. Συμφωνώ μαζί σας ότι οφείλουμε να διασφαλίσουμε ότι τα βιοκαύσιμα παράγονται με βιώσιμο τρόπο. " Επιτροπή θα συμπεριλάβει μέτρα για την αειφορία των βιοκαυσίμων στην πρότασή της. Τα μέτρα αυτά δεν αποσκοπούν στον περιορισμό των εισαγωγών βιοκαυσίμων, αλλά τα πρότυπα θα εφαρμόζονται με τον ίδιο τρόπο στα εγχώρια όπως και στα εισαγόμενα παραγόμενα βιοκαύσιμα.
<P>
Συνοπτικά, το νέο νομοθετικό πλαίσιο για τις ανανεώσιμες πηγές ενέργειας πρέπει να διασφαλίζει ότι έως το 2020 θα επιτύχουμε τον στόχο του 20% σε επίπεδο ΕΕ. Αυτό θα απαιτήσει σοβαρές επενδύσεις, ένα ρυθμιστικό πλαίσιο και, πάνω απ' όλα, ισχυρή πολιτική βούληση. Πιστεύω ότι η έκθεση αυτή μάς δημιουργεί την πεποίθηση ότι κάτι τέτοιο είναι εφικτό.
<P>
Και έρχομαι στο τελευταίο σημείο. Εκφράστηκαν αμφιβολίες σχετικά με το ότι η Επιτροπή προτίθεται να προσμετρήσει την πυρηνική ενέργεια για την επίτευξη του στόχου για την παραγωγή ενέργειας από ανανεώσιμες πηγές. Δηλώνω σαφώς ότι αυτό δεν ισχύει και ουδέποτε ίσχυσε. Ο στόχος του 20% για την παραγωγή ενέργειας από ανανεώσιμες πηγές επί της τελικής κατανάλωσης ενέργειας της ΕΕ θα επιτευχθεί μόνον με ανανεώσιμη ενέργεια. Τίποτε από τα όσα προβλέπονται στη δέσμη νομοθετικών μέτρων για την εσωτερική αγορά που εγκρίθηκε την περασμένη εβδομάδα, ή στην επικείμενη οδηγία για την ανανεώσιμη ενέργεια, δεν αλλάζει τη θέση αυτή.
<P>
Αξιότιμοι βουλευτές, μας παρείχατε σημαντική στήριξη στην εξεύρεση μιας ευρωπαϊκής απάντησης στην παγκόσμια ενεργειακή πρόκληση. Βασίζομαι στη στήριξη του Ευρωπαϊκού Κοινοβουλίου και για τη νομοθετική πρόταση της Επιτροπής. Λαμβάνω όμως ολοένα και ενθαρρυντικότερα μηνύματα από κράτη μέλη. Σήμερα, ο Gordon Brown, στο συνέδριο του Εργατικού Κόμματος, δήλωσε: "Επενδύοντας στην ενεργειακή απόδοση, στις ανανεώσιμες πηγές ενέργειας, στη δέσμευση του άνθρακα, σε καθαρά καύσιμα και σε νέες περιβαλλοντικές τεχνολογίες, θέλω η Βρετανία να ηγηθεί στους τομείς των αυτοκινήτων, των κατοικιών και της βιομηχανίας με μηδενικές εκπομπές διοξειδίου του άνθρακα. Και θέλω ακόμη οι νέες πράσινες τεχνολογίες του μέλλοντος να αποτελέσουν πηγή θέσεων απασχόλησης στη Βρετανία, σε βρετανικές επιχειρήσεις". " μόνη διαφορά είναι ότι εγώ επιθυμώ να συμβεί αυτό στην Ευρώπη συνολικά.
<SPEAKER ID="080" NAME="Vittorio Prodi  " AFFILIATION="ALDE">
εισηγητής γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (IT) Κύριε Πρόεδρε, κυρίες και κύριοι, θέλω καταρχάς να ευχαριστήσω την κ. Thomsen για την έκθεσή της, καθώς και τον Επίτροπο Piebalgs, διότι πιστεύω ότι μπορεί να επιτευχθεί πραγματικά μια συμμαχία μεταξύ του Ευρωπαϊκού Κοινοβουλίου και της Επιτροπής. Σε σχέση με αυτό, θεωρώ ότι το Κοινοβούλιο συνέβαλε ήδη ουσιαστικά στην προώθηση των ανανεώσιμων πηγών ενέργειας, διαθέτοντας όραμα για το μέλλον και για τη χρήση ανανεώσιμων πηγών ενέργειας με σκοπό την αντιμετώπιση των σημαντικών προβλημάτων που βρίσκονται μπροστά μας.
<P>
Πρέπει να υπάρξει γενική συναίνεση για μια τόσο σημαντική προσπάθεια και το σημείο εκκίνησής μας πρέπει να είναι μια σταδιακή προσέγγιση, διότι πιστεύω ότι απαιτείται μια συστημική πολιτική αν πράγματι θέλουμε να εφαρμόσουμε τις διάφορες ανανεώσιμες πηγές ενέργειας σε ολόκληρο το σύστημα.
<P>
Καταρχάς, θέλω να υπογραμμίσω ότι η βιομάζα συζητήθηκε επίσης σε βάθος στην Επιτροπή Περιβάλλοντος, καθώς και η σημασία μιας σταδιακής προσέγγισης, ιδίως σε ό,τι αφορά τη χρήση γεωργικών δασικών καταλοίπων και αστικών στερεών αποβλήτων, διότι η εκμετάλλευσή τους παρέχει ουσιαστικά πλεονεκτήματα, χωρίς να διαταράσσει την ισορροπία μεταξύ των χρήσεων ενέργειας, τροφίμων και πρώτων υλών.
<P>
Επομένως, αυτό που καλούμαστε να αντιμετωπίσουμε είναι ένα άκρως σημαντικό καθήκον και όχι μια ανέφικτη πρόκληση. Πρέπει επίσης να σημειωθεί γενική πρόοδος και στο σύστημα, και αναφέρομαι εδώ ιδίως στη θέρμανση, τη συμπαραγωγή και την τριπλή παραγωγή, ούτως ώστε να μπορούμε να εκμεταλλευθούμε πλήρως το περιεχόμενο των πόρων σε ενέργεια. Χρειαζόμαστε επίσης μια συνολική πολιτική που θα τονίζει και θα δίνει έμφαση στην ηλεκτρική ενέργεια που παράγεται από ανανεώσιμες πηγές ενέργειας, ούτως ώστε να παρέχονται επίσης κίνητρα για τη μετατροπή της βιομάζας σε αέριο, προετοιμάζοντας το έδαφος για μεγαλύτερο εξορθολογισμό και αποδοτικότητα.
<SPEAKER ID="081" NAME="Willem Schuth  " AFFILIATION="ALDE">
συντάκτης γνωμοδότησης της Επιτροπής Γεωργίας και Ανάπτυξης της Υπαίθρου. - (DE) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ την κ. Thomsen για την ισορροπημένη έκθεσή της. Στη συνέχεια θα παρουσιάσω εν συντομία τα κύρια σημεία της γνωμοδότησης της Επιτροπής Γεωργίας και Ανάπτυξης της Υπαίθρου.
<P>
" επιτροπή μας επιδοκιμάζει ρητά τον χάρτη πορείας για τις ανανεώσιμες πηγές ενέργειας ως σημαντική συνεισφορά στη βιώσιμη ανάπτυξη της Ευρώπης. Πρέπει να καταβάλουμε περισσότερες προσπάθειες για την επέκταση των ανανεώσιμων πηγών ενέργειας. " Ευρώπη πρέπει, από τη μια, να εξασφαλίσει τον ενεργειακό της εφοδιασμό και να περιορίσει την εξάρτησή της από εισαγωγές από το εξωτερικό, ενώ από την άλλη πρέπει να τηρήσουμε τις δεσμεύσεις μας για την προστασία του κλίματος.
<P>
Στο ενεργειακό μίγμα του μέλλοντος, η βιοενέργεια θα έχει επίσης κεντρικό ρόλο να διαδραματίσει στην τόνωση της γεωργικής απασχόλησης και της γεωργικής οικονομίας στην Ευρώπη. Παράλληλα, η προαγωγή της βιοενέργειας δεν πρέπει να οδηγήσει σε στρεβλώσεις του ανταγωνισμού. Οι κανόνες για την απόσυρση γαιών δεν ταιριάζουν πλέον στο σύστημα και θα πρέπει να καταργηθούν, εν μέρει και λόγω της έλλειψης γεωργικών εκτάσεων η οποία οφείλεται στον ανταγωνισμό μεταξύ της παραγωγής τροφίμων και της παραγωγής ανανεώσιμων πρώτων υλών.
<P>
Στη γνωμοδότησή της για την έκθεση του κ. Langen σχετικά με την ευρωπαϊκή στρατηγική για τη βιομάζα και τα βιοκαύσιμα, η επιτροπή μας είχε ήδη δώσει ιδιαίτερη βαρύτητα στην καθιέρωση ενός ευρωπαϊκού συστήματος πιστοποίησης. Αφενός, πρέπει να αποφύγουμε την επιβολή πρόσθετου διοικητικού φόρτου στους δικούς μας παραγωγούς με τη χρησιμοποίηση υφισταμένων ρυθμίσεων, όπως για παράδειγμα την πολλαπλή συμμόρφωση και, αφετέρου, τα βιοκαύσιμα που εισάγονται από τρίτες χώρες πρέπει και αυτά να πιστοποιούνται βάσει αυστηρών περιβαλλοντικών κριτηρίων, για να έχουμε ένα θετικό περιβαλλοντικό ισοζύγιο.
<P>
Στο πλαίσιο της προώθησης των βιοκαυσίμων, δεν πρέπει να εκχωρούμε τους διαθέσιμους πόρους πρωτίστως στον τομέα της έρευνας για τα βιοκαύσιμα δεύτερης γενιάς. Σημαντική ανάγκη για έρευνα υπάρχει ακόμα και σχετικά με τα βιοκαύσιμα πρώτης γενιάς. Πρέπει να δοθεί δέουσα προσοχή και στην έρευνα και την ανάπτυξη προγραμμάτων για τα αποκεντρωμένα μέσα παραγωγής βιοκαυσίμων εξαιτίας των πολλών πλεονεκτημάτων που παρουσιάζουν.
<SPEAKER ID="082" NAME="Pilar Ayuso">
εξ ονόματος της Ομάδας PPE-DE. - (ES) Το Ευρωπαϊκό Συμβούλιο του Μαρτίου 2007 ενέκρινε συμφωνία σύμφωνα με την οποία ότι η Ευρωπαϊκή Ένωση πρέπει να παράγει μέρος της συνολικής της ενέργειας από ανανεώσιμες πηγές ενέργειας.
<P>
Αύριο το Ευρωπαϊκό Κοινοβούλιο θα θέσει σε ψηφοφορία την έκθεση αυτή, στην οποία θα δώσουμε την υποστήριξή μας στις προτάσεις του Συμβουλίου και της Επιτροπής για την εκπόνηση μελλοντικής νομοθεσίας επί του θέματος. Θέλω να συγχαρώ την εισηγήτρια, κ. Thomsen, για μια εξαιρετική έκθεση η οποία βασίστηκε σε εκτεταμένες συζητήσεις με όλες τις πλευρές.
<P>
" έκθεση καλεί την Επιτροπή να υποβάλει πρόταση νομοθετικού πλαισίου για τις ανανεώσιμες πηγές ενέργειας και τονίζει τη σημασία της εκπόνησης και εφαρμογής σχεδίων δράσης για τις ανανεώσιμες πηγές ενέργειας σε κοινοτικό και εθνικό επίπεδο. Αυτά τα σχέδια πρέπει να προωθούν τις επενδύσεις, την καινοτομία και την έρευνα σε όλους τους τομείς που σχετίζονται με καθαρές πηγές ενέργειας χαμηλών εκπομπών αερίων. Γι' αυτό χρειαζόμαστε περισσότερες επενδύσεις στην έρευνα, την ανάπτυξη και την καινοτομία, για να διασφαλίσουμε ότι οι ανανεώσιμες πηγές ενέργειας θα επιτύχουν ένα επίπεδο ανταγωνιστικότητας ανάλογο με αυτό των συμβατικών πηγών ενέργειας.
<P>
Εμείς στην Ομάδα του ΕΛΚ-ΕΔ δεν υποστηρίζουμε δεσμευτικούς στόχους· πιστεύουμε ότι ο καταναγκασμός, καθώς και o καθορισμός τομεακών στόχων για τις ανανεώσιμες πηγές ενέργειας πρέπει να υπόκεινται στην επικουρικότητα.
<P>
Αυτό που υποστηρίζουμε είναι η έκκληση για ακόμη μεγαλύτερες προσπάθειες από τα κράτη μέλη σε ό,τι αφορά την έρευνα, τη στήριξη, τη μείωση της γραφειοκρατίας και την απλούστευση των διαδικασιών έγκρισης, ούτως ώστε να διευκολυνθεί η ανάπτυξη των ανανεώσιμων πηγών ενέργειας. Και, υπερασπιζόμενοι την εσωτερική αγορά, πιστεύουμε ότι ένα αποτελεσματικό και αποδοτικό εναρμονισμένο σύστημα στήριξης πρέπει να είναι ο μακροπρόθεσμος στόχος στην Ευρώπη, προκειμένου να διασφαλιστεί η αποδοτικότερη χρήση των τεχνολογιών ανανεώσιμης ενέργειας.
<P>
Καλούμε την Επιτροπή να διασφαλίσει ότι οιαδήποτε οδηγία πλαίσιο για τις ανανεώσιμες πηγές ενέργειας θα περιλαμβάνει μέτρα για την προώθηση της θέρμανσης και της ψύξης από ανανεώσιμες πηγές ενέργειας, που είναι οι λιγότερο ανεπτυγμένες τεχνολογίες μέχρι στιγμής.
<P>
Επίσης επιδοκιμάζουμε την πρόταση της Επιτροπής για προώθηση των βιοκαυσίμων και άλλων ανανεώσιμων πηγών ενέργειας στον τομέα των μεταφορών, και καλούμε την Επιτροπή και τα κράτη μέλη να εντείνουν τις προσπάθειές τους για την ανάπτυξη βιοκαυσίμων δεύτερης, ούτως ώστε να αποφευχθούν η σωρεία εντάσεων που προκύπτουν από την έλλειψη πρώτων υλών. Αυτή η έλλειψη δεν μπορεί να αποδίδεται στην ανάπτυξη των βιοκαυσίμων: υπάρχει μια σειρά παραγόντων που την προκαλούν, συμπεριλαμβανομένης της κοινής γεωργικής πολιτικής.
<SPEAKER ID="083" NAME="Reino Paasilinna">
εξ ονόματος της Ομάδας PSE. - (FI) Κύριε Πρόεδρε, θέλω να ευχαριστήσω τη συνάδελφό μου Britta Thomsen για αυτήν την έκθεση. Για μία ακόμη φορά ανάγει σε ευρωπαϊκό επίπεδο τη συζήτηση για την ενέργεια.
<P>
" δική μας βιομηχανία ενέργειας πλήττεται όχι μόνο από εξωγενείς παράγοντες αλλά και από τα δικά μας σφάλματα. Αυτά δεν πρέπει να λησμονούνται. Επιτρέψαμε, λόγου χάρη, τη μείωση της πλεονάζουσας παραγωγικής μας ικανότητας κατά 1% περίπου σε ετήσια βάση, και αυτό δημιουργεί ανασφάλεια.
<P>
Θέλω να επιστήσω την προσοχή σας καταρχάς στη θέση όσον αφορά την ηλεκτρική ενέργεια που παράγεται από ανανεώσιμες πηγές ενέργειας. " κ. Thomsen και εγώ συντάξαμε μια τροπολογία στην έκθεσή της γι' αυτό ακριβώς το θέμα. Είναι σημαντικό να υπάρξει κατάλληλη υποστήριξη για την ηλεκτρική ενέργεια που παράγεται από ανανεώσιμες πηγές ενέργειας. Οι ανανεώσιμες πηγές ενέργειας πρέπει επίσης να αποτελέσουν μέσο για την άμβλυνση της ένδειας σε καύσιμα. Οι βιομηχανικές χώρες πρέπει να αναπτύξουν τεχνικές και μεθόδους, προκειμένου να βοηθήσουν να διασφαλιστεί ότι τα φτωχά έθνη μπορούν να βασιστούν στον ενεργειακό εφοδιασμό. Τώρα η οικονομική ένδεια, η ένδεια πληροφοριών και η ενεργειακή ένδεια πλήττουν όλες τους ίδιους ανθρώπους.
<P>
Εν τω μεταξύ, στην Ευρώπη, δεν μπορεί να υπάρξει βιώσιμη ενιαία αγορά ενέργειας εφόσον τα κράτη μέλη δεν τηρούν από κοινού συναφθείσες συμφωνίες. Διαπιστώνεται, επομένως, ότι από την αλληλεγγύη στην ΕΕ φαίνεται τελικά ότι λείπει αλληλεγγύη.
<P>
" θέσπιση στόχων για την παραγωγή και τη χρήση ενέργειας συνιστά πάντα δύσκολο έργο, και πρέπει να βασίζεται σε αξιόπιστα επιστημονικά δεδομένα. Ειδικοί τομεακοί στόχοι για τις ανανεώσιμες πηγές ενέργειας σε εθνικό επίπεδο πρέπει, επομένως, να θεσπίζονται κατόπιν προσεκτικής εξέτασης. Οι συνθήκες που σχετίζονται με την ενέργεια ποικίλλουν σε τεράστιο βαθμό. Όταν υπολογίζουμε τους στόχους για τις ανανεώσιμες πηγές ενέργειας, πρέπει, για παράδειγμα, να συζητούμε με τα κράτη μέλη για τα συστήματα ελέγχου, τις ταξινομήσεις των βιοκαυσίμων για τις μεταφορές και το καθεστώς της πυρηνικής ενέργειας. " πυρηνική ενέργεια, ως μορφή ενέργειας που δεν παράγει εκπομπές αερίων, δεν πρέπει να αυξήσει τον στόχο για ανανεώσιμες πηγές ενέργειας.
<P>
" Επιτροπή έχει ταξινομήσει την τύρφη ως ορυκτό καύσιμο, μολονότι η Διακυβερνητική Ομάδα για τις Κλιματικές Μεταβολές των "νωμένων Εθνών την μετακίνησε σε αυτοτελή κατηγορία, κάπου μεταξύ ορυκτών καυσίμων και βιοκαυσίμων. Τώρα έχουμε στα χέρια μας νέα και θετικά αποτελέσματα από την έρευνα για τις συνέπειες της τύρφης στο κλίμα, σε ό,τι αφορά το υπόδειγμα κύκλου ζωής. Όταν ένα έλος υφίσταται εκμετάλλευση πρώτον για την παραγωγή τύρφης και εν συνεχεία είτε για αναδάσωση ή για καλλιέργεια φαλαρίδας της καλαμοειδούς, οι συνέπειες για το κλίμα είναι μικρότερες. Επί του παρόντος στο σύστημα εμπορίας εκπομπών αερίων η τύρφη έχει συντελεστή εκπομπής 106, ενώ ο άνθρακας μόνο 94,6, διότι στους υπολογισμούς δεν έχει ληφθεί ακόμα υπόψη ολόκληρος ο κύκλος ζωής από τη χρήση τύρφης. Αυτό πρέπει να διορθωθεί ταχέως, κύριε Επίτροπε.
<SPEAKER ID="084" NAME="Fiona Hall">
εξ ονόματος της Ομάδας ALDE. - (ΕΝ) Κύριε Πρόεδρε, θα ήθελα να ευχαριστήσω την εισηγήτρια για το εξαίρετο έργο της σε αυτήν την έκθεση. Οι ανανεώσιμες πηγές ενέργειας αποτελούν μέρος του ενεργειακού μίγματος στην Ευρώπη και μέρος της ευρωπαϊκής πολιτικής ενέργειας εδώ και πολλά χρόνια, και η έκθεση αυτή πολύ σωστά επισημαίνει γιατί ακόμη δεν αξιοποιούνται πλήρως τις δυνατότητες που προσφέρουν.
<P>
Ένα από τα προβλήματα είναι η πρόσβαση στο δίκτυο. Διαθέτουμε ένα δίκτυο διανομής ηλεκτρικής ενέργειας που είχε σχεδιαστεί ως μονής κατεύθυνσης, και σήμερα χρειάζεται να γίνουν τεχνικές προσαρμογές προκειμένου να μετατραπεί σε διπλής κατεύθυνσης και να μπορεί να χειρίζεται την αποκεντρωμένη παραγωγή ενέργειας. Τα κράτη μέλη θα έπρεπε να κάνουν περισσότερα, προκειμένου να απαλλαγούν από τους τεχνικούς και διοικητικούς φραγμούς που επί του παρόντος εμποδίζουν την επέκταση των ανανεώσιμων πηγών ενέργειας.
<P>
Οι μεγαλύτερες δυνατότητες για τις ανανεώσιμες πηγές ενέργειας εντοπίζονται στα δύο άκρα της κλίμακας. Αφενός, χρειαζόμαστε νέες δεσμεύσεις και επενδύσεις σε μεγάλης κλίμακας έργα ανανεώσιμων πηγών ενέργειας, όπως υπεράκτια αιολικά πάρκα στη Βόρεια Ευρώπη, ηλιακούς συλλέκτες γύρω από τη Μεσόγειο και παλιρροϊκά φράγματα. Την ίδια στιγμή, στο άλλο άκρο της κλίμακας, πρέπει να μεγιστοποιήσουμε τη χρήση των ανανεώσιμων πηγών ενέργειας σε οικιακό επίπεδο - τεχνολογίες όπως ηλιοθερμικοί, φωτοβολταϊκοί πίνακες, αντλίες θερμότητας και θέρμανση με βιομάζα. Επικροτώ ιδιαίτερα την παράγραφο 38, η οποία τονίζει την ανάγκη για υποχρεωτική χρήση τεχνολογιών ανανεώσιμων πηγών ενέργειας σε όλα τα νέα και τα ανακαινισμένα κτίρια.
<P>
Είναι καιρός να αναθεωρηθεί σημαντικά η οδηγία για την ενεργειακή απόδοση των κτιρίων, κυρίως διότι ο χάρτης πορείας για τις ανανεώσιμες πηγές ενέργειας πρέπει να συνεξεταστεί μαζί με το σχέδιο δράσης της ΕΕ για την ενεργειακή απόδοση. Ο δεσμευτικός στόχος για παραγωγή, έως το 2020, του 20% της ενέργειας της ΕΕ από ανανεώσιμες πηγές είναι πολύ πιθανότερο να επιτευχθεί εάν κατορθώσουμε να μειώσουμε τη συνολική κατανάλωση ενέργειας της ΕΕ. Ο καλύτερος τρόπος μείωσης των εκπομπών διοξειδίου του άνθρακα είναι να αυξάνεται διαρκώς το ποσοστό των ανανεώσιμων πηγών επί της διαρκώς μειούμενης ζήτησης σε ενέργεια.
<P>
Όσον αφορά τα βιοκαύσιμα, θα ήθελα να τονίσω ότι είναι απολύτως αναγκαίο όλα τα βιοκαύσιμα, είτε εισάγονται είτε παράγονται στην Ευρώπη, να πληρούν κριτήρια αειφορίας όσον αφορά την καθαρή εξοικονόμηση CO2, την προστασία της βιοποικιλότητας, τους υδάτινους πόρους και τις επιπτώσεις στην παραγωγή τροφίμων. Θεωρώ, όμως, ότι πρέπει να δεχθούμε τις διαβεβαιώσεις του Επιτρόπου και να συνεχίσουμε να στηρίζουμε τον στόχο του 10% για τα βιοκαύσιμα. Τον Δεκέμβριο, ωστόσο, θα χρειαστεί να εξετάσουμε πολύ προσεκτικά τις προτάσεις της Επιτροπής, προκειμένου να βεβαιωθούμε ότι πληρούν τα αυστηρά κριτήρια αειφορίας που ζητεί το Κοινοβούλιο.
<P>
Τέλος, αυτός ο χάρτης πορείας για τις ανανεώσιμες πηγές ενέργειας δεν πρέπει να είναι απλώς ένας χάρτης πορείας για την Ευρώπη. Στηρίζοντας τις επενδύσεις σε τεχνολογίες ανανεώσιμων πηγών ενέργειας στον αναπτυσσόμενο κόσμο, μπορούμε να επιτύχουμε δύο σημαντικούς στόχους. Πρώτον, η άκρως αναγκαία ανάπτυξη μπορεί να επιτευχθεί χωρίς το κόστος που συνεπάγονται για τον πλανήτη οι αυξημένες εκπομπές άνθρακα και, δεύτερον, οι αναπτυσσόμενες χώρες μπορούν να επιτύχουν, μέσω των ανανεώσιμων πηγών ενέργειας, έναν βαθμό ενεργειακής ανεξαρτησίας και ενεργειακής ασφάλειας. Μπορούν να προφυλαχθούν από τις κρίσεις στις τιμές των ορυκτών καυσίμων που έχουν καταστρέψει τόσο πολλές αναπτυσσόμενες οικονομίες στο παρελθόν.
<SPEAKER ID="085" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, κύριε Επίτροπε, μιλώντας εξ ονόματος της Ομάδας Ένωση για την Ευρώπη των Εθνών σε αυτήν τη συζήτηση σχετικά με τις ανανεώσιμες πηγές ενέργειας στην Ευρώπη, θέλω να ευχαριστήσω την κ. Thomsen που προετοίμασε μια περίπλοκη έκθεση για το θέμα αυτό.
<P>
Καταρχάς, η συντάκτρια της έκθεσης ορθώς λέει ότι το πιο σημαντικό ζήτημα, επίσης όσον αφορά το μέλλον των ανανεώσιμων πηγών ενέργειας στην Ευρώπη, είναι η ανάπτυξη μιας κοινής ευρωπαϊκής ενεργειακής πολιτικής. Δυστυχώς, δεν φαίνεται να σημειώνεται πρόοδος σε αυτόν τον τομέα, μολονότι υπήρξαν ορισμένες αόριστες υποσχέσεις περί συμπερίληψης αυτής της πολιτικής στη Μεταρρυθμιστική Συνθήκη της ΕΕ.
<P>
Έχουν περάσει σχεδόν δύο χρόνια αφότου η Πολωνία, που έχει ήδη βιώσει τις συνέπειες διισταμένων συμφερόντων ενεργειακής πολιτικής μεταξύ επιμέρους κρατών μελών, όπως επί παραδείγματι σε σχέση με την κατασκευή του ρωσογερμανικού αγωγού φυσικού αερίου στη Βαλτική, παρουσίασε κατευθυντήριες αρχές για τη δημιουργία ανάλογης κοινής ενεργειακής πολιτικής σε συνάντηση του Συμβουλίου της Ευρωπαϊκής Ένωσης. Δυστυχώς, αυτή η πρόταση δεν προσήλκυσε κανένα ενδιαφέρον εκείνη την εποχή, δεδομένου ότι αντέβαινε στα συμφέροντα της πλέον σημαντικής χώρας της ΕΕ, ήτοι της Γερμανίας.
<P>
Ευελπιστώ ότι αυτήν τη φορά η Ευρωπαϊκή Επιτροπή θα προσεγγίσει με σοβαρότερο τρόπο το καθήκον της προετοιμασίας μιας κοινής ενεργειακής πολιτικής.
<P>
Δεύτερον, για να δώσουμε στους παραγωγούς διαφόρων μορφών ανανεώσιμης ενέργειας καλύτερες δυνατότητες πρόσβασης στο δίκτυο διανομής σε διάφορες χώρες, είναι ζωτικής σημασίας να διαχωρίσουμε τους φορείς εκμετάλλευσης δικτύων διανομής από τους παραγωγούς ενέργειας. Αν δεν το πράξουμε αυτό, τότε οι παραγωγοί ηλεκτρικής ενέργειας που χρησιμοποιούν παραδοσιακές πηγές και οι οποίοι είναι επίσης είτε οι κύριοι είτε οι ελεγκτές των δικτύων μεταφοράς, δεν θα θέλουν να τα θέσουν στη διάθεση εκείνων που παράγουν ενέργεια από ανανεώσιμες πηγές.
<P>
Οι τελικές προτάσεις της Ευρωπαϊκής Επιτροπής σε σχέση με αυτό αντιμετώπισαν τη σθεναρή αντίθεση ισχυρών ενεργειακών συμφερόντων, κυρίως από τη Γαλλία και τη Γερμανία. Θα είναι ενδιαφέρον για εμάς τους βουλευτές του Ευρωπαϊκού Κοινοβουλίου να δούμε με ποιον τρόπο η Ευρωπαϊκή Επιτροπή χειρίζεται αυτήν την αντίθεση.
<P>
Τρίτον, οι στρατηγικοί στόχοι για ανανεώσιμες πηγές ενέργειας, η παραγωγή δηλαδή του 20% της συνολικής ενέργειας από ανανεώσιμες πηγές ενέργειας και η επίτευξη βελτίωσης της ενεργειακής απόδοσης κατά 20% έως το 2020, αξίζουν την προσοχή και την υποστήριξή μας. Θέλω να εκφράσω την ελπίδα ότι, για να επιτύχουμε αυτούς τους φιλόδοξους στόχους, η Ευρωπαϊκή Επιτροπή θα προτείνει τη θέσπιση κατάλληλων υποστηρικτικών μέσων όχι μόνο σε επίπεδο ΕΕ αλλά και σε επίπεδο κρατών μελών.
<P>
Θέλω να επιστήσω ιδιαίτερα την προσοχή στην παραγωγή βιοκαυσίμων, τα οποία όχι μόνο αυξάνουν την ποσότητα των ανανεώσιμων πηγών ενέργειας που χρησιμοποιείται, αλλά συνεπάγονται επίσης ότι οι γεωργικοί πόροι δεν χρησιμοποιούνται μόνο για την παραγωγή τροφίμων, μειώνοντας έτσι την υπερπαραγωγή. Με την ίδια λογική, δεν συμφωνώ με το επιχείρημα της συντάκτριας της έκθεσης ότι η παραγωγή βιοκαυσίμων μπορεί να καταλήξει σε αύξηση των τιμών των τροφίμων και ότι, επομένως, θα είναι αναγκαίο να ανοίξουμε την αγορά της ΕΕ σε τρόφιμα προερχόμενα από τρίτες χώρες.
<SPEAKER ID="086" NAME="David Hammerstein">
εξ ονόματος της Ομάδας Verts/ALE. - (ES) Κύριε Πρόεδρε, το μέλλον είναι ήδη εδώ. Έχει έρθει η ώρα για τις ανανεώσιμες πηγές ενέργειας, και μόνο μια ώθηση στις ανανεώσιμες πηγές ενέργειας, μαζί με μια πολύ μεγαλύτερη ενεργειακή αποδοτικότητα, μπορεί να μας βοηθήσει να αντιμετωπίσουμε την κρίση της κλιματικής αλλαγής και την κρίση του ενεργειακού εφοδιασμού. Είμαι ευγνώμων για αυτήν την εξαιρετική έκθεση. Μπορούμε να σχεδιάσουμε μια μεσοπρόθεσμη και μακροπρόθεσμη πορεία για την προώθηση των ανανεώσιμων πηγών ενέργειας και την παρότρυνση των απρόθυμων, οι οποίοι, όπως βλέπω, εξακολουθούν να είναι αρκετοί.
<P>
" έκθεση ζητεί μετ' επιτάσεως από την Επιτροπή να εκπονήσει νομοθεσία πλαίσιο για την προώθηση της θέρμανσης και της ψύξης από ανανεώσιμες πηγές ενέργειας. Απευθύνει έκκληση για τη διαμόρφωση, στην αγορά ενέργειας, ίσων όρων ανταγωνισμού για τις ανανεώσιμες πηγές ενέργειας και την ενίσχυση του συστήματος εμπορίας εκπομπών, μέσω της εσωτερικοποίησης του κόστους των ρυπογόνων πηγών ενέργειας και της κατάργησης των τεράστιων, παράλογων επιδοτήσεων για τα ορυκτά καύσιμα. Επιδιώκει την προώθηση της παράκτιας αιολικής ενέργειας, λαμβάνει σταθερή θέση για την ηλιοθερμική ενέργεια υψηλής θερμοκρασίας και ζητεί αύξηση της χρηματοδότησης για την έρευνα στον τομέα της αποθήκευσης των ανανεώσιμων πηγών ενέργειας και για την προσαρμογή των εθνικών δικτύων. Τέλος, ζητεί από την Επιτροπή να εκπονήσει ένα σχέδιο δράσης υπέρ της οικολογικής κατασκευής κτιρίων, δεδομένου ότι το 40% της συνολικής ενέργειας της ΕΕ χρησιμοποιείται σε κτίρια.
<P>
Και τώρα ερχόμαστε σε ένα επίμαχο σημείο. " συζήτηση για τα βιοκαύσιμα θέτει ένα ηθικό ζήτημα και μια ερώτηση αρχής: να τρώμε ή να οδηγούμε; Αν εγκρίνουμε έναν δεσμευτικό στόχο της τάξεως του 10% για τα βιοκαύσιμα σε αυτήν την έκθεση, θα πρέπει να έχουμε επίγνωση ότι τροφοδοτούμε μια σύγκρουση μεταξύ, αφενός, 800 εκατομμυρίων οδηγών αυτοκινήτων και, αφετέρου, 2 000 εκατομμυρίων ανθρώπων που ανήκουν στα πλέον φτωχά στρώματα στη γη, οι οποίοι ανταγωνίζονται για τον ίδιο καρπό.
<P>
" ευφορία που δημιουργείται από τα βιοκαύσιμα μπορεί να θέσει σε κίνδυνο τον εφοδιασμό της Ευρώπης και του κόσμου σε τρόφιμα. Και δεν ξέρουμε καν αν το ενεργειακό ισοζύγιο είναι θετικό. Δεδομένης της αύξησης των τιμών του πετρελαίου, γίνεται μέρα με τη μέρα ολοένα και φτηνότερη η καύση δημητριακών και όχι η παραγωγή άρτου ή η εκτροφή γαλακτοφόρων αγελάδων. Πρέπει, επομένως, να προχωρήσουμε με μεγάλη προσοχή και να μην υιοθετήσουμε δεσμευτικούς στόχους, οι οποίοι, επιπλέον, έχουν ήδη αμφισβητηθεί από σημαντικούς διεθνείς οργανισμούς και πολλούς επιστήμονες. Δεν μπορούμε να επιτρέψουμε στη θεραπεία να είναι χειρότερη από την ασθένεια. Σε αυτό το κρίσιμο θέμα, πρέπει να βασιστούμε στη σύνεση και να εφαρμόσουμε την αρχή της πρόληψης.
<SPEAKER ID="087" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε Επίτροπε, σύμφωνα με πρόβλεψη του Διεθνούς Οργανισμού Ενέργειας, το πετρέλαιο θα καταστεί εξαιρετικά σπάνιος φυσικός πόρος σε μια πενταετία. Το φυσικό αέριο θα καταστεί ακόμα σπανιότερο μέχρι τα τέλη της δεκαετίας.
<P>
Σήμερα, το 80% της ενέργειας της ΕΕ παράγεται με τη χρήση ορυκτών καυσίμων, κυρίως πετρελαίου και φυσικού αερίου. Αυτός είναι ο λόγος που είναι αναγκαία η πρόταση οδηγίας της Επιτροπής σχετικά με την αύξηση της χρήσης των ανανεώσιμων πηγών ενέργειας.
<P>
Οι ανανεώσιμες πηγές ενέργειας αντιστοιχούν σήμερα σε λιγότερο από το 6% της ενέργειας που καταναλώνεται στην ΕΕ. Από το ποσοστό αυτό, η βιομάζα και η αποτέφρωση αποβλήτων αντιστοιχούν στο 4,2%, η υδροηλεκτρική ενέργεια στο 1,5%, η αιολική ενέργεια στο 0,3%, η γεωθερμική ενέργεια στο 0,3% και η ηλιακή ενέργεια σε αμελητέο ποσοστό.
<P>
Ο στόχος να αυξηθεί το μερίδιο των ανανεώσιμων πηγών ενέργειας στο 20%, με άλλα λόγια να τριπλασιαστεί έως το 2020, μοιάζει υπερβολικά φιλόδοξος. Από την άλλη πλευρά, το Ευρωπαϊκό Κοινοβούλιο είχε προηγουμένως αποφασίσει να ζητήσει ακόμη περισσότερα: 25% έως το 2020 και σχεδόν 50% έως το 2040.
<P>
" πρόταση της Επιτροπής για 20% αναφέρεται σε έναν μέσο κοινοτικό όρο. Μόνο η Λεττονία, η Σουηδία, η Φινλανδία και η Αυστρία υπερβαίνουν αυτόν τον στόχο σήμερα, αυτές όμως οι χώρες δεν γλιτώνουν από την οδηγία: αντιθέτως, καθορίζονται για αυτές υψηλότεροι στόχοι. Οι μεγαλύτερες χώρες της ΕΕ είναι ουραγός, με το "νωμένο Βασίλειο στο 2%, τη Γερμανία στο 4%, την Πολωνία στο 5% και τη Γαλλία, την Ισπανία και την Ιταλία στο 6%.
<P>
Αν θέλουμε πράγματι να επιτευχθεί ο στόχος του 20% που ορίζεται στην οδηγία, αυτό θα εξαρτηθεί από το πόσο πρόθυμα και ικανά είναι τα μεγάλα κράτη μέλη να αυξήσουν τη χρήση των ανανεώσιμων πηγών ενέργειας. Θα ήταν ενδιαφέρον να μάθουμε με ποιον τρόπο θα το πράξουν. Αν υποστηρίζουν την οδηγία μόνο στα λόγια, η Επιτροπή δεν θα διαθέτει τρόπο να τα εξαναγκάσει να την εφαρμόσουν. Ενδέχεται, όμως, να εξαναγκαστούν από εξωγενείς προς την ΕΕ περιστάσεις, συνεπεία της ανόδου των τιμών του πετρελαίου και του φυσικού αερίου και ως αποτέλεσμα του ρυπογόνου τρόπου ζωής μας.
<SPEAKER ID="088" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, η έκθεση της κ. Thomsen ορθώς υπεραμύνεται μιας σθεναρής προσέγγισης, προκειμένου να εξασφαλιστεί ότι οι ανανεώσιμες πηγές ενέργειας θα αντιστοιχούν σε μείζον ποσοστό της συνολικής μας χρήσης ενέργειας. Τα ορυκτά καύσιμα είναι εξάλλου πεπερασμένα και η χρήση των ανανεώσιμων πηγών ενέργειας μειώνει τον όγκο των εκπομπών αερίου που προκαλούν φαινόμενο του θερμοκηπίου. Δημιουργεί, επίσης, τη διαφοροποίηση που χρειαζόμαστε για να μειώσουμε την εξάρτησή μας από έναν ή δύο ενεργειακούς πόρους. Συντάσσομαι ανεπιφύλακτα με την εισηγήτρια όταν λέει ότι τα βιοκαύσιμα πρέπει να χρησιμοποιούνται μόνο με υπεύθυνο τρόπο. " ΕΕ πρέπει να εργαστεί για την επίτευξη διεθνών συμφωνιών που θα διασφαλίζουν ότι τα κριτήρια αειφορίας μπορούν να εφαρμοστούν στα βιοκαύσιμα στο πλαίσιο του ΠΟΕ. Έχει μεγάλη σημασία τι είδους βιοκαύσιμα χρησιμοποιούμε, με ποιον τρόπο καλλιεργούνται και με ποιον τρόπο χρησιμοποιούνται. Τα βιοκαύσιμα έχουν βιώσιμο χαρακτήρα μόνο εάν ολόκληρος ο κύκλος από τον παραγωγό στον χρήση έχει τον ελάχιστο δυνατό αντίκτυπο στο περιβάλλον. Αυτό σημαίνει ότι η βιομάζα δεν πρέπει μόνο να παράγεται με βιώσιμο τρόπο, αλλά και η καύση της να γίνεται με βιώσιμο τρόπο. Στην παραγωγή, αυτό σημαίνει ότι πρέπει να φυτεύονται εκ νέου φυτά μετά τη συγκομιδή. Στην καύση αυτό σημαίνει, για παράδειγμα, ότι το όριο εκπομπής πρέπει να είναι τόσο αυστηρό όσο και για τα άλλα καύσιμα.
<P>
Απαιτούνται, επίσης, πιο εκτεταμένες στρατηγικές επιλογές σε περίπτωση ανεπιθύμητων συνεπειών, όπως είναι η αποψίλωση παρθένων δασών και το ανταγωνιστικό πρόταγμα περί εφοδιασμού τροφίμων. Ιδίως στις φτωχές χώρες, η παραγωγή βιομάζας ασκεί πίεση στην καλλιεργήσιμη γη και ωθεί προς τα πάνω τις τιμές των τροφίμων. Τι ειδικά μέτρα πολιτικής εξετάζει να λάβει η Επιτροπή για την εξάλειψη αυτών των ανεπιθύμητων συνεπειών;
<P>
Τέλος, η εισηγήτρια θέλει να ληφθούν δεόντως υπόψη οι διαφορετικές περιστάσεις που ισχύουν στα κράτη μέλη. Ένα όμως κράτος μέλος έχει μεγαλύτερο δυναμικό για την εκμετάλλευση της ηλιακής ενέργειας, ενώ ένα άλλο ενδέχεται να μπορεί να εκμεταλλευτεί καλύτερα την αιολική ενέργεια. Επομένως, ένα εναρμονισμένο σύστημα, του είδους που εξετάζει η έκθεση σε πιο μακροπρόθεσμη βάση, δεν είναι προφανές. Ένα σύστημα υποστήριξης είναι πιο αποτελεσματικό όταν στρέφεται σε αυτούς τους ενεργειακούς πόρους με το μεγαλύτερο δυναμικό και αυτό, κύριε Πρόεδρε, διαφέρει από το ένα κράτος μέλος στο άλλο.
<SPEAKER ID="089" NAME="Giles Chichester" AFFILIATION="PPE-DE">
(EN) Κύριε Πρόεδρε, επιτρέψτε μου καταρχάς να συγχαρώ την κ. Thomsen για την προσπάθεια και την αφοσίωσή της σε σχέση με την έκθεση αυτή. Κύριε Πρόεδρε, επιτρέψτε μου να σας υπενθυμίσω ότι προερχόμαστε από ένα πολιτικό κόμμα που σκέπτεται "πράσινα" αλλά ψηφίζει "γαλάζια", και αυτό με οδηγεί στο γενικό συμπέρασμα ότι καταρχήν είμαστε όλοι υπέρ των ανανεώσιμων πηγών ενέργειας. Ωστόσο, υποστηρίζουμε ρεαλιστικές, εφικτές ανανεώσιμες μορφές ενέργειας, όχι ακριβές επιδοτήσεις για ανέφικτους στόχους. Και πρέπει να ειπωθεί ότι φέτος η Επιτροπή και το Συμβούλιο έθεσαν ορισμένους υπέρμετρα φιλόδοξους στόχους.
<P>
Θα ήθελα να αναφερθώ εν συντομία στο δίλημμα που θέτουν μεγάλης κλίμακας υδροηλεκτρικά ή παλιρροϊκά σχέδια, ή μια μεγάλης κλίμακας στροφή σε καλλιέργειες βιομάζας, επειδή καθένα από αυτά έχει πλεονεκτήματα, έχει όμως και περιβαλλοντικές επιπτώσεις και κόστος. Για παράδειγμα, στην περιφέρεια που εκπροσωπώ, η πρόταση για το σχέδιο παλιρροϊκής ενέργειας του Severn παρέχει τεράστιες δυνατότητες παραγωγής ηλεκτρικής ενέργειας, αλλά συνεπάγεται και εξίσου τεράστιο κόστος. Οι τελευταίες εκτιμήσεις μιλούν για 20 δισεκατομμύρια ευρώ, ποσό που φαντάζει τεράστιο στον καθένα. Το κόστος αυτό, ωστόσο, δικαιολογείται εν μέρει λόγω της εξοικονόμησης εκπομπών CO2 και εν μέρει λόγω της αποτροπής ζημιών από πλημμύρες, και η αξία της παραγόμενης ηλεκτρικής ενέργειας δεν είναι παρά ένα μικρό μέρος. Έπειτα, πρέπει να εξετάσουμε τον τεράστιο περιβαλλοντικό αντίκτυπο ενός τέτοιου σχεδίου στο Κανάλι του Μπρίστολ και στα ιδιαίτερα χαρακτηριστικά του, όπως το παλιρροϊκό κύμα του Severn, μια ιδιαιτερότητα της περιοχής, και τους γύρω υγροτόπους. Επομένως, κατά την άποψή μου, υπάρχει ένα δίλημμα, μια σύγκρουση μεταξύ των δύο συμφερόντων, και το ίδιο ισχύει στην περίπτωση της μεγάλης κλίμακας στροφής στην παραγωγή ευλαλίας ή σε άλλες ενεργειακές καλλιέργειες.
<P>
Πρέπει να είμαστε ρεαλιστές όταν θεσπίζουμε δεσμευτικούς στόχους που δεν μπορούν ή δεν πρόκειται να επιτευχθούν. Εμείς στην Ευρωπαϊκή Ένωση έχουμε μακρά παράδοση στην έγκριση αξιοθαύμαστων στόχων που στη συνέχεια αδυνατούμε να επιτύχουμε. Εάν συνεχίσουμε στο ίδιο πνεύμα, θα διακυβεύσουμε την αξιοπιστία της νομοθετικής διαδικασίας. Εάν εγκρίνουμε κανονισμούς που απαιτούν αλλαγές στη συμπεριφορά των πολιτών, τότε πιστεύω ότι πρέπει να διαθέτουμε τα μέσα, είτε προβλέποντας επαρκή χρόνο για την αλλαγή είτε μέσω οικονομικού χαρακτήρα κινήτρων σε συνδυασμό με το μαστίγιο της νομοθεσίας.
<P>
Τέλος, δεν πρέπει να ξεχνούμε τις τεράστιες δυνατότητες που παρέχει η ενεργειακή απόδοση· αυτό όμως πρέπει να το συζητήσουμε άλλη στιγμή.
<SPEAKER ID="090" NAME="Πρόεδρος">
Κύριε Chichester, νομίζω ότι δεν ακούσατε τον Επίτροπο που παρέθεσε μεγάλο μέρος της ομιλίας του Gordon Brown στο συνέδριο του Εργατικού Κόμματος σήμερα, ή είχατε αλλού στραμμένη την προσοχή σας, αλλά βρήκαμε την παρέμβαση αυτή εξαιρετικά ενδιαφέρουσα.
<SPEAKER ID="091" NAME="Mechtild Rothe" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω θερμά την εισηγήτρια κ. Thomsen. Πρόκειται για μία καλή έκθεση. Ελπίζω ότι την Τετάρτη θα εγκριθεί με παρόμοια σαφή πλειοψηφία όπως στην επιτροπή, γιατί παρά τα κάπως επικριτικά λόγια του κ. Chichester, στην επιτροπή επιτύχαμε μία μεγάλη πλειοψηφία, σχεδόν ομοφωνία, για την έκθεση αυτή. " έκθεση είναι λοιπόν καλή αλλά και σημαντική και απαραίτητη. Γνωρίζετε ότι η Επιτροπή προετοιμάζει τώρα την οδηγία πλαίσιο για την εφαρμογή των αποφάσεων της εαρινής συνόδου κορυφής, δηλαδή την επίτευξη 20% ανανεώσιμων ενεργειών μέχρι το 2020. Ο Επίτροπος μίλησε γι' αυτό, και είναι καλό ότι είπε ξεκάθαρα πως η έκθεση Thomsen θα παίξει τον ανάλογο ρόλο σε αυτήν τη διαδικασία.
<P>
Ποιο είναι τώρα το ζητούμενο και τι έχει πραγματικά σημασία; Πρώτον, διαθέτουμε επιτυχημένες οδηγίες, ιδίως για την ηλεκτρική ενέργεια αλλά και για τα βιοκαύσιμα. Επομένως, το θέμα είναι να εφαρμοστούν, να ενισχυθούν και να βελτιωθούν αυτές οι επιτυχημένες οδηγίες, όπως υπογραμμίζεται στην έκθεση Thomsen.
<P>
Δεύτερον, πρέπει να εκπληρωθεί η υπόσχεση που μας έδωσε ο Επίτροπος πέρυσι στην Ολομέλεια, ότι θα συμπεριληφθούν ανάλογα η θέρμανση και η ψύξη προκειμένου να ελαχιστοποιηθούν τα ελλείμματα που έχουμε στον τομέα αυτό και να επιτευχθεί καλύτερη διείσδυση στην αγορά. Μέχρι τώρα η προσέγγισή μας είναι καθαρά τομεακή, και πιστεύω ότι δεν θα πρέπει να την εγκαταλείψουμε. Ακόμα, είναι εξαιρετικά σημαντικό να περιλαμβάνονται στα εθνικά σχέδια δράσης πραγματικά σαφείς τομεακοί στόχοι, δεσμευτικοί στόχοι, για να μπορεί να επιτευχθεί και εδώ μεγάλη ανάπτυξη των διαφόρων τεχνολογιών.
<P>
Πολύ σημαντικό είναι το ερώτημα πώς θα κατανεμηθεί το 20% στα κράτη μέλη. Τώρα πρέπει πραγματικά να γίνει μία δίκαιη κατανομή βαρών -ή καλύτερα δυνατοτήτων- μία κατανομή που θα έχει πραγματικά ως μόνο κριτήριο το δυναμικό και τις ήδη επιτευχθείσες επιδόσεις, αυτά που έχουν ήδη γίνει στις εν λόγω χώρες. Εδώ πρέπει λοιπόν να υιοθετήσουμε μία πολύ σαφή προσέγγιση.
<P>
Χαίρομαι, διότι στην έκθεση αναφέρεται ρητά πως πρόκειται μόνο για τις ανανεώσιμες ενέργειες και όχι για τις ενέργειες που παράγουν χαμηλές εκπομπές CO2. Ευχαριστώ και πάλι για τη διευκρίνιση του Επιτρόπου Piebalgs ότι εδώ πρόκειται πραγματικά για τις ανανεώσιμες ενέργειες.
<P>
Νομίζω ότι τώρα ο Επίτροπος φέρει μεγάλη ευθύνη. Είδαμε ότι μετά την υποβολή της οδηγίας για την ηλεκτρική ενέργεια σημειώθηκε πραγματικά μια νέα ώθηση. Ελπίζω ότι το ίδιο θα συμβεί μετά την οδηγία πλαίσιο που ελπίζω ότι θα εκδοθεί πριν από το τέλος του έτους.
<SPEAKER ID="092" NAME="Lena Ek" AFFILIATION="ALDE">
(ΕΝ) Κύριε Πρόεδρε, ο Τσόρτσιλ κάποτε είπε ότι ο καλύτερος τρόπος να κάνεις ένα έργο να φανεί δύσκολο είναι να το αναβάλεις, και νομίζω ότι αυτό περιγράφει καλά τη συζήτηση για την ενέργεια στην Ευρώπη σήμερα. Απαντώντας στον κ. Chichester, που λέει ότι σκέπτεται "πράσινα" και ψηφίζει "γαλάζια", λοιπόν ίσως αυτό που απομένει είναι να ενεργεί κιόλας "πράσινα".
<P>
" πρόταση της Επιτροπής και οι αποφάσεις που έχουν ληφθεί σχετικά με την παραγωγή του 20% της συνολικής κατανάλωσης ενέργειας στην Ευρώπη από ανανεώσιμες πηγές έως το 2020 είναι πράγματι εξαιρετικές. Είναι επίσης θετικό το ότι όλοι βλέπουν -οι ψηφοφόροι, η βιομηχανία και οι πολίτες στην Ευρώπη- ότι το Κοινοβούλιο, χάρη στο έργο της κ. Thomsen στην έκθεση αυτή, είναι επίσης πολύ αποφασισμένο ότι αυτός είναι ένας καλός τρόπος να εργαστούμε και ότι αυτός είναι ο τρόπος που πρέπει να ακολουθήσουμε.
<P>
Είναι άραγε εφικτό; Υπάρχουν φυσικά ερωτηματικά όταν τίθενται ερωτήματα. Θεωρώ ότι είναι απολύτως εφικτό. Εάν εξετάσουμε τι μπορεί να γίνει στη βιομηχανία με την τριπλή παραγωγή και τη χρήση ανανεώσιμων πηγών ενέργειας, είναι απολύτως εφικτό. Στα νοικοκυριά, στη θέρμανση και την ψύξη, είναι επίσης απολύτως εφικτό, το ίδιο και στον κλάδο των μεταφορών. Είμαι ιδιαίτερα ευτυχής για το γεγονός ότι, σε συνδυασμό με αυτό που έχουμε μπροστά μας για τις ανανεώσιμες πηγές ενέργειας, τροποποιούνται και άλλοι ισχύοντες ευρωπαϊκοί κανονισμοί. Είναι καιρός να αυξήσουμε το ποσοστό αιθανόλης στη βενζίνη, και με τις νέες αποφάσεις θα φτάσουμε τουλάχιστον στο ήμισυ του ποσοστού που ισχύει στη Βραζιλία. Θεωρώ ότι είναι πλέον καιρός να συζητήσουμε εάν θα προσθέσουμε και το βιοαέριο και το φυσικό αέριο, που αποτελεί τον καλύτερο τρόπο να φτάσουμε στους όγκους που χρειαζόμαστε. Όταν το κάνουμε αυτό, η αγορά υπάρχει ήδη, οπότε η ανάπτυξη θα πάρει τον δρόμο της, βήμα-βήμα.
<P>
Φυσικά υπάρχουν ορισμένες ευθύνες. Το σχέδιο δράσης για τις ανανεώσιμες πηγές ενέργειας -τόσο σε ευρωπαϊκό όσο και σε εθνικό επίπεδο- πρέπει να είναι καλό και να τεθεί γρήγορα σε εφαρμογή.
<P>
Ο δεύτερος τομέας που θέλω να επισημάνω είναι η φορολογία. Αδυνατώ να κατανοήσω γιατί φορολογούμε τον κόσμο βάσει συμπεριφορών που θέλουμε να εκδηλώνουν σε ό,τι αφορά καύσιμα διαφορετικών ειδών.
<P>
Το τρίτο ζήτημα αφορά τη ρύθμιση, όπου μπορούμε να κάνουμε ακόμη πολλά και όπου πρέπει να κάνουμε ορισμένες εκκαθαρίσεις στο ευρωπαϊκό σύστημα.
<P>
Τέλος, νομίζω ότι βρισκόμαστε εν τω μέσω μιας μηχανολογικής επανάστασης και αυτό θα έχει συνέπειες αντίστοιχες εκείνων της μετάβασης από τον ατμό στον ηλεκτρισμό, και τώρα περνούμε από την ηλεκτρική στην ευφυή ενέργεια, και αυτό είναι ένα πολύ καλό βήμα προόδου.
<SPEAKER ID="093" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, ο χάρτης πορείας για τις ανανεώσιμες πηγές ενέργειας αποτελεί σημαντικό έγγραφο, χάρη στο οποίο θα είναι εφικτή η παραγωγή ανανεώσιμης ενέργειας.
<P>
" διαρκής αύξηση των τιμών του πετρελαίου και του αερίου θα μπορούσε να συμβάλει στην επίτευξη των στόχων που απαριθμούνται. " Ευρωπαϊκή Ένωση διαθέτει μόνον το 2% περίπου των παγκόσμιων πόρων αερίου και πετρελαίου. " οικονομία της εξαρτάται και θα εξακολουθήσει να εξαρτάται από την τιμή των πρώτων υλών, καθώς και από την πολιτική σταθερότητα στις πετρελαιοπαραγωγούς περιοχές.
<P>
Για τον λόγο αυτό, ο στόχος παραγωγής του 20% της ενέργειας από ανανεώσιμες πηγές μοιάζει μη ικανοποιητικός. " Ευρωπαϊκή Ένωση οφείλει να ακολουθήσει μια πολιτική διαφοροποίησης σε ό,τι αφορά την παραγωγή ηλεκτρικής ενέργειας, η οποία θα λαμβάνει υπόψη τις διαφορετικές δυνατότητες παραγωγής ανανεώσιμης ενέργειας σε διάφορες χώρες και περιοχές. Πρέπει να εκπονηθούν σχέδια τοπικής και περιφερειακής δράσης με σκοπό την παραγωγή ανανεώσιμης ενέργειας και την εξοικονόμηση ενέργειας, και πρέπει να τυγχάνουν της στήριξης των τοπικών κυβερνήσεων, των εθνικών κυβερνήσεων και της Ευρωπαϊκής Ένωσης.
<P>
Προτεραιότητα θα πρέπει να δοθεί σε ερευνητικά προγράμματα που σχετίζονται με την παραγωγή ενέργειας. Επίσης, όπου κρίνεται απαραίτητο, θα πρέπει επίσης να εξεταστεί το ενδεχόμενο ανάπτυξης της πυρηνικής ενέργειας, η οποία μειώνει τις εκπομπές CO2. Θα ήθελα να ευχαριστήσω την εισηγήτρια, κ. Thomsen, για μια εξαιρετικά φιλόδοξη έκθεση.
<SPEAKER ID="094" NAME="Claude Turmes" AFFILIATION="Verts/ALE">
(DE) Κύριε Πρόεδρε, θα ήθελα αρχικά να συγχαρώ θερμά την κ. Thomsen για αυτήν την καλή και ολοκληρωμένη έκθεση. " έκθεση αυτή, που ελπίζω ότι θα τύχει μεγάλης πλειοψηφίας, συνεχίζει την παράδοση αυτού του Σώματος που παροτρύνει το Συμβούλιο και την Επιτροπή να προωθήσουν τις ανανεώσιμες ενέργειες.
<P>
Θα ήθελα να αναφερθώ εν συντομία στο κεντρικό θέμα που θα τεθεί τις επόμενες λίγες εβδομάδες, όταν η Επιτροπή υποβάλει την πρόταση οδηγίας της. Το θέμα αυτό είναι η επενδυτική ασφάλεια. Χρειαζόμαστε επενδύσεις για να φθάσουμε σε αυτό το 20%. Πρέπει να εξετάσουμε πότε και πού πραγματοποιήθηκαν επιτυχείς επενδύσεις τα τελευταία 6-8 χρόνια. Στην Ευρώπη υπάρχουν δύο συστήματα: το σύστημα των εγγυημένων τιμών τροφοδότησης και το σύστημα των πράσινων πιστοποιητικών. Το 90% όλων των ανανεώσιμων πηγών ενέργειας, πλην των μεγάλων υδροηλεκτρικών έργων, έχει παραχθεί με το σύστημα των εγγυημένων τιμών τροφοδότησης. Αυτό είναι φθηνότερο από το σύστημα των πράσινων πιστοποιητικών και, το κυριότερο, επέτρεψε την εμφάνιση νέων παραγόντων στην αγορά ηλεκτρικής ενέργειας.
<P>
Όλα αυτά τα αριθμητικά στοιχεία προέρχονται από την τελευταία έκθεση της Επιτροπής του Δεκεμβρίου του 2006. Αυτά που ακούω τώρα μού προξενούν κάποια έκπληξη. Υπάρχουν πληροφορίες ότι προφανώς στην Επιτροπή θα υπάρξει πλειοψηφία υπέρ της κατάργησης αυτού του καλού συστήματος και της σύστασης συστήματος εμπορίας πράσινων πιστοποιητικών.
<P>
Κύριε Επίτροπε, δεν μπορώ παρά να σας απευθύνω έντονη προειδοποίηση να μην ακολουθήσετε αυτήν την στρατηγική η οποία θα ευνοούσε μόνο τους μεγάλους και κυρίαρχους ενεργειακούς ομίλους, π.χ. τους E.ON, RWE, EDF και άλλους, γιατί θα οδηγήσει σε έλλειψη επενδυτικής ασφάλειας και θα εμποδίσει μελλοντικές επενδύσεις νέων παραγόντων. Θα κριθείτε ανάλογα με το αν έγιναν επενδύσεις σε τοπικό επίπεδο, και μάλιστα με ευρέως εγγυημένη ασφάλεια και όχι με έναν τυχαίο μηχανισμό όπως τα πράσινα πιστοποιητικά.
<SPEAKER ID="095" NAME="Vladimír Remek" AFFILIATION="GUE/NGL">
(CS) Κυρίες και κύριοι συνάδελφοι, δεν χωρεί αμφιβολία ότι η Ευρώπη πρέπει να εργαστεί σκληρότερα για την ανάπτυξη ανανεώσιμων πηγών ενέργειας, είτε διότι άλλες πηγές ενέργειας μειώνονται ταχέως είτε διότι στο όλο ενεργειακό μίγμα οι ανανεώσιμες πηγές ενέργειας αντιπροσωπεύουν ένα σημαντικό μέσο για τη μείωση των εκπομπών. Αναφέρθηκα σκόπιμα σε ολόκληρο το ενεργειακό μίγμα, αφού θεωρώ ότι εν προκειμένω είναι θεμελιώδης παράγοντας.
<P>
Κατά τη γνώμη μου, όταν αναπτύσσονται ανανεώσιμες πηγές ενέργειας, και ιδίως όταν θεσπίζονται οι κανόνες για μια τέτοια εξέλιξη, πρέπει να σκεφθούμε προσεκτικά με ποιον τρόπο θα προχωρήσουμε. Στόχος μας δεν είναι να επιτύχουμε το επιδιωκόμενο ποσοστιαίο επίπεδο ανανεώσιμων πηγών ενέργειας αλλά να περιορίσουμε τις εκπομπές και να μειώσουμε τον βαθμό εξάρτησης από άλλες πηγές. Κατά συνέπεια, δεν πρέπει να λησμονούμε το ενεργειακό μίγμα. Όπως καταδείχθηκε από την πρακτική εφαρμογή άλλων άξιων και φιλόδοξων στόχων και από δηλώσεις, μεταξύ άλλων εδώ στο Ευρωπαϊκό Κοινοβούλιο, δεν πετυχαίνουμε τίποτα με το να καθορίζουμε απλώς ποσοστώσεις χωρίς να λαμβάνουμε υπόψη τις γεωγραφικές, οικονομικές και άλλες συνθήκες που είναι χαρακτηριστικές κάθε χώρας ή περιοχής. Πρέπει να προχωρήσουμε προσεκτικά, ούτως ώστε να παραμείνουμε ανταγωνιστικοί σε σύγκριση με άλλες χώρες. Πρέπει επίσης να θυμόμαστε ότι ορισμένες ανανεώσιμες πηγές ενέργειας, για παράδειγμα η ηλιακή ή η αιολική ενέργεια, απαιτούν σημαντικούς οικονομικούς πόρους.
<P>
Κατά συνέπεια, "ναι" στις ανανεώσιμες πηγές ενέργειας αλλά "όχι" σε μια στρατευμένη επίθεση χωρίς τεκμηριωμένη συζήτηση και επιχειρήματα. Πράγματι, η ενέργεια από ανανεώσιμες πηγές εξακολουθεί να μην είναι φθηνή· πολλές χώρες και καταναλωτές απλώς δεν μπορούν να επωμιστούν το ανάλογο οικονομικό κόστος.
<SPEAKER ID="096" NAME="Anja Weisgerber" AFFILIATION="PPE-DE">
(DE) Κύριε Πρόεδρε, το Ευρωπαϊκό Συμβούλιο αποφάσισε τον Μάρτιο του 2007 υπό την προεδρία της καγκελαρίου μας Άνγκελα Μέρκελ, ότι το 20% της συνολικής ενεργειακής κατανάλωσης πρέπει μέχρι το 2020 να προέρχεται από ανανεώσιμες πηγές ενέργειας. Τα πλεονεκτήματα είναι προφανή: λιγότερες εκπομπές CO2, μικρότερη εξάρτηση από εισαγωγές ενέργειας από ασταθείς χώρες, δυνατότητες ανάπτυξης και απασχόλησης κυρίως και στην ύπαιθρο.
<P>
Μετά την απόφαση της συνόδου κορυφής, τώρα το ζητούμενο είναι η εφαρμογή των στόχων αυτών. Ως προς αυτό, ιδιαίτερα ουσιαστικά είναι τα παρακάτω σημεία: η Επιτροπή πρέπει να διαθέτει τις αναγκαίες αρμοδιότητες και πόρους για να μπορέσει να εξασφαλίσει ότι τα επιμέρους κράτη μέλη θα τηρήσουν τους στόχους της συνόδου κορυφής. Αν θέλουμε να επιτύχουμε ποσοστό 20% ανανεώσιμης ενέργειας επί της συνολικής κατανάλωσης ενέργειας, πρέπει να συμβάλουν σε αυτό όλα τα κράτη μέλη. Όπως όμως αναφέρει η παράγραφος 9 της έκθεσης, πρέπει κάθε κράτος μέλος να είναι ελεύθερο να επιλέγει τις πλέον κατάλληλες ανανεώσιμες πηγές ενέργειας για τους επιμέρους τομείς. Καθοριστική είναι και η βελτίωση της ενεργειακής απόδοσης. Μπορούμε να φθάσουμε τον στόχο του 20% για τις ανανεώσιμες ενέργειες μόνον εάν βελτιωθεί γενικά η ενεργειακή απόδοση. Ιδίως στον τομέα της μόνωσης των κτιρίων και των ηλεκτρικών συσκευών που εξοικονομούν ενέργεια υπάρχει τεράστιο δυναμικό και πολλές καινοτόμες τεχνολογίες που είναι ήδη έτοιμες για διάθεση στην αγορά.
<P>
Ακόμα, πρέπει να προωθηθεί πολύ περισσότερο απ' ό,τι στο παρελθόν η χρησιμοποίηση ανανεώσιμων πηγών ενέργειας στον τομέα της θέρμανσης και της ψύξης, δεδομένου ότι το 40% της συνολικής ενέργειας στην ΕΕ χρησιμοποιείται στα κτίρια. Εδώ υπάρχει τεράστιο δυναμικό για τη χρησιμοποίηση ανανεώσιμων πηγών ενέργειας. Ο σύγχρονος οικιστικός σχεδιασμός και τα νέα κτίρια με μικρή κατανάλωση ενέργειας μπορούν να βοηθήσουν ώστε να εξασφαλίσουμε ότι οι ανανεώσιμες ενέργειες θα καλύπτουν το σύνολο της απαιτούμενης ενέργειας στα κτίρια.
<P>
" βιομάζα είναι άλλη μία ανανεώσιμη πηγή ενέργειας, της οποίας η χρήση πρέπει να επεκταθεί λόγω της προσαρμοστικότητας και της δυναμικότητας φορτίου βάσης που διαθέτει. Πρέπει, όμως, να διασφαλίσουμε ότι η παραγωγή βιομάζας είναι βιώσιμη και δεν ανταγωνίζεται την παραγωγή τροφίμων. Στο σημείο αυτό, όπως ορίζεται στην παράγραφο 57 της έκθεσης, πρέπει να διασφαλίσουμε ότι η διαχείριση της βιομάζας πρέπει να γίνεται σύμφωνα με διεθνώς ανεγνωρισμένα υψηλά πρότυπα αειφορίας. Επίσης πρέπει να διασφαλιστεί ότι η ανάπτυξη της βιομάζας πρέπει να έχει γενικά θετική επίδραση στο κλίμα και την ενέργεια.
<P>
Αξίζει επίσης να επισημάνουμε τη συμβολή της πυρηνικής ενέργειας στην προστασία του κλίματος. Σήμερα είμαστε ακόμα υποχρεωμένοι να καταφεύγουμε στην πυρηνική ενέργεια που είναι μία τεχνολογία με χαμηλές εκπομπές. Στην ΕΕ πρέπει επίσης να δοθεί μεγάλη προτεραιότητα στην έρευνα ανανεώσιμων πηγών ενέργειας. Οι τεχνολογικές εξελίξεις στον τομέα αυτό αποτελούν καθοριστικό βήμα προς έναν βιώσιμο ενεργειακό εφοδιασμό. Ειδικότερα, πρέπει να ενθαρρυνθεί και να προαχθεί περαιτέρω η ανάπτυξη της αποθήκευσης ενέργειας από ανανεώσιμες πηγές, για παράδειγμα βάσει της τεχνολογίας υδρογόνου.
<P>
Γενικά, αναμένω με ανυπομονησία τις προτάσεις της Επιτροπής στο τέλος του τρέχοντος έτους. Ελπίζω ότι η Επιτροπή θα υιοθετήσει πολλά από τα αιτήματα του Κοινοβουλίου.
<SPEAKER ID="097" NAME="Teresa Riera Madurell" AFFILIATION="PSE">
(ES) Καταρχάς, επιτρέψτε μου να ευχαριστήσω την εισηγήτρια για την εμπεριστατωμένη και σοβαρή εργασία της. Για άλλη μία φορά η κ. Thomsen αποδείχτηκε εξαιρετικά ενημερωμένη σε αυτό το θέμα.
<P>
" έκθεση παρουσιάζει μία ανάλυση της κατάστασης που είναι τόσο σωστή όσο και ισορροπημένη. Τα ορυκτά καύσιμα εξαντλούνται· προέρχονται από πολιτικά ασταθείς περιοχές του κόσμου και συνεχίζουν να αποτελούν σημαντική πηγή εκπομπών CO2. Επιπλέον, οι ενεργειακές μας ανάγκες αυξάνονται συνεχώς. Προκειμένου να ικανοποιηθούν αυτές οι ανάγκες και να επιτευχθεί ασφαλής εφοδιασμός, πρέπει να ανακαλύψουμε νέες, μαζικές πηγές ενέργειας που δεν ρυπαίνουν και μειώνουν την εξάρτησή μας από τον έξω κόσμο.
<P>
Σε αυτό το πλαίσιο, η πρόοδος που σημειώνεται στις ανανεώσιμες πηγές ενέργειας είναι ιδιαίτερα σημαντική. Χάρη στις επενδύσεις στην έρευνα, οι εταιρείες της Ευρωπαϊκής Ένωσης που δραστηριοποιούνται σε αυτόν τον τομέα απολαμβάνουν ηγετική θέση στην παγκόσμια αγορά και συμβάλλουν σε μεγάλο βαθμό στη δημιουργία θέσεων απασχόλησης και στην αύξηση της ανταγωνιστικότητας - δύο βασικούς στόχους της στρατηγικής μας της Λισαβόνας.
<P>
" κατάσταση σε σχέση με τις ανανεώσιμες πηγές ενέργειας διαφέρει σημαντικά από το ένα κράτος μέλος στο άλλο, όπως άλλωστε και τα -κυρίως ανεπαρκή- πολιτικά και νομικά πλαίσια κάθε χώρας. Ωστόσο, η περιορισμένη ισχύουσα νομοθεσία έχει αποδειχτεί αποτελεσματική στην ενθάρρυνση μιας περισσότερο βιώσιμης ανάπτυξης σε πολλά από τα κράτη μέλη, παρά το γεγονός ότι σε τόσο σημαντικούς τομείς όπως η θέρμανση και η ψύξη, εξακολουθεί να μην υπάρχει καθόλου νομοθεσία.
<P>
Αν θέλουμε να προχωρήσουμε προς τα εμπρός, είναι κρίσιμο η νομοθεσία πλαίσιο που προτείνεται από την Επιτροπή να είναι φιλόδοξη. Πρέπει να βελτιώσει και να ενισχύσει τους ισχύοντες κανονισμούς και να θέσει δεσμευτικούς στόχους για την παραγωγή ηλεκτρικής ενέργειας, τις μεταφορές και τη θέρμανση και την ψύξη. Είναι επίσης επιτακτικό να θέσουν τα κράτη μέλη αυτές τις συμφωνίες σε εφαρμογή χωρίς καθυστέρηση.
<P>
Για την εκπλήρωση του δεσμευτικού στόχου του 20% είναι επίσης σημαντικό, όπως επισημαίνεται πολύ σωστά στην έκθεση, η ηλεκτρική ενέργεια που παράγεται από ανανεώσιμες πηγές να έχει καλύτερες συνθήκες πρόσβασης στο δίκτυο. Χρειαζόμαστε ανοιχτή, αποτελεσματική και χωρίς διακρίσεις πρόσβαση των ανανεώσιμων πηγών ενέργειας σε δίκτυα που είναι επαρκώς ανεπτυγμένα ώστε να διαχειριστούν μεγάλες ποσότητες ηλεκτρισμού από ανανεώσιμες πηγές ενέργειας.
<P>
Συμφωνώ με την εισηγήτρια ότι ο διαχωρισμός της ιδιοκτησίας των αρμόδιων διαχειριστών συστημάτων μεταφοράς (ΔΣΜ) από εμπορικές δραστηριότητες αποτελεί τη βέλτιστη εγγύηση ότι δεν θα υπάρξουν διακρίσεις όσον αφορά την πρόσβαση στο δίκτυο εις βάρος παραγωγών ενέργειας από ανανεώσιμες πηγές.
<P>
" εφαρμογή σχεδίων ευρωπαϊκού συμφέροντος για τα διευρωπαϊκά ενεργειακά δίκτυα πρέπει επίσης να επισπευσθεί. Ο πρόσφατος διορισμός συντονιστών για σχέδια που αντιμετωπίζουν τεχνικές, πολιτικές ή οικονομικές δυσκολίες είναι ένα βήμα προς τη σωστή κατεύθυνση.
<P>
Τέλος, τόσο η Επιτροπή όσο και τα κράτη μέλη πρέπει να συνεχίσουν να προωθούν τις επενδύσεις, την καινοτομία και την έρευνα σε αυτούς τους τομείς. Και πρέπει επίσης να καταβάλλουν όλες τις απαραίτητες προσπάθειες για να διασφαλίσουν ότι η ενέργεια από ανανεώσιμες πηγές παράγεται σε προσιτές τιμές. " επίτευξη των στόχων που θέτονται στη νομοθεσία πλαίσιο δεν πρέπει να επιβαρύνει τους καταναλωτές και τις εταιρείες εξαιτίας μιας υπερβολικής αύξησης του ενεργειακού κόστους.
<SPEAKER ID="099" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θα ήθελα να συγχαρώ την κ. Thomsen για την εξαίρετη έκθεσή της. Θα ήθελα επίσης να συγχαρώ τους τέσσερεις εισηγητές της γνωμοδότησης που συνεισέφεραν χρήσιμες επισημάνσεις και συμβουλές.
<P>
Ακόμη και στους πλέον δύσπιστους, στους οποίους πιθανώς περιλαμβάνεται ο κ. Chichester, που ήδη αποχώρησε, είναι πλέον σαφές ότι ο πλανήτης μας θερμαίνεται επικίνδυνα και ότι η κλιματική αλλαγή αποτελεί μια πραγματική απειλή για τη ζωή στη Γη όπως την γνωρίζουμε. Σε ποιον βαθμό η αλλαγή αυτή οφείλεται σε φυσικές διαδικασίες αλλαγής του κλίματος και σε ποιον βαθμό στη συσσώρευση αερίων που προκαλούν κλιματική αλλαγή στην ατμόσφαιρά μας είναι ζήτημα που εξακολουθεί να αποτελεί πηγή διαφωνιών μεταξύ επιστημόνων και πολιτικών. Δεν αμφισβητείται, ωστόσο, από κανέναν το γεγονός ότι η συσσώρευση αερίων, όπως το διοξείδιο του άνθρακα, σίγουρα επιδεινώνει την αλλαγή του κλίματος, σε πολύ μεγάλο μάλιστα βαθμό, και ότι ακόμη και σε αυτό το προχωρημένο στάδιο, όπου οι καταστροφικές συνέπειες της κλιματικής αλλαγής έχουν αρχίσει, ο κόσμος αντιλαμβάνεται σιγά σιγά, ίσως εξαιρετικά αργά, την επείγουσα ανάγκη να γίνει κάτι γι' αυτό.
<P>
" ΕΕ συγκαταλέγεται στους πρωτοπόρους στην προσπάθεια αντιμετώπισης του προβλήματος αυτού. Ο χάρτης πορείας για τις ανανεώσιμες πηγές ενέργειας στην Ευρώπη αποτελεί σίγουρα ένα σημαντικό βήμα προς τη σωστή κατεύθυνση και είμαι βέβαιος ότι θα έχει την πλήρη στήριξη των περισσότερων βουλευτών του ΕΚ, αλλά όταν εγκριθεί ένα κατάλληλο νομοθετικό πλαίσιο, τα κράτη μέλη πρέπει να υποχρεωθούν να το εφαρμόσουν και πρέπει να θεσπιστούν αποτελεσματικά συστήματα παρακολούθησης.
<P>
Προκειμένου να υπάρξει πραγματικά ανάσχεση της προκαλούμενης από τα αέρια αλλαγής του κλίματος, πρέπει να επιτευχθούν δύο ακόμη στόχοι. Πρώτον, ο χάρτης πορείας για τις ανανεώσιμες πηγές ενέργειας πρέπει να επεκταθεί και εκτός της ΕΕ και να καλύψει όσο το δυνατόν μεγαλύτερο τμήμα του κόσμου. Πρόκειται πράγματι για ένα φοβερό έργο. Δεύτερον, πρέπει να κατανοήσουμε ότι πρέπει να κάνουμε τους ίδιους τους πολίτες μας να αντιληφθούν ότι, παράλληλα με τη δράση και τις ανανεώσιμες πηγές ενέργειας, πρέπει να μειώσουμε γενικά την κατανάλωση ενέργειας. Εάν συνεχίσουμε να αυξάνουμε τις ενεργειακές ανάγκες μας χωρίς όρια και περιορισμούς, τότε, όσους χάρτες πορείας και αν καταρτίσουμε, όλοι θα είναι στο τέλος αναποτελεσματικοί.
<SPEAKER ID="100" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, αν θέλουμε να αντιμετωπίσουμε την υπερθέρμανση του πλανήτη και να υλοποιήσουμε αυτόν τον φιλόδοξο χάρτη πορείας, είναι απολύτως βασικό να κάνουμε τη σύνδεση μεταξύ ενέργειας και περιβάλλοντος. Βέβαια, προειδοποιήσαμε επανειλημμένα ότι τα κράτη μέλη δεν θα επιτύχουν τον στόχο για μερίδιο 12% από ανανεώσιμες πηγές ενέργειας μέχρι το 2010. Επομένως, πώς μπορούμε να αναμένουμε από αυτά να επιτύχουν το 20% μέχρι το 2020;
<P>
" μέθοδος της Επιτροπής για τον υπολογισμό της ανάπτυξης παραλείπει να λάβει υπόψη τα περιβαλλοντικά κόστη της παραγωγής ενέργειας και συνεχίζουμε να παράγουμε ενεργειακές πολιτικές αποσπασματικά, ενώ αυτό που χρειαζόμαστε είναι μια ολοκληρωμένη, συνολική προσέγγιση.
<P>
" ενέργεια είναι ένας τομέας πολιτικής, όπου είμαστε ικανοί να τα καταφέρουμε πολύ καλύτερα και να επιτύχουμε γρήγορα αποτελέσματα. Για παράδειγμα, η ενεργειακή απόδοση πρέπει να προωθηθεί, ούτως ώστε όλοι μας να μπορούμε να απαλείψουμε τις περιττές δαπάνες ενέργειας. Πρέπει, επίσης, να απλοποιηθούν οι διοικητικές διαδικασίες. Στη Γαλλία, για παράδειγμα, πρέπει να ολοκληρώσει κανείς γραφειοκρατικό αγώνα δρόμου για να τοποθετήσει έναν ηλιακό συλλέκτη: ούτε λίγο ούτε πολύ επτά διαφορετικές διαδικασίες απαιτούνται για να μετατραπεί ένας καταναλωτής ενέργειας σε παραγωγό ενέργειας.
<P>
Ωστόσο, ό,τι κάνουμε πρέπει επίσης να είναι συνεπές με τη συνεργασία για την ανάπτυξη. Ποιες είναι οι προτάσεις της Ένωσης για την ανάπτυξη ανανεώσιμων πηγών ενέργειας με βάση τις συμφωνίες εταιρικών σχέσεων με τις χώρες ΑΚΕ; Όταν μιλάμε για ηλιακή ενέργεια, λόγου χάρη, τα φτωχότερα έθνη μάς λένε ότι απλώς δεν μπορούν να επωμιστούν το τεχνολογικό κόστος. Και τι γίνεται με εκείνα τα κράτη μέλη που χρηματοδοτούν την καλλιέργεια βιοκαυσίμων σε χώρες στον Νότο; Στην Αφρική και την Ασία, οι φυτείες jatropha εμφανίζονται ξαφνικά σε περιοχές όπου υπάρχει πρόβλημα ξηρασίας και όπου είναι πιεστικά τα αιτήματα για επισιτιστική ασφάλεια.
<P>
Όχι μόνο αυτό, αλλά η Ένωση φέρει ευθύνη έναντι των τρίτων χωρών, που παρέχουν τις πρώτες ύλες μας για παραγωγή ενέργειας. Οι ευρωπαϊκές επενδύσεις στα ορυχεία ουρανίου του Νίγηρα ή στον αγωγό πετρελαίου Τσαντ-Καμερούν πρέπει να συνοδευτούν από μεταφορά τεχνολογίας για μια καθαρή παραγωγή ενέργειας βάσει έργων σε μικροκλίμακα.
<P>
" ενεργειακή κρίση, κύριε Πρόεδρε, είναι μια περιβαλλοντική κρίση· ζητεί να υπάρξουν σχέδια έκτακτης ανάγκης και δεσμευτικά μέτρα πολιτικής. Χρειάζεται να άρουμε όλα τα εμπόδια στις ανανεώσιμες πηγές ενέργειας.
<SPEAKER ID="101" NAME="Paul Rübig" AFFILIATION="PPE-DE">
(DE) Κύριε Πρόεδρε, Επίτροπε Piebalgs, κυρίες και κύριοι, αυτήν την ώρα γίνεται συζήτηση στην Ουάσιγκτον για τους στόχους του Κυότο και πιστεύω ότι ο Ο"Ε δικαιολογημένα ασχολείται με αυτούς τους παγκόσμιους στόχους και επιβάλλει στόχους στο πλαίσιο μίας στρατηγικής "εκ των άνω προς τα κάτω", και αναπτύσσει τα απαραίτητα μέσα.
<P>
Για εμάς είναι σημαντικό να επικεντρωθούμε στη στρατηγική "από τη βάση στην κορυφή", δηλαδή στην ατζέντα της Λισαβόνας, και πρέπει να προσπαθήσουμε να επιτύχουμε ανάπτυξη και απασχόληση κυρίως με στόχους ενεργειακής απόδοσης. Εδώ έχουμε νέους στόχους για τους διάφορους κλάδους. Με τη μόνωση και με πολλά άλλα μέτρα που βελτιώνουν την ενεργειακή απόδοση μπορούμε να δώσουμε μια πραγματική ώθηση στην οικονομία και να δημιουργήσουμε μία κατάσταση αμοιβαίου κέρδους. Πιστεύω ότι η προσέγγιση της εστίασης στις ανανεώσιμες ενέργειες είναι σημαντική και για την ασφάλεια του εφοδιασμού. Ασφαλώς έχουμε πάντα στη διάθεσή μας ανανεώσιμη ενέργεια που αναπτύσσεται στα μέρη μας. Πρέπει να εξασφαλίσουμε ότι θα επιτευχθεί πραγματικά μέχρι το 2020 ποσοστό ανανεώσιμης ενέργειας της τάξεως του 20%.
<P>
Αυτό που χρειαζόμαστε, είναι πανευρωπαϊκά κριτήρια για μέτρα ενίσχυσης, για κίνητρα, για επιδοτήσεις, για φόρους, για ολόκληρο το οικονομικό πλαίσιο που πρέπει να διαμορφωθεί στον τομέα αυτό. Αυτό αποτελεί πρόκληση και νομίζω πως την αντιμετωπίζει και ο Επίτροπος Kovács.
<P>
Δεύτερον, χρειαζόμαστε διαφανή και δίκαιη πρόσβαση στα δίκτυα. Χρειαζόμαστε την αρχή της υποχρεωτικής μεταφοράς και πρέπει να εξετάσουμε την επιβολή προστίμων σε περίπτωση μη μεταφοράς. Χρειαζόμαστε εναρμονισμένες διαδικασίες σχεδιασμού με έναν μονοαπευθυντικό μηχανισμό βάσει του οποίου θα μπορούν να διεξάγονται διαδικασίες αδειοδότησης εντός συγκεκριμένου χρονικού διαστήματος -το πολύ τριών ετών- προκειμένου να υπάρχει την κατάλληλη ώρα η παραγωγή ενέργειας. Ακόμα, πρέπει να εξασφαλίσουμε ότι ο καταναλωτής θα έχει το δικαίωμα να παραγγέλνει από τον προμηθευτή του 100% ανανεώσιμη ενέργεια και να έχει έτσι εξασφαλισμένη παραγωγή ενέργειας για τις επόμενες δεκαετίες.
<P>
" πυρηνική ενέργεια δεν είναι ανανεώσιμη ενέργεια και γι' αυτό ζητώ να εξεταστεί σε χωριστή έκθεση.
<SPEAKER ID="102" NAME="Dorette Corbey" AFFILIATION="PSE">
(NL) Κύριε Πρόεδρε, η κ. Thomsen παρέδωσε μια εξαίρετη έκθεση για τις ανανεώσιμες πηγές ενέργειας και ασπάζομαι ολόψυχα τη δέσμευσή της και τον δεδηλωμένο στόχο του 25%.
<P>
" καταπολέμηση της κλιματικής αλλαγής αποτελεί τεράστια πρόκληση, παρέχει όμως και μεγάλες ευκαιρίες. Ευκαιρίες για νέες τεχνολογίες και καθαρές και ανανεώσιμες πηγές ενέργειας. Πέραν των καθιερωμένων πηγών, όπως είναι οι ανεμογεννήτριες και οι ηλιακοί επίπεδοι συλλέκτες, πιθανόν να διαθέτουμε πηγές ενέργειας, όπως είναι η αιολική ενέργεια που παράγεται σε μεγάλα υψόμετρα, πάνω από ένα χιλιόμετρο, οι ηλιακοί ανακλαστήρες, η παλιρροϊκή ενέργεια, η κυματική ενέργεια, η γεωθερμική ενέργεια και η τεχνολογία καυσίμου από φύκια. Είναι μια συναρπαστική τάση και την επικροτώ. Οι επενδύσεις σε ανανεώσιμες πηγές ενέργειας φέρνουν περισσότερα πλεονεκτήματα πέραν της μείωσης του CO2. Μειώνουν την εξάρτησή μας από χώρες που δεν ανήκουν στην ΕΕ, σπάνε το μονοπώλιο ηλεκτρικής ενέργειας των ενεργειακών κολοσσών και οδηγούν όχι μόνο σε τεράστια καινοτομία αλλά και σε περισσότερες νέες θέσεις εργασίας, γύρω στο ένα εκατομμύριο.
<P>
Όλα αυτά, κυρίες και κύριοι συνάδελφοι, είναι βεβαίως πολύ καλά, απαιτείται όμως και καλή πολιτική. Υπάρχουν τρία σημαντικά σημεία εδώ. Πρώτον, η ανάγκη για αποσύνδεση. " πλήρης αποσύνδεση αποτελεί απόλυτη προτεραιότητα αν θέλουμε να αναπτυχθούν ταχέως οι ανανεώσιμες πηγές ενέργειας. Επί του παρόντος η σύνδεση ενός αιολικού πάρκου με ένα δίκτυο ηλεκτρικής ενέργειας μπορεί να διαρκέσει πολύ, και αυτό είναι απαράδεκτο. Ελπίζω ότι οι προτάσεις που παρουσίασε η Ευρωπαϊκή Επιτροπή αυτήν την εβδομάδα μπορούν να γίνουν λίγο πιο σκληρές, ότι μπορούμε να αντισταθούμε στην πίεση των μονοπωλίων ενέργειας και να διασφαλίσουμε ότι οι προτάσεις δεν θα υποβαθμιστούν.
<P>
Δεύτερον, υπάρχουν βιοκαύσιμα. Έχουμε καλά βιοκαύσιμα και κακά βιοκαύσιμα. Επί του παρόντος όλοι φαίνεται να εστιάζουν στα κακά. Δικαιολογημένα, αφού υπάρχουν λόγοι για να αμφισβητηθεί η χρησιμότητα ορισμένων βιοκαυσίμων, που έχουν αμελητέο μόνο περιβαλλοντικό όφελος. Ορισμένα βιοκαύσιμα είναι λίαν επιζήμια για τη βιοποικιλότητα και τις τιμές των τροφίμων. Υπό αυστηρά ελεγχόμενες συνθήκες, όμως, τα βιοκαύσιμα μπορούν να συμβάλουν σε ένα πιο βιώσιμο σύστημα ενεργειακού εφοδιασμού, το οποίο θα παρέχει εγγυήσεις ότι δεν θα αποψιλώνονται τροπικά ομβρόφιλα δάση για την πλήρωση του ρεζερβουάρ των αυτοκινήτων μας. Συμφωνώ με την παράγραφο στην έκθεση Britta, όπου αναφέρεται ότι πρέπει να εφαρμοστούν σαφή κριτήρια για αυτό το επίπεδο του 10% βιοκαυσίμων στο ενεργειακό μίγμα. Στην έκθεσή μου σχετικά με την οδηγία για την ποιότητα των καυσίμων παρουσίασα προτάσεις επ' αυτού και προσμένω με ανυπομονησία τις αντιδράσεις σας.
<P>
Τέλος, το θέμα των επιδοτήσεων. Δυστυχώς, δίνονται ακόμα επιδοτήσεις για την παραγωγή ενέργειας με βάση τα ορυκτά καύσιμα. Τα τελευταία 10 χρόνια, ο ευρωπαϊκός τομέας άνθρακα έλαβε ενισχύσεις ύψους 50 000 εκατ. περίπου ευρώ που σχετίζονται με τα προϊόντα. Τα καύσιμα αεροσκαφών είναι αφορολόγητα, γεγονός που συνιστά κρυφή επιδότηση. " τάση τώρα είναι να δίνουμε γενναίες επιδοτήσεις σε ανανεώσιμες πηγές ενέργειας. Δεν είναι αυτό που πρέπει να κάνουμε. Πρέπει να σταματήσουμε την επιδότηση ορυκτών καυσίμων το συντομότερο δυνατόν. Αντί να δίνουμε επιδοτήσεις, πρέπει να αναγκάσουμε τους παραγωγούς ενέργειας να βασίσουν ουσιαστικό τμήμα της παραγωγής τους στις ανανεώσιμες πηγές ενέργειας. Έτσι δεν θα υπάρχει πλέον ανάγκη για επιδοτήσεις. Πρέπει να είμαστε προσεκτικοί και να μην αντικαταστήσουμε τον εθισμό μας για το πετρέλαιο με έναν νέο εθισμό για επιδοτήσεις.
<SPEAKER ID="103" NAME="Herbert Reul" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω την εισηγήτρια για την παρουσίαση αυτής της έκθεσης. Πιστεύω ότι είναι σημαντικό να επισημάνουμε στο πλαίσιο αυτό ότι πρέπει να εξετάσουμε την ενεργειακή πολιτική σε σχέση με πολλούς διαφορετικούς στόχους. Πώς μπορούμε να διασφαλίσουμε ασφάλεια εφοδιασμού, πώς μπορούμε να διασφαλίσουμε ότι δεν θα υπάρξει ζημία του περιβάλλοντος και πώς μπορούμε επίσης να επιτύχουμε την παραγωγή ενέργειας σε προσιτές τιμές;
<P>
Εάν λαμβάνουμε υπόψη και τους τρεις αυτούς παράγοντες κάθε φορά που συζητείται αυτό το θέμα, θα διαπιστώσουμε σχετικά γρήγορα ότι φυσικά οι ανανεώσιμες ενέργειες διαδραματίζουν ρόλο, ενδεχομένως σημαντικό ρόλο, στη διαμόρφωση του μέλλοντος της ενέργειας, αλλά ότι από μόνος του ο εν λόγω τομέας δεν μπορεί να επιλύσει το πρόβλημα του ενεργειακού εφοδιασμού από την άποψη της διαμόρφωσης των τιμών, του περιβαλλοντικού αντικτύπου ή της ασφάλειας του εφοδιασμού.
<P>
Γι' αυτό είναι σημαντικό να θέσουμε τα ερωτήματα που διατυπώθηκαν ήδη σήμερα με σαφήνεια από διάφορους ομιλητές, όπως για παράδειγμα να εξετάσουμε το ερώτημα πώς και πού μπορούμε να χρησιμοποιήσουμε τις ανανεώσιμες πηγές ενέργειας με τον οικονομικότερο δυνατόν ευφυή τρόπο, όπως κάνουμε και για τους άλλους πόρους. Πρέπει να εξετάσουμε πού μπορεί να χρησιμοποιηθεί αποδοτικότερα το ευρώ, πράγμα το οποίο σημαίνει ότι δεν πρέπει, για παράδειγμα, να προωθήσουμε την ηλιακή ενέργεια σε περιοχές όπου δεν επικρατούν πρόσφορες συνθήκες για τη χρήση της.
<P>
Πρέπει να εξετάσουμε κατά πόσον οι αποφάσεις και τα ποσοστά, κατά πόσον οι δεσμευτικοί στόχοι θα συμβάλουν όντως στην επίτευξη προόδου ή κατά πόσον θα ήταν περισσότερο εύλογο να προωθήσουμε περαιτέρω την επικουρικότητα και να στηρίξουμε πρωτοβουλίες που ακολουθούν πολύ διαφορετικές κατευθύνσεις σε διάφορους τομείς στα επιμέρους κράτη μέλη, αλλά οδηγούν σε παρόμοιους στόχους.
<P>
Παράλληλα, πρέπει επίσης να εντοπίσουμε τα μειονεκτήματα που παρουσιάζουν και οι ανανεώσιμες πηγές ενέργειας. Έχουμε ήδη συζητήσει για τα βιοκαύσιμα, ένα θέμα το οποίο δεν ετίθετο καν πριν από έξι μήνες. Συζητήσαμε για την αιολική ενέργεια και τις ζημίες που μπορεί να προκαλέσει. Στη χώρα μου αντιμετωπίζουμε προβλήματα με την εξεύρεση επαρκούς χώρου για την παραγωγή της αιολικής ενέργειας. Αυτό δεν σημαίνει ότι απορρίπτουμε αυτές τις ανανεώσιμες πηγές ενέργειας, αλλά ότι απαιτείται μια διαφοροποιημένη συζήτηση και μια διαφοροποιημένη απάντηση, διότι τελικά μια ευφυή ενεργειακή πολιτική δεν πρέπει να γεννά μάταιες προσδοκίες που δεν μπορεί να εκπληρώσει αλλά προσδοκίες που θα μπορεί σταδιακά να πραγματοποιήσει. Ευχαριστώ την Επιτροπή για την πολύ ανοικτή και διαφοροποιημένη προσέγγιση που ακολουθεί.
<SPEAKER ID="104" NAME="Riitta Myller" AFFILIATION="PSE">
(FI) Κύριε Πρόεδρε, δεν μπορούμε να μειώσουμε τις εκπομπές διοξειδίου του άνθρακα σύμφωνα με τους στόχους μας, αν δεν εφαρμόσουμε διττές στρατηγικές για την ενεργειακή απόδοση και τις ανανεώσιμες πηγές ενέργειας. Επί του παρόντος υφίστανται μεγάλες διαφορές μεταξύ των κρατών μελών σε ό,τι αφορά τη χρήση των ανανεώσιμων πηγών ενέργειας. Χρειαζόμαστε δεσμευτικούς, ειδικούς ανά χώρα στόχους ενεργειακής απόδοσης, καθώς και στόχους για τις ανανεώσιμες πηγές ενέργειας.
<P>
" εισηγήτρια έχει απόλυτο δίκιο όταν εστιάζει την προσοχή της σε δύο πολύ πρακτικά ζητήματα σε σχέση με τον τρόπο επίτευξης των στόχων αυτών εντός της Ευρωπαϊκής Ένωσης. Πρέπει να επιμείνουμε, ώστε τα κράτη μέλη που διαθέτουν μεγάλο πληθυσμό και που παράγουν επί του παρόντος πολύ μικρό τμήμα της ενέργειάς τους από ανανεώσιμες πηγές ενέργειας, να αμβλύνουν το χάσμα αυτό. Οι προσπάθειες που καταβάλλονται από τις μικρές χώρες δεν επαρκούν από μόνες τους για την επίλυση του προβλήματος. " άλλη σημαντική παρατήρηση, κάτι που αναφέρθηκε εδώ, είναι ότι πρέπει να αξιοποιήσουμε τα φυσικά φαινόμενα. Έχουμε ηλιοφάνεια· έχουμε τις δυνατότητες που διανοίγουν τα βιοκαύσιμα· και σε ορισμένα μέρη, έχουμε την αέρα. Αυτά τα φαινόμενα πρέπει να ληφθούν υπόψη στα εθνικά προγράμματα.
<P>
Είναι εξαιρετικά σημαντικό οι πολιτικές που ακολουθούν τα κράτη μέλη να είναι βιώσιμες και συνεπείς. Μόνο με αυτόν τον τρόπο θα προσελκύσουμε επενδυτές και χορηγούς, καθώς και τη βιομηχανία. Εάν δεν τεθούν σε σωστή βάση τα συστήματα υποστήριξης και το ρυθμιστικό πλαίσιο, τα οποία θα μας επιτρέψουν να επιτύχουμε μια βιώσιμη ενεργειακή πολιτική, δεν θα ολοκληρώσουμε την πραγματική επανάσταση που έχει ζητηθεί εδώ για την ενεργειακή πολιτική.
<P>
Σε ό,τι αφορά τα βιοκαύσιμα, πρέπει να μιλήσουμε υπέρ των βιοκαυσίμων δεύτερης γενιάς και όχι ωσάν να προωθούμε τον ανταγωνισμό μεταξύ τροφίμων και καυσίμων.
<SPEAKER ID="105" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, η απόφαση των αρχηγών κρατών και κυβερνήσεων να εγκρίνουν έναν δεσμευτικό στόχο της τάξεως του 20% για τις ανανεώσιμες πηγές ενέργειας στο ενεργειακό μας μίγμα έως το 2020 είχε μεγάλο αντίκτυπο σε όλο τον κόσμο και αποτελεί ορόσημο στις κοινοτικές πολιτικές σχετικά με την κλιματική αλλαγή και την ενεργειακή χρήση.
<P>
Αύριο το Κοινοβούλιο θα θέσει σε ψηφοφορία την έκθεση αυτή, στην οποία θα διατυπώσουμε τη στήριξή μας για τις προτάσεις του Συμβουλίου και της Επιτροπής που αφορούν την εκπόνηση μελλοντικής νομοθεσίας σε αυτόν τον τομέα.
<P>
Ως συννομοθέτες, έχουμε την υποχρέωση να αναπτύξουμε βιώσιμες οικονομικές πολιτικές που ικανοποιούν τις πραγματικές ανάγκες της κοινωνίας, λαμβάνοντας πάντα υπόψη το διαθέσιμο τεχνολογικό πλαίσιο. Ο στόχος της παραγωγής του 20% του ενεργειακού μας μίγματος από ανανεώσιμες πηγές ενέργειας θα είναι οικονομικά βιώσιμος μόνο εάν ικανοποιηθούν δύο προϋποθέσεις: η τιμή του πετρελαίου ανά βαρέλι παραμένει υψηλή και η τιμή ενός τόνου CO2 είναι δεόντως αποτρεπτική.
<P>
Οι μελέτες των επιπτώσεων της Επιτροπής βασίζονται σε μια τιμή 20 περίπου ευρώ για έναν τόνο CO2. " τρέχουσα τιμή κυμαίνεται μεταξύ 12 έως 15 λεπτά. Με αυτούς τους αριθμούς, οι υπολογισμοί κόστους-οφέλους δεν είναι τόσο ελκυστικοί όσο θα επιθυμούσαμε, και αυτό πρέπει επίσης να ληφθεί υπόψη στην επόμενη αναθεώρηση του συστήματος εμπορίας εκπομπών αν θέλουμε να στείλουμε τα σωστά μηνύματα στη βιομηχανία, καθώς και στους καταναλωτές.
<P>
Είναι αναμφίβολο ότι η διαφοροποίηση των πηγών καθαρής ενέργειας πρέπει να συνεχίσει να αποτελεί την κύρια προτεραιότητα στην ενεργειακή πολιτική. Χάρη στη γενναία δράση του Συμβουλίου τον Μάρτιο, έχει έρθει η ώρα να διαπραγματευτούν τα κράτη μέλη την κατανομή των ευθυνών και των υποχρεώσεων. Εν κατακλείδι, κύριε Πρόεδρε, καλώ συνεπώς το Συμβούλιο να διασφαλίσει ότι η κατανομή θα διεξαχθεί σύντομα στη βάση ενός στέρεου συμβιβασμού στον οποίο καμία πλευρά δεν θα αισθάνεται κερδισμένη ή χαμένη.
<SPEAKER ID="106" NAME="Csaba Sándor Tabajdi" AFFILIATION="PSE">
(HU) Συγχαίρω την κ. Thomsen για την έξοχη έκθεσή της. Συμφωνώ με τους συναδέλφους μου, και ιδίως με τον συνάδελφό μου, κ. Paasilinna, ότι δεν μπορούμε να είμαστε δογματικοί σε θέματα που αφορούν την ενέργεια και ότι δεν πρέπει να θεωρούμε τις ανανεώσιμες πηγές ενέργειας αυτές καθαυτές ως πανάκεια. Δεν θα επιλύσουν από μόνες τους τα προβλήματα της Ευρώπης, αποτελούν όμως ένα πολύ σημαντικό βήμα προς τη σωστή κατεύθυνση. Σε σχέση με αυτό συμφωνούμε όλοι μας, και αυτό το σημείο υπογραμμίζεται με έξοχο τρόπο στην έκθεση της κ. Thomsen.
<P>
Την ίδια στιγμή, ωστόσο, αρκετά κράτη μέλη επισήμαναν ότι απαιτείται τεχνολογική πρόοδος, διότι τα νέα κράτη μέλη και ιδίως τα φτωχότερα κράτη μέλη εκλαμβάνουν τη χρήση της ηλιακής ενέργειας, της αιολικής ενέργειας ή -στην περίπτωση της χώρας μου, όπου αφθονούν οι θερμοπηγές- της γεωθερμικής ενέργειας ως άκρως δαπανηρή.
<P>
Ζητώ από τον Επίτροπο Piebalgs να παρωθήσει την Επιτροπή να μελετήσει προσεκτικά τον τρόπο που μπορούμε να ενθαρρύνουμε αυτές τις τεχνολογίες στην Ευρώπη, ενδεχομένως και μέσω της υποβολής προσφορών. Δεν εννοώ απλές τεχνολογίες, όπως αυτές που είδα εγώ και οι συνάδελφοί μου βουλευτές του ΕΚ πρόσφατα στο Θιβέτ, όταν μας είπαν ότι τα νοικοκυριά ήταν εξοπλισμένα με ηλιακή ενέργεια. Διστάζαμε να το πιστέψουμε, αλλά μετά αποδείχτηκε ότι αναφερόντουσαν σε μια πολύ απλή μικρή εστία, ικανή να θερμάνει μια κανάτα νερό σε μισή ώρα. Αναφέρομαι γενικά σε πιο προηγμένες τεχνολογίες.
<P>
Σε ό,τι αφορά τον γεωργικό τομέα, τα βιοκαύσιμα είναι πολύ σημαντικά και συμφωνώ με την κ. Myller ότι δεν πρέπει να δημιουργήσουμε μια κατάσταση όπου η παραγωγή βιοκαυσίμων θα ανταγωνίζεται τη βιομηχανία τροφίμων και την παραγωγή τροφίμων. Ας επιδείξουμε επίσης ευαισθησία σε ό,τι αφορά την παραγωγή βιοαιθανόλης, διότι ορισμένες φορές για την παραγωγή βιοαιθανόλης καταναλώνονται περισσότερα ορυκτά καύσιμα σε σύγκριση με αυτά που μας επιτρέπει να εξοικονομήσουμε. Πιστεύω, επομένως, ότι πρέπει να ακολουθήσουμε μια διαφοροποιημένη προσέγγιση σε αυτό το θέμα.
<SPEAKER ID="107" NAME="Romana Jordan Cizelj" AFFILIATION="PPE-DE">
(SL) Κύριε Επίτροπε, κυρίες και κύριοι, οι ανανεώσιμες πηγές ενέργειας ανταποκρίνονται σε δύο μείζονες προκλήσεις: πρώτον, στην πρόκληση της διασφάλισης αξιόπιστου ενεργειακού ανεφοδιασμού, καθώς παρέχουν διαφοροποίηση πηγών και μειώνουν την εξάρτηση από τις εισαγωγές και, δεύτερον, στην πρόκληση της κλιματικής αλλαγής, καθώς δεν εκλύουν άμεσα εκπομπές αερίων που προκαλούν φαινόμενο του θερμοκηπίου.
<P>
Οι ανανεώσιμες πηγές ενέργειας υπήρξαν δημοφιλείς στην Ευρώπη για ένα διάστημα. Οι ανανεώσιμες πηγές ενέργειας είναι ένα θέμα με πολιτικό αντίκτυπο. " σημασία τους για την περαιτέρω κοινωνική ανάπτυξη υποστηρίζεται από εμάς τους πολιτικούς, τους οικονομολόγους, τους επιστήμονες και τους μηχανικούς ενέργειας αλλά και από τους ιδιοκτήτες κατοικιών που κανονικά δεν εμπλέκονται επαγγελματικά στα πεδία της παραγωγής ενέργειας ή της προστασίας του περιβάλλοντος.
<P>
Ωστόσο, η αναλογία των ανανεώσιμων πηγών ενέργειας στο συνολικό ενεργειακό μίγμα αυξάνεται με βραδείς μόνο ρυθμούς. Γιατί αυτό; Μήπως εμείς οι πολιτικοί δεν επιδεικνύουμε επαρκή δέσμευση; Δεν πιστεύω ότι αυτό ισχύει εν προκειμένω, αφού στην πλειονότητά της η ευρωπαϊκή νομοθεσία, που αφορά την ενέργεια, καλύπτει το πεδίο των ανανεώσιμων πηγών ενέργειας. Ωστόσο, πιστεύω πράγματι ότι με τη θέσπιση κατάλληλου πλαισίου δώσαμε έμφαση στις τεχνικές και εποπτικές πτυχές και παραμελήσαμε την οικονομική πτυχή και μια συνολική εκτίμηση.
<P>
Πιστεύω ότι δεν πρέπει να αντιμετωπίζουμε τις ανανεώσιμες πηγές ενέργειας μεμονωμένα. Πρέπει να αξιολογήσουμε τα πλεονεκτήματα και τα μειονεκτήματά τους σε σύγκριση με άλλες πηγές ενέργειας. Πρέπει να εξετάσουμε τη συμβολή τους στη διαφοροποίηση του ενεργειακού μίγματος, στον αξιόπιστο ενεργειακό εφοδιασμό, στη μείωση των εκπομπών που προκαλούν φαινόμενο του θερμοκηπίου και στη διαμόρφωση μιας κοινωνίας βασισμένης στη γνώση. Πρέπει να αξιολογήσουμε την πρόσθετη έρευνα και την ανάπτυξη που απαιτείται.
<P>
Πρέπει να διεξαγάγουμε μια μακροοικονομική αποτίμηση σε συνέχεια της προηγούμενης τεχνικής μας προσέγγισης. Ένας σημαντικός παράγοντας στις επενδυτικές αποφάσεις είναι το οικονομικό κόστος από την έκλυση ενός τόνου λιγότερου άνθρακα στην ατμόσφαιρα, για παράδειγμα.
<P>
Μέχρις ότου διεξαγάγουμε κατάλληλη ανάλυση συγκριτικού κόστους σε συνέχεια της συμβατικής μας προσέγγισης στη διαμόρφωση πολιτικής, δεν θα επιτύχουμε τα επιθυμητά αποτελέσματα στις ενεργειακές και περιβαλλοντικές μας πολιτικές. Ωστόσο, αν το πράξουμε, αν όντως διεξαγάγουμε μια συνολική ανάλυση, θα αρθούν οι φραγμοί μεταξύ των διαφόρων πηγών ενέργειας, αφού μόνο ένα διαφοροποιημένο, βιώσιμο ενεργειακό μίγμα θα είναι σημαντικό.
<SPEAKER ID="108" NAME="Joan Calabuig Rull" AFFILIATION="PSE">
(ES) Κύριε Πρόεδρε, σχεδόν όλοι συμφωνούν ότι εμείς στην Ευρωπαϊκή Ένωση αντιμετωπίζουμε τρεις βασικές προκλήσεις: η πρώτη είναι η εξάντληση και η αύξηση των τιμών των συμβατικών ενεργειακών πόρων· η δεύτερη είναι η ανάγκη να περιορίσουμε την αυξανόμενη εξάρτησή μας από τις εισαγωγές ενέργειας· και η τρίτη είναι να συμβάλουμε στην ανάσχεση της κλιματικής αλλαγής. Ασφαλώς, οι ανανεώσιμες πηγές ενέργειας μπορούν να συνεισφέρουν σημαντικά στην αντιμετώπιση αυτών των προκλήσεων.
<P>
Έχουμε τώρα αναλάβει τη δέσμευση να επιτύχουμε το 20% της συνολικής παραγωγής ενέργειας από τις ανανεώσιμες πηγές ενέργειας μέχρι το 2020. Προφανώς, τα κράτη μέλη είναι ελεύθερα να επιλέξουν τις ανανεώσιμες πηγές ενέργειας που ανταποκρίνονται καλύτερα στην κατάστασή τους. Αλλά πρέπει να δεσμευτούν -πρέπει να υπάρξει σαφής πολιτική δέσμευση- για να επιτευχθούν οι στόχοι που έχουμε θέσει από κοινού.
<P>
Θα ήθελα να επισημάνω τέσσερα σημεία. Καταρχάς, οι ανανεώσιμες πηγές ενέργειας δεν είναι ασύμβατες με άλλες πηγές ενέργειας που μπορούν να συμβάλουν στη σταθεροποίηση του εφοδιασμού, αλλά πρέπει να είναι η προτιμώμενη επιλογή. Άλλες πηγές ενέργειας, όπως η πυρηνική ενέργεια, δεν πρέπει να απορριφθούν, αλλά τα επίμονα προβλήματα διαχείρισης των αποβλήτων και του υψηλού κόστους παραγωγής δεν έχουν ακόμη επιλυθεί.
<P>
" χρήση των βιοκαυσίμων, ωστόσο, απαιτεί μεγάλη προσοχή και πρέπει να βασίζεται σε κριτήρια αειφορίας. Διαφορετικά θα μπορούσε να προκαλέσει σοβαρή περιβαλλοντική ζημιά και να έχει αρνητικές κοινωνικές επιπτώσεις.
<P>
Αφενός, υπάρχουν μεγάλες δυνατότητες για την ανάπτυξη της χρήσης των ανανεώσιμων πηγών ενέργειας στη κατασκευή νέων κατοικιών και υποδομών.
<P>
Τέλος, υπάρχει η κοινωνική διάσταση της ενεργειακής πολιτικής: η εισαγωγή των ανανεώσιμων πηγών ενέργειας δεν πρέπει να οδηγήσει σε αυξήσεις τιμών που καθιστούν τη θέρμανση ή την ηλεκτρική ενέργεια απρόσιτες για τους καταναλωτές, ιδιαίτερα τα πιο ευάλωτα στρώματα της κοινωνίας, τα οποία πλήττονται ιδιαίτερα σκληρά από τις αυξήσεις των ενεργειακών τιμών.
<SPEAKER ID="109" NAME="Alexander Stubb" AFFILIATION="PPE-DE">
(EN) Κύριε Πρόεδρε, θεωρώ ότι είναι αρκετά ευχάριστο το να υπάρχει ζωηρό ακροατήριο. Δεν έχουμε πάντοτε χειροκροτήματα, επευφημίες και φωνές. Γνωρίζω ότι απαγορεύεται, νομίζω όμως ότι είναι πραγματικά ευχάριστο, και θα έπρεπε να επιτρέπεται.
<P>
Εάν μου επιτρέπετε, θα ήθελα να κάνω τρεις επισημάνσεις. " πρώτη αντηχεί στην πραγματικότητα τα λόγια του Επιτρόπου. Θεωρώ ότι χρειαζόμαστε μια κοινή ενεργειακή πολιτική. Είναι πολύ σημαντικό, φυσικά, να εξετάσουμε τους εθνικούς στόχους, αλλά ως συνολική προσέγγιση πρέπει να τους εξετάσουμε από μια κοινή σκοπιά. Αυτό σημαίνει ότι πρέπει να αναθεωρήσουμε μεγάλο μέρος της υπό εκπόνηση νομοθεσίας και να εστιάσουμε, όπως ανέφερε νωρίτερα ο κ. Paasilinna, σε ένα κατάλληλο ενεργειακό μίγμα λαμβάνοντας υπόψη το συνολικό πρόγραμμα.
<P>
" δεύτερη παρατήρησή μου αφορά τον δίκαιο καταμερισμό των βαρών και είμαι αρκετά ικανοποιημένος με τους στόχους για το 2020 από την άποψη αυτή: είναι καλοί και φιλόδοξοι. Δεν είμαι 100% βέβαιος ότι θα κατορθώσουμε να τους επιτύχουμε, ιδίως σε ό,τι αφορά τις ανανεώσιμες πηγές ενέργειας, αλλά παρόλα αυτά είναι ένας καλός στόχος. Στο πλαίσιο αυτό, ωστόσο, είναι πολύ σημαντικό να δώσουμε ιδιαίτερη σημασία στο ζήτημα της κατανομής των βαρών. Δεν θέλω να βρεθούμε σε μια κατάσταση βάσει της οποίας μικρά κράτη, όπως η Φινλανδία, που ήδη παράγει το 25% της ενέργειάς της από ανανεώσιμες πηγές, θα πρέπει να επωμιστούν μεγαλύτερο βάρος, για παράδειγμα, 45%, τη στιγμή που τα πέντε μεγαλύτερα κράτη μέλη, τα οποία καταναλώνουν επί της ουσίας το 60% της ενέργειας, παραμένουν σε πολύ χαμηλότερα επίπεδα. Ας είμαστε λοιπόν δίκαιοι. Επιπλέον, φυσικά, μια χώρα όπως η Φινλανδία δεν πρόκειται ποτέ να παραγάγει πολλή ηλιακή ενέργεια, δυστυχώς.
<P>
" τρίτη παρατήρησή μου αφορά τη μέθοδο υπολογισμού. Όπως φαίνεται, η αιολική και η ηλιακή ενέργεια υπόκεινται σε κυρώσεις σε σχέση με τη βιομάζα. Ωραία, ας το δεχθούμε, αλλά ας το εξετάσουμε πολύ προσεχτικά. Με τα εθνικά σχέδια δράσης, ευελπιστώ ότι η Γενική Διεύθυνση Ενέργειας και Μεταφορών διαθέτει αρκετό προσωπικό, ή μπορεί να προσλάβει αρκετό προσωπικό, για να αντιμετωπίσει τα θέματα παρακολούθησης και εφαρμογής.
<P>
Στον χρόνο που μου απομένει, αυτές είναι οι τρεις επισημάνσεις μου: πρώτον, χρειαζόμαστε μια κοινή ενεργειακή πολιτική, δεύτερον χρειαζόμαστε δίκαιη κατανομή των βαρών και, τρίτον, πρέπει να είμαστε πολύ προσεκτικοί όσον αφορά τη μέθοδο υπολογισμού.
<SPEAKER ID="110" NAME="Gábor Harangozó" AFFILIATION="PSE">
(HU) Σας ευχαριστώ, κύριε Πρόεδρε. Θέλω καταρχάς να συγχαρώ την κ. Thomsen για την έξοχη έκθεσή της. Εξετάζοντας τις προκλήσεις που θέτει η κλιματική αλλαγή, τη μεγάλη μας εξάρτηση από τα ορυκτά καύσιμα και την αυξανόμενη πρόκληση της δημιουργίας θέσεων απασχόλησης στον γεωργικό τομέα, η Ευρωπαϊκή Ένωση χρειάζεται ένα σαφές, εύκολο στην εφαρμογή ρυθμιστικό σύστημα, που θα της δώσει τη δυνατότητα να λειτουργήσει αποτελεσματικά όσον αφορά την παραγωγή ανανεώσιμης ενέργειας, και ιδίως όσον αφορά την παραγωγή βιομάζας.
<P>
Πρέπει να δημιουργήσουμε ένα είδος νομικού περιβάλλοντος για τους παραγωγούς το οποίο θα ορίζει με σαφήνεια δραστηριότητες και λειτουργικά πλαίσια όσον αφορά τις ανανεώσιμες πηγές ενέργειας. Ποιος ο λόγος να έχουμε οδηγίες για την αύξηση του μεριδίου των ανανεώσιμων πηγών ενέργειας εάν δεν υφίστανται οι ενδεδειγμένες συνθήκες; Οι ενδιαφερόμενοι δεν θα θέλουν να το ρισκάρουν, προβαίνοντας σε έναρξη αυτού του νέου είδους παραγωγής.
<P>
Δεν μπορούμε να επιτρέψουμε τη διαμόρφωση μιας κατάστασης, όπου παραπλανούμε τους γεωργούς με το να τους ενθαρρύνουμε σε ευρωπαϊκό επίπεδο να παράγουν τις πρώτες ύλες για την παραγωγή βιοενέργειας, ενώ σε ορισμένες χώρες το ρυθμιστικό πλαίσιο σε εθνικό επίπεδο δεν παρέχει βέλτιστο κλίμα για κάτι τέτοιο. Απαιτείται ένα μακροπρόθεσμο, καλά επεξεργασμένο πρόγραμμα, διότι ειδάλλως οι παραγωγοί θα θεωρήσουν αυτόν τον νέο τύπο παραγωγής ως υπερβολικό ρίσκο.
<P>
Πρέπει να εγγυηθούμε την ασφάλεια της παραγωγής, δεν μπορούμε όμως να περιμένουμε από τους καταναλωτές να πληρώνουν τις υψηλότερες τιμές λιανικής. Οι παραγωγοί χρειάζονται κίνητρα και σε ορισμένες περιπτώσεις θα πρέπει να δοθούν φορολογικές απαλλαγές για να διασφαλιστεί ότι η μετάβαση δεν ενέχει λειτουργικές δυσκολίες γι' αυτούς. Πρέπει να παράσχουμε κατάλληλα κίνητρα για να διασφαλίσουμε ότι η παραγωγή βιοκαυσίμων δεν θα επιφέρει άνοδο στις τιμές των τροφίμων, διότι αυτό θα υπονομεύσει ολόκληρο το πρόγραμμα. Σας ευχαριστώ για την προσοχή σας.
<SPEAKER ID="111" NAME="Ivo Belet" AFFILIATION="PPE-DE">
(NL) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να εστιάσω σε δύο τομείς της εξαίρετης έκθεσης της κ. Thomsen, δηλαδή στον κατασκευαστικό κλάδο και στα αυτοκίνητα.
<P>
Αν θέλουμε να επιτύχουμε τους στόχους για το CO2 στον τομέα της αυτοκινητοβιομηχανίας, πρέπει να επενδύσουμε περισσότερα στην έρευνα και ανάπτυξη. Αυτό είναι προφανές. " αναθεώρηση του πολυετούς προϋπολογισμού, στην οποία προβαίνουμε, μας παρέχει την ευκαιρία να το πράξουμε, κύριε Επίτροπε. " ερευνητική προσπάθεια για νέες τεχνολογίες και ανανεώσιμες πηγές ενέργειας στον τομέα των μεταφορών πρέπει να εντατικοποιηθεί δραστικά. Θα πρέπει να αποτελέσει μία από τις προτεραιότητες και για το ολοκαίνουριο Ευρωπαϊκό Ινστιτούτο Τεχνολογίας μας. Ο κλάδος της ευρωπαϊκής αυτοκινητοβιομηχανίας μπορεί να είναι πρωτοπόρος εν προκειμένω, κυρίες και κύριοι συνάδελφοι. Ορισμένες ιαπωνικές αυτοκινητοβιομηχανίες διαφημίζουν τώρα ως στόχο τους την κατασκευή οχημάτων με "μηδενικές εκπομπές ρύπων". Νομίζω ότι εμείς στην Ευρωπαϊκή Ένωση είμαστε καθ' όλα ικανοί να γίνουμε οι πρώτοι στον κόσμο που θα κάνουμε πραγματικότητα αυτόν τον στόχο.
<P>
Έπειτα, υπάρχει αυτός ο άλλος τομέας, που κραυγάζει για νέες περιβαλλοντικές τεχνολογίες: ο κατασκευαστικός. Αυτή η ανάγκη έχει επισημανθεί επανειλημμένως. Είναι ο τομέας που η ίδια η Ευρωπαϊκή Επιτροπή περιγράφει ως τον τομέα με τις μεγαλύτερες προοπτικές για τη μείωση των εκπομπών CO2. " κατασκευή μιας νέας κατοικίας, με χαμηλή κατανάλωση ενέργειας, της "παθητικής κατοικίας", είναι ακόμα στα σπάργανα και παραμένει σχετικώς ακριβή. Και εδώ, είναι καιρός να επιταχύνουμε τους ρυθμούς, όχι μόνο στην έρευνα και την ανάπτυξη αλλά και στα φορολογικά κίνητρα. Μπορούμε κάλλιστα να μειώσουμε ακόμη περισσότερο τον συντελεστή του ΦΠΑ για τα υλικά που εξοικονομούν ενέργεια και για τις ανανεώσιμες πηγές ενέργειας στην οικοδομή, ακόμη και να τον μηδενίσουμε. " Ευρωπαϊκή Επιτροπή έχει σε κάθε περίπτωση σχέδια -το γνωρίζετε καλύτερα από εμένα, κύριε Επίτροπε- να παρουσιάσει νέες προτάσεις για τη μείωση του ΦΠΑ μέχρι το 2009, και αυτές μπορούν κάλλιστα να συμπεριλάβουν αυτές τις ιδέες για μέτρα εξοικονόμησης ενέργειας στον κατασκευαστικό κλάδο. Επομένως, μας περιμένουν μείζονες προκλήσεις κατά τους επόμενους μήνες και χρόνια. Και απαιτούν τολμηρή και αποφασιστική δράση.
<SPEAKER ID="112" NAME="Justas Vincas Paleckis" AFFILIATION="PSE">
(LT) " διεξοδική έκθεση της συναδέλφου μου κ. Thomsen θα μας βοηθήσει να ζήσουμε σε ένα καθαρότερο περιβάλλον και να αντισταθούμε στην κλιματική αλλαγή. Φιλόδοξα σχέδια δράσης για τις ανανεώσιμες πηγές ενέργειας σε ευρωπαϊκό και εθνικό επίπεδο, καθώς και για την παρακολούθηση της εφαρμογής τους θα συμπεριληφθούν στην κοινή ενεργειακή πολιτική της Ευρωπαϊκής Ένωσης και θα μειώσουν την εξάρτηση του ενεργειακού εφοδιασμού από τρίτες χώρες.
<P>
Ωστόσο, ορισμένες χώρες έχουν σημαντικό υδατικό, ηλιακό και αιολικό δυναμικό, ενώ άλλες χώρες έχουν πιο περιορισμένο δυναμικό. Επομένως, πρέπει να εκπονηθούν σε ατομική βάση σχέδια δράσης για διαφορετικές χώρες, όλα δε να υπολογιστούν σε πραγματική βάση.
<P>
Θα ήταν χρήσιμο αν η Ευρωπαϊκή Επιτροπή κατευθύνει τη στήριξη μέσω των διαρθρωτικών ταμείων προς την παραγωγή ανανεώσιμων πηγών ενέργειας, καθώς και προς τη μόνωση και τη θέρμανση οικισμών. " χρήση ανανεώσιμων πηγών ενέργειας πρέπει επίσης να προωθηθεί στη δημοσιονομική πολιτική. Στην Ευρώπη, αντιμετωπίζουμε μια άνοδο των τιμών των τροφίμων, που συνδέεται με την αυξανόμενη ζήτηση για βιοκαύσιμα. Αυτό δεν πρέπει να συμβαίνει.
<P>
Τι μπορεί να πει ο μέσος πολίτης της ΕΕ, που ζει με έναν απλό μισθό, αν η ανάγκη για αύξηση στη χρήση των ανανεώσιμων πηγών ενέργειας προκαλεί υψηλότερες τιμές στο ηλεκτρικό ρεύμα και στη στέγαση; " αγορά δεν μπορεί να ρυθμίζει τα πάντα. Είναι ανάγκη να παράσχουμε βοήθεια σε αυτούς που αντιμετωπίζουν οικονομικές δυσκολίες, ιδίως εκείνους που κατεξοχήν πλήττονται από την άνοδο των τιμών της ενέργειας.
<P>
Μιλώντας γενικά, είναι βέβαιο ότι θα πρέπει να αλλάξουμε τον τρόπο ζωής μας και να περιορίσουμε την υπερβολική μας κατανάλωση στο μέλλον. Οι άνθρωποι έβλαψαν τον πλανήτη και, κατά συνέπεια, έχουμε ευθύνη να συμβάλουμε στην αποκατάστασή του.
<SPEAKER ID="113" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, ο ενεργειακός εφοδιασμός καθίσταται μία ολοένα μεγαλύτερη πρόκληση, όχι μόνο για την Ευρωπαϊκή Ένωση αλλά και για ολόκληρο τον κόσμο. Στο πλαίσιο αυτό, η χρησιμοποίηση ανανεώσιμων πηγών ενέργειας έχει ζωτικής σημασίας, τόσο για να διασφαλίσουμε την ασφάλεια του εφοδιασμού στο μέλλον όσο και για να συμβάλουμε αποφασιστικά στη μείωση των εκπομπών αερίων του θερμοκηπίου. Πρέπει να στηρίξουμε και να προωθήσουμε την καινοτομία. Επίσης, πρέπει να επενδύσουμε περισσότερα στην έρευνα και την ανάπτυξη νέων τεχνολογιών, είτε στον τομέα των μεταφορών -για παράδειγμα διεξάγοντας έρευνα για νέα καύσιμα ή για την κατασκευή νέων κινητήρων- είτε στον τομέα της θερμικής ή ενεργειακής χρησιμοποίησης πόρων, π.χ. σχετικά με τη θέρμανση, την παραγωγή ηλεκτρικής ενέργειας, τα μονωτικά υλικά κ.ο.κ.
<P>
Ένα καλό παράδειγμα είναι η συνδυαστική παραγωγή ηλεκτρικής ενέργειας και θερμότητας από βιομάζα με τη συμπαραγωγή ηλεκτρισμού και θερμότητας, που χρησιμοποιείται όλο και πιο πολύ και στην Αυστρία. Όμως σημασία έχει και η πτυχή της εξοικονόμησης ενέργειας. Αποφασιστικής σημασίας είναι επίσης τα περιφερειακά, αποκεντρωμένα έργα.
<P>
Πρέπει να αξιοποιήσουμε τη δυνατότητα που μας παρέχεται από την αποκεντρωμένη παραγωγή ενέργειας και βιοκαυσίμων από ανανεώσιμες πρώτες ύλες, διότι μας δίνει τη δυνατότητα βιώσιμης παραγωγής ενέργειας και χρησιμοποίησης των πρώτων υλικών που υπάρχουν επί τόπου. " χρησιμοποίηση γεωργικών προϊόντων για την παραγωγή ενέργειας ασφαλώς δεν θα αποβεί σε βάρος της παραγωγής επαρκούς εφοδιασμού σε τρόφιμα, δεδομένου ότι υπάρχουν αρκετές γεωργικές εκτάσεις παραγωγής και ότι μπορούν να χρησιμοποιηθούν επαρκώς. " παύση της αγρανάπαυσης κατά το επόμενο οικονομικό έτος, το 2008, πρέπει επομένως ασφαλώς να επικροτηθεί.
<P>
Επιπροσθέτως, η χρησιμοποίηση ανανεώσιμων πρώτων υλών μπορεί να συνεισφέρει σημαντικά στην οικονομική ανάπτυξη των αγροτικών περιοχών λόγω των θετικών επιπτώσεων που έχει όχι μόνο για τη χρήση γης με κανονική εναλλαγή καλλιεργειών αλλά κυρίως για την απασχόληση και τη δημιουργία νέων θέσεων εργασίας στις αγροτικές περιοχές.
<SPEAKER ID="114" NAME="Antonio De Blasio" AFFILIATION="PPE-DE">
(HU) Σας ευχαριστώ, κύριε Πρόεδρε. Θέλω καταρχάς να συγχαρώ την εισηγήτρια για το έξοχο έργο που επιτέλεσε. Πρέπει να έχουμε κατά νου ότι οι φιλόδοξοι στόχοι, για τους οποίους ανέλαβε δέσμευση η ίδια η Ευρωπαϊκή Ένωση, και οι οποίοι αποσκοπούσαν στη μείωση των εκπομπών αερίων που ευθύνονται για το φαινόμενο του θερμοκηπίου, μέσω της αύξησης της χρήσης ανανεώσιμων πηγών ενέργειας και της ενίσχυσης της ενεργειακής απόδοσης, μπορούν να επιτευχθούν μόνο αν εφαρμοστούν σύμφωνα με την αρχή της επικουρικότητας, αρχής γενομένης από τους κοινωνικούς και οικονομικούς παράγοντες σε τοπικό και περιφερειακό επίπεδο.
<P>
" αποκεντρωμένη ενεργειακή πολιτική, συμβαδίζοντας με τα ερευνητικά προγράμματα και εκστρατείες που έχουν ως στόχο την αλλαγή των συνηθειών των καταναλωτών, μπορεί να επιφέρει απτά αποτελέσματα όχι μόνο από πλευράς χρήσης των ανανεώσιμων πηγών ενέργειας αλλά και από πλευράς απασχόλησης και περιφερειακής ανάπτυξης.
<P>
" τοπική παραγωγή, και ενδεχομένως η μετατροπή και η κατανάλωση, ανανεώσιμων πηγών ενέργειας δημιουργούν νέες θέσεις εργασίας, ενώ η περιφερειακή οικονομική σταθερότητα αυξάνεται με τη διαφοροποίηση του ενεργειακού εφοδιασμού και την ενίσχυση της αποδοτικότητάς του. Θέλω να τονίσω τον πρωταρχικό ρόλο των οικονομικών κινήτρων τόσο όσον αφορά τη διασύνδεση των ανανεώσιμων πηγών ενέργειας στα υφιστάμενα δίκτυα όσο και τη διάθεση των ανανεώσιμων πηγών ενέργειας στην αγορά.
<P>
Είναι προς το θεμελιώδες συμφέρον των τοπικών αρχών και των περιφερειακών οργανισμών (ο Πρόεδρος διακόπτει τον ομιλητή και του ζητεί να ομιλεί λίγο πιο αργά) να υποστηρίξουν τις δραστηριότητες των επιχειρήσεων στον τομέα της καινοτομίας και της έρευνας και ανάπτυξης.
<P>
Υποστηρίζοντας τις συμπράξεις μεταξύ δημόσιου και ιδιωτικού τομέα, η Ευρωπαϊκή Ένωση μπορεί να βοηθήσει τους παράγοντες του δημόσιου και ιδιωτικού τομέα στην κοινωνία να συμπράξουν για να κάνουν μια οικονομική ένεση σε περιφέρειες, των οποίων θέλουν να τονώσουν την ανάπτυξη. Για να επιτευχθεί αυτό, είναι ζωτικής σημασίας να ενημερώνονται οι τοπικές επιχειρήσεις για τις αναπτυξιακές ευκαιρίες και να αξιολογούνται τα χαρακτηριστικά και οι ειδικές ανάγκες της υπό εξέταση περιφέρειας.
<P>
Προτείνω στην Ευρωπαϊκή Ένωση να παρακολουθεί στενά τη συμμόρφωση των κρατών μελών σε σχέση με ό,τι προσδοκάται από αυτά, καθώς οι περιφερειακές και τοπικές πρωτοβουλίες θα αδυνατούν να αναπτυχθούν, αν τα κράτη μέλη δεν δημιουργήσουν αυτοτελή πλαίσια, που θα είναι συμβατά με τη νομοθεσία της ΕΕ. Τα κράτη μέλη έχουν υποχρέωση να δημιουργήσουν ένα νομικό περιβάλλον, που όχι μόνο θα παρέχει τη δυνατότητα αυξημένης ενεργειακής απόδοσης και χρήσης των ανανεώσιμων πηγών ενέργειας, αλλά θα παρέχει κάθε δυνατή οικονομική στήριξη και κίνητρο για την προώθηση πρωτοβουλιών τοπικής και περιφερειακής ανάπτυξης.
<SPEAKER ID="115" NAME="Valdis Dombrovskis" AFFILIATION="PPE-DE">
(LV) Κύριε Πρόεδρε, κυρίες και κύριοι συνάδελφοι, ένας από τους στόχους που προτάχθηκε στην ενεργειακή στρατηγική της Ευρώπης είναι να αυξηθεί η αναλογία της συνολικής κατανάλωσης ενέργειας που αντιπροσωπεύουν οι ανανεώσιμες πηγές ενέργειας στο 20% μέχρι το 2020. " Λεττονία είναι πρωτοπόρος σε αυτόν τον τομέα, αφού η αναλογία ανανεώσιμων πηγών ενέργειας στη χώρα αυτή αντιστοιχεί ήδη στο 37%. Όταν καθορίζουμε στόχους για την αναλογία ανανεώσιμων πηγών ενέργειας σε κάθε κράτος μέλος, είναι δύσκολο να το κάνουμε αυτό ακριβοδίκαια, και να διασφαλίζουμε ότι κάθε κράτος μέλος εμπλέκεται ενεργά στη χρήση των ανανεώσιμων πηγών ενέργειας. Μπορώ να υποστηρίξω τη θέση της εισηγήτριας, ότι πρέπει να μεριμνήσουμε ώστε τα μεγαλύτερα κράτη μέλη να μην εξασφαλίζουν μειώσεις και στόχους ποσόστωσης όσον αφορά τις ανανεώσιμες πηγές ενέργειας, που θα είναι χαμηλότερες του 20%. Λαμβάνοντας υπόψη το γεγονός ότι τα πέντε μεγαλύτερα κράτη μέλη αντιπροσωπεύουν τουλάχιστον το 60% της κατανάλωσης ενέργειας στην ΕΕ, μειώσεις για τα μεγάλα κράτη θα συνεπάγονταν δυσανάλογα μεγάλο βάρος για τα άλλα κράτη. Πρέπει να αναγνωριστεί ότι η ΕΕ είχε ήδη αρνητικές εμπειρίες σε ένα παρόμοιο θέμα. " προσέγγιση που υιοθέτησε η Ευρωπαϊκή Επιτροπή όταν επιμέρισε τις ποσοστώσεις εκπομπών αερίων CO2 ήταν, λίαν επιεικώς, παράξενη.
<P>
Σύμφωνα με πληροφορίες της ίδιας της Επιτροπής, στόχος του συστήματος εμπορίας εκπομπών αερίων είναι να βοηθήσει τα κράτη μέλη να εκπληρώσουν τις δεσμεύσεις τους στο πλαίσιο του Κυότο. Τα νέα κράτη μέλη εκπληρώνουν τις δεσμεύσεις που έχουν αναλάβει στο πλαίσιο του Κυότο, οι ποσοστώσεις τους για τις εκπομπές αερίων, όμως, μειώνονται αισθητά. Για παράδειγμα, η Λεττονία, που έχει τις χαμηλότερες ποσοστώσεις εκπομπών CO2 ανά κάτοικο στην Ευρωπαϊκή Ένωση, θα λάβει μόνο το 55% της ποσόστωσης εκπομπών που αιτήθηκε. " Εσθονία και η Λιθουανία θα λάβουν το 52 και 53% αντιστοίχως. Οι ποσοστώσεις για άλλα νέα κράτη μέλη επίσης μειώθηκαν αισθητά. Αντιθέτως, σχεδόν σε όλα τα παλαιότερα κράτη μέλη, που δεν εκπληρώνουν τις συλλογικές τους δεσμεύσεις του Κυότο, επιμερίστηκε περισσότερο από το 90% των ποσοστώσεων εκπομπών αερίων που αιτήθηκαν. Δεν προκαλεί έκπληξη το γεγονός ότι πέντε νέα κράτη μέλη αναγκάστηκαν να προσφύγουν κατά αυτής της απόφασης στα δικαστήρια. Επικροτώ τη θέση που υιοθέτησε η εισηγήτρια σχετικά με την κατανομή πρόσθετων δημοσιονομικών πόρων της ΕΕ με σκοπό την επίτευξη των στόχων της ευρωπαϊκής ενεργειακής στρατηγικής, τον ανακήρυξη αυτού του τομέα σε προτεραιότητα και την αναθεώρηση του χρηματοδοτικού πλαισίου της ΕΕ για την περίοδο 2007-2013. Οι στόχοι που τίθενται στην ευρωπαϊκή ενεργειακή στρατηγική πρέπει να επικροτηθούν τόσο από οικονομική όσο και από οικολογική σκοπιά. Δεν απομένει παρά να απευθύνουμε έκκληση στην Ευρωπαϊκή Επιτροπή να μην επαναλάβει τα λάθη του παρελθόντος και να επιμερίσει ακριβοδίκαια αυτούς τους στόχους, διασφαλίζοντας ότι κάθε κράτος μέλος συμμετέχει ενεργά στην επίτευξη των στόχων. Σας ευχαριστώ για την προσοχή σας.
<SPEAKER ID="116" NAME="Péter Olajos" AFFILIATION="PPE-DE">
(HU) Κύριε Πρόεδρε, πρέπει καταρχάς να επισημάνω πόσο λυπηρό είναι το γεγονός ότι κατά πάσα πιθανότητα δεν θα επιτευχθεί ο προηγούμενος στόχος της ΕΕ για αύξηση στο 12% του μεριδίου των ανανεώσιμων πηγών ενέργειας στο ενεργειακό μίγμα της ΕΕ έως το 2010. Παρά την παταγώδη αυτή αποτυχία, η γερμανική Προεδρία στην εαρινή σύνοδο κορυφής του 2007 όρισε για τα κράτη μέλη τον ακόμη πιο φιλόδοξο στόχο για αύξηση της συμβολής των ανανεώσιμων πηγών ενέργειας στο 20% έως το 2020.
<P>
Πιστεύω ότι πρέπει να μιλήσουμε με ειλικρίνεια: φοβούμαι ότι ο τρέχων στόχος, όπως και οι προηγούμενοί του, κινδυνεύει και αυτός. Κινδυνεύει, επιπλέον, να υπονομευτεί από τα κράτη μέλη. Για τον λόγο αυτό, παρωθώ εντόνως την Επιτροπή και τα κράτη μέλη να καταλήξουν σε συμφωνία το συντομότερο δυνατόν όσον αφορά την πρακτική εφαρμογή του στόχου του 20% για τις ανανεώσιμες πηγές ενέργειας.
<P>
Τα κράτη μέλη ήδη χρειάστηκε να υποβάλουν και να εκπονήσουν τη στρατηγική τους για τις ανανεώσιμες πηγές ενέργειας, λαμβάνοντας υπόψη τη σχέση κόστους-αποτελεσματικότητας, καθώς και μια τομεακή ανάλυση του δυναμικού σε κάθε χώρα. Για τον λόγο αυτό, οι στόχοι που καθορίζονται σε αυτόν τον χάρτη πορείας για τις ανανεώσιμες πηγές ενέργειας πρέπει να συνοδευτούν από λεπτομερή σχέδια υλοποίησης με καθορισμένους εθνικούς στόχους και δεσμευτικούς δευτερεύοντες στόχους για κάθε τομέα ενέργειας, καθώς και κυρώσεις σε περίπτωση μη επίτευξης των στόχων.
<P>
Χρειαζόμαστε κυρώσεις, διότι οι χώρες που ανθίστανται στην εφαρμογή των κοινών στόχων υπονομεύουν, ας μην το λησμονούμε, τη διεθνή εμπιστοσύνη έναντι της δέσμευσης της Ευρώπης και την αξιοπιστία όσον αφορά την καταπολέμηση της κλιματικής αλλαγής. Με την πιθανότητα επίτευξης παγκόσμιας συμφωνίας να εξαρτάται από την ισορροπία που έχει διαμορφωθεί, αυτό θα αποδώσει πλήρως.
<P>
" Ευρώπη έχει ιστορική υποχρέωση και πρέπει να επιδείξει με το δικό της παράδειγμα ότι υπάρχει ζωή πέρα από τα ορυκτά καύσιμα, ότι υφίσταται ανταγωνιστική τεχνολογία και ότι είναι δυνατή η ασφαλής αυτάρκεια.
<SPEAKER ID="117" NAME="Petr Duchoň" AFFILIATION="PPE-DE">
(CS) Κύριε Πρόεδρε, κυρίες και κύριοι συνάδελφοι, επιτρέψτε μου να σχολιάσω δύο σημεία στην έκθεση της κ. Thomsen. Στην αρχή κιόλας της έκθεσης αναφέρεται ότι: α) "Οι συμβατικοί ενεργειακοί πόροι έχουν σχεδόν εξαντληθεί"· β) "βιώνουμε μια αυξανόμενη εξάρτηση από τις εισαγωγές" πρωτογενών ενεργειακών υλών· και γ) "οι κλιματικές αλλαγές ... θα έχουν τρομερές συνέπειες για τους κατοίκους".
<P>
Το πρώτο σημείο που θέλω να επισημάνω είναι ότι η αυξανόμενη εξάρτηση των χωρών της ΕΕ από τις εισαγωγές πρωτογενών ενεργειακών υλών είναι το μόνο αναμφίλεκτο γεγονός, για το οποίο δεν χωρεί αμφισβήτηση. Αυτό είναι πράγματι ένα σοβαρό πολιτικό πρόβλημα. Ωστόσο, δεν μπορεί να επιλυθεί με το να παρέχουμε μονομερή προτίμηση στις λεγόμενες ανανεώσιμες πηγές ενέργειας. " λύση πρέπει να είναι πολύ πιο περίπλοκη. Αυτός είναι ο λόγος που θέλω να υπογραμμίσω ορισμένες πτυχές που, κατά τη γνώμη μου, απουσιάζουν από την εν λόγω έκθεση.
<P>
Πρώτον, το κάθε κράτος μέλος ευθύνεται για τη δική του ενεργειακή πολιτική και το αντίστοιχο δικαίωμα να διαμορφώνει το δικό του ενεργειακό μίγμα. Δεύτερον, δεν υπάρχει τίποτα στην έκθεση που να τονίζει με έμφαση ότι η φειδωλή κατανάλωση των περιορισμένων πόρων που διαθέτουμε αποτελεί αναγκαιότητα, και υπογραμμίζω τη λέξη "φειδωλή", όταν μιλάμε για κατανάλωση αυτών των πόρων. Θεωρώ επίσης αναγκαίο να συνεργαστεί η Ευρωπαϊκή Ένωση με τις "ΠΑ, περιλαμβανομένου του συντονισμού των πολιτικών τους προς χώρες που εξάγουν πρωτογενείς ενεργειακές ύλες. Τέλος, η έκθεση δεν προβαίνει σε καμία αναφορά για τη σημασία της πυρηνικής ενέργειας.
<P>
Το δεύτερο σημείο που θέλω να επισημάνω είναι ότι οι προβλέψεις στις οποίες βασίζεται η έκθεση, ότι δηλαδή οι συμβατικές πηγές ενέργειας σύντομα θα εξαντληθούν και ότι η κλιματική αλλαγή θα έχει τρομερές επιπτώσεις για την ανθρώπινη φυλή, επιδέχονται συζήτηση. Δεν πρέπει να τα αντιμετωπίζουμε ως αναπόδραστα γεγονότα.
<SPEAKER ID="118" NAME="Andris Piebalgs">
μέλος της Επιτροπής. - (ΕΝ) Κύριε Πρόεδρε, θα ήθελα να αρχίσω τις καταληκτικές παρατηρήσεις μου στη συζήτηση αυτή με τα λόγια του κ. Vidal-Quadras: σε αυτόν τον τομέα πολιτικής δεν πρέπει να υπάρχουν νικητές ή ηττημένοι, επειδή η πολιτική για τις ανανεώσιμες πηγές ενέργειας είναι σίγουρα κάτι που χρειαζόμαστε, για τρεις βασικούς λόγους.
<P>
Καταρχάς, λόγω της κλιματικής αλλαγής: χωρίς ανανεώσιμες πηγές ενέργειας είναι μάλλον αφελές να αναμένει κανείς ότι θα κατορθώσουμε να αντιμετωπίσουμε την πρόκληση της κλιματικής αλλαγής. Δεύτερον, λόγω του ανταγωνισμού για τους ενεργειακούς πόρους: ο κόσμος μεγαλώνει, οι άνθρωποι ζουν καλύτερα και οι ενεργειακοί πόροι μειώνονται διαρκώς, και ο αγώνας δρόμου για τους ενεργειακούς πόρους μπορεί να αποδειχθεί γεωπολιτικά επικίνδυνος. Τρίτον, ας μην αποπροσανατολιζόμαστε από το κόστος. Είμαστε σε καλή κατάσταση σήμερα, διότι, με το πετρέλαιο στα 80 δολάρια "ΠΑ το βαρέλι, έχουμε συναλλαγματική ισοτιμία δολαρίου/ευρώ που ανέρχεται στα 1,4 ευρώ. Ως αποτέλεσμα, προστατευθήκαμε από την αύξηση της τιμής του πετρελαίου. Αυτές οι διαδικασίες όμως δεν σχετίζονται μεταξύ τους· πρόκειται για απλή σύμπτωση. Είδαμε ότι, όταν κυκλοφόρησε το ευρώ, οι προσδοκίες για ισοτιμία ήταν ένα προς ένα. Εάν είχαμε παραμείνει στην ίδια συναλλαγματική ισοτιμία, οι ενεργειακοί πόροι θα στοίχιζαν σήμερα 50% περισσότερο, και τότε πολλά κοινοβούλια θα συζητούσαν για επείγουσα βοήθεια. Επομένως, χρειαζόμαστε τις ανανεώσιμες πηγές ενέργειας και από οικονομική άποψη.
<P>
Είναι υπερβολή να ζητούμε αυτήν την τεχνολογική εξέλιξη; Και δεν ζητούμε επιδοτήσεις, αλλά ενισχύσεις για επενδύσεις, διότι το 20% της τελικής κατανάλωσης ενέργειας δεν είναι το 100%, δεν είναι καν το 50%: είναι μόλις το ένα πέμπτο, και αυτή η τεχνολογία πρέπει να μπορεί να εφαρμοστεί.
<P>
Επομένως, γιατί χρειαζόμαστε την Ευρώπη; Λόγω της μεγάλης κλίμακας και της προοπτικής της και επειδή επίσης υπήρξαν εκκλήσεις. Υπάρχουν δυνατότητες στα κράτη μέλη που δεν είναι εύπορα, τουλάχιστον όχι από την άποψη του κατά κεφαλήν ΑΕγχΠ. Υπάρχουν κράτη μέλη όπου δεν υπάρχουν τόσο πολλές δυνατότητες και χρειάζεται να βρούμε τον τρόπο να αξιοποιήσουμε το πλήρες δυναμικό της Ευρωπαϊκής Ένωσης. Οι πλουσιότερες χώρες θα μπορούσαν να επενδύσουν στις χώρες με τις μεγαλύτερες δυνατότητες, επειδή, ως αποτέλεσμα, όλοι θα ωφεληθούμε από τις νέες τεχνολογίες παραγωγής ενέργειας από καθαρές πηγές ενέργειας.
<P>
Παρέθεσα τα λόγια του Gordon Brown όχι λόγω κάποιας πολιτικής συγγένειας. Τα ανέφερα γιατί, ακόμη και στο "νωμένο Βασίλειο, όπου σήμερα η διείσδυση ανανεώσιμων μορφών ενέργειας δεν είναι και τόσο εκτεταμένη, υπάρχουν εκκλήσεις για αυτήν την πολιτική -δηλαδή τη στάση αυτή- και επειδή χρειαζόμαστε δεσμευτικούς στόχους, καθώς μόνον με δεσμευτικούς στόχους θα επιτύχουμε μακροπρόθεσμους πολιτικούς στόχους. Εάν οι στόχοι είναι απλώς ενδεικτικοί, μετρούμε απλώς μέχρι τις επόμενες εκλογές και ούτω καθεξής. Εάν είναι δεσμευτικοί, συνεπάγονται θέσπιση μακροπρόθεσμων πολιτικών που διευκολύνουν τις επενδύσεις, διευκολύνοντας έτσι τους κανόνες εφαρμογής.
<P>
Τώρα, όσον αφορά την πρόκληση που πολλοί από εσάς αναφέρετε σχετικά με την ενεργειακή βιωσιμότητα των τροφίμων. Δεν πιστεύω λοιπόν ότι στο παρόν στάδιο η ανανεώσιμη ενέργεια έχει σημαντικό αντίκτυπο στις τιμές των τροφίμων. " ευημερία στον κόσμο σαφώς αυξάνεται. Οι άνθρωποι τρέφονται καλύτερα: στην Ινδία, στην Κίνα αλλά και σε χώρες του Τρίτου Κόσμου. Επομένως, παντού στον κόσμο οι άνθρωποι ζητούν περισσότερους πόρους και δικαίως. Και βέβαια, η παγκόσμια αγορά απαντά με υψηλότερες τιμές. Θα αυξήσει την παραγωγή, αλλά δεν θα αλλάξει βασικά ώστε να έχουμε πάλι χαμηλές τιμές πετρελαίου ή χαμηλές τιμές τροφίμων. Θα παραμείνουν σε αρκετά υψηλά επίπεδα και, για τον λόγο αυτό, η πρόκληση δεν προέρχεται από τις ανανεώσιμες πηγές ενέργειας.
<P>
Την ίδια στιγμή, συντάσσομαι με εκείνους που πιστεύουν ότι πρέπει να καθοριστούν κριτήρια αειφορίας και θα το πράξουμε αυτό στην εν λόγω οδηγία, διότι θα μπορούσε να χρησιμοποιηθεί το αντεπιχείρημα ότι υπάρχει ήδη νομοθεσία για τα ύδατα, για τα απόβλητα, για το έδαφος. "Γιατί χρειαζόμαστε μια πρόσθετη πηγή γραφειοκρατίας;" ρωτούν ορισμένοι. Πιστεύω, όταν ξεκινούμε να ασχοληθούμε με συγκεκριμένους τομείς πολιτικής που αμφισβητούνται από κοινωνικής άποψης, καθώς και από τις πολιτικές ομάδες, πρέπει να δώσουμε μια απάντηση. Και η πιστοποίηση, ακόμη και αν ορισμένες φορές συνεπάγεται πρόσθετα βάρη, χρειάζεται προκειμένου να δοθεί η απάντηση ότι κανένας ενεργειακός πόρος δεν πρόκειται να χρησιμοποιηθεί με μη βιώσιμο τρόπο. Πιστεύω, όμως, πραγματικά ότι η έκθεση είναι πολύ ισορροπημένη. Τηρεί ίσες αποστάσεις μεταξύ των προκλήσεων αυτών και ελπίζω ειλικρινά ότι θα τύχει της ευρείας στήριξης του Σώματος, διότι αυτή η ευρεία στήριξη θα σήμαινε μεγαλύτερη στήριξη και για την πρόταση της Επιτροπής στα τέλη του έτους.
<P>
Συγχαρητήρια, λοιπόν, και θα ήθελα να ευχαριστήσω ακόμη μία φορά την εισηγήτρια και όλους τους εισηγητές στις πολιτικές ομάδες και στις διάφορες επιτροπές, επειδή πιστεύω ότι όλα έγιναν όπως έπρεπε. Ακριβώς αυτήν την ισορροπία χρειαζόμαστε, και τώρα χρειαζόμαστε ευρεία στήριξη.
<SPEAKER ID="119" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 25 Σεπτεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="120" NAME="Ján Hudacký  " AFFILIATION="PPE-DE">
γραπτώς. - (SK) " παρούσα κατάσταση όσον αφορά την παραγωγή ενέργειας και την κλιματική αλλαγή αναδεικνύει όχι μόνο τις θετικές λύσεις αλλά και τις βεβιασμένες αποφάσεις, που ενδέχεται τελικώς να έχουν πολλά δυσμενή αποτελέσματα.
<P>
Αυτό που έχω κατά νου είναι οι ανανεώσιμες πηγές ενέργειας, οι οποίες παρέχουν κατά βάση νέες λύσεις λειτουργώντας συμπληρωματικά προς τις μειούμενες συμβατικές πηγές ενέργειας και μειώνοντας τον όγκο των επιβλαβών εκπομπών.
<P>
Από την άλλη πλευρά, παρατηρούμε και μάλιστα λαμβάνουμε κοινές αποφάσεις για την απερίσκεπτη και βεβιασμένη θεσμοθέτησή τους, θέτοντας υπερβολικούς δεσμευτικούς στόχους που θα πρέπει να επιτευχθούν πάση θυσία. Δεν είναι τυχαίο ότι σε μελέτη του ΟΟΣΑ και σε προειδοποιήσεις πολλών εμπειρογνωμόνων επισημαίνεται το γεγονός ότι η απερίσκεπτη προώθηση ορισμένων ανανεώσιμων πηγών ενέργειας (όπως είναι τα βιοκαύσιμα, η βιομάζα, κλπ.) προκαλεί ανεπανόρθωτη ζημία σε άλλους τομείς, όπως είναι η γεωργία και η διαχείριση των υδάτων, διαταράσσοντας κατ' αυτόν τον τρόπο τη συνολική ισορροπία της φύσης. Μου θυμίζει το τουφέκισμα σπουργιτιών στην Κίνα στη διάρκεια αυτού που έμεινε γνωστό ως "Πολιτιστική Επανάσταση". Με αυτό δεν θέλω να πω ότι είμαι κατά των ανανεώσιμων πηγών ενέργειας. Ωστόσο, είναι αναγκαίο να χρησιμοποιήσουμε όσες υπάρχουν στη φύση σε προσεκτικά μελετημένους τομείς χρήσης και σε ποσότητες που επιτρέπουν τη φυσική ανανέωσή τους χωρίς να καταβάλλονται προσπάθειες για τεχνητή αύξηση της παραγωγής σε μια ακάθεκτη πορεία επίτευξης δεσμευτικών στόχων όσο το δυνατόν συντομότερα.
<P>
" σημερινή γνώση και οι τεχνικές λύσεις μάς επιτρέπουν, και θα εξακολουθήσουν για μεγάλο διάστημα να μας επιτρέπουν, να χρησιμοποιούμε τις ανανεώσιμες πηγές ενέργειας μόνο συμπληρωματικά. Επομένως, ας διερευνήσουμε λύσεις που θα είναι πιο λογικές και πιο αποτελεσματικές μεσοπρόθεσμα. " πυρηνική ενέργεια αποτελεί ένα καλό παράδειγμα.
<SPEAKER ID="998" NAME="Piia-Noora Kauppi  " AFFILIATION="PPE-DE">
γραπτώς. - (EN) " Φινλανδία είναι μία από τις πρωτοπόρες χώρες παγκοσμίως στη χρησιμοποίηση ανανεώσιμων πηγών ενέργειας, και δη βιοενέργειας. Το μερίδιο της ανανεώσιμης ενέργειας στη Φινλανδία ανέρχεται περίπου στο 25%.
<P>
Οι στόχοι όσον αφορά τη χρήση ανανεώσιμων πηγών ενέργειας πρέπει να είναι ρεαλιστικοί. Στον αγώνα κατά της αλλαγής του κλίματος, πρέπει να διασφαλιστεί η διαθεσιμότητα βιομάζας σε λογικές τιμές, που είναι ζωτικής σημασίας για τη δασική βιομηχανία μας.
<P>
Στη Φινλανδία η τύρφη έχει οριστεί ως αργά ανανεούμενο καύσιμο βιομάζας. Ως εγχώριο καύσιμο, η τύρφη έχει σημαντικό αντίκτυπο στην περιφερειακή πολιτική, ενώ αυξάνει την απασχόληση και την ασφάλεια του ενεργειακού εφοδιασμού.
<P>
Δεν μπορεί να αποκλειστεί καμία μορφή παραγωγής ενέργειας με μηδενικές ή χαμηλές εκπομπές άνθρακα, ή άλλη μορφή παραγωγής ενέργειας χωρίς εκπομπές, βιώσιμη και αποδοτική ως προς το κόστος, συμπεριλαμβανομένης της πυρηνικής ενέργειας. Κάθε μορφή ενέργειας πρέπει να αξιολογείται βάσει του συνολικού συμφέροντος της κοινωνίας.
<P>
Το μερίδιο των πηγών ενέργειας μηδενικών εκπομπών άνθρακα, συμπεριλαμβανομένης της πυρηνικής ενέργειας, πρέπει να αυξηθεί ενόψει του αγώνα κατά της αλλαγής του κλίματος. " πυρηνική ενέργεια αυξάνει την ανεξαρτησία από την εισαγόμενη ενέργεια, είναι περιβαλλοντικά καθαρότερη από άλλες επιλογές και αποτελεί μια οικονομική πηγή ενέργειας.
<P>
Για τον λόγο αυτό, θεωρώ πολύ σημαντικό να δοθεί στα κράτη μέλη η ελευθερία να επιλέγουν τις καταλληλότερες ανανεώσιμες πηγές ενέργειας, δεδομένων των διαφορετικών γεωλογικών, υδρολογικών και κλιματικών συνθηκών που επικρατούν στα διάφορα κράτη μέλη.
<SPEAKER ID="121" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, αν θέλουμε να προωθήσουμε τις ανανεώσιμες πηγές ενέργειας, πρέπει να είμαστε ακριβείς σε σχέση με το τι είδους ανάγκη επιδιώκουμε να ικανοποιήσουμε με τη χρησιμοποίησή τους. Είναι άλλο πράγμα να είναι κανείς πρωτοπόρος, με κάθε τίμημα, επιτυγχάνοντας στόχους και ποσοστά, και εντελώς άλλο να βρίσκει πολυτομεακά βιώσιμες ενεργειακές λύσεις, που έχουν μακροπρόθεσμες συνέπειες. Είναι ήδη σαφές ότι τα επιδιωκόμενα ποσοστά που τέθηκαν και οι περιβαλλοντικοί και κλιματικοί στόχοι της ΕΕ είναι, δυστυχώς, ασύμβατοι από πλευράς εφικτότητας. Παρά ταύτα, αποφασίσαμε να προσπαθήσουμε να επιτύχουμε τους στόχους, με αποτέλεσμα να έχουμε μια αγορά ενέργειας που υφίσταται τεχνηέντως χειραγώγηση σε βάρος του καταναλωτών, καθώς και ενεργειακές λύσεις που είναι μη βιώσιμες σε ό,τι αφορά την ισορροπία του κλίματος και που πρέπει να αναθεωρηθούν. " συμμόρφωση προς έναν ελάχιστο δεσμευτικό στόχο του 10% για τα βιοκαύσιμα που χρησιμοποιούνται στις μεταφορές θα αποτελούσε ατυχές παράδειγμα.
<P>
Αν, εν προκειμένω, επιδιώκουμε την καταπολέμηση της κλιματικής αλλαγής, τότε η απάντηση δεν θα είναι η στροφή προς τα βιοκαύσιμα. Μόλις και μετά βίας μπορεί να είναι ο σωστός τρόπος για να πορευτούμε σε έναν κόσμο, όπου η έλλειψη τροφίμων είναι ένα πιθανό σενάριο, λαμβάνοντας υπόψη το φαινόμενο του θερμοκηπίου. " ανησυχία που εκφράστηκε σε μελέτη που δημοσιεύθηκε από τον ΟΟΣΑ, ότι δηλαδή οι κρατικές επιδοτήσεις για τα βιοκαύσιμα θα μπορούσαν να οδηγήσουν σε άνοδο της τιμής των τροφίμων και σε ζημία σε βάρος των δασών, είναι πραγματική αν ληφθεί υπόψη ότι η συμβολή τους στην πρόληψη της κλιματικής αλλαγής ενδέχεται να είναι μικρότερη από την προβλεπόμενη. " ίδια ανησυχία εγείρεται σε άρθρο του περιοδικού "Science", όπου το όφελος στο κλίμα από τα βιοκαύσιμα συγκρίνεται με την αναδάσωση σε ορίζοντα τριακονταετίας. Τα πορίσματα ποικίλλουν ανάλογα με τις πρώτες ύλες και την τεχνολογία παραγωγής, σε όλες όμως τις περιπτώσεις η αναδάσωση σε δεδομένο τομέα καλλιέργειας θα απορροφούσε δύο έως εννέα φορές περισσότερο άνθρακα σε σύγκριση με τη μείωση των εκπομπών αερίου που επιτυγχάνεται με τη χρήση βιοκαυσίμων.
<P>
Αυτό που χρειαζόμαστε τώρα είναι κοινή λογική σε ό,τι αφορά την εκπλήρωση στόχων. Ειδάλλως, θα αντιληφθούμε σύντομα ότι ήταν βεβιασμένη η απόφαση για απότομη αύξηση του μεριδίου των ανανεώσιμων πηγών ενέργειας, ώστε να καλύπτουν το ένα πέμπτο της παραγωγής ενέργειας, και ότι μία ημέρα θα αποτελέσει απειλή για το περιβάλλον μέσω της υπερβολικής υλοτομίας των δασών.
<SPEAKER ID="122" NAME="Richard Seeber  " AFFILIATION="PPE-DE">
γραπτώς. - (DE) Οι ανανεώσιμες πηγές ενέργειας πρέπει να διαδραματίσουν σημαντικό ρόλο στη μελλοντική μας ενεργειακή πολιτική. " πυρηνική ενέργεια δεν πρέπει να διαδραματίσει ρόλο σε αυτό το σενάριο, διότι εξακολουθούν να υπάρχουν ανεπίλυτα θέματα ασφαλείας.
<P>
Οι ανανεώσιμες ενέργειες είναι το μέλλον μας. Γι' αυτό απαιτείται καινοτομία και η ανάπτυξη νέων τεχνολογιών. Χρειάζονται πολύ περισσότερες επενδύσεις στον τομέα της έρευνας για να έχουμε καινοτόμες λύσεις σε όλους τομείς της αγοράς.
<P>
Το Ευρωπαϊκό Συμβούλιο συμφώνησε τον Μάρτιο να καλυφθεί μέχρι το 2020 το 20% της συνολικής ενέργειας που χρειάζεται η ΕΕ από ανανεώσιμες πηγές. Αυτό ήταν ένα σημαντικό βήμα των αρχηγών κρατών και κυβερνήσεων, οι οποίοι συνηγόρησαν κατηγορηματικά για μεγαλύτερη ενίσχυση των ανανεώσιμων πηγών ενέργειας. Για τον λόγο αυτό, καλώ την Επιτροπή να υποβάλει μία μελλοντοστραφή πρόταση νομικού πλαισίου για τις ανανεώσιμες πηγές ενέργειας. Είναι απολύτως απαραίτητο να έχουμε τα κατάλληλα μέσα σε ευρωπαϊκό επίπεδο για να υλοποιηθούν γρήγορα και αποτελεσματικά οι στόχοι που διατύπωσε το Συμβούλιο.
<SPEAKER ID="997" NAME="Silvia-Adriana Ţicău  " AFFILIATION="PSE">
γραπτώς. - (RO) Σήμερα, η ΕΕ εξαρτάται κατά 57% από τις εισαγωγές φυσικού αερίου και κατά 82% από τις εισαγωγές πετρελαίου. Εκτιμάται ότι μέχρι το 2030 η ΕΕ θα εξαρτάται κατά 84% από τις εισαγωγές φυσικού αερίου και κατά περισσότερο από 93% από τις εισαγωγές πετρελαίου.
<P>
" ΕΕ χρειάζεται μια ενεργειακή πολιτική που θα επιτρέπει την οικονομική και κοινωνική ανάπτυξη, αλλά και που θα διασφαλίζει την περιβαλλοντική προστασία μέσω αποδοτικών δράσεων για την καταπολέμηση της κλιματικής αλλαγής. Θεωρώ ότι τα επόμενα 5 χρόνια θα είναι καίριας σημασίας για τον σχεδιασμό και την έγκριση "έργων ευρωπαϊκού ενδιαφέροντος" για τα διευρωπαϊκά δίκτυα ενέργειας, για τη διαφοροποίηση των πηγών ενεργειακού εφοδιασμού και την αύξηση της ενεργειακής απόδοσης σε κοινοτικό επίπεδο.
<P>
Για να περιοριστούν οι αλλαγές του κλίματος, η ΕΕ σχεδίασε να παράγεται το 20% της ευρωπαϊκής κατανάλωσης ενέργειας από ανανεώσιμες πηγές έως το 2020. Επομένως, τόσο τα κράτη μέλη όσο και η Επιτροπή πρέπει να προβούν σε απογραφή των ανανεώσιμων πηγών ενέργειας στην επικράτειά τους και να καθορίσουν σχέδια δράσης για την αποδοτική τους χρήση. Ζητούμε από την Επιτροπή να εμπλακεί ενεργά σε αυτήν την απογραφή. Τα διαρθρωτικά ταμεία και το Ευρωπαϊκό Ταμείο για την Ανταγωνιστικότητα και την Καινοτομία, καθώς και το έβδομο πρόγραμμα πλαίσιο για την έρευνα μπορούν και πρέπει να χρησιμοποιηθούν από τα κράτη μέλη για επενδύσεις σε ενεργειακή τεχνολογία.

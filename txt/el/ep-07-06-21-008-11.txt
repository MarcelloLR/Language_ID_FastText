<CHAPTER ID="008-11">
11. Εμπιστοσύνη των καταναλωτών στο ψηφιακό περιβάλλον (ψηφοφορία) 
<P>
- Έκθεση: Roithová
<P>

<SPEAKER ID="092" NAME="Thijs Berman" AFFILIATION="PSE">
(EN) Κύριε Πρόεδρε, στις 31 Ιανουαρίου 2007 απέστειλα μια επιστολή στον Πρόεδρο του Κοινοβουλίου, προτείνοντας την οργάνωση μιας ετήσιας διάλεξης για να τιμηθεί η μνήμη της ρωσίδας δημοσιογράφου Anna Politkovskaya. Αυτή η διάλεξη Politkovskaya πρέπει να οργανωθεί από έναν δημοσιογράφο που διακρίνεται για την εξαιρετική προσπάθεια υπεράσπισης της δημοκρατίας και τον σεβασμό για όλα τα ανθρώπινα όντα. Με αυτή τη διάλεξη θα τιμηθούν όλοι οι δημοσιογράφοι για τον ξεχωριστό ρόλο που διαδραμάτισαν διατηρώντας ανοιχτές τις κοινωνίες.
<P>
" πρόταση αυτή συνυπογράφηκε από τους Bart Staes, Jean-Marie Cavada, Ewa Klamt και Luisa Morgantini. Το άρθρο 28 αναφέρει ότι η Προεδρία πρέπει να απαντήσει εντός 30 ημερών. Έλαβα μόνο μια αόριστη απάντηση και τίποτε δεν έχει συμβεί στο μεταξύ. Θα θέλαμε να οργανωθεί το γεγονός αυτό φέτος τον Οκτώβριο, ένα έτος μετά τη δολοφονία της ακριβής μας Anna Politkovskaya. Χρειαζόμαστε τη συνεργασία της Προεδρίας και ελπίζουμε πως μπορούμε να υπολογίζουμε σε αυτήν.
<P>
(Χειροκροτήματα)
<SPEAKER ID="093" NAME="Πρόεδρος">
Σας ευχαριστούμε, κ. Berman. Νομίζω ότι ο σκοπός της σύντομης απάντησης ήταν ακριβώς να μην γίνει υπέρβαση του χρόνου ομιλίας. Ωστόσο, θα το αναφέρω φυσικά στο Προεδρείο και στον Πρόεδρο και θα ελέγξω μαζί τους τι μπορεί να γίνει για να παρακολουθήσουμε το αίτημά σας.

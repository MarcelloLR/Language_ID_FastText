<CHAPTER ID="016">
Προετοιμασία για τη συνεδρίαση του Ευρωπαϊκού Συμβουλίου (24-25 Μαρτίου 2011) (συζήτηση)
<SPEAKER ID="067" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία για τη συνεδρίαση του Ευρωπαϊκού Συμβουλίου που πρόκειται να διεξαχθεί στις 24 και 25 Μαρτίου 2011.
<SPEAKER ID="068" NAME="Enikő Győri">
ασκούσα την Προεδρία του Συμβουλίου. - (EN) Κύριε Πρόεδρε, Πρόεδρε Barroso, κύριε Επίτροπε, αξιότιμοι βουλευτές, χαιρετίζω θερμά την ευκαιρία που μου δίνεται να προσέλθω ενώπιόν σας πριν από την επόμενη συνεδρίαση του Ευρωπαϊκού Συμβουλίου. Όπως γνωρίζετε, θα είναι μια πολύ έντονη συνεδρίαση λόγω των απρόβλεπτων γεγονότων των τελευταίων δύο εβδομάδων.
<P>
Επιτρέψτε μου να σας παρουσιάσω εν συντομία τα βασικά θέματα στην ημερήσια διάταξη του Ευρωπαϊκού Συμβουλίου. Τρία θα είναι τα βασικά θέματα: πρώτον, μια συνολική δέσμη οικονομικών μέτρων, η οποία ευελπιστούμε να εγκριθεί από τους αρχηγούς κρατών και κυβερνήσεων, δεύτερον, η Λιβύη και η Νότια Γειτονία και, τρίτον, η Ιαπωνία.
<P>
Επιτρέψτε μου να ξεκινήσω με τα ζητήματα οικονομικής πολιτικής. Το Ευρωπαϊκό Συμβούλιο πρόκειται, ελπίζω, να εγκρίνει τη συγκεκριμένη δέσμη μέτρων προκειμένου να αντιμετωπίσει την οικονομική και χρηματοπιστωτική κρίση. " δέσμη μέτρων έχει έξι βασικά στοιχεία, με πρώτο την ολοκλήρωση του πρώτου σταδίου του ευρωπαϊκού εξαμήνου, με την επίτευξη συμφωνίας επί των προτεραιοτήτων για δημοσιονομική εξυγίανση και διαρθρωτικές μεταρρυθμίσεις. Όπως γνωρίζετε, ο κύκλος του ευρωπαϊκού εξαμήνου ξεκίνησε νωρίς φέτος με την παρουσίαση της ετήσιας επισκόπησης της ανάπτυξης που εκπόνησε η Επιτροπή. Συγκεντρώνει διάφορες συστάσεις πολιτικής που απαιτούνται για την ενίσχυση της ανάκαμψης, για την παροχή βοήθειας στην Ευρώπη ώστε να διατηρήσει τη διεθνή ανταγωνιστικότητά της, και για την επίτευξη των στόχων της στρατηγικής ΕΕ 2020.
<P>
Το πρώτο στάδιο του ευρωπαϊκού εξαμήνου θα ολοκληρωθεί τώρα με την έγκριση από το Ευρωπαϊκό Συμβούλιο των προτεραιοτήτων για δημοσιονομική εξυγίανση και διαρθρωτικές μεταρρυθμίσεις, σύμφωνα με τα συμπεράσματα των Συμβουλίων ECOFIN και EPSCO. Το θέμα της συγκεκριμένης έκθεσης -την οποία εκπόνησε η Προεδρία- επικροτήθηκε από το Συμβούλιο Γενικών Υποθέσεων την περασμένη Δευτέρα. Τα κράτη μέλη θα λάβουν υπόψη αυτούς τους γενικούς προσανατολισμούς πολιτικής κατά την κατάρτιση των προγραμμάτων σταθερότητας και σύγκλισης και των εθνικών προγραμμάτων μεταρρυθμίσεων που πρόκειται να υποβάλουν τον Απρίλιο.
<P>
Με βάση την αξιολόγηση της Επιτροπής, το Συμβούλιο θα παρουσιάσει στη συνέχεια την αξιολόγησή του και θα παράσχει την καθοδήγησή του στα κράτη μέλη τον Ιούνιο: δηλαδή, σε μια χρονική στιγμή που σημαντικές δημοσιονομικές αποφάσεις βρίσκονται ακόμη σε προπαρασκευαστικό στάδιο στα περισσότερα κράτη μέλη. Ο στόχος της ουγγρικής Προεδρίας είναι να έχει ολοκληρωθεί το πρώτο ευρωπαϊκό εξάμηνο έως το Ευρωπαϊκό Συμβούλιο τον Ιούνιο του 2011.
<P>
Το δεύτερο στοιχείο είναι η ενίσχυση της οικονομικής διακυβέρνησης, και εδώ το Ευρωπαϊκό Κοινοβούλιο διαδραματίζει αποφασιστικό ρόλο. Το Συμβούλιο έχει ήδη κάνει ένα σημαντικό βήμα προόδου: οι υπουργοί οικονομίας και οικονομικών συμφώνησαν τη γενική προσέγγιση του Συμβουλίου αναφορικά με τις έξι νομοθετικές προτάσεις για την ενίσχυση της οικονομικής διακυβέρνησης. Αυτό το επίτευγμα δίνει στην Προεδρία τη δυνατότητα να ξεκινήσει διαπραγματεύσεις με το Ευρωπαϊκό Κοινοβούλιο.
<P>
Όπως γνωρίζετε, το Συμβούλιο πρέπει να τηρήσει την προθεσμία που έχει θέσει το Ευρωπαϊκό Συμβούλιο -Ιούνιος 2011- για την επίτευξη πολιτικής συμφωνίας επί της δέσμης μέτρων. Τέσσερις από τις έξι προτάσεις εμπίπτουν στη διαδικασία συναπόφασης. Γνωρίζουμε ότι η προθεσμία που έχει θέσει το Ευρωπαϊκό Συμβούλιο δεν δεσμεύει, με κανέναν τρόπο, το Ευρωπαϊκό Κοινοβούλιο· ωστόσο, θα ήθελα να αξιοποιήσω αυτή τη μεγάλη ευκαιρία που μου δίνεται για να ζητήσω τη συνεργασία του Κοινοβουλίου, ώστε να μπορέσουμε να επιτύχουμε πολιτική συμφωνία έως τον Ιούνιο. Αυτή η συμφωνία θα έστελνε καθησυχαστικά μηνύματα στις αγορές και, το σημαντικότερο, στους πολίτες μας που αναμένουν από εμάς να προστατέψουμε το ευρώ και, μαζί με αυτό, την ευρωπαϊκή οικονομία. Επομένως, έχουμε κοινή ευθύνη με το Ευρωπαϊκό Κοινοβούλιο επί του ζητήματος αυτού.
<P>
Ο πρωθυπουργός μας πρόκειται να συναντήσει τους εισηγητές και τους συντονιστές που είναι αρμόδιοι για αυτή τη δέσμη μέτρων και ελπίζω ότι θα έχουμε μια εξαιρετικά εποικοδομητική συνεργασία με το Κοινοβούλιο.
<P>
Το τρίτο στοιχείο είναι η αποκατάσταση της υγείας του τραπεζικού τομέα μέσω της φιλόδοξης νέας δοκιμής αντοχής.
<P>
Το τέταρτο είναι το σύμφωνο για το ευρώ, η επέκτασή του στα κράτη μέλη εκτός της ευρωζώνης που επιθυμούν να συμμετάσχουν σε αυτό, και η πιθανή ανακοίνωση των πρώτων εθνικών σχεδίων δράσης για την εφαρμογή του.
<P>
Το πέμπτο στοιχείο είναι η ολοκλήρωση των εργασιών σχετικά με τον μελλοντικό ευρωπαϊκό μηχανισμό σταθεροποίησης (ΕΜΣ) και την ενίσχυση της ευρωπαϊκής διευκόλυνσης χρηματοπιστωτικής σταθερότητας (ΕΔΧΣ), βάσει της συμφωνίας στην υπουργική διάσκεψη του Eurogroup Plus στις 21 Μαρτίου, και όλοι γνωρίζετε ότι οι όροι αναφοράς του ευρωπαϊκού μηχανισμού σταθεροποίησης αναφέρουν την παροχή πληροφοριών στο Κοινοβούλιο. Χάρηκα ιδιαίτερα γι'°αυτό.
<P>
Το έκτο σημείο είναι η τροποποίηση της Συνθήκης, επί της οποίας μόλις ψηφίσατε, και η επίσημη έγκριση των αποφάσεων για τροποποίηση της Συνθήκης για τη λειτουργία της Ευρωπαϊκής Ένωσης σχετικά με τη δημιουργία του μελλοντικού ΕΜΣ. Στο σημείο αυτό, θα ήθελα να ευχαριστήσω το Κοινοβούλιο για τη θετική ψήφο του: πιστεύω ότι ήταν μια εξαιρετικά σημαντική συνεισφορά εκ μέρους σας.
<P>
Όπως διαπιστώνετε, έχει σημειωθεί πραγματική πρόοδος στο μέτωπο καταπολέμησης της κρίσης. Το Ευρωπαϊκό Συμβούλιο θα ολοκληρώσει αυτές τις εργασίες στην προσεχή συνεδρίασή του και θα εγκρίνει μια ολοκληρωμένη δέσμη μέτρων με στόχο να αντιμετωπιστεί η κρίση, να διαφυλαχθεί η χρηματοπιστωτική σταθερότητα και να τεθούν τα θεμέλια για βιώσιμη ανάπτυξη που δημιουργεί θέσεις εργασίας.
<P>
Επιτρέψτε μου να αναφερθώ τώρα στη Λιβύη και τη Νότια Γειτονία. Βάσει του ψηφίσματος του Ευρωπαϊκού Κοινοβουλίου της 10ης Μαρτίου 2011, των συμπερασμάτων του Ευρωπαϊκού Συμβουλίου της 11ης Μαρτίου 2011 και της απόφασης 1973 του Συμβουλίου Ασφαλείας των "νωμένων Εθνών, το Συμβούλιο εξέφρασε ανησυχίες για την τρέχουσα κατάσταση στη Λιβύη και καταδίκασε την κατάφωρη και συστηματική παραβίαση των ανθρωπίνων δικαιωμάτων, τη βία και τη βάναυση καταστολή που ασκεί το καθεστώς κατά του λιβυκού λαού.
<P>
Οι βασικοί στόχοι της ΕΕ είναι η προστασία του άμαχου πληθυσμού και η υποστήριξη του λιβυκού λαού ώστε να υλοποιήσει τις προσδοκίες του για μια δημοκρατική κοινωνία. Ο συνταγματάρχης Gaddafi πρέπει να αποχωρήσει αμέσως από την εξουσία. Το καθεστώς του έχει χάσει τη νομιμότητά του και δεν αποτελεί πλέον συνομιλητή για την ΕΕ. Τι είδους δράση ανέλαβε, λοιπόν, το Συμβούλιο;
<P>
Αρχικά, θα αναφερθώ στις κυρώσεις. Στις 28 Φεβρουαρίου 2011, σε χρόνο ρεκόρ, το Συμβούλιο ενέκρινε αποφάσεις για περιοριστικά μέτρα κατά του καθεστώτος. Στις 10 Μαρτίου προστέθηκαν νέες κυρώσεις, συμπεριλαμβανομένου του παγώματος των περιουσιακών στοιχείων, μιας νέας ταξιδιωτικής απαγόρευσης, της απαγόρευσης πώλησης όπλων και της απαγόρευσης του εξοπλισμού που θα μπορούσε να χρησιμοποιηθεί για σκοπούς εσωτερικής καταστολής - ως εκ τούτου, το Συμβούλιο προχώρησε πέρα από τα μέτρα που επιβλήθηκαν από την απόφαση του Συμβουλίου Ασφαλείας των "νωμένων Εθνών που είχε εγκριθεί πρωτύτερα.
<P>
Επιτρέψτε μου να ανακοινώσω ένα τρίτο στοιχείο: έναν τρίτο γύρο κυρώσεων. Ενεργώντας δυνάμει της εντολής που του έδωσε το Συμβούλιο Εξωτερικών Υποθέσεων στις 21 Μαρτίου, το Συμβούλιο ενέκρινε σήμερα, με γραπτή διαδικασία, την πρόταση της ουγγρικής Προεδρίας να επεκταθούν τα περιοριστικά μέτρα σε περισσότερους Λίβυους και λιβυκές οντότητες, και οι κυρώσεις αυτές επεκτείνονται ήδη στην εθνική εταιρεία πετρελαίου της Λιβύης.
<P>
Τι άλλο έπραξε το Συμβούλιο πέραν των κυρώσεων; " ουγγρική Προεδρία έθεσε το ζήτημα της ασφάλειας του εφοδιασμού έκτακτης ανάγκης στην ημερήσια διάταξη. Οι υπουργοί συζήτησαν τις επιπτώσεις της πολιτικής κρίσης στην ενεργειακή αγορά, την ενεργειακή ασφάλεια και τον ενεργειακό εφοδιασμό. Συμφώνησαν ότι η ΕΕ έχει επαρκή αποθέματα πετρελαίου και φυσικού αερίου. Ωστόσο, στο πλαίσιο της συζήτησης υπογραμμίστηκε, για ακόμη μία φορά, η ευάλωτη θέση της Ευρώπης και η ανάγκη για μια ακόμη ισχυρότερη κοινή ενεργειακή πολιτική, συμπεριλαμβανομένων μέτρων όπως η διαφοροποίηση των οδών εφοδιασμού.
<P>
Το Συμβούλιο εξέφρασε την ικανοποίησή του μετά την έγκριση της απόφασης 1973 του Συμβουλίου Ασφαλείας των "νωμένων Εθνών και υπογράμμισε την αποφασιστικότητά του να συνεισφέρει στην εφαρμογή της. Το Συμβούλιο επικρότησε επίσης τη σύνοδο κορυφής του Παρισιού ως καθοριστική συνεισφορά στην εφαρμογή της. Συνεισφέροντας με διαφοροποιημένο τρόπο, η ΕΕ και τα κράτη μέλη είναι αποφασισμένα να δράσουν συλλογικά και αποφασιστικά με όλους τους διεθνείς εταίρους, ιδίως με τον Αραβικό Σύνδεσμο και άλλα περιφερειακά ενδιαφερόμενα μέρη, ώστε να εφαρμοστούν πλήρως αυτές οι αποφάσεις. Το Συμβούλιο και τα κράτη μέλη θα υποστηρίξουν δράσεις βάσει της απόφασης του Συμβουλίου Ασφαλείας των "νωμένων Εθνών για την προστασία των αμάχων και των ζωνών στις οποίες κατοικεί άμαχος πληθυσμός που απειλείται από επιθέσεις.
<P>
" ΕΕ θα συνεχίσει να παρέχει ανθρωπιστική βοήθεια σε όλους τους πληγέντες και φυσικά -σε μεταγενέστερο στάδιο- θα πρέπει να βοηθήσουμε τη Λιβύη να οικοδομήσει ένα δημοκρατικό κράτος και να αναπτύξει το κράτος δικαίου.
<P>
" ΕΕ ετοιμάζεται να παράσχει στήριξη ΚΕΠΠΑ και ανθρωπιστική βοήθεια απαντώντας σε αίτημα που υπέβαλε το Γραφείο Συντονισμού Ανθρωπιστικών Υποθέσεων των "νωμένων Εθνών και στο πλαίσιο του συντονιστικού ρόλου των "νωμένων Εθνών. Αυτές οι δράσεις θα τηρούν πλήρως τις κατευθυντήριες γραμμές των "νωμένων Εθνών όσον αφορά τη χρήση στρατιωτικών πόρων και πόρων πολιτικής προστασίας. Ζητήθηκε από την Ύπατη Εκπρόσωπο να αναπτύξει περαιτέρω σχεδιασμό σύμφωνα με την απόφαση των "νωμένων Εθνών και τη δήλωση του Ευρωπαϊκού Συμβουλίου της 11ης Μαρτίου σχετικά με τη στήριξη των επιχειρήσεων ανθρωπιστικής βοήθειας και πολιτικής προστασίας, συμπεριλαμβανομένης της χρήσης θαλάσσιων πόρων για τον σκοπό αυτόν. Όλα πρέπει να γίνουν με τη στενότερη δυνατή συνεργασία με τα "νωμένα Έθνη, το ΝΑΤΟ και άλλους. " Ύπατη Εκπρόσωπος θα διατηρεί επαφές με τον Γενικό Γραμματέα των "νωμένων Εθνών και τις χώρες της περιοχής, συμπεριλαμβανομένης της Αιγύπτου και της Τυνησίας, και δήλωσε ότι αυτή η διαδικασία πρέπει να εφαρμοστεί επειγόντως προκειμένου να επιτραπεί η περαιτέρω εξέτασή της από το Ευρωπαϊκό Συμβούλιο στα τέλη της τρέχουσας εβδομάδας.
<P>
Επιπλέον, τα κράτη μέλη υπογράμμισαν για ακόμη μία φορά την αλληλεγγύη τους προς όσες χώρες επηρεάζονται πιο άμεσα από μεταναστευτικές μετακινήσεις, και επανέλαβαν την προθυμία τους να παράσχουν την απαραίτητη στήριξη όσο εξελίσσεται η κατάσταση. " ουγγρική Προεδρία έθεσε το συγκεκριμένο ζήτημα στο Συμβούλιο Δικαιοσύνης και Εσωτερικών Υποθέσεων στις 24 και 25 Φεβρουαρίου 2011, και δρομολογήθηκε η κοινή δράση Hermes στο πλαίσιο του Frontex, με αρκετά κράτη μέλη να παρέχουν πόρους.
<P>
Επιτρέψτε μου να αναφέρω τι συνέβη σχετικά με την εκκένωση. Ήδη από τις 23 Φεβρουαρίου, η Προεδρία ενεργοποίησε τον μηχανισμό πολιτικής προστασίας της ΕΕ για την υποστήριξη της απομάκρυνσης ευρωπαίων πολιτών από τη Λιβύη - μια απόφαση που στήριξε και η Ύπατη Εκπρόσωπος. Εμπνευσμένη από την αρχή της ευθύνης για προστασία, η οποία αναφέρεται στο ψήφισμα του ΕΚ, η ουγγρική Προεδρία καταβάλλει κάθε δυνατή προσπάθεια για τον συντονισμό των εν εξελίξει εργασιών, συγκεκριμένα όσον αφορά στους πρόσφυγες και θέματα μετανάστευσης. Ο υπουργός Εξωτερικών της Ουγγαρίας János Martonyi και η Επίτροπος Malmström πραγματοποιούν επί του παρόντος επίσκεψη στην Αίγυπτο και στα κοινά της σύνορα με τη Λιβύη. Ο υπουργός Martonyi μετέβη στα σύνορα και συζήτησε με τις τοπικές αρχές και, σύμφωνα με δήλωση που έκανε εκεί νωρίτερα, χωρίς τις αεροπορικές επιδρομές θα είχε δημιουργηθεί μια αφόρητη κατάσταση.
<P>
" κατάσταση βρίσκεται πλέον υπό έλεγχο, χάρη στις αιγυπτιακές αρχές. Επί τρεις ημέρες, πολίτες εγκατέλειπαν τη χώρα· ορισμένοι Λίβυοι αποφάσισαν να επιστρέψουν, αλλά φυσικά η κατάσταση παραμένει επισφαλής και δεν γνωρίζουμε κατά πόσον θα υπάρξουν νέες εκροές.
<P>
Στις 3 Μαρτίου, βρέθηκα στα σύνορα Τυνησίας-Λιβύης, συνοδεύοντας την Επίτροπο Georgieva, για να διαπιστώσουμε την κατάσταση που επικρατούσε εκεί. " κατάσταση παρέμενε ιδιαίτερα σοβαρή: 1.000 άνθρωποι την ώρα εισέρχονταν στην Τυνησία κατά μήκος των συνόρων. " εκκένωση ήταν το σημαντικότερο θέμα στις 3 Μαρτίου, και εξακολουθεί να είναι πολύ σημαντικό να βοηθήσουν τα κράτη μέλη για τον επαναπατρισμό των πολιτών μη κρατών μελών της ΕΕ, κυρίως διακινούμενων εργαζόμενων.
<P>
Ελλείψει μόνιμης αντιπροσωπείας της Ευρωπαϊκής Ένωσης, την ΕΕ εκπροσωπεί ο ούγγρος πρέσβης στην Τρίπολη. Βρίσκεται εκεί και δεν πρόκειται να αποχωρήσει· συντονίζει τις προξενικές και διπλωματικές προσπάθειες εξ ονόματος των κρατών μελών.
<P>
Σχετικά με τη Νότια Γειτονία: στην έκτακτη συνεδρίασή του στις 11 Μαρτίου, το Ευρωπαϊκό Συμβούλιο δήλωσε ότι οι δημοκρατικές εξεγέρσεις επιφέρουν θεαματικές αλλαγές στη Νότια Γειτονία, δημιουργώντας νέες ελπίδες και μια ευκαιρία να οικοδομηθεί ένα μέλλον βασισμένο στη δημοκρατία, τον πλουραλισμό, το κράτος δικαίου, τα ανθρώπινα δικαιώματα και την κοινωνική δικαιοσύνη. Πρέπει να αναφερθεί ότι επιθέσεις δεν λαμβάνουν χώρα μόνο στη Λιβύη· πρέπει να γνωρίζουμε ότι στο Μπαχρέιν και την Υεμένη οι πολίτες υφίστανται επίσης επιθετικές ενέργειες και πρέπει να είμαστε πολύ σαφείς ότι η επιθετικότητα δεν είναι αποδεκτή πουθενά.
<P>
Εναπόκειται στις χώρες της περιοχής να αποφασίσουν το μέλλον τους με ειρηνικό και δημοκρατικό τρόπο. " ΕΕ θα υποστηρίξει όλα τα μέτρα προς τον δημοκρατικό μετασχηματισμό σε πολιτικά συστήματα που επιτρέπουν τις ειρηνικές αλλαγές, την ανάπτυξη και την ευημερία και την πιο αναλογική κατανομή των οφελών των οικονομικών επιδόσεων. " ΕΕ θα παράσχει συμβουλές στις χώρες της περιοχής που ενδιαφέρονται για οικονομική και τεχνική υποστήριξη για τη βελτίωση του ελέγχου και της διαχείρισης των συνόρων τους, καθώς και για μέτρα για τη διευκόλυνση της επιστροφής των μεταναστών στις χώρες καταγωγής τους.
<P>
Το Συμβούλιο, σε συνεργασία με την Επιτροπή, κλήθηκε να υποβάλει -πριν από το Ευρωπαϊκό Συμβούλιο του Ιουνίου- ένα σχέδιο για την ανάπτυξη ικανοτήτων για τη διαχείριση των μεταναστευτικών και προσφυγικών ρευμάτων. Το Ευρωπαϊκό Συμβούλιο εξέφρασε τη μεγάλη ικανοποίησή του για την κοινή δήλωση της Επιτροπής και της Ύπατης Εκπροσώπου που προτείνει μια εταιρική σχέση με τις χώρες της Νότιας Μεσογείου για τη δημοκρατία και την κοινή ευημερία, ακολουθώντας μια διαφοροποιημένη και βασισμένη σε κίνητρα προσέγγιση και συγκεντρώνοντας όλα τα μέσα της ΕΕ. Το Συμβούλιο κλήθηκε να εξετάσει ταχέως τις προτάσεις που περιέχονται στην ανακοίνωση και, συγκεκριμένα, να εξετάσει πώς θα μπορούσε να ενισχυθεί η στήριξη της Ένωσης για τους εταίρους της.
<P>
Θα ήθελα να ολοκληρώσω με μια ταχεία παρουσίαση των ιδεών για τις οποίες απαιτείται ταχύτατη δράση. Πρέπει να αυξήσουμε το όριο για τις δραστηριότητες της Ευρωπαϊκής Τράπεζας Επενδύσεων για τις μεσογειακές χώρες που προβαίνουν σε πολιτική μεταρρύθμιση - το Κοινοβούλιο θα διαδραματίσει ρόλο επί του ζητήματος αυτού και βασίζομαι στη συνεργασία σας. Πρέπει να εγκρίνουμε την πρόταση της Επιτροπής ώστε να επιτραπεί στην ΕΤΕπ να κάνει εκ νέου επενδύσεις με πόρους του ευρωμεσογειακού φορέα επενδύσεων και εταιρικής σχέσης (FEMIP) που προέρχονται από επιχειρήσεις του παρελθόντος. Πρέπει να εξετάσουμε, με άλλους ενδιαφερόμενους φορείς, τους όρους με τους οποίους η Ευρωπαϊκή Τράπεζα Ανασυγκρότησης και Ανάπτυξης θα μπορούσε να αναπτύξει δραστηριότητα στη Νότια Γειτονία, και πρέπει να εγκρίνουμε χωρίς καθυστέρηση την πρόταση σχετικά με πανευρωμεσογειακούς κανόνες καταγωγής, που είναι καθοριστικής σημασίας για την περαιτέρω ανάπτυξη της περιοχής. Τέλος, η έγκριση έως τον Ιούνιο του 2011 του κανονισμού για την ενίσχυση των δυνατοτήτων του Frontex είναι, πιστεύω, επιβεβλημένη.
<P>
Ας μην επεκταθώ όμως περισσότερο. Δεν θα αναφερθώ στην Ιαπωνία, καθώς πλέον έχουμε ένα νέο θέμα στην ημερήσια διάταξη. Ζητώ συγγνώμη εάν η ομιλία μου ήταν υπερβολικά μεγάλη. Ο λόγος είναι ότι συνέβησαν πολλά και θέλησα να δώσω στο Κοινοβούλιο μια ολοκληρωμένη εικόνα όλων των θεμάτων.
<SPEAKER ID="069" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, όπως δήλωσα την περασμένη εβδομάδα στο Ευρωπαϊκό Κοινοβούλιο, αυτό που θα προτείνει η Ευρώπη στο Ευρωπαϊκό Συμβούλιο της 24ης και 25ης Μαρτίου θα αλλάξει πραγματικά τα δεδομένα στην οικονομική διακυβέρνηση.
<P>
Με άλλα λόγια, θα είναι ο θεμέλιος λίθος στη συνολική αντίδρασή μας στην κρίση και θα σηματοδοτήσει την έναρξη της πλήρους εφαρμογής της με τη θέσπιση ενός νέου πλαισίου οικονομικής διακυβέρνησης - και, ευελπιστώ, μιας ευρωπαϊκής οικονομικής και νομισματικής ένωσης (ΟΝΕ) η οποία θα στηρίζεται και στα δύο σκέλη της (τη νομισματική ένωση και την οικονομική ένωση) και όχι σε ένα.
<P>
" οικονομική πολιτική κάθε κράτους μέλους αναγνωρίζεται πλέον ως θέμα που πρέπει να απασχολεί όλα τα κράτη μέλη και όλα τα ευρωπαϊκά θεσμικά όργανα. Για πρώτη φορά -με το ευρωπαϊκό εξάμηνο- διαθέτουμε τα μέσα που χρειαζόμαστε για τον έγκαιρο και ισχυρό συντονισμό των οικονομικών πολιτικών μας και των διαρθρωτικών μεταρρυθμίσεων, προτού κάθε μέλος καθορίσει τις πολιτικές και τον προϋπολογισμό του για το επόμενο έτος. Δεν έχουμε μόνο τη δυνατότητα για εκ των προτέρων συντονισμό, αλλά μπορούμε να διαδραματίζουμε συντονιστικό ρόλο παράλληλα με την εφαρμογή της οικονομικής και της δημοσιονομικής πολιτικής.
<P>
Το πρώτο ευρωπαϊκό εξάμηνο ξεκίνησε νωρίτερα τον Ιανουάριο με την ετήσια επισκόπηση της ανάπτυξης που εξέδωσε η Επιτροπή, η οποία παραθέτει 10 προτεραιότητες για το τρέχον έτος, οι οποίες όλες εντάσσονται στη στρατηγική Ευρώπη 2020 για την ανάπτυξη και την απασχόληση.
<P>
Όλες αποσκοπούν στην προώθηση της δημοσιονομικής εξυγίανσης, τη διόρθωση των μακροοικονομικών ανισορροπιών και τη διασφάλιση της χρηματοοικονομικής σταθερότητας - όλες αποτελούν προϋποθέσεις για υγιή ανάπτυξη. Από μόνες τους οι πολιτικές αυτές δεν πρόκειται να δημιουργήσουν ανάπτυξη, αλλά είναι αρκετά σαφές ότι χωρίς αυτές τις προϋποθέσεις δεν πρόκειται να επιτύχουμε το είδος της ανάπτυξης που χρειαζόμαστε: διατηρήσιμη και χωρίς αποκλεισμούς ανάπτυξη.
<P>
Το σύμφωνο για το ευρώ, το οποίο συνήφθη από τους αρχηγούς κρατών και κυβερνήσεων της ευρωζώνης και είναι ανοικτό προς όλα τα κράτη μέλη που επιθυμούν να συμμετάσχουν, αντικατοπτρίζει τις δράσεις προτεραιότητας της ετήσιας επισκόπησης της ανάπτυξης που εκπονήσαμε, αλλά πλέον το σύμφωνο για το ευρώ, όπως συμφωνήθηκε, είναι πλήρως συμβατό με τη Συνθήκη και θα ενσωματωθεί πλήρως στο ευρωπαϊκό σύστημα οικονομικής διακυβέρνησης. Για άλλη μία φορά, θα ήθελα να ευχαριστήσω το Κοινοβούλιο διότι πιστεύω ότι οι ισχυρές θέσεις του διαδραμάτισαν πολύ σημαντικό ρόλο για να διασφαλιστεί η δυνατότητα αναγνώρισης της κοινοτικής προσέγγισης και στο σύμφωνο για το ευρώ. Το σύμφωνο για το ευρώ αναγνωρίζει επίσης τις εργασίες της Επιτροπής όσον αφορά στη ρύθμιση της φορολογίας και του χρηματοπιστωτικού τομέα. Πράγματι, όπως γνωρίζετε, η Επιτροπή εργάζεται επί μιας πρότασης για τη φορολόγηση του χρηματοπιστωτικού τομέα.
<P>
Κάθε κράτος μέλος, στο πλαίσιο της εφαρμογής του συμφώνου σταθερότητας και ανάπτυξης, πρέπει να ακολουθεί τις συστάσεις της Επιτροπής. Παραθέτω όσα αποφασίστηκαν την περασμένη εβδομάδα: "Κατά τον καθορισμό των μέτρων στο πλαίσιο του συμφώνου σταθερότητας και ανάπτυξης, το Συμβούλιο αναμένεται, κατά κανόνα, να ακολουθεί τις συστάσεις της Επιτροπής ή να εξηγεί εγγράφως τη θέση του". Αυτή είναι η αρχή της 11ης Μαρτίου 2011. Πιστεύω ότι πρόκειται για μια πολύ σημαντική πολιτική αρχή η οποία μπορεί να προστεθεί στις σημαντικές νομοθετικές αποφάσεις που έχουν ληφθεί, καθώς και σε ορισμένες αποφάσεις που καταρτίζετε επί του παρόντος.
<P>
" δημοσιονομική εξυγίανση δεν αποτελεί αυτοσκοπό. Χωρίς δημοσιονομική εξυγίανση, δεν υπάρχει εμπιστοσύνη. Χωρίς εμπιστοσύνη, δεν γίνονται επενδύσεις. Χωρίς επενδύσεις, δεν υπάρχει ανάπτυξη. Ωστόσο, ο στόχος μας, όπως έχω δηλώσει πολλές φορές στο Κοινοβούλιο, είναι η ανάπτυξη: η διατηρήσιμη και χωρίς αποκλεισμούς ανάπτυξη.
<P>
Για να το επιτύχουμε αυτό, πρέπει επίσης να βελτιώσουμε το επιχειρηματικό περιβάλλον. Πρέπει να ολοκληρώσουμε την εσωτερική αγορά. Ένας από τους στόχους μας για την εσωτερική αγορά είναι ακριβώς οι διαφορετικές φορολογικές βάσεις. Γι'°αυτόν τον λόγο η Επιτροπή εκπόνησε νομοθετική πρόταση, την οποία έχει πλέον καταθέσει, για την κοινή ενοποιημένη βάση φορολογίας εταιρειών.
<P>
Πρέπει πραγματικά να αξιοποιήσουμε πλήρως τις δυνατότητες της ενιαίας αγοράς και η Επιτροπή θα υποβάλει σύντομα την πράξη ενιαίας αγοράς με μια δεκάδα προτάσεων προτεραιότητας για την αξιοποίηση του μεγαλύτερου περιουσιακού στοιχείου μας, τη δημιουργία ανάπτυξης και θέσεων εργασίας και την ενίσχυση της ανταγωνιστικότητας της Ευρώπης.
<P>
Πρέπει επίσης να καταβάλουμε περισσότερες προσπάθειες για την ενίσχυση της απασχόλησης. Χρειαζόμαστε περισσότερη, όχι λιγότερη κινητικότητα του εργατικού δυναμικού. Χρειαζόμαστε μεγαλύτερη προώθηση των φορολογικών κινήτρων και επιθυμούμε ανάπτυξη που ενισχύει την απασχόληση και είναι φιλική προς την απασχόληση.
<P>
Σε στενή συνεργασία με την Επιτροπή, τα κράτη μέλη οριστικοποιούν τώρα τα εθνικά προγράμματα μεταρρυθμίσεών τους καθώς και τα προγράμματα σταθερότητας ή σύγκλισης. Επιτρέψτε μου να τονίσω ότι η ύπαρξη σαφών, συγκεκριμένων, φιλόδοξων και εθνικών προγραμμάτων είναι καίριας σημασίας για την επιτυχή εφαρμογή του ευρωπαϊκού εξαμήνου. Επομένως, εναπόκειται πλέον σε κάθε κράτος μέλος να ολοκληρώσει αυτές τις σοβαρές εργασίες έως τα τέλη του Απριλίου.
<P>
Την περασμένη εβδομάδα, το Συμβούλιο συμφώνησε επί της γενικής προσέγγισής του στη δέσμη νομοθετικών μέτρων της Επιτροπής για την ενίσχυση της οικονομικής διακυβέρνησης. Θα ήθελα να ευχαριστήσω για ακόμη μία φορά την ουγγρική Προεδρία για όλες τις προσπάθειες που κατέβαλε και οδήγησαν σε έναν επιτυχή συμβιβασμό.
<P>
Πρόκειται να ξεκινήσουν τώρα οι διαπραγματεύσεις με το Κοινοβούλιο. Γνωρίζω ότι η Επιτροπή μπορεί να βασίζεται στην ισχυρή στήριξη του Σώματος και ευελπιστώ ότι θα επιτύχουμε τελική συμφωνία έως τον Ιούνιο. Τότε, το νέο οικονομικό μας πλαίσιο θα εφαρμοστεί πλήρως και θα μπορούν να χρησιμοποιηθούν όλα τα μέσα του για την αξιολόγηση των εθνικών προϋπολογισμών, των προγραμμάτων σταθερότητας και σύγκλισης, καθώς και των εθνικών προγραμμάτων μεταρρυθμίσεων έως το 2012.
<P>
Τέλος, με το σημερινό ευρωπαϊκό ταμείο χρηματοπιστωτικής σταθερότητας, και μέχρι το 2013 με τον μόνιμο ευρωπαϊκό μηχανισμό σταθεροποίησης (ΕΜΣ), θα διαθέτουμε ένα προστατευτικό μέσο για τη διασφάλιση της σταθερότητας της ευρωζώνης συνολικά, εάν παραστεί ανάγκη. Την περασμένη Δευτέρα οι υπουργοί Οικονομικών συμφώνησαν για τη θέσπιση του ευρωπαϊκού μηχανισμού σταθεροποίησης από τον Ιούνιο του 2013 με πραγματική δυνατότητα δανεισμού 500 δισ. ευρώ. Πρόκειται για σημαντικό βήμα προόδου για την Ευρωπαϊκή Ένωση, το οποίο η Επιτροπή, όπως γνωρίζετε, προωθεί σθεναρά. Κατόπιν των προτάσεών μας, η συμφωνία για τον μελλοντικό ΕΜΣ αναφέρει σαφώς τον κεντρικό ρόλο της Επιτροπής στη διαδικασία, καθώς και τις επιπτώσεις για το Ευρωπαϊκό Κοινοβούλιο.
<P>
Θα επαφίεται στην Επιτροπή να αξιολογεί, σε συνεργασία με την Ευρωπαϊκή Κεντρική Τράπεζα (ΕΚΤ), εάν υπάρχει κίνδυνος για τη χρηματοπιστωτική σταθερότητα της ευρωζώνης συνολικά και να αναλύει τη βιωσιμότητα του δημόσιου χρέους των κρατών μελών. Επιπλέον, θα επαφίεται στην Ευρωπαϊκή Επιτροπή να αναλάβει ηγετικό ρόλο όσον αφορά στην αξιολόγηση των χρηματοδοτικών αναγκών του δικαιούχου κράτους μέλους, καθώς και της φύσης της απαιτούμενης συμμετοχής του ιδιωτικού τομέα. Θα επαφίεται επίσης στην Ευρωπαϊκή Επιτροπή να προτείνει στο Συμβούλιο μια απόφαση για την έγκριση του προγράμματος μακροοικονομικής προσαρμογής.
<P>
" Ευρωπαϊκή Επιτροπή, από κοινού με το ΔΝΤ και σε συνεργασία με την ΕΚΤ, θα είναι υπεύθυνη για την παρακολούθηση της συμμόρφωσης με τους όρους της πολιτικής που απαιτούνται από ένα πρόγραμμα μακροοικονομικής προσαρμογής.
<P>
Οι όροι πολιτικής που καθορίζονται στο πλαίσιο ενισχυμένης εποπτείας ή ενός προγράμματος μακροοικονομικής προσαρμογής θα συμφωνούν με το πλαίσιο εποπτείας της Ευρωπαϊκής Ένωσης και πρέπει να διασφαλίζουν ότι τηρούνται οι διαδικασίες της Ευρωπαϊκής Ένωσης και ότι, κατά συνέπεια, γίνεται σεβαστός ο ρόλος του Ευρωπαϊκού Κοινοβουλίου.
<P>
Προς τον σκοπό αυτόν, η Επιτροπή σκοπεύει να προτείνει έναν κανονισμό του Ευρωπαϊκού Κοινοβουλίου και του Συμβουλίου βάσει του άρθρου 136 της Συνθήκης για την αποσαφήνιση των απαραίτητων διαδικαστικών βημάτων προκειμένου να αναφέρονται οι όροι πολιτικής στις αποφάσεις του Συμβουλίου και να διασφαλίζεται συνέπεια με το πλαίσιο πολυμερούς εποπτείας της Ευρωπαϊκής Ένωσης. Το Συμβούλιο και η Επιτροπή θα ενημερώνουν το Ευρωπαϊκό Κοινοβούλιο σε τακτική βάση σχετικά με τη δημιουργία και τις δράσεις του ΕΜΣ.
<P>
Αξιότιμοι βουλευτές, θα ήθελα απλώς να επιβεβαιώσω όσα αναφέρονται σε μια επιστολή του Επιτρόπου Rehn και του Προέδρου της Ευρωομάδας Jean-Claude Juncker, προς εσάς, Πρόεδρε Buzek. Πιστεύω ότι εντέλει έχουμε μια συμφωνία πλήρως συμβατή με την κοινοτική προσέγγιση και θέλω να ευχαριστήσω για άλλη μία φορά το Κοινοβούλιο για το ενδιαφέρον και την προσήλωσή του στη συγκεκριμένη προσέγγιση.
<P>
Στο μέτωπο της χρηματοπιστωτικής σταθερότητας, τα κράτη μέλη αναγνώρισαν επιτέλους τον βαθμό αλληλεξάρτησης των οικονομιών τους. " Ευρωπαϊκή Ένωση έχει ήδη κάνει πολλά για την αποκατάσταση του τραπεζικού συστήματος, αλλά και εδώ χρειάζεται να γίνουν περισσότερα. Ένα υγιές τραπεζικό σύστημα αποτελεί απαραίτητη προϋπόθεση για βιώσιμη οικονομική ανάπτυξη.
<P>
Ο επόμενος γύρος των πανευρωπαϊκών δοκιμών αντοχής στον τραπεζικό τομέα θα διεξαχθεί τους προσεχείς μήνες από τη νεοσυσταθείσα Ευρωπαϊκή Τραπεζική Αρχή (ΕΤΑ). " διαφάνεια είναι επίσης απαραίτητη προκειμένου οι φορείς χάραξης πολιτικής και οι επενδυτές να μπορούν να προβαίνουν σε ενημερωμένες αποφάσεις· το ίδιο αναγκαία είναι και η θέληση να εφαρμοστούν πλήρως σκληρές απαραίτητες αποφάσεις.
<P>
Πιστεύω ότι μετά την ιδιαίτερα περιεκτική και καλή έκθεση της κ. Győri, η οποία εκπροσωπεί την ουγγρική Προεδρία, δεν χρειάζεται πλέον να αναλύσω διεξοδικά τα θέματα που αφορούν τη Λιβύη και τη νότια Μεσόγειο.
<P>
Ωστόσο, θα ήθελα να σας ενημερώσω, όσον αφορά στην αρμοδιότητα της Ευρωπαϊκής Επιτροπής, ότι διαδραματίζουμε ουσιώδη ρόλο συντονίζοντας την αντίδραση της Ευρώπης στην κλιμακούμενη ανθρωπιστική κρίση στα σύνορα της Λιβύης. Κινητοποιήσαμε 30 εκατομμύρια ευρώ για την παροχή βοήθειας σε πρόσφυγες και μετανάστες και, όπως γνωρίζετε, έχουμε αρκετές ομάδες εκεί και διατηρούμε στενές επαφές με χώρες καταγωγής και δωρητές. Ο μηχανισμός πολιτικής προστασίας της Επιτροπής εξακολουθεί να υποστηρίζει τις επιχειρήσεις των προξενείων των κρατών μελών και, σε στενή συνεργασία με την ουγγρική Προεδρία, η Επίτροπος Malmström και η Επίτροπος Georgieva αναπτύσσουν επίσης έντονη δραστηριότητα επί του ζητήματος αυτού.
<P>
" ζώνη απαγόρευσης πτήσεων, που εφαρμόστηκε σύμφωνα με την απόφαση 1973 του Συμβουλίου Ασφαλείας των "νωμένων Εθνών, δημιούργησε νέες συνθήκες που πρέπει να εκτιμηθούν κατά την παροχή ανθρωπιστικής βοήθειας με ασφαλή και αποτελεσματικό τρόπο προς όσους την έχουν ανάγκη, είτε στα σύνορα είτε στο εσωτερικό της Λιβύης. Δημιούργησε νέες ελπίδες και κάλυψε την ανάγκη προστασίας της ζωής αθώων αμάχων.
<P>
Αντιμετωπίζοντας τις βραχυπρόθεσμες προκλήσεις σε αυτήν την ταχέως μεταβαλλόμενη και εξαιρετικά περίπλοκη κατάσταση, δεν παραβλέπουμε τον μακροπρόθεσμο στόχο μας για τη δημιουργία μιας ευημερούσας περιοχής στη Νότια Μεσόγειο με δημοκρατική σταθερότητα, βάσει της πρότασης της Επιτροπής για μια εταιρική σχέση για τη δημοκρατία και την κοινή ευημερία.
<P>
Ο μηχανισμός πολιτικής προστασίας της Επιτροπής συντονίζει επίσης την απάντηση της Ευρωπαϊκής Ένωσης στο αίτημα της Ιαπωνίας για βοήθεια. Από την περασμένη Παρασκευή, ενισχύουμε την παρουσία μας στη χώρα με μια ομάδα πολιτικής προστασίας που απαρτίζεται από εμπειρογνώμονες επί θεμάτων διοικητικής μέριμνας και πυρηνικής ενέργειας.
<P>
Ιδίως σχετικά με πυρηνικά ζητήματα, είναι σημαντικό να αντλήσουμε διδάγματα από τα γεγονότα στην Ιαπωνία. Γι'°αυτό η Ευρωπαϊκή Επιτροπή πρότεινε τον έλεγχο της ασφάλειας των πυρηνικών εγκαταστάσεων και την ολοκληρωμένη αξιολόγηση των κινδύνων και της ασφάλειας ("προσομοίωση ακραίων καταστάσεων") σε όλους τους ευρωπαϊκούς πυρηνικούς σταθμούς. Αυτές οι προσομοιώσεις ακραίων καταστάσεων πρέπει επίσης να πραγματοποιηθούν σε όλες τις γειτονικές μας χώρες και πέρα από αυτές, υπ'°ευθύνη του Διεθνούς Οργανισμού Ατομικής Ενέργειας (ΔΟΑΕ). Ελπίζω, φυσικά, ότι το Ευρωπαϊκό Συμβούλιο θα επιβεβαιώσει και θα υποστηρίξει αυτόν τον προσανατολισμό.
<P>
Αξιότιμοι βουλευτές, όπως βλέπετε, έχουμε μια υπερπλήρη ημερήσια διάταξη για το επόμενο Ευρωπαϊκό Συμβούλιο και η Επιτροπή εργάζεται σκληρά για να αναπτύξει αυτήν την ολοκληρωμένη ευρωπαϊκή απάντηση στην κρίση εκτός των συνόρων μας, αλλά και όσον αφορά στην οικονομική κατάσταση.
<P>
Από κοινού με το Ευρωπαϊκό Κοινοβούλιο, θα διαδραματίσουμε κεντρικό ρόλο στην παροχή μιας ολοκληρωμένης απάντησης στην οικονομική κρίση. Θα το πράξουμε αυτό ακολουθώντας πάντα το πνεύμα της Συνθήκης της Λισαβόνας, δηλαδή σε στενή συνεργασία με το Κοινοβούλιο. Και μπορείτε να είστε βέβαιοι ότι και εμείς θα στεκόμαστε πάντα στο ύψος αυτής της ευθύνης.
<SPEAKER ID="070" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, το Ευρωπαϊκό Συμβούλιο ετοιμάζεται να συνέλθει για δεύτερη συνεχόμενη εβδομάδα εν μέσω κλίματος διεθνούς αβεβαιότητας και έντασης. Υπάρχει η αβεβαιότητα στην Ιαπωνία, όπου η κλίμακα της απώλειας ανθρώπινων ζωών είναι δύσκολο ακόμη να προσδιοριστεί, η αβεβαιότητα στη Μεσόγειο, καθώς ολοένα και περισσότεροι λαοί ξεσηκώνονται κατά των καθεστώτων τους, στο Μπαχρέιν και, όπως αναφέρατε και εσείς, ασκούσα την Προεδρία του Συμβουλίου, στην Υεμένη.
<P>
Αναπόφευκτα, όλες αυτές οι καταστάσεις έχουν επιπτώσεις σε εμάς εδώ, στην Ευρώπη. Οι συμπολίτες μας παρακολούθησαν ζωντανά να εκτυλίσσεται η τραγωδία στην Ιαπωνία. Πέρα από τη συμπαράστασή μας προς τις χιλιάδες οικογένειες που έχουν βυθιστεί στο πένθος, αυτή τη στιγμή υπάρχουν φόβοι που σχετίζονται με τα προβλήματα στον πυρηνικό σταθμό της Φουκουσίμα, καθώς και ο τρόμος για τους κινδύνους που θα μπορούσαμε και εμείς να αντιμετωπίσουμε σε ίδια ή ανάλογη κατάσταση.
<P>
Αυτά τα γεγονότα πρέπει σίγουρα να τα λάβουν υπόψη τους όλες τις χώρες που διαθέτουν πυρηνικούς σταθμούς και είναι θετικό ότι το Κοινοβούλιο διοργανώνει συζήτηση για την πυρηνική ασφάλεια, παρότι δεν πρέπει να παραβλέπουμε ότι στην Ευρώπη πρέπει να αυξάνουμε και όχι να μειώνουμε την ενεργειακή ανεξαρτησία μας. Πρόκειται για ένα θέμα στο οποίο θα επανέλθουμε κατά τη διάρκεια της επόμενης περιόδου συνόδου μας.
<P>
Αυτό το Σαββατοκύριακο, οι 27 αρχηγοί κρατών και κυβερνήσεων θα συζητήσουν επίσης την απόφαση των "νωμένων Εθνών να παρέμβουν στη Λιβύη για να σώσουν τους αντάρτες από επικείμενη επίθεση του καθεστώτος. Θα ήθελα να υπογραμμίσω το γεγονός ότι ευρωπαϊκά κράτη ήταν αυτά που έλαβαν την πρωτοβουλία σε αυτές τις επιχειρήσεις και ήταν τα πρώτα που παρενέβησαν στο πλαίσιο της εντολής των "νωμένων Εθνών, ενός οργανισμού που επίσης αποτέλεσε την πρωτοβουλία αρκετών κρατών μελών. Δεν υπάρχει αμφιβολία ότι άκουσαν όσα είπαμε εμείς οι βουλευτές του ΕΚ κατά την τελευταία περίοδο συνόδου μας στις Βρυξέλλες.
<P>
" Ομάδα μου θα ήθελε να δει το Συμβούλιο να αξιοποιεί αυτήν την ευκαιρία για να αναπτύξει περαιτέρω τη μεσογειακή στρατηγική της ΕΕ, διατηρώντας ταυτόχρονα τον στόχο της βοήθειας και της στήριξης, χωρίς όμως να επιβάλλει τη βούλησή του. Αυτό είναι το καθήκον μας ως γείτονες.
<P>
Κύριε Πρόεδρε, κυρίες και κύριοι, μετά τη σύνοδο κορυφής της ευρωζώνης την περασμένη εβδομάδα, όπου έγιναν οι προκαταρκτικές εργασίες, τα εμβληματικά μέτρα του Συμβουλίου αυτήν την εβδομάδα θα αφορούν την ενίσχυση του ευρώ και την πρόοδο όσον αφορά στην οικονομική διακυβέρνηση.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) τίθεται υπέρ της αύξησης των πόρων που διατίθενται για τη στήριξη του ευρώ και της θέσπισης του ειδικού μηχανισμού που εγκρίναμε πέρυσι για την παροχή πιο μόνιμης βοήθειας προς την Ελλάδα και την Ιρλανδία. Αυτή η πολιτική βούληση αντικατοπτρίζει την υπεύθυνη στάση που έλαβαν τα κράτη μέλη για την αντιμετώπιση μιας άνευ προηγουμένου κρίσης στην ιστορία του ενιαίου νομίσματός μας.
<P>
Εντούτοις, θα θέλαμε να τονίσουμε με ιδιαίτερη έμφαση ότι αυτές οι έκτακτες καταστάσεις που προκλήθηκαν από την απώλεια του ελέγχου των εθνικών δημόσιων οικονομικών δεν πρέπει να εκλαμβάνονται από το Συμβούλιο ως ευκαιρία για την υιοθέτηση μιας διαφορετικής μεθόδου για τη διαχείριση ευρωπαϊκών υποθέσεων. " κοινοτική μέθοδος πρέπει να εξακολουθεί να αποτελεί τον κανόνα και η διακυβερνητική μέθοδος την εξαίρεση. Μια πολύ ισχυρή πλειοψηφία στο Κοινοβούλιο υποστηρίζει αυτήν την αρχή και η Επιτροπή Barroso την υποστηρίζει επίσης, πολύ απλά επειδή είναι ζωτικής σημασίας για το μέλλον της Ευρωπαϊκής Ένωσης. Είμαι βέβαιος ότι ο Πρόεδρος Van Rompuy θα επιτύχει να πείσει τους αρχηγούς κρατών και κυβερνήσεων γι'°αυτό.
<P>
Το σύμφωνο για το ευρώ πρέπει επίσης να εγκριθεί την Παρασκευή. Το επικροτούμε εφόσον θεσπίζει διατάξεις τις οποίες ζητούσαμε εδώ και μήνες, συγκεκριμένα τη σύγκλιση των δημοσιονομικών, κοινωνικών και φορολογικών πολιτικών των κρατών μελών.
<P>
Δεν μπορώ να το τονίσω αυτό αρκετά: η ευρωπαϊκή αλληλεγγύη θα γίνει αποδεκτή από τους πολίτες μας μόνο εάν αισθάνονται ότι είναι δίκαιη και ότι αξίζει. Αυτό θα συμβεί μόνο εάν ικανοποιηθούν οι όροι εργασίας και εάν οι επιχειρήσεις μας μπορούν να επενδύουν και να προσλαμβάνουν προσωπικό υπό συγκρίσιμες φορολογικές συνθήκες.
<P>
Τέλος, η Ομάδα μας καλεί το Συμβούλιο να σημειώσει ταχεία πρόοδο σχετικά με τη δέσμη μέτρων για την οικονομική διακυβέρνηση και να λάβει δεόντως υπόψη τη θέση του Ευρωπαϊκού Κοινοβουλίου ως συννομοθέτη σε τέσσερις από τις έξι προτάσεις υπό συζήτηση.
<P>
" Ευρώπη πρέπει να επιστρέψει στην πορεία της ανάπτυξης και της απασχόλησης, και τα μέτρα που διαμορφώνονται είναι ένα βήμα προς την κατεύθυνση αυτή. Υπό την προϋπόθεση ότι σχεδιάζονται εντός ενός κοινοτικού πλαισίου, πρόκειται να προσφέρουν στην Ευρώπη μια υγιή βάση για ένα νέο ξεκίνημα και ένα ελπιδοφόρο μέλλον.
<SPEAKER ID="071" NAME="Martin Schulz" LANGUAGE="DE">
Κύριε Πρόεδρε, αρχικά θα ήθελα να ευχηθώ χρόνια πολλά στον Πρόεδρο της Επιτροπής, καθώς έχει σήμερα τα γενέθλιά του. Σας αξίζουν οι ευχές μας.
<P>
(Χειροκροτήματα)
<P>
Δεν μπορώ να συμμεριστώ την ευφορία σας ενόψει αυτής της συνόδου κορυφής. Πιστεύω ότι πρόκειται για μια σύνοδο κορυφής που λαμβάνει χώρα τη χειρότερη στιγμή της Ευρωπαϊκής Ένωσης, στη χειρότερη κατάστασή της. Ξεκινά με τη Λιβύη. Σπάνια προετοιμάζονται εκστρατείες τόσο βιαστικά και τόσο ανοργάνωτα όσο η συγκεκριμένη, η οποία είναι στην πραγματικότητα κάτι θετικό και αποσκοπεί να βοηθήσει τους ανθρώπους, αλλά καταλήγει τώρα σε μια διπλωματική και -ενδεχομένως, αν και δεν το εύχομαι- στρατιωτική καταστροφή: βιαστική, ασυντόνιστη, αποδιοργανωμένη. " Ευρώπη τρέχει να απομακρυνθεί προς κάθε κατεύθυνση και η Τουρκία, η υποψήφια προς ένταξη στην ΕΕ χώρα, παρεμποδίζει τα πάντα! Πολλά συγχαρητήρια!
<P>
Σε αυτό το σημείο, πρέπει να κάνουμε έναν απολογισμό. Αυτή η κρίση εξελίσσεται εδώ και ένα έτος, και τον τελευταίο χρόνο πραγματοποιείται ξανά και ξανά η ίδια διαδικασία. Αρχικά, αμφισβητείται ό,τι είναι αναγκαίο να γίνει, απλώς για να αναγνωριστεί η αναγκαιότητα του τέσσερις ή πέντε μήνες αργότερα. Πριν από ένα έτος, υποστηριζόταν ότι "Οι Έλληνες πρέπει να αντιμετωπίσουν μόνοι τους αυτήν την κατάσταση. Δεν χρειάζεται να τους βοηθήσουμε". Τέσσερις μήνες μετά: οικονομική διάσωση. "Δεν χρειαζόμαστε πακέτο διάσωσης. Τα χρήματα που διαθέσαμε είναι αρκετά". Τέσσερις μήνες μετά: "Χρειαζόμαστε περισσότερα χρήματα". "Δεν χρειαζόμαστε ευρωομόλογα. Τα ευρωομόλογα είναι ανοησία". Τώρα όλοι μιλούν για τα ευρωομόλογα. Ευρωομόλογα θα εκδοθούν - είμαι απολύτως βέβαιος γι' αυτό. Ίσως μετά από τέσσερις μήνες. "Δεν χρειαζόμαστε οικονομική διακυβέρνηση. " Ευρώπη δεν χρειάζεται οικονομική διακυβέρνηση". Οι ίδιοι άνθρωποι που το υποστήριζαν διακαώς αυτό πανηγυρίζουν σε μια συνεδρίαση του Ευρωπαϊκού Κοινοβουλίου το γεγονός ότι έχουμε επιτέλους οικονομική διακυβέρνηση. Δεν ντρέπονται καν να λένε και να κάνουν το αντίθετο απ'°ό,τι ανακοίνωναν προηγουμένως.
<P>
Επίσης, δεν γνωρίζω κατά πόσον έχουμε ήδη διασώσει την κοινοτική μέθοδο. Το ελπίζω και σας υποστηρίζουμε σε αυτό, κύριε Barroso. Όχι μόνο σαν δώρο γενεθλίων, αλλά και διότι η Ευρώπη πρέπει να υπερασπιστεί την κοινοτική μέθοδο, γιατί μπορούμε να δούμε ότι εάν μεταβούμε σε αυτήν την άλλη μέθοδο που η καγκελάριος Merkel αποκαλεί "νέα ευρωπαϊκή μέθοδο" θα έχουμε ακριβώς αυτό που μόλις περιέγραψα. Όλοι θα κάνουν σήμερα κάτι και αύριο θα κάνουν το αντίθετο απ'°ό,τι είχαν ανακοινώσει προχθές. Αυτή είναι η πραγματικότητα: δεν αντιμετωπίζουμε μια κρίση του ευρώ· αντιμετωπίζουμε μια κρίση των κυβερνήσεων στις χώρες της ευρωζώνης. Υπάρχει σημαντική διαφορά.
<P>
Όσον αφορά στην Πορτογαλία, όλοι συζητούν και ελπίζουν ότι η κυβέρνηση θα μπορέσει να εφαρμόσει τα πραγματικά απίθανα σκληρά μέτρα. Επιπλέον, υπάρχει μια κυβέρνηση -όπως στην κατάσταση της Ελλάδας- που ενεργεί αντίθετα προς τη βούληση του εκλογικού σώματός της, και τότε έχουμε ένα παιχνίδι τακτικής από το κόμμα της αντιπολίτευσης, που ασκεί σκληρές πιέσεις στην κυβέρνηση.
<P>
Στη Γερμανία, ο υπουργός Οικονομικών -ένας φιλοευρωπαϊστής- παρουσιάζει μια δέσμη μέτρων που όλοι χρειαζόμαστε λίγες μόλις ημέρες πριν από τη σύνοδο κορυφής, και τότε ο υπουργός Εξωτερικών και η καγκελάριος λένε: "Λοιπόν, θα πρέπει πρώτα να το ξανασυζητήσουμε". Την περασμένη Παρασκευή, είχα την ευκαιρία να συζητήσω με πολλές ηγετικές προσωπικότητες του ευρωπαϊκού χρηματοπιστωτικού κόσμου το ερώτημα "Υπάρχει εμπιστοσύνη στο ευρώ;". " απάντηση των συνομιλητών μου στη Φρανκφούρτη -συμπεριλαμβανομένου του Προέδρου της Ευρωπαϊκής Κεντρικής Τράπεζας και του Προέδρου της Ευρωομάδας, αλλά και πολλών άλλων κορυφαίων τραπεζιτών- ήταν η εξής: "Ναι, το ευρώ είναι σταθερό νόμισμα. Το ευρώ χαίρει εμπιστοσύνης, και ομοίως έχουμε και εμείς εμπιστοσύνη στο ευρώ. Ωστόσο, δεν έχουμε εμπιστοσύνη στις κυβερνήσεις των χωρών της ευρωζώνης. Πώς μπορείς να έχεις εμπιστοσύνη σε μια κυβέρνηση που δεν μπορεί να κρατήσει τον λόγο της έστω και για τρεις ημέρες;" Αυτό είναι το πρόβλημα με το οποίο παλεύουμε στην Ευρώπη. Ξεκινήσαμε σε λάθος δρόμο. Το ευρώ είναι ισχυρό νόμισμα. Αποτελεί επίσης την έκφραση της οικονομικής ισχύος της ευρωζώνης στο πλαίσιο του ανταγωνισμού με άλλες ηπείρους. Κατά την εισαγωγή του ευρώ, η αξία του ήταν 1,17 δολάρια "ΠΑ. Δείτε τη σημερινή αξία του. Το ευρώ είναι ένα σταθερό νόμισμα στον διηπειρωτικό ανταγωνισμό μεταξύ οικονομικών ζωνών, αλλά αποσταθεροποιείται εκ των έσω διότι δεν υπάρχει σταθερή μορφή διακυβέρνησης. Αυτός είναι ο λόγος για τον οποίο η κοινοτική μέθοδος δεν αποτελεί απλώς θέμα συζήτησης στο Ευρωπαϊκό Κοινοβούλιο, αλλά παρέχει επίσης τη βάση για τη σταθεροποίηση του νομίσματος και την έκφραση της τεράστιας οικονομικής ισχύος της ευρωζώνης. Ωστόσο, η οικονομική ισχύς ενδέχεται να μην μπορεί να αναπτυχθεί, διότι τη διαχειρίζονται άνθρωποι για τους οποίους η τελευταία δημοσκόπηση για τις επόμενες περιφερειακές εκλογές είναι σημαντικότερη από το μέλλον του ευρωπαϊκού νομίσματος. Αυτή είναι η πραγματικότητα με την οποία βρισκόμαστε αντιμέτωποι.
<P>
Ελπίζω ότι όλα θα πάνε καλά το Σαββατοκύριακο. Ελπίζω ότι όσα ανακοινώσατε θα υλοποιηθούν. Ελπίζω ότι θα επιστρέψουμε από μια επιτυχημένη σύνοδο κορυφής. Ωστόσο, διατηρώ τις αμφιβολίες μου και φοβάμαι ότι θα συνεχίσουμε να βιώνουμε όσα συνέβαιναν πέρυσι. Λυπάμαι, αλλά οφείλω να ομολογήσω ότι η ηγεσία της Ευρωπαϊκής Ένωσης υποπίπτει σε σφάλματα.
<P>
(Χειροκροτήματα)
<SPEAKER ID="073" NAME="Guy Verhofstadt" LANGUAGE="FR">
Κυρία Πρόεδρε, θα ήθελα, αρχικά, να εκφράσω τις καλύτερες ευχές μου στον Πρόεδρο Barroso. Είναι Κριός όπως και εγώ και όπως η Marielle de Sarnez και ο Joseph Daul. Έχω μια ομάδα Κριών γύρω μου εδώ· ωστόσο, όλοι έχουμε να πούμε κάτι για το σύμφωνο για την Ευρώπη, κύριε Barroso.
<P>
Σοβαρά, ενώ είναι θετικό ότι όλοι πλέον συμφωνούν ότι χρειαζόμαστε μια οικονομική ένωση και πραγματική οικονομική διακυβέρνηση, πρέπει να θέσουμε το κρίσιμο ερώτημα: πρόκειται το σύμφωνο για την Ευρώπη να δημιουργήσει πραγματική οικονομική ένωση; Πρόκειται αυτό το σύμφωνο να δημιουργήσει πραγματική οικονομική διακυβέρνηση;
<P>
Πραγματικά δεν το πιστεύω, για τον απλό λόγο ότι η Επιτροπή δεν διαδραματίζει ηγετικό ρόλο στη διαδικασία: τον ρόλο αυτόν εξακολουθούν να τον ασκούν τα κράτη μέλη. Δεν είναι δικά μου λόγια αυτά. Έχω εδώ το κείμενο της 11ης Μαρτίου, το οποίο θα εγκριθεί αύριο και μεθαύριο. Τι αναφέρει; Αναφέρει ότι οι στόχοι θα αποφασίζονται από τους αρχηγούς κρατών και κυβερνήσεων, οι δεσμεύσεις θα αναλαμβάνονται από τους αρχηγούς κρατών και κυβερνήσεων και η παρακολούθηση θα διενεργείται από τους αρχηγούς κρατών και κυβερνήσεων. Στην πραγματικότητα, η Επιτροπή θα συμμετέχει μόνο στην τεχνική παρακολούθηση, σε τίποτα άλλο. Το Συμβούλιο κατέχει όλη την εξουσία. Αυτό το στοιχείο συνέτριψε τη στρατηγική της Λισαβόνας και πρόκειται να συντρίψει και αυτή τη στρατηγική.
<P>
Κύριε Barroso, επιτρέψτε μου να σας ζητήσω για ακόμη μία φορά: αυτό το Σαββατοκύριακο θα εγκριθούν όσα πρόκειται να εγκριθούν, αλλά σας παρακαλώ να συνεργαστείτε με τον κ. Rehn όσο το δυνατόν ταχύτερα για να καταρτίσετε ένα σχέδιο πραγματικής οικονομικής διακυβέρνησης βάσει μιας κοινοτικής πράξης που παρέχει όλη την εξουσία στην Επιτροπή και βασίζεται σε έναν κώδικα σύγκλισης, και να το θέσετε αυτό στο τραπέζι διαπραγματεύσεων του Συμβουλίου. Γνωρίζω ότι θα αρνηθούν. Πάντα αρνούνται. Αλλά συνεχίστε τον αγώνα μαζί μας και μην αποδεχτείτε αυτή τη διαδικασία ή την πρόταση που βρίσκεται επί του παρόντος στο τραπέζι των διαπραγματεύσεων, καθώς δεν πρόκειται να επιφέρει τα επιθυμητά αποτελέσματα και δεν πρόκειται να σταθεροποιήσει το ευρώ τους επόμενους μήνες ή τα επόμενα έτη. Αυτό είναι το πρώτο σημείο που ήθελα να επισημάνω.
<P>
Το δεύτερο, κυρία Πρόεδρε, αφορά στις αραβικές εξεγέρσεις και τη συνέχεια στη συζήτηση που κάναμε εδώ πριν από μία εβδομάδα. Τώρα μπορούμε να προβούμε σε μια αρχική αξιολόγηση της δράσης της ΕΕ και οφείλω να ομολογήσω ότι τα αποτελέσματα της αρχικής αξιολόγησης είναι μέτρια. Καταρχάς, θα θυμάστε ότι στην αρχή δεν ήμασταν πολύ πρόθυμοι να συζητήσουμε αυτές τις αραβικές εξεγέρσεις, φοβούμενοι τον ισλαμικό φονταμενταλισμό. Αυτή ήταν η πρώτη μας αντίδραση στα όργανα της ΕΕ.
<P>
Τώρα, στην υπόθεση της Λιβύης αποδείξαμε την έλλειψη ενότητας της Ευρωπαϊκής Ένωσης. Θεωρώ τρομερό ότι δεν υιοθέτησαν όλα τα κράτη μέλη της ΕΕ την ίδια θέση στο Συμβούλιο Ασφαλείας των "νωμένων Εθνών: τρία ψήφισαν υπέρ και ένα απείχε. Αυτό αντίκειται στη Συνθήκη της Λισαβόνας. Το άρθρο 34 της Συνθήκης αναφέρει ότι, σε οργανισμούς όπου συζητείται η εξωτερική πολιτική, τα κράτη μέλη της Ευρωπαϊκής Ένωσης έχουν καθήκον να συντονίζουν τη δράση τους και να υιοθετούν κοινή στάση. Το έπραξαν αυτό; Πιστεύω πως όχι και θεωρώ ότι επιπλέον παραβίασαν το άρθρο 34 της Συνθήκης.
<P>
Τρίτον, ας δούμε τι βιώνουμε σήμερα. Εχθές η βαρόνη Ashton προσήλθε ενώπιον της Επιτροπής Εξωτερικών Υποθέσεων, και πιστεύω ότι όφειλε να βρίσκεται και σήμερα εδώ, καθώς συζητάμε ένα τόσο σημαντικό θέμα. Προσωπικά, διακρίνω μια έλλειψη στρατηγικής εκ μέρους της ΕΕ σε σχέση με τις αραβικές εξεγέρσεις. Ελήφθησαν ορισμένες εξωφρενικές αποφάσεις στα θεσμικά όργανα της ΕΕ.
<P>
Για παράδειγμα, τη Δευτέρα ενώπιον της Επιτροπής Εξωτερικών Υποθέσεων, ένας συνάδελφος της βαρόνης Ashton, ο κ. Cooper, έφτασε ακόμη και στο σημείο να δηλώσει κάποια στιγμή ότι οφείλουμε να κατανοήσουμε την κατάσταση στο Μπαχρέιν και ότι οι αρχές έπραξαν σωστά προκειμένου να αποκατασταθεί η ειρήνη και η τάξη, με τέσσερις ανθρώπους νεκρούς και 200 τραυματίες. Αυτή είναι η θέση της ΕΕ;
<P>
Για να σας δώσω άλλο ένα παράδειγμα, οι υπουργοί Εξωτερικών της Ένωσης συναντήθηκαν στο Συμβούλιο τη Δευτέρα και τι είπαν; Ζήτησαν επίσης από τους διαδηλωτές -στο Μπαχρέιν- να απέχουν από οποιαδήποτε πράξη εκούσιου εκφοβισμού. Επομένως, αντί να υποστηρίζουν αυτές τις εξεγέρσεις εντός της Ευρωπαϊκής Ένωσης και να υποστηρίζουν όσους κατέβηκαν στους δρόμους και αγωνίστηκαν και σκοτώθηκαν, κάνουν ακριβώς το αντίθετο. Τους λένε να παραμείνουν ψύχραιμοι και να είναι προσεκτικοί.
<P>
Ζητώ από τη βαρόνη Ashton να παρευρεθεί στην επόμενη περίοδο συνόδου και να εξηγήσει ποια στάση και ποιες στρατηγικές σκοπεύουμε να υιοθετήσουμε σχετικά με το Μπαχρέιν, τη Συρία και την Υεμένη και ποιες κυρώσεις σκοπεύουμε να επιβάλουμε και σε ποιους. Αυτή τη στάση πρέπει να λάβουμε, αντί για την παθητική στάση που πολλοί ευρωπαίοι ηγέτες υιοθετούν μέχρι στιγμής σε αυτήν την υπόθεση.
<SPEAKER ID="074" NAME="Jan Zahradil" LANGUAGE="EN">
Κυρία Πρόεδρε, λυπάμαι που το λέω, αλλά φαίνεται ότι αυτό το Ευρωπαϊκό Συμβούλιο μπορεί να επιφέρει ορισμένες επικίνδυνες αλλαγές και πρέπει να προβληματιστούμε επ'°αυτού. Υπό τη σημαία του αποκαλούμενου οικονομικού συντονισμού, της οικονομικής διακυβέρνησης, της σταθερότητας της ευρωζώνης, βλέπουμε μια ευνοϊκή στάση προς την πανευρωπαϊκή φορολογική εναρμόνιση και την πανευρωπαϊκή φορολογική ενοποίηση. Το Κοινοβούλιο, δυστυχώς, διαδραματίζει πολύ ενεργό ρόλο σε αυτό.
<P>
Επιτρέψτε μου να μιλήσω ξεκάθαρα. " πρόταση της Επιτροπής για την κοινή ενοποιημένη βάση φορολογίας εταιρειών είναι ένα επικίνδυνο μέτρο που θα υπονομεύσει τον υγιή φορολογικό ανταγωνισμό μεταξύ των κρατών μελών, θα αποδειχθεί επιζήμιο για την οικονομία και θα απομακρύνει την επιχειρηματική δραστηριότητα από όσους επιβάλλουν την πολιτική. Αυτό έχει προχωρήσει υπερβολικά πολύ και πρέπει να σταματήσει.
<P>
Αυτό που διαπιστώνουμε τις τελευταίες ημέρες είναι μια προσπάθεια ορισμένων κρατών μελών να παρέμβουν στη δημοσιονομική και φορολογική κυριαρχία άλλων κρατών μελών. Γνωρίζετε σε τι αναφέρομαι: αναφέρομαι στην επαίσχυντη παρενόχληση της Ιρλανδίας. Δεν πρέπει να επιτρέψουμε να επαναληφθεί αυτό.
<P>
Σχετικά με τη Λιβύη, οι εξελίξεις στη χώρα μάς υπενθύμισαν για ακόμη μια φορά ότι δεν πρέπει να αναμένουμε υπερβολικά πολλά πράγματα από την αποκαλούμενη κοινή εξωτερική πολιτική και πολιτική ασφάλειας της ΕΕ. Εθνικοί ηγέτες, και όχι ηγέτες της ΕΕ, ήταν αυτοί που ανέλαβαν διεθνή ηγετικό ρόλο. Ο πρωθυπουργός Cameron και ο πρόεδρος Sarkozy έλαβαν τις αποφάσεις και τις προώθησαν - όχι οι εκπρόσωποι της ΕΕ. Πιστεύω ότι αυτό αποδεικνύει ξεκάθαρα ότι υπάρχουν όρια στην ολοκλήρωση στον συγκεκριμένο τομέα - και όχι μόνο σε αυτόν. Κανένα κράτος μέλος δεν πρέπει να αισθάνεται υποχρεωμένο να πράξει περισσότερα από όσα αισθάνεται ότι είναι ορθό να πράξει. Αυτό ισχύει για την εξωτερική πολιτική όπως και για την οικονομική πολιτική.
<P>
" Ευρώπη πρέπει να παραμείνει ευέλικτη όπου είναι δυνατό και να μην καθοδηγείται πλέον από ένα άκαμπτο δόγμα υπέρ της ολοκλήρωσης· είναι καιρός να γίνουν αλλαγές στο πρότυπο ολοκλήρωσης της ΕΕ. Αυτό είναι σαφές. Αυτό είναι κατανοητό και ελπίζω ότι το Ευρωπαϊκό Συμβούλιο θα το δεχθεί.
<SPEAKER ID="075" NAME="Philippe Lamberts" LANGUAGE="FR">
Κυρία Πρόεδρε, ο κ. Barroso αποχώρησε ήδη, αλλά, όπως είπε, η εμπιστοσύνη είναι η βάση των πάντων.
<P>
Μπορώ να σας διαβεβαιώσω ότι η εμπιστοσύνη των πολιτών μας εξατμίζεται όπως το νερό στις δεξαμενές του πυρηνικού σταθμού της Φουκουσίμα. Ναι, οι πολίτες μας γνωρίζουν ότι ορισμένα πράγματα πρέπει να αλλάξουν και ότι δεν μπορούμε να συνεχίσουμε στον δρόμο του παρελθόντος. Ναι, πρέπει να σταματήσουμε την πορεία προς την ανασφάλεια και την αύξηση των ανισοτήτων. Ναι, πρέπει να νικήσουμε τον εθισμό μας στην ενέργεια με βάση τα ορυκτά καύσιμα και την επικίνδυνη ενέργεια. Ναι, πρέπει να επιστρέψουμε σε μια κατάσταση όπου ο χρηματοπιστωτικός τομέας υπηρετεί την οικονομία και η οικονομία υπηρετεί τους πολίτες· και όχι, δεν μπορούμε πλέον να οικοδομούμε τις οικονομίες μας στα χρέη, είτε δημόσια είτε ιδιωτικά, στα ελλείμματα και στην κερδοσκοπία.
<P>
Οι συμπολίτες μας τα γνωρίζουν όλα αυτά. Γνωρίζουν επίσης ότι για να επιτευχθεί αυτό θα απαιτηθεί μια βαθιά και ριζική αλλαγή εκ μέρους των κυβερνήσεων, των επιχειρήσεων και των ιδίων. Το γνωρίζουν και το αισθάνονται αυτό.
<P>
Γνωρίζουν ότι αυτές οι ριζικές αλλαγές είναι επίσης περίπλοκες. Όπως μου είπε η Marianne Thyssen εχθές, είναι περίπλοκες και δεν μπορούμε να τα επιτύχουμε όλα μεμιάς. Πρέπει να ξεκινήσουμε από κάπου.
<P>
Ωστόσο, το πρόβλημα είναι ότι, όπως το βλέπουν οι συμπολίτες μας, ξεκινάμε πάντα από το ίδιο σημείο: ξεκινάμε πάντα από περικοπές δημόσιων δαπανών, που, όπως όλοι γνωρίζουμε, ωφελούν πρωτίστως τις πιο ευάλωτες ομάδες. Ξεκινάμε πάντα αυξάνοντας την ευελιξία των αγορών εργασίας. Πράγματι, όταν γίνεται λόγος για επανεξισορρόπηση μεταξύ ευελιξίας και ασφάλειας, γνωρίζουμε πολύ καλά ότι αυτό σημαίνει περισσότερη ευελιξία και λιγότερη ασφάλεια.
<P>
Οι πολίτες μας δεν ανέχονται πλέον τα δύο μέτρα και δύο σταθμά αυτής της πολιτικής. Τελικά, αφήνει ανέγγιχτους όσους επωφελήθηκαν από την "οικονομία καζίνο" των τελευταίων 20 ετών.
<P>
Κατά συνέπεια, αυτό που επιθυμούμε από το Συμβούλιο -πέραν όσων βρίσκονται στο τραπέζι των διαπραγματεύσεων, φυσικά- είναι μια γενναία πρωτοβουλία σχεδιασμένη να παράσχει στα κράτη μέλη και στην Ευρωπαϊκή Ένωση σταθερά, δίκαια φορολογικά έσοδα. Αυτό σημαίνει τον φόρο επί των χρηματοπιστωτικών συναλλαγών φυσικά, συν φόρους ενεργειακών προϊόντων και φόρο επιχειρήσεων -και σας παρακαλώ μην προσπαθείτε να μας προβάλετε την κοινή φορολογική βάση ως τη σημαντικότερη ή την ύψιστη φορολογική πολιτική- και τέλος, σημαίνει καταπολέμηση της απάτης και των φορολογικών παραδείσων.
<P>
Χωρίς μια πρωτοβουλία αυτού του είδους, σας διαβεβαιώνω ότι όλα όσα αφορούν την οικονομική διακυβέρνηση και βρίσκονται υπό συζήτηση θα καταρρεύσουν συμπαρασύροντας και το ευρώ. Δεν υπάρχει ιστορικό παράδειγμα, κυρίες και κύριοι, επιτυχημένης νομισματικής ένωσης χωρίς μια ισχυρή φορολογική ένωση να την υποστηρίζει.
<P>
Όχι άλλες εκτιμήσεις επιπτώσεων, όχι άλλες ιδιωτικοποιήσεις, όχι άλλοι εθνικοί εγωισμοί: για το όνομα του Θεού, αναλάβετε δράση!
<P>
Τέλος, όσον αφορά στον χρηματοπιστωτικό τομέα, νέες δοκιμές αντοχής δεν πρόκειται να δημιουργήσουν μεγαλύτερη ασφάλεια, περισσότερη απ'°ό,τι στον πυρηνικό τομέα, εάν μου επιτρέπεται να είμαι τόσο τολμηρός. Διαπιστώσαμε πόσο άχρηστες ήταν οι προηγούμενες δοκιμές αντοχής. Όλα υποτίθετο ότι ήταν καλά, ακόμη και στην Ιρλανδία. Αυτό που χρειαζόμαστε είναι νέοι δεσμευτικοί κανόνες, αλλά όχι κανόνες που ακούμε ότι θα εφαρμοστούν την 1η Ιανουαρίου 2019. Είναι καιρός να εξαφανιστεί ο δαίμονας του χρηματοπιστωτικού τομέα με τις επιθετικές δραστηριότητές του και οι πολίτες μας δεν πρόκειται να ανεχτούν να περιμένουμε περισσότερο.
<P>
Αυτό είναι το τίμημα που πρέπει να πληρώσουμε για την εμπιστοσύνη των συμπολιτών μας και είναι ζωτικής σημασίας ως Ευρωπαίοι να έχουμε αυτή τη βεβαιότητα ότι μπορούμε να βαδίσουμε στον 21ο αιώνα με αισιοδοξία και με το κεφάλι ψηλά.
<SPEAKER ID="076" NAME="Lothar Bisky" LANGUAGE="DE">
Κυρία Πρόεδρε, κυρίες και κύριοι, η οικονομική και νομισματική ένωση χωρίς αποτελεσματικό συντονισμό της οικονομικής πολιτικής δεν πρόκειται να φέρει αποτελέσματα. Το σύμφωνο σταθερότητας και ανάπτυξης απέτυχε - πολλοί εμπειρογνώμονες ανεξαρτήτως κομματικού-πολιτικού χώρου συμφωνούν επ'°αυτού. Το πρόβλημα είναι ότι η πολιτική δεν φαίνεται να έχει σημειώσει πολλή πρόοδο. Πράγματι, δεν φαίνεται να υπάρχουν νέες πολιτικές ιδέες.
<P>
Επιτρέψτε μου να σας υπενθυμίσω ότι το όριο του 3% του συμφώνου σταθερότητας έχει παραβιαστεί 73 φορές από το 1999, 46 φορές κατά τρόπο σχεδόν απαράδεκτο βάσει της Συνθήκης - εντούτοις, σε καμία απολύτως περίπτωση δεν επιβλήθηκαν κυρώσεις. Αυτό το μη λειτουργικό σύμφωνο δεν χρειάζεται να αναθεωρηθεί· πρέπει απλώς να εφαρμόζεται περισσότερο - ή μάλλον πρέπει να εφαρμόζεται.
<P>
Φυσικά, κάθε νοικοκύρης και κάθε επιχειρηματίας γνωρίζει πόσο σημαντικοί είναι οι βιώσιμοι προϋπολογισμοί. Ωστόσο, φοβάμαι ότι οι προσεχείς αποφάσεις σχετικά με την οικονομική διακυβέρνηση και τον ευρωπαϊκό μηχανισμό σταθεροποίησης θα αφορούν μόνο περικοπές. Αυτό δεν είναι το ίδιο με έναν βιώσιμο προϋπολογισμό. Κανένα κράτος με τόσο υψηλό χρέος ώστε να βρίσκεται στα πρόθυρα της αφερεγγυότητας δεν μπορεί να βγει από την παγίδα του χρέους εάν πρέπει να συνεχίσει να χρηματοδοτεί αυτό το χρέος δανειζόμενο χρήματα σε υψηλά επιτόκια. Όσα χρήματα και εάν εξοικονομεί, το χρέος του θα συνεχίσει να αυξάνεται - ειδικά εάν οι μισθοί, τα επιδόματα ανεργίας και οι συντάξεις πρέπει να μειωθούν, το ωράριο εργασίας να επεκταθεί και οι δημόσιες επενδύσεις σε υποδομές, εκπαίδευση, υγεία κ.λπ. να περικοπούν. Εάν δεν υπάρχει κατανάλωση, τότε θα καταρρεύσει και η παραγωγή. Κατά συνέπεια, ούτε το να καταστεί πιο αυστηρό το σύμφωνο σταθερότητας και ανάπτυξης ούτε οι αποκαλούμενοι αυστηροί όροι του μελλοντικού μηχανισμού σταθεροποίησης θα μας οδηγήσουν στην επίτευξη του στόχου μας.
<P>
Αυτό που πρέπει να τονιστεί πιο ξεκάθαρα στη συνολική δέσμη μέτρων είναι η πρόσθετη ανάγκη για επενδύσεις στις χώρες που έχουν πληγεί από την κρίση ιδιαιτέρως, και αυτό πρέπει να προχωρά πέρα από μικρές πιστωτικές επεκτάσεις και ελαφριές μειώσεις των επιτοκίων. " αναφορά στην ανάγκη μείωσης των μακροοικονομικών ανισορροπιών θα είναι προβληματική όσο αποτελεί απαίτηση που αφορά μόνο τα οικονομικά αδύναμα κράτη, ενώ τα οικονομικά ισχυρά κράτη επιτρέπεται να συνεχίζουν να ενεργούν όπως στο παρελθόν. Όχι μόνο η λέξη κλειδί "αλληλεγγύη" δεν εμφανίζεται πουθενά, αλλά έχει επίσης ξεχαστεί ότι οι δαπάνες και τα εμπορικά ελλείμματα της μιας πλευράς είναι εισοδήματα και εμπορικά πλεονάσματα της άλλης πλευράς.
<SPEAKER ID="077" NAME="Νικόλαος Σαλαβράκος">
εξ ονόματος της ομάδας EFD. - Κυρία Πρόεδρε, τα όσα μας ανήγγειλε ο κύριος Barroso αποτελούν ουσιαστική πρόταση για την ενίσχυση της οικονομικής διακυβέρνησης και της σταθερότητας του ευρώ. Αυτό σημαίνει επιτάχυνση της πολιτικής και οικονομικής διακυβέρνησης στην Ευρώπη.
<P>
Βέβαια, η εργασία του κυρίου Barroso, που συνεπικουρείται από τον κύριο Olli Rehn, είναι ιδιαίτερα επιτυχής και τη βλέπουμε θετικά. Ελπίζουμε δε ότι το σύμφωνο αυτό θα μπορέσει να ανταποκριθεί στις οικονομικές και δημοσιονομικές προκλήσεις της Ένωσης και να στείλει το μήνυμα που πρέπει στις αγορές. Διότι, δυστυχώς, το πρόβλημα μας σήμερα είναι οι αγορές!
<P>
" νέα οικονομική διακυβέρνηση έρχεται μετά από μία κρίση, μία βάναυση κρίση, του δημοσίου χρέους των κρατών μελών. Βεβαίως, κατά την άποψή μου, όταν οι "νωμένες Πολιτείες εκδίδουν νέο νόμισμα, το οποίο υπολογίζεται σε περισσότερα από τρία τρισεκατομμύρια δολάρια, δεν βλέπω τον λόγο γιατί η Ευρώπη να μην μπορεί να δώσει τη λύση με την έκδοση νέου νομίσματος της τάξεως του ενός τρισεκατομμυρίου ευρώ, το οποίο να μην μπει στην αγορά αλλά να αποτελέσει κεφάλαιο, αυτό που αποκαλούμε 'μηχανισμό στήριξης'. Εν πάση περιπτώσει, φαίνεται ότι δεν είναι ακόμη ώριμες για να περάσουν αυτές οι σκέψεις, όσο κυριαρχούν οι απόψεις της κυρίας Μέρκελ στην Ευρώπη.
<P>
Όμως, για άλλη μια φορά, θα πρέπει να τονίσουμε ότι η Ευρωπαϊκή Ένωση αναγκάζεται να προβεί στη δημιουργία νέων συστημάτων και αξιών βεβιασμένα και κάτω από αντίξοες συνθήκες.
<P>
" ύπαρξη νομισματικής ένωσης, χωρίς τη συνολική στρατηγική οικονομικής διακυβέρνησης και συντονισμού των κρατών μελών, ήταν ένα ρίσκο που δοκιμάστηκε στην πράξη και λειτούργησε σε γενικές γραμμές. Πιστεύω ότι ήρθε η ώρα η Ένωση να πάρει πιο γενναίες αποφάσεις και να κάνει τις διαρθρωτικές αλλαγές που πρέπει.
<P>
Οι αποφάσεις του Συμβουλίου, βεβαίως, για το σύμφωνο του ευρώ μας βρίσκουν, όπως είπα, κατά βάση σύμφωνους και θεωρούμε ότι το ευρώ θα συνεχίσει να αποτελεί ένα καλό νόμισμα. Όμως, θα πρέπει να εξασφαλιστεί όχι μόνο ο στόχος της σταθερότητας της ζώνης του ευρώ αλλά και η εξασφάλιση υψηλού επιπέδου ανάπτυξης και ανταγωνιστικότητας στην Ευρώπη, η αύξηση και διατήρηση των θέσεων εργασίας των ευρωπαίων πολιτών και, κυρίως, των νέων. Πρέπει να δώσουμε ιδιαίτερη σημασία στους νέους.
<SPEAKER ID="078" NAME="Hans-Peter Martin" AFFILIATION="NI">
(DE) Κυρία Πρόεδρε, ως ένθερμος φιλοευρωπαϊστής -όπως και η μεγάλη πλειοψηφία των 500.000 άμεσων ψηφοφόρων μου- θεωρώ πολύ δύσκολο να αποδεχτώ αυτή τη δύσκολη κατάσταση στην οποία μπήκατε από μόνοι σας. Από τη μια πλευρά, χρειαζόμαστε σταθερότητα και πρέπει να κάνουμε κάτι για την καταπολέμηση της κερδοσκοπίας· από την άλλη πλευρά, ο τρόπος με τον οποίο το πράττετε αυτό για ακόμη μία φορά αποτελεί μια αρκετά δραματική απόδειξη του δημοκρατικού ελλείμματος στην Ευρωπαϊκή Ένωση. Αυτή η διαδικασία θυμίζει περισσότερο νομοθεσία έκτακτης ανάγκης παρά αυτό που θα θέλαμε να δούμε σε μια προοδευτική Ευρώπη. Ως εκ τούτου, φυσικά, υποστήριξα σθεναρά την τροπολογία 34, την οποία κατέθεσε η Αριστερά και η οποία ζητεί την εφαρμογή της συνήθους διαδικασίας αναθεώρησης της Συνθήκης. Οσάκις εμφανίζεται μια έκτακτη ανάγκη, καταφέρνετε πάντα να κάνετε κάτι που στην πραγματικότητα αυξάνει ακόμη περισσότερο το χάσμα μεταξύ των πολιτών.
<P>
Θα ήθελα επίσης επί τη ευκαιρία να καταδικάσω κατηγορηματικά τον τρόπο με τον οποίο ο κ. Schulz συμπεριφέρεται σε αυτό το Σώμα απέναντι στο πρόσωπό μου.
<SPEAKER ID="079" NAME="José Ignacio Salafranca Sánchez-Neyra" AFFILIATION="PPE">
(ES) Κυρία Πρόεδρε, η κρίση στη βόρεια Αφρική θέτει υπό δοκιμασία τους μηχανισμούς που θεσπίστηκαν στη Συνθήκη της Λισαβόνας.
<P>
Εχθές, παρουσία της Ύπατης Εκπροσώπου ενώπιον της Επιτροπής Εξωτερικών Υποθέσεων, τονίσαμε τις θετικές πτυχές της δράσης της Ευρωπαϊκής Ένωσης: την ανακοίνωση της βαρόνης Ashton που κάνει διάκριση μεταξύ βραχυπρόθεσμης, μεσοπρόθεσμης και μακροπρόθεσμης προοπτικής· την ταχεία εφαρμογή της απόφασης 1970 του Συμβουλίου Ασφαλείας των "νωμένων Εθνών· την ικανότητα διαπραγμάτευσης με τον Αραβικό Σύνδεσμο, και τη συνεδρίαση του Ευρωπαϊκού Συμβουλίου.
<P>
Ωστόσο, είναι απολύτως ορθό να δηλώσουμε εδώ σήμερα ότι εξακολουθούν να υπάρχουν συγκεκριμένα ερωτήματα που θέτει η ευρωπαϊκή κοινή γνώμη, οι πολίτες μας.
<P>
Κυρία ασκούσα την Προεδρία του Συμβουλίου, ο κ. Verhofstadt έχει απόλυτο δίκιο. Πώς είναι δυνατόν, τη σήμερον ημέρα, τα τέσσερα κράτη μέλη που συμμετέχουν στο Συμβούλιο Ασφαλείας των "νωμένων Εθνών να μην ψηφίζουν με τον ίδιο τρόπο, αλλά να το κάνουν τόσο διαφορετικά;
<P>
Πώς είναι αυτό δυνατόν, τη σήμερον ημέρα, που θα έπρεπε να συζητάμε κατά πόσον η απόφαση των "νωμένων Εθνών εφαρμόζεται από την Ευρωπαϊκή Ένωση, το NATO ή τη διεθνή συμμαχία, όταν συζητάμε για τους ίδιους πόρους που προέρχονται από τους ίδιους φορολογούμενους· για τα ίδια πλοία και για τη χρήση τους στο ίδιο θέατρο των επιχειρήσεων;
<P>
Είναι σαφές ότι εξακολουθούν να είναι πολλά αυτά που πρέπει να βελτιώσουμε όσον αφορά στην ικανότητά συντονισμού μας, καθώς και στη διαδικασία λήψης αποφάσεων.
<P>
Υπάρχει μια πολύ γνωστή ατάκα από μια κινηματογραφική ταινία: "θα έχουμε πάντα το Παρίσι". Ένας ομιλητής στο πλαίσιο αυτής της συζήτησης χαρακτήρισε την αντίδραση της Ευρωπαϊκής Ένωσης βιαστική. Εάν δεν υπήρχε το θάρρος, η αποφασιστικότητα και η συνέπεια της Γαλλίας -και έτσι πρέπει να το θέσουμε- ώστε να αναγνωριστούν οι επαναστάτες, να στείλουμε τον υπουργό Εξωτερικών και Ευρωπαϊκών Υποθέσεων στο Συμβούλιο Ασφαλείας, να συγκληθεί η σύνοδος κορυφής στο Elysée και να εφαρμοστεί η απόφαση, λαίδη Ashton, τα στρατεύματα του συνταγματάρχη Gaddafi θα είχαν ήδη μπει στη Βεγγάζη.
<SPEAKER ID="080" NAME="Kristian Vigenin" AFFILIATION="S&amp;D">
(BG) Κυρία Πρόεδρε, κυρίες και κύριοι, θα ήθελα να επικεντρωθώ λίγο περισσότερο σε ένα από τα καυτά θέματα που πρόκειται να συζητηθούν αύριο, συγκεκριμένα την κατάσταση στη Λιβύη.
<P>
Οι συνάδελφοι βουλευτές έχουν δίκιο όταν αναφέρουν ότι τις τελευταίες ημέρες έχει δημιουργηθεί μια αίσθηση πλήρους χάους ή τουλάχιστον έλλειψης προβλεψιμότητας όσον αφορά στις αποφάσεις και τη συμπεριφορά της Ευρωπαϊκής Ένωσης, ιδίως των επιμέρους κρατών μελών της. Συγκεκριμένα, με ορισμένες χώρες να συμμετέχουν στη συμμαχία και στη συνέχεια να διακόπτουν τη συμμετοχή τους, είναι αδύνατο να επιτευχθεί συναίνεση στο ΝΑΤΟ.
<P>
Αυτή η κατάσταση δημιουργεί όχι μόνο μεγάλη αβεβαιότητα μεταξύ των εταίρων μας σχετικά με το κατά πόσον είμαστε ξεκάθαροι για το τι επιθυμούμε βασικά να επιτύχουμε και πώς θα το επιτύχουμε, αλλά και σημαντικά προβλήματα στην ευρωπαϊκή κοινή γνώμη, η οποία δεν μπορεί να έχει καμία εμπιστοσύνη ότι η Ευρωπαϊκή Ένωση και οι πραγματικοί ηγέτες της πρόκειται να ανταποκριθούν στις ευθύνες τους έναντι των εταίρων μας στη νότια Μεσόγειο.
<P>
Θα με ικανοποιούσε ιδιαιτέρως εάν το Ευρωπαϊκό Συμβούλιο, τις προσεχείς ημέρες, λάμβανε σαφείς, ορθές αποφάσεις για τη Λιβύη, και όχι μόνο για τη Λιβύη αλλά και για τις υπόλοιπες χώρες όπου επικρατεί παρόμοια, ουσιαστικά, κατάσταση, όπως το Μπαχρέιν, την Υεμένη και, σε έναν ορισμένο βαθμό, τη Συρία. Κατά κάποιον τρόπο ξεχνάμε ότι οι ενέργειές μας όσον αφορά στη Λιβύη πρόκειται να αξιολογηθούν επίσης υπό το πρίσμα της συμπεριφοράς μας προς τις άλλες χώρες της περιοχής.
<P>
Θα ήθελα να λάβει το Ευρωπαϊκό Συμβούλιο σαφείς αποφάσεις σχετικά με το τι επιθυμεί να επιτύχει η Ευρωπαϊκή Ένωση στη Λιβύη, κάτι που θα διευκρινίσει, σε μεγάλο βαθμό, και το πώς θα το επιτύχουμε. Πιστεύω ότι οφείλουμε να κατανοήσουμε πλήρως ότι η κατάσταση στη Λιβύη θα έχει πολλές σοβαρές επιπτώσεις και στις γειτονικές χώρες, εάν η τρέχουσα κατάσταση συνεχιστεί για μεγάλο διάστημα.
<P>
Κατά συνέπεια, πρέπει να είμαστε έτοιμοι να παράσχουμε βοήθεια τόσο στην Αίγυπτο όσο και στην Τυνησία, όχι μόνο για την αντιμετώπιση της ανθρωπιστικής κατάστασης, αλλά πρέπει επίσης να είμαστε έτοιμοι να παράσχουμε οικονομική και χρηματοπιστωτική στήριξη κυριολεκτικά τις προσεχείς ημέρες, εβδομάδες και μήνες, διότι η κατάσταση εκεί θα έχει αντίκτυπο στην οικονομική κατάσταση και στις δύο αυτές χώρες.
<SPEAKER ID="081" NAME="Alexander Graf Lambsdorff" AFFILIATION="ALDE">
(DE) Κυρία Πρόεδρε, αναφέρθηκε εδώ ότι η κρίση δεν αφορά το ευρώ, αλλά τα χρεωμένα κράτη μέλη. Αυτός είναι ο πυρήνας της κρίσης - ανεύθυνα χρέη που συνεχίζονταν επί πολλά έτη. Αυτό ακριβώς πρέπει να σταματήσουμε τώρα. Αυτός είναι ο λόγος για τον οποίο ο ευρωπαϊκός μηχανισμός σταθεροποίησης πρέπει να είναι αυστηρός. Αυτός είναι επίσης ο λόγος για τον οποίο έπρεπε να είχε συμβεί αυτό στην περίπτωση των οικονομικών διασώσεων που πραγματοποιήθηκαν. Αυτός είναι επίσης ο λόγος για τον οποίο πρέπει να μην επιτραπεί μείωση του επιτοκίου για την Ιρλανδία.
<P>
Αυτά τα χρέη πρέπει να σταματήσουν. Για μία ακόμη φορά, ακούω τους σοσιολδημοκράτες να μιλούν για διάκριση μεταξύ καλού και κακού χρέους. Φυσικά, οι επενδύσεις διαφέρουν από την κατανάλωση, αλλά σε κάποιο σημείο το υπερβολικά υψηλό καλό χρέος μετατρέπεται επίσης σε κακό χρέος. Πρέπει να είμαστε δίκαιοι απέναντι στις μελλοντικές γενεές, χρειαζόμαστε βιώσιμα δημόσια οικονομικά - και τότε το ευρώ θα αποκτήσει και πάλι σταθερότητα.
<P>
Το σύμφωνο για το ευρώ περιλαμβάνει σε ελάχιστο βαθμό την κοινοτική μέθοδο. Αυτό επισημάνθηκε πολύ ορθά εδώ. Συμμερίζομαι αυτήν την άποψη.
<P>
Τέλος, θα ήθελα να πω λίγα λόγια για τη Λιβύη. Το Συμβούλιο στήριξε την απόφαση 1973. Πρέπει τώρα να κοιτάξουμε το μέλλον. Συμφωνώ με τον κ. Salafranca Sánchez-Neyra ότι η Γαλλία διαδραμάτισε ιδιαίτερα θετικό ρόλο. Ωστόσο, εάν είχε προσκληθεί η Τουρκία στη σύνοδο κορυφής στο Elysée, δεν θα είχαμε αυτά τα προβλήματα στο ΝΑΤΟ και η κατάσταση θα ήταν σε σημαντικό βαθμό πιο εύκολη για όλους μας. Επιπλέον, ελπίζω ο νεοδιορισθείς επικεφαλής της μεταβατικής κυβέρνησης στη Λιβύη να μας επισκεφτεί σύντομα εδώ στην Ευρώπη.
<SPEAKER ID="082" NAME="Konrad Szymański" AFFILIATION="ECR">
(PL) Κυρία Πρόεδρε, όλοι οι στόχοι που έχει θέσει η Ευρωομάδα για την ίδια, και οι οποίοι είναι ενίοτε απολύτως λογικοί, μπορούν να επιτευχθούν με τη συνδρομή των οικονομικών, κοινωνικών και φορολογικών πολιτικών των κρατών μελών. Κατά συνέπεια, προκύπτει το ερώτημα γιατί τροποποιούμε τη Συνθήκη σήμερα κατεπειγόντως για να μεταβιβάσουμε αυτές τις αρμοδιότητες -τουλάχιστον ένα μέρος αυτών- στο επίπεδο της Ένωσης.
<P>
Πιστεύω ότι υπάρχουν δύο απαντήσεις: ως συνήθως, επιθυμούμε να μοιραστούμε την ευθύνη για μη δημοφιλείς αποφάσεις με την Ευρωπαϊκή Ένωση, ή επιθυμούμε να χρησιμοποιήσουμε αυτήν την ευκαιρία, ίσως με το πρόσχημα των μεταρρυθμίσεων, απλώς για να μεταβιβάσουμε περισσότερη εξουσία στις Βρυξέλλες. Αμφιβάλλω εάν αυτό θα φέρει τα αναμενόμενα αποτελέσματα, λαμβάνοντας υπόψη το γεγονός ότι τα περισσότερα κράτη μέλη της ευρωζώνης έχουν υψηλότερο δημόσιο χρέος και λιγότερο ανταγωνιστικό φορολογικό σύστημα από τα υπόλοιπα κράτη μέλη.
<P>
Πάνω από αυτή τη συζήτηση, φυσικά, αιωρείται η απειλή μιας Ευρώπης δύο ταχυτήτων. Θα ήθελα να προειδοποιήσω όσους θέλουν να βιαστούμε. Εκτός από την ίδια ταχύτητα, είναι επίσης απαραίτητη και η σωστή κατεύθυνση. " πολύ μεγάλη ταχύτητα προς τη λάθος κατεύθυνση ενέχει το κίνδυνο να έχει ένα μόνο αποτέλεσμα - την τεράστια αύξηση της κλίμακας της καταστροφής. Τουλάχιστον, αυτό βλέπω να συμβαίνει στους δρόμους της Ευρώπης.
<SPEAKER ID="083" NAME="Miguel Portas" AFFILIATION="GUE/NGL">
(PT) Κυρία Πρόεδρε, το κοινοβούλιο της Πορτογαλίας πρόκειται να καταψηφίσει σήμερα το τέταρτο πρόγραμμα σταθερότητας που κατέθεσε η κυβέρνηση σε μέσα σε 12 μήνες. " πλειοψηφία των βουλευτών του κοινοβουλίου της Πορτογαλίας θα καταψηφίσει αυτό το έγγραφο λόγω των περιεχόμενων της δέσμης μέτρων, αλλά και διότι το πρόγραμμα παρουσιάστηκε στις Βρυξέλλες προτού γίνει γνωστό, αποτελέσει αντικείμενο διαπραγμάτευσης ή εγκριθεί στην Πορτογαλία.
<P>
Αυτός είναι ο λόγος για την πρώτη μου ερώτηση προς την ουγγρική Προεδρία: υπό το πρίσμα αυτής της εμπειρίας, προτίθεται να υπερασπιστεί, μαζί με τους εταίρους της, την υποχρέωση να εγκρίνονται πρώτα αυτά τα έγγραφα από τα εθνικά κοινοβούλια, ή όχι;
<P>
" δεύτερη ερώτησή μου είναι η εξής: Αύριο το Συμβούλιο θα αποφασίσει σχετικά με τον μηχανισμό χρηματοδότησης μετά το 2013, αλλά δεν μας αναφέρει τίποτα σχετικά με τον τρέχοντα χρηματοδοτικό μηχανισμό, αυτόν δηλαδή που μας ενδιαφέρει. Με την Πορτογαλία να εισέρχεται σε μια περίοδο πρόωρων εκλογών, είναι αναπόφευκτη η έκρηξη του δημόσιου χρέους και των επιτοκίων. Τι προτίθεται να πράξει το Συμβούλιο για να αποτρέψει την κερδοσκοπία σχετικά με το δημόσιο χρέος της Πορτογαλίας; Μην πείτε, επιπλέον, ότι αυτό αποτελεί ζήτημα των Πορτογάλων, διότι, εάν η λιτότητα είναι δική μας, είναι δική μας γιατί οι αποφάσεις είναι και δικές σας.
<SPEAKER ID="084" NAME="Bastiaan Belder" AFFILIATION="EFD">
(NL) Κυρία Πρόεδρε, η Ύπατη Εκπρόσωπος ανέφερε εχθές το απόγευμα, στην Επιτροπή Εξωτερικών Υποθέσεων, ότι επιθυμεί να παράσχει συγκεκριμένη στήριξη σε αυτό που έχουμε ξεκινήσει να αναφέρουμε ως "τη νέα Αίγυπτο" για την αντιμετώπιση των μεγάλης κλίμακας ελλείψεων όσον αφορά στη στέγαση. Όλοι όσοι γνωρίζουν ελάχιστα την τεράστια κοινωνική και οικονομική εξαθλίωση της συντριπτικής πλειονότητας του αιγυπτιακού λαού δεν μπορούν πλέον να αισθάνονται ευφορία. Το θέμα είναι η επίδειξη γνήσιας ευρωπαϊκής συμπαράστασης.
<P>
Για τον λόγο αυτόν, επικροτώ θερμά όλες τις ευρωπαϊκές προσπάθειες για τη βελτίωση των συνθηκών διαβίωσης στην Αίγυπτο. Σίγουρα τώρα που η χώρα διέρχεται ένα αβέβαιο μεταβατικό στάδιο μετά την αποχώρηση του προέδρου Mubarak και τώρα που το Κάιρο φαίνεται να οδεύει ολοταχώς προς μια οικονομική και επισιτιστική κρίση. Κατά τη γνώμη μου, η ευρωπαϊκή βοήθεια προς την Αίγυπτο πρέπει να συνοδεύεται από αυξημένες προσπάθειες εκ μέρους του Συμβουλίου.
<P>
Στη νέα Αίγυπτο, όλοι οι πολίτες, ανεξάρτητα από τη θρησκεία τους, πρέπει να είναι ίσοι ενώπιον του νόμου, όλοι πρέπει να έχουν ίσα δικαιώματα. Επιπλέον, το Κάιρο πρέπει να τηρήσει τη συνθήκη ειρήνης με το Ισραήλ και να την αναπτύξει περαιτέρω. Εάν θέσουμε αυτούς τους δύο όρους, θα ενισχυθεί και η εσωτερική και η εξωτερική σταθερότητα της νέας Αιγύπτου.
<SPEAKER ID="085" NAME="Barry Madlener" AFFILIATION="NI">
(NL) Κυρία Πρόεδρε, νόμιζα ότι με παραβλέψατε. Σας ευχαριστώ που μου δώσατε τον λόγο. Δημιουργούμε έναν μηχανισμό σταθεροποίησης, ένα μόνιμο ταμείο βοήθειας, το οποίο θα πληρώνουν οι απλοί πολίτες, οι πολίτες που δεν θα λαμβάνουν καμία δωρεάν διευκόλυνση. Οι δικαιούχοι, ωστόσο, είναι οι άνθρωποι οι οποίοι σίγουρα θα λαμβάνουν δωρεάν διευκόλυνση. Από εδώ και στο εξής, θα επιβραβεύουμε τις απάτες, όσους αθετούν τις υποσχέσεις τους, όσους παραποιούν τα στοιχεία.
<P>
Πριν από δύο έτη, υπογράφηκε ένα σύμφωνο σταθερότητας και ανάπτυξης με την επίσημη υπόσχεση να διατηρήσει σε τάξη τα δημόσια οικονομικά. Το σύμφωνο αυτό παραβιάστηκε από τη Γερμανία, τη Γαλλία, την Ελλάδα και άλλες χώρες. Τα σοβαρά ελλείμματα δεν αντιμετωπίστηκαν. Ωστόσο, τώρα, δίνονται ξανά επίσημες υποσχέσεις ότι το νέο σύμφωνο θα αποφέρει πραγματικά αποτελέσματα. Οι Βρυξέλλες πλέον θα είναι αυτές που θα αποφασίζουν πόσα χρήματα επιτρέπεται να κερδίζουν οι Ολλανδοί, πότε θα επιτρέπεται στους Ολλανδούς να συνταξιοδοτηθούν και ποιο θα είναι το ύψος των συντάξεών τους. Και πάλι, τον λογαριασμό τον πληρώνουν οι φορολογούμενοι, οι άνθρωποι που δεν λαμβάνουν καμία δωρεάν διευκόλυνση.
<P>
Κυρία Πρόεδρε, το μόνιμο ταμείο είναι ένα ακριβό παιχνίδι που δίνει στην πολιτική ελίτ τη δυνατότητα να αποκρύπτει το γεγονός ότι δεν μπορούμε να εμπιστευόμαστε ορισμένες χώρες σε μια νομισματική ένωση. Υπάρχουν χώρες που επιθυμούν να χαίρονται τα πλεονεκτήματα του ευρώ, αλλά δεν επιθυμούν να μοιράζονται τα βάρη, χώρες που δεν διατηρούν σε τάξη τα οικονομικά τους. Αυτές οι χώρες, κυρία Πρόεδρε, πρέπει να αποχωρήσουν από την ευρωζώνη. Αυτή είναι η μόνη προσαρμογή που πρέπει να επιφέρουμε στο σύμφωνο σταθερότητας και ανάπτυξης.
<SPEAKER ID="086" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, οι αναταραχές που πολλαπλασιάζονται στον Νότο της Μεσογείου δεν πρέπει να αποσπάσουν την προσοχή μας από τους μεσοπρόθεσμους οικονομικούς και άλλους στόχους που έχουν τεθεί εδώ και καιρό. Αντιθέτως, η διεθνής αναταραχή πρέπει να επιταχύνει τον ρυθμό ανάπτυξης της οικονομίας μας: επικροτώ την άποψη ότι οι αποφάσεις για την εφαρμογή της στρατηγικής ΕΕ 2020 πρέπει να ληφθούν γρήγορα· ακόμη και στη συνεδρίαση αυτής της εβδομάδας.
<P>
Δεν γνωρίζουμε τι θα συμβεί μετά τη σύγκρουση στη Λιβύη, αλλά μπορούμε να είμαστε βέβαιοι ότι τίποτα δεν θα είναι το ίδιο. Κατά συνέπεια, η Ευρώπη χρειάζεται πραγματικά μια δέσμη μέτρων για να επιτραπεί στις οικονομίες των κρατών μελών να ανακτήσουν τις δυνάμεις τους καθώς εισέρχονται σε μια νέα περίοδο αβεβαιότητας. Ωστόσο, το μεγαλύτερο πρόβλημα αφορά σίγουρα την κατάσταση στη Μεσόγειο. " Μεσόγειος σε πόλεμο είναι η χειρότερη καταστροφή που θα μπορούσε να φανταστεί η ανθρωπότητα αυτή τη στιγμή. Οι χώρες που θεώρησαν εξαιρετικά σημαντικό να αναλάβουν δράση σε αυτές τις συνθήκες ενήργησαν συνετά, ωστόσο παραμένει η μεγάλη αντίθεση μιας Ευρωπαϊκής Ένωσης που φαίνεται ότι αισθάνεται αμήχανη, αν όχι διχασμένη, για το τι πρέπει να κάνει.
<P>
Ως εκ τούτου, απευθύνω έκκληση στην ουγγρική Προεδρία: το Κοινοβούλιο και, πιστεύω, και η Επιτροπή βρίσκονται κοντά σε αυτήν την Προεδρία, η οποία έχει την ευκαιρία να μετατρέψει την κρίση σε κάτι που δεν θα καταλήξει απλά στην υπονόμευση της Ευρωπαϊκής Ένωσης.
<P>
Έχουμε αυτήν την τεράστια ευθύνη: να μετατρέψουμε τη σημερινή κρίση σε μια ευκαιρία για δημιουργία, να επιτρέψουμε να επιβιώσει και να αναπνεύσει μια εξωτερική πολιτική που αξίζει στην ανθρωπότητα. Με τις ευθύνες μας, τις αμφιβολίες και τα λάθη μας, βρισκόμαστε μπροστά σε ιστορικά γεγονότα και πιστεύω ότι πρέπει να επωμιστούμε πλήρως αυτήν την ευθύνη, διασφαλίζοντας ότι οι αποφάσεις που θα λάβει το Συμβούλιο αύριο και μεθαύριο θα είναι λογικές, αλλά πάνω απ'°όλα τολμηρές. Σας ευχαριστώ.
<SPEAKER ID="087" NAME="Edite Estrela" AFFILIATION="S&amp;D">
(PT) Κυρία Πρόεδρε, αναφέρθηκε ήδη ότι, δυστυχώς, αυτή τη στιγμή στο πορτογαλικό κοινοβούλιο η κυβέρνηση μπορεί να καταρρέει. Τυχόν πτώση της κυβέρνησης θα οφείλεται στην πολιτική αστάθεια που προκλήθηκε από τα κόμματα της αντιπολίτευσης, τα οποία δεν υποστήριξαν άλλη μια δέσμη μέτρων λιτότητας.
<P>
Είναι αλήθεια: πρόκειται για την τέταρτη δέσμη μέτρων μέσα σε λίγους μήνες. Αυτό δεν οφείλεται στο γεγονός ότι δεν τηρήθηκαν οι προηγούμενες δέσμες μέτρων· τηρήθηκαν. Οφείλεται στο ότι οι συνθήκες που τις επέβαλαν επιδεινώθηκαν, αποτελώντας έρμαιο των αποκαλούμενων επιθυμιών των αγορών. Στην εκτέλεση του προϋπολογισμού της Πορτογαλίας τους μήνες Ιανουάριο και Φεβρουάριο καταγράφηκε πλεόνασμα, με μείωση των δαπανών κατά 3% και αύξηση των εσόδων κατά 11%.
<P>
Οι πολιτικές δυνάμεις που δημιούργησαν αυτήν την πολιτική κρίση απορρίπτοντας το συγκεκριμένο πρόγραμμα λιτότητας, το οποίο κατέθεσε η κυβέρνηση και υποστήριξε η Ευρωπαϊκή Επιτροπή, το Συμβούλιο και η Ευρωπαϊκή Κεντρική Τράπεζα, μπορούν να είναι ικανοποιημένες με αυτό το αποτέλεσμα. Ωστόσο, μόνο η απερισκεψία τους επιτρέπει να είναι ικανοποιημένες με αυτήν την κατάσταση, καθώς πρόκειται για μια τρομακτική κατάσταση για μια χώρα της ευρωζώνης με προβλήματα χρέους. Είναι τρομακτική για τη χώρα, είναι άδικη για τον λαό της Πορτογαλίας και αποτελεί άλλο ένα πλήγμα στη βιωσιμότητα του μεγάλου εγχειρήματος του ενιαίου νομίσματος.
<P>
Δεν βρισκόμαστε σε μια κρίση στην ευρωζώνη: βρισκόμαστε εν μέσω της Μεγάλης Ύφεσης της ευρωζώνης. Θα ήθελα να ρωτήσω τους συνάδελφους πορτογάλους βουλευτές: ποια είναι η εναλλακτική λύση; Όλα τα κράτη μέλη πρέπει να υποβάλουν τα σχέδια λιτότητάς τους έως τον Απρίλιο. Χρειάζεται ή όχι η Πορτογαλία περαιτέρω μέτρα λιτότητας για τη μείωση του ελλείμματος και του δημόσιου χρέους της; Για να μειώσει το έλλειμμα το 2012 και το 2013 κατά 3% και 2% αντίστοιχα; Αρνηθήκατε να διαπραγματευτείτε, αλλά δεν παρουσιάσατε εναλλακτικές λύσεις. " απόρριψη δεν αποτελεί τη λύση, αποτελεί το πρόβλημα, αναγκάζοντας τον πορτογαλικό λαό σε περαιτέρω θυσίες.
<SPEAKER ID="089" NAME="Marielle De Sarnez" AFFILIATION="ALDE">
(FR) Κύριε Πρόεδρε, το προσεχές Συμβούλιο είναι πιθανότατα η τελευταία ευκαιρία να θυμηθούν οι ευρωπαίοι ηγέτες ότι ιδρύσαμε την Ευρώπη με σκοπό να υπερασπίζουμε αξίες και να ενεργούμε από κοινού όταν διακυβεύονται θεμελιώδη ζητήματα. Θεμελιώδες ζήτημα είναι όταν ένας λαός βρίσκεται στο έλεος ενός αιμοσταγούς ηγέτη.
<P>
Εγκρίθηκε ένα ψήφισμα χάρη στις προσπάθειες της Γαλλίας και του "νωμένου Βασιλείου. Κατορθώσαμε να αναχαιτίσουμε την πορεία του συνταγματάρχη Gaddafi προς τη Βεγγάζη. Ωστόσο, η έλλειψη ενότητας της Ευρώπης είναι ανησυχητική. Το αυριανό Συμβούλιο πρέπει να στείλει ένα ισχυρό μήνυμα· πρέπει να υποστηρίξει την επέμβαση που βρίσκεται σε εξέλιξη, να αναγνωρίσει τους λίβυους αντάρτες ώστε να τους υποστηρίξει και να απομονώσει τον συνταγματάρχη Gaddafi ακόμη περισσότερο προκειμένου να πέσει αυτό το καθεστώς.
<P>
Θεμελιώδη ζητήματα διακυβεύονται επίσης όταν εξετάσουμε τι συμβαίνει στο Μπαχρέιν, την Υεμένη και τη Συρία. Θεμελιώδες ζήτημα είναι όταν βλέπουμε τον κύκλο της βίας να αναζωπυρώνεται ξανά στη Μέση Ανατολή.
<P>
Εμείς, το Ευρωπαϊκό Κοινοβούλιο, αναμένουμε από τους ηγέτες της Ευρώπης να αναλάβουν δράση προτού είναι πολύ αργά. Γράφεται ιστορία σε μεγάλο μέρος του κόσμου. Πολιτικό θάρρος σημαίνει να ανταποκριθούμε σε αυτήν την πρόκληση· αυτό ακριβώς αναμένουμε από την Ευρώπη και από όσους είναι υπεύθυνοι γι'°αυτήν.
<SPEAKER ID="090" NAME="Peter van Dalen" AFFILIATION="ECR">
(NL) Κύριε Πρόεδρε, η ολλανδική εγγύηση ύψους πολλών δισεκατομμυρίων ευρώ ώθησε τον πρώην υπουργό Oικονομικών, κ. Ruding, να δηλώσει ότι "ο δρόμος προς τη δημοσιονομική κόλαση είναι στρωμένος με εγγυήσεις". Πράγματι, οι εγγυήσεις που δόθηκαν ήταν υπερβολικά υψηλές και υπερβολικά επικίνδυνες. Δεν πρόκειται να συμβάλλουν στην αποσόβηση της κρίσης, γιατί βρίσκονται μακριά από τον στόχο.
<P>
" σημερινή ευρωπαϊκή κρίση προκλήθηκε από όσους επέτρεψαν ανεύθυνα τη συσσώρευση χρεών και όσους δεν τήρησαν τις συμφωνίες που σύναψαν. Εάν δεν αντιμετωπίσουμε αυτά τα βασικά ζητήματα, μπορούμε να δίνουμε όσες εγγυήσεις θέλουμε, αλλά και πάλι δεν θα προσφέρουν καμία βοήθεια.
<P>
Έχουμε ένα σύμφωνο σταθερότητας και ανάπτυξης. Ήδη από το 2004, το απέρριψαν η Γερμανία και η Γαλλία. Είχαμε την ευκαιρία να ενισχύσουμε το σύμφωνο, με αυτόματες κυρώσεις συγκεκριμένα, αλλά τι συμβαίνει τελικά; Οι κυρώσεις εξακολουθούν να υπόκεινται στη διαδικασία λήψης πολιτικών αποφάσεων. Είναι απίστευτο. Ο γερμανός συγγραφέας Hans Enzensberger προέβλεψε σωστά τι επρόκειτο να συμβεί. Προέβλεψε ότι η τρέχουσα κατάσταση θα οδηγήσει τους πολίτες να βλέπουν την ευρωπαϊκή πολιτική ελίτ με κυνισμό και περιφρόνηση.
<SPEAKER ID="091" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, ο δρόμος στον οποίο βαδίζουν οι ηγέτες της Ευρωπαϊκής Ένωσης είναι απαράδεκτος, με αυξημένη εκμετάλλευση των εργαζομένων και με νέα αντικοινωνικά μέτρα που εντείνουν τις ανισότητες, αυξάνουν την απασχόληση και την εργασιακή ανασφάλεια, τη φτώχεια και τον κοινωνικό αποκλεισμό· όλα αυτά υπηρετούν τις οικονομικές και χρηματοπιστωτικές ομάδες συμφερόντων της Ευρωπαϊκής Ένωσης, τα κέρδη των οποίων δεν σταματούν ποτέ να αυξάνονται.
<P>
Με το πρόσχημα της κρίσης, θέλουν να βάλουν άλλη μια θηλιά στον λαιμό των πιο αδύναμων από οικονομικής πλευράς κρατών, χρησιμοποιώντας τους όρους που έχουν καθοριστεί για την εφαρμογή ενός ευρωπαϊκού μηχανισμού σταθεροποίησης προκειμένου, εντέλει, να μετατρέψουν τα κυρίαρχα κράτη σε απλά προτεκτοράτα.
<P>
Αυτό έχει ως αποτέλεσμα οι εργαζόμενοι και οι λαοί να αντιτίθενται στα συγκεκριμένα μέτρα, όπως συνέβη το Σάββατο στην Πορτογαλία σε μια διαδήλωση στην οποία συμμετείχαν πάνω από 300.000 άνθρωποι, ενώ το ίδιο συμβαίνει σήμερα στο κοινοβούλιο της Πορτογαλίας, με την πλειοψηφία των βουλευτών του να αντιτίθενται στην τέταρτη δέσμη μέτρων λιτότητας.
<P>
Ωστόσο, κύριε Πρόεδρε, θέλουμε επίσης να πούμε εδώ "όχι" στους βομβαρδισμούς που διεξάγονται από τις διεθνείς δυνάμεις στη Λιβύη, ακριβώς όπως είπαμε "όχι" στην καταπίεση των λαών που αγωνίζονται σε όλες τις χώρες της περιοχής, συμπεριλαμβανομένου στη Λιβύη, το Μπαχρέιν και την Υεμένη.
<SPEAKER ID="092" NAME="Jaroslav Paška" AFFILIATION="EFD">
- (SK) Κύριε Πρόεδρε, η υπεύθυνη διαχείριση των δημοσιονομικών πόρων αποτελεί βασική προϋπόθεση για την εύρυθμη και σταθερή λειτουργία των νοικοκυριών, των μεταποιητικών επιχειρήσεων και των εμπορικών εταιρειών, των περιφερειών, των εθνικών κρατών, καθώς και των ομοσπονδιών κρατών.
<P>
Κατά συνέπεια, είναι εύλογο, εάν μια ομάδα κρατών της Ευρωπαϊκής Ένωσης αποφασίσει να δημιουργήσει ένα ενιαίο κοινό νόμισμα, να πρέπει να βρει έναν μηχανισμό ο οποίος να αποτρέπει τους λαϊκιστές πολιτικούς από το να επιβαρύνουν το κοινό νόμισμα με μη βιώσιμες υποχρεώσεις - χρέη που χρησιμοποιούν οι εν λόγω πολιτικοί για να αγοράσουν την υποστήριξη των ψηφοφόρων τους βραχυπρόθεσμα. Το σύμφωνο ανταγωνιστικότητας ορίζει ορισμένες παραμέτρους που πρέπει να τηρούν συγκεκριμένα οι χώρες της ευρωζώνης. Ωστόσο, το πρόβλημα, έγκειται στην εφαρμογή αυτών των καλοπροαίρετων κανόνων.
<P>
Συνεπώς, πιστεύω ακράδαντα ότι είναι πλέον καιρός να εφαρμόσουμε μηχανισμούς αυτόματων κυρώσεων σε περιπτώσεις μη τήρησης των συμφωνηθέντων κοινών κανόνων διαχείρισης, ώστε οι κυρώσεις αυτές να μην αποτελούν αντικείμενο πολιτικών διαπραγματεύσεων στο Ευρωπαϊκό Συμβούλιο, όπου οι ηγέτες κυβερνήσεων αντισταθμίζουν τα πολλά και ποικίλα πολιτικά σφάλματά τους ακυρώνοντας ο ένας τις κυρώσεις του άλλου.
<SPEAKER ID="093" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, θα ήθελα να ασχοληθώ με δύο ζητήματα. Αρχικά, θα ήθελα να επικροτήσω τη γέννηση του συμφώνου Euro Plus, ένα ευπρόσδεκτο γεγονός. Μια νέα αρχιτεκτονική γεννιέται, σχεδόν ένα είδος οικονομικού Σένγκεν. Το σημαντικό είναι ότι το σύμφωνο δεν πρέπει να αποκλείει κανέναν και να είναι ανοικτό σε όλους όσοι μπορούν και επιθυμούν να συμμετάσχουν και ότι δεν πρέπει να δημιουργήσει μια Ευρώπη δύο ταχυτήτων. Δυστυχώς, το σύμφωνο θα είναι κατά το ήμισυ ανοικτό, καθώς η τροποποίηση του άρθρου 136, όπως συζητήθηκε και εγκρίθηκε στην Επιτροπή Συνταγματικών Υποθέσεων, εξέπεσε. Αναφέρει: "ζητεί να είναι εξαρχής ο μηχανισμός σταθερότητας ανοικτός για τα κράτη μέλη που δεν έχουν νόμισμα το ευρώ αλλά επιθυμούν να συμμετάσχουν". Θα είναι κατά το ήμισυ ανοικτό γιατί θα είναι ανοικτό για να επωμιστεί υποχρεώσεις. Δεν θα είναι ανοικτό για τις χώρες εκτός του ευρώ που επιθυμούν να συμμετάσχουν στα δικαιώματα.
<P>
Αυτό που μας ενώνει είναι η ενιαία αγορά, πολύ περισσότερο από το ευρώ. Δεν πρόκειται για κρίση του ευρώ· πρόκειται για κρίση σε ορισμένα κράτη μέλη της ευρωζώνης. Οποιοδήποτε κράτος μέλος εκτός της ευρωζώνης θα μπορούσε να αντιμετωπίζει το ίδιο πρόβλημα με τα δημόσια οικονομικά του. Επομένως, υπάρχει έλλειψη λογικής και έλλειψη συνέπειας.
<P>
Θα ήθελα να πω λίγα λόγια για τη Λιβύη και τη νότια Μεσόγειο. Αρχικά, θα ήθελα να μας συγχαρώ - στην πραγματικότητα, όχι την Ευρωπαϊκή Ένωση, αλλά ορισμένα κράτη μέλη που βρίσκονται στην πρώτη γραμμή όσον αφορά στην προάσπιση των ανθρωπίνων δικαιωμάτων και της δημοκρατίας στη Λιβύη. Πρέπει να είμαστε ευγνώμονες στη Γαλλία και στον ηγέτη της, τον Nicolas Sarkozy, που ηγήθηκαν των προσπαθειών.
<P>
Πιστεύω ότι ξεκινά μια μετάβαση της εξωτερικής πολιτικής μας από μια εξωτερική πολιτική που βασίζεται στα συμφέροντα σε μια εξωτερική πολιτική που βασίζεται στις αξίες. Πρέπει να προβούμε σε δύο ενέργειες. Πρέπει να επανασχεδιάσουμε την πολιτική γειτονίας και να την προσανατολίσουμε στις κοινωνίες και τις κυβερνήσεις μας και να επιτύχουμε αυτό που στην κεντρική και ανατολική Ευρώπη αποκαλούμε μετάβαση ή μεταμόρφωση. Πρόκειται επίσης για ένα προειδοποιητικό μήνυμα να επανασχεδιάσουμε, να μεταρρυθμίσουμε και να ενισχύσουμε την κοινή πολιτική ασφάλειας και άμυνας ώστε να παράσχουμε στην Ένωση δυνατότητες κοινής διοίκησης και κοινές στρατιωτικές δυνατότητες.
<SPEAKER ID="094" NAME="Liem Hoang Ngoc" AFFILIATION="S&amp;D">
(FR) Κύριε Πρόεδρε, κυρίες και κύριοι, η αυριανή ημέρα, η 24η Μαρτίου, θα είναι μια συμβολική ημέρα. Αρχικά, θα σηματοδοτηθεί από την τροποποίηση της Συνθήκης της Λισαβόνας την οποία μόλις υπερψηφίσαμε, και η οποία θα επιτρέψει τη δημιουργία ενός μόνιμου ευρωπαϊκού μηχανισμού σταθεροποίησης. Αυτός ο μηχανισμός επιτρέπει στην Ευρωπαϊκή Ένωση να εκδώσει τα πρώτα ευρωομόλογα, με σκοπό τη χρηματοδότηση του εθνικού χρέους σε χαμηλά επιτόκια στην περίπτωση κερδοσκοπικών επιθέσεων.
<P>
Στο πλαίσιο αυτό, είναι κρίμα που η διαδικασία σταμάτησε στα μισά της διαδρομής. Για να αντιμετωπίσει τις παράλογες υπερβολές των αγορών, η αναθεώρηση της Συνθήκης έπρεπε να αποτελέσει μια ευκαιρία να εξουσιοδοτηθεί η Ευρωπαϊκή Κεντρική Τράπεζα να κάνει ό,τι κάνουν οι "νωμένες Πολιτείες και να εξαγοράζει το δημόσιο χρέος σε περίπτωση εντάσεων όσον αφορά στις συναλλαγματικές ισοτιμίες. " διαδικασία είναι ακόμη πιο ατελής, καθώς η αντιστάθμιση που απαιτείται είναι η εφαρμογή του συμφώνου ανταγωνιστικότητας, που μετονομάστηκε σε σύμφωνο για το ευρώ. Αυτό είναι το δεύτερο συμβολικό γεγονός της αυριανής ημέρας. Το σύμφωνο αυτό στηρίζεται ομόφωνα από το Συμβούλιο, την Επιτροπή και την Ευρωπαϊκή Κεντρική Τράπεζα.
<P>
Κυρίες και κύριοι, όλοι γνωρίζετε τη "συναίνεση της Ουάσιγκτον": την αγαπήσατε. Λοιπόν, στις 24 Μαρτίου, γεννιέται η "συναίνεση των Βρυξελλών". " "συναίνεση των Βρυξελλών" είναι η τυφλή, αδιάκριτη εφαρμογή ενός νεοφιλελεύθερου δόγματος: συρρίκνωση των δημόσιων υπηρεσιών και του κράτους δικαίου· λιτότητα μισθών και ελάχιστη ρύθμιση των χρηματοπιστωτικών αγορών.
<P>
Κυρίες και κύριοι, το Συμβούλιο, η Επιτροπή και η ΕΚΤ έχουν μικρή μνήμη. Προτείνουν τη μεταφορά του συμφώνου για το ευρώ στη δέσμη μέτρων για τη διακυβέρνηση ώστε να περιλαμβάνεται στο σύστημα των ίδιων ακριβώς πολιτικών που οδήγησαν στην οικονομική κρίση. Στην Ισπανία, το "νωμένο Βασίλειο, την Ιρλανδία και αλλού, η αύξηση των χρεών των νοικοκυριών, τα οποία τροφοδοτούνται από τον χρηματοπιστωτικό τομέα, δεν προκλήθηκαν από τίποτε άλλο παρά από την κρίση στην αγοραστική δύναμη που προκλήθηκε από τον περιορισμό των μισθών που κυριαρχούσε επί 20 έτη. Το σύμφωνο για το ευρώ προτείνει δυστυχώς να καταστεί η λιτότητα μισθών μόνιμο χαρακτηριστικό.
<P>
Όσον αφορά στο δημόσιο χρέος, εκτός από συνέπεια επίσης της οικονομικής κρίσης, είναι και αποτέλεσμα άσκοπων φορολογικών μειώσεων παντού, τις οποίες υποστήριζαν φιλελεύθεροι και συντηρητικοί. Δεν υπήρξε έκρηξη των δημόσιων δαπανών στην Ευρώπη· μάλλον το αντίθετο. " δημοσιονομική και μισθολογική λιτότητα, σε συνδυασμό με αυξήσεις των επιτοκίων που ήδη σχεδιάζει η Ευρωπαϊκή Κεντρική Τράπεζα, θα οδηγήσουν στη θανάτωση της εσωτερικής ζήτησης στην Ευρώπη και στη θανάτωση της ανάκαμψης χωρίς να μειωθούν τα ελλείμματα. Αύριο, θα βρισκόμαστε στο πλευρό των εργαζόμενων που θα διαδηλώνουν κατά της "συναίνεσης των Βρυξελλών"· αυτό είναι το τρίτο συμβολικό στοιχείο της 24ης Μαρτίου. Εάν δεν επιθυμούμε την επιστροφή των μελανοχιτώνων, για την καταπολέμηση των οποίων δημιουργήθηκε η Ευρώπη, οι εκλεγμένοι εκπρόσωποι των λαών πρέπει να σταθούν δίπλα στους πολίτες και να απορρίψουν πολιτικές που είναι τόσο άδικες όσο και αναποτελεσματικές.
<SPEAKER ID="095" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η δημιουργία ενός μόνιμου μηχανισμού διαχείρισης κρίσεων για την Ευρώπη είναι δικαιολογημένη στην περίπτωση που προκύψουν κρίσεις στο μέλλον. Κανένας μας δεν επιθυμεί νέες κρίσεις, αλλά μπορεί να προκύψουν. Ωστόσο, είναι λυπηρό το γεγονός ότι το σχέδιο είναι να δημιουργηθεί ο μόνιμος μηχανισμός διαχείρισης κρίσεων εκτός των θεσμικών οργάνων της ΕΕ. Ο μηχανισμός πρέπει να είναι όσο το δυνατόν πιο κοντά στα θεσμικά όργανα της ΕΕ, ώστε να μπορούν να παρακολουθούν τον τρόπο με τον οποίο χρησιμοποιείται. Επιπλέον, τυχόν κυρώσεις πρέπει να εφαρμόζονται αυτόματα, όχι ως αποτέλεσμα συζητήσεων και διαπραγματεύσεων.
<P>
Θα ήθελα να αναφερθώ εν συντομία στην αποκαλούμενη εξωτερική πολιτική μας και τη Λιβύη.
<P>
" κατάσταση στη Λιβύη και εντός της διεθνούς κοινότητας είναι συγκεχυμένη. Ήταν ορθό να ληφθεί η απόφαση σχετικά με τη ζώνη απαγόρευσης των πτήσεων ώστε να προστατευτεί ο άμαχος πληθυσμός. " ΕΕ συμμετείχε επίσης σε αυτό. Τώρα που δέχτηκαν επιθέσεις οι χερσαίες δυνάμεις, πιστεύω ότι υπάρχει σοβαρός λόγος να τεθεί το ερώτημα κατά πόσον αυτή η ζώνη απαγόρευσης πτήσεων δημιουργήθηκε γι'°αυτό. Εν προκειμένω, τα πράγματα κοντεύουν να υπερβούν το όριο του πολέμου.
<SPEAKER ID="096" NAME="Derk Jan Eppink" AFFILIATION="ECR">
(EN) Κύριε Πρόεδρε, ο κ. Schulz δήλωσε ότι οι στρατιωτικές επιχειρήσεις οργανώθηκαν πολύ βιαστικά. Αντιθέτως, καθυστέρησαν υπερβολικά πολύ. " Δύση περίμενε υπερβολικά πολύ. Θα μπορούσε να έχει απομονώσει τον Gaddafi στην Τρίπολη και να τον αναγκάσει είτε να αποχωρήσει είτε να αφανιστεί. Όπως ήρθαν τα πράγματα, φτάσαμε ακριβώς την κατάλληλη στιγμή για την αποτροπή μιας μαζικής δολοφονίας στη Βεγγάζη.
<P>
Και τι είδαμε; " Γαλλία και η Βρετανία -δύο εθνικά κράτη- ήταν αυτές που ανέλαβαν ηγετικό ρόλο. Τα συγχαρητήριά μου! " Γερμανία, προφανώς, είναι μια χώρα ισχυρού νομίσματος και ήπιας ισχύος. " θέση του υπουργού Άμυνας στη Γερμανία είναι η πιο επικίνδυνη θέση εργασίας στη χώρα. Εν τω μεταξύ, η Τουρκία αντιτίθεται στο ΝΑΤΟ και οι "ΠΑ είναι μια δύναμη που οπισθοχωρεί και ενεργεί ως θεατής.
<P>
Φοβάμαι ότι τώρα -όπως και στα Βαλκάνια- δεν μπορούμε να άρουμε το αδιέξοδο χωρίς αφοσιωμένη αμερικανική ηγεσία· ηγεσία που η Ευρωπαϊκή Ένωση, δυστυχώς, αδυνατεί να αναλάβει. Ο μόνος πολιτικός που γνώριζε πώς να αντιμετωπίσει τον Gaddafi ήταν ο Ronald Reagan. Ο Reagan είχε δίκιο εξαρχής.
<SPEAKER ID="097" NAME="Νικόλαος Χουντής" AFFILIATION="GUE/NGL">
Κύριε Πρόεδρε, πριν από έναν ακριβώς χρόνο, η ηγεσία της Ευρωπαϊκής Ένωσης και ο έλληνας Πρωθυπουργός αποφάσισαν να παίξει η Ελλάδα τον ρόλο του κοινωνικού και του οικονομικού πειραματόζωου. Ελήφθησαν λοιπόν ακραία αντικοινωνικά μέτρα με πρόσχημα τη μείωση του ελλείμματος και του χρέους και ανάπτυξη της ανταγωνιστικότητας. Τα αποτελέσματα αυτού του πειράματος είναι ότι, κατά το τελευταίο τετράμηνο του 2010, το χρέος πλησίασε το 150%, η ανεργία το 15% και η συγκεκριμένη ανεργία των νέων το 30%, ο πληθωρισμός άγγιξε το 4,4% και η ύφεση το - 6,6%.
<P>
Κύριε Rehn, το ελληνικό πείραμα απέτυχε και το πειραματόζωο είναι έτοιμο να το εξοντώσετε οικονομικά, κοινωνικά και πολιτικά. Την ίδια μοίρα, αγαπητοί συνάδελφοι, επιφυλάσσουν οι ηγέτες της Ευρωπαϊκής Ένωσης και στα άλλα κράτη που θα προσφύγουν στο σύμφωνο για το ευρώ, την ευρωπαϊκή δηλαδή εκδοχή του ελληνικού μνημονίου. Είμαστε εναντίον αυτού του συμφώνου διότι δεν θέλουμε την εξόντωση των εργαζομένων, των συνταξιούχων και των ανέργων.
<P>
Κύριε Rehn, όταν υπεγράφη το ελληνικό μνημόνιο, ευχηθήκατε στους Έλληνες "καλό κουράγιο". Αν είστε συνεπής όσον αφορά τις ευχές, την Παρασκευή ή το Σάββατο πρέπει να ευχηθείτε επίσης "καλό κουράγιο" και στους ευρωπαίους εργαζομένους.
<SPEAKER ID="098" NAME="Hans-Gert Pöttering" AFFILIATION="PPE">
(DE) Κύριε Πρόεδρε, κυρίες και κύριοι, ο αμερικανός πολιτικός επιστήμονας Samuel Huntington προέβλεψε κάποτε μια σύγκρουση πολιτισμών. Εάν είχαμε βασιστεί σε αυτό, θα είχαμε διαδραματίσει οι ίδιοι κάποιον ρόλο στην πρόκληση αυτής της σύγκρουσης πολιτισμών στο πλαίσιο μιας αυτοεκπληρούμενης προφητείας. Εμείς, το Ευρωπαϊκό Κοινοβούλιο, προσπαθούσαμε ανέκαθεν να συνεργαστούμε με τα αραβικά κράτη και τους ανθρώπους εκεί. Σήμερα διαπιστώνουμε ότι οι λαοί του αραβικού κόσμου αγωνίζονται για αξίες που εκπροσωπούμε και εμείς: δημοκρατία, ελευθερία και κράτος δικαίου. Ποιος θα περίμενε μόλις πριν από δύο εβδομάδες ότι ο Αραβικός Σύνδεσμος θα ζητούσε από εμάς, τη Δύση και τη διεθνή κοινότητα, να σταματήσουμε τον τύραννο στη Λιβύη; Συντελούνται θεαματικές αλλαγές στον αραβικό κόσμο. Δεν πρέπει να κάνουμε κανένα λάθος εδώ. Πρέπει να σταματήσουμε να εκφράζουμε μόνο στα λόγια τον σεβασμό μας προς τους λαούς των αραβικών χωρών· πρέπει να τους στηρίξουμε σε ό,τι κάνουν.
<P>
Απόψε ταξιδεύω στην Τυνησία εξ ονόματος του ιδρύματος Konrad Adenauer, του οποίου είμαι πρόεδρος, ακριβώς όπως ήμουν στο Κάιρο πριν από δυόμισι εβδομάδες. Θα ήθελα να επαναλάβω τα λόγια του Konrad Adenauer, του πρώτου καγκελάριου της Ομοσπονδιακής Δημοκρατίας της Γερμανίας: "Είμαστε στο πλευρό της ελευθερίας". Τώρα πρέπει να πούμε στους αραβικούς λαούς: "Εάν είναι αυτό που θέλετε, τότε επιθυμούμε να σας βοηθήσουμε παρέχοντάς σας αλληλεγγύη και συμβουλές για τη δημοκρατία, ώστε να μπορέσετε να προετοιμαστείτε για εκλογές".
<P>
Ακούμε με ανησυχία ότι πραγματοποιήθηκε τρομοκρατική επίθεση σήμερα στην Ιερουσαλήμ και ότι τραυματίστηκαν πολλοί άνθρωποι. Την καταδικάζουμε με τον πλέον κατηγορηματικό τρόπο, ανεξαρτήτως του υπευθύνου. Ωστόσο, δηλώνουμε επίσης ότι πρέπει πλέον να επιτευχθεί ειρήνη μεταξύ του Ισραήλ και της Παλαιστίνης. Εάν ο αέρας της ειρήνης φυσάει στα αραβικά κράτη, τότε πρέπει να αδράξουμε την ευκαιρία για να επιτευχθεί ειρήνη και μεταξύ του Ισραήλ και της Παλαιστίνης, ώστε το Ισραήλ να μπορεί να ζει εντός ασφαλών συνόρων, όπως άλλωστε και ο παλαιστινιακός λαός, που του αξίζει να ζει με την ίδια αξιοπρέπεια όπως οι Ισραηλινοί. Αυτό είναι το καθήκον μας όσο λαμβάνει χώρα αυτή η μεγάλη αλλαγή στον αραβικό κόσμο: να συνεισφέρουμε ως Ευρωπαϊκή Ένωση και να το πράξουμε με ενιαίο και αποφασιστικό τρόπο.
<P>
(Χειροκροτήματα)
<SPEAKER ID="099" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, κυρίες και κύριοι, πέρα από τα μέτρα που ανακοινώθηκαν, αναρωτιέμαι εάν οι ενέργειες της ευρωπαϊκής πολιτικής είναι αρκετές. Συνήθως χρειάζεται χρόνος για να επιβεβαιωθεί η ανάληψη ηγετικού ρόλου από την Ευρωπαϊκή Ένωση, ιδίως στον τομέα της εξωτερικής πολιτικής, αλλά, όπως γνωρίζουμε, προκύπτουν ορισμένες καταστάσεις που δυστυχώς δεν μας δίνουν τον χρόνο που θα θέλαμε, απαιτώντας πραγματικά ταχεία δράση και διορατικότητα.
<P>
Τώρα είναι σαφές ότι υπολειπόμαστε των απαιτήσεων όσον αφορά στις υποθέσεις στην περιοχή της Μεσογείου και ιδιαιτέρως στη Λιβύη· πρέπει να σκεφτούμε λίγο περισσότερο για να αναγνωρίσουμε ότι ίσως χρειαζόμαστε εντονότερες δράσεις για να κατανοήσουμε τι συμβαίνει και επίσης να αναπτύξουμε συντονισμένη δράση στη Μεσόγειο.
<P>
Είναι πράγματι σαφές σε όλους ότι εάν εξετάσουμε την περίπτωση της Λιβύης, υπάρχει σημαντική διαφορά μεταξύ της ανάληψης δράσης από ολόκληρη την Ευρώπη και της ανάληψης δράσης μόνο από τις χώρες που είναι πρόθυμες για κάτι τέτοιο, όπως συμβαίνει επί του παρόντος. Όχι, το μήνυμά μου προς τους εκπροσώπους του Συμβουλίου και της Επιτροπής είναι ότι δεν έχουμε φτάσει ακόμη εκεί.
<P>
Το Συμβούλιο δεν απάντησε σε ορισμένες ερωτήσεις και πρέπει τώρα να το πράξει γρήγορα. Αναρωτιέμαι εάν, πέρα από την ανθρωπιστική προσπάθεια, γνωρίζουμε πραγματικά τι πρέπει να κάνουμε εάν η εφαρμογή της απόφασης 1973 δεν είναι αρκετή και εάν ορισμένες χώρες υπερβούν την εντολή τους.
<P>
Δεύτερον, θα ήθελα να μάθω την άποψη του Συμβουλίου σχετικά με το ζήτημα της επιχειρησιακής διοίκησης· το NATO μας ενημέρωσε ότι ασκεί τεχνικό ρόλο, χωρίς να παρέχει πολιτική καθοδήγηση. Πιστεύουμε ότι μπορούμε να τα καταφέρουμε έτσι, χωρίς να αναζητήσουμε μια ισχυρότερη και πιο ενιαία φωνή της Ευρωπαϊκής Ένωσης, αντί να μεταθέτουμε τις ευθύνες στους λίγους που είναι πρόθυμοι να αναλάβουν δράση;
<P>
Τέλος, στο πλαίσιο των εν εξελίξει επιχειρήσεων και της σχέσης με τον Αραβικό Σύνδεσμο και την Αφρικανική Ένωση, είναι εξαιρετικά σημαντικό να αποφύγουμε να εκληφθεί εντέλει η παρέμβασή μας με αρνητικό τρόπο, με τον κίνδυνο να προκληθούν αβεβαιότητα και επικίνδυνες αποκλίσεις. Το γνωρίζουμε αυτό; Ίσως όχι συνολικά: υπάρχουν ερωτήσεις που δεν χρήζουν γραφειοκρατικής απάντησης, αλλά απαιτούν κατάλληλες πολιτικές αντιδράσεις, ξεκινώντας με την αυριανή σύνοδο του Συμβουλίου.
<SPEAKER ID="100" NAME="Olle Schmidt" AFFILIATION="ALDE">
(SV) Κύριε Πρόεδρε, οι επικριτές του ευρώ στη χώρα μου αναφέρουν ότι η κατάσταση με την Ελλάδα και την Ιρλανδία καταδεικνύει ότι το ευρώ δεν λειτουργεί. Υποστηρίζουν ότι είναι καλύτερο να βρίσκεται κάποιος εκτός της ευρωζώνης. Κάνουν λάθος.
<P>
Στη δεκαετή ιστορία της, η ευρωζώνη έχει δημιουργήσει σταθερότητα, χαμηλό πληθωρισμό και, πράγματι, εκατομμύρια θέσεις εργασίας. Ο μόνιμος μηχανισμός αντιμετώπισης κρίσεων θα λειτουργεί ως απολύτως έσχατη λύση εάν μια χώρα αντιμετωπίζει μεγάλες οικονομικές δυσκολίες.
<P>
" αιτία της κρίσης δεν είναι το ευρώ, όπως επισημαίνει ο Επίτροπος συνήθως απολύτως σωστά. Αντιθέτως, το κοινό νόμισμα αποτελεί σημαντικό μέρος της λύσης, και αυτό είναι το σημαντικό σημείο και όσον αφορά μια χώρα όπως η Σουηδία. Κατά συνέπεια, λυπάμαι βαθύτατα για το γεγονός ότι η πλειοψηφία των βουλευτών του σουηδικού κοινοβουλίου δεν τάσσεται υπέρ της συμμετοχής της χώρας στο σύμφωνο για το ευρώ. Αυτό μειώνει την επιρροή της χώρας μου. Εάν η Σουηδία επιθυμεί να ανήκει στον εσωτερικό κύκλο της ΕΕ, όπως η σουηδική κυβέρνηση δηλώνει ότι επιθυμεί, δεν είναι καλό να μένει έξω από τις αίθουσες συνεδριάσεων. " Δανία και η κυβέρνηση και το κοινοβούλιό της τάσσονται υπέρ του ευρώ. Αυτό πρέπει να είναι εφικτό και για τη Σουηδία.
<SPEAKER ID="101" NAME="Γεώργιος Τούσσας" AFFILIATION="GUE/NGL">
Το Κομμουνιστικό Κόμμα Ελλάδας καταδικάζει τον νέο ιμπεριαλιστικό παράνομο πόλεμο που εξαπέλυσαν οι "νωμένες Πολιτείες της Αμερικής, η Γαλλία, η Βρετανία και το ΝΑΤΟ, ενάντια στη Λιβύη.
<P>
Αποτελεί επαίσχυντη υποκρισία το ενδιαφέρον για την παροχή ανθρωπιστικής βοήθειας. Ο πραγματικός στόχος των ιμπεριαλιστών είναι τα πετρέλαια, το φυσικό αέριο, οι πλουτοπαραγωγικές πηγές της Λιβύης, της Βόρειας Αφρικής και της ευρύτερης περιοχής. " ιμπεριαλιστική επιθετικότητα "ΠΑ, ΝΑΤΟ και Ευρωπαϊκής Ένωσης αυξάνει τους κινδύνους σε βάρος των λαών της ευρύτερης περιοχής. Το νέο σύμφωνο και η ευρωενωσιακή οικονομική διακυβέρνηση φέρνουν μαζική ανεργία και φτώχεια. Ο ευρωπαϊκός μηχανισμός στήριξης αποτελεί μηχανισμό ελεγχόμενης πτώχευσης και σίγουρης χρεοκοπίας για τους λαούς για να προστατευτούν τα κέρδη της πλουτοκρατίας.
<P>
Αυτός είναι ο ελεύθερος κόσμος των "ΠΑ. Αυτή είναι η Ευρωπαϊκή Ένωση της δημοκρατίας και ελευθερίας. Το πραγματικό δίλημμα που τίθεται είναι το εξής: θα πτωχεύσει ο λαός ή η πλουτοκρατία; Για να μην πληρώσει ο λαός τις συνέπειες της ιμπεριαλιστικής βαρβαρότητας και της καπιταλιστικής κρίσης, για να μην καταδικαστεί μόνιμα στην ανεργία και τη φτώχεια, καλούμε τους λαούς να ξεσηκωθούν ενάντια στις ιμπεριαλιστικές επεμβάσεις για να αντεπιτεθούν και να παλέψουν για τα σύγχρονα δικαιώματά τους, για τον άλλο δρόμο ανάπτυξης που θα υπηρετεί τις λαϊκές ανάγκες και όχι τα κέρδη των μονοπωλίων.
<SPEAKER ID="102" NAME="Paulo Rangel" AFFILIATION="PPE">
(PT) Κύριε Πρόεδρε, αρχικά, θα ήθελα να επιστήσω την προσοχή στην αξία που η Ομάδα του Ευρωπαϊκού Λαϊκού Κόμματος (Χριστιανοδημοκράτες), και ιδιαίτερα οι πορτογάλοι βουλευτές της Ομάδας PPE, αποδίδουν στο επικείμενο Συμβούλιο, στη λύση που βρέθηκε -η οποία, ειλικρινά, ήταν καλύτερη από αυτή που αναμενόταν τη δεδομένη στιγμή- και, συγκεκριμένα, στο έργο των συναδέλφων μου, κ. Brok και κ. Gualtieri, οι οποίοι εκπόνησαν την έκθεση εξ ονόματος του Κοινοβουλίου, σε συμφωνία με τις θέσεις της Επιτροπής, φέρνοντας το ταμείο πιο κοντά σε κάτι που ακολουθεί πραγματικά τη μέθοδο της Ένωσης και απομακρύνοντάς το από αυτό που θα αποτελούσε διακυβερνητική λύση.
<P>
Στη συνέχεια, θα ήθελα να δηλώσω σε όλους τους συναδέλφους βουλευτές, σε μια στιγμή που η Πορτογαλία διέρχεται πολιτική κρίση, ότι το Σοσιαλδημοκρατικό Κόμμα της Πορτογαλίας (PSD), που ανήκει στην Ομάδα PPE, είναι έτοιμο να κυβερνήσει μετά τις εκλογές. Επιπλέον, πρόκειται να κυβερνήσουμε σύμφωνα με κριτήρια, τα οποία είναι κριτήρια για την ευρωζώνη, επιτυγχάνοντας όλους τους στόχους που έχουν τεθεί και, πέρα από αυτό, πράττοντας ό,τι το Σοσιαλιστικό Κόμμα της Πορτογαλίας (PS) δεν μπόρεσε να πράξει σε διάστημα 13 ετών· επαναλαμβάνω, 13 ετών.
<P>
" κυβέρνηση του PS υπήρξε μια εντυπωσιακή αποτυχία. Το PSD είχε προβλέψει στις εκλογές του 2009 όλα όσα συμβαίνουν σήμερα. Συμμετείχα στην εκστρατεία και προειδοποιήσαμε ότι θα συνέβαινε αυτό. Κατά συνέπεια, βρισκόμαστε εδώ τώρα για να δηλώσουμε ότι παρέχουμε κάθε εγγύηση στην Ευρωπαϊκή Ένωση και, ιδίως, στους εταίρους μας στην ευρωζώνη, ότι θα τηρήσουμε όλα τα κριτήρια, τα οποία θα είναι απαιτητικά και θα αναγκάσουν τον πορτογαλικό λαό να κάνει θυσίες. Εντούτοις, θα υπάρξει, για πρώτη φορά, ένα αξιόπιστο πρόσωπο στην κυβέρνηση, σε αντίθεση με τη σημερινή πορτογαλική κυβέρνηση -η οποία έπρεπε να καταθέσει τέσσερα προγράμματα σταθερότητας και ανάπτυξης και η οποία αναζητεί διαρκώς νέες λύσεις χωρίς να μπορεί να δώσει στις αγορές μια αξιόπιστη απάντηση- ώστε να δοθεί μια απάντηση που θα εξυπηρετεί τα συμφέροντα της Πορτογαλίας και της Ευρώπης.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="103" NAME="Edite Estrela" AFFILIATION="S&amp;D">
(PT) Κύριε Πρόεδρε, θα ήθελα απλώς να ρωτήσω τον κ. Rangel εάν, δεδομένου ότι υποστηρίζει πως η επόμενη πορτογαλική κυβέρνηση θα υποβάλει τα ίδια μέτρα λιτότητας και θα δεσμευτεί να επιτύχει τους ίδιους στόχους που έχουν αποτελέσει αντικείμενο διαπραγμάτευσης με τις Βρυξέλλες, δεν θεωρεί ότι είναι παιδαριώδες και απερίσκεπτο να προκαλείται μια πολιτική κρίση· δεν πιστεύει ότι η Πορτογαλία θα πληρώσει ένα υπερβολικά υψηλό τίμημα και ότι θα απαιτηθούν υπερβολικά πολλές θυσίες από τον πορτογαλικό λαό; Σε αυτό το ερώτημα θα ήθελα να απαντήσει. Δεν είναι η δίψα για εξουσία αυτό που τους οδηγεί να υιοθετήσουν τη συγκεκριμένη στάση;
<SPEAKER ID="104" NAME="Paulo Rangel" AFFILIATION="PPE">
(PT) Κύριε Πρόεδρε, θα απαντήσω με μεγάλη μου χαρά, αν και δεν θέλησα να μετατρέψω μια συζήτηση του Ευρωπαϊκού Κοινοβουλίου σε συζήτηση για την πολιτική κατάσταση της Πορτογαλίας. Εξάλλου, εάν η κ. Estrela επιθυμεί να συζητήσει την πορτογαλική πολιτική, της προσφέρεται μια απλή λύση: πρέπει να διεξαγάγουμε εκλογές, να θέσει υποψηφιότητα για το πορτογαλικό κοινοβούλιο και θα έχει την ευκαιρία να συζητά, από την πλευρά της αντιπολίτευσης, τις πολιτικές που σχεδιάζονται για την Πορτογαλία με το Σοσιαλδημοκρατικό Κόμμα της Πορτογαλίας.
<P>
Θα δηλώσω απλώς το εξής: δεν μπορούμε να ανεχτούμε άλλη μια κυβέρνηση που απέτυχε τέσσερις φορές μέσα σε δύο χρόνια. Είναι αδύνατον, δεν είναι βιώσιμο και οι αγορές δεν το θεωρούν αξιόπιστο· δεν υπάρχουν πλέον άλλες λύσεις με το Σοσιαλιστικό Κόμμα της Πορτογαλίας στην κυβέρνηση.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="105" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, δεν πρόκειται να μου δοθεί η ευκαιρία να θέσω αυτό το ερώτημα στο πορτογαλικό κοινοβούλιο, επομένως σας ρωτώ ευθέως: γιατί οι πορτογάλοι βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες) δεν υποστηρίζουν αυτήν την πολύ σημαντική πρόταση; Εάν καθυστερήσει η λήψη αποφάσεων, μπορεί να δημιουργηθεί κρίση σε ολόκληρη την ευρωζώνη και την Ευρωπαϊκή Ένωση. Γιατί δεν υποστηρίζετε τις προτεινόμενες λύσεις, εδώ και τώρα;
<SPEAKER ID="106" NAME="Paulo Rangel" AFFILIATION="PPE">
(PT) Κύριε Πρόεδρε, το Σοσιαλδημοκρατικό Κόμμα της Πορτογαλίας (PSD) υποστήριξε όλες τις δέσμες μέτρων λιτότητας, σε αντίθεση με πολλά κόμματα σε άλλες χώρες της Ένωσης. Όταν η κυβέρνηση έχει αποτύχει θεαματικά -και δεν έχει πλέον καμία δικαιολογία, είναι ανίκανη να επιδείξει έστω και ένα αποτέλεσμα μετά από δύο ολόκληρα έτη- και η κατάσταση στην αγορά παραμένει ως έχει, το PSD δεν έχει άλλη επιλογή από το να ταχθεί στην πλευρά της λύσης. " λύση είναι νέες εκλογές, νέα κυβέρνηση, νέα αξιοπιστία για την Πορτογαλία, καθώς και για την Ευρώπη και την ευρωζώνη.
<SPEAKER ID="107" NAME="Simon Busuttil" AFFILIATION="PPE">
(MT) Κύριε Πρόεδρε, πριν από δύο εβδομάδες, το Ευρωπαϊκό Κοινοβούλιο ενέκρινε ένα γενναίο πολιτικό ψήφισμα, στο οποίο ζητείτο -μεταξύ άλλων- η δημιουργία μιας ζώνης απαγόρευσης πτήσεων πάνω από τη Λιβύη. Μόλις πριν από μία εβδομάδα, όταν το Συμβούλιο Ασφαλείας των "νωμένων Εθνών δεν είχε εγκρίνει ακόμη αυτό το ψήφισμα, πραγματοποιήσαμε άλλη μια συνεδρίαση όπου νιώθαμε μάλλον απελπισία λόγω της επικείμενης πτώσης της Βεγγάζης και εντέλει της κατάρρευσης μιας επανάστασης υπέρ της δημοκρατίας στη Λιβύη. Την περασμένη Πέμπτη, μία ημέρα μετά, το ψήφισμα εγκρίθηκε και εφαρμόζεται εδώ και τέσσερις ημέρες.
<P>
Κύριε Πρόεδρε, πιστεύω ότι είναι σημαντικό να συνεχίσουμε να εφαρμόζουμε αυτό το ψήφισμα και να υποστηρίξουμε τον λιβυκό λαό, προστατεύοντάς τον ταυτόχρονα από νέες σφαγές και βοηθώντας τον να μεταβεί στη δημοκρατία.
<P>
Πρέπει επίσης να αντιμετωπίσουμε άλλα δύο ζητήματα. Αρχικά, πρέπει να συνεχίσουμε να παρέχουμε εκτενή ανθρωπιστική βοήθεια στον λιβυκό λαό και σε πρόσφυγες που εγκαταλείπουν τη Λιβύη και κατευθύνονται ιδίως στην Τυνησία και την Αίγυπτο. Δεύτερον, πρέπει να προετοιμαστούμε για μια ενδεχόμενη μαζική έξοδο προσφύγων προς τις χώρες της Ευρωπαϊκής Ένωσης. Εξάλλου, αυτό δεν αποτελεί ευθύνη μόνο των μεσογειακών κρατών μελών της ΕΕ, αλλά όλων μας.
<SPEAKER ID="108" NAME="Tunne Kelam" AFFILIATION="PPE">
(EN) Κύριε Πρόεδρε, σήμερα η αίθουσα συνεδριάσεων της Ομάδας PPE, πήρε και επίσημα το όνομα ενός από τους ιδρυτές της Ευρωπαϊκής Ένωσης: του Alcide de Gasperi. Στην εποχή του, το κλειδί για την επίλυση της κρίσης ήταν μια υπερεθνική προσέγγιση, μεριμνώντας πρώτα για την εξυπηρέτηση των κοινών ευρωπαϊκών συμφερόντων. Ήταν μεταξύ των εθνικών ηγετών που, παρότι γεννήθηκαν τον 19ο αιώνα, μπόρεσαν να αναπτύξουν ένα όραμα για την Ευρώπη του 21ου αιώνα.
<P>
Για να αναστραφεί η σημερινή οικονομική κρίση απαιτείται εθνική ηγεσία η οποία δεν προσανατολίζεται στις επόμενες εκλογές και δεν επικεντρώνεται πρωτίστως στην εθνική διάσωση, αλλά μεριμνά για τις επόμενες γενεές και την Ευρώπη συνολικά. Όσον αφορά στο Ευρωπαϊκό Συμβούλιο, επικροτώ το νέο κείμενο του μηχανισμού σταθερότητας, όπως και τη δέσμη μέτρων για τη μεταρρύθμιση της ευρωζώνης.
<P>
Δεύτερον, ελπίζω ότι το σύμφωνο ανταγωνιστικότητας θα αποδειχθεί αξιόπιστο και επίσης θα προσελκύσει κράτη μέλη που δεν ανήκουν στην ευρωζώνη. Είναι σημαντικό όλες οι κυβερνήσεις να αναλάβουν σημαντικές εθνικές δεσμεύσεις για τη βελτίωση της ανταγωνιστικής μας θέσης.
<P>
Τρίτον, σχετικά με την ενιαία αγορά, ανησυχώ κάπως ότι οι φιλόδοξοι στόχοι της έχουν περιοριστεί σημαντικά και η επιχειρησιακή αποτελεσματικότητά της θα μπορούσε να καταστεί σχεδόν μη συναφής. Κατά συνέπεια, όταν αποφασίζουμε νέα μέτρα, ας μας επιτρέπεται να αποδεικνύουμε την πολιτική μας βούληση και αξιοπιστία ολοκληρώνοντας τις τέσσερις ελευθερίες στις οποίες βασίζεται η ευρωπαϊκή συνεργασία, συμπεριλαμβανομένης της εσωτερικής αγοράς, και εφαρμόζοντας πλήρως την οδηγία για τις υπηρεσίες.
<SPEAKER ID="109" NAME="Wim van de Camp" AFFILIATION="PPE">
(NL) Κύριε Πρόεδρε, αρχικά, θα ήθελα απλώς να εκφράσω τη συμπαράσταση και τα συλλυπητήριά μου στον λαό της Ιαπωνίας. Γνωρίζω ότι θα συζητήσουμε σε λίγο για την Ιαπωνία, αλλά ελπίζω ότι, και τις προσεχείς ημέρες, το Συμβούλιο θα ικανοποιήσει τυχόν αιτήματα της Ιαπωνίας για ειδική αρωγή. Συζητάμε συχνά για τις αναπτυσσόμενες χώρες, αλλά εδώ έχουμε μια πληγείσα περιοχή σε μια ιδιαίτερα ανεπτυγμένη χώρα, όπου μπορεί να εξακολουθεί να χρειάζεται πρόσθετη βοήθεια.
<P>
Το δεύτερο σημείο μου αφορά στη Λιβύη. Δεν πιστεύω ότι κανένα από τα ωραία λόγια που εκφράζονται εδώ σήμερα, ακόμη και αυτά που εκφράζονται από την Επιτροπή, μπορούν να αλλάξουν το γεγονός ότι η Ευρωπαϊκή Ένωση δεν έχει παρουσία στη Λιβύη και ότι, επί του παρόντος, δεν μπορεί καν να θέσει τέλος στην κρίση που επικρατεί στις πόλεις ή στις ενέργειες των χερσαίων δυνάμεων του κ. Gaddafi.
<P>
Θα ήθελα να συγχαρώ τον γάλλο Πρόεδρο που διασφάλισε, κυριολεκτικά στο τελευταίο λεπτό, ότι η Ευρωπαϊκή Ένωση μπόρεσε πραγματικά να κάνει κάτι σε συνεργασία με το ΝΑΤΟ, αλλά τα βάσανα των πολιτών δεν έχουν τελειώσει ακόμη και θα ήταν συνετό να είμαστε μετριοπαθείς για τον ρόλο μας. " Ευρώπη είναι καλύτερη στην παροχή βοήθειας μετά από μια κρίση παρά κατά τη διάρκειά της, όπως έχω ήδη δηλώσει σε προηγούμενες περιστάσεις.
<P>
Τέλος, θα ήθελα να αναφερθώ στο σύμφωνο για το ευρώ. Πιστεύω ότι έχουμε κάνει, πράγματι, σημαντικά βήματα προόδου. Ο κ. Barroso το χαρακτήρισε θεμέλιο λίθο, αλλά δεν πιστεύω ότι ο θεμέλιος λίθος έχει τοποθετηθεί ακόμη σταθερά στη θέση του, και τους προσεχείς μήνες θα πρέπει να προχωρήσουμε μπροστά. Αυτή η κατάσταση δεν πρόκειται πραγματικά να επιλυθεί αύριο.
<SPEAKER ID="110" NAME="Seán Kelly" AFFILIATION="PPE">
(EN) Κύριε Πρόεδρε, όπως ο κ. Barroso, θα ήθελα και εγώ να επικεντρωθώ στην οικονομική κατάσταση, ιδίως καθώς η χώρα μου είναι ο αποδέκτης των μέτρων διάσωσης της ΕΕ και του ΔΝΤ αυτή τη δεδομένη στιγμή. Ωστόσο, έχουμε μια νέα κυβέρνηση και νέες ελπίδες στην Ιρλανδία. Στην πρώτη του ομιλία, ο πρωθυπουργός μας δήλωσε ότι ήθελε να χτίσει γέφυρες με την Ευρώπη, να πληρώσουμε το μερίδιο που μας αναλογεί και να εργαστούμε όσο σκληρά απαιτείται - και αυτό ακριβώς είμαστε αποφασισμένοι να κάνουμε.
<P>
Ωστόσο, δύο πράγματα χρειαζόμαστε συγκεκριμένα για να το πράξουμε αυτό. Πρώτον, το επιτόκιο που εφαρμόζεται είναι δρακόντειο και δεν είναι βιώσιμο. Θα ήθελα να το δω να μειώνεται τουλάχιστον κατά 1% ή 2%. Δεύτερον, χρειαζόμαστε επίσης συνεχείς εγγυήσεις χρηματοδότησης των τραπεζών μας έως ότου να καταστούν πάλι λειτουργικές. Δεν χρειάζεται να δεχόμαστε πιέσεις όσον αφορά στον φόρο των εταιρειών και, συγκεκριμένα δεν χρειαζόμαστε κηρύγματα από ανθρώπους όπως ο κ. Sarkozy, ο οποίος φαίνεται πολύ φιλικός με ένα πραγματικό επιτόκιο 8,2% στη Γαλλία, ενώ το δικό μας πραγματικό επιτόκιο είναι 11,9%. Ίσως θα έπρεπε να κοιτάξει πρώτα τη δική του καμπούρα προτού ρίξει το βλέμμα του στην Ιρλανδική Θάλασσα.
<P>
Ποιο είναι το αντάλλαγμα; Πρώτον, θα εφαρμόσουμε τη δέσμη μέτρων λιτότητας, προς μεγάλη δυσαρέσκεια και ταλαιπωρία των πολιτών μας. Δεύτερον, θα εξετάσουμε, εάν απαιτηθεί, το ενδεχόμενο ενός συμφώνου για το χρέος, σαν και αυτό που έχουν στη Γερμανία από το 2009. Τρίτον, θα εξετάσουμε επίσης το ενδεχόμενο δημιουργίας μιας ευρωπαϊκής ανεξάρτητης δημοσιονομικής υπηρεσίας. Αυτό είναι επίσης πολύ σημαντικό, διότι δεν πιστεύω ότι υπάρχει ανεξάρτητη εθνική υπηρεσία.
<P>
Θα ήθελα να ζητήσω από τον κ. Barroso, την ημέρα των γενεθλίων του, και από τους συναδέλφους του να βοηθήσουν την Ιρλανδία να βοηθήσει τον εαυτό της σε αυτήν την περίσταση και δεν πρόκειται να επιστρέψουμε ζητώντας ξανά βοήθεια με τη μορφή οικονομικής διάσωσης.
<SPEAKER ID="111" NAME="Krzysztof Lisek" AFFILIATION="PPE">
(PL) Κύριε Πρόεδρε, πρέπει να επικροτηθεί το γεγονός ότι οι ηγέτες της Ευρωπαϊκής Ένωσης έχουν αφιερώσει τόσο πολύ χρόνο τις τελευταίες εβδομάδες και ημέρες σε όσα συμβαίνουν στη Λιβύη και σε άλλες χώρες στη βόρεια Αφρική. Είμαι βέβαιος ότι με αυτές τις ενέργειες θα μπορέσουμε να αποτρέψουμε τυχόν σφαγή αμάχων και είμαι βέβαιος, επίσης, ότι οι Λίβυοι θα ανατρέψουν οι ίδιοι τον τύραννο.
<P>
Ωστόσο, είναι αναντίρρητο το γεγονός ότι πρέπει και εμείς να μιλάμε για εσωτερικές προκλήσεις - προκλήσεις που αφορούν τον τρόπο με τον οποίο λειτουργούν η Ευρωπαϊκή Ένωση και τα θεσμικά όργανά της· προκλήσεις για την εσωτερική λειτουργία, την κοινή εξωτερική πολιτική και την κοινή πολιτική ασφάλειας και άμυνας. " διάσταση απόψεων που προέκυψε μεταξύ ορισμένων κρατών μελών της Ευρωπαϊκής Ένωσης καταδεικνύει πόσο πολύ απέχουμε από τον στόχο μιας πραγματικά κοινής πολιτικής, μιας πολιτικής που συνάδει με το πνεύμα της Συνθήκης της Λισαβόνας.
<P>
Πρόκειται επίσης για μια πρόκληση για ολόκληρη τη διεθνή κοινότητα. Είναι θετικό ότι συνεργαζόμαστε με τις "νωμένες Πολιτείες και άλλα μέλη του ΝΑΤΟ, είναι θετικό ότι βρισκόμαστε σε διάλογο με τον Αραβικό Σύνδεσμο και την Αφρικανική Ένωση, και είναι θετικό ότι βρισκόμαστε σε διάλογο με το Ισραήλ. Πιστεύω ότι ο κ. Pöttering τόνισε κάτι που είναι πολύ σημαντικό, ότι αυτό που συμβαίνει σήμερα στη βόρεια Αφρική, αυτό που συμβαίνει στη Λιβύη και την Αίγυπτο, μπορεί να έχει πολύ σοβαρές επιπτώσεις και ότι αυτές οι επιπτώσεις μπορεί επίσης να επηρεάσουν το μέλλον της ειρηνευτικής διαδικασίας. Πρέπει να θυμόμαστε αυτές τις συμβουλές και να προσέχουμε να τις λαμβάνουμε υπόψη.
<P>
Πρέπει επίσης να σκεφτούμε το μέλλον αυτών των χωρών και την προώθηση της δημοκρατίας και των ανθρωπίνων δικαιωμάτων και να μην ενεργούμε απλώς σαν πυροσβέστες σβήνοντας φωτιές· πρέπει επίσης να σκεφτούμε άλλες χώρες της Ευρώπης όπου παρόμοιες διαδικασίες -απειλητικές διαδικασίες- μπορούν να συμβούν.
<SPEAKER ID="112" NAME="Michael Gahler" AFFILIATION="PPE">
(DE) Κύριε Πρόεδρε, στην πρόσκλησή του για το Ευρωπαϊκό Συμβούλιο ο κ. Van Rompuy αναφέρει ότι θα ξεκινήσουμε το γεύμα εργασίας μας κάνοντας έναν απολογισμό των γεγονότων στη Λιβύη και στις νότιες γειτονικές χώρες. Πιστεύω ότι κανένας δεν θα πνιγεί, αλλά ότι αντιθέτως θα στείλουμε σαφή μηνύματα -και ενιαία μηνύματα- σχετικά με τους στόχους μας στον συνταγματάρχη Gaddafi και στον λαό της Λιβύης, αλλά και στη δική μας κοινή γνώμη, η οποία είναι ενοχλημένη από την έλλειψη ενότητας απέναντι στη διατήρηση ενός δικτάτορα στην εξουσία.
<P>
Είναι ορθό να συμπεριλάβουμε στη μαύρη λίστα μας ορισμένους ανθρώπους και να παγώσουμε τους λογαριασμούς της εθνικής εταιρείας πετρελαίου της Λιβύης. Ωστόσο, θα ήθελα επίσης η ΕΕ, και όχι το ΝΑΤΟ, να θυμόταν τις αποφάσεις της όσον αφορά στις ικανότητες και τις δυνατότητες, και να μπορούσε να εφαρμόσει την απαγόρευση πώλησης όπλων χρησιμοποιώντας τις ναυτικές δυνάμεις των κρατών μελών της. Εξάλλου, είναι γείτονές μας. Εάν το είχαμε κάνει αυτό, θα είχαμε αποφύγει τις πρόσφατες εντάσεις σχετικά με την Τουρκία στο ΝΑΤΟ και θα είχαμε μειώσει την επιβάρυνση των συμμάχων μας, των "ΠΑ.
<P>
Ελπίζω τώρα ότι ο σχεδιασμός των ανθρωπιστικών αποστολών της ΕΕ θα επικεντρωθεί όχι μόνο στην υποδοχή των προσφύγων πολέμου στην πλευρά της Αιγύπτου και της Τυνησίας των λιβυκών συνόρων, αλλά θα παράσχουμε ενεργά ανθρωπιστική βοήθεια σε μέρη της Λιβύης που έχουν ήδη απελευθερωθεί από την εξουσία του συνταγματάρχη Gaddafi. Πιστεύω ότι αυτό είναι απαραίτητο για να δηλώσουμε καθαρά τις προθέσεις μας στην Τρίπολη.
<P>
Στον κομουνιστή βουλευτή από την Ελλάδα θα ήθελα να πω ότι μόλις ενημερώθηκα από τη Μόσχα ότι ο Στάλιν είναι νεκρός. Έρχονται νέες ντιρεκτίβες από το Πολιτικό Γραφείο, αλλά προφανώς δεν τις έχετε λάβει ακόμη.
<SPEAKER ID="113" NAME="Cristian Dan Preda" AFFILIATION="PPE">
(RO) Κύριε Πρόεδρε, πιστεύω ότι όλοι συμφωνούμε για τον απώτερο στόχο της επέμβασης που διεξάγεται επί του παρόντος στη Λιβύη: να τεθεί τέλος στις απαράδεκτες πράξεις βίας και κακομεταχείρισης του καθεστώτος Gaddafi σε βάρος του άμαχου πληθυσμού.
<P>
Πιστεύω ότι η παράγραφος 8 της απόφασης 1973 του Συμβουλίου Ασφαλείας των "νωμένων Εθνών παρέχει μια αναντίρρητη νομική βάση για τη διασφάλιση, με κάθε δυνατό μέσο, της τήρησης της ζώνης απαγόρευσης των πτήσεων που δημιουργήθηκε ακριβώς για την προστασία των αμάχων. Θέλω να επισημάνω ότι, πριν από την έγκριση της απόφασης 1973, το Ευρωπαϊκό Κοινοβούλιο ήταν από τα πρώτα διεθνή θεσμικά όργανα που ζήτησε τη δημιουργία αυτής της ζώνης, στο πλαίσιο της τελευταίας συνόδου της Ολομέλειας στο Στρασβούργο.
<P>
Ενόψει της συνεδρίασης του Ευρωπαϊκού Συμβουλίου που ξεκινά αύριο, πιστεύω ότι δύο είναι οι σημαντικοί παράγοντες για να διασφαλιστεί η επιτυχία της επέμβασης στη Λιβύη. Πιστεύω ότι οι λέξεις κλειδιά πρέπει να είναι "συντονισμός" και "σαφήνεια". Αναφέρομαι, πρωτίστως, στον συντονισμό στο επίπεδο της ΕΕ σύμφωνα με το πνεύμα της Συνθήκης της Λισαβόνας όσον αφορά στις ανθρωπιστικές πτυχές. Υπάρχει επίσης ο συντονισμός με το ΝΑΤΟ· πιστεύω ότι οι δράσεις μας πρέπει να συμπληρώνουν αυτές του ΝΑΤΟ. Τέλος, ο συντονισμός με τον Αραβικό Σύνδεσμο είναι πολύ σημαντικός, καθώς η συνεχής περιφερειακή στήριξη θα αποτελέσει καθοριστική πτυχή στις δράσεις μας στη Λιβύη.
<P>
Τέλος, πρέπει να είμαστε σαφείς στις αποφάσεις μας για τον τερματισμό της βίας κατά των αμάχων. " επιτυχής επίλυση αυτής της κατάστασης εξαρτάται, σε μεγάλο βαθμό, από τη σαφήνεια του μηνύματός μας.
<SPEAKER ID="114" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, κυρία Υπουργέ, κύριοι Επίτροποι, τα τελευταία οικονομικά στοιχεία δείχνουν ότι η Ευρώπη εξέρχεται από την κρίση. " επόμενη σύνοδος κορυφής της ΕΕ μπορεί να ενισχύσει περαιτέρω αυτή τη διαδικασία. " συνεδρίαση του Συμβουλίου το Σαββατοκύριακο μπορεί να επιφέρει σημαντικές εξελίξεις στην ευρωπαϊκή πολιτική, ανυψώνοντας την ευρωπαϊκή αλληλεγγύη σε ένα νέο επίπεδο. Ένα σημαντικό στοιχείο της δέσμης μέτρων που προτείνεται να εγκριθούν είναι ο κύκλος μακροοικονομικού συντονισμού, δηλαδή το ευρωπαϊκό εξάμηνο, το πρώτο στάδιο του οποίου ολοκληρώνεται με τη συγκεφαλαιωτική έκθεση της ουγγρικής Προεδρίας. " συγκεκριμένη έκθεση είναι επίσης σημαντική γιατί μας δίνει την ευκαιρία να αποτυπώσουμε μια οικονομική εικόνα μιας ανταγωνιστικής Ευρωπαϊκής Ένωσης μετά την κρίση. Εκτός αυτού, η ασκούσα την Προεδρία Ουγγαρία διαδραμάτισε επίσης σημαντικό ρόλο την προηγούμενη εβδομάδα στην έγκριση της γενικής καθοδήγησης για τη δέσμη έξι νομοθετικών προτάσεων και, χάρη σε αυτό, μπορεί να γίνει μια αρχή από το Κοινοβούλιο και...
<P>
(Ο Πρόεδρος διακόπτει την ομιλήτρια)
<SPEAKER ID="115" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, συγχαίρω την ουγγρική Προεδρία για τις δραστηριότητές της τις τελευταίες εβδομάδες. Πρόκειται για πραγματική επιτυχία. Ταυτόχρονα, ωστόσο, πρόκειται για επιτυχία και για την Ευρώπη. Όλα είναι έτοιμα για τη σύναψη της τελικής συμφωνίας σχετικά με το νέο πλαίσιο οικονομικής πολιτικής της Ευρωπαϊκής Ένωσης στην επικείμενη συνεδρίαση του Ευρωπαϊκού Κοινοβουλίου στο δεύτερο μισό της εβδομάδας. Αυτό μπορεί να δώσει τη δυνατότητα σε ολόκληρο το εγχείρημα της ευρωπαϊκής ολοκλήρωσης να εισέλθει σε μια νέα φάση. Στο ανανεωμένο πλαίσιο οικονομικής διακυβέρνησης η ευθύνη μας, και η ευθύνη του Ευρωπαϊκού Κοινοβουλίου, είναι πολύ μεγάλη, διότι θα ήταν καλό να εγκριθούν αυτές οι έξι νομοθετικές προτάσεις στην πρώτη ανάγνωση. Σε περίπτωση καθυστέρησης, ενδέχεται να χάσει ολόκληρη η Ευρώπη. Συγχαίρω τον κ. Brok και τον κ. Gualtieri για τη σημερινή έκθεση. Είμαι ευγνώμων που το Συμβούλιο ήταν ευέλικτο, και το Ευρωπαϊκό Κοινοβούλιο όχι μόνο τώρα...
<P>
(Ο Πρόεδρος διακόπτει τον ομιλητή)
<SPEAKER ID="116" NAME="Pat the Cope Gallagher" AFFILIATION="ALDE">
(GA) Κύριε Πρόεδρε, υποστηρίζω τις ενέργειες της ιρλανδικής κυβέρνησης για να επιτύχει μείωση του επιτοκίου στο πλαίσιο του προγράμματος της ΕΕ και του ΔΝΤ για την Ιρλανδία. " Ευρωπαϊκή Επιτροπή έχει καταστήσει σαφές ότι θα είναι πρόθυμη να στηρίξει μια μείωση του επιτοκίου, και αναμένω ότι τα 27 κράτη μέλη θα συναινέσουν για την επανεξέταση αυτού του ζητήματος.
<P>
- (EN) Είναι προς όφελος τόσο της Ιρλανδίας όσο και της Ευρωπαϊκής Ένωσης να διασφαλιστεί ότι το χρέος μας είναι βιώσιμο. Είναι καίριας σημασίας η τιμολόγηση του μηχανισμού οικονομικής στήριξης να είναι προσιτή και δίκαιη.
<P>
Υπάρχουν εκτενείς αναφορές ότι ορισμένες χώρες ζητούν παραχωρήσεις από την Ιρλανδία ως αντάλλαγμα για μια μείωση του επιτοκίου. Φαίνεται ότι η Ιρλανδία υφίσταται πιέσεις για αύξηση του φόρου των εταιρειών, για παράδειγμα -δεν έχω χρόνο να υπεισέλθω στο θέμα του πραγματικού φόρου έναντι του φόρου των εταιρειών-...
<P>
(Ο Πρόεδρος διακόπτει τον ομιλητή)
<SPEAKER ID="118" NAME="Andrew Henry William Brons" AFFILIATION="NI">
(ΕΝ) Κύριε Πρόεδρε, το Ευρωπαϊκό Συμβούλιο πρόκειται, λοιπόν, να εγκρίνει την απόφαση για την τροποποίηση της Συνθήκης σχετικά με τον ευρωπαϊκό μηχανισμό σταθερότητας, ο οποίος υποτίθεται ότι θα βοηθήσει τις χώρες να μείνουν στην ευρωζώνη. Φυσικά, θα αποτύχει· όχι λόγω της ανάγκης να διατεθούν χρήματα για την επίλυση του προβλήματος, αλλά διότι το πρόβλημα είναι ενδημικό. Πρόκειται για έναν μηχανισμό που θα επιδιώξει να επιτύχει το ακατόρθωτο!
<P>
" εξωτερική αξία του νομίσματος μιας χώρας πρέπει να αντικατοπτρίζει τη ζήτηση και την προσφορά του νομίσματός της που, φυσικά, πρέπει με τη σειρά τους να αντικατοπτρίζουν τη ζήτηση για τις εξαγωγές της, εμφανείς και αφανείς, και τη ζήτηση για τις εισαγωγές της, εμφανείς και αφανείς, καθώς και τη διακίνηση κεφαλαίων.
<P>
" ίδια αξία νομίσματος δεν είναι δυνατόν να αντικατοπτρίζει τις οικονομικές καταστάσεις 17 διαφορετικών χωρών. Αντί για έναν μηχανισμό για τη διατήρηση εντός της ευρωζώνης των χωρών που αθετούν τις υποχρεώσεις τους, χρειαζόμαστε έναν μηχανισμό που να τις σώσει από αυτήν. Ακόμη και οι χώρες που σημείωσαν επιτυχίες στην ευρωζώνη, θα είναι πολύ καλύτερα εκτός αυτής, με ανατιμημένα νομίσματα.
<SPEAKER ID="119" NAME="Petru Constantin Luhan" AFFILIATION="PPE">
(RO) Κύριε Πρόεδρε, πιστεύω ότι είναι ζωτικής σημασίας, στο πλαίσιο των συζητήσεων του Ευρωπαϊκού Συμβουλίου στις 24 και 25 Μαρτίου, να οριστικοποιηθεί μια δέσμη αξιόπιστων νομοθετικών μέτρων για την ενίσχυση της οικονομικής διακυβέρνησης στην Ευρωπαϊκή Ένωση.
<P>
Στο πλαίσιο αυτό, η πολιτική συνοχής, μαζί με την κοινή γεωργική πολιτική, αποτελεί τομέα προτεραιότητας ενόψει των διαπραγματεύσεων για τον νέο προϋπολογισμό της Ευρωπαϊκής Ένωσης μετά το 2013.
<P>
Είναι ζωτικής σημασίας να διατηρηθεί μεγάλο ποσοστό του προϋπολογισμού της ΕΕ μετά το 2013 στην πολιτική συνοχής ώστε να διασφαλιστεί ότι η Ευρωπαϊκή Ένωση θα επιτύχει τους φιλόδοξους στόχους της και θα παράσχει κατάλληλη στήριξη για την εφαρμογή της στρατηγικής Ευρώπη 2020.
<P>
Ωστόσο, η πολιτική συνοχής πρέπει να καταστήσει αποδοτικές τις επενδύσεις, ιδίως μέσω στρατηγικού προγραμματισμού των ταμείων, θεματικής επικέντρωσης των στόχων και απλοποίησης των κανόνων εφαρμογής.
<SPEAKER ID="120" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, σήμερα εγκρίναμε την τροποποίηση της Συνθήκης της Λισαβόνας που θα διευκολύνει τη δημιουργία του μόνιμου μηχανισμού σταθεροποίησης του ευρώ. Επιδείξαμε αλληλεγγύη συμφωνώντας με την τροποποίηση της Συνθήκης και κατανοώντας ότι βρισκόμαστε σε μια δύσκολη οικονομική και δημοσιονομική κατάσταση και ότι πρέπει να προβούμε σε πολύ συγκεκριμένες ενέργειες σχετικά με τον οικονομικό συντονισμό και εποπτεία. Αυτός ο μηχανισμός και το Ταμείο Εγγυήσεων αφορούν μόνο τα μέλη της ευρωζώνης, ενώ οι χώρες εκτός της ευρωζώνης θα παραγκωνίζονται, με κίνδυνο τον κατακερματισμό της Ευρωπαϊκής Ένωσης και την απόρριψη της κοινοτικής μεθόδου. Κατά συνέπεια, η Ευρωπαϊκή Ένωση πρέπει να επιδείξει μεγαλύτερη αλληλεγγύη, παρέχοντας βοήθεια και στα κράτη μέλη που δεν συμμετέχουν στην ευρωζώνη, ώστε να γίνουν μέλη της ομάδας και να ανακτήσουν όλα τα δικαιώματα στη διαδικασία λήψης αποφάσεων στην Ευρωπαϊκή Ένωση, και με τον τρόπο αυτόν θα μπορούσαμε να εξαλείψουμε μια προσωρινή αντίφαση στη συμφωνία προσχώρησης στην ΕΕ.
<SPEAKER ID="121" NAME="Monika Flašíková Beňová" AFFILIATION="S&amp;D">
- (SK) Κύριε Πρόεδρε, κύριε Επίτροπε, θα ήθελα να επιστήσω την προσοχή σε δύο ζητήματα σχετικά με την επικείμενη συνεδρίαση του Συμβουλίου.
<P>
Το πρώτο είναι ότι πολλά από τα μέτρα είναι εκ φύσεως αντιδημοκρατικά. Ο ρόλος των εθνικών κοινοβουλίων και του Ευρωπαϊκού Κοινοβουλίου, ως των μόνων εκλεγμένων οργάνων, πρόκειται να αποδυναμωθεί, ενώ οι εξουσίες των κεντρικών εκτελεστικών οργάνων πρόκειται να ενισχυθούν. Οι αυστηρές κυρώσεις και ο αυτόματος χαρακτήρας τους περιορίζουν την εξουσία των εθνικών κοινοβουλίων να επηρεάζουν την οικονομική πολιτική. Ομοίως, έχω αρνητική άποψη για το ότι η Επιτροπή εκπονεί νομοθεσία σχετικά με μακροοικονομικούς δείκτες χωρίς τη συμμετοχή του Ευρωπαϊκού Κοινοβουλίου.
<P>
Δεύτερον, πολλά από τα προτεινόμενα μέτρα είναι αντιπαραγωγικά. Πώς προτίθεται η Επιτροπή να αποκαταστήσει την οικονομική ανάπτυξη και την απασχόληση; Προτείνετε πολιτικές που περιορίζουν την εγχώρια ζήτηση και βασίζονται στις εξαγωγές. Είναι σχεδόν βέβαιο ότι αυτός ο συνδυασμός πολιτικών δεν πρόκειται να βγάλει την ΕΕ από την κρίση. Αντί για αντιδημοκρατικές και περιοριστικές πολιτικές, κύριε Επίτροπε, θα ήθελα να εκφράσω την...
<P>
(Ο Πρόεδρος διακόπτει την ομιλήτρια)
<SPEAKER ID="122" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, τα κακά νέα σήμερα ήταν ότι οι πορτογάλοι συντηρητικοί απορρίπτουν αυτή τη δέσμη μέτρων, με την ελπίδα να διεξαχθούν νέες εκλογές. Με τον τρόπο αυτόν, μπορεί να προκληθεί κρίση σε ολόκληρη την ευρωζώνη, καθώς τυχόν καθυστέρηση θα ισοδυναμούσε με δηλητήριο αυτή τη στιγμή. Οι αγορές παρακολουθούν επίσης για να διαπιστώσουν εάν η Ευρωπαϊκή Ένωση μπορεί να λάβει αποφάσεις.
<P>
Είναι πολύ σημαντικό να βρούμε λύσεις. Πρόκειται για μια ιστορική απόφαση, γιατί τώρα μεταβαίνουμε από ένα παλαιό σύστημα συντονισμού, όπου ο συντονισμός ήταν επιθυμητός μόνο από λίγους, στη διακυβέρνηση, που αποτελεί ένα ολοκαίνουργιο είδος ευρωπαϊκής οικονομικής αρχιτεκτονικής, και είναι κάτι θετικό. Δυστυχώς, το κύρος ολόκληρου αυτού του εγχειρήματος αμαυρώθηκε από τις νεοφιλελεύθερες πολιτικές του κ. Sarkozy και της κ. Merkel...
<P>
(Ο Πρόεδρος διακόπτει την ομιλήτρια)
<SPEAKER ID="123" NAME="Olli Rehn">
μέλος της Επιτροπής. - (ΕΝ) Κύριε Πρόεδρε, επιτρέψτε μου αρχικά να ευχαριστήσω τους αξιότιμους βουλευτές για τη διεξαγωγή μιας πολύ υπεύθυνης συζήτησης σχετικά με το Ευρωπαϊκό Συμβούλιο της επόμενης εβδομάδας. Εξ ονόματος της Επιτροπής, θα ήθελα να σχολιάσω αρκετές παρεμβάσεις σχετικά με τη Λιβύη και την Ιαπωνία προτού σχολιάσω τα οικονομικά θέματα. Όπως γνωρίζετε, η Επιτροπή δεν διαθέτει αρμοδιότητα στο μέτωπο της ασφάλειας και της άμυνας, αλλά συντονίζουμε την ευρωπαϊκή αντίδραση σε αυτήν την κλιμακούμενη ανθρωπιστική κρίση στα λιβυκά σύνορα. " ζώνη απαγόρευσης πτήσεων που εφαρμόστηκε σύμφωνα με την απόφαση 1973 του Συμβουλίου Ασφαλείας των "νωμένων Εθνών δημιούργησε νέες συνθήκες που πρέπει να ληφθούν υπόψη κατά την παροχή ανθρωπιστικής βοήθειας με ασφαλή και αποτελεσματικό τρόπο προς όσους την έχουν ανάγκη, είτε στα σύνορα είτε στο εσωτερικό της Λιβύης. Δημιούργησε επίσης νέες ελπίδες ότι θα προστατευθεί η ζωή αθώων αμάχων.
<P>
Μολονότι τα γεγονότα στην Ιαπωνία δεν έχουν άμεσες επιπτώσεις στην υγεία των πολιτών στην Ευρωπαϊκή Ένωση, είναι σημαντικό να αξιολογηθούν οι κοινοτικές πολιτικές πυρηνικής ασφάλειας, καθώς και τα σχέδια έκτακτης ανάγκης και τα μέτρα ασφάλειας που εφαρμόζονται. " Επιτροπή χρησιμοποιεί όλα τα διαθέσιμα μέσα για την παρακολούθηση των επιπτώσεων, και στη μελλοντική ασφάλεια. Κατά τη γνώμη μου, η Ιαπωνία μας διδάσκει ότι οι κίνδυνοι μπορούν να γίνουν πραγματικότητα· ό,τι εθεωρείτο αδιανόητο πρέπει τώρα να συμπεριληφθεί στον σχεδιασμό μας. Μια ευρωπαϊκή προσέγγιση για μια ολοκληρωμένη αξιολόγηση της ασφάλειας και των κινδύνων των πυρηνικών εγκαταστάσεων θα μεγιστοποιούσε τα αποτελέσματα σε ευρωπαϊκό επίπεδο.
<P>
Πριν από την εξαγωγή τελικών συμπερασμάτων, είναι εξαιρετικά σημαντικό να αναλυθεί πλήρως το πυρηνικό δυστύχημα στην Ιαπωνία· η αξιολόγηση πρέπει να καλύπτει τα σημαντικότερα θέματα, όπως τις απαιτήσεις ασφάλειας όσον αφορά στους σεισμούς, καθώς και το σύστημα ηλεκτροδότησης έκτακτης ανάγκης για την ψύξη των αντιδραστήρων.
<P>
Και όσον αφορά στην οικονομική πολιτική, η συζήτησή σας αντικατόπτρισε το μέγεθος όσων διακυβεύονται στο αυριανό Ευρωπαϊκό Συμβούλιο και είμαι βέβαιος ότι τα μηνύματα που αποστέλλονται από εδώ θα εισακουστούν σε όλες τις πρωτεύουσες της Ευρώπης. Είναι ορθό να υποστηριχτεί ότι η Ευρωπαϊκή Ένωση θα εξελιχθεί σημαντικά μετά τον φετινό Μάρτιο. " χρηματοπιστωτική κρίση που μετατράπηκε σε οικονομική ύφεση και στη συνέχεια σε κρίση εθνικού χρέους και τραπεζική κρίση ανάγκασε την Ευρώπη να αναζητήσει νέους τρόπους για να προχωρήσει μπροστά, να εξετάσει όλες τις δυνατές επιλογές και να λάβει αποφάσεις με μακροπρόθεσμες επιπτώσεις.
<P>
Όπως δήλωσε ο Πρόεδρος Barroso στα εισαγωγικά σχόλιά του, θα ανταποκριθούμε στην πρόκληση με μια ολοκληρωμένη στρατηγική που βασίζεται στα δυνατά σημεία, τις αξίες και τους θεσμούς της Ευρωπαϊκής Ένωσης. Ακριβώς γι'°αυτό το είδος προκλήσεων που αντιμετωπίζουμε σήμερα δημιουργήθηκε η Ευρωπαϊκή Ένωση: για να μπορούμε να αντέχουμε τις θύελλες μαζί και να μπορούμε με κοινές προσπάθειες να βγαίνουμε από μια κρίση δυνατότεροι από πριν.
<P>
Ως αποτέλεσμα των ιδιαίτερα μακρών συζητήσεων που διήρκεσαν αρκετούς μήνες, τα στοιχεία μιας συνολικής απάντησης όσον αφορά στην οικονομική πολιτική είναι επιτέλους έτοιμα και ζητούν την έγκριση και τη δέσμευση των ηγετών της Ένωσης στο αυριανό Ευρωπαϊκό Συμβούλιο. Τα κράτη μέλη, και ιδίως τα κράτη μέλη της ευρωζώνης, επιδιώκουν όλα με πολύ μεγάλη αποφασιστικότητα εντατική δημοσιονομική εξυγίανση και διαρθρωτικές μεταρρυθμίσεις για την ενίσχυση της ανάπτυξης. Αυτό αποτελεί τώρα τον θεμέλιο λίθο για την επίτευξη προόδου σχετικά με αυτή τη στρατηγική.
<P>
Δεύτερον, τόσο το Συμβούλιο όσο και το Κοινοβούλιο εκπληρώνουν τη δέσμευσή σας για την ολοκλήρωση της νομοθετικής δέσμης μέτρων της Επιτροπής σχετικά με την οικονομική διακυβέρνηση έως το φετινό καλοκαίρι. " ενισχυμένη οικονομική διακυβέρνηση αποτελεί, πράγματι, τον θεμέλιο λίθο της συνολικής μας απάντησης.
<P>
Τρίτον, ο μόνιμος ευρωπαϊκός μηχανισμός σταθεροποίησης θα καταστεί λειτουργικός τον Ιούνιο του 2013, με πραγματική δυνατότητα δανεισμού 500 δισ. ευρώ. Μέσω αυτής της απόφασης, θα διαθέτουμε ένα μέσο οικονομικής προστασίας με επαρκή δράση ανάσχεσης ώστε να απομακρυνθεί και η ελάχιστη αμφιβολία για τη ικανότητά μας να αναλαμβάνουμε δράση ακόμη και στα πλέον πιεστικά σενάρια.
<P>
" Επιτροπή θα διαδραματίζει κεντρικό ρόλο στην υλοποίηση των επιχειρήσεων του ΕΜΣ και η σύνδεση του ΕΜΣ με τα θεσμικά όργανα της ΕΕ, περιλαμβανομένου φυσικά του Ευρωπαϊκού Κοινοβουλίου, θα είναι πολύ σαφής και ρητά καθορισμένη. Πρέπει σε εύθετο χρόνο να προτείνουμε κανονισμό βάσει του άρθρου 136 της Συνθήκης διευκρινίζοντας τα βήματα για τον καθορισμό των όρων πολιτικής και τη διασφάλιση συνοχής στο πλαίσιο της ΕΕ για την κατά χώρα εποπτεία.
<P>
Τέλος, η αποκατάσταση του τραπεζικού τομέα πρέπει να ολοκληρωθεί, προκειμένου να διασφαλιστεί η παροχή πιστώσεων στην πραγματική οικονομία, στις επιχειρήσεις και τα νοικοκυριά. Ο επόμενος γύρος δοκιμών αντοχής των τραπεζών θα πραγματοποιηθεί τους προσεχείς μήνες· τα αποτελέσματα θα παράσχουν οδηγίες για την απαραίτητη αναδιάρθρωση και την πιθανή ανακεφαλαιοποίηση του τραπεζικού τομέα της ΕΕ. Πριν από τη δημοσίευση των αποτελεσμάτων, όλα τα κράτη μέλη πρέπει να αποφασίσουν και να παρουσιάσουν τις στρατηγικές τους, εάν χρειάζεται, για την πιθανή αναδιάρθρωση και ανακεφαλαιοποίηση των ευάλωτων ιδρυμάτων τους.
<P>
Είναι πραγματικά απαραίτητο να κατανοήσουμε ότι αυτά τα δύο προβλήματα πρέπει να επιλυθούν παράλληλα· η χρηματοπιστωτική αποκατάσταση πρέπει να επιταχυνθεί, οι τράπεζες πρέπει να αναδιοργανωθούν και, εάν χρειάζεται, να ανακεφαλαιοποιηθούν το συντομότερο δυνατό. Αυτό αποτελεί προϋπόθεση για την αποκατάσταση και την ενίσχυση της εμπιστοσύνης στην ευρωπαϊκή οικονομία, τη βελτίωση της ευρωστίας των τραπεζών και τη διασφάλιση ότι προστατεύουμε την οικονομική ανάπτυξη μέσω της παροχής πίστωσης.
<P>
Ολοκληρώνοντας την ομιλία μου, μόλις το Ευρωπαϊκό Συμβούλιο επιβεβαιώσει την πλήρη δέσμευσή του για όλα αυτά τα στοιχεία της συνολικής οικονομικής στρατηγικής για να ξεπεραστεί η κρίση, η Ευρωπαϊκή Ένωση θα βρίσκεται στη σωστή πορεία για να αντιστρέψει το οικονομικό κλίμα φέτος, το 2011. Αυτό δεν σημαίνει ότι όλα είναι καλά, πόσω μάλλον ότι πρέπει να επαναπαυτούμε. Αλλά, ναι, σημαίνει ότι είμαστε έτοιμοι να αντιμετωπίσουμε τις τρέχουσες και τις νέες προκλήσεις και να αποτρέψουμε κρίσεις στο μέλλον.
<SPEAKER ID="125" NAME="Enikő Győri">
ασκούσα την Προεδρία του Συμβουλίου. - (HU) Κυρία Πρόεδρε, κύριε Επίτροπε, αξιότιμοι βουλευτές, αρχικά, σας ευχαριστώ για αυτή τη συζήτηση. Είμαι ευγνώμων για το γεγονός ότι οι περισσότεροι από εσάς στο Σώμα και οι ομιλητές στη συζήτηση αναγνώρισαν την ανάγκη για τα έξι στοιχεία που θα αποτελέσουν την κοινή απάντηση της Ευρωπαϊκής Ένωσης στην οικονομική κρίση και σχετικά με τα οποία οι αρχηγοί κρατών και κυβερνήσεων, ελπίζω, θα μπορέσουν να λάβουν απόφαση την Πέμπτη και την Παρασκευή. Μέσω αυτών μπορούμε να τερματίσουμε την κρίση· μέσω αυτών μπορούμε να θέσουμε τα θεμέλια ώστε να περιοριστεί σημαντικά η πιθανότητα εμφάνισης παρόμοιων κρίσεων. Συμφωνώ απόλυτα με τους ομιλητές που υποστήριξαν ότι δεν ήταν η ίδια η Ευρωπαϊκή Ένωση σε κρίση, αλλά ότι ένας αριθμός, σημαντικός αριθμός κρατών μελών ενεπλάκησαν σε μια κρίση χρέους, σε μια δίνη χρέους. Σε αυτό πρέπει να δώσουμε τέλος. Αυτό είναι το καθήκον πρώτης προτεραιότητας για όλους εμάς, για κάθε κράτος μέλος.
<P>
Ωστόσο, ζούμε σε μια ενιαία Ένωση και έχουμε κοινή νομισματική πολιτική και κοινό νόμισμα. Γι'°αυτόν τον λόγο η κρίση χρέους κάθε επιμέρους κράτους μέλους αποτελεί κοινό πρόβλημα όλων μας. Γι'°αυτό χρειαζόμαστε κοινές λύσεις. Ξεκίνησε μια ενδιαφέρουσα συζήτηση, με την οποία, πιστεύω, θα πρέπει να ασχοληθούμε όταν ξεκινήσουμε επίσημες πλέον διαπραγματεύσεις, καθώς και για τις έξι νομοθετικές προτάσεις για την οικονομική διακυβέρνηση. Γίνεται μια διάκριση μεταξύ καλού και κακού χρέους. Υπάρχει πράγματι καλό χρέος; Πρόκειται για μια πολύ ενδιαφέρουσα συζήτηση. Ο κύριος Επίτροπος στηρίζει όσα λέω, καθώς εξετάσαμε το θέμα αυτό στο Ευρωπαϊκό Συμβούλιο και το Συμβούλιο εξέφρασε σοβαρές αμφιβολίες για το εάν υπάρχει καλό χρέος. Και εδώ, ένας βουλευτής του ΕΚ δήλωσε ότι σε πάμπολλες περιπτώσεις ένα χρέος που ξεκίνησε ως καλό χρέος θα μπορούσε να μετατραπεί σε πολύ κακό χρέος.
<P>
Πρέπει να συνεχίσουμε αυτή τη συζήτηση, αλλά πιστεύω ότι, εάν επιθυμούμε να βγούμε από την κρίση χρέους μια για πάντα, πρέπει να αναζητήσουμε διαφορετικούς τρόπους ενίσχυσης της οικονομίας και δημιουργίας ανάπτυξης, εκτός της αύξησης του χρέους. Δεν πρέπει να επιθυμούμε να κάνουμε καλές επενδύσεις σε βάρος των μελλοντικών γενεών. Κατά συνέπεια, πιστεύω πως είναι επίσης σημαντικό να δηλώσω ότι, όπως ανέφερε και ο Πρόεδρος Barroso, έχουμε εργαλεία στα χέρια μας: την περαιτέρω ανάπτυξη της ενιαίας αγοράς, την άρση των εμποδίων που εξακολουθούν να υφίστανται, και τη στρατηγική Ευρώπη 2020.
<P>
Θα ήθελα να πω δύο λόγια για την κατάσταση στην Πορτογαλία και την Ιρλανδία. Όλοι γνωρίζουμε ότι αυτό πρόκειται να συζητηθεί στη συνεδρίαση του Ευρωπαϊκού Συμβουλίου. Όσον αφορά στην Πορτογαλία, θα ήθελα απλώς να επισημάνω ότι η ανακοινωθείσα δέσμη μέτρων της Πορτογαλίας επικροτήθηκε από τους αρχηγούς κρατών και κυβερνήσεων στη σύνοδο κορυφής της ΕΕ στις 11 Μαρτίου, όπως και από τον Πρόεδρο της Ευρωπαϊκής Κεντρικής Τράπεζας. Κατά συνέπεια, αυτό από μόνο του ήταν ένα θετικό μήνυμα για τις αγορές. Ταυτόχρονα, είναι επίσης πολύ σημαντικό να δηλώσουμε ότι η αξία κάθε σχεδίου δράσης καθορίζεται μόνο από τον βαθμό στον οποίο το εν λόγω σχέδιο εφαρμόζεται. Επιπλέον, είναι πολύ σημαντικό να υπάρχει πολιτική δέσμευση και ομόφωνη υποστήριξη πίσω από κάθε εγχείρημα.
<P>
Σχετικά με την Ιρλανδία, θα ήθελα απλώς να αναφέρω ότι ο εκπρόσωπος της νέας ιρλανδικής κυβέρνησης ήταν πολύ συνεργάσιμος στο Συμβούλιο Γενικών Υποθέσεων τη Δευτέρα και ότι είμαι βέβαιη πως στη συνεδρίαση του Ευρωπαϊκού Συμβουλίου θα βρεθεί και η λύση στο ιρλανδικό πρόβλημα. Πολλοί έθεσαν την κοινοτική μέθοδο σε αντιπαράθεση με τη διακυβερνητική μέθοδο, υποστηρίζοντας ότι και ο διακυβερνητισμός ήταν η αιτία για την αποτυχία της Συνθήκης της Λισαβόνας. Πιστεύω ότι έχουμε σημειώσει σημαντική πρόοδο από τις 4 Φεβρουαρίου και μετά. Στις 4 Φεβρουαρίου, αρκετά κράτη μέλη και βουλευτές του Ευρωπαϊκού Κοινοβουλίου με τους οποίους συζήτησα τότε ανησυχούσαν για το πού οδεύουμε και για το τι θα μπορούσε να είναι η Ευρωπαϊκή Ένωση εάν αναθέταμε αλλού σημαντικά ζητήματα. Κατά τη γνώμη μου, η κατάσταση βελτιώθηκε πολύ και επιστρέψαμε στην κοινοτική προσέγγιση. Ευθύς εξαρχής το καθήκον μας, ως Προεδρία, ήταν να προσπαθήσουμε να προωθήσουμε την εξεύρεση μιας βιώσιμης λύσης μεταξύ των υποστηρικτών της ανάθεσης αρμοδιοτήτων εκτός της Ένωσης και όσων επιθυμούσαν να παραμείνουμε αποκλειστικά εντός του κοινοτικού πλαισίου.
<P>
Ο ούγγρος πρωθυπουργός πρότεινε και ζήτησε, ήδη από τις 4 Φεβρουαρίου, να γίνει μια αναφορά στα συμπεράσματα του Ευρωπαϊκού Συμβουλίου όσον αφορά επίσης στην εφαρμογή αυτού που αποκαλείτο τότε σύμφωνο ανταγωνιστικότητας σύμφωνα με τις Συνθήκες. Είμαι πολύ ικανοποιημένη διότι είμαι σε θέση να δηλώσω ότι επιστρέψαμε σίγουρα στην κοινοτική προσέγγιση. " Ευρωπαϊκή Επιτροπή, ένα από τα πλέον προσανατολισμένα στην Κοινότητα όργανά μας, έχει σημαντικά καθήκοντα σε κάθε στοιχείο της συνολικής οικονομικής απάντησής μας των έξι νομοθετικών πράξεων και, κατά συνέπεια, το Ευρωπαϊκό Κοινοβούλιο έχει επίσης λάβει διασφαλίσεις ότι θα έχει πρόσβαση στις πληροφορίες. Επομένως, διανύσαμε μεγάλη απόσταση και σε θετική κατεύθυνση. Το σύμφωνο για το ευρώ είναι επίσης ανοικτό και κράτη μέλη, όπως η χώρα μου, θα μπορούν να συμμετάσχουν εάν το επιθυμούν. Δεν πρόκειται για ένα κλειστό κλαμπ.
<P>
Τέλος, ως τελευταίο αίτημα, επαναλαμβάνω την επιθυμία μου να διεξαγάγουμε τη συζήτηση για τη δέσμη έξι νομοθετικών προτάσεων σχετικά με την οικονομική διακυβέρνηση με όσο το δυνατόν πιο εποικοδομητικό πνεύμα. Είμαστε προετοιμασμένοι γι'°αυτό και θα ήθελα να αναφέρω ότι καταβάλαμε κάθε δυνατή προσπάθεια να λάβουμε υπόψη τις εκθέσεις των βουλευτών του ΕΚ που είχαν ήδη ολοκληρωθεί τον Ιανουάριο, όταν το Συμβούλιο διαμόρφωσε τη θέση του.
<P>
Σχετικά με τη Λιβύη και τη Μεσόγειο, ο πόλεμος και η αστάθεια είναι η χειρότερη δυνατή τραγωδία για τους ανθρώπους που ζουν στην περιοχή και την Ευρωπαϊκή Ένωση. Νομίζω ότι παραθέτω τα λόγια του κ. Mauro, με τον οποίο συμφωνώ απόλυτα. Έχουμε μπροστά μας την ευκαιρία και το καθήκον να δημιουργήσουμε μέσα από αυτήν την κρίση τη δυνατότητα να διασφαλιστεί ότι μια τραγωδία αυτού του είδους δεν θα συμβεί ποτέ ξανά στην περιοχή της Μεσογείου. Θεωρώ ότι είναι ορθό να υποστηριχτεί, και το πιστεύω ειλικρινά, ότι το Κοινοβούλιο αποφάσισε ταχύτερα επ'°αυτού του ζητήματος από το Συμβούλιο. Τελικά, η Συμμαχία μπόρεσε να οργανώσει μια επιχείρηση την τελευταία στιγμή, η οποία κατόρθωσε να σώσει τη ζωή πάρα πολλών ανθρώπων στη Βεγγάζη.
<P>
Όσον αφορά στο ερώτημα πόσο ενωμένοι είμαστε και πόσο αποτελεσματική είναι η κοινή εξωτερική πολιτική και πολιτική ασφάλειας της Ευρωπαϊκής Ένωσης, θα μιλήσω και εδώ ειλικρινά. Δεν είμαστε εκατό τοις εκατό ενωμένοι. Ωστόσο, μπορέσαμε να συμφωνήσουμε επί πάρα πολλών θεμάτων τα οποία ήταν σημαντικά το τελευταίο διάστημα. Στις 11 Μαρτίου, στη σύνοδο κορυφής που πραγματοποιήθηκε τότε, οι αρχηγοί κρατών και κυβερνήσεων δήλωσαν ρητά ότι ο Gaddafi έπρεπε να φύγει· ότι πρέπει να αναπτυχθούν σχέσεις με το Μεταβατικό Εθνικό Συμβούλιο στη Βεγγάζη και ότι έπρεπε να ζητηθεί από τις λιβυκές αρχές να επιτρέψουν την παροχή ανθρωπιστικής βοήθειας στη χώρα. Ήδη τότε, αποφασίσαμε ότι πρέπει να εξετάσουμε τις σχέσεις μας με τη Νότια Γειτονία. Μια προϋπόθεση γι' αυτό ήταν η έναρξη δημοκρατικών αλλαγών.
<P>
Ήδη τότε συμφωνήσαμε ότι η οικονομική στήριξη έπρεπε να αυξηθεί συμπεριλαμβάνοντας κατάλληλους όρους, ότι οι εμπορικές σχέσεις έπρεπε να εμβαθυνθούν και ότι έπρεπε να διευκολύνουμε τις κοινωνικές αλλαγές στην περιοχή. Οι τομείς στους οποίους πρέπει να σημειώσουμε πρόοδο είναι τρεις: η πρόσβαση στην αγορά, η κινητικότητα και τα χρήματα. Στη συνέχεια, στις 21 Μαρτίου, οι υπουργοί εξωτερικών, οι διαχειριστές των τομέων της κοινής εξωτερικής πολιτικής και πολιτικής ασφάλειας και της κοινής πολιτικής ασφάλειας και άμυνας, επανέλαβαν τη δέσμευσή τους. Μέχρι τότε, είχε ψηφιστεί η απόφαση 1973 του Συμβουλίου Ασφαλείας των "νωμένων Εθνών. Το επικροτήσαμε αυτό και θα μπορούσαμε επίσης να επικροτήσουμε τις αποφάσεις της συνόδου κορυφής του Παρισιού, η εφαρμογή των οποίων πρέπει να ξεκινήσει. Αποφασίσαμε πολύ γρήγορα τις κυρώσεις και δώσαμε έμφαση στη δέσμευσή μας να βοηθήσουμε τους αμάχους.
<P>
" κοινή εξωτερική πολιτική και πολιτική ασφάλειας μπορεί να μην λειτουργεί τέλεια, αλλά πιστεύω ότι ελήφθησαν ορισμένες πολύ σημαντικές αποφάσεις, έστω και την τελευταία στιγμή. Σας ευχαριστώ πάρα πολύ, κυρία Πρόεδρε.
<SPEAKER ID="126" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="127" NAME="Ivo Belet" LANGUAGE="NL">
Αυτή η εαρινή σύνοδος κορυφής είναι εξαιρετικά σημαντική για όλους τους Ευρωπαίους. Εδώ θα θέσουμε τα θεμέλια για ένα σταθερό ευρώ και για τη σημαντική ενίσχυση της οικονομικής συνεργασίας στην Ευρώπη. Το σύμφωνο για το ευρώ, που βρίσκεται τώρα ενώπιόν μας, είναι, ευτυχώς, πολύ πιο ισορροπημένο από τις αρχικές επιλογές. Ο σεβασμός προς το μοντέλο κοινωνικού διαλόγου διαδραματίζει κεντρικό ρόλο σ'°αυτό το σύμφωνο. Έτσι πρέπει να είναι, γιατί αποτελεί τη βάση του δικού μας ευρωπαϊκού μοντέλου της Ρηνανίας.
<P>
Είναι πλέον καιρός να προβούμε στο επόμενο σημαντικό βήμα, γιατί το ευρωπαϊκό εγχείρημα δεν μπορεί να περιορίζεται σε ένα αμιγές, ψυχρό οικονομικό-νομισματικό πρόγραμμα. Αυτό θα απέβαινε τελικά καταστροφικό και θα εξαφάνιζε τη λαϊκή υποστήριξη για την Ευρώπη. Κατά συνέπεια, η Ευρώπη χρειάζεται όσο ποτέ άλλοτε ένα ελκυστικό, νέο, προσανατολισμένο στο μέλλον πρόγραμμα το οποίο θα εμπνεύσει τους πολίτες και θα τους προκαλέσει ενθουσιασμό για ακόμη μία φορά.
<P>
Δεν χρειάζεται να κοιτάξουμε μακριά, οι προτάσεις βρίσκονται ήδη στο τραπέζι. Συγκεκριμένα, χρειάζεται να επικεντρωθούμε στις διασυνοριακές επενδύσεις στον τομέα των ανανεώσιμων πηγών ενέργειας. Αυτό θα είναι εφικτό μόνο εάν ανοίξουμε επίσης τον δρόμο για τα ευρωομόλογα. Αυτό θα δώσει μια ώθηση στην οικονομία μας, στην απασχόληση και στο περιβάλλον, φυσικά, και είναι κάτι πλήρως εφικτό, βάσει των υπολογισμών του οδικού χάρτη 2050 της Επιτροπής. Ας ξεκινήσουμε λοιπόν.
<SPEAKER ID="128" NAME="Zita Gurmai" LANGUAGE="EN">
" επικείμενη συνεδρίαση του Συμβουλίου είναι πραγματικά πολύ σημαντική. Ο Πρόεδρος Herman Van Rompuy, στη δημόσια προσκλητήρια επιστολή του, αναφέρει ότι "ως σημαντικό στάδιο του νέου πλαισίου του "ευρωπαϊκού εξαμήνου", θα πρέπει να παράσχουμε κατευθύνσεις για τις εθνικές οικονομικές πολιτικές με σκοπό την εφαρμογή της στρατηγικής μας "Ευρώπη 2020"". Δεν πρέπει να παρακάμψουμε αυτό το σημείο στην ημερήσια διάταξη ως δευτερεύον θέμα, πίσω από τη δέσμη οικονομικών μέτρων. Όλοι γνωρίζουν ότι το κλειδί για την οικονομική ανάπτυξη της Ευρώπης είναι η απασχόληση. " στρατηγική Ευρώπη 2020 έχει στόχο να επιτύχει ποσοστό απασχόλησης 75% σε άνδρες και γυναίκες ηλικίας από 20 έως 64 ετών. Όλοι γνωρίζουν, θεωρητικά, ότι αυτό το όριο του 75% δεν πρόκειται να επιτευχθεί χωρίς τη μαζική συμμετοχή και παρουσία των γυναικών στην αγορά εργασίας.
<P>
Κατά συνέπεια, ζητώ δύο πράγματα από το Συμβούλιο ενόψει της επικείμενης συνεδρίασής του. Το πρώτο είναι να είναι φιλόδοξο και σαφές όσον αφορά στις κατευθυντήριες γραμμές για την απασχόληση, και ιδίως όσον αφορά στην απασχόληση των γυναικών. Δεύτερον, σας ζητώ να επιβεβαιώσετε τη δέσμευσή σας όσον αφορά στους ευρωπαϊκούς στόχους και τις κατευθυντήριες γραμμές που επιτρέπουν τη μαζική συμμετοχή των γυναικών στην αγορά εργασίας, ιδίως τους στόχους της Βαρκελώνης για τις υπηρεσίες ημερήσιας φροντίδας παιδιών, οι οποίοι κάθε άλλο παρά έχουν επιτευχθεί στην ΕΕ.
<SPEAKER ID="128" NAME="Cătălin Sorin Ivan" LANGUAGE="RO">
Πιστεύω ότι είναι απολύτως επιτακτική ανάγκη να γίνουν άμεσα επενδύσεις στην εκπαίδευση, την έρευνα και την καινοτομία, με τη στήριξη όλων των κρατών μελών, ώστε να επιτευχθούν οι στόχοι της στρατηγικής Ευρώπη 2020, καθιστώντας με αυτόν τον τρόπο πραγματικότητα την οικονομική ανάκαμψη. Ως εκπρόσωπος των πολιτών της Ευρώπης, δηλώνω τη στήριξή μου για την έκθεση της κ. Balzani. Συμφωνώ ότι η Ευρωπαϊκή Ένωση πρέπει να βελτιώσει τους οικονομικούς πόρους της ώστε να μπορεί να ανταγωνιστεί στην παγκόσμια πολιτική και οικονομική σκηνή σε μια εποχή που οι τρέχουσες προκλήσεις απαιτούν μεγαλύτερη ανταγωνιστικότητα από τους παγκόσμιους παράγοντες. Τέλος, για να αποκτήσουμε μια ισχυρή οικονομία, ως βασικός στόχος πρέπει να τεθεί η προώθηση της απασχόλησης. " Ευρωπαϊκή Ένωση χρειάζεται εξειδικευμένο εργατικό δυναμικό σε κάθε τομέα, ανθρώπους με την κατάλληλη εμπειρογνωμοσύνη και υψηλότερη παραγωγικότητα σε όλους τους τομείς της.
<SPEAKER ID="129" NAME="Νίκη Τζαβέλα" AFFILIATION="EFD">
γραπτώς. - Τις επόμενες μέρες, το "Σύμφωνο για το Ευρώ" θα πάρει την οριστική του μορφή στο Ευρωπαϊκό Συμβούλιου. Βασικός σκοπός του Συμφώνου είναι η προώθηση της ανταγωνιστικότητας που θα οδηγήσει σε αύξηση της απασχόλησης στις χώρες της ευρωζώνης. Με στόχο την επίτευξη των παραπάνω στόχων σε ευρωπαϊκό επίπεδο, προτείνω να ενταχθεί στο Σύμφωνο ο προσδιορισμός και έλεγχος των χερσαίων και θαλάσσιων γεωγραφικών συνόρων καθώς και των οικονομικών συνόρων των χωρών της Ευρωπαϊκής Ένωσης. Αποτέλεσμα της ενέργειας αυτής θα είναι η προστασία της ευρωπαϊκής παραγωγής από τα λαθραία προϊόντα που εισάγονται από τις χώρες εντάσεως εργασίας της Ανατολής. " εισαγωγή των φθηνών αυτών στην παραγωγή προϊόντων, εκτός του ότι είναι παράνομη, εμποδίζει τη σωστή λειτουργία της αγοράς, με αποτέλεσμα να μειώνονται τα κέρδη των ευρωπαϊκών επιχειρήσεων. Αυτό οδηγεί σε επιβράδυνση της ανάπτυξης και μείωση της ανταγωνιστικότητας τόσο των ευρωπαϊκών επιχειρήσεων όσο και της Ευρώπης σαν σύνολο. Συμπερασματικά, πρέπει να δημιουργηθούν κίνητρα ώστε τα κράτη μέλη της Ευρωπαϊκής Ένωσης να επιδιώκουν την ανάπτυξη Αποκλειστικών Οικονομικών Ζωνών. Είναι απαραίτητο να υπάρχει ευρωπαϊκή εγγύηση όλης της ευρωπαϊκής ΑΟΖ έτσι ώστε να μην υπάρχει αμφισβήτηση από τρίτες χώρες.
<SPEAKER ID="130" NAME="Angelika Werthmann" LANGUAGE="DE">
Δεν υπάρχει καλό ή κακό χρέος· η συνεχής αύξηση του εθνικού χρέους πρέπει να σταματήσει. Δυστυχώς, το Συμβούλιο δεν μπόρεσε να εφαρμόσει πλήρως το σύμφωνο σταθερότητας και ανάπτυξης. Ωστόσο, οι πολίτες μας δεν μπορούν να επωμιστούν τα βάρη μιας νέας διαρθρωτικής κρίσης. Το υφιστάμενο πρόβλημα του εθνικού χρέους μπορεί να αντιμετωπιστεί μόνο μέσω της απαίτησης για αυστηρή δημοσιονομική πειθαρχία. " διαδικασία που ενέκριναν τα κράτη μέλη για την εφαρμογή της "συνοπτικής διαδικασίας" πρέπει να απορριφθεί, αλλά, όπως ανέφερε ήδη ο κ. Gualtieri, εάν πρόκειται να κάνουμε μια αντιπρόταση, πρέπει να επικεντρωθούμε στην ουσία. Θα επικροτούσα μια πρωτοβουλία στο πλαίσιο της οποίας θα έβγαιναν εκτός δικτύου οι 143 σταθμοί πυρηνικής ενέργειας στην Ευρώπη και στη θέση τους θα χρησιμοποιούνταν ανανεώσιμες πηγές ενέργειας. Θα ήθελα να κάνω ένα σύντομο σχόλιο σχετικά με τις επικείμενες προσομοιώσεις ακραίων καταστάσεων στους σταθμούς πυρηνικής ενέργειας: καθώς -όπως τονίζεται επανειλημμένα- οι λεπτομερείς ρυθμίσεις ασφάλειας των πυρηνικών σταθμών εμπίπτουν στο πεδίο αρμοδιότητας των επιμέρους κρατών μελών, δεν μπορώ να υποστηρίξω χωρίς επιφυλάξεις αυτές τις προσομοιώσεις στο παρόν αρχικό στάδιο των διαπραγματεύσεων. Λαμβάνοντας υπόψη τα γεγονότα που προκλήθηκαν το 1986 από μια προσομοίωση κατάστασης κρίσης στον πυρηνικό σταθμό του Τσερνομπίλ, θα αντιμετώπιζα αυτές τις προσομοιώσεις με μεγάλο προβληματισμό εκτός εάν πραγματοποιούνταν από την ΕΕ ή από ανάλογο οργανισμό και μόνο μετά από λεπτομερή ανάλυση της κατάστασης και της ικανότητας φορτίου των μεμονωμένων αντιδραστήρων.
<SPEAKER ID="131" NAME="Véronique Mathieu" LANGUAGE="FR">
" εισηγήτρια προσπάθησε να προσθέσει μια παράγραφο σχετικά με τους αποκεντρωμένους οργανισμούς της Ευρωπαϊκής Ένωσης σε ένα κεφάλαιο με τίτλο "" βιωσιμότητα και η ευθύνη στον πυρήνα του προϋπολογισμού 2012 της ΕΕ".
<P>
Συμμερίζομαι τη βασική ιδέα που εκφράζεται, ότι αυτοί οι οργανισμοί μπορούν να προσδώσουν προστιθέμενη αξία στις πολιτικές της ΕΕ σε τομείς τόσο διαφορετικούς όσο η επαγγελματική κατάρτιση, η εσωτερική ασφάλεια και οι σιδηροδρομικές μεταφορές. Ωστόσο, συμμερίζομαι επίσης την ιδέα ότι, όσον αφορά στη δημοσιονομική βιωσιμότητα και ευθύνη, το σύστημα των οργανισμών θα μπορούσε να βελτιωθεί.
<P>
Πράγματι, τα καθήκοντα και οι αρμοδιότητες των οργανισμών ενίοτε αλληλοεπικαλύπτονται και ορισμένοι οργανισμοί έχουν υψηλό λειτουργικό κόστος λόγω των περιορισμών που επιβάλλουν οι χρηματοδοτικοί και δημοσιονομικοί κανονισμοί μας. Αυτός είναι ο λόγος για τον οποίο τα έξοδα των αποκεντρωμένων οργανισμών θα μπορούσαν να εξορθολογιστούν μέσω ενός συστήματος κοινών υπηρεσιών, περιλαμβανομένων, για παράδειγμα, της βοήθειας με τη δημοσιονομική διαδικασία, της βοήθειας με τη διαδικασία υποβολής προσφορών και των νομικών συμβουλών.
<P>
Ολοκληρώνοντας, κατά την τελευταία διαδικασία απαλλαγής, το Κοινοβούλιο επιδίωξε επίσης να επιστήσει την προσοχή στον έλεγχο της Επιτροπής και του Κοινοβουλίου επί των αποκεντρωμένων οργανισμών· ο έλεγχος αυτός πρέπει να ενισχυθεί, όπως έχει δείξει η εμπειρία.
<SPEAKER ID="131" NAME="Marian-Jean Marinescu" LANGUAGE="RO">
" Ευρώπη πρέπει να αντλήσει διδάγματα από το πυρηνικό δυστύχημα στην Ιαπωνία και να αναλάβει το καθήκον να διασφαλίσει την πυρηνική ασφάλεια σε ολόκληρη την ήπειρο. Το ενεργειακό μίγμα εξακολουθεί να εμπίπτει στο πεδίο αρμοδιότητας των κρατών μελών. Ωστόσο, η πυρηνική ασφάλεια διέπεται από το ευρωπαϊκό δίκαιο, που πρέπει να αναθεωρηθεί, λαμβάνοντας υπόψη τους ελέγχους ασφάλειας των πυρηνικών σταθμών που πρότεινε πρόσφατα η Επιτροπή. Δεν πρέπει να ξεχνάμε ότι η ΕΕ εξαρτάται σε τεράστιο βαθμό από εισαγωγές ενέργειας και ότι τα κράτη μέλη πρέπει να βρουν λύσεις για να εξασφαλίσουν δικές τους πηγές ενέργειας. " ΕΕ χρειάζεται μια κοινή ενεργειακή πολιτική, η οποία πρέπει να βασίζεται στην επίτευξη της ιδανικής ισορροπίας μεταξύ της ανανεώσιμης ενέργειας, των νέων τεχνολογιών για συμβατικές πηγές ενέργειας και της ανάγκης για την παραγωγή πυρηνικής ενέργειας υπό ασφαλείς συνθήκες. Σχετικά με το θέμα της Λιβύης, το Συμβούλιο πρέπει να δημιουργήσει μια νέα ευρωπαϊκή εταιρική σχέση με τις χώρες της Νότιας Γειτονίας. Αυτή η εταιρική σχέση περιλαμβάνει στενή πολιτική συνεργασία η οποία θα διασφαλίσει τη μετάβαση των χωρών αυτών στη δημοκρατία. Επιπλέον, η Ευρωπαϊκή Επιτροπή πρέπει να υποβάλει το συντομότερο δυνατό ένα σχέδιο για τη διαχείριση των μεταναστευτικών ρευμάτων, το οποίο θα λαμβάνει υπόψη την αλληλεγγύη μεταξύ των κρατών μελών και θα ενισχύσει τις τεχνικές και επιχειρησιακές ικανότητες του Frontex. Ωστόσο, αυτό το σχέδιο δεν πρέπει να αποσπάσει την προσοχή της ΕΕ από την ανατολική εταιρική σχέση.
<SPEAKER ID="131" NAME="Czesław Adam Siekierski" LANGUAGE="PL">
Μόλις εγκρίναμε τροποποιήσεις στη Συνθήκη που θα επιτρέψουν τη θέσπιση ενός μόνιμου μηχανισμού σταθεροποίησης για την ευρωζώνη. Σημειώσαμε μεγάλη επιτυχία κατορθώνοντας να δώσουμε μια σαφή έκφραση στήριξης προς τη χρήση της κοινοτικής προσέγγισης ως της βασικής μορφής συνεργασίας στο πλαίσιο του μηχανισμού. Ο κεντρικός ρόλος της Ευρωπαϊκής Επιτροπής στη διαδικασία αξιολόγησης της οικονομικής κατάστασης των κρατών μελών προμηνύει θετικά μηνύματα για το μέλλον της συνεργασίας, καθώς την προστατεύει από την αστάθεια που θα μπορούσε να την απειλήσει εάν επιλεγόταν η διακυβερνητική μέθοδος. Ας ελπίσουμε ότι η τροποποίηση στη Συνθήκη, μετά την έγκρισή της από το Ευρωπαϊκό Συμβούλιο, θα επικυρωθεί στα κράτη μέλη, επιτρέποντας τη δημιουργία του μόνιμου μηχανισμού σύμφωνα με το σχέδιο. " ενσωμάτωση του μηχανισμού σταθεροποίησης στη Συνθήκη αποτελεί ένα μόνο μέτρο που ελήφθη πρόσφατα για τη βελτίωση της ανταγωνιστικότητας της ευρωζώνης. Στην αυριανή συνεδρίαση, το Συμβούλιο πρόκειται επίσης να εγκρίνει το σύμφωνο για το ευρώ, το οποίο εγκρίθηκε στη συνεδρίαση των κρατών μελών της ευρωζώνης στις 17 Μαρτίου. Είμαι βέβαιος ότι οι αρχηγοί κρατών και κυβερνήσεων θα κατορθώσουν να καταλήξουν σε συμφωνία και ότι αυτό το πρόγραμμα θα εφαρμοστεί, καθιστώντας δυνατή την ενίσχυση της οικονομικής συνεργασίας σε τομείς που περιλαμβάνουν την απασχόληση και τα δημόσια οικονομικά. Πρέπει να επικροτηθεί το γεγονός ότι, παρά τους αρχικούς φόβους των κρατών μελών εκτός της ευρωζώνης, το σύμφωνο είναι ανοικτό σε όλα τα κράτη μέλη που επιθυμούν να συμμετάσχουν σε αυτό. Έτσι διασφαλίζεται, τουλάχιστον σε έναν ορισμένο βαθμό, ότι ο μηχανισμός δεν θα δημιουργήσει μια Ευρώπη δύο ταχυτήτων.
<SPEAKER ID="131" NAME="João Ferreira" LANGUAGE="PT">
Αυτό το Ευρωπαϊκό Συμβούλιο συνέρχεται σε ένα ιδιαίτερο πλαίσιο για την Πορτογαλία. " οικονομική και κοινωνική κρίση της χώρας λαμβάνει εκτάσεις άνευ προηγουμένου λόγω της πεπατημένης οδού των κρατών μελών της Ευρωπαϊκής Ένωσης, και της εφαρμογής σε εθνικό επίπεδο μέτρων που υπαγορεύονται από αυτά· ολοένα και πιο παρωχημένες πολιτικές, αύξηση της εκμετάλλευσης των εργαζομένων, νέα αντικοινωνικά μέτρα που εντείνουν τις ανισότητες, αύξηση της ανεργίας και της εργασιακής ανασφάλειας, της φτώχειας και του κοινωνικού αποκλεισμού. Σε αυτό ακριβώς το πλαίσιο η κυβέρνηση, με πιέσεις και με την επικρότηση της ΕΕ, καταθέτει άλλη μια δέσμη των προαναφερθέντων μέτρων λιτότητας - την τέταρτη.
<P>
" πρόθεση της γενικής διεύθυνσης των εξουσιών της ΕΕ είναι σαφής: να ασκηθούν πιέσεις για να μπει άλλη μια νεοαποικιακή θηλιά στον λαιμό των πιο αδύναμων από οικονομικής πλευράς χωρών, εξαπολύοντας επίθεση στην κυριαρχία τους, με τους αναμενόμενους όρους για την εφαρμογή του ευρωπαϊκού μηχανισμού σταθεροποίησης. Όλα αυτά συμβαίνουν με το πρόσχημα της διατήρησης των προνομίων που απολαμβάνουν οι μεγάλες οικονομικές και χρηματοπιστωτικές ομάδες συμφερόντων -ιδίως αυτών των κυρίαρχων κρατών- με αρκετά μέσα της ΕΕ να συμβάλλουν σε αυτό, όπως το σύμφωνο σταθερότητας και ανάπτυξης, η οικονομική και νομισματική ένωση και το ευρώ. Αντιμέτωποι με αυτά, οι αγωνιζόμενοι πορτογάλοι εργαζόμενοι έδωσαν την αναγκαία απάντησή τους σε αυτό στην Πορτογαλία το Σάββατο με μια μεγαλειώδη εθνική διαδήλωση.

<CHAPTER ID="006-01">
1. Σχέδιο του γενικού προϋπολογισμού της Ευρωπαϊκής Ένωσης - Οικονομικό έτος 2007 (ψηφοφορία) 
<SPEAKER ID="060" NAME="Πρόεδρος">
Κυρίες και κύριοι, θα ήθελα να επισημάνω ότι, σύμφωνα με τις Συνθήκες, προκειμένου να εγκριθούν τα σχέδια τροπολογιών που αναφέρονται σε αυτό που αποκαλούμε μη υποχρεωτικές δαπάνες, πρέπει να ψηφιστούν από την πλειοψηφία των βουλευτών του Ευρωπαϊκού Κοινοβουλίου, δηλαδή να λάβουν 367 ψήφους. Στην περίπτωση προτεινόμενων τροπολογιών σχετικά με τις υποχρεωτικές δαπάνες, αρκεί η πλειοψηφία των ψήφων που έχουν συγκεντρωθεί.
<P>
Πριν από την ψηφοφορία, ο κ. Elles επιθυμεί να προτείνει ορισμένες τεχνικές τροποποιήσεις.
<SPEAKER ID="061" NAME="James Elles " AFFILIATION="PPE-DE">
εισηγητής. - (ΕΝ) Κύριε Πρόεδρε, θα ήταν καλό να ξεκινήσουμε την ψηφοφορία σχετικά με τον προϋπολογισμό του 2007.
<P>
Προτού ξεκινήσουμε την ψηφοφορία επί της πρώτης ανάγνωσης του Κοινοβουλίου, θα ήθελα να ανακοινώσω ότι πρέπει να γίνουν λίγες προσαρμογές τεχνικής φύσης. Για να μην χρειαστεί να διαβάσουμε έναν πολύ μακροσκελή κατάλογο αριθμών, ο κατάλογος των τεχνικών προσαρμογών έχει επισυναφθεί ως παράρτημα στον κατάλογο ψηφοφορίας μας. Μετά την ψηφοφορία, αυτές τις προσαρμογές θα γίνουν από τις αρμόδιες υπηρεσίες και θα συμπεριληφθούν στα πρακτικά της συνεδρίασης.
<P>
(Το Σώμα εγκρίνει τις προτεινόμενες τεχνικές τροποποιήσεις του κ. Elles)
<P>
(Πριν από την ψηφοφορία επί του Τμήματος I)
<SPEAKER ID="063" NAME="Louis Grech " AFFILIATION="PSE">
εισηγητής. - (ΕΝ) Κύριε Πρόεδρε, θα ήθελα να σας πληροφορήσω ότι το ψήφισμα θα προσαρμοστεί ανάλογα με το αποτέλεσμα της ψηφοφορίας επί των τροπολογιών του προϋπολογισμού. Επομένως, τυχόν απαραίτητες τεχνικές διορθώσεις θα γίνουν από τις υπηρεσίες της συνόδου.
<P>
(Το Σώμα παρέχει σύμφωνη γνώμη)

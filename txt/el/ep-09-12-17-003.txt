<CHAPTER ID="003">
Η πολιτική συνοχής μετά το 2013 (συζήτηση)
<SPEAKER ID="031" NAME="Πρόεδρος">
" ημερήσια διάταξη προβλέπει την προφορική ερώτηση της Danuta Maria Hübner, εξ ονόματος της Επιτροπής Περιφερειακής Ανάπτυξης, προς την Επιτροπή σχετικά με την πολιτική συνοχής μετά το 2013/αναθ.1 - B7-0229/2009)
<SPEAKER ID="032" NAME="Danuta Maria Hübner" LANGUAGE="EN">
Κύριε Πρόεδρε, πριν από τρία χρόνια, εγκρίθηκε μία μείζων μεταρρύθμιση της ευρωπαϊκής πολιτικής της συνοχής, όπου ελήφθη υπόψη η πρωτοφανής διεύρυνση της Ένωσης και οι νέες αναδυόμενες προκλήσεις.
<P>
Δεν είναι τυχαίο ότι, ανατρέχοντας στο 2005 και το 2006, οι κύριες προτεραιότητες για την ευρωπαϊκή πολιτική συνοχής ήταν: η στρατηγική της Λισαβόνας, η καινοτομία και ανταγωνιστικότητα, η κλιματική αλλαγή, η ενεργειακή ασφάλεια και απόδοση, η αποδοτική χρήση των υδάτινων πόρων, οι επενδύσεις σε νέες δεξιότητες, η εδαφική ελκυστικότητα για νέους ανθρώπους και η ποιότητα ζωής.
<P>
Ακριβώς επειδή καταλάβαμε ότι η αποστολή της πολιτικής της συνοχής είναι να προβλέπει τις αλλαγές, και όχι να τις ακολουθεί, συμπεριλάβαμε στο πρόγραμμα δράσης της πολιτικής της συνοχής για την περίοδο 2007-2013 όλες τις προτεραιότητες που βλέπουμε σήμερα στο πρόγραμμα δράσης Ευρώπη 2020 της Επιτροπής.
<P>
Αυτός είναι ο λόγος για τον οποίο πριν από δύο και πλέον χρόνια δημοσιεύτηκε η αναλυτική έκθεση Περιφέρειες 2020. Ο στόχος ήταν να μάθουμε ποιες θα πρέπει να είναι οι προτεραιότητες πολιτικής μετά το 2013. Σήμερα, είμαστε καλά προετοιμασμένοι να αντιμετωπίσουμε το μέλλον.
<P>
Πριν από έναν χρόνο, η πολιτική συνοχής έθεσε όλους τους πόρους της στη διάθεση της ευρωπαϊκής δέσμης μέτρων για την ανάκαμψη, παρέχοντας επίσης με αυτόν τον τρόπο τον ουσιαστικό σύνδεσμο μεταξύ της στρατηγικής εξόδου από μία πραγματική οικονομική κρίση αφενός και μίας μακροπρόθεσμης βιώσιμης μεγέθυνσης και διαρθρωτικού μετασχηματισμού αφετέρου.
<P>
" προφορική μας όμως ερώτηση αφορά το μέλλον. Στα επόμενα χρόνια, η Ευρώπη στην οποία ζούμε θα χρειαστεί ισχυρή συλλογική δράση για να ανταποκριθεί στις προσδοκίες των πολιτών της, που είναι σήμερα ενημερωμένοι πολίτες και έχουν πλήρη επίγνωση του γεγονότος ότι πολλά εξαρτώνται από τις επιλογές που θα κάνουν οι υπεύθυνοι χάραξης πολιτικής. Αυτές οι προσδοκίες επιβεβαιώνονται από δημοσκοπήσεις.
<P>
Ο Jacques Delors είπε κάποτε ότι η ευρωπαϊκή ενιαία αγορά αφορά τον ανταγωνισμό που τονώνει, τη συνεργασία που μας κάνει ισχυρότερους και την αλληλεγγύη που μας ενώνει. " ευρωπαϊκή συνοχή που εξασφαλίζει τη λειτουργία της ενιαίας αγοράς παρέχεται μέσω της ευρωπαϊκής περιφερειακής πολιτικής, η οποία σήμερα βασίζεται σε αυτό ακριβώς το τριπλό θεμέλιο: ανταγωνιστικότητα, συνεργασία και αλληλεγγύη.
<P>
Επί χρόνια μιλάμε για την ανάγκη να απελευθερώσουμε, να κινητοποιήσουμε το αναπτυξιακό δυναμικό όλων των ευρωπαϊκών περιφερειών και πόλεων. " εμπειρία και η λογική δείχνουν καθαρά ότι αυτή η κινητοποίηση αποδεικνύεται κατεξοχήν αποτελεσματική και αποδοτική, εφόσον πραγματοποιείται μέσω της άμεσης συμμετοχής υποεθνικών επιπέδων των ευρωπαϊκών κυβερνήσεων.
<P>
" ευρωπαϊκή περιφερειακή πολιτική έχει ήδη περάσει επιτυχώς τη δοκιμασία της επικουρικότητας. " επικουρικότητα λειτουργεί για την Ευρώπη.
<P>
" μεταρρύθμιση της πολιτικής της συνοχής του 2006 την κατέστησε μία σύγχρονη πολιτική, με επιτόπιο προσανατολισμό, η οποία θεμελιώνεται σε μία ισορροπία μεταξύ δικαιοσύνης και αποδοτικότητας, μεταξύ εκ των κάτω προς τα άνω και εκ των άνω προς τα κάτω προσεγγίσεων, μεταξύ κοινών στρατηγικών ευρωπαϊκών στόχων και τοπικής ευελιξίας.
<P>
Είναι ανάγκη να σημειώσουμε πρόοδο σε αυτά τα ζητήματα, να συνεχίσουμε τη μεταρρύθμιση της διαχείρισης της πολιτικής της συνοχής, δεν πρέπει όμως να εγκαταλειφθούν ορισμένες αρχές. " νέα Συνθήκη εδραίωσε τη νέα κατανόηση της ευρωπαϊκής επικουρικότητας που είναι ήδη βαθιά ριζωμένη στην πολιτική συνοχής, της επικουρικότητας δηλαδή που εκτείνεται στα τοπικά και περιφερειακά επίπεδα διακυβέρνησης.
<P>
Μπορούμε να κάνουμε περισσότερα σε σχέση με αυτό, ειδικά όσον αφορά το τοπικό επίπεδο. Όσοι διατείνονται ότι η πολιτική συνοχής μπορεί να περιοριστεί στις Βρυξέλλες και σε εθνικό επίπεδο είτε δεν γνωρίζουν την ευρωπαϊκή πραγματικότητα είτε δεν καταλαβαίνουν ότι ο αποκλεισμός της τοπικής και περιφερειακής Ευρώπης από την επιδίωξη κοινών ευρωπαϊκών στόχων είναι, στην καλύτερη περίπτωση, οικονομικά ασύνετος και πολιτικά επικίνδυνος.
<P>
" συνοχή είναι μία έννοια που "αποκλείει τον αποκλεισμό". Για πολιτικούς, οικονομικούς, κοινωνικούς και νομικώς ορθούς λόγους, η πολιτική συνοχής δεν πρέπει να είναι διασπαστική: θα πρέπει να είναι μία πολιτική για όλους, όπως είναι η εσωτερική αγορά, όπως είναι το κοινό νόμισμα.
<P>
Όλα τα στοιχεία αυτού του τριγώνου ολοκλήρωσης -κοινή αγορά, κοινό νόμισμα, συνοχή- είναι αλληλοενισχυόμενα και αλληλοεξαρτώμενα. Αποτελούν το κοινό ευρωπαϊκό δημόσιο αγαθό μας.
<P>
Εμείς, οι υπεύθυνοι χάραξης πολιτικής ανεβάσαμε τον πήχη υποσχόμενοι να αποφέρουμε αποτελέσματα. Οι προκλήσεις είναι πολύ γνωστές· η στρατηγική ΕΕ 2020 έχει τεθεί σε δημόσια διαβούλευση.
<P>
Απαιτείται αναπτυξιακή πολιτική με σαφείς στόχους και μέσα. " πολιτική συνοχής είναι μία αναπτυξιακή πολιτική που δεσμεύει όλα τα επίπεδα της ευρωπαϊκής διακυβέρνησης σε συντονισμένη λειτουργία για τους ευρωπαίους πολίτες.
<P>
Συμπερασματικά, η Ευρώπη χρειάζεται νέα ενέργεια προκειμένου να μεριμνήσει για το μέλλον της, να ανανεωθεί με δυναμικό τρόπο. Είναι εύλογο να ρωτήσει κανείς από πού μπορεί και πρέπει να αντληθεί αυτή η ενέργεια. Κατ' εμέ, η απάντηση είναι σαφής. Σήμερα, αυτή η ενέργεια θα πρέπει να αντληθεί από τη βάση. Σήμερα αυτή η ενέργεια μπορεί να αποδεσμευθεί μέσω της άμεσης συμμετοχής των τοπικών και περιφερειακών επιπέδων της ευρωπαϊκής διακυβέρνησης για την επιδίωξη κοινών ευρωπαϊκών στόχων.
<SPEAKER ID="033" NAME="Paweł Samecki" LANGUAGE="EN">
Κύριε Πρόεδρε, τα ερωτήματα που τέθηκαν είναι καίρια. Υπογραμμίζουν τη σημασία που προσδίδετε στην πολιτική συνοχής, καθώς και την αφοσίωσή σας στη διατήρηση της πολιτικής στο επίκεντρο της ευρωπαϊκής ολοκλήρωσης.
<P>
Σε ό,τι αφορά το ερώτημά σας σχετικά με την πολυεπίπεδη διακυβέρνηση, τούτη έχει αναγνωριστεί ως θεμελιώδης μηχανισμός καθορισμού προτεραιοτήτων πολιτικής της ΕΕ. " αυξανόμενη αλληλεξάρτηση μεταξύ των διαφόρων επιπέδων διακυβέρνησης στην Ένωση υπογραμμίστηκε μέσω του κειμένου διαβούλευσης που δημοσίευσε η Επιτροπή σχετικά με την στρατηγική ΕΕ 2020.
<P>
" πολιτική συνοχής είναι ένα καλό παράδειγμα πολυεπίπεδης διακυβέρνησης. Προσφέρει ένα σύστημα διακυβέρνησης, το οποίο εκτιμά και αξιοποιεί την τοπική και περιφερειακή γνώση, την συνδυάζει με στρατηγικές κατευθύνσεις σε κοινοτικό επίπεδο και συντονίζει παρεμβάσεις μεταξύ επιπέδων διακυβέρνησης.
<P>
Τα πλεονεκτήματα της πολυεπίπεδης διακυβέρνησης τονίστηκαν επίσης από την Επιτροπή των Περιφερειών στη Λευκή Βίβλο της, τον Ιουνίου του 2009, όπου καλούσε την Ένωση να ενισχύσει μηχανισμούς πολυεπίπεδης διακυβέρνησης και επεσήμανε τα αποτελέσματα μόχλευσης που δημιουργούνται από την πολιτική συνοχής, τα οποία συνέβαλαν επίσης στην υλοποίηση και άλλων κοινοτικών πολιτικών.
<P>
Σε ό,τι αφορά τα δύο ερωτήματά σας σχετικά με την ενδεχόμενη εγκατάλειψη του Στόχου 2 και την επιλεξιμότητα όλων των ευρωπαϊκών περιφερειών την περίοδο 2007-2013, όλες οι περιφέρειες είναι επιλέξιμες για ενίσχυση μέσω των διαρθρωτικών ταμείων. Όσον αφορά την περίοδο μετά το 2013, δεν υπάρχει καμία επίσημη θέση της Επιτροπής σε αυτό το στάδιο.
<P>
Όσον αφορά το τρίτο σας ερώτημα σχετικά με την αποδυνάμωση της αρχής της προσθετικότητας, η προσθετικότητα συνιστά μία από τις βασικές αρχές της πολιτικής συνοχής. Διασφαλίζει ότι τα διαρθρωτικά ταμεία δεν αντικαθιστούν δημόσιες ή αντίστοιχες διαρθρωτικές δαπάνες ενός κράτους μέλους. Επομένως, εγγυάται τον πραγματικό οικονομικό αντίκτυπο των παρεμβάσεων της ΕΕ και προσδίδει στην πολιτική συνοχής σημαντική ευρωπαϊκή προστιθέμενη αξία.
<P>
Σε ό,τι αφορά το ερώτημά σας για την περιφερειακή διάσταση της πολιτικής της συνοχής μετά το 2013, η Συνθήκη της Λισαβόνας διατηρεί τον στόχο της μείωσης των ανισοτήτων μεταξύ των αναπτυξιακών επιπέδων των διαφόρων περιφερειών και της μείωσης της υστέρησης των μειονεκτουσών περιφερειών ως μέρος της εντολής της Ένωσης σε σχέση με την οικονομική, κοινωνική και εδαφική συνοχή σύμφωνα με το άρθρο 174.
<P>
Επιπλέον, στο άρθρο 176 επισημαίνεται ότι το Ευρωπαϊκό Ταμείο Περιφερειακής Ανάπτυξης συμβάλλει στη διόρθωση των κυριότερων περιφερειακών ανισοτήτων στην Ένωση, μέσω συμμετοχής στην ανάπτυξη και στη διαρθρωτική αναπροσαρμογή των περιοχών που παρουσιάζουν καθυστέρηση στην ανάπτυξή τους καθώς και στη μετατροπή των βιομηχανικών περιοχών που βρίσκονται σε παρακμή.
<P>
Σε ό,τι αφορά το ερώτημά σας για τη συμμετοχή περιφερειακών και τοπικών επιπέδων διακυβέρνησης στην επιδίωξη ευρωπαϊκών στόχων στο πλαίσιο της πολιτικής της συνοχής μετά το 2013, θα ήθελα και πάλι να επιστήσω την προσοχή σας στο έγγραφο διαβούλευσης της Επιτροπής σε σχέση με την στρατηγική ΕΕ 2020, που επιζητεί την ενεργό στήριξη ενδιαφερομένων μερών, όπως είναι οι κοινωνικοί εταίροι και η κοινωνία των πολιτών, αναγνωρίζει δε ότι η υιοθέτηση του οράματος της στρατηγικής ΕΕ 2020 σε όλες τις περιφέρειες της ΕΕ θα είναι επίσης καίριας σημασίας για την επιτυχία της.
<P>
" Επιτροπή δεν έχει ακόμα διαμορφώσει θέση σε σχέση με τον ρόλο που θα διαδραματίσει η πολιτική συνοχής στην εκπόνηση της στρατηγικής ΕΕ 2020. " πολιτική συνοχής, όμως, έχει την ικανότητα να κινητοποιεί τους περιφερειακούς ή τοπικούς παράγοντες διαπερνώντας όλα τα σύνορα προς επιδίωξη ευρωπαϊκών στόχων.
<P>
Σε σχέση με το ερώτημά σας αναφορικά με το εάν η Επιτροπή προτίθεται να δημοσιεύσει Λευκή Βίβλο για την εδαφική συνοχή, επί του παρόντος, δεν προβλέπεται ξεχωριστή Λευκή Βίβλος για την εδαφική συνοχή. Αντίθετα, τα συμπεράσματα πολιτικής που θα συναχθούν από τη δημόσια συζήτηση επί της Πράσινης Βίβλου για την εδαφική συνοχή θα ενσωματωθούν στην ολοκληρωμένη δέσμη νομοθετικών μέτρων σε σχέση με την πολιτική συνοχής για την περίοδο μετά το 2013, η οποία εκπονείται στο πλαίσιο της πέμπτης έκθεσης για τη συνοχή που, σύμφωνα με τη νέα Συνθήκη, προγραμματίζεται να υποβληθεί το 2010.
<P>
Όσον αφορά το ερώτημά σας σχετικά με τον ρόλο του Ευρωπαϊκού Κοινωνικού Ταμείου στην πολιτική συνοχής για την επιδίωξη του στόχου της ισόρροπης και βιώσιμης ανάπτυξης, η πολιτική συνοχής διαδραματίζει κρίσιμο ρόλο στον καθορισμό ευρωπαϊκών προτεραιοτήτων. Το ίδιο ισχύει και για το Ευρωπαϊκό Κοινωνικό Ταμείο, το οποίο θα συνεχίσει να επιδιώκει τους στόχους του, όπως αυτοί καθορίζονται στον τίτλο ΧΙ της νέας Συνθήκης.
<P>
" επίτευξη της κοινωνικής, οικονομικής και εδαφικής συνοχής απαιτεί κατάλληλες πολιτικές και ένα μείγμα επενδύσεων πραγματοποιούμενων από διάφορα επίπεδα. Οι επενδύσεις σε ανθρώπινο κεφάλαιο, οι οποίες χρηματοδοτούνται από το ΕΚΤ, αποτελούν ουσιαστική συνιστώσα αυτού του μείγματος πολιτικής στο πλαίσιο της παγκόσμιας οικονομίας που βασίζεται στη γνώση.
<P>
Όσον αφορά το ερώτημά σας για τον ρόλο της κοινωνικής πολιτικής έναντι άλλων πολιτικών της ΕΕ, η πολιτική συνοχής παρέχει στην ΕΕ τη μεγαλύτερη πηγή επενδύσεων στην πραγματική οικονομία. Στην ανακοίνωση της Επιτροπής τον Δεκέμβριο του 2008 με τίτλο "Πολιτική για τη συνοχή: επενδύοντας στην πραγματική οικονομία", υπογραμμιζόταν η σημασία της εν λόγω πολιτικής προκειμένου να επικεντρωθούμε στην υλοποίηση του προγράμματος δράσης της Λισαβόνας της ΕΕ, για την επένδυση στους ανθρώπους, στις επιχειρήσεις, στην έρευνα και την καινοτομία, στις υποδομές προτεραιότητας και στην ενέργεια.
<P>
Το τρέχον μέλημα της Επιτροπής είναι να διασφαλιστεί ότι η υλοποίηση των σχεδιαζόμενων επενδύσεων θα μπορεί να πραγματοποιηθεί σε σύμπραξη με εθνικές και περιφερειακές αρχές όσο το δυνατόν πιο αποτελεσματικά. Αυτή η προσπάθεια περιλαμβάνει τη στενή συνεργασία μεταξύ των αρμοδίων υπηρεσιών της Επιτροπής και των αρμόδιων περιφερειακών και τοπικών αρχών.
<P>
Ένα πρακτικό παράδειγμα της συνεργασίας μεταξύ των υπηρεσιών της Επιτροπής είναι ο "Πρακτικός οδηγός για τις δυνατότητες χρηματοδότησης της έρευνας και της καινοτομίας από την ΕΕ", που δημοσιεύτηκε το 2007 και σχεδιάστηκε για να βοηθήσει δυνητικούς δικαιούχους να προσδιορίσουν το καταλληλότερο καθεστώς χρηματοδότησης από τα τρία κοινοτικά χρηματοδοτικά μέσα, καθώς και να παράσχει στους υπεύθυνους χάραξης πολιτικής συμβουλές για τη συντονισμένη πρόσβαση σε αυτά τα μέσα.
<P>
Σε ό,τι αφορά το ΕΚΤ, η κατάλληλη εναρμόνιση των προτεραιοτήτων του με τις βασικές κατευθυντήριες γραμμές για την απασχόληση παρέχει άμεση σύνδεση μεταξύ των προτεραιοτήτων της ΕΕ για την πολιτική απασχόλησης και της χρηματοδοτικής ενίσχυσης της ΕΕ.
<P>
Συμπληρωματικότητα υφίσταται επίσης μεταξύ δράσεων που υποστηρίζονται από την πολιτική συνοχής και από την πολιτική αγροτικής ανάπτυξης, οι οποίες καθορίζονται με σαφήνεια στις κοινοτικές στρατηγικές κατευθυντήριες γραμμές για αμφότερες τις πολιτικές.
<P>
Ελπίζω ότι απάντησα σε ορισμένα από τα ερωτήματά σας και προσβλέπω σε μία ενδιαφέρουσα συζήτηση.
<SPEAKER ID="034" NAME="Lambert van Nistelrooij" LANGUAGE="NL">
Κύριε Πρόεδρε, κύριε Επίτροπε, η σημερινή συζήτηση αφορά πρωτίστως την ουσιαστική αξιολόγηση της πολιτικής της συνοχής και τη μελλοντική πορεία αυτής της πολιτικής. Φυσικά, το Ευρωπαϊκό Κοινοβούλιο επιθυμεί δημοσιονομική ενδιάμεση αναθεώρηση. " πολιτική συνοχής και η χρήση των πόρων σήμερα, αλλά και στην αμέσως επόμενη περίοδο έως το 2020 αποτελεί καίριο σκέλος της. Ωστόσο, προς μεγάλη μας έκπληξη, δεν εντοπίσαμε καμία απολύτως αναφορά ουσιαστικής αξιολόγησης στο προπαρασκευαστικό ανεπίσημο έγγραφο ενόψει της ενδιάμεσης αναθεώρησης. Θα ήθελα να καταστήσω σαφές, καθώς είμαι ο πρώτος ομιλητής από την Ομάδα του Ευρωπαϊκού Λαϊκού Κόμματος (Χριστιανοδημοκράτες), ότι η νέα Επιτροπή πρέπει να υποβάλει στο Ευρωπαϊκό Κοινοβούλιο ουσιαστική αξιολόγηση και όχι μία παρωδία περιφερειακής πολιτικής.
<P>
Το έγγραφο με το όραμα του Προέδρου της Επιτροπής, του κ. Barroso, για την στρατηγική ΕΕ 2020, στοχεύει στη μεγέθυνση και σε μία οικονομία της γνώσης, στην παροχή εφοδίων και την κατάρτιση, στον ανταγωνισμό και σε μία πράσινη οικονομία. Επομένως, η περιφερειακή πολιτική τώρα και στο μέλλον θα αποτελεί το ευρωπαϊκό πλαίσιο ολοκλήρωσης για την υλοποίηση αυτών των στόχων. Αναλογιστείτε τη μετάβαση σε ένα ενεργειακά αποδοτικό σύστημα, την κλιματική αλλαγή και τη στρατηγική της Λισαβόνας: όλα αυτά αποτελούν ουσιαστικά στοιχεία για τις περιφέρειες και τις πόλεις.
<P>
Σε ό,τι αφορά την Ομάδα PPE, επιθυμούμε να επικεντρώσουμε την πολιτική συνοχής περισσότερο στα καίρια στοιχεία αυτής της στρατηγικής ΕΕ 2020, διατηρώντας συγχρόνως την αλληλεγγύη μεταξύ όλων των περιφερειών, καθώς και στον Στόχο 2, σε σχέση με τον οποίο ο κύριος Επίτροπος μόλις προέβη σε πολύ αόριστη αναφορά. " προώθηση του ανταγωνισμού στις εύπορες περιφέρειες αποτελεί σκέλος της συνολικής αξιολόγησης. " κατάτμηση των προϋπολογισμών, η αύξηση του τομεακού κατακερματισμού των πόρων σε ευρωπαϊκό επίπεδο στο πλαίσιο μίας τέτοιας ενδιάμεσης αναθεώρησης δεν εξυπηρετεί κανέναν απολύτως σκοπό και αποτελεί εσφαλμένη προσέγγιση. Σε αυτούς τους καιρούς κρίσης, βλέπουμε πόσο σημαντικοί είναι οι περιφερειακοί πόροι για την ανάκαμψη. Αυτοί εκταμιεύονται ταχύτερα και χρησιμοποιούνται πλήρως: το 2009, σχεδόν το 100% αυτών κινητοποιήθηκε για την καινοτομία και νέους στόχους στην περιφέρειά μου, των νοτίων Κάτω Χωρών. Στις αρχές του 2010, εγώ προσωπικά θα δημοσιεύσω έκθεση σχετικά με τη συνέργεια μεταξύ των περιφερειακών πόρων και της έρευνας και ανάπτυξης.
<P>
Θα ήθελα να ολοκληρώσω με μία ερώτηση. Κύριε Επίτροπε, λέτε ότι δεν θα παρουσιάσετε Λευκή Βίβλο για την εδαφική συνοχή, ωστόσο, το Ευρωπαϊκό Κοινοβούλιο είναι εκείνο που θα επιληφθεί του θέματος αυτού, μέσω της συνήθους νομοθετικής διαδικασίας και διασφαλίζοντας ότι αυτά τα στοιχεία θα συμπεριληφθούν στους νέους κανονισμούς.
<SPEAKER ID="035" NAME="Constanze Angela Krehl" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, θα ήθελα να είχα ακούσει μία πιο συναρπαστική εισαγωγή για αυτό το θέμα, διότι πιστεύω πως η ευρωπαϊκή πολιτική συνοχής πρέπει να αλλάξει μετά το 2013. Αντιμετωπίζουμε εντελώς διαφορετικές προκλήσεις σε σύγκριση με ό,τι συνέβαινε πριν από 10 ή 15 χρόνια.
<P>
" Ομάδα μου επικεντρώνεται στο γεγονός ότι η αλληλεγγύη μεταξύ των περιφερειών δεν είναι διαπραγματεύσιμη. Αυτό σημαίνει αφενός ότι όλες οι περιφέρειες πρέπει να έχουν την ευκαιρία να συμμετάσχουν στην πολιτική συνοχής της Ευρωπαϊκής Ένωσης και αφετέρου ότι πρέπει επίσης να αντιταχθούμε σε κάθε προσπάθεια επανεθνικοποίησης της πολιτικής της συνοχής. Χρειαζόμαστε μία ευρωπαϊκή προσέγγιση, η οποία θα επιτρέψει στους πολίτες να ταυτιστούν με την Ευρωπαϊκή Ένωση.
<P>
Κατά την άποψή μας, δεν χωρεί αμφιβολία ότι και εμείς πρέπει να αλλάξουμε. Στα αμέσως επόμενα χρόνια, το επίκεντρο του ενδιαφέροντος θα είναι η συζήτηση σχετικά με το ποιες περιοχές θα λάβουν κατά προτεραιότητα χρηματοδότηση από την ευρωπαϊκή πολιτική συνοχής. Στο μέλλον, δεν θα έχουμε τη δυνατότητα να επιδοτούμε τους πάντες με ευρωπαϊκά χρήματα. Πρέπει να εστιάσουμε στη δημιουργία αποτελεσματικών υποδομών, ιδιαίτερα στα νέα κράτη μέλη, καθώς και στην ανάπτυξη της έρευνας και της καινοτομίας. Βέβαια, πρέπει επίσης να λάβουμε υπόψη ότι στο μέλλον η ευρωπαϊκή πολιτική συνοχής θα πρέπει να αντεπεξέλθει δεόντως σε προκλήσεις όπως η κλιματική αλλαγή, η δημογραφική αλλαγή και η παγκοσμιοποίηση.
<P>
Πρέπει επίσης να επικεντρώσουμε τις προσπάθειές μας στην αστική ανάπτυξη. Όχι επειδή θέλω να αγνοήσω τις αγροτικές περιοχές, αλλά διότι γνωρίζουμε ότι το 80% των πολιτών ζουν σε πόλεις, αστικά κέντρα και περιαστικές περιοχές, και διότι η αγροτική ανάπτυξη δυστυχώς δεν αποτελεί μέρος της πολιτικής της συνοχής επί του παρόντος, αλλά καλύπτεται από τη γεωργική πολιτική. " προσέγγισή μας συνίσταται στη δημιουργία ισχυρότερων δικτύων. Δεν γνωρίζω ακόμη αν αυτό θα λειτουργήσει, πρέπει όμως να αρθούμε στο ύψος της πρόκλησης.
<P>
Ένα σημαντικό σημείο είναι ότι η στήριξη προς τους ίδιους τους ανθρώπους αποτελεί επίσης τμήμα της πολιτικής της συνοχής και αυτός είναι ο λόγος για τον οποίο εκφράζω τη λύπη μου για το γεγονός ότι η απάντηση του Επιτρόπου ήταν ελαφρώς διφορούμενη. Κατά την άποψή μας, αυτό σημαίνει πρωτίστως εκπαίδευση, κατάρτιση και προσόντα για τον καθένα, από τα μικρά παιδιά μέχρι και τους ηλικιωμένους. " διά βίου μάθηση είναι μία σημαντική έννοια. Ωστόσο, αυτό σημαίνει επίσης ότι το Ευρωπαϊκό Κοινωνικό Ταμείο (ΕΚΤ) πρέπει να συνεχίσει να αποτελεί σκέλος της πολιτικής της συνοχής. Δεν πρέπει να γίνει καμία σκέψη διαχωρισμού του ΕΚΤ από την πολιτική συνοχής.
<P>
" διασυνοριακή συνεργασία είναι πολύ σημαντική για εμάς. Θέλουμε να ενισχύσουμε αυτήν τη συνεργασία και, ταυτόχρονα, να απλουστεύσουμε τη συνεπαγόμενη γραφειοκρατία.
<SPEAKER ID="037" NAME="Filiz Hakaeva Hyusmenovа" LANGUAGE="BG">
Κυρίες και κύριοι, η συζήτηση για τη μεταρρύθμιση των διαρθρωτικών ταμείων είναι θεμελιώδους σημασίας σε ό,τι αφορά την ευκαιρία που έχει η Ευρωπαϊκή Ένωση να αποκτήσει χρηματοδοτικά μέσα, τα οποία ενδείκνυνται για την παρούσα οικονομική κατάσταση, μαζί με αντίστοιχους φυσικούς και ανθρώπινους πόρους.
<P>
Βρισκόμαστε αντιμέτωποι με το σκληρό καθήκον να προβλέψουμε και να εκπονήσουμε μία πολιτική συνοχής η οποία θα προωθήσει τη μακροπρόθεσμη ευημερία των πολιτών. Αυτή η πολιτική ήταν και παραμένει ένας από τους ορατούς ποσοτικούς δείκτες της ευρωπαϊκής αλληλεγγύης. Ωστόσο, οι αποκλίσεις μεταξύ μερικών περιφερειών είναι κραυγαλέες και δεν πρέπει να αγνοήσουμε αυτό το γεγονός.
<P>
Το ανησυχητικό είναι πως παρατηρούνται τάσεις που δείχνουν ότι αυτές οι αποκλίσεις μεγεθύνονται, κάτι το οποίο ενδέχεται να αυξήσει την ανισότητα και να οδηγήσει στην απομόνωση. Ως εκπρόσωπος ενός από τα φτωχότερα κράτη μέλη της Ευρωπαϊκής Ένωσης, ζητώ μετ' επιτάσεως ένα από τα σημεία καίριου ενδιαφέροντος της πολιτικής της συνοχής να είναι η συνοχή μεταξύ κρατών μελών χαμηλού εισοδήματος.
<P>
Επισημαίνω ότι δεν αντιμετωπίζουμε τα διαρθρωτικά ταμεία ως πανάκεια. Είναι σαφές για εμάς ότι πρέπει να συγκεραστούν οι προσπάθειές μας και να επιταχυνθεί η διαδικασία για την υλοποίηση των βασικών προτύπων της Ευρωπαϊκής Ένωσης. Θα πρέπει επίσης να προειδοποιήσουμε για το εξής ενδεχόμενο: το γεγονός ότι οι χώρες κινούνται με διαφορετικούς ρυθμούς ίσως οδηγήσει, εν ευθέτω χρόνω, σε εσωτερική αναδιάρθρωση της Ευρωπαϊκής Ένωσης.
<P>
Πρωτίστως, πρέπει να θεσπίσουμε κριτήρια, απλοποιημένες προϋποθέσεις και ισότιμες ευκαιρίες άντλησης πόρων από τα ταμεία της ΕΕ. Μόνο μετά από αυτό θα πρέπει να προστεθεί ρήτρα για τη μείωση της στήριξης προς χώρες που δεν σημειώνουν την παραμικρή πρόοδο. Θεωρώ ότι είναι ενδεδειγμένο, αν μερικές χώρες συναντήσουν δυσκολίες κατά την αυτοτελή δράση τους, να συμπεριληφθούν σε περιοχές και προβλήματα με σημαντική διακρατική συνιστώσα.
<P>
Ως εκ τούτου, οι ευρωπαϊκοί πόροι θα κατανέμονται επίσης σε πλουσιότερες χώρες και στις περιφέρειές τους με χαμηλότερο ΑΕγχΠ. Εν τέλει, τα αποτελέσματα της πολιτικής της συνοχής πρέπει επίσης να αποτιμηθούν από τη σκοπιά της απασχόλησης που θα δημιουργηθεί. Αυτός είναι επίσης ένας δείκτης για τον τρόπο ενσωμάτωσης της πολιτικής συνοχής σε άλλες πολιτικές, και διασφαλίζει την παροχή προστιθέμενης αξίας.
<SPEAKER ID="038" NAME="Elisabeth Schroedter" LANGUAGE="DE">
Κύριε Πρόεδρε, κύριε Επίτροπε, δεν ειπώθηκαν και πολλά για τη σημασία της ευρωπαϊκής πολιτικής της συνοχής στην Ευρώπη. Βρίσκεται στο επίκεντρο της Ευρωπαϊκής Ένωσης, καθώς είναι η πολιτική που κρατά ενωμένη την ΕΕ στον πυρήνα της. Είναι ένα σύμβολο αλληλεγγύης και υπέρβασης των εθνικών εγωισμών. Είναι ένα μέσο για όλες τις περιφέρειες. Αυτός είναι ο λόγος για τον οποίο το Ευρωπαϊκό Κοινοβούλιο ανησυχεί τόσο πολύ που αυτός ο μηχανισμός αλληλεγγύης ενδέχεται απλώς να καταργηθεί πίσω από την πλάτη μας. Δεν περιποιεί τιμή για την καλή διακυβέρνηση όταν η Επιτροπή διακινεί εν κρυπτώ στρατηγικά έγγραφα, αντί να διεξάγει ανοικτή συζήτηση σχετικά με το πώς μπορούμε να συνεχίσουμε να βασιζόμαστε στον μηχανισμό αλληλεγγύης υπό το πρίσμα των μειζόνων αλλαγών που αντιμετωπίζουμε, όπως η κλιματική και η δημογραφική αλλαγή, δεδομένων των αυστηρών δημοσιονομικών περιορισμών.
<P>
Χρειαζόμαστε μεταρρυθμίσεις, οι οποίες όμως πρέπει να οδηγήσουν σε πραγματική αλλαγή. Πρέπει να επιφέρουν βιώσιμη ανάπτυξη στις περιφέρειες. Πρέπει να παράσχουν στις περιφέρειες στήριξη για τα έργα τους και να μη συνίστανται σε μία εκ των άνω προς τα κάτω πολιτική με τον τρόπο που αυτός ο μηχανισμός διάθεσης πόρων λειτουργεί επί του παρόντος. Απεναντίας, πρέπει να αναπτυχθεί μία διαδικασία εκ των κάτω προς τα άνω, σε στενή συνεργασία με όλους τους παράγοντες στις περιφέρειες. Είμαστε εξοικειωμένοι με αυτήν τη διαδικασία. Έχουμε ήδη τη μέθοδο LEADER για την ανάπτυξη των αγροτικών περιοχών. Πρόκειται για μία έξοχη μέθοδο για την προώθηση της βιώσιμης ανάπτυξης και της καθολικής συμμετοχής, προκειμένου να διασφαλιστεί λίαν υψηλό επίπεδο τοπικής αποδοχής. Ωστόσο, χρειαζόμαστε μία Επιτροπή που θα είναι αρκούντως γενναία ώστε να πει "ναι" στον μηχανισμό αλληλεγγύης και "ναι" στη δυνατότητα των περιφερειών να αποφασίζουν οι ίδιες για την ανάπτυξή τους, αντί αυτό να αποτελεί ευθύνη των εθνικών κυβερνήσεων.
<SPEAKER ID="039" NAME="Oldřich Vlasák">
εξ ονόματος της Ομάδας ECR. - (CS) Κύριε Πρόεδρε, κύριε Επίτροπε, κυρίες και κύριοι, η ισχύουσα πολιτική συνοχής είναι ένας ζωντανός οργανισμός. Καθώς αλλάζει η Ευρώπη, αλλάζει και η θέση των επιμέρους κρατών και ομάδων σε σχέση με αυτήν την πολιτική. Δυστυχώς, στις συζητήσεις σχετικά με το μέλλον της πολιτικής της συνοχής μετά το 2014, δημιουργήθηκαν περισσότερα ερωτήματα παρά δόθηκαν απαντήσεις.
<P>
Θα συνεχίσει να υπηρετεί η πολιτική συνοχής κυρίως τις λιγότερο ανεπτυγμένες περιφέρειες της Ένωσης; Θα καταφέρουμε να βελτιώσουμε την ποιότητα ζωής και να εξοικονομήσουμε πόρους; Θα κατορθώσουμε να μειώσουμε τη γραφειοκρατία και τα υπερβολικά διοικητικά βάρη που συνδέονται με τον σχεδιασμό της χρηματοδότησης της ΕΕ; Θα επιζητήσουμε συναινετικές απαντήσεις σε αυτά και άλλα ερωτήματα στο πολύ εγγύς μέλλον.
<P>
Από τη σκοπιά των μελλοντικών εξελίξεων, θεωρώ προσωπικά ζωτικής σημασίας, πρώτον, την ορθή εναρμόνιση του ρόλου των τοπικών αρχών με τη διαχείριση των ευρωπαϊκών πόρων και, δεύτερον, τον στοχευμένο προσανατολισμό των ευρωπαϊκών πόρων στη στήριξη της χρήσης σύγχρονων τεχνολογιών. Ακριβώς αυτοί οι δύο τομείς συνδυάζονται στη λεγόμενη "πρωτοβουλία ευφυών πόλεων", η οποία παρέχει μία ευκαιρία για την αναζωογόνηση των δημοτικών αρχών, ενώ ταυτόχρονα παρέχει τη δυνατότητα στον κλάδο των επιχειρήσεων, εν μέσω οικονομικής κρίσης, να εφαρμόσει σύγχρονα συστήματα και έξυπνες τεχνολογίες και να δημιουργήσει οικονομική μεγέθυνση. Αυτός είναι αναμφίβολα ένας λόγος να επικεντρώσουμε στρατηγικές επενδύσεις σε αυτόν τον τομέα όχι μόνο σε επίπεδο τοπικών αρχών, αλλά και σε επίπεδο κρατών μελών, ακόμη δε και σε επίπεδο ΕΕ. Έξυπνα συστήματα μεταφορών που μπορούν να απελευθερώσουν τις πόλεις από το κυκλοφοριακό χάος, υποστηρικτικοί μηχανισμοί πλοήγησης που μπορούν να αυξήσουν την τουριστική ελκυστικότητα των πόλεων, καθώς και συστήματα τηλεβοήθειας που επιτρέπουν στους ηλικιωμένους πολίτες να παρατείνουν τη διαμονή στις εστίες τους: όλα αυτά είναι μορφές επενδύσεων στις οποίες θα πρέπει να δοθεί το πράσινο φως.
<P>
Συνεπεία της οικονομικής κρίσης, η συζήτησή μας για το μέλλον της πολιτικής συνοχής κατέστη ακόμη πιο επείγουσα σε σύγκριση με το παρελθόν. Σήμερα, πρέπει να το σκεφθούμε πολύ καλά πριν αποφασίσουμε πού θα διοχετεύσουμε ευρωπαϊκούς πόρους.
<SPEAKER ID="040" NAME="Χαράλαμπος Αγγουράκης">
εξ ονόματος της Ομάδας GUE/NGL. - Κύριε Πρόεδρε, η πολιτική συνοχής της Ευρωπαϊκής Ένωσης όχι μόνο δεν έχει μειώσει περιφερειακές και κοινωνικές ανισότητες αλλά έχει συμβάλει στην όξυνσή τους. Οι τιμές που δίνουν οι στατιστικές είναι πολλές φορές πλασματικές, κάτι που και η ίδια η Ευρωπαϊκή Ένωση παραδέχεται, γι' αυτό και δημιούργησε το καθεστώς μεταβατικής στήριξης για σειρά περιφερειών, τρεις από τις οποίες βρίσκονται στη χώρα μου, στην Ελλάδα.
<P>
Ο νόμος της ανισόμετρης ανάπτυξης στο καπιταλιστικό σύστημα είναι αδυσώπητος, ιδίως σε περιόδους κρίσης, όπου οι αντιθέσεις οξύνονται ακόμη περισσότερο. Δυστυχώς οι προβλέψεις για το 2013 είναι ακόμη πιο δύσκολες για τους εργαζόμενους, ιδιαίτερα στις λιγότερο αναπτυγμένες περιοχές. " πολιτική συνοχής της Ευρωπαϊκής Ένωσης αναλαμβάνει να εξωραΐσει αυτήν την αντιλαϊκή πολιτική, να εξαγοράσει συνειδήσεις, να αποπροσανατολίσει τους εργαζόμενους και κυρίως να εξασφαλίσει την κερδοφορία του κεφαλαίου.
<P>
" επιδίωξη προσωρινής εξισορρόπησης των αντιθέσεων μεταξύ τμημάτων της πλουτοκρατίας, που ονομαζόταν παραπλανητικά "αλληλεγγύη", αντικαθίσταται πλέον από τον κανόνα του ανταγωνισμού και της ελεύθερης αγοράς. Τα στοιχεία αυτά υπάρχουν και στη στρατηγική της Λισαβόνας και στη στρατηγική της Ευρωπαϊκής Ένωσης για το 2020.
<P>
Αυτό απαιτεί νέες μορφές περιφερειακής και τοπικής διακυβέρνησης, όπως προτείνουν στην Ελλάδα το ΠΑΣΟΚ και η Νέα Δημοκρατία, διευρυμένη και αμεσότερη παρέμβαση της Ευρωπαϊκής Ένωσης στα περιφερειακά όργανα, διαφορετική εδαφική συνεργασία, που θα υπερβαίνει και αυτά τα εθνικά σύνορα. Εμείς καλούμε τους εργαζόμενους να απορρίψουν αυτήν την πολιτική.
<P>
Τέλος, αξιοποιώντας αυτήν την παρέμβασή μου, θα ήθελα να σας παρακαλέσω, κύριε Πρόεδρε, να ασκήσετε την επιρροή σας για την ικανοποίηση των δίκαιων αιτημάτων των εργαζομένων στο Ευρωπαϊκό Κοινοβούλιο, οι οποίοι βρίσκονται σε αγωνιστικές κινητοποιήσεις.
<SPEAKER ID="041" NAME="John Bufton" LANGUAGE="EN">
Κύριε Πρόεδρε, όσον αφορά την πολιτική συνοχής μετά το 2013, ένα σχέδιο εγγράφου για τον προϋπολογισμό υπό τον τίτλο "Πρόγραμμα μεταρρυθμίσεων για μία παγκόσμια Ευρώπη", το οποίο διέρρευσε, αποκαλύπτει ότι η χρηματοδότηση της ΕΕ από το 2013 και μετά μπορεί να μετασχηματιστεί πλήρως σε αναδιανομή υπό συντονισμό σε εθνικό επίπεδο και όχι σε ανακατανομή σε περιφερειακό επίπεδο.
<P>
Το σχέδιο αυτό εκχωρεί τον περιφερειακό και τοπικό έλεγχο στην πολυεπίπεδη διακυβέρνηση, ανατρέποντας την αρχή της από κοινού διαχείρισης. Στη θέση της δε υιοθετείται μία τομεακή προσέγγιση του νέου προϋπολογισμού, εγκαταλείποντας την ανεξάρτητη λειτουργία εντός των υφιστάμενων δομών.
<P>
" πρόταση για περιορισμό της πολιτικής της συνοχής σε εθνικό επίπεδο ενδέχεται να οδηγήσει στο δικαίωμα των κρατών μελών να διαχειρίζονται την ανακατανομή των πόρων. Αυτό δεν σημαίνει μόνο ότι οι καθαροί χρηματοδότες του προϋπολογισμού θα χάσουν περαιτέρω χρηματοδότηση επιστροφής, αλλά και ότι τα κράτη μέλη που αναμένεται να ενταχθούν στην Ευρωπαϊκή Ένωση στο πλαίσιο της μελλοντικής διεύρυνσης, θα αποκτήσουν την ιδιότητα του κράτους μέλους υπό ένα καθεστώς χρηματοδότησης της συνοχής, το οποίο κατά πάσα πιθανότητα θα παραμείνει ενεργό κατά την εκτέλεση του προσεχούς προϋπολογισμού.
<P>
Ως αποτέλεσμα, οι χώρες που επί του παρόντος επωμίζονται μεγάλο ποσοστό του χρηματοδοτικού βάρους της Ένωσης, όπως το "νωμένο Βασίλειο, θα ανακαλύψουν ότι πρέπει να χρηματοδοτούν μία ολοένα διευρυνόμενη ομάδα κρατών μελών, τα οποία καθίστανται δικαιούχα στήριξης.
<P>
Ακόμη λιγότερα κράτη θα πρέπει να επωμιστούν ακόμη μεγαλύτερα βάρη, με πιθανή απώλεια επιστροφών για το "νωμένο Βασίλειο. Με περισσότερες χώρες να περιμένουν στην ουρά για να ενταχθούν στην ΕΕ, φοβούμαι ότι η Ουαλία θα δει την τόσο αναγκαία χρηματοδοτική στήριξη που της παρέχεται επί του παρόντος να κατευθύνεται σε νεότερα κράτη μέλη.
<P>
Δεν εκπλήσσει το γεγονός ότι ορισμένες από τις πλουσιότερες χώρες της Ευρώπης, όπως η Νορβηγία και η Ελβετία, αποφεύγουν την Ευρωπαϊκή Ένωση, γνωρίζοντας ότι θα έπρεπε να πληρώνουν για να χρηματοδοτούν τους φτωχότερους γείτονές τους. " Ουαλία, όμως, δεν έχει την δυνατότητα να πληρώσει, αν δεν καταβάλλεται το παραμικρό σε αντιστάθμιση.
<P>
Οι εξελίξεις ενισχύουν την αυξανόμενη φιλοδοξία της Ευρωπαϊκής Ένωσης για περαιτέρω ολοκλήρωση και απόκτηση πιο συγκεντρωτικού και ομοσπονδιακού χαρακτήρα, πλην όμως εγκαταλείπει την περιφερειακή διάσταση της πολιτικής της συνοχής, η οποία στηρίζει την υπόσχεση της Ευρωπαϊκής Ένωσης να ενισχύσει την εδαφική συνοχή και να αποφέρει οφέλη σε όλα τα μέλη.
<P>
Αντιθέτως, σαν λύκος με προβιά αρνιού, η ΕΕ εγκαταλείπει εν κρυπτώ τη συνεργασία και τον συμβιβασμό υπέρ της εδραίωσης.
<P>
Ενώ οι λαοί της Ευρώπης πληροφορήθηκαν ότι η Ένωση -με τη δικαιολογία της ενίσχυσης των εμπορικών δεσμών- ενίσχυε τους γεωργικούς δεσμούς και προωθούσε την ισότητα, οι μηχανορραφίες μίας ολοένα πιο γραφειοκρατικής παγκόσμιας Ευρώπης καταδεικνύουν ότι το ενδιαφέρον για τη γεωργία και την περιφερειακή ανάπτυξη υποχωρεί υπέρ μίας ανεπιθύμητης φιλόδοξης παγκόσμιας στρατηγικής, περιλαμβανομένης της αυξανόμενης μετανάστευσης σε χώρες όπως το "νωμένο Βασίλειο.
<P>
Μεγαλύτερα μερίδια του προϋπολογισμού της ΕΕ αναμένεται να διατεθούν για ένα τέτοιο πρόγραμμα εις βάρος περιφερειών όπως η Ουαλία. Οι τελευταίες πληρωμές για έργα στο πλαίσιο των προγραμμάτων των διαρθρωτικών ταμείων της ΕΕ της περιόδου 2007-2013 θα γίνουν το 2015. Υπάρχει αβεβαιότητα σε σχέση με το τι είδους, αν υπάρξει καθόλου, επακόλουθη χρηματοδότηση της ΕΕ θα διατεθεί στην Ουαλία στους μελλοντικούς διαπραγματευτικούς γύρους για τη χρηματοδότηση.
<P>
" πιθανή συνέπεια της πλήρους κατάργησης της συνοχής από τα πλουσιότερα έθνη χωρίς να γίνεται καμία αναφορά στη διακρατική χρηματοδότηση θα οδηγήσει σε περαιτέρω αποστασιοποίηση του λαού του "νωμένου Βασιλείου.
<P>
Θα ήταν προτιμότερο το δυσανάλογο κόστος της ιδιότητας του μέλους να προσανατολιστεί προς τη χρηματοδότηση της οικονομικής ανάπτυξης μέσω της αυτάρκειας που θα καθορίζεται από το ίδιο το "νωμένο Βασίλειο.
<P>
" αναθεώρηση του προϋπολογισμού της ΕΕ, που προγραμματίζεται να δημοσιευθεί την άνοιξη, θα οδηγήσει ενδεχομένως έκαστη χώρα στην Ευρώπη να εκφράσει την ανάγκη για αυξημένο δανεισμό του δημόσιου τομέα. Φαίνεται ολοένα και πιθανότερο ότι το επίπεδο της χρηματοδότησης που διατίθεται για την Ουαλία θα μειωθεί σε σημαντικό βαθμό.
<P>
Οι συνέπειες θα περιλαμβάνουν μειώσεις στους προϋπολογισμούς προγραμμάτων, λιγότερες επενδύσεις στην ευρύτερη οικονομία της Ουαλίας και ευρείας έκτασης απώλεια θέσεων εργασίας, που συνδέονται με τη διαχείριση προγραμμάτων και την παράδοση έργων.
<P>
Αντί να αποφέρει οιοδήποτε όφελος στους πολίτες της εκλογικής μου περιφέρειας, η ΕΕ θα καταφέρει μείζον πλήγμα στον λαό της Ουαλίας, αν αποφασίσει να τραβήξει το χαλί κάτω από τα πόδια μας. Το πιθανό αποτέλεσμα της μείωσης της χρηματοδότησης στην Ουαλία και στο "νωμένο Βασίλειο θα έχει σημαντικότατο αντίκτυπο στη χώρα μας συνολικά, πλήττοντας και τον γεωργικό τομέα.
<P>
Τώρα είναι πλέον η στιγμή για τον λαό της Ουαλίας και του "νωμένου Βασιλείου εν γένει να διεξαγάγει ένα δημοψήφισμα για τις σχέσεις του με την Ευρωπαϊκή Ένωση, προκειμένου οι πολίτες να μπορέσουν να αποφασίσουν αν θέλουν να κυβερνώνται από το Westminster ή από τις Βρυξέλλες.
<SPEAKER ID="042" NAME="Markus Pieper" AFFILIATION="PPE">
(DE) Κύριε Πρόεδρε, κυρίες και κύριοι, ας φανταστούμε για μία στιγμή τις ευρωπαϊκές περιφέρειες χωρίς την ευρωπαϊκή περιφερειακή πολιτική. Σε πολλές πόλεις και αγροτικές περιοχές θα λείψουν τα αποφασιστικά κίνητρα για διαρθρωτική αλλαγή. Οι μεθοριακές περιοχές με τα προβλήματα των διασυνοριακών εργαζομένων και των διασυνοριακών υποδομών που αντιμετωπίζουν απλούστατα θα παραμεληθούν. " κοινωνική πολιτική δεν θα μπορεί πλέον να επωφεληθεί από τις ευρωπαϊκές συνεισφορές στην πολιτική για την εκπαίδευση και την απασχόληση. " επιτυχής συμμετοχή των μεσαίου μεγέθους εταιρειών σε διεθνή δίκτυα θα παρεμποδιστεί.
<P>
Χωρίς ευρωπαϊκή περιφερειακή πολιτική, οι κοινότητες στις περιφέρειες δεν θα είναι πλέον ορατές. Για τον λόγο αυτόν, μας ανησυχούν έντονα τα μηνύματα που έρχονται από την Επιτροπή, τα οποία περιλαμβάνουν προτάσεις για κοινωνικά προγράμματα χωρίς στήριξη από τη διαρθρωτική χρηματοδότηση. Αυτό θα μετατρέψει την Επιτροπή σε κοινωνικό μονοπώλιο χωρίς τις περιφέρειες ή θα οδηγήσει σε εκκλήσεις για πολιτική επιδοτήσεων μόνο προς τους ασθενέστερους της κοινωνίας μας. Τούτο, με τη σειρά του, θα σήμαινε ότι παραβλέπουμε πλήρως το ευρωπαϊκό πλαίσιο και ότι επιστρέφουμε στην εποχή της επανεθνικοποίησης.
<P>
Ασχέτως του εάν η Επιτροπή δημοσίευσε τώρα αυτά τα έγγραφα ή όχι, το Ευρωπαϊκό Κοινοβούλιο δεν θα παράσχει την υποστήριξή του στην κίνηση που περιγράφουν ως περιφερειακή πολιτική χωρίς τις περιφέρειες. Αυτό δεν σημαίνει ότι απαρνούμαστε την ιδέα της μεταρρύθμισης. Νέες προκλήσεις, που αφορούν το περιβάλλον, την ενεργειακή πολιτική ή τη δημογραφική αλλαγή πρέπει να ενσωματωθούν στις υφιστάμενες δομές μας για τη χορήγηση επιδοτήσεων. Τάσσομαι επίσης υπέρ της διευκόλυνσης της αποτίμησης της ευρωπαϊκής συνεισφοράς προς τις περιφέρειες.
<P>
Πρέπει επίσης να επιβάλουμε αυστηρότερες κυρώσεις στα κράτη μέλη που μονίμως αποτυγχάνουν να αποδείξουν ότι διαχειρίζονται τους πόρους με σωστό τρόπο. Περισσότερη περιφερειακή συγχρηματοδότηση, περισσότερα δάνεια, περισσότερη διαφάνεια και περισσότερη αποδοτικότητα: αυτά είναι τα είδη των προτάσεων που θα θέλαμε να δούμε για τη μεταρρύθμιση της πολιτικής της συνοχής. Θα υποστηρίξουμε προτάσεις αυτού του είδους, θα αντιταχθούμε όμως σε κάθε προσπάθεια καταστροφής της περιφερειακής πολιτικής. Ναι στις μεταρρυθμίσεις, όχι στην επανεθνικοποίηση!
<SPEAKER ID="043" NAME="Γεώργιος Σταυρακάκης" AFFILIATION="S&amp;D">
Κύριε Πρόεδρε, συμφωνώ με τους συναδέλφους που πήραν το λόγο μέχρι τώρα και θα ήθελα να επισημάνω από την πλευρά μου και εγώ ότι δεν μπορούμε να δεχθούμε μία πολιτική συνοχής μετά το 2013 που, πρώτον, θα κάνει διακρίσεις μεταξύ των περιφερειών της Ευρωπαϊκής Ένωσης με προτάσεις όπως την κατάργηση του στόχου 2 (ανταγωνιστικότητα), δεύτερον, θα περιέχει επανεθνικοποίηση πολιτικών και, τρίτον, θα αποκλείει τους φορείς της τοπικής αυτοδιοίκησης από τον προγραμματισμό και την εκτέλεση των κοινοτικών προγραμμάτων.
<P>
Αντίθετα, οραματιζόμαστε μία πολιτική συνοχής για μετά το 2013, περίοδο που θα συνεχίζει να είναι μία κοινή ευρωπαϊκή πολιτική, εφαρμοζόμενη σε όλες τις περιφέρειες της Ευρωπαϊκής Ένωσης, θα συνεχίζει να έχει ικανά χρηματοδοτικά μέσα για την εκπλήρωση του στόχου της και θα έχει απλοποιημένους κανόνες εφαρμογής για να αποκτήσει ακόμη μεγαλύτερη προστιθέμενη αξία.
<P>
Με προβλημάτισε το περιεχόμενο του εγγράφου για τη στρατηγική του 2020, γιατί δεν υπάρχει αναφορά στην πολιτική συνοχής, ενώ είναι το κατ' εξοχήν κατάλληλο εργαλείο για την εκπλήρωση των στόχων της Λισαβόνας, μάλιστα ήδη μεγάλο κομμάτι της πολιτικής συνοχής εξυπηρετεί αυτούς τους στόχους και έχει αποδείξει την προστιθέμενη αξία της. Επίσης, σημαντική απόδειξη για τη σημασία της είναι ότι η πολιτική συνοχής απετέλεσε την αιχμή του δόρατος του σχεδίου ανάκαμψης της ευρωπαϊκής οικονομίας.
<P>
Μία είναι η πολιτική ανάπτυξης, μία η πολιτική αλληλεγγύης, μία η πολιτική για κάθε Ευρωπαίο πολίτη σε όποια περιφέρεια της Ευρωπαϊκής Ένωσης και να ζει. Δυστυχώς όμως κάποιοι στην Ευρωπαϊκή Επιτροπή το ξεχνούν ή δείχνουν να το αγνοούν, επεξεργαζόμενοι προτάσεις που αλλάζουν τις αρχές και τη μορφή της πολιτικής συνοχής.
<P>
Να είστε όμως σίγουρος, κύριε Πρόεδρε, ότι εμείς θα τους το υπενθυμίζουμε σε κάθε ευκαιρία.
<SPEAKER ID="044" NAME="Michael Theurer" AFFILIATION="ALDE">
(DE) Κύριε Πρόεδρε, κυρίες και κύριοι, η χρηματοδότηση των περιφερειών και η διαρθρωτική χρηματοδότηση αποτελούν μέρος της οικονομικής μας πολιτικής στην πράξη, καθιστούν δε ευρέως ορατή την Ευρώπη. Σε αυτοδιοικητικές περιοχές, πόλεις και δήμους στις περιφέρειες, διαφορετικοί παράγοντες συνεργάζονται στενά. Για τον λόγο αυτόν, πρέπει να διατηρήσουμε αυτήν την ολοκληρωμένη προσέγγιση για ολόκληρη την Ευρωπαϊκή Ένωση.
<P>
Καλώ την Επιτροπή να εστιάσει πολύ πιο προσεκτικά στις μικρομεσαίες επιχειρήσεις και να εμπλέξει σε πολύ μεγαλύτερο βαθμό τις αυτοδιοικητικές περιοχές, τις πόλεις και τους δήμους στη μελλοντική πολιτική συνοχής. Θα πρέπει οπωσδήποτε να επενδύσουμε στις υποδομές μελλοντικά, το πλέον όμως σημαντικό είναι ότι πρέπει να διασφαλίσουμε τα εχέγγυα της μεταφοράς καινοτομίας και τεχνολογίας προς τις μικρομεσαίες επιχειρήσεις. Στο μέλλον, θα πρέπει επίσης να παράσχουμε τη δυνατότητα επιδότησης των θέσεων εργασίας. Αυτά είναι τα κρίσιμα ζητήματα για την επιλογή νέας κατεύθυνσης στη διαρθρωτική πολιτική και την πολιτική συνοχής στην Ευρωπαϊκή Ένωση.
<SPEAKER ID="045" NAME="François Alfonsi" AFFILIATION="Verts/ALE">
(FR) Κύριε Πρόεδρε, σε ό,τι αφορά την Ομάδα των Πρασίνων/Ευρωπαϊκή Ελεύθερη Συμμαχία, η πολιτική συνοχής βρίσκεται στον πυρήνα μίας από τις πλέον θεμελιώδεις πολιτικές της Ευρωπαϊκής Ένωσης: της αλληλεγγύης. " Ευρώπη γίνεται ισχυρότερη κάθε φορά που επιδεικνύεται αλληλεγγύη. Αυτό είναι το θεμελιώδες ζήτημα για εμάς.
<P>
" Ευρωπαϊκή Επιτροπή πρέπει κατά τη γνώμη μας να συμπεριλάβει τις ακόλουθες αρχές. Πρώτον, εφόσον η εδαφική συνοχή αποτελεί πολιτική προτεραιότητα, θα πρέπει επίσης να αποτελέσει και δημοσιονομική προτεραιότητα.
<P>
Δεύτερον, η περιφέρεια είναι το ενδεδειγμένο επίπεδο εταιρικής σχέσης για την περιφερειακή αναπτυξιακή πολιτική. Θεωρούμε απαράδεκτη την επανεθνικοποίηση αυτής της πολιτικής.
<P>
Τρίτον, η συνοχή θα πρέπει επίσης να χρησιμοποιηθεί για τη μείωση των πλέον σοβαρών οικονομικών και κοινωνικών ανισοτήτων εντός έκαστης εδαφικής επικράτειας προς όφελος των άπορων αστικών ή αγροτικών περιοχών που αντιμετωπίζουν δυσχέρειες ή που απολαμβάνουν πολύ λίγες υπηρεσίες εξαιτίας διαρθρωτικών εμποδίων, όπως ισχύει λόγου χάρη για τα νησιά.
<P>
Τέλος, η επιλεξιμότητα όλων των περιφερειών της ΕΕ ώστε να καθίστανται δικαιούχες της πολιτικής της συνοχής πρέπει να κρίνεται σε μεμονωμένη βάση, σύμφωνα βέβαια με το επίπεδο του πλούτου τους· η Ευρωπαϊκή Ένωση όμως πρέπει να μπορεί να συνεισφέρει κάθε φορά που διακυβεύονται οι πολιτικές συνοχής.
<SPEAKER ID="046" NAME="Cornelia Ernst" AFFILIATION="GUE/NGL">
(DE) Κύριε Πρόεδρε, αυτή είναι μία καίρια συζήτηση σχετικά με τον χαρακτήρα της Ευρωπαϊκής Ένωσης. " επιλογή είναι μεταξύ της αγοράς και της κοινωνικής πολιτικής. Οι τρέχουσες ιδέες της Επιτροπής σχετικά με το μέλλον της πολιτικής της συνοχής είναι απαράδεκτες. Τα διαρθρωτικά ταμεία πρέπει να ενισχυθούν και όχι να αποδυναμωθούν. " Ευρώπη πρέπει να πράξει περισσότερα και όχι λιγότερα για να ξεπεράσει τις οικονομικές και κοινωνικές διαφορές στον τομέα της ανάπτυξης. Θα ήθελα να δηλώσω απερίφραστα ότι η επανεθνικοποίηση ακόμη και τμημάτων της ισχύουσας πολιτικής συνοχής θα έχει σοβαρές επιπτώσεις στις μειονεκτούσες περιφέρειες, περιλαμβανομένων εκείνων της Γερμανίας και ιδιαίτερα της ανατολικής Γερμανίας. Μετά το τελευταίο στάδιο διεύρυνσης της Ευρωπαϊκής Ένωσης, έχουν οξυνθεί οι διαφορές μεταξύ των περιφερειών της Ένωσης.
<P>
Επιπλέον, θεωρώ σημαντικό να αναγνωριστούν ιδιαίτερα οι κοινωνικοοικονομικές απαιτήσεις στις περιφέρειες που υπερβαίνουν οριακά το ανώτατο όριο επιλεξιμότητας, ήτοι το 75% του μέσου κατά κεφαλήν ΑΕγχΠ της ΕΕ. " αιφνίδια κατάργηση των επιδοτήσεων μετά το 2013 θα έχει ολέθρια αποτελέσματα για τις εν λόγω περιφέρειες.
<P>
Βέβαια, είναι άκρως σημαντικό να αυξήσει η Ευρωπαϊκή Ένωση συγκεκριμένες επιδοτήσεις προς πόλεις, καθώς εκεί ακριβώς έγκειται το μείζον δυναμικό της οικονομίας και των δημοσιονομικών, διότι οι πόλεις επλήγησαν ιδιαίτερα από την κρίση.
<P>
Θα ήθελα να πω κάτι τελευταίο σχετικά με τις παραμεθόριες περιοχές. Ως μέλος του Κοινοβουλίου από την ανατολική Γερμανία, γνωρίζω ότι πρέπει να επενδύσουμε και να επιτύχουμε πολλά πράγματα εκεί. Με ανησυχεί πολύ το γεγονός ότι η Επιτροπή δεν θα μας υποστηρίξει σε αυτό.
<SPEAKER ID="047" NAME="Franz Obermayr" AFFILIATION="NI">
(DE) Κύριε Πρόεδρε, θα ακούσατε ενδεχομένως στο μεταξύ ότι υπάρχει μεγάλη ταραχή και ανησυχία μεταξύ των μελών της Επιτροπής Περιφερειακής Ανάπτυξης, διότι ένα υποτιθέμενο απόρρητο έγγραφο της Επιτροπής κυκλοφορεί από τον Οκτώβριο. Αυτό το έγγραφο περιέχει το σχέδιο μεταρρύθμισης του προϋπολογισμού για την περίοδο 2013-2020, το οποίο αντιπροσωπεύει στροφή 180 μοιρών στη δημοσιονομική πολιτική. " αρχική επικέντρωση του προϋπολογισμού στις περιφέρειες έχει αντικατασταθεί από μία τομεακή προσέγγιση.
<P>
Το νέο σχέδιο αποτελεί τεράστιο περιορισμό όσον αφορά τις αρχές της επικουρικότητας και της πολυεπίπεδης διακυβέρνησης, γεγονός που αντιβαίνει στη Συνθήκη της Λισαβόνας. Πιο συγκεκριμένα, το προσχέδιο περιλαμβάνει σχέδια για κατάργηση του Στόχου 2, με άλλα λόγια, της ανταγωνιστικότητας και της πολιτικής για την απασχόληση. Δεδομένου ότι υπάρχουν περιφέρειες του Στόχου 2 σε κάθε κράτος μέλος, αυτό δυστυχώς θα πλήξει τα δύο τρίτα όλων των περιφερειών της ΕΕ. " αιτιολόγηση αυτής της ατυχούς πρότασης γίνεται βάσει του γεγονότος ότι οι διαφορές μεταξύ των νέων -ή με άλλα λόγια, μελλοντικών- κρατών μελών και της δυτικής Ευρώπης σε εθνικό επίπεδο είναι τόσο μεγάλες, που απαιτείται μία νέα δημοσιονομική πολιτική. Υπό το πρίσμα της χρηματοπιστωτικής κρίσης, αυτό προτείνεται ως τρόπος τόνωσης της οικονομίας.
<P>
Θεωρώ προφανές ότι αυτή η πρόταση προκαταλαμβάνει την ενδεχόμενη ένταξη της Τουρκίας. Γνωρίζουμε ότι θα απαιτηθεί αυξημένη χρηματοδότηση και αυτός είναι ένας τρόπος σχεδιασμού για να διασφαλιστεί ότι θα είναι διαθέσιμα τεράστια χρηματικά ποσά που θα απαιτηθούν για την ένταξη.
<P>
Ωστόσο, θα ήθελα να πω με απόλυτη σαφήνεια ότι, σε περιφερειακό επίπεδο, η επιτυχία της πολιτικής της συνοχής βασίζεται στην εγγύτητά της προς τα τοπικά οικονομικά προβλήματα. Ως αποτέλεσμα, θα επενδυθούν χρήματα με συνετό και αποδοτικό τρόπο, όπως συνέβαινε μέχρι τώρα. Αν δεν συμπεριληφθεί η περιφερειακή συνιστώσα, δεν θα καταστεί δυνατό να θέσουμε ένα τέλος στην οικονομική κρίση.
<P>
Δεν πείστηκα από την απάντηση του κ. Barroso στην ανοικτή επιστολή της κ. Hübner, στην οποία η τελευταία εξέφραζε την ανησυχία της και, επομένως, αναμένω σύντομα συγκεκριμένη δήλωση.
<SPEAKER ID="048" NAME="Alain Cadec" AFFILIATION="PPE">
(FR) Κύριε Πρόεδρε, κυρίες και κύριοι, η Ομάδα μας υποστηρίζει σαφώς μία ισχυρή και επαρκώς χρηματοδοτούμενη πολιτική συνοχής που μπορεί να προαγάγει τη σύγκλιση των περιφερειών της Ευρώπης. Πιστεύουμε, μάλιστα, ότι για να είναι αποτελεσματική, αυτή η πολιτική πρέπει να μεταρρυθμιστεί και να ενισχυθεί. Εμείς, το Κοινοβούλιο και η Ευρωπαϊκή Επιτροπή, πρέπει να σχεδιάσουμε από κοινού αυτήν την πολιτική, με μέγιστη διαφάνεια.
<P>
Επικροτώ τη συγκρότηση ομάδας εργασίας για το μέλλον της πολιτικής της συνοχής από την Επιτροπή Περιφερειακής Ανάπτυξης του Ευρωπαϊκού Κοινοβουλίου. " διαβούλευση για τον προϋπολογισμό μετά το 2013 και οι μελλοντικοί στόχοι αυτής της πολιτικής πρέπει να συμπεριλάβουν όλους τους ενδιαφερόμενους παράγοντες: τα κράτη μέλη, τις περιφέρειες, την Ευρωπαϊκή Επιτροπή και το Κοινοβούλιο. Είναι αδιανόητο να αποδυναμωθούν ή και να καταργηθούν το περιφερειακό και το τοπικό επίπεδο, που δίνουν πλήρες νόημα σε αυτήν την πολιτική. Ιδιαίτερα σε σχέση με τη χρηματοδότηση, αντιμετωπίζουμε σήμερα μεγάλη αβεβαιότητα όσον αφορά το μέλλον αυτής της πολιτικής συνοχής. " ημερομηνία λήξης του τρέχοντος δημοσιονομικού πλαισίου είναι αβέβαιη, όπως αβέβαιη είναι και η έκταση της μεταρρύθμισης των δημοσιονομικών προοπτικών. Δεν πρέπει να λησμονείται η σημασία της διατήρησης της σταθερότητας στη χρηματοδότηση αυτής της πολιτικής. Είναι επίσης κρίσιμο να απορριφθεί κάθε ιδέα περί επανεθνικοποίησης της πολιτικής της συνοχής, αφού κάτι τέτοιο θα στερούσε από τις περιφέρειες την επιλογή του τρόπου με τον οποίο μοιράζονται μεταξύ τους τα διαρθρωτικά ταμεία και θα κατέστρεφε την περιφερειακή διάσταση αυτής της πολιτικής.
<P>
Προσβλέπουμε σε μία ξεκάθαρη προορατική στάση από την Επιτροπή όσον αφορά την εκπόνηση Λευκής Βίβλου για την εδαφική συνοχή, κύριε Επίτροπε. Όσον αφορά τη διανομή αυτών των πόρων, δεν θέλουμε εξισωτισμό αλλά χρηματοδοτική επινεμητική δικαιοσύνη· και την θέλουμε σε συνδυασμό με μία μορφή αρμονικής ανάπτυξης, η οποία θα βασίζεται σε ευρήματα και καταστάσεις που ποικίλλουν κατά τόπους. " πολιτική συνοχής δεν πρέπει να εστιάζει απλώς στις πλέον ενδεείς περιφέρειες· πρέπει να στοχεύει σε όλες τις περιφέρειες της Ευρώπης, περιλαμβανομένων των υπερπόντιων.
<P>
Είναι ζωτικής σημασίας για το Κοινοβούλιο να έχει σαφώς καθορισμένα τοπικά σημεία επαφής. Αυτό είναι το τίμημα -το μοναδικό τίμημα- για τη δίκαιη και αποτελεσματική κατανομή των ευρωπαϊκών διαρθρωτικών ταμείων.
<SPEAKER ID="049" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, κύριε Επίτροπε, κυρίες και κύριοι, καταρχάς θα ήθελα να απευθύνω χαιρετισμό προς όλες τις κοινωνικές οργανώσεις που παρίστανται στην Κοπεγχάγη, ευελπιστώντας σε μία θετική έκβαση για το μέλλον του πλανήτη και για το μέλλον της παγκόσμιας συνοχής.
<P>
Πρέπει να προασπίσουμε την πολιτική συνοχής ως κοινοτική πολιτική που αποτελεί προπύργιο έναντι των προσπαθειών επανεθνικοποίησης. Αυτό είναι αναγκαίο όχι μόνο λόγω του άμεσου αντικτύπου της στην ανάπτυξη της συνοχής σε όλες τις περιφέρειες και στα κράτη μέλη μας, αλλά και λόγω της προστιθέμενης αξίας της από πλευράς στρατηγικού σχεδιασμού, χρηματοδοτικής σταθερότητας και προβολής του ευρωπαϊκού εγχειρήματος.
<P>
Ταυτόχρονα, είναι σημαντικό να ληφθεί υπόψη ο ζωτικός ρόλος που διαδραματίζουν και πρέπει να διαδραματίζουν οι περιφέρειες στην πολιτική συνοχής. " αποκεντρωμένη διαχείριση και η χρηστή διακυβέρνηση σε διαφορετικά επίπεδα είναι κρίσιμα στοιχεία για την εξασφάλιση της επιτυχίας της περιφερειακής αναπτυξιακής πολιτικής.
<P>
" εγκαθίδρυση μηχανισμών μετάβασης, οι οποίοι προβλέπουν την ομαλή μετάβαση στις περιφέρειες και τις χώρες όπου περιορίζεται βαθμιαία η παρέμβαση στο πλαίσιο του λεγόμενου στόχου σύγκλισης και του Ταμείου Συνοχής, αποτελεί, κατ' εμέ, άλλο ένα θέμα ανησυχίας. Το ίδιο ισχύει για τις ευρωπαϊκές περιφέρειες που έχουν να αντιμετωπίσουν φυσικές δυσκολίες, περιλαμβανομένων των ιδιαιτεροτήτων των μεθοριακών περιοχών.
<SPEAKER ID="050" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, είμαστε εξαιρετικά ανήσυχοι καθώς διαπιστώνουμε όλες τις εξελίξεις που αφορούν τη μεταρρύθμιση του προϋπολογισμού, ιδιαίτερα σε σχέση με τη διαρθρωτική πολιτική και την πολιτική συνοχής.
<P>
Σε μία κρίση που σηματοδοτείται από τεράστιες κοινωνικές ανισότητες και περιφερειακές ασυμμετρίες, η διαρθρωτική πολιτική και η πολιτική συνοχής αποτελούν βασικό παράγοντα αποτελεσματικής οικονομικής και κοινωνικής συνοχής. Αυτό σημαίνει διατήρηση αυστηρά καθορισμένων στόχων στον εν λόγω τομέα και αποτροπή οιασδήποτε προσπάθειας εθνικοποίησης του κόστους των κοινοτικών πολιτικών τόσο στη γεωργία όσο και στην αλιεία, γεγονός που θα έβλαπτε τις λιγότερο ανεπτυγμένες χώρες και περιφέρειες, καθώς και τις εξόχως απόκεντρες περιφέρειες.
<P>
Ωστόσο, υπάρχουν διάφορες ενδείξεις ότι γίνονται κινήσεις για την περαιτέρω υπονόμευση της έννοιας της συνοχής, είτε επιχειρώντας να την αναγκάσουμε να συμπεριλάβει και να χρηματοδοτήσει κάθε είδους δράσεις και παράγοντες που δεν έχουν καμία σχέση με στόχους συνοχής -ιδιαίτερα τη στρατηγική της Ευρωπαϊκής Ένωσης για το 2020 και την πολιτική για την κλιματική αλλαγή- είτε αλλάζοντας τα κριτήρια επιλεξιμότητας και διαχείρισης. " παρούσα συζήτηση για την πολιτική συνοχής μετά το 2013 είναι επομένως λίαν αναγκαία. Προσδοκούμε να εξασφαλίσουμε σαφείς απαντήσεις προς επίρρωση μίας γνήσιας οικονομικής και κοινωνικής πολιτικής της συνοχής.
<SPEAKER ID="051" NAME="Nuno Teixeira" AFFILIATION="PPE">
(PT) Κύριε Πρόεδρε, κύριε Επίτροπε, κυρίες και κύριοι, χρειαζόμαστε επειγόντως μία συζήτηση για τον προϋπολογισμό της Κοινότητας και τον τρόπο με τον οποίο θα βελτιώσουμε τη βιωσιμότητα και την διαφάνειά του στο μέλλον. Το δημοσιονομικό πλαίσιο για την περίοδο μετά το 2013 πρέπει να οικοδομηθεί με βάση την αλληλεγγύη και την εδαφική συνοχή. Αυτές είναι κρίσιμες αξίες για περιφέρειες όπως η Μαδέιρα, οι οποίες αντιμετωπίζουν μόνιμες δυσχέρειες και απαιτούν, επομένως, σταθερή στήριξη.
<P>
Θα ήθελα να μοιραστώ μαζί σας μερικές ιδέες που πιστεύω ότι θα πρέπει να είναι πάντοτε παρούσες, όταν εξετάζουμε και διαμορφώνουμε την πολιτική συνοχής μας. " Επιτροπή έχει αναφέρει επανειλημμένως ορισμένες πτυχές που πιστεύω ότι είναι ουσιώδεις, όπως η ανάγκη να καταστεί αυτή η πολιτική πιο ευέλικτη, απλούστερη, αποδοτικότερη και πιο προσανατολισμένη στην επίτευξη αποτελεσμάτων όσον αφορά τον καθορισμό και την υλοποίησή της. Υπάρχουν, ωστόσο, ζητήματα που μου προκαλούν ορισμένες ανησυχίες, ιδίως ως προς τις ανάγκες των εξόχως απόκεντρων περιφερειών. Θα ήθελα να κάνω τρεις σύντομες παρατηρήσεις επί αυτού του θέματος.
<P>
Πρώτον, η ισχύουσα περιφερειακή προσέγγιση πρέπει να επικρατήσει έναντι εναλλακτικών κριτηρίων, όπως οι τομείς προστιθέμενης αξίας. Μία τέτοια αλλαγή ενδέχεται να υπονομεύσει τον Στόχο 2, που επί του παρόντος ωφελεί περί τα δύο τρίτα των ευρωπαϊκών περιφερειών, ενώ παράλληλα είναι δυνητικά αντιπαραγωγική σε περιφέρειες με πολύ ιδιαίτερα οικονομικά χαρακτηριστικά και ανταγωνιστικά πλεονεκτήματα.
<P>
Δεύτερον, πιστεύω ότι είναι ζωτικής σημασίας να διατηρήσουμε το κριτήριο εγγύτητας στην πολιτική συνοχής. Θα πρέπει να δοθεί προτεραιότητα στην κατανομή και διαχείριση των διαρθρωτικών ταμείων από περιφερειακή σκοπιά και όχι από εθνική ή ακόμα και συγκεντρωτική ευρωπαϊκή σκοπιά.
<P>
Σε ό,τι αφορά το τρίτο και τελικό σημείο, που είναι όμως εξίσου σημαντικό, θα ήθελα να επισημάνω το άρθρο 349 της Συνθήκης της Λισαβόνας, το οποίο προβλέπει ειδική μεταχείριση των εξόχως απόκεντρων περιφερειών όσον αφορά την πρόσβαση στα διαρθρωτικά ταμεία, ακριβώς λόγω της οικονομικής και κοινωνικής τους κατάστασης, η οποία επιδεινώνεται από σταθερούς και μοναδικούς περιορισμούς και χαρακτηριστικά, που φανερώνονται μέσω των μόνιμων δυσχερειών τους και, επομένως, απαιτούν τη μόνιμη βοήθεια που επιδιώκεται.
<SPEAKER ID="052" NAME="Wojciech Michał Olejniczak" AFFILIATION="S&amp;D">
(PL) Κύριε Πρόεδρε, η πολιτική συνοχής συμβάλλει σήμερα στην ανάπτυξη των οδικών και σιδηροδρομικών υποδομών, κυρίως στα νέα κράτη μέλη. Χάρη στην πολιτική αυτή, δημιουργήθηκαν πολλές νέες θέσεις εργασίας και αναμφίβολα θα δημιουργηθούν περισσότερες στα αμέσως επόμενα χρόνια. Οι επενδύσεις που αφορούν την περιβαλλοντική προστασία είναι επίσης άκρως σημαντικές.
<P>
Κατά την αποτίμηση της πολιτικής συνοχής και της αποτελεσματικότητάς της μέχρι σήμερα, αξίζει να απαντήσουμε σε ένα βασικό ερώτημα: τι θα συμβεί μετά το 2013; Το Ευρωπαϊκό Κοινοβούλιο θα πρέπει να δηλώσει σαφώς ότι δεν υπάρχει συμβιβαστική λύση όσον αφορά τον εξορθολογισμό της πολιτικής συνοχής. Μετά το 2013, μαζί με τις παραδοσιακές δραστηριότητες και τους μηχανισμούς της, η πολιτική συνοχής θα πρέπει να υποστηρίξει την έρευνα, την επιστήμη, την ανάπτυξη, την καινοτομία, τη δημιουργία θέσεων εργασίας και την καταπολέμηση της υπερθέρμανσης του πλανήτη. " πολιτική συνοχής θα πρέπει επίσης να συμπεριλάβει σε μεγαλύτερο βαθμό τις αγροτικές περιοχές. Είναι σημαντικό η υλοποίηση της πολιτικής της συνοχής να βασίζεται στις περιφέρειες και στις μακροπεριφέρειες.
<SPEAKER ID="053" NAME="Tamás Deutsch" AFFILIATION="PPE">
(HU) Κύριε Πρόεδρε, κυρίες και κύριοι, θα ήθελα να αναφερθώ εν συντομία σε τρία ζητήματα: τα ίσα δικαιώματα και το ισότιμο καθεστώς, η μυστικότητα και, τελευταίο αλλά εξίσου σημαντικό, τη σημασία της αγροτικής ανάπτυξης. Είκοσι χρόνια μετά την κατάρρευση του Τείχους του Βερολίνου και 20 χρόνια αφότου ο συνάδελφός μας, ο László Tőkés, έσπασε το τείχος της σιωπής κατά την έναρξη της ρουμανικής επανάστασης στο Temesvár (Timişoara) της Τρανσυλβανίας, έχει λεχθεί επανειλημμένα ότι τον 21ο αιώνα δεν διαθέτουμε πλέον παλαιά και νέα κράτη μέλη στην Ευρωπαϊκή Ένωση, αλλά μία ενιαία Ευρωπαϊκή Ένωση. Συμφωνώ απολύτως με αυτήν τη δήλωση που είναι βεβαίως πολύ γενική, θεωρώ όμως πως είναι σημαντικό ότι, όχι μόνο φαίνεται ως τμήμα ενδεικτικών αποφάσεων, αλλά εμφανίζεται επίσης στην καθημερινή εφαρμογή της πολιτικής της συνοχής, μίας από τις πλέον σημαντικές κοινές πολιτικές της Ευρωπαϊκής Ένωσης.
<P>
Αν τα κράτη μέλη της Ευρωπαϊκής Ένωσης χαίρουν ίσων δικαιωμάτων και ισότιμου καθεστώτος, είναι αδιανόητο να πρέπει να μεταρρυθμιστεί η πολιτική συνοχής κατά τέτοιον τρόπο ώστε τα κράτη μέλη της Ευρωπαϊκής Ένωσης που εντάχθηκαν το 2004 και το 2007 να ζημιωθούν από τη νέα πολιτικής συνοχής. Μία τέτοια μεταρρύθμιση είναι απλώς αδιανόητη. " δεύτερη επισήμανσή μου αφορά τη μυστικότητα. Πρόκειται για μία γελοία κατάσταση, όπου η Ευρωπαϊκή Επιτροπή είτε προβαίνει σε μερικές ανούσιες δηλώσεις σχετικά με το μέλλον της πολιτικής της συνοχής, είτε δεν λέει απολύτως τίποτα επί του θέματος. Ως βουλευτής του ΕΚ και μέλος της αρμόδιας επιτροπής του Ευρωπαϊκού Κοινοβουλίου, περιμένω από την Ευρωπαϊκή Επιτροπή να υιοθετήσει σαφή, αναμφίλεκτη θέση για τα θέματα αυτά.
<P>
Τελευταίο αλλά εξίσου σημαντικό, είναι το θέμα της αγροτικής ανάπτυξης στο οποίο θέλω να αναφερθώ. Πιστεύω ακράδαντα ότι η αγροτική ανάπτυξη πρέπει να συνεχίσει να αποτελεί κρίσιμη πτυχή της πολιτικής της συνοχής. Κατάλληλοι πόροι πρέπει να διατεθούν στην αγροτική αναπτυξιακή πολιτική. Με βάση την τεχνική θέση που ενέκρινε το Ευρωπαϊκό Συμβούλιο Δήμων και Περιφερειών, νομίζω ότι είναι σημαντικό να εξετάσουμε τη δυνατότητα ένταξης της πολιτικής για την αγροτική ανάπτυξη στην πολιτική συνοχής μετά το 2013.
<SPEAKER ID="054" NAME="Luís Paulo Alves" AFFILIATION="S&amp;D">
(PT) " πολιτική συνοχής είναι το κύριο μέσο της Ευρωπαϊκής Ένωσης για να διασφαλιστεί ότι όλοι οι ευρωπαίοι πολίτες έχουν ίσες ευκαιρίες επιτυχίας, ανεξαρτήτως του τόπου διαμονής τους. Συμβάλλει αποφασιστικά στη δημιουργία του αισθήματος του "ανήκειν" και αποτελεί μία από τις πλέον επιτυχημένες και αποτελεσματικές ευρωπαϊκές αναπτυξιακές πολιτικές.
<P>
Κύριε Επίτροπε, δεν μπορώ να κρύψω την ανησυχία μου για το περιβόητο, πλέον, ανεπίσημο έγγραφο και τις προτάσεις του. Δεν αποδεχόμαστε την επανεθνικοποίηση της πολιτικής της συνοχής, που στην πράξη θα τερματιζόταν αν η αποτελεσματικότητά της εξαρτιόταν από τον πλούτο κάθε κράτους μέλους. Ελπίζω ειλικρινά ότι η Επιτροπή θα εγκαταλείψει αυτήν την οδό οριστικά.
<P>
Όπως γνωρίζετε, κύριε Επίτροπε, το νέο άρθρο 349 της Συνθήκης υπογραμμίζει την ανάγκη της προσαρμογής των ευρωπαϊκών πολιτικών στα ειδικά χαρακτηριστικά των εξόχως απόκεντρων περιφερειών, ιδιαίτερα δε του μετριασμού των αδυναμιών τους, αλλά και της ορθής αξιοποίησης του δυναμικού τους. Τι ιδέες μπορείτε να μας δώσετε σε σχέση με τη μελλοντική στρατηγική για τις εξόχως απόκεντρες περιφέρειες την οποία αναμένεται να δημοσιεύσει η Επιτροπή το 2010;
<SPEAKER ID="055" NAME="Seán Kelly" AFFILIATION="PPE">
(EN) Κύριε Πρόεδρε, όπως οι συνάδελφοί μου, ανησυχώ και εγώ για κάποιες από τις τάσεις που σκιαγραφούνται στο εσωτερικό έγγραφο που, όπως είθισται να συμβαίνει με οτιδήποτε μεγαλεπήβολο, διέρρευσε πρόσφατα. Ο τομέας που μου προκαλεί τη μέγιστη ανησυχία είναι η πρόταση για άρση της παραχώρησης προτεραιότητας στους στόχους της ανταγωνιστικότητας.
<P>
Αυτοί οι στόχοι ανταγωνιστικότητας υπήρξαν ζωτικής σημασίας για τη δημιουργία αγροτικής και περιφερειακής ανάπτυξης - ιδιαίτερα των τεχνολογικών πάρκων, τα οποία συνέβαλαν στην ώθηση της έξυπνης οικονομίας και τα οποία θα μας είναι ακόμα πιο χρήσιμα στο μέλλον.
<P>
Συνέβαλαν επίσης στη συνοχή εντός όσο και μεταξύ των περιφερειών. Νομίζω ότι είναι πολύ σημαντικό να κατανοήσουμε ότι υπάρχουν τεράστια χάσματα φτώχειας εντός των περιφερειών. Αυτό δεν αναγνωρίζεται πάντοτε και πιστεύω ιδιαίτερα ότι το κριτήριο αποτίμησης όλων των στοιχείων με βάση το εθνικό ΑΕγχΠ αποτελεί εσφαλμένη μέτρηση. Θα έπρεπε να στηρίζεται περισσότερο στην αγοραστική δύναμη και οπωσδήποτε η αγοραστική δύναμη εντός μερικών περιφερειών είναι πολύ χαμηλότερη σε σύγκριση με τον εθνικό μέσο όρο.
<P>
Ελπίζω ότι αυτά τα πράγματα θα αναλυθούν στην προσεχή Λευκή Βίβλο, καθώς και οι ευκαιρίες που υπάρχουν για συνέργειες μεταξύ έρευνας, καινοτομίας και περιφερειακής ανάπτυξης.
<P>
Όπως ο συνάδελφός μου, ανησυχώ και εγώ για την πολιτική αγροτικής ανάπτυξης -αν και όχι ως μέρος της πολιτικής της συνοχής, αλλά περισσότερο υπό το πρίσμα της εναρμόνισής της με την ΚΓΠ-, την ίδια όμως στιγμή, είναι απολύτως ζωτικής σημασίας να μην συμπιέζεται ανάμεσα στις όποιες άλλες μελλοντικές προτάσεις, διότι η αγροτική ανάπτυξη, και ιδιαίτερα τα οικογενειακά αγροκτήματα, είναι ζωτικής σημασίας για την κοινωνική υποδομή της κοινωνίας.
<P>
Τέλος, θέλω μόνο να πω ότι πρέπει να γίνουν περισσότερα για την καταπολέμηση της απάτης. Γνωρίζω ότι σημειώθηκαν βελτιώσεις τα τελευταία χρόνια, πρέπει όμως να διασφαλίσουμε ότι τα χρήματα που δίνονται από την ΕΕ πηγαίνουν εκεί όπου υποτίθεται ότι πρέπει να πηγαίνουν, ούτως ώστε να μπορούμε να παρέχουμε καλύτερες ευκαιρίες για τους ανθρώπους σε ολόκληρη την Ευρωπαϊκή Ένωση.
<SPEAKER ID="056" NAME="Elżbieta Katarzyna Łukacijewska" AFFILIATION="PPE">
(PL) Κύριε Πρόεδρε, η Podkarpacie -η περιφέρεια που εκπροσωπώ- είναι μία περιφέρεια με υπέροχους, φιλόδοξους, σκληρά εργαζόμενους ανθρώπους, Μία περιοχή όπου λειτουργούν πολλές δραστήριες επιχειρήσεις. Εμφανίζονται νέες πρωτοβουλίες, όπως η "Κοιλάδα της Αεροπορίας", ταυτόχρονα, όμως. η Podkarpacie είναι μία από τις ελάχιστα ανεπτυγμένες περιφέρειες στην Ευρωπαϊκή Ένωση. Τα προβλήματά μας δεν είναι αποτέλεσμα της ελλιπούς βούλησης, αλλά διαρθρωτικών περιορισμών και περιορισμών στις υποδομές, τους οποίους επιχειρούμε να εξαλείψουμε με τη βοήθεια ποικίλων προγραμμάτων. Θα ήθελα να υπογραμμίσω ότι, στο πλαίσιο των προσπαθειών μας, δεν ζητούμε ελεημοσύνη, αλλά υποστήριξη για τις πρωτοβουλίες μας. Και εμείς θέλουμε να ενισχυθεί η ανταγωνιστικότητα της ευρωπαϊκής οικονομίας και θέλουμε λύσεις που συμβάλλουν στην προστασία του κλίματός μας.
<P>
Ωστόσο, θέλουμε επίσης η αλλαγή στην προτεραιότητα της χρηματοδότησης να είναι σταδιακή και όχι αιφνίδια, διότι αυτό θα σήμαινε ότι αφήνουμε τις ασθενέστερες περιοχές να φροντίσουν μόνες τους τον εαυτό τους. Είναι πολύ σημαντικό να πραγματοποιηθεί η πολιτική συνοχής από τις περιφέρειες, διότι αυτή η λύση αποδίδει τα καλύτερα αποτελέσματα. Θα ήθελα επίσης να επισημάνω ότι η πολιτική συνοχής κομίζει ένα πολύ σημαντικό μήνυμα για τους πολίτες. Δείχνει ότι η Ευρώπη είναι ενωμένη και ότι αξίζει η συμμετοχή σε αυτό το εξαιρετικό εγχείρημα.
<SPEAKER ID="057" NAME="Sabine Verheyen" AFFILIATION="PPE">
(DE) Κύριε Πρόεδρε, η περιφερειακή διαρθρωτική χρηματοδότηση αποτελεί σημαντικό μέσο για την ευρωπαϊκή ολοκλήρωση και ιδιαίτερα η χρηματοδότηση του Στόχου 2 θεωρήθηκε στο παρελθόν μοχλός τοπικής διαρθρωτικής και οικονομικής ανάπτυξης από τους πολίτες πολλών περιφερειών. Συνιστά σημαντικό μέσο διαχείρισης διαρθρωτικών αλλαγών στις περιφέρειες και στις αυτοδιοικητικές περιοχές.
<P>
Αυτό επιτρέπει στους πολίτες να βιώνουν την Ευρώπη από πρώτο χέρι, διότι η χρηματοδότηση έχει τοπικό αντίκτυπο. Ωστόσο, χρειαζόμαστε απλούστερες, σαφέστερες και πιο διαφανείς δομές και καλύτερους ελέγχους στους πόρους συνοχής, ούτως ώστε τα χρήματα να χρησιμοποιούνται με βιώσιμο και αποδοτικό τρόπο. " συνοχή ή η σύγκλιση της κοινωνικής και οικονομικής ανάπτυξης είναι μείζων στόχος της ΕΕ και, επομένως, είναι σημαντικό να ενισχυθεί ως μέσο στο μέλλον και όχι να αποδυναμωθεί.
<P>
" πολιτική συνοχής στην Ευρώπη χρειάζεται μεγαλύτερη σαφήνεια, μεγαλύτερη διαφάνεια και μεγαλύτερη αποδοτικότητα. Το κάθε κράτος μέλος πρέπει να αναλάβει επίσης μεγαλύτερη ευθύνη στον εν λόγω τομέα. Αυτός είναι ο λόγος για τον οποίο κρίνεται σημαντική η διατήρηση του συστήματος της προσθετικότητας στη χρηματοδότηση. Δεν θέλουμε την επανεθνικοποίηση της διαρθρωτικής χρηματοδότησης. Επομένως, θα ήθελα να ζητήσω από την Επιτροπή να ικανοποιήσει αυτά τα αιτήματα στο πλαίσιο των κριτηρίων χρηματοδότησης για το 2013.
<SPEAKER ID="058" NAME="Derek Vaughan" AFFILIATION="S&amp;D">
(EN) Κύριε Πρόεδρε, η Ουαλία είναι πιθανόν η πλέον θετικά διακείμενη προς την Ευρώπη περιοχή στο "νωμένο Βασίλειο και ο λόγος για τον οποίο συμβαίνει αυτό είναι ότι κάθε κοινότητα, σχεδόν κάθε άτομο και πολλές οργανώσεις επωφελούνται από την ευρωπαϊκή χρηματοδότηση, προγενέστερα στο πλαίσιο του Στόχου 1 και τώρα στο πλαίσιο της χρηματοδότησης της σύγκλισης.
<P>
Συνεπώς, η ενδεχόμενη προώθηση των προτάσεων που έχει υποβάλει η Επιτροπή θα έχει τεράστιες πολιτικές συνέπειες σε περιοχές όπως η Ουαλία. Θα έχει, επίσης, τεράστιες οικονομικές, δημοσιονομικές και κοινωνικές επιπτώσεις για τις άμεσα εμπλεκόμενες περιοχές.
<P>
Ως εκ τούτου, θεωρώ απολύτως ζωτικής σημασίας όλα τα μέλη του Ευρωπαϊκού Κοινοβουλίου να παρωθήσουν την Επιτροπή να παρουσιάσει προτάσεις που να είναι αποδεκτές σε εμάς -και με αυτό εννοώ προτάσεις που θα επιτρέπουν σε κάθε επιλέξιμη περιφέρεια σε ολόκληρη την Ευρώπη να έχει πρόσβαση στα διαρθρωτικά ταμεία- καθώς και να διασφαλίσουν ότι θα οριστεί κάποια μεταβατική περίοδος στο μέλλον και για τις περιφέρειες που θα πάψουν να είναι επιλέξιμες για χρηματοδότηση της σύγκλισης μετά το 2013.
<SPEAKER ID="059" NAME="Πρόεδρος">
Λοιπόν, κύριε Gollnisch, επιτέλους φθάσατε. Θα σας δώσω τον λόγο, αλλά έχετε στη διάθεσή σας μόνο ένα λεπτό.
<SPEAKER ID="060" NAME="Bruno Gollnisch" AFFILIATION="NI">
(FR) Κύριε Πρόεδρε, άκουσα πολύ προσεκτικά, μία προς μία, όλες τις ομιλίες των συναδέλφων βουλευτών του ΕΚ. Νομίζω ότι δύο κύρια σημεία αναδείχθηκαν από αυτές τις παρεμβάσεις. Το πρώτο είναι η μυστικότητα που περιβάλλει το μυστηριώδες "ανεπίσημο έγγραφο" και αυτός είναι ο λόγος για τον οποίο προσμένουμε με αγωνία τις εξηγήσεις της Επιτροπής.
<P>
Το δεύτερο είναι αυτή η μάλλον παράξενη θέση, σύμφωνα με την οποία η πολιτική εδαφικής συνοχής προφανώς επαναπροσδιορίζεται με βάση εντελώς νέες προτεραιότητες, οι οποίες φαίνεται να έχουν ελάχιστα κοινά σημεία με την ίδια τη συνοχή. Αναφέρομαι ιδιαίτερα στο ζήτημα της εξωτερικής πολιτικής που, όπως όλοι γνωρίζουμε, αποτελεί μεν προτεραιότητα για τον Ύπατο Εκπρόσωπο, αλλά προφανώς όχι στον εν λόγω τομέα.
<P>
Σε ό,τι αφορά την κοινή γεωργική πολιτική, δυστυχώς αυτή θυσιάστηκε σε μεγάλο βαθμό στις δυνάμεις της αγοράς. Συνεπώς, πιστεύουμε ότι θα ήταν εξαιρετικά χρήσιμο αν η Επιτροπή μπορούσε να μας δώσει μία πολύ σαφέστερη ιδέα σχετικά με τους στόχους της από εδώ και στο εξής. Τέλος, έχω την αίσθηση ότι η υπερθέρμανση του πλανήτη δεν εμπίπτει το πεδίο της πολιτικής συνοχής.
<SPEAKER ID="061" NAME="Alfredo Pallone" AFFILIATION="PPE">
(IT) Κύριε Πρόεδρε, κυρίες και κύριοι, συμμερίζομαι τις ανησυχίες πολλών συναδέλφων μου. Πιστεύω ακράδαντα ότι η ενδεχόμενη επάνοδος του ΑΕγχΠ σε οριακά θετικούς ρυθμούς μεγέθυνσης, όπως οι ρυθμοί που προβλέπονται για το 2010, δεν θα σηματοδοτήσει το τέρμα της οικονομικής κρίσης που βιώνουμε. Θα καταφέρουμε να την θεωρήσουμε πραγματικά λήξασα μόνο όταν η απασχόληση επανέλθει στα επίπεδα πριν από την κρίση. Σύμφωνα με τις πλέον αισιόδοξες εκτιμήσεις, αυτό θα συμβεί κάπου μέσα στο 2010.
<P>
Σε αυτό το πλαίσιο, είναι απαραίτητη η εφαρμογή μίας πολιτικής επενδύσεων και είναι ζωτικής σημασίας από στρατηγική άποψη η διατήρηση του Στόχου 2, ή κάποιου παρόμοιου, αφού συνιστά αποτελεσματικό μέσο για να βοηθήσουμε τις περιφέρειές μας να υπερβούν την κρίση. " διατήρηση του Στόχου 2 είναι προς το συμφέρον της Ιταλίας και πολλών άλλων ευρωπαϊκών χωρών, δεδομένου ότι εκπληρώνει μία ουσιώδη ανάγκη: την ανάπτυξη υστερουσών περιφερειών και την ενίσχυση της ανταγωνιστικότητας των πλέον ανεπτυγμένων περιφερειών.
<P>
Λαμβάνοντας υπόψη αυτά τα επιχειρήματα, κύριε Επίτροπε, κύριε Πρόεδρε, δεν πιστεύετε ότι η εκ μέρους σας εγκατάλειψη είναι άκρως επιζήμια για τις περιφέρειες της Ιταλίας, της Ευρώπης και της Μεσογείου, καθώς και άλλων χωρών;
<SPEAKER ID="062" NAME="Evelyn Regner" AFFILIATION="S&amp;D">
(DE) Κύριε Πρόεδρε, όλοι ή τουλάχιστον οι περισσότεροι ομιλητές αναφέρονται στο ευρωπαϊκό κοινωνικό μοντέλο, αυτό όμως δεν αντανακλάται επαρκώς στον προϋπολογισμό της ΕΕ ή στην πολιτική συνοχής. Συνεπώς, θα ήθελα να δω ένα ανεξάρτητο Ευρωπαϊκό Κοινωνικό Ταμείο (ΕΚΤ) που θα είναι ξεχωριστό από την ευρωπαϊκή διαρθρωτική πολιτική. Θα πρέπει να διατεθεί περισσότερη χρηματοδότηση στο ΕΚΤ και θα πρέπει να καταστεί πιο ευέλικτο. Θα πρέπει επίσης να είναι δυνατή η αύξηση της διαθέσιμης χρηματοδότησης κατά την επταετή περίοδο χρηματοδότησης.
<P>
Ο διαχωρισμός του κοινωνικού ταμείου από τη διαρθρωτική πολιτική θα καταστήσει δυνατή την εξασφάλιση επαρκούς χρηματοδότησης για τις περιφέρειες που δεν είναι οικονομικά υποανάπτυκτες και έχουν, επομένως, αγνοηθεί σε μεγάλο βαθμό από την πολιτική που διέπει τα διαρθρωτικά ταμεία της ΕΕ. Το Ευρωπαϊκό Κοινωνικό Ταμείο πρέπει, συνεπώς, να χρησιμοποιηθεί πιο αποτελεσματικά για την καταπολέμηση των προβλημάτων στην αγορά εργασίας, όπως τα υψηλά επίπεδα ανεργίας, τα χαμηλά ποσοστά απασχόλησης των γυναικών, ο πολύ μεγάλος αριθμός μαθητών που εγκαταλείπουν πρόωρα το σχολείο και τα χαμηλά επίπεδα περαιτέρω εκπαίδευσης.
<SPEAKER ID="063" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Πρόεδρε, θεωρώ πολύ σημαντική την απόφαση της κοινοβουλευτικής μας επιτροπής γι' αυτήν τη συζήτηση σήμερα, η οποία αποδεικνύεται και πολύ ενδιαφέρουσα, αφού τέθηκαν τόσα ζητήματα, διαστάσεις πολύ σημαντικές, που αφορούν όχι μόνο μία αποτελεσματική πολιτική συνοχής μετά το 2013 αλλά και το χαρακτήρα της Ευρωπαϊκής Ένωσης.
<P>
Θα ήθελα να επισημάνω ότι η συζήτηση αυτή, ο προβληματισμός αυτός, διατυπώνεται σε μία πολύ ιδιαίτερη περίοδο της Ευρωπαϊκής Ένωσης: Απ' τη μία μεριά έχουμε ένα θετικό βήμα προς την ολοκλήρωσή της με τη Συνθήκη της Λισαβόνας, από την άλλη πλευρά βιώνουμε ακόμη τις συνέπειες μίας πρωτοφανούς χρηματοπιστωτικής διεθνούς κρίσης, όπου όλοι αντιληφθήκαμε πόση σημασία έχει η αλληλεγγύη της Ευρωπαϊκής Ένωσης για την υποστήριξη της εσωτερικής αγοράς και της σύγκλισης.
<P>
Θα ήθελα και εγώ να ρωτήσω την Ευρωπαϊκή Επιτροπή για δύο θέματα που απασχολούν το Ευρωπαϊκό Κοινοβούλιο, συμμεριζόμενη τον προβληματισμό των συναδέλφων: Πρώτον, αν στους σχεδιασμούς σας για καινοτόμες προτάσεις, τις οποίες θα δεχθούμε ευχαρίστως, υπάρχει διάθεση επανεθνικοποίησης της κοινοτικής πολιτικής συνοχής και, δεύτερον, ποιο το μέλλον του στόχου 2, γιατί είναι πραγματικά αυτό που χρειάζεται για την ανταγωνιστικότητα όχι μόνο ορισμένων περιοχών αλλά τελικά του συνόλου της ευρωπαϊκής αγοράς.
<SPEAKER ID="064" NAME="Karin Kadenbach" AFFILIATION="S&amp;D">
(DE) Κύριε Πρόεδρε, πιστεύω ότι το έργο του Κοινοβουλίου και της Ευρωπαϊκής Ένωσης είναι να καθορίσει τις βασικές προϋποθέσεις που θα επιτρέψουν στους πολίτες από όλα τα κράτη μέλη να διαθέτουν τη μέγιστη δυνατή ποιότητα ζωής στις περιφέρειες διαμονής τους. Ωστόσο, αυτές οι προϋποθέσεις διαφέρουν σημαντικά σε ολόκληρη την Ευρώπη. Αυτός είναι ο λόγος για τον οποίο χρειαζόμαστε μία ισχυρή και επαρκώς χρηματοδοτούμενη πολιτική συνοχής.
<P>
Πρέπει να απορρίψουμε σθεναρά κάθε πρόταση που συνεπάγεται την εγκατάλειψη της πορείας που έχουμε επιλέξει, και σήμερα μάθαμε ότι έχουν γίνει κάποιες τέτοιες προτάσεις. Δεν χρειαζόμαστε επανεθνικοποίηση. Χρειαζόμαστε χρηματοδοτικά μέσα για όλες τις ευρωπαϊκές περιφέρειες, συμπεριλαμβανομένων εκείνων που βρίσκονται σε μειονεκτική θέση και εκείνων που διαθέτουν ήδη υψηλά επίπεδα ανάπτυξης. Δεν πρέπει να θέσουμε σε κίνδυνο όσα έχουν ήδη επιτευχθεί.
<P>
Χρειαζόμαστε ένα διαφανές σύστημα επιδοτήσεων, το οποίο θα επιτρέπει εύκολη πρόσβαση στη χρηματοδότηση, αλλά και θα διασφαλίζει ότι τα χρήματα χρησιμοποιούνται με σωστό και αποδοτικό τρόπο. Πρέπει να σκεφτόμαστε σε ευρωπαϊκό επίπεδο, αλλά να ενεργούμε σε περιφερειακό.
<SPEAKER ID="065" NAME="Iosif Matula" AFFILIATION="PPE">
(RO) Θεωρώ ιδιαίτερα χρήσιμη αυτήν τη συζήτηση για το μέλλον της πολιτικής της συνοχής μετά το 2013. Στις μέρες μας, ιδίως, κατά τη διάρκεια αυτής της κρίσης, οι διαφορές μεταξύ των επιπέδων ανάπτυξης στις διάφορες περιφέρειες της Ευρώπης είναι ουσιαστικές και εξακολουθούν να οξύνονται.
<P>
Οι τοπικές περιφέρειες στην Ευρώπη πρέπει να συνεχίσουν την πολιτική συνοχής, προκειμένου να επιτύχουν τους προτεινόμενους στόχους. Οι αποκλίσεις μεταξύ των διαφόρων περιφερειών πρέπει να μειωθούν με ταχύτερο ρυθμό, χωρίς καθυστέρηση. " συμμετοχή των περιφερειακών και τοπικών επιπέδων διακυβέρνησης πρέπει να ενισχυθεί οπωσδήποτε, χωρίς όμως αυτές οι περιφέρειες να νιώθουν κατ' ανάγκην ότι λησμονούνται και εγκαταλείπονται σταδιακά.
<P>
Πολλές χώρες στην Ευρωπαϊκή Ένωση βασίζουν επίσης τις αναπτυξιακές τους προσπάθειες και την εθνική οικονομική τους πολιτική στους στόχους της πολιτικής της συνοχής. " χώρα μου, η Ρουμανία, θεωρεί εξίσου ότι θα ήταν ιδιαίτερα χρήσιμο να συνεχίσουμε την τρέχουσα πολιτική συνοχής και μετά το 2013, συνδυάζοντας προσπάθειες και εθνικούς πόρους με εκείνους που προσφέρονται από τα διαρθρωτικά ταμεία και τις χρηματοδοτήσεις σε περιφερειακό επίπεδο.
<SPEAKER ID="066" NAME="Αντιγόνη Παπαδοπούλου" AFFILIATION="S&amp;D">
Κύριε Πρόεδρε, θα συμφωνήσω πως η περιφερειακή πολιτική είναι κινητήριος μοχλός για καλύτερη κοινοτική συνοχή και αλληλεγγύη. " παρούσα διεθνής οικονομική κρίση έχει δείξει τα δόντια της. Προκάλεσε αρκετές ανισότητες και πιέσεις, ιδιαίτερα σε ευπαθείς ομάδες. Αύξησε την ανεργία, τις ανισότητες και την κοινωνική αναστάτωση σε επίπεδο εθνικό και περιφερειακό.
<P>
" παρούσα διεθνής οικονομική κρίση συνιστά όμως και μία πρόκληση. Υπάρχει άμεση ανάγκη για ενίσχυση της κοινοτικής αλληλεγγύης, για μία σωστή και ολοκληρωμένη ευρωπαϊκή περιφερειακή πολιτική συνοχής, που να θέτει ψηλά προτεραιότητες, να διασφαλίζει σωστές υποδομές και στενότερη διασυνοριακή συνεργασία με ανταλλαγή καλών πρακτικών.
<P>
Λέμε όχι στις διακρίσεις, όχι στην επανεθνικοποίηση, όχι στη γραφειοκρατία, όχι στην αδιαφάνεια, όχι στη μυστική διάθεση κονδυλίων και στην κατάργηση του στόχου 2, πράγμα που θα πλήξει τη Νότια Ευρώπη και τη Μεσόγειο. Λέμε ναι στην ακριβοδίκαιη κατανομή των κοινοτικών πόρων, στη συμμετοχή των φορέων τοπικής αυτοδιοίκησης, στην ενίσχυση των μικρομεσαίων επιχειρήσεων, στις σωστές μεταρρυθμίσεις, που πρέπει να γίνουν, ώστε να υπάρχει σωστή χρηματοδότηση δράσεων που θα συνάδει με τους στόχους της Ευρώπης για το 2020. Τέλος, λέμε ναι στην ειδική αντιμετώπιση απομακρυσμένων περιοχών, ιδίως στη Νότια Ευρώπη και στη Μεσόγειο.
<SPEAKER ID="067" NAME="Petru Constantin Luhan" AFFILIATION="PPE">
(EN) Κύριε Πρόεδρε, η άνοδος της πολυεπίπεδης διακυβέρνησης οδήγησε στην αυξανόμενη ανάγκη για συντονισμένους μηχανισμούς και φορείς, οι δε τοπικές αρχές συχνά βρίσκονται αντιμέτωπες με κοινωνικές ανισότητες που προκαλούνται από την ανάπτυξη πολιτικών επί των οποίων δεν ασκούν κανέναν έλεγχο και στις οποίες έχουν μικρή επίδραση.
<P>
Επιπλέον, είναι πολύ δύσκολο να εκτιμήσουμε τις μακροχρόνιες συνέπειες έργων που χρηματοδοτούνται από ευρωπαϊκούς πόρους και τον αντίκτυπο των προγραμμάτων που υλοποιούνται ταυτόχρονα.
<P>
Θα ήθελα να μάθω με ποιόν τρόπο προτίθεται η Ευρωπαϊκή Επιτροπή να στηρίξει τις προσπάθειες των τοπικών αρχών για την εκπόνηση μίας ολοκληρωμένης και βιώσιμης αναπτυξιακής στρατηγικής βάσει των αναγκών των κοινοτήτων και λαμβανομένων υπόψη των αναγκών που θα μπορούσαν να επηρεαστούν από εξωτερικές αιτίες.
<P>
Τι είδους μέσα θα αναπτυχθούν από την Ευρωπαϊκή Επιτροπή για τις τοπικές αρχές;
<SPEAKER ID="068" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η πολιτική συνοχής είναι πυλώνας της αναπτυξιακής πολιτικής. Πράγματι, πρόκειται για την πολιτική η οποία συμβάλλει κατεξοχήν στην ενίσχυση της ταυτότητας των περιφερειών και της τοπικής κοινωνίας. Κατά τη γνώμη μου, κινούμαστε εν προκειμένω σε δύο άκρα. Μερικοί θα ήθελαν να συμπεριλάβουν υπερβολικά πολλά πράγματα στην πολιτική αυτή, ενώ άλλοι θέλουν να την περιστείλουν σε υπερβολικό βαθμό. Αναμφίβολα, ο πλέον σημαντικός στόχος της εν λόγω πολιτικής είναι η βιώσιμη ανάπτυξη σε ποικίλους τομείς.
<P>
" πολιτική της συνοχής πρέπει να είναι η ίδια τόσο για τις αστικές όσο και για τις αγροτικές περιοχές. Ας μην λησμονούμε ότι, μετά από τόσο μεγάλη διεύρυνση, η Ένωση διαφοροποιείται σε μεγάλο βαθμό. " διασφάλιση ίσων ευκαιριών για την ανάπτυξη είναι σημαντική αποστολή. Σύγχρονες προκλήσεις, τις οποίες πρέπει να αντιμετωπίσουμε ταυτόχρονα, αποτελούν η καταπολέμηση της οικονομικής κρίσης, η δυσμενείς δημογραφικές τάσεις και, τέλος, η κλιματική αλλαγή. Ένα πράγμα είναι βέβαιο: είναι ανάγκη να συνεχίσουμε την πολιτική συνοχής και πρέπει να την προσαρμόσουμε στις παρούσες προκλήσεις.
<SPEAKER ID="069" NAME="Silvia-Adriana Ţicău" AFFILIATION="S&amp;D">
(RO) Θα ήθελα να προσθέσω στις παρατηρήσεις του συναδέλφου βουλευτή ότι, όταν μιλάμε για "ευφυείς πόλεις", είναι σημαντικό να επενδύουμε περισσότερο στην ενεργειακή απόδοση των κατοικιών. Το 90% των κτιρίων που θα υπάρχουν το 2020 υφίστανται ήδη από σήμερα. Αυτός είναι ο λόγος για τον οποίο ζητώ η μελλοντική πολιτική συνοχής να αυξήσει τις πιστώσεις μέσω του Ευρωπαϊκού Ταμείου Περιφερειακής Ανάπτυξης, ούτως ώστε να μπορέσουν να χρησιμοποιηθούν από τα κράτη μέλη για τη βελτίωση της ενεργειακής απόδοσης των κτιρίων, ιδίως των κατοικιών. Πιστεύω επίσης ότι πρέπει να επενδύσουμε περισσότερο στα μέσα μαζικής μεταφοράς για την ανάπτυξη της αστικής κινητικότητας.
<SPEAKER ID="070" NAME="Γεώργιος Παπανικολάου" AFFILIATION="PPE">
Κύριε Πρόεδρε, οι συνάδελφοί μου έχουν καλύψει τα βασικά θέματα της σημερινής μας συζήτησης. Θα ήθελα να δώσω έμφαση σε δύο μόνο θέματα.
<P>
Το πρώτο: δεν είναι δυνατόν να υπάρχουν σε αρκετές περιπτώσεις οι προϋποθέσεις και οι δυνατότητες για να αξιοποιηθούν οι πολιτικές μας και τα προγράμματά μας για τη συνοχή και, τελικά, για λόγους λειτουργικούς και κυρίως γραφειοκρατικούς, αυτό να μην γίνεται εφικτό. Άρα όσο απλουστεύουμε τις διαδικασίες μας και τις πολιτικές μας, τόσο πιο κοντά βρισκόμαστε σ' αυτό που επιδιώκουμε, στη συνοχή της Ευρώπης.
<P>
Το δεύτερο: είπαμε ότι βαδίζουμε ούτως ή άλλως προς την έξοδο από την οικονομική κρίση που ταλανίζει όλη αυτήν την περίοδο την Ευρώπη και όλο τον κόσμο. Αν θέλουμε να είμαστε αισιόδοξοι, είναι δεδομένο ότι πρέπει να ενισχύσουμε τις περιοχές που έχουν μεγαλύτερη ανάγκη και κυρίως, αν μου επιτρέπετε -και σ' αυτό θα ήθελα μία απάντηση από την Επιτροπή- εκείνες τις κοινωνικές ομάδες που έχουν μεγαλύτερη ανάγκη για ενδυνάμωση, και αναφέρομαι κυρίως στους νέους.
<P>
Αυτή είναι η βασική μας θέση, και ειδικά της πολιτικής μας ομάδας, σε σχέση με την κοινωνική οικονομία της αγοράς και μόνο έτσι μπορούμε να ατενίζουμε με σιγουριά το μέλλον.
<SPEAKER ID="071" NAME="Paweł Samecki" LANGUAGE="EN">
Κύριε Πρόεδρε, καταρχάς, δεν χωρεί καμία αμφιβολία ότι η πολιτική συνοχής θα κληθεί να συμβάλει ενεργά στην πραγμάτωση της στρατηγικής ΕΕ 2020.
<P>
" στρατηγική ΕΕ 2020 θα ανταποκριθεί σε πολυάριθμες παγκόσμιες προκλήσεις, η δε πολιτική συνοχής θα συγκαταλεχθεί μεταξύ των καίριων και θεμελιωδών εργαλείων που τίθενται στη διάθεση της Ευρωπαϊκής Ένωσης και των κρατών μελών για την αντιμετώπιση αυτών των προκλήσεων. Συνεπώς, οι ανησυχίες ότι η πολιτική συνοχής θα αποσυνδεθεί από την υλοποίηση της συνολικής στρατηγικής της ΕΕ είναι αβάσιμες.
<P>
Δεύτερον, η Επιτροπή δεν έχει σαφείς απαντήσεις σε αυτό το στάδιο για πολλά από τα ερωτήματα και τα ζητήματα που έθεσαν οι κύριοι βουλευτές, όπως η γεωγραφική κάλυψη, η κάλυψη ή η ύπαρξη των περιφερειών του Στόχου 2, η ενδεδειγμένη χρηματοδοτική βάση, οι μεταβατικές ρυθμίσεις ή το καθεστώς μεμονωμένων ομάδων περιφερειών.
<P>
Το ομολογώ αυτό, υπάρχει όμως μία συνεχιζόμενη ζωηρή και διεξοδική συζήτηση μεταξύ των υπηρεσιών της Επιτροπής, καθώς και μεταξύ των κυβερνητικών εμπειρογνωμόνων των κρατών μελών και της Επιτροπής. Αυτές οι συζητήσεις θα οδηγήσουν στην προετοιμασία της ολοκληρωμένης θέσης της Επιτροπής το φθινόπωρο του 2010.
<P>
Κατά τους προσεχείς μήνες, η Επιτροπή αναμένεται να παράσχει κατάλληλες απαντήσεις στα ερωτήματα και τα προβλήματα που εγείρονται εδώ.
<P>
Τέλος, θα ήθελα να ευχαριστήσω όλους τους βουλευτές του ΕΚ για τις ερωτήσεις και τις προτάσεις τους. Επιβεβαιώνουν τη σημασία της πολιτικής της συνοχής ως μέσου για την πραγματοποίηση μακροπρόθεσμων επενδύσεων σε τομείς που είναι αναγκαίοι για την ενίσχυση του δυναμικού μεγέθυνσης των ευρωπαϊκών περιφερειών και κρατών μελών. Θα μεταφέρω στις Βρυξέλλες τα ενδιαφέροντα και πολύτιμα σχόλιά σας και θα τα εκθέσω στους συναδέλφους μου στις υπηρεσίες της Επιτροπής και στον διάδοχό μου.
<P>
Τους προσεχείς μήνες, η Επιτροπή θα είναι έτοιμη να συνεχίσει τις συζητήσεις με το Κοινοβούλιο σχετικά με το σχήμα της μελλοντικής πολιτικής συνοχής.
<SPEAKER ID="072" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="073" NAME="Lívia Járóka  " LANGUAGE="HU">
Κυρίες και κύριοι, η συζήτηση για το μέλλον της πολιτικής της συνοχής είναι υψίστης σημασίας. Δεδομένου ότι εξετάζουμε μία οριζόντια πολιτική η οποία αναδιανέμει περισσότερο από το ένα τρίτο του προϋπολογισμού της ΕΕ, τα αποτελέσματα της επίτευξης των στόχων συνοχής έχουν κρίσιμες συνέπειες για το μέλλον της ηπείρου. Από τότε που ξεκίνησε, η πολιτική συνοχής σημείωσε θεαματικές επιτυχίες στην ΕΕ των 15. Δυστυχώς, απαιτείται πιο ενεργός παρέμβαση στα κράτη μέλη που εντάχθηκαν πρόσφατα και πλήττονται από ακραία φτώχεια. Επιπλέον, η κατάσταση γίνεται ακόμη πιο δυσχερής λόγω νέων, ισχυρών προκλήσεων, όπως η κλιματική αλλαγή, ο γηράσκων πληθυσμός ή η παγκόσμια οικονομική ύφεση. Κατά συνέπεια, πρέπει να εγκύψουμε μελλοντικά στις εδαφικές διαφορές βάσει κοινωνικών και οικονομικών δεικτών, σε ένα πιο αποτελεσματικό και ευέλικτο πλαίσιο. Ιδιαίτερη έμφαση πρέπει επίσης να δοθεί στην ανάπτυξη των λιγότερο ανεπτυγμένων περιοχών, ιδίως των μικρών περιφερειών που υστερούν έναντι του περιφερειακού μέσου όρου και αγωνίζονται έχοντας πολύ πιο σοβαρά μειονεκτήματα, ακόμη και σε σύγκριση με τις γειτονικές τους περιοχές. Έχοντας αυτόν τον στόχο κατά νου, θα άξιζε να μελετήσουμε τη διάθεση πόρων σε επίπεδο ΕΕ, με στόχο συγκεκριμένα την εναρμόνιση των περιφερειών στατιστικού αντικτύπου LAU 1 (πρώην NUTS 4), όπου η απόφαση για τη χρήση αυτών των πόρων μπορεί να λαμβάνεται από τις αντίστοιχες μικρές περιφέρειες ή τις ενώσεις τους. Πρέπει επίσης να βελτιωθεί ο συντονισμός με τις άλλες πολιτικές της ΕΕ. Πρέπει να αρθούν οι φραγμοί μεταξύ των διαφόρων ταμείων, ούτως ώστε να επιτευχθεί η μέγιστη δυνατή κατανομή πόρων. Οι κανόνες υλοποίησης πρέπει επίσης να απλοποιηθούν σε πολύ μεγάλο βαθμό. Επιπλέον, προτεραιότητα πρέπει να δοθεί στις επενδύσεις που αφορούν την εκπαίδευση, την επαγγελματική κατάρτιση και τη βιώσιμη απασχόληση, καθώς και στην υλοποίηση ολοκληρωμένων προγραμμάτων, προσαρμοσμένων στις επιμέρους ανάγκες των μικρών περιφερειών.
<SPEAKER ID="074" NAME="Richard Seeber  " LANGUAGE="DE">
" Ευρώπη των περιφερειών είναι μία αρχή επί της οποίας η ΕΕ συμφώνησε πριν από πολύ καιρό. " πολιτική συνοχής μετά το 2013 πρέπει να συνεχίσει την πραγμάτωση αυτού του οράματος. Μία καλή προσέγγιση θα ήταν να αποτελέσει η εδαφική συνοχή τον κύριο στόχο. Σε αυτό το πλαίσιο, η διαπεριφερειακή συνεργασία διαδραματίζει σημαντικό ρόλο. Τις τελευταίες δεκαετίες, η διαπεριφερειακή προσέγγιση έχει σημειώσει αξιόλογη πρόοδο. Τα διάφορα έργα της ΕΕ σε αυτόν τον τομέα επιτρέπουν στους πολίτες να βιώνουν την Ευρώπη άμεσα και μεταφέρουν χαμηλότερα, ήτοι και στο περιφερειακό επίπεδο, την ελευθερία δράσης που χαρακτηρίζει την ευρωπαϊκή πολιτική. Ωστόσο, πρέπει να επιτελεστεί ακόμα σημαντικό έργο στο μέλλον. " διαπεριφερειακή προσέγγιση απαιτεί αποτελεσματικό συντονισμό για την εναρμόνιση των διαφορετικών δομών στις διαφορετικές χώρες. Άλλοι σημαντικοί ακρογωνιαίοι λίθοι της περιφερειακής πολιτικής στα προσεχή χρόνια θα είναι η προσθετικότητα στη χρηματοδότηση, η διατομεακή συνεργασία και η αιρεσιμότητα. Για να διασφαλιστεί ότι η χρηματοδότηση φθάνει στις περιοχές όπου χρειάζεται, τα έργα πρέπει να έχουν σαφείς και ειδικούς στόχους. Κατά τη γνώμη μου, ο προσεκτικός μακροπρόθεσμος σχεδιασμός προσδίδει επίσης προστιθέμενη αξία και αποτρέπει την κατασπατάληση των πόρων.
<SPEAKER ID="075" NAME="Tomasz Piotr Poręba  " LANGUAGE="PL">
Φοβούμαι ότι οι διατάξεις που προώθησε η Επιτροπή -ιδίως εκείνες που αφορούν τη λήξη του Στόχου 2 και την εγκατάλειψη της περιφερειακής πτυχής της πολιτικής της συνοχής υπέρ μίας τομεακής προσέγγισης- μπορεί να σημάνουν την επαναφορά της έννοιας της Ευρώπης των δύο ταχυτήτων και τη διεύρυνση του χάσματος, από την σκοπιά της οικονομίας και του πολιτισμού, μεταξύ της παλαιάς και της νέας Ευρώπης. Ένα τέτοιο μοντέλο θα συνεπαγόταν την απομάκρυνση από την ολοκλήρωση και των 27 χωρών συνολικά, καθώς και από την ιδέα της αλληλεγγύης, που κατοχυρώνεται στο άρθρο 3 της Συνθήκης της Λισαβόνας. Αυτή η ιδέα, βεβαίως, βρίσκεται στα θεμέλια ολόκληρης της πολιτικής της συνοχής, στοχεύοντας στην εξίσωση των ευκαιριών και στην εξάλειψη των διαφορών μεταξύ των περιφερειών.
<P>
" πρόταση της Επιτροπής σχετικά με την αυξημένη έμφαση στην έρευνα και την ανάπτυξη νέων τεχνολογιών είναι αξιέπαινη. Αυτός είναι ο δρόμος που πρέπει να ακολουθήσει η Ευρώπη. Επιλέγοντάς τον, όμως, δεν πρέπει να λησμονούμε τις περιφέρειες και τις χώρες στις οποίες η αναβάθμιση του βιοτικού επιπέδου στον μέσο όρο της ΕΕ αποτελεί ζήτημα θεμελιώδους σημασίας. Ας μην ξεχνάμε ότι μεταξύ των πλουσιότερων και των φτωχότερων περιοχών της ΕΕ υπάρχει ενδεκαπλάσια και πλέον διαφορά όσον αφορά τον πλούτο. " εξάλειψη αυτών των διαφορών πρέπει να εξακολουθήσει να αποτελεί τη βασική αρχή της πολιτικής συνοχής της ΕΕ.
<P>
Επί του παρόντος, συντάσσεται μία νέα εκδοχή του εγγράφου. Ελπίζω ότι σε αυτήν τη νέα έκδοση, η Επιτροπή θα λάβει υπόψη όσα ειπώθηκαν κατά τη διάρκεια της σημερινής συζήτησης, καθώς και ό,τι λέγεται σε διάφορα μέρη της Ευρωπαϊκής Ένωσης και σε διάφορα επίπεδα: στους οργανισμούς τοπικής αυτοδιοίκησης, στις κυβερνήσεις, στις ενώσεις και στις μη κυβερνητικές οργανώσεις. Σωστή περιφερειακή πολιτική μπορεί να επιτευχθεί μόνο με τη στενή συνεργασία των περιφερειών.
<P>
(" συνεδρίαση διακόπτεται στις 11.05 και συνεχίζεται στις 11.30)
<SPEAKER ID="078" NAME="Πρόεδρος">
Έχω να κάνω μία ανακοίνωση. Αφορά μία κυρία η οποία μας υποστήριξε στο Ευρωπαϊκό Κοινοβούλιο επί σειρά ετών - την κ. Birgitte Stensballe. Δυστυχώς, μας αφήνει και συνταξιοδοτείται την 1η Ιανουαρίου 2010.
<P>
(Οι βουλευτές, όρθιοι, χειροκροτούν)

<CHAPTER ID="017-01">
1. Σρι Λάνκα: παρακολούθηση της έκθεσης των Ηνωμένων Εθνών (
<SPEAKER ID="365" NAME="Claude Moraes" AFFILIATION="S&amp;D">
(EN) Κύριε Πρόεδρε, μιλώντας εξ ονόματος της Véronique De Keyser, θα ήθελα να εισηγηθώ μια προφορική τροπολογία στην παράγραφο 13, η οποία διατυπώνεται ως εξής:
<P>
"Καλεί την Αντιπρόεδρο της Επιτροπής/Ύπατη Εκπρόσωπο της Ένωσης Εξωτερικών Υποθέσεων και Πολιτικής Ασφάλειας, το Συμβούλιο και την Επιτροπή να στηρίξει περαιτέρω προσπάθειες για την ενίσχυση της διαδικασίας απόδοσης ευθυνών στη Σρι Λάνκα και να στηρίξει την έκθεση του Ο"Ε, ειδικότερα την άμεση συγκρότηση ενός διεθνούς μηχανισμού δικαιοσύνης".
<SPEAKER ID="366" NAME="Geoffrey Van Orden" AFFILIATION="ECR">
(ΕΝ) Κύριε Πρόεδρε, για το ψήφισμα αυτό πραγματοποιήσαμε μακράς διάρκειας διαπραγματεύσεις στις οποίες συμμετείχαν έξι πολιτικές Ομάδες. Πρόκειται για ένα συμβιβαστικό ψήφισμα και προφανώς περιέχει στοιχεία τα οποία πολλοί από εμάς επιθυμούμε να μην είχαν συμπεριληφθεί, και είναι αλήθεια ότι αποκλείει στοιχεία τα οποία πολλοί από εμάς θα θέλαμε να είχαν περιληφθεί. " συμφωνία όμως μεταξύ των έξι πολιτικών Ομάδων ήταν ότι δεν θα υπήρχαν τροπολογίες -ούτε προφορικές, ούτε γραπτές, ούτε σε οποιαδήποτε άλλη μορφή- και επομένως, θεωρώ ότι είναι παραβίαση της συνεννόησής μας, και είναι άδικο για τις διαπραγματεύσεις, εάν τώρα δεχθούμε μια τροπολογία η οποία υποβάλλεται με αυτόν τον τρόπο. Ως εκ τούτου, θα πρέπει να απορρίψουμε την τροπολογία αυτήν.

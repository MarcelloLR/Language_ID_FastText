<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Κυρίες και κύριοι, στον χειρότερο σεισμό που γνώρισε η Ιταλία τις τελευταίες δεκαετίες, 295 άνθρωποι στην περιοχή του Abruzzo έχασαν τη ζωή τους κατά τον πλέον τρομερό τρόπο. " πόλη που επλήγη χειρότερα ήταν η L'Aquila. Νιώθουμε όλοι συγκλονισμένοι από την βίαιη ισχύ αυτής της φυσικής καταστροφής και τις τραγικές συνέπειές της. 40.000 άνθρωποι έμειναν άστεγοι από τον κύριο σεισμό και τους πολυάριθμους μετασεισμούς. Εκτιμάται ότι ένα στα τρία σπίτια στην Επαρχία της L'Aquila, η οποία επλήγη ιδιαίτερα, έχει καταστραφεί ή υποστεί ζημιές. Εξ ονόματος του Ευρωπαϊκού Κοινοβουλίου, θα ήθελα να εκμεταλλευτώ την ευκαιρία της σημερινής Ολομέλειας για να εκφράσω τη βαθύτατη στήριξή μας προς όλα τα θύματα αυτού του τρομερού σεισμού.
<P>
Θα ήθελα επίσης να εκφράσω εξ ονόματος όλων μας εδώ τη βαθιά στήριξη και τα συλλυπητήριά μας προς τις οικογένειες όσων έχουν χάσει τη ζωή τους, καθώς και την αλληλεγγύη μας προς την Ιταλία, τους πολίτες και τις αρχές της αυτή την δύσκολη περίοδο. Οι σκέψεις μας είναι με όσους έχουν χάσει τη ζωή στους, έχουν τραυματιστεί ή έμειναν άστεγοι καθώς και με όλους όσους έπληξε αυτή η καταστροφή. Θα ήθελα να σας ζητήσω να σηκωθείτε από τις θέσεις σας για να τηρήσουμε ενός λεπτού σιγή εις μνήμη των θυμάτων.
<P>
(Το Σώμα ηγέρθη και τήρησε ενός λεπτού σιγή)
<P>
Σας ευχαριστώ.

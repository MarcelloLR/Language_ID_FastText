<CHAPTER ID="019">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="045" NAME="Πρόεδρος">
Θα προχωρήσουμε τώρα στις ομιλίες, οι οποίες δεν θα πρέπει να υπερβαίνουν το ένα λεπτό. Ο κατάλογος των αιτημάτων είναι πολύ μεγάλος. Αυτό δείχνει μεγάλη διάθεση συμμετοχής, που είναι προς τιμήν του Κοινοβουλίου. Ωστόσο, δεν θα μπορέσω να παραχωρήσω το βήμα σε όλους όσοι επιθυμούν να μιλήσουν, διότι 100 αιτήματα θα χρειαστούν μιάμιση ώρα και εμείς δεν διαθέτουμε παρά μόλις 30 λεπτά.
<SPEAKER ID="046" NAME="Seán Kelly" AFFILIATION="PPE">
(GA) Κύριε Πρόεδρε, καθώς είναι η πρώτη φορά που μιλώ ενώπιον του Κοινοβουλίου, θα ήθελα να ξεκινήσω μιλώντας στη μητρική μου γλώσσα. Όπως γνωρίζετε, η εκστρατεία για το δημοψήφισμα σχετικά με τη Συνθήκη της Λισαβόνας είναι αυτήν τη στιγμή σε πλήρη εξέλιξη στην Ιρλανδία, και ελπίζουμε ότι το αποτέλεσμα στις 2 Οκτωβρίου θα είναι θετικό. Ένας από τους λόγους που τα πράγματα είναι πολύ διαφορετικά αυτήν τη φορά είναι οι εγγυήσεις που έδωσε η Ευρωπαϊκή Ένωση στην ιρλανδική κυβέρνηση όσον αφορά τη φορολογία, τις εκτρώσεις και την άμυνα. Επίσης, πολύ σημαντικές είναι οι νέες δυνατότητες που περιλαμβάνονται στη Συνθήκη της Λισαβόνας όσον αφορά τον αθλητισμό, κάτι που δεν αναφερόταν καν την προηγούμενη φορά.
<P>
(EN) Όντας κάποιος που ασχολείται όλη του τη ζωή με τον αθλητισμό σε διάφορα επίπεδα συμμετοχής και διοίκησης, θεωρώ ότι οι δυνατότητες που γεννά η Συνθήκη της Λισαβόνας για σοβαρή αντιμετώπιση από την ΕΕ του αθλητισμού και για υποστήριξη τόσο του εγχώριου όσο και του διεθνούς αθλητισμού άγγιξαν μια ευαίσθητη χορδή του φίλαθλου κοινού της Ιρλανδίας. Για τον λόγο αυτόν, και για τους άλλους πιο προφανείς λόγους, όπως είναι τα οφέλη του αθλητισμού για την υγεία, την κοινωνία και τη φυσική κατάσταση, είναι πολύ σημαντικό να δοθεί μετά την εφαρμογή της Συνθήκης της Λισαβόνας σημαντική χρηματοδότηση σε...
<P>
(Ο Πρόεδρος διακόπτει τον ομιλητή)
<SPEAKER ID="048" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, θεωρώ ότι ο γεωργικός τομέας στη Ρουμανία αντιμετωπίζει ανισότητες σε σύγκριση με άλλα κράτη μέλη, όσον αφορά τα διαρθρωτικά του προβλήματα. Πρέπει να επισημάνω την ανάγκη η Ευρωπαϊκή Ένωση να χρησιμοποιήσει την πολιτική και οικονομική ισχύ που διαθέτει για να επικεντρωθεί περισσότερο στη διαχείριση των πόρων που διατίθενται για τη γεωργία στα κράτη μέλη που προσχώρησαν αργότερα στην Ευρωπαϊκή Ένωση.
<P>
Θα ήθελα να εκφράσω την άποψή μου ότι η υποστήριξη ενός βιώσιμου γεωργικού κλάδου με τον κατάλληλο προϋπολογισμό και μετά το 2013 θα επιλύσει αυτό το πρόβλημα, παρέχοντας στους γεωργούς μεσοπρόθεσμες και μακροπρόθεσμες προοπτικές, καθώς και επαρκείς πόρους, ούτως ώστε η γεωργία της Ρουμανίας να μπορέσει να ευθυγραμμισθεί με τα ευρωπαϊκά πρότυπα και να δημιουργηθεί η δυνατότητα για μια ενωμένη Ευρώπη.
<SPEAKER ID="049" NAME="Sergej Kozlík" AFFILIATION="ALDE">
(SK) Κυρίες και κύριοι, η Ουγγαρία και οι ουγγρικές μειονότητες φέρνουν διαρκώς στην επιφάνεια το ζήτημα των εθνικών μειονοτήτων. Μέσα από μισές αλήθειες και ορισμένες φορές ακόμα και μέσα από ψέματα, προσπαθούν να χειραγωγήσουν προς όφελός τους την ευρωπαϊκή κοινή γνώμη. Ποια είναι όμως η αλήθεια;
<P>
Κατά τη διάρκεια των τελευταίων ογδόντα ετών, οι εθνικές μειονότητες στην Ουγγαρία σχεδόν εξολοθρεύτηκαν, ενώ η Ευρώπη παρακολουθούσε σιωπηλή. " σλοβακική μειονότητα επίσης μειώθηκε από 300 000 σε 10 000 μέλη. Αντίθετα, το μέγεθος των ουγγρικών μειονοτήτων στις γύρω χώρες, συμπεριλαμβανομένης της Σλοβακίας, παραμένει σταθερό.
<P>
Κατά τη διάρκεια των δύο τελευταίων ετών, έξι ρομ πολίτες δολοφονήθηκαν στην Ουγγαρία και δεκάδες τραυματίσθηκαν σοβαρά. Υπάρχουν φόβοι επιθέσεων εναντίον Εβραίων, ενώ ανθούν και άλλες μορφές εξτρεμισμού που επεκτείνονται και εκτός των συνόρων της Ουγγαρίας. Αυτού του είδους η επιθετικότητα δεν αντιμετωπίζεται σωστά από την Ουγγαρία και πρέπει να καταδικαστεί. Τα ευρωπαϊκά θεσμικά όργανα πρέπει να αντιμετωπίσουν πιο δυναμικά αυτές τις εκδηλώσεις εξτρεμισμού.
<SPEAKER ID="050" NAME="João Ferreira" AFFILIATION="GUE/NGL">
(PT) Το πραξικόπημα που πραγματοποιήθηκε στην Ονδούρα στις 28 Ιουνίου αποτελεί κατάφωρη παραβίαση της ελεύθερης πολιτικής έκφρασης του λαού της Ονδούρας και των βασικότερων δημοκρατικών δικαιωμάτων.
<P>
Έκτοτε, η de facto κυβέρνηση έχει εγκρίνει μέτρα για την κατάπνιξη του τοπικού κινήματος που διαδηλώνει στους δρόμους και έχει εισαγάγει καθεστώς φίμωσης των μέσων ενημέρωσης, περιορισμού των ελευθεριών, διώξεων, παράνομων κρατήσεων, εξαφανίσεων, ακόμα και δολοφονιών μελών της οργανωμένης αντίστασης ενάντια στο πραξικόπημα.
<P>
Γίναμε μάρτυρες όλων αυτών κατά τη διάρκεια πρόσφατης επίσκεψης αντιπροσωπείας της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών στην Ονδούρα και τη Νικαράγουα, όπου συναντηθήκαμε με τον νόμιμο Πρόεδρο της χώρας, Manuel Zelaya. " αντίδραση των ευρωπαϊκών θεσμικών οργάνων στην παραπάνω κατάσταση είναι το λιγότερο διφορούμενη. Την ίδια στιγμή που κάποια παραμένουν απαράδεκτα σιωπηλά, άλλα απευθύνουν έκκληση και προς τις δύο πλευρές να κάνουν ό,τι μπορούν για την εξεύρεση πολιτικής λύσης όσο το δυνατόν συντομότερα, μεταχειριζόμενα διαφορετικά πράγματα σαν να ήταν ίδια και αγνοώντας την υπαιτιότητα, σαν να μην υπάρχει ένας δημοκρατικά εκλεγμένος πρόεδρος από τη μία πλευρά και μια παράνομη κυβέρνηση από την άλλη, η οποία τον συνέλαβε και τον εξόρισε από τη χώρα όταν η ίδια κατέλαβε παράνομα την εξουσία.
<P>
Ο βασικός σεβασμός της δημοκρατίας απαιτεί από τα ευρωπαϊκά θεσμικά όργανα να καταδικάσουν απόλυτα και αυστηρά το πραξικόπημα και να εφαρμόσουν μέτρα σε διεθνές επίπεδο με σκοπό την αύξηση της πίεσης προς την παράνομη κυβέρνηση που βρίσκεται στην εξουσία και την απομόνωσή της. Επίσης, δεν πρέπει να αναγνωρίσουν ούτε να υποστηρίξουν τυχόν εκλογές που θα διεξαχθούν πριν από την αποκατάσταση της δημοκρατικής νομιμότητας στη χώρα.
<SPEAKER ID="051" NAME="John Bufton" AFFILIATION="EFD">
(EN) Κύριε Πρόεδρε, όντας νέο μέλος του Ευρωπαϊκού Κοινοβουλίου, θεωρώ ότι ένα από τα βασικά προβλήματα που αντιμετωπίζουν οι κτηνοτρόφοι στην Ουαλία και το υπόλοιπο "νωμένο Βασίλειο είναι η προτεινόμενη ηλεκτρονική ταυτοποίηση των αιγοπροβάτων, η οποία θα τεθεί σε ισχύ από την 1η Ιανουαρίου 2010. Το πρόβλημα είναι ότι ο εξοπλισμός σάρωσης που θα χρησιμοποιείται δεν είναι ακριβής. Από όσο γνωρίζω είναι ακριβής σε ποσοστό μόλις 79%, κάτι που θα προκαλέσει σημαντικά προβλήματα για τους κτηνοτρόφους σε ολόκληρο το "νωμένο Βασίλειο.
<P>
Καλώ την Επιτροπή να επανεξετάσει την εν λόγω πολιτική και να την θέσει σε αποκλειστικά εθελοντική βάση. Φοβάμαι ότι θα επιβληθούν πρόστιμα σε πολλούς κτηνοτρόφους εξαιτίας του ανακριβούς εξοπλισμού τους και ότι θα μειωθούν οι ενιαίες ενισχύσεις τους. Στη χειρότερη περίπτωση, η μείωση μπορεί να φτάσει ακόμα και το 100%. Οι παραχωρήσεις που έχουν ήδη γίνει είναι χρήσιμες αλλά δεν επαρκούν.
<P>
Με εκπλήσσει ιδιαίτερα το γεγονός ότι η Επιτροπή επιθυμεί να εισαγάγει την ηλεκτρονική ταυτοποίηση παρά τα τόσο μεγάλα ελαττώματα στον εξοπλισμό. Το σωστό θα ήταν να εισαχθεί η ηλεκτρονική ταυτοποίηση από τον ερχόμενο Ιανουάριο μόνο σε εθελοντική βάση. Καλώ τα μέλη του Ευρωπαϊκού Κοινοβουλίου να με υποστηρίξουν σε αυτό το ζωτικής σημασίας ζήτημα για τον κτηνοτροφικό κλάδο σε ολόκληρη την Ευρώπη.
<SPEAKER ID="052" NAME="Krisztina Morvai" AFFILIATION="NI">
(EN) Κύριε Πρόεδρε, θα ήθελα να καλέσω το Κοινοβούλιο να αναλάβει άμεσα αποτελεσματική δράση για τη διάσωση των μικρών και οικογενειακών γεωργικών μονάδων στα νέα κράτη μέλη, ιδίως στα κράτη μέλη της Κεντρικής και Ανατολικής Ευρώπης και κυρίως στη χώρα μου, την Ουγγαρία.
<P>
Τι έχει συμβεί σε αυτούς τους γεωργούς; Ως αποτέλεσμα της προσχώρησης στην Ευρωπαϊκή Ένωση, υποχρεωθήκαμε να "προσφέρουμε", τρόπον τινά, τις αγορές μας σε ποσοστό 100% και, σε αντάλλαγμα, λάβαμε επιδότηση σε ποσοστό 25%. Αυτό δεν είναι απλώς άδικο, είναι και παράνομο: πρόκειται για κατάφωρη παραβίαση της Συνθήκης της Ρώμης. Οι εν λόγω γεωργοί προσπαθούν τώρα να συμμετάσχουν στον ανταγωνισμό υπό αυτές τις άδικες και παράνομες συνθήκες και αναγκάζονται να πάρουν δάνεια -τεράστια δάνεια- προκειμένου να είναι ανταγωνιστικοί. Σήμερα έχουν χρεοκοπήσει και υποχρεώνονται να πουλήσουν τη γη τους υπό όρους αποικιοποίησης, βάσει των οποίων αναγκαστήκαμε να ανοίξουμε τη γη μας σε χώρες με ΑΕγχΠ 10 φορές μεγαλύτερο από το δικό μας. Ζητώ την άμεση επανεξέταση της Συμφωνίας της Κοπεγχάγης.
<P>
(Ο Πρόεδρος διακόπτει την ομιλήτρια)
<SPEAKER ID="053" NAME="Rareş-Lucian Niculescu" AFFILIATION="PPE">
(RO) Κύριε Πρόεδρε, όπως και άλλοι συνάδελφοι, θα ήθελα και εγώ να αναφερθώ σε ένα πρόβλημα που αφορά τον κλάδο της γεωργίας. Ωστόσο, την προσοχή μου τράβηξε άρθρο που δημοσιεύτηκε πρόσφατα στη Wall Street Journal, και για τον λόγο αυτόν θεωρώ υποχρέωσή μου να το παρουσιάσω στο Κοινοβούλιο και να θέσω με τη σειρά μου υπόψην αυτού τα αιτήματα των συντακτών του.
<P>
Ο τίτλος του άρθρου, που καθιστά σαφές, νομίζω, το περιεχόμενό του, ήταν: "Κύριε Barroso, Γκρεμίστε τα Τείχη για τις Μικρές Επιχειρήσεις". Το άρθρο δεν είναι τίποτε άλλο παρά μια έκκληση προς τη μελλοντική Ευρωπαϊκή Επιτροπή να επικεντρώσει τον πυρήνα των δραστηριοτήτων της στη στήριξη των μικρομεσαίων επιχειρήσεων, που είναι πολύ ευάλωτες κατά τη διάρκεια μιας κρίσης, και να μην προχωρήσει σε κανέναν συμβιβασμό όσον αφορά την εφαρμογή του νόμου για τις μικρομεσαίες επιχειρήσεις του 2008. Το Ευρωπαϊκό Κοινοβούλιο οφείλει να διασφαλίσει τη σωστή και αποτελεσματική εφαρμογή αυτών των μέτρων, διότι τα 20 και πλέον εκατομμύρια των μικρομεσαίων επιχειρήσεων στην Ευρωπαϊκή Ένωση τα έχουν ανάγκη.
<SPEAKER ID="054" NAME="Evgeni Kirilov" AFFILIATION="S&amp;D">
(BG) Κύριε Πρόεδρε, στις αρχές Αυγούστου, ένα απίστευτο δράμα εκτυλίχτηκε στη Δημοκρατία της Μακεδονίας, το οποίο προκάλεσε σοκ στην κοινή γνώμη της Βουλγαρίας. Μια 23χρονη πολίτις της Μακεδονίας και μητέρα ενός μικρού παιδιού που ακόμα θηλάζει, η Spaska Mitrova, οδηγήθηκε με τη βία σε αστυνομικό τμήμα και στη συνέχεια μεταφέρθηκε στη διαβόητη φυλακή Idrizovo, ενώ της πήραν και το παιδί της. " αστυνομία αναγκάστηκε να την σύρει από τα μαλλιά από τον τελευταίο όροφο του κτιρίου στο ισόγειο, καθώς αρνούνταν να αποχωριστεί το παιδί της. Καταδικάστηκε σε φυλάκιση τριών μηνών διότι δεν παρέσχε στον πρώην σύζυγό της κρεβάτι στο υπνοδωμάτιο του παιδιού τους. Μπορείτε να φανταστείτε τις επιπτώσεις αυτού. " κ. Mitrova είχε επίσης λάβει βουλγαρική υπηκοότητα κατά τη διάρκεια του έτους και αυτός φαίνεται πως ήταν ο κύριος λόγος για την απάνθρωπη μεταχείρισή της. " περίπτωσή της δεν είναι η μόνη. Πριν από δύο χρόνια, ρώτησα τον σημερινό υπουργό Εξωτερικών της Μακεδονίας: "Για ποιο λόγο υπάρχει τόσο μίσος εναντίον των Μακεδόνων που λαμβάνουν τη βουλγαρική υπηκοότητα;", και εκείνος απάντησε: "Είναι υπολείμματα του παρελθόντος". Καθώς οι προσπάθειες του Προέδρου και της κυβέρνησης της Βουλγαρίας δεν έχουν αποφέρει αποτέλεσμα, απευθύνω έκκληση στον Επίτροπο Olli Rehn να ασχοληθεί ο ίδιος προσωπικά με αυτήν την περίπτωση κατάφωρης αδικίας σε μια χώρα που επιθυμεί να ξεκινήσει ενταξιακές διαπραγματεύσεις.
<SPEAKER ID="055" NAME="Jelko Kacin" AFFILIATION="ALDE">
(SL) " Ιταλία επιθυμεί να επιβάλει τη δημιουργία χερσαίου τερματικού σταθμού φυσικού αερίου στα σύνορα με τη Σλοβενία χωρίς διαβούλευση. Ωστόσο, η Ευρωπαϊκή Ένωση είναι θεμελιωμένη στην αμοιβαία εμπιστοσύνη και τις σχέσεις καλής γειτονίας. " παροχή βλαβερών προς το περιβάλλον πηγών ενέργειας απαιτεί ειδική προστασία του περιβάλλοντος αλλά, ουσιαστικά, απαιτεί και απλή ειλικρίνεια.
<P>
Προσπαθώντας να συγκαλύψει από τη Σλοβενία τις βλαβερές συνέπειες που θα έχουν οι πράξεις της για το διασυνοριακό περιβάλλον, η Ιταλία ζημιώνει όλα τα εμπλεκόμενα μέρη, συμπεριλαμβανομένης και της ιδίας αλλά, κυρίως, τους ανθρώπους που ζουν γύρω από τη διαμφισβητούμενη εγκατάσταση. Ο λαός και η κυβέρνηση της Σλοβενίας αντιτίθενται σθεναρά στον εν λόγω τερματικό σταθμό.
<P>
Το να ψεύδεται μπροστά στις κάμερες μπορεί να αποτελεί μέσο πολιτικής επιβίωσης για τον κ. Berlusconi στην Ιταλία. Ωστόσο, μια τέτοια συμπεριφορά δεν μπορεί και δεν πρέπει να γίνει ανεκτή ως ηθελημένη πρακτική στο εσωτερικό της Ευρωπαϊκής Ένωσης. Κάτι τέτοιο είναι απαράδεκτο.
<P>
Πρόκειται για κατάφωρη παραβίαση των αρχών της Ευρωπαϊκής Ένωσης και η στάση χειραγώγησης που ακολουθεί η Ιταλία είναι σε βάρος της ανθρώπινης ζωής και του περιβάλλοντος. Χρησιμοποιεί την εξαπάτηση σε διεθνές επίπεδο, επιχειρώντας να οικοδομήσει χερσαίο τερματικό σταθμό φυσικού αερίου στο Žavlje (Ακουιλίνια) στον κόλπο της Τεργέστης, που είναι ήδη εξαιρετικά στενός. Υπονομεύει το περιβάλλον, καταστρέφει τις δυνατότητες συνύπαρξης των κοινοτήτων στις δύο πλευρές των συνόρων και αποτελεί πολύ κακό παράδειγμα για τα μελλοντικά κράτη μέλη.
<SPEAKER ID="056" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, αυτό που συμβαίνει στο πρώην γερμανικό εργοστάσιο κατασκευής υποδημάτων, Rhode, στη Santa Maria da Feira, που σήμερα ονομάζεται Sociedade Luso-Alemã de Calçado, είναι πολύ ανησυχητικό.
<P>
" εταιρεία αυτή απασχολούσε κάποτε περίπου 3 000 εργαζόμενους αλλά, μετά τα προβλήματα που αντιμετώπιζε στη Γερμανία, κατάργησε θέσεις εργασίας και απασχολεί σήμερα περίπου 1 000 εργαζόμενους. " πλειονότητα αυτών είναι γυναίκες, και οι περισσότερες από αυτές έχουν υποστεί μείωση των ωρών εργασίας και του μισθού τους. Σήμερα, εκφράζονται φόβοι ότι μετά τις εκλογές στην Πορτογαλία, η εταιρεία μπορεί να κλείσει.
<P>
" ανεργία στον συγκεκριμένο δήμο εξακολουθεί να αυξάνεται και επηρεάζει σήμερα χιλιάδες εργαζόμενους, ιδίως στους κλάδους της κατασκευής υποδημάτων και της επεξεργασίας φελλού. Με δεδομένα τα παραπάνω, απευθύνουμε έκκληση για παρέμβαση έκτακτης ανάγκης ώστε να αποτραπεί ένα ακόμα σοβαρό πλήγμα στην παραγωγή και την απασχόληση σε μια περιοχή που βιώνει την ανεργία σε τόσο μεγάλο βαθμό.
<SPEAKER ID="057" NAME="Nicole Sinclaire" AFFILIATION="EFD">
(EN) Κύριε Πρόεδρε, δεν δέχομαι την αρμοδιότητα του παρόντος Κοινοβουλίου ή οποιουδήποτε άλλου θεσμικού οργάνου της ΕΕ να νομοθετεί για το "νωμένο Βασίλειο.
<P>
Τα μέλη της εκλογικής μου περιφέρειας με έστειλαν εδώ για να σας πω ότι δεν επιθυμούν την καθημερινή κατασπατάληση 45 εκατομμυρίων στερλινών από τα χρήματά τους στην Ευρωπαϊκή Ένωση. Θέλουμε αυτά τα χρήματα να δαπανώνται στο "νωμένο Βασίλειο για τα σχολεία, τα νοσοκομεία και τις υποδομές μας, όχι να κατασπαταλώνται μέσα στη διαφθορά, με τους λογαριασμούς σας να υπόκεινται σε έλεγχο επί 14 χρόνια.
<P>
Με απλά λόγια, το μήνυμά μου από τους ανθρώπους που με εξέλεξαν προς την Επιτροπή είναι το ακόλουθο: γυρίστε πίσω στην γραφειοκρατία σας και ετοιμαστείτε για την αποχώρηση του "νωμένου Βασιλείου από αυτό το διεφθαρμένο και καταδικασμένο χάος που είναι η Ευρωπαϊκή Ένωση.
<SPEAKER ID="058" NAME="Diane Dodds" AFFILIATION="NI">
(EN) Κύριε Πρόεδρε, το παρόν Κοινοβούλιο ενώθηκε πρόσφατα έναντι μιας παγκόσμιας τρομοκρατικής απειλής. Στην εκλογική μου περιφέρεια στη Βόρεια Ιρλανδία, γνωρίζουμε το βάσανο της τρομοκρατίας. Ναι, τα τελευταία χρόνια έχουμε γίνει μάρτυρες της μεταμόρφωσης της Βόρειας Ιρλανδίας, αλλά εξακολουθούν να υπάρχουν κάποιοι που επιθυμούν να προκαλέσουν αιματοχυσία.
<P>
Την προηγούμενη εβδομάδα, το τελευταίο μιας σειράς επεισοδίων ήταν όταν βόμβα 300 κιλών τοποθετήθηκε από αντιφρονούντες δημοκρατικούς στην περιοχή του νοτίου Armagh. Εάν δεν είχε ανακαλυφθεί, θα είχαν χαθεί πολλές ζωές. Στη Βόρεια Ιρλανδία, δεν έχουμε ξεχάσει τα θύματα του παρελθόντος μας και της τρομοκρατίας, και αυτός είναι ο λόγος για τον οποίο ζητώ από το Κοινοβούλιο να στηρίξει την εκστρατεία αποζημίωσης από τη Λιβύη. " Λιβύη προμήθευσε τον IRA με όπλα, τα οποία κόστισαν τη ζωή πολλών ανθρώπων και κατέστρεψαν τη ζωή άλλων. Για τον λόγο αυτόν, πρέπει να λογοδοτήσει.
<SPEAKER ID="059" NAME="Eduard Kukan" AFFILIATION="PPE">
(SK) Κατά την έναρξη μιας νέας θητείας, πρέπει να έχουμε κατά νου την κοινή μας ευθύνη για την ειρηνική ανάπτυξη της ευρωπαϊκής ηπείρου κατά τρόπο τέτοιο που θα διασφαλίζει ειρήνη και ευημερία για τους πολίτες μας. Πρέπει να δείξουμε επίσης στους πολίτες μας ότι είμαστε εδώ για αυτούς, ότι βρισκόμαστε στην υπηρεσία τους.
<P>
Αυτό πρέπει να το έχουμε διαρκώς κατά νου, ακόμα και όταν υπάρχουν προβλήματα μεταξύ δύο μελών της οικογένειάς μας. Ο ευρωπαϊκός τρόπος επίλυσης των προβλημάτων είναι μέσω του σωστού διαλόγου στο πλαίσιο της εταιρικής σχέσης μας με στόχο την εξεύρεση μιας λογικής λύσης, όχι αγνοώντας την άλλη πλευρά και υποβάλλοντας τα ζητήματα απευθείας στα ευρωπαϊκά θεσμικά όργανα όπως το παρόν.
<P>
Ο λογικός αμοιβαίος διάλογος σε συνεχή βάση είναι και ο τρόπος με τον οποίο θα καταπολεμήσουμε τους εξτρεμιστές στις δύο πλευρές των συνόρων και θα διακόψουμε έτσι εν τη γενέσει τους ή θα περιορίσουμε δραστικά δυνητικά επικίνδυνες δραστηριότητες που ενδέχεται να πραγματοποιήσουν στο μέλλον.
<SPEAKER ID="060" NAME="Rovana Plumb" AFFILIATION="S&amp;D">
(RO) Ο αγώνας κατά του ρατσισμού διεξάγεται μέσω ισχυρών ευρωπαϊκών πολιτικών, αλλά σε λιγότερο από μία εβδομάδα, γερμανοί και βρετανοί πολιτικοί κατασυκοφάντησαν ρουμάνους εργαζόμενους, είτε λόγω άγνοιας, είτε επειδή κίνητρό τους είναι να κερδίσουν τη συμπάθεια και τις ψήφους των πολιτών. Σκληρές δηλώσεις, όπως: "Οι Ρουμάνοι θα σε μαχαιρώσουν με το που θα σε δουν", που έγιναν κατά τη διάρκεια δημόσιας συνεδρίασης στο "νωμένο Βασίλειο, ή σχόλια γερμανού πολιτικού που δήλωσε ότι οι Ρουμάνοι δεν πηγαίνουν για δουλειά στις 7:00 και δεν ξέρουν τι πρέπει να κάνουν, γεννούν μεγάλη ανησυχία. Χαράσσουμε ευρωπαϊκές πολιτικές με σκοπό την καταπολέμηση του ρατσισμού. Αυτός είναι ο κοινός μας στόχος. Ωστόσο, τι κάνουμε όταν οι δηλώσεις αυτές γίνονται από συναδέλφους πολιτικούς από μεγάλα κράτη μέλη της Ευρωπαϊκής Ένωσης;
<SPEAKER ID="061" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, την προηγούμενη εβδομάδα, τρία βασκικά σκάφη αλίευσης τόνου από το Bermeo απειλήθηκαν για μία ακόμα φορά από σομαλούς πειρατές. Εκφράζουμε την ανησυχία μας για τις επανειλημμένες επιθέσεις εναντίον αλιευτικών σκαφών στην περιοχή, για το γεγονός ότι τα θύματα αισθάνονται ανασφάλεια και ότι η ισπανική κυβέρνηση δεν αναλαμβάνει δράση. Οι επιθέσεις αυτές θα γίνουν χειρότερες με την έναρξη των μουσώνων, σύμφωνα με τους αλιείς.
<P>
Για τον λόγο αυτόν, προτού να είναι πολύ αργά, θα ήθελα να δηλώσω στο Κοινοβούλιο ότι χρειαζόμαστε επειγόντως ένοπλη στρατιωτική συνοδεία των εν λόγω σκαφών. Ευρωπαϊκές κυβερνήσεις, όπως η γαλλική και η ιταλική, το έχουν κάνει και έχει στεφθεί με επιτυχία.
<P>
Επομένως, η Επιτροπή πρέπει να συστήσει σε όλα τα κράτη μέλη να αναλάβουν άμεσα τέτοιου είδους αποτελεσματικά μέτρα. Χρειάζεται να επεκτείνουμε επειγόντως τα κριτήρια προστασίας που έχουν θεσπιστεί για τις εμπορικές ναυτικές οδούς, ώστε να συμπεριλαμβάνουν και τις περιοχές αλιείας.
<P>
Το Ευρωπαϊκό Κοινοβούλιο αντιμετωπίζει ένα πρόβλημα, το οποίο έχει καταστήσει σαφές μέσα από το ψήφισμα σχετικά με την πειρατεία στις 23 Οκτωβρίου του περασμένου έτους.
<P>
Τέλος, θα ήθελα να επαναλάβω την πεποίθησή μας ότι η Ευρώπη χρειάζεται κοινή εξωτερική πολιτική και πολιτική ασφάλειας που θα καταστήσει τα ευρωπαϊκά θεσμικά όργανα αποτελεσματικότερα και πιο αξιόπιστα όταν θα ανταποκρίνονται σε τέτοιου είδους κρίσεις.
<SPEAKER ID="062" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, οι φονικές επιθέσεις των γερμανικών στρατευμάτων, τα οποία συμμετέχουν στις δυνάμεις κατοχής με τις "νωμένες Πολιτείες της Αμερικής, την Ευρωπαϊκή Ένωση και το ΝΑΤΟ, στο Αφγανιστάν κατά την επίθεση στις 4 Σεπτεμβρίου 2009 στην επαρχία Κουντούζ, εξελίχθηκαν σε μακελειό με θύματα που ξεπερνούν τους 135 αμάχους νεκρούς και δεκάδες τραυματίες μεταξύ των οποίων πολλά παιδιά, αποτελούν έγκλημα πολέμου κατά του αφγανικού λαού.
<P>
" επίθεση αυτή, βεβαίως, δεν έγινε ενάντια στους Ταλιμπάν αλλά ενάντια σε 500 αμάχους. Το καθημερινό λουτρό αίματος, η διοργάνωση εκλογών βίας και νοθείας για την ανάδειξη ανδρεικέλων της κατοχής του Αφγανιστάν, η φτώχεια και η εξαθλίωση που μαστίζει τον αφγανικό λαό, αποκαλύπτουν ότι οι ιμπεριαλιστικές επεμβάσεις των "νωμένων Πολιτειών της Αμερικής, της Ευρωπαϊκής Ένωσης και του ΝΑΤΟ σε αυτή την κατεχόμενη χώρα -αλλά και σε μια σειρά άλλες χώρες- με πρόσχημα το χτύπημα της τρομοκρατίας, έχουν ολέθριες συνέπειες για τους λαούς.
<P>
Τόσο οι δηλώσεις του νέου Γενικού Γραμματέα του ΝΑΤΟ Anders Fogh Rasmussen, όσο και οι δηλώσεις των Υπουργών Εξωτερικών της Ευρωπαϊκής Ένωσης έχουν ένα και μόνο στόχο: να συνεχιστούν οι επεμβάσεις ενάντια στους λαούς. Οι λαοί σε κάθε χώρα και σε κάθε κράτος μέλος της Ευρωπαϊκής Ένωσης πρέπει να απαιτήσουν και να επιβάλουν την επιστροφή των στρατευμάτων των χωρών τους πίσω στις χώρες τους.
<SPEAKER ID="063" NAME="Gerard Batten" AFFILIATION="EFD">
(EN) Κύριε Πρόεδρε, στις 2 Οκτωβρίου, οι Ιρλανδοί θα διεξαγάγουν δημοψήφισμα σχετικά με τη Συνθήκη της Λισαβόνας. " Συνθήκη της Λισαβόνας είναι σχεδόν ταυτόσημη με το Ευρωπαϊκό Σύνταγμα, το οποίο απορρίφθηκε ευθύς εξαρχής από τους Γάλλους και τους Ολλανδούς. Οι Ιρλανδοί απέρριψαν ήδη μία φορά τη Συνθήκη της Λισαβόνας, αλλά το "όχι" είναι πάντα η λάθος απάντηση για την Ευρωπαϊκή Ένωση όταν διακυβεύονται ζητήματα περαιτέρω πολιτικής ολοκλήρωσης. Έτσι, οι Ιρλανδοί υποχρεούνται να διεξαγάγουν ένα ακόμα δημοψήφισμα ώστε να μπορέσουν να δώσουν τη μοναδική απάντηση που δέχεται η Ευρωπαϊκή Ένωση - το "ναι".
<P>
" Ευρωπαϊκή Ένωση καταστρέφει τη δημοκρατία στα κράτη μέλη της. " ΕΕ είναι θεμελιωμένη στις παρερμηνείες, την εξαπάτηση και τα ψέματα. " αξιοκαταφρόνητη κυβέρνηση και οι πολιτικοί της Βρετανίας δεν επιτρέπουν στους πολίτες της χώρας τη διεξαγωγή δημοψηφίσματος ακριβώς επειδή γνωρίζουν ότι το αποτέλεσμα θα είναι ένα ηχηρό "όχι". Όποιο όμως και αν είναι το αποτέλεσμα στην Ιρλανδία, η Βρετανία θα αποχωρήσει κάποια μέρα από την Ευρωπαϊκή Ένωση και θα ανακτήσει την εθνική της ανεξαρτησία. Με υπερηφάνεια κάνω χρήση της θέσης μου για να προωθήσω την άνευ όρων αποχώρηση της Βρετανίας από την Ευρωπαϊκή Ένωση.
<SPEAKER ID="064" NAME="Πρόεδρος">
Ευχαριστούμε, κύριε Batten. Σας παραχώρησα 14 επιπλέον δευτερόλεπτα, μολονότι είπατε κάτι λανθασμένο, ότι δηλαδή η Συνθήκη της Λισαβόνας είναι ίδια με το Σύνταγμα.
<SPEAKER ID="065" NAME="George Becali" AFFILIATION="NI">
(RO) Κύριε Πρόεδρε, θα ήθελα σήμερα να μιλήσω για το ευρωπαϊκό πρόγραμμα, "Φωνές των Νέων", του οποίου έχω την τιμή να μου έχει ζητηθεί να γίνω υποστηρικτής. Στόχος αυτού του προγράμματος, στο οποίο συμμετέχουν νέοι από κάθε κράτος μέλος, είναι ο εντοπισμός και η παροχή λύσεων για τα κοινωνικά προβλήματα που αυτοί αντιμετωπίζουν. Ζητώ όχι μόνο από εσάς, κύριε Πρόεδρε, αλλά και από τον Πρόεδρο της Ευρωπαϊκής Επιτροπής να διασφαλίσετε ότι θα δώσουμε μεγαλύτερη προσοχή στις προτάσεις που θα μας υποβάλουν. Είναι υποχρέωσή μας στους δύσκολους αυτούς καιρούς να προσφέρουμε μια ξεκάθαρη ευκαιρία στην Ευρώπη και, πάνω από όλα, στους νέους ευρωπαίους πολίτες. " γενιά μου είχε την τύχη να συμμετάσχει στην ανοικοδόμηση μιας ενωμένης Ευρώπης. Οι νέοι, που εκπροσωπούν την Ευρώπη του σήμερα, αλλά κυρίως την Ευρώπη του αύριο, έχουν το δικαίωμα να την διαπλάσουν σύμφωνα με όσα ορίζει η φαντασία τους. Σας ευχαριστώ και είθε να μας βοηθήσει ο Θεός.
<SPEAKER ID="066" NAME="Πρόεδρος">
Σας ευχαριστώ και ευχαριστώ επίσης που ήσαστε σύντομος.
<SPEAKER ID="067" NAME="Csaba Sógor" AFFILIATION="PPE">
(HU) Το φάσμα της ακραίας αριστεράς και ακραίας δεξιάς ιδεολογίας, το οποίο εκφράζεται μέσα από τις δύο δικτατορίες που κυριάρχησαν στην Ευρώπη κατά τον 20ό αιώνα, επιστρέφει για να στοιχειώσει την Ευρωπαϊκή Ένωση του 21ου αιώνα. Απαγορεύτηκε σε πολίτη της ΕΕ να ταξιδέψει προς άλλη χώρα και έτσι περιορίστηκε η ελεύθερη κυκλοφορία του εν λόγω ατόμου. Κράτος συλλαμβάνει και φυλακίζει 15 πολίτες, τους κατηγορεί για προδοσία και τους απαγορεύει να εγκαταλείψουν τη χώρα διότι σκοπεύουν να συζητήσουν ζητήματα που αφορούν μειονότητες με ομοϊδεάτες συμπατριώτες τους στο φόρουμ ούγγρων βουλευτών από τη Λεκάνη των Καρπαθίων. Στην εν λόγω χώρα, άνθρωποι τιμωρούνται επειδή δεν μιλούν σωστά την επίσημη γλώσσα στα νοσοκομεία, τα αστυνομικά τμήματα, τα γηροκομεία και τα μαιευτήρια. Ούτε καν οι μετανάστες δεν τυγχάνουν τέτοιας μεταχείρισης στο εσωτερικό της Ευρωπαϊκής Ένωσης, πόσω μάλλον άνθρωποι που ζουν επί μία χιλιετία στην επικράτεια αυτή, όπου το εν λόγω νέο κράτος ιδρύθηκε πριν από μόλις 17 χρόνια. Αυτός είναι ο λόγος για τον οποίο είναι σημαντικό να εφαρμοσθεί εντός της Ευρωπαϊκής Ένωσης ενιαίος νόμος για την προστασία των μειονοτήτων, ο οποίος θα είναι δεσμευτικός σε κάθε χώρα.
<SPEAKER ID="068" NAME="Arlene McCarthy" AFFILIATION="S&amp;D">
(EN) Κύριε Πρόεδρε, θα ήθελα να ενημερώσω το Κοινοβούλιο ότι την προηγούμενη εβδομάδα, ο υπουργός Δικαιοσύνης του "νωμένου Βασιλείου έδωσε χάρη σε μέλος της εκλογικής μου περιφέρειας, τον Michael Shields, και ως εκ τούτου αυτός αποφυλακίστηκε έχοντας εκτίσει ποινή τεσσεράμισι ετών για ένα έγκλημα που δεν έκανε.
<P>
Ο Michael έλαβε χάρη με βάση στοιχεία που αποδεικνύουν σαφώς ότι ήταν ηθικά και τεχνικά αθώος. Συνελήφθη, του αποδόθηκαν κατηγορίες και καταδικάστηκε για βίαιη επίθεση σε βάρος του Martin Georgiev, βούλγαρου σερβιτόρου, το 2005 σε διάστημα μικρότερο από οκτώ εβδομάδες, παρά την έλλειψη ιατροδικαστικών στοιχείων, τη λανθασμένη διαδικασία ταυτοποίησης και την υπογεγραμμένη ομολογία της επίθεσης από άλλον άντρα, τον Graham Sankey.
<P>
Σήμερα, θα ήθελα να ευχαριστήσω τους Προέδρους Borrell και Pöttering και την Επιτροπή Αναφορών του Κοινοβουλίου για την υποστήριξή τους στην εκστρατεία του Michael με σκοπό την απονομή δικαιοσύνης. Όμως η διαδικασία δεν έχει τελειώσει, και ζητώ από τον Πρόεδρο και την Επιτροπή Αναφορών να εξακολουθήσουν να στηρίζουν την εκστρατεία αυτή του Michael για απόδοση δικαιοσύνης και να μεσολαβήσουν άμεσα καλώντας τις βουλγαρικές αρχές να επανεξετάσουν τα στοιχεία της υπόθεσης. Αυτό είναι πάρα πολύ σημαντικό εάν θέλουμε να παράσχουμε σε όλους μας τους πολίτες αίσθημα εμπιστοσύνης και πίστης στη δικαστική και αστυνομική συνεργασία στην Ευρώπη.
<SPEAKER ID="069" NAME="Siiri Oviir" AFFILIATION="ALDE">
(ET) Οι τραπεζικές συναλλαγές χρήζουν εποπτείας. Αυτή είναι η θέση του Ευρωπαϊκού Συμβουλίου και της Ευρωπαϊκής Επιτροπής. " μελέτη της Ευρωπαϊκής Επιτροπής σχετικά με την προστασία των καταναλωτών, η οποία δημοσιεύτηκε τον Φεβρουάριο, αποκάλυψε αρκετές αρνητικές τάσεις στον τραπεζικό τομέα. Ως εκλεγμένη αντιπρόσωπος από την Εσθονία, θα ήθελα να αναφερθώ σε παραδείγματα από τη χώρα μου και συγκεκριμένα σε δύο σουηδικές τράπεζες που δραστηριοποιούνται στην Εσθονία. Το πρόβλημα είναι ότι οι εν λόγω τράπεζες μεταχειρίζονται τους καταναλωτές στην Εσθονία διαφορετικά από ό,τι εκείνους στην πατρίδα τους. Τόσο οι τιμές των τραπεζικών υπηρεσιών όσο και τα επιτόκια είναι σαφώς υψηλότερα για τους εσθονούς καταναλωτές. Για παράδειγμα, τα επιτόκια κυμαίνονται από 0,21% στη Σουηδία έως 12,2% στην Εσθονία - αυτό σημαίνει 600πλάσια διαφορά.
<P>
" χρησιμοποίηση της χρηματοπιστωτικής κρίσης ως δικαιολογία για άνιση μεταχείριση δεν συνάδει με τις αξίες της Ευρωπαϊκής Ένωσης. Και θα ήθελα να ρωτήσω τη Σουηδία, η οποία ασκεί σήμερα την Προεδρία της Ευρωπαϊκής Ένωσης, τι έχει να δηλώσει σχετικά και πόσον καιρό θα διαρκέσει αυτή η κατάσταση με τις τράπεζές της στην Εσθονία.
<SPEAKER ID="070" NAME="Hans-Peter Martin" AFFILIATION="NI">
(DE) Κύριε Πρόεδρε, είχα πει ότι χρειαζόμαστε μια δημοκρατική επανάσταση. Σήμερα, όλοι εμείς που, με τη θέλησή μας, δεν εκπροσωπούμαστε από κάποια πολιτική ομάδα στο παρόν Κοινοβούλιο βρισκόμαστε σε μια μετέωρη κατάσταση.
<P>
Θα ήθελα να ζητήσω από τη Γραμματεία να βρει μια φιλική λύση ως προς το ζήτημα των συντονιστών. Εν προκειμένω, είμαστε θύματα διακρίσεων, καθώς δεν έχουμε το δικαίωμα να συμμετέχουμε στις συνεδριάσεις των συντονιστών στις διάφορες επιτροπές και να δραστηριοποιούμαστε δεόντως. Θα ήμουν ευτυχής εάν βοηθούσα να αποφευχθεί πόρισμα του Δικαστηρίου των Ευρωπαϊκών Κοινοτήτων -όπως είχε συμβεί παλαιότερα μετά από την υπόθεση διακρίσεων του 2001- που θα ορίζει ότι όλες οι αποφάσεις συντονισμού που έχουν ληφθεί μέχρι στιγμής είναι παράνομες. Αυτό όχι μόνο θα έβλαπτε σε τεράστιο βαθμό το Κοινοβούλιο, αλλά θα ήταν και άσκοπο από πολιτική άποψη.
<P>
Ως εκ τούτου, ζητώ από τη Γραμματεία να θέσει σε εφαρμογή κατάλληλα μέτρα για να μπει τέλος σε αυτές τις διακρίσεις σε βάρος των μη εγγεγραμμένων μελών και να επιστρέψει στις ορθές μεθόδους εργασίας των τελευταίων δέκα ετών.
<SPEAKER ID="071" NAME="Carlos Iturgaiz Angulo" AFFILIATION="PPE">
(ES) Κύριε Πρόεδρε, το φετινό καλοκαίρι η τρομοκρατική οργάνωση ETA δολοφόνησε τρεις ανθρώπους στην Ισπανία, τρεις υπερασπιστές του δικαίου και της ελευθερίας: έναν αξιωματικό της αστυνομίας και δύο αξιωματικούς της πολιτοφυλακής. Θα ήθελα να εκφράσω την αλληλεγγύη, την υποστήριξη και το ενδιαφέρον μας προς τις οικογένειές τους.
<P>
" ETA είναι μια εγκληματική οργάνωση που δεν έχει θέση στην Ευρώπη, διότι στην Ευρωπαϊκή Ένωση δεν υπάρχει χώρος για εξτρεμισμό, απολυταρχισμό ή φόνους από την τρομοκρατία.
<P>
Το Ευρωπαϊκό Κοινοβούλιο και όλα τα ευρωπαϊκά θεσμικά όργανα πρέπει, ως εκ τούτου, να συνεχίσουν να καταδικάζουν τους τρομοκράτες της ETA και να εργάζονται με σκοπό να απομακρύνουν και να εξαλείψουν το καρκίνωμα των τρομοκρατικών επιθέσεων της ETA και των συνεργών της από την ήπειρό μας.
<P>
Για τον λόγο αυτόν, επιθυμώ μέσα από την πρώτη μου ομιλία σε αυτήν την πρώτη τακτική συνεδρίαση της Ολομέλειας του Ευρωπαϊκού Κοινοβουλίου να υπενθυμίσω και να αποτίσω φόρο τιμής σε όλα τα θύματα της τρομοκρατίας της ETA, να καταδικάσω την τρομοκρατική οργάνωση ETA στο παρόν Κοινοβούλιο και να ζητήσω να συνεργαστούμε όλοι, ως Ευρωπαίοι, έχοντας το δίκαιο με το μέρος μας, για να εξαλείψουμε την ETA και τους υποστηρικτές της, για το καλό της Χώρας των Βάσκων, της Ισπανίας και της Ευρώπης.
<SPEAKER ID="072" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, προσωπικά θεωρώ ότι έχει έρθει η ώρα να αλλάξουμε προσέγγιση όσον αφορά τα προβλήματα που αφορούν την ενέργεια, μεταθέτοντας σταδιακά την έμφαση από την "ενεργειακή ασφάλεια" -δηλαδή, την προσπάθεια εξασφάλισης του σημερινού εφοδιασμού μας από ασταθείς προμηθευτές- σε "ασφαλή ενέργεια", που σημαίνει την πλήρη εκμετάλλευση ενεργειακών πόρων που θα βρίσκονται αυστηρά υπό τον έλεγχο της ΕΕ.
<P>
Ασφαλώς, αυτό θα απαιτήσει παράλληλη δράση και προς τις δύο κατευθύνσεις για λίγο καιρό μέχρις ότου η πλάστιγγα γείρει προς την κατεύθυνση της δεύτερης, διότι εάν η Ευρώπη θέλει όντως να μετατραπεί σε πραγματικά αξιόπιστο διεθνή παράγοντα, θα πρέπει πρώτα να αποκτήσει τον έλεγχο του ενεργειακού της εφοδιασμού. Διαφορετικά, θα συνεχίσει να αποτελεί μια συλλογή εθνικών φορέων, ο καθένας εκ των οποίων επιδιώκει την ικανοποίηση των εθνικών του συμφερόντων, και θα είναι έτσι ευάλωτη στις τακτικές τύπου "διαίρει και βασίλευε" των αδίστακτων εξωτερικών προμηθευτών.
<SPEAKER ID="073" NAME="Chris Davies" AFFILIATION="ALDE">
(EN) Κύριε Πρόεδρε, πριν από έξι μήνες ο κόσμος συγκλονίστηκε από τους θανάτους και τις καταστροφές που προκάλεσε το Ισραήλ στη Γάζα. Τώρα, οι τηλεοπτικές κάμερες έχουν φύγει, ωστόσο η οικονομική πολιορκία συνεχίζεται. Λιγότερο από ένα το τέταρτο των υλικών και των προμηθειών που χρειάζονται οι κάτοικοι της περιοχής περνάει από τα σημεία ελέγχου - μόλις 18 αντικείμενα συνολικά. Τίποτα για την ανοικοδόμηση, τίποτα για τις επιχειρήσεις, τίποτα που να δημιουργεί θέσεις εργασίας ή να προσφέρει ελπίδα. Ουσιαστικά, το Ισραήλ κρατάει ενάμισι εκατομμύριο ανθρώπους σε μια μορφή φυλακής, περιτριγυρισμένους από τείχη και περιπολίες ενόπλων φρουρών.
<P>
Κύριε Πρόεδρε, σάς ζητώ να μεταφέρετε στον Πρόεδρο ότι πρέπει να επισκεφτεί τη Γάζα με την πρώτη ευκαιρία για να κρίνει ο ίδιος την κατάσταση. Εάν θεωρεί ότι μια τέτοια συλλογική τιμωρία δεν είναι αποδεκτή, τότε θα πρέπει να μιλήσει εξ ονόματος των αθώων.
<SPEAKER ID="074" NAME="Elisabeth Köstinger" AFFILIATION="PPE">
(DE) Κύριε Πρόεδρε, η οικονομική κρίση έχει πλήξει πολύ έντονα τη γεωργική παραγωγή. " κατάσταση, ιδίως όσον αφορά την παραγωγή γαλακτοκομικών προϊόντων, έχει επιδεινωθεί πάρα πολύ κατά τη διάρκεια των 20 τελευταίων μηνών. Με τις τιμές να κυμαίνονται κάτω από τα 0,21 ευρώ, οι κτηνοτρόφοι υποχρεώνονται να πωλούν το γάλα σε τιμή μικρότερη από το κόστος παραγωγής. " επιβίωση πολλών οικογενειακών αγροκτημάτων στην ΕΕ κινδυνεύει σοβαρά και, επί του παρόντος, πολλά από αυτά επιβιώνουν μόνο χάρη στις προσωπικές τους οικονομίες, κάτι που είναι σαφώς μη βιώσιμο.
<P>
Τα αριθμητικά στοιχεία της Επιτροπής προσφέρουν μια δραματική εικόνα της μείωσης των τιμών του γάλακτος και των γαλακτοκομικών προϊόντων. Τα μέτρα στήριξης των γαλακτοπαραγωγών είναι ζωτικής σημασίας προκειμένου να αποτραπεί η κατάρρευση της γεωργίας. " ποιότητα κοστίζει, αλλά η αρχή αυτή δεν φαίνεται να ισχύει πλέον στον γεωργικό τομέα. Σήμερα, η τιμή παραγωγής δεν έχει καμία σχέση με την τιμή κατανάλωσης.
<P>
Τα οικογενειακά μας αγροκτήματα χρειάζονται μέτρα στήριξης της αγοράς. Αυτό θα διασφαλίσει την ασφάλεια του εφοδιασμού της Ευρώπης με τρόφιμα. Πάνω από όλα, δεν πρέπει να ξεχνούμε ότι εκατοντάδες χιλιάδες θέσεις εργασίας στην Ευρώπη εξαρτώνται από την καλή λειτουργία της γεωργίας.
<SPEAKER ID="075" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, αύριο ο κ. Barroso θα ζητήσει την υποστήριξή μας κατά την απόπειρά του να εξασφαλίσει μια δεύτερη θητεία. Θα ήθελα να υπενθυμίσω στο Κοινοβούλιο ότι οι πολωνοί εργαζόμενοι στα ναυπηγεία έχουν προσφύγει επανειλημμένα στην Επιτροπή, ζητώντας τη λήψη μιας απόφασης για τη διάσωση των θέσεων εργασίας τους. Δεν έλαβαν βοήθεια, διότι, υπό την ηγεσία του κ. Barroso, η Επιτροπή επιδείκνυε πλήρη έλλειψη ενδιαφέροντος για τα προβλήματα των εργαζομένων. Χιλιάδες πολωνοί εργαζόμενοι στα ναυπηγεία εξακολουθούν να βιώνουν τις οδυνηρές συνέπειες της αντικοινωνικής πολιτικής της Επιτροπής προς την κοινότητά τους. Καλά θα κάνουμε να θυμόμαστε ότι εκλεγήκαμε στο Κοινοβούλιο για να εκπροσωπούμε τους πολίτες, ωστόσο αυτό δεν είναι το είδος της πολιτικής ούτε το είδος της Ένωσης που περιμένουν οι ψηφοφόροι μας.
<P>
Εάν υποστηρίξουμε τον κ. Barroso, τίποτα δεν θα αλλάξει. Οι δραστηριότητες και οι νομοθετικές πρωτοβουλίες της Επιτροπής θα απομακρύνονται ολοένα περισσότερο από τις ανάγκες της Ευρώπης. Πρέπει να διορίσουμε Πρόεδρο και Επιτρόπους που θα διασφαλίσουν ότι οι κοινωνικοί στόχοι θα προηγούνται των οικονομικών. Πρέπει να επιλέξουμε μια κοινωνική Ευρώπη, όπου η μοίρα των εργαζομένων θα θεωρείται εξίσου σημαντική με το κέρδος. Κυρίες και κύριοι, δεν πρέπει να επιτρέψουμε στους εαυτούς μας να παρασυρθούν από τα όμορφα λόγια που χρησιμοποιούνται ως προπέτασμα καπνού για να συγκαλυφθούν οι αδίστακτες και απάνθρωπες πολιτικές της δεξιάς.
<SPEAKER ID="076" NAME="Bill Newton Dunn" AFFILIATION="ALDE">
(EN) Κύριε Πρόεδρε, θα ήθελα να αναφερθώ στην υπόθεση του κ. Ιωάννη Ζαφειρόπουλου, που βρίσκεται στη φυλακή στην Ελλάδα. Τα μέλη της οικογένειάς του, που αποτελούν μέλη της εκλογικής μου περιφέρειας, είναι πεπεισμένα για την αθωότητά του. Στις αρχές του τρέχοντος έτους, απέστειλα επιστολή στον υπουργό Δικαιοσύνης στην Αθήνα και του εξέθεσα την υπόθεση. Δεν έλαβα απάντηση, και έτσι αναφέρθηκα στο ζήτημα σε ομιλία μου διάρκειας ενός λεπτού εδώ στο Κοινοβούλιο τον Μάιο. Αμέσως μετά, μέλος της Μόνιμης Ελληνικής Αντιπροσωπείας έσπευσε στο γραφείο μου και μου υποσχέθηκε την άμεση απάντηση του ίδιου του υπουργού. Τέσσερις μήνες αργότερα εξακολουθώ να μην έχω λάβει τίποτα.
<P>
Εάν η Μόνιμη Ελληνική Αντιπροσωπεία μάς ακούει σήμερα εδώ στο Κοινοβούλιο, θα ήθελα να εκφράσω την κατάπληξη και την απογοήτευσή μου που δεν έχει γίνει τίποτα. Θα μπορούσε, παρακαλώ, να μου εξασφαλίσει απάντηση από τον υπουργό και να επανεξετάσει την υπόθεση του κ. Ιωάννη Ζαφειρόπουλου;
<SPEAKER ID="077" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, κατά την τουρκική εισβολή στην Κύπρο το 1974, τούρκος δημοσιογράφος φωτογράφισε 14 κυπρίους στρατιώτες να παραδίδονται στον τουρκικό στρατό. " φωτογραφία αυτή μετατράπηκε σε σύμβολο της έρευνας για τον εντοπισμό των αγνοουμένων. Οι σοροί των στρατιωτών ταυτοποιήθηκαν μέσω DNA πριν από λίγες εβδομάδες. Είχαν σκοτωθεί πριν από 35 χρόνια και είχαν ριχτεί σε πηγάδι στο κατεχόμενο βόρειο τμήμα του νησιού. Αυτό καταδεικνύει την κατάφωρη παραβίαση της Συνθήκης της Γενεύης από τον τουρκικό στρατό, ο οποίος ήταν υπεύθυνος για τους αιχμαλώτους που παραδίδονταν.
<P>
Ζητώ μετ' επιτάσεως από το Ευρωπαϊκό Κοινοβούλιο να καλέσει την Τουρκία να συνεργαστεί με την Επιτροπή Αγνοουμένων των "νωμένων Εθνών παρέχοντας πρόσβαση στα αρχεία της και ανοίγοντας δύο τάφους που υποδείχτηκαν πρόσφατα στη Λάπιθο, οι οποίοι χαρακτηρίζονται "απαγορευμένες στρατιωτικές ζώνες", όπου εικάζεται ότι είναι θαμμένοι 800 ακόμα αιχμάλωτοι.
<SPEAKER ID="078" NAME="Derek Vaughan" AFFILIATION="S&amp;D">
(EN) Κύριε Πρόεδρε, το Ευρωπαϊκό Κοινοβούλιο πρέπει να διεξαγάγει πολλές ακόμα σημαντικές συζητήσεις και να πάρει αποφάσεις για ζητήματα που αφορούν τον προϋπολογισμό. Επί του παρόντος, εξετάζουμε βεβαίως τον προϋπολογισμό για το 2010 και μένουν ακόμα να επιλυθούν πολλά ζητήματα προτού οδηγηθούμε σε συμφωνία σχετικά με αυτόν. Το Κοινοβούλιο θα αρχίσει επίσης σύντομα να συζητά σχετικά με τη νέα δημοσιονομική προοπτική για την περίοδο μετά το 2013.
<P>
Υπάρχει, ωστόσο, και η ενδιάμεση αναθεώρηση του προϋπολογισμού, και νομίζω ότι την έχουμε σχεδόν ξεχάσει. Δεν θα πρέπει να την ξεχνούμε, διότι αυτή θα μας προσφέρει μεγάλες δυνατότητες στο μέλλον. Θα μας δώσει τη δυνατότητα να επανεξετάσουμε τις προτεραιότητές μας. Θα μας δώσει, για παράδειγμα, τη δυνατότητα να διαθέσουμε περισσότερους πόρους για το νέο ευρωπαϊκό σχέδιο για την ανάκαμψη της οικονομίας. Θα μας δώσει ίσως και τη δυνατότητα να διαθέσουμε πρόσθετους πόρους για τα μέτρα που θα προκύψουν από τη Διάσκεψη της Κοπεγχάγης στο τέλος του τρέχοντος έτους.
<P>
Θεωρώ ότι το παρόν Κοινοβούλιο δεν θα πρέπει να χάσει από τα μάτια του τον στόχο. Θα πρέπει να συνεχίσει να ασκεί πίεση στο Συμβούλιο και την Επιτροπή για να βεβαιωθεί ότι θα επανεξετάσουν την ενδιάμεση αναθεώρηση και θα μας δώσουν την ευκαιρία να προωθήσουμε τις προτεραιότητές μας.
<SPEAKER ID="079" NAME="Pál Schmitt" AFFILIATION="PPE">
(HU) " ελευθερία λόγου, κύριε Πρόεδρε, συμπεριλαμβανομένης της ελεύθερης επιλογής της γλώσσας που επιθυμεί κανείς να ομιλεί, αποτελεί θεμελιώδες ανθρώπινο δικαίωμα. " γλώσσα συνιστά σύμβολο τεράστιας σημασίας για τους ανθρώπους που την ομιλούν, είναι η βάση του αυτοπροσδιορισμού τους. Όποιος θεωρεί ότι αυτό ισχύει για τη γλώσσα του, πρέπει να επιδεικνύει σεβασμό για τη γλώσσα κάθε άλλης κοινότητας. Ωστόσο, μία από τις επίσημες γλώσσες της ΕΕ, η ουγγρική, δέχτηκε πρόσφατα επίθεση στη Σλοβακία, με τρόπο που έρχεται σε πλήρη αντίθεση προς την ευρωπαϊκή νοοτροπία. Ο νόμος για τη γλώσσα εισάγει άμεσες διακρίσεις σε βάρος του δικαιώματος της ουγγρικής κοινότητας, που έχει πληθυσμό μισό εκατομμύριο άτομα, να κάνει χρήση της γλώσσας της. Σε ορισμένες περιπτώσεις, μπορεί να επιβληθεί ακόμα και πρόστιμο ύψους 5 000 ευρώ.
<P>
" Ευρωπαϊκή Ένωση δεσμεύεται για την πολιτιστική και γλωσσική πολυμορφία, και με αυτό κατά νου έχει οριστεί ακόμα και Επίτροπος για την πολυγλωσσία. Ο Ευρωπαϊκός Χάρτης για τις Περιφερειακές και Μειονοτικές Γλώσσες, ο οποίος έχει κυρωθεί και από τη Σλοβακία, εγγυάται το δικαίωμα των πολιτών να χρησιμοποιούν τη μητρική τους γλώσσα σε κάθε επίπεδο εκπαίδευσης, για διοικητικά θέματα, στις συναλλαγές με δημόσιους οργανισμούς και σε επίσημα έγγραφα. Ο στυλοβάτης των θεσμικών οργάνων της ΕΕ δεν μπορεί να επιτρέπει σε ένα κράτος μέλος να έρθει σε προφανή ρήξη με τους θεμελιώδεις κανόνες της ΕΕ και να εξαπολύσει επίθεση σε βάρος των δικαιωμάτων των μειονοτήτων χωρίς να διαμαρτυρηθεί.
<SPEAKER ID="080" NAME="Bogusław Liberadzki" AFFILIATION="S&amp;D">
(PL) Το Κοινοβούλιο συζήτησε την κατάσταση του κλάδου των πολωνικών ναυπηγείων πριν από λίγους μήνες και προχώρησε σε συμφωνία. Ο κ. Schulz, ο πρόεδρος της πολιτικής μας ομάδας, επιβεβαίωσε εκ μέρους της Ομάδας ότι το Κοινοβούλιο δεν συμφώνησε με την κατάργηση δεκάδων χιλιάδων θέσεων εργασίας στα ναυπηγεία και τις επιχειρήσεις που τα εφοδιάζουν. Ο κ. Schulz επιβεβαίωσε ότι το Κοινοβούλιο δεν συμφώνησε με την κατάργηση του εν λόγω κλάδου στην Πολωνία, ούτε με την ακόλουθη μείωση των βιομηχανικών δυνατοτήτων της Ευρώπης.
<P>
Έξι μήνες έχουν περάσει και η κατάσταση έχει ως ακολούθως. " κυβέρνηση δεν έχει καταφέρει να ιδιωτικοποιήσει τα ναυπηγεία, η Επιτροπή δεν έλαβε καθόλου υπόψη τη θέση του Κοινοβουλίου, τα ναυπηγεία δεν παράγουν, το μέλλον είναι αβέβαιο, άνθρωποι έχουν χάσει τις δουλειές τους και έχουν μείνει στο κενό. Προφανώς, συμφωνούμε όλοι ότι η παρούσα Επιτροπή δεν έχει κάνει το παραμικρό βήμα για τη χάραξη μιας ευρωπαϊκής βιομηχανικής πολιτικής, και δεν αντιλαμβάνεται ότι τα πλοία ήταν αναγκαία στο παρελθόν, ότι είναι αναγκαία τώρα και ότι θα συνεχίσουν να είναι αναγκαία και κατά τα επόμενα χρόνια.
<SPEAKER ID="081" NAME="Tunne Kelam" AFFILIATION="PPE">
(EN) Κύριε Πρόεδρε, η 23η Αυγούστου του 2009 σηματοδότησε την 70ή επέτειο του διαβόητου Συμφώνου μεταξύ της ναζιστικής Γερμανίας και της Σοβιετικής Ένωσης που χώρισε την Ευρώπη στα δύο. Θεωρώ ότι αυτό αποτελεί τρομακτικό παράδειγμα του πόσο κοντά μπορεί να φτάσουν δύο εκ πρώτης όψεως αντίθετα πολιτικά άκρα. Τόσο η Μόσχα όσο και το Βερολίνο είχαν συμφωνήσει τότε ότι πρώτο μέλημά τους ήταν η διάλυση της δημοκρατικής πολιτικής τάξης στην Ευρώπη. Τόσο η Μόσχα όσο και το Βερολίνο επιζητούσαν παγκόσμια κυριαρχία. Ως εκ τούτου, δεν πρέπει να ξεχνούμε ότι χρειάστηκαν δύο δικτάτορες για να ξεκινήσει ο Δεύτερος Παγκόσμιος Πόλεμος.
<P>
Ο Στάλιν, τέσσερις ημέρες προτού υπογράψει το εν λόγω Σύμφωνο, είχε εξηγήσει το νόημα αυτού στους συντρόφους του: "Είναι προς όφελος της Σοβιετικής Ένωσης να ξεκινήσει πόλεμος μεταξύ του Ράιχ και του καπιταλιστικού αγγλογαλλικού μπλοκ. Πρέπει να καταβληθεί κάθε προσπάθεια ώστε ο πόλεμος αυτός να διαρκέσει όσο το δυνατόν περισσότερο, προκειμένου να εξαντληθούν και οι δύο πλευρές. Τότε, θα έχουμε ένα ευρύ πεδίο για να προχωρήσουμε στην παγκόσμια επανάσταση."
<P>
Θα ήθελα να υπενθυμίσω στους βουλευτές το ψήφισμα του Ευρωπαϊκού Κοινοβουλίου του περασμένου Απριλίου για την καθιέρωση της 23ης Αυγούστου ως κοινή ημέρα μνήμης των θυμάτων όλων των απολυταρχικών καθεστώτων.
<SPEAKER ID="082" NAME="Boris Zala" AFFILIATION="S&amp;D">
(SK) Τόσο κατά την προηγούμενη όσο και κατά την τρέχουσα σύνοδο του Κοινοβουλίου, ακούσαμε ομιλίες από πολλούς ούγγρους βουλευτές του ΕΚ που ασκούσαν κριτική στον νόμο της Σλοβακίας για τη γλώσσα. Θα ήθελα επίσης να αναφέρω ότι όλοι σας λάβατε έγγραφα με διάφορα επιχειρήματα, που στην πλειονότητά τους, για να το θέσω απλά, είναι παρερμηνείες, μυθεύματα, ακόμα και σκόπιμα ψέματα.
<P>
Ο νόμος της Σλοβακίας για τη γλώσσα συνάδει απόλυτα με όλα τα ζητήματα που άπτονται των ανθρωπίνων δικαιωμάτων και με τα δικαιώματα προστασίας των μειονοτικών γλωσσών. Κατά την άποψή μου, οι ούγγροι βουλευτές του ΕΚ επιδιώκουν να περάσουν μια πολύ επικίνδυνη πολιτική ακραίου και απόλυτα προκλητικού εξτρεμισμού, τόσο στην Ουγγαρία όσο και στις γειτονικές αυτής χώρες. Γνώμη μου είναι ότι πρέπει να συνειδητοποιήσουν πως πρόκειται για μια ιδιαίτερα επικίνδυνη πολιτική και να βάλουν τέλος, όπως ακούσαμε σήμερα, σε αυτά τα ψέματα.
<SPEAKER ID="083" NAME="Alojz Peterle" AFFILIATION="PPE">
(SL) Έχω λάβει αιτήματα από μεγάλο αριθμό σλοβένων και ιταλών πολιτών που μου ζητούν να επιστήσω την προσοχή του Ευρωπαϊκού Κοινοβουλίου στην πρόθεση της Ιταλίας να κατασκευάσει τερματικό σταθμό φυσικού αερίου στον Κόλπο της Τεργέστης.
<P>
Συμμερίζομαι τις ανησυχίες των σλοβενικών και ιταλικών περιβαλλοντικών οργανώσεων που υποστηρίζουν ότι ο εν λόγω τερματικός σταθμός φυσικού αερίου θα αποτελέσει πολύ μεγάλη επιβάρυνση για μια ιδιαίτερα ευάλωτη περιβαλλοντικά περιοχή. Αναφέρομαι εν προκειμένω στην θάλασσα του Κόλπου της Τεργέστης και την ευρύτερη ενδοχώρα γύρω από αυτόν. Οι εν λόγω οργανώσεις έχουν επίσης εκφράσει αμφιβολίες όσον αφορά την ακρίβεια των εγγράφων που χρησιμοποιήθηκαν για την εκτίμηση των περιβαλλοντικών επιπτώσεων.
<P>
Καλώ επίσης τις κυβερνήσεις της Ιταλίας και της Σλοβενίας να συνεργαστούν ως προς το έργο αυτό στο πνεύμα του μνημονίου που υπέγραψαν τον Σεπτέμβριο του προηγούμενου έτους. Με άλλα λόγια, τις καλώ να συνεργαστούν για την εκπόνηση εκτιμήσεων των περιβαλλοντικών επιπτώσεων στη βόρεια Αδριατική και τον Κόλπο της Τεργέστης αντίστοιχα. Περιμένω επίσης ότι, ως αποτέλεσμα της εκπόνησης μιας τέτοιας εκτίμησης, οι κυβερνήσεις θα μπορέσουν να συμφωνήσουν σε έναν τόπο κατασκευής του εν λόγω τερματικού σταθμού φυσικού αερίου καταλληλότερο από τον Κόλπο της Τεργέστης.
<SPEAKER ID="084" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, συμφωνώ με την εσθονή συνάδελφό μου, την κ. Oviir, ότι η οικονομική κρίση κάθε άλλο παρά έληξε. Ένα περίεργο είδος αισιοδοξίας αναδύεται παντού στην Ευρώπη, παρά την αύξηση της ανεργίας, τα χρέη των εθνικών οικονομιών, τη γήρανση του πληθυσμού και την τριπλή, κατά κάποιον τρόπο, γκιλοτίνα που κρέμεται πάνω από την Ευρώπη. Παρόλα αυτά, ανακοινώθηκε ότι η ύφεση έληξε. Προγραμματίζεται στρατηγική εξόδου, σαν να μην χρειάζεται πλέον να ασχοληθούμε με τη στρατηγική ανάκαμψης. " Ευρώπη είχε αρχίσει να εφαρμόζει τη στρατηγική ανάκαμψης και να αντιμετωπίζει την οικονομική κρίση πολύ καλά και με υποδειγματικό τρόπο, φτάνοντας σε σημείο να παραδίδει μαθήματα στις "νωμένες Πολιτείες της Αμερικής που ακολούθησαν το παράδειγμά της. Και όμως, μετά από αυτό, η Ευρώπη ανέκοψε τελείως τον ρυθμό της. Επιπλέον, αυτή η λανθασμένη αισιοδοξία οδηγεί και σε λάθος λύσεις. " οικονομική κρίση δεν έχει ακόμα καταπολεμηθεί.
<SPEAKER ID="085" NAME="Marian-Jean Marinescu" AFFILIATION="PPE">
(RO) " διαμόρφωση της Συμμαχίας για την Ευρωπαϊκή Ολοκλήρωση, ως επακόλουθο των πρόωρων εκλογών του Ιουλίου του 2009, επιβεβαιώνει εκ νέου τη φιλοευρωπαϊκή δέσμευση των πολιτών της Δημοκρατίας της Μολδαβίας. Έγινε ένα εξαιρετικά σημαντικό βήμα, που η Μολδαβία και η Ευρωπαϊκή Ένωση δεν έχουν το περιθώριο να μην το διαχειριστούν σωστά.
<P>
" πολιτική κατάσταση εξακολουθεί να είναι ευαίσθητη. Αυτός είναι ο λόγος για τον οποίο η επιτυχία της συμμαχίας, και κατά συνέπεια και μιας δημοκρατικής Μολδαβίας, εξαρτάται σε πολύ μεγάλο βαθμό από την υποστήριξη των ευρωπαίων εταίρων της. " Μολδαβία έχει αναλάβει την ευθύνη της δέσμευσης προς μια φιλοευρωπαϊκή πορεία. Ευθύνη της Ευρωπαϊκής Ένωσης είναι να διευκολύνει την πορεία της στον δρόμο αυτόν.
<P>
" ευρωπαϊκή επιλογή του λαού της Μολδαβίας φαίνεται σήμερα και σε πολιτικό επίπεδο. Αυτός είναι ο λόγος για τον οποίο πρέπει να στηρίξουμε άνευ όρων τη Συμμαχία για την Ευρωπαϊκή Ολοκλήρωση της Δημοκρατίας της Μολδαβίας, διότι αποτελεί τη μοναδική της ευκαιρία για σταδιακή, αλλά και ταχεία, ένταξη στην ευρωπαϊκή οικογένεια. Καλώ την Ευρωπαϊκή Επιτροπή να διαπραγματευτεί την επείγουσα υπογραφή μιας νέας συμφωνίας με τη Δημοκρατία της Μολδαβίας και να κάνει χρήση όλων των αναγκαίων πόρων ώστε να βοηθήσει τη δημοκρατία αυτή να βγει από τη δύσκολη κατάσταση στην οποία βρίσκεται.
<SPEAKER ID="086" NAME="Csaba Sándor Tabajdi" AFFILIATION="S&amp;D">
(HU) " αξιοπιστία της Ευρωπαϊκής Ένωσης υπονομεύεται πλήρως εάν διαμαρτύρεται μόνο σε περιπτώσεις παραβιάσεων των ανθρωπίνων δικαιωμάτων που συμβαίνουν εκτός ΕΕ, αλλά όχι και στην περίπτωση σοβαρών παραβιάσεων των ανθρωπίνων δικαιωμάτων όπως αυτή που συνέβη πρόσφατα στη Σλοβακία ως συνέπεια του εθνικού νόμου για τη γλώσσα και πυροδότησε άνευ προηγουμένου ένταση στις σχέσεις μεταξύ των κοινοτήτων της πλειονότητας του πληθυσμού και των μειονοτήτων.
<P>
" γλώσσα της μειονότητας ανακηρύχθηκε υπαγόμενη στη γλώσσα της μεγάλης μερίδας του πληθυσμού, όπως ανέφερε και ο κ. Vollebaek, Ύπατος Αρμοστής του ΟΟΣΑ για τις εθνικές μειονότητες. Θα ήθελα να επισημάνω στον συνάδελφο, Boris Zala, ότι θα ήταν χαρά μας αν δεν ήμαστε υποχρεωμένοι να θέσουμε το ζήτημα αυτό εδώ, στο Ευρωπαϊκό Κοινοβούλιο. Ο μόνος λόγος που το έκανα είναι ως συνέπεια του γεγονότος ότι στη Σλοβακία τέθηκε σε εφαρμογή νόμος που περιορίζει σημαντικά τη χρήση των γλωσσών των μειονοτήτων και εισάγει διακρίσεις σε βάρος της ουγγρικής κοινότητας που κατοικεί εκεί. Για τον λόγο αυτόν, είναι ευθύνη της επόμενης Επιτροπής και του κ. Barroso να δημιουργηθούν βήματα διαλόγου για την εξέταση τέτοιων περιπτώσεων, όπως δήλωσε στην επιστολή του και ο Leonard Orban. " Σλοβακία πρέπει να τιμήσει τις διεθνείς δεσμεύσεις της, τη σύμβαση πλαίσιο για την προστασία των εθνικών μειονοτήτων και τον ευρωπαϊκό χάρτη γα τις περιφερειακές και μειονοτικές γλώσσες.
<SPEAKER ID="087" NAME="Piotr Borys" AFFILIATION="PPE">
(PL) Κύριε Πρόεδρε, ζήτησα να λάβω τον λόγο για να αναφερθώ στην αποστολή στο Αφγανιστάν. Το εν λόγω ζήτημα συνοδεύεται από πολλές δυσκολίες για όλα τα εμπλεκόμενα μέρη. Επηρεάζονται τόσο το NATO όσο και η Ευρωπαϊκή Ένωση. Ήθελα ιδίως να επισημάνω την υποχρέωση να δοθεί μεγαλύτερη έμφαση στην ανάγκη για ανθρωπιστική, κοινωνική και οικονομική βοήθεια προς τον αφγανικό λαό, που πλήττεται δυστυχώς από τις επιπτώσεις του πολέμου εδώ και 30 χρόνια. Θέτω το ζήτημα αυτό στο πλαίσιο της κλιμάκωσης των επιθέσεων σε βάρος στρατιωτών ενόψει των προεδρικών εκλογών που, όπως όλοι γνωρίζουμε, έχουν γίνει ολοένα συχνότερες και πιο βίαιες. Τέτοιου είδους βοήθεια είναι ιδιαίτερα σημαντική στο πλαίσιο ανάπτυξης εμπιστοσύνης και ανοικοδόμησης της χώρας.
<P>
Ο λοχαγός Daniel Ambroziński των πολωνικών ενόπλων δυνάμεων έχασε πρόσφατα τη ζωή του στο Αφγανιστάν. Φαίνεται ότι ο θάνατός του οφειλόταν κυρίως στην αδυναμία του στρατού και της αστυνομίας του Αφγανιστάν, που υπέκυψαν σε δωροδοκία. Είναι γνωστό ότι ο στρατός και η αστυνομία του Αφγανιστάν βρίσκονται σε δύσκολη οικονομική κατάσταση. Σύμφωνα με τα μέσα ενημέρωσης, οι αφγανοί στρατιώτες είναι τυχεροί εάν κερδίσουν 20 δολάρια "ΠΑ. Είναι σημαντικό η στρατιωτική προσπάθεια να συνοδεύεται από κοινωνική, ανθρωπιστική και οικονομική βοήθεια.
<SPEAKER ID="088" NAME="Πρόεδρος">
Είκοσι δευτερόλεπτα για τον κ. Kelly, για μια πολύ σύντομη ανταπάντηση.
<SPEAKER ID="089" NAME="Seán Kelly" AFFILIATION="PPE">
(EN) Κύριε Πρόεδρε, ήθελα απλώς να πω πολύ σύντομα ότι απόψε έγινε μια λανθασμένη και κατά κάποιο τρόπο συγκαταβατική δήλωση αναφορικά με τη Συνθήκη της Λισαβόνας στην Ιρλανδία από βρετανό συνάδελφο. " Ιρλανδία δεν υποχρεώθηκε από κανέναν να ψηφίσει για δεύτερη φορά σχετικά με τη Συνθήκη της Λισαβόνας. Ήταν μια απόφαση που ελήφθη ανεξάρτητα από το ιρλανδικό κοινοβούλιο και θα εκτελεστεί ανεξάρτητα από τον ιρλανδικό λαό. Για την ακρίβεια, δεν έχουμε υποχρεωθεί να κάνουμε τίποτα από τότε που αποκτήσαμε την ανεξαρτησία μας από τη Βρετανία το 1922.
<SPEAKER ID="090" NAME="Πρόεδρος">
Κυρίες και κύριοι, είχαμε 39 ομιλίες σε 45 λεπτά. Θεωρώ ότι πρόκειται για εξαιρετική επίδοση -ήταν μια καλή συζήτηση- και απευθύνω τις θερμότερες ευχές μου σε όλους όσοι εκφώνησαν την πρώτη τους ομιλία. Θα ήθελα να επισημάνω ιδιαιτέρως την ανάγκη να λάβει υπόψη η Επιτροπή τα σχόλια που έγιναν κατά τη διάρκεια της συζήτησης, διαφορετικά το Κοινοβούλιό μας δεν θα είναι παρά τόπος εκτόνωσης. " Επιτροπή παρακολούθησε με προσοχή. Πρόσεξα ότι η προσοχή των Επιτρόπων μας ήταν πολύ μεγάλη, και δεν έχω καμία αμφιβολία ότι θα εξετάσουν τα σχόλια που έγιναν από όλους τους συναδέλφους μας.

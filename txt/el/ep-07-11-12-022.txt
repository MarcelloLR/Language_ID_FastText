<CHAPTER ID="022">
Επιτροπολογία (συζήτηση)
<SPEAKER ID="212" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την επιτροπολογία.
<SPEAKER ID="213" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, η μεταρρύθμιση της επιτροπολογίας που αποφασίστηκε τον Ιούλιο του 2006 εισήγαγε μια "κανονιστική διαδικασία με έλεγχο", η οποία παρέχει δικαίωμα αρνησικυρίας στο Ευρωπαϊκό Κοινοβούλιο για μέτρα γενικού χαρακτήρα που τροποποιούν βασικές νομικές πράξεις οι οποίες έχουν υιοθετηθεί με τη διαδικασία της συναπόφασης.
<P>
Στο πλαίσιο αυτής της μεταρρύθμισης, τα τρία θεσμικά όργανα συνέταξαν κοινή δήλωση στην οποία δεσμεύθηκαν να προσαρμόσουν 26 βασικές πράξεις προτεραιότητας σε αυτή τη νέα διαδικασία, η δε Επιτροπή ενέκρινε 26 προτάσεις ευθυγράμμισης προτεραιοτήτων στα τέλη του περασμένου έτους. Είναι προς το συμφέρον όλων μας να υιοθετήσουμε αυτά τα μέσα ευθυγράμμισης το ταχύτερο δυνατόν. " Επιτροπή εκφράζει επομένως την ιδιαίτερη ικανοποίησή της για το γεγονός ότι το Κοινοβούλιο είναι τώρα έτοιμο να ψηφίσει για διάφορα νομοθετικά ψηφίσματα, αφού προηγουμένως έχουν επιτευχθεί πρόσφορες και δίκαιες συμβιβαστικές λύσεις μεταξύ των τριών θεσμικών οργάνων.
<P>
Άλλα σημαντικά θέματα θα βρίσκονται στην ημερήσια διάταξη μιας ακόμη συνόδου του Ευρωπαϊκού Κοινοβουλίου στα τέλη αυτού του μήνα, και είμαι βέβαιη ότι θα μπορέσουμε να διευθετήσουμε και αυτά τα θέματα. Θέλω να ευχαριστήσω τους εισηγητές των διαφορετικών επιτροπών του Κοινοβουλίου για την πολύ συνεργάσιμη και εποικοδομητική στάση τους.
<P>
Συνεπώς, ολόκληρη η δέσμη των 26 προτάσεων ευθυγράμμισης προτεραιοτήτων θα μπορούσε να είναι έτοιμη προς έγκριση πριν από το τέλος του τρέχοντος έτους. Αυτό θα ήταν ένα πολύ καλό αποτέλεσμα που θα προετοίμαζε το έδαφος για τη λεγόμενη "γενική ευθυγράμμιση". Όπως γνωρίζετε, η Ευρωπαϊκή Επιτροπή έχει δεσμευτεί να αναθεωρήσει όλες τις υφιστάμενες βασικές νομικές πράξεις που θεσπίστηκαν στο πλαίσιο συναπόφασης, εκτός από αυτές τις 26 πράξεις προτεραιότητας, με σκοπό την εναρμόνισή τους με τη νέα κανονιστική διαδικασία με έλεγχο. " Επιτροπή θα τηρήσει τη δέσμευσή της και θα προτείνει αυτή τη γενική ευθυγράμμιση όλων των πράξεων που δεν θεωρούνται πράξεις προτεραιότητας. Αυτό αφορά συνολικά περίπου 220 πράξεις. Θα λάβει δε τη μορφή τεσσάρων έως πέντε γενικών προτάσεων ή δεσμών προτάσεων, η πρώτη εκ των οποίων αναμένεται να φτάσει πολύ σύντομα στο Ευρωπαϊκό Κοινοβούλιο, εντός του Νοεμβρίου. Οι επόμενες δύο γενικές προτάσεις θα ακολουθήσουν εντός μερικών εβδομάδων και η τελική πρόταση αμέσως πριν από το τέλος του έτους, ή πολύ νωρίς στις αρχές του προσεχούς έτους.
<P>
Μια τρίτη πτυχή της αναθεώρησης των δικαιωμάτων ελέγχου του Κοινοβουλίου είναι η αναθεώρηση της συμφωνίας που συνήφθη το 2000 μεταξύ της Επιτροπής και του Κοινοβουλίου για τις διαδικασίες επιτροπολογίας. Επ' αυτού θέλω να ευχαριστήσω το Κοινοβούλιο και, ειδικότερα, τον κ. Galeote και τον κ. Corbett για το άριστο πνεύμα συνεργασίας που επικράτησε σε όλη τη διάρκεια των διαπραγματεύσεων. Θέλω επίσης να τους ευχαριστήσω διότι αναγνώρισαν ότι οι ειδικές διαδικασίες που προβλέπονται στη συμφωνία θα ισχύουν για όλες τις εξαιρετικά επείγουσες περιπτώσεις.
<P>
Είμαι ευτυχής που είμαι σε θέση να ανακοινώσω ότι τα αποτελέσματα αυτών των διαπραγματεύσεων έχουν εγκριθεί σε πολιτικό επίπεδο και ότι η Επιτροπή θα είναι έτοιμη να προχωρήσει στην επίσημη έγκριση της αναθεωρημένης συμφωνίας, αφού προηγουμένως επικυρώσει επισήμως το Κοινοβούλιο το αποτέλεσμα των διαπραγματεύσεων. Είμαι βέβαιη ότι η συμφωνία στην οποία καταλήξαμε θα βοηθήσει και τα δύο θεσμικά μας όργανα να εργάζονται πιο αποτελεσματικά στο μέλλον.
<SPEAKER ID="214" NAME="Alexander Radwan">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, αυτή η συζήτηση σχετικά με την επιτροπολογία έχει ήδη διαρκέσει για μεγάλο χρονικό διάστημα. Βάσει της έκθεσης Βασιλεία II, το Ευρωπαϊκό Κοινοβούλιο έχει επιτέλους εξασφαλίσει τα δικαιώματα ελέγχου που έπρεπε ουσιαστικά να θεωρούνται δεδομένα σε μια δημοκρατία, παρά την εντονότατη αντίθεση του Συμβουλίου και τη διαφωνία της Επιτροπής. Τώρα πρέπει να μεριμνήσουμε για την ανάλογη προσαρμογή των οδηγιών. Εν προκειμένω εστιάσαμε την προσοχή μας σχεδόν αποκλειστικά στο θέμα της προσαρμογής των σχετικών οδηγιών - και αυτό είναι κατανοητό. Το θέμα του βαθμού στον οποίο θα προσαρμόσουμε τις οδηγίες από νομοθετική άποψη είναι ασφαλώς μια σημαντική πτυχή.
<P>
Εντούτοις, η συμφωνία μεταξύ του Κοινοβουλίου, της Επιτροπής και του Συμβουλίου αφορά την ενδεδειγμένη συμμετοχή του Ευρωπαϊκού Κοινοβουλίου. " κ. Επίτροπος εξέφρασε την ελπίδα της ότι το Κοινοβούλιο θα υιοθετήσει τις σχετικές ευθυγραμμίσεις κατά το τρέχον έτος. Θεωρούμε σημαντικό να ενημερώνεται το Κοινοβούλιο για τις διαδικασίες εγκαίρως και η ανταλλαγή πληροφοριών με το Κοινοβούλιο μέσω των επιτροπών επιτροπολογίας πρέπει να πραγματοποιείται αμέσως. Το πραγματικό στάδιο της υλοποίησης δεν έχει ακόμα αρχίσει, και ο χρόνος θα δείξει αν αυτό θα ενισχύσει ή όχι τα δικαιώματα του Κοινοβουλίου.
<P>
Το ίδιο ισχύει για τις αιτήσεις για κατεπείγουσα συζήτηση. Για να χρησιμοποιήσουμε ένα παράδειγμα: το επόμενο θέμα στην ημερήσια διάταξη είναι τα λογιστικά πρότυπα, ΔΠΧΠ 8. Με βάση τα ισχύοντα σε αυτόν τον τομέα, στο πλαίσιο της διαδικασίας επιτροπολογίας, δυστυχώς, ενημερωνόμασταν από την επιτροπή την τελευταία στιγμή. Στη συνέχεια ήμασταν υποχρεωμένοι να λάβουμε απόφαση σχετικά γρήγορα. Το καίριο στοιχείο, εκτός από την επίσημη διαδικασία ευθυγράμμισης, θα είναι το κατά πόσον η Ευρωπαϊκή Επιτροπή, οι αρμόδιες Γενικές Διευθύνσεις, οι ανώτεροι υπάλληλοι που εργάζονται σε αυτόν τον τομέα, είναι πρόθυμοι να συμπεριλάβουν εγκαίρως το Κοινοβούλιο στις αντίστοιχες εργασίες. Μόνο τότε θα είναι δυνατός ο αποτελεσματικός έλεγχος. Εκεί θα αποκαλυφθεί αν η Ευρωπαϊκή Επιτροπή υποστηρίζει στο σύνολό της αυτή τη διαδικασία ή όχι.
<SPEAKER ID="215" NAME="Pervenche Berès">
εξ ονόματος της Ομάδας PSE. - (FR) Κύριε Πρόεδρε, κυρία Επίτροπε, να που βρισκόμαστε και πάλι εδώ για να συζητήσουμε το θέμα της επιτροπολογίας. Κατά βάση, όπως επισημάνατε, είναι θέμα εφαρμογής της συμφωνίας που όλοι χαιρετίσαμε ως επιτυχία όταν την συνήψαμε τον Ιούλιο του 2006.
<P>
Υπάρχουν δύο πτυχές εν προκειμένω: η πρακτική πτυχή, στην οποία δεν θα επανέλθω, αλλά και η μετάφρασή της σε καθεμία από τις οδηγίες και, σήμερα, μας απασχολούν οι 26 οδηγίες προτεραιότητας. Αναφέρομαι στις οδηγίες που έχουν παραπεμφθεί στην Επιτροπή Οικονομικών και Νομισματικών Θεμάτων. Από αυτή την άποψη, θέλω να εκφράσω την αμετακίνητη απόφασή μας να είναι όσο το δυνατόν συνεπέστερη η θέση του Ευρωπαϊκού Κοινοβουλίου κατά την εξέταση αυτών των 26 οδηγιών προτεραιότητας. " ίδια συμφωνία για την επιτροπολογία πρέπει να εφαρμοστεί στις εν λόγω 26 οδηγίες, εξ ου και η ιδέα μιας παράλληλης προσέγγισης. Εντούτοις, όπως πολύ καλά γνωρίζουμε, σε αυτές τις διαπραγματεύσεις ο διάβολος κρύβεται στις λεπτομέρειες, και τον συναντήσαμε κατά τη διάρκεια αυτών των διαπραγματεύσεων σε τρία επιμέρους σημεία που θέλω να αναφέρω πολύ σύντομα.
<P>
Το πρώτο σημείο αφορά κάτι που, στους κόλπους της Επιτροπής Οικονομικών και Νομισματικών Θεμάτων -αλλά όχι μόνο εκεί- έγινε αντιληπτό ως ένα είδος πρόκλησης. Ως προς το θέμα των λογιστικών προτύπων, τομέας στον οποίο το Ευρωπαϊκό Κοινοβούλιο ασκεί πλήρεις αρμοδιότητες και εξουσίες, η Ευρωπαϊκή Επιτροπή παρουσίασε μια πρόταση σύμφωνα με την οποία η διαδικασία του κατεπείγοντας πρέπει να εφαρμόζεται ως αυτόματη διαδικασία. Δεν δεχτήκαμε την εν λόγω πρόταση και ευτυχώς διαπιστώνω ότι κατορθώσαμε να κάνουμε την Επιτροπή να υπαναχωρήσει σε αυτό το σημείο και την αναγκάσαμε να εγκαταλείψει τις απαιτήσεις της για συστηματική εφαρμογή του κατεπείγοντος, η οποία θα είχε αφαιρέσει από το Κοινοβούλιο ένα αποτελεσματικό δικαίωμα ελέγχου σε έναν τομέα στον οποίο, απεναντίας, έχει αποδείξει την ικανότητά του να παρεμβαίνει κατά τρόπο χρήσιμο, αποτελεσματικό και ουσιαστικό.
<P>
Το δεύτερο σημείο είναι, φυσικά, το θέμα των λεγόμενων "ρητρών λήξης ισχύος" ή ρητρών αναθεώρησης. " Ευρωπαϊκή Επιτροπή και το Συμβούλιο επιθυμούσαν πραγματικά την εξαφάνισή τους. Θεώρησαν ότι αυτό ήταν αναπόσπαστο στοιχείο της περυσινής συμφωνίας στο πλαίσιο της επιτροπολογίας. Επιδεικνύοντας πνεύμα συνεργασίας, εξασφαλίσαμε ότι η Επιτροπή θα καλείται να ελέγχει την αποτελεσματικότητα και τη δημοκρατική λειτουργία των όρων μεταβίβασης των εκτελεστικών αρμοδιοτήτων τακτικά, κάθε τρία έτη. Φρονώ ότι αυτή η προσέγγιση είναι πρόσφορη και διαπιστώνω ότι, στο πλαίσιο της δέσμευσης που συμφώνησε να υπογράψει η Επιτροπή μέσω της γνωστής πλέον ως ρήτρας αναθεώρησης, καλείται να εξετάσει το εύρος των αρμοδιοτήτων της και να δικαιολογήσει τυχόν αλλαγές στη νομοθεσία ή τη μη πραγματοποίηση τέτοιων αλλαγών.
<P>
Ο τρίτος τομέας είναι προφανώς το ζήτημα του πεδίου εφαρμογής. Εκείνο που διαπιστώνουμε είναι ότι το Συμβούλιο δεν ακολουθεί πάντα τις προτάσεις της Επιτροπής, είτε ως προς τη διαφάνεια είτε ως προς τα ενημερωτικά φυλλάδια, τον ορισμό των διασυνοριακών αποστολών ή τις αντιστοιχίες.
<P>
Πιστεύω ωστόσο ότι, σε πνεύμα συνεργασίας, και εκ μέρους της πορτογαλικής Προεδρίας, καταλήγουμε σε ένα αποτέλεσμα το οποίο πρέπει να ικανοποιεί όλα τα όργανα, και χαίρομαι γι' αυτό.
<SPEAKER ID="216" NAME="Manuel Medina Ortega" AFFILIATION="PSE">
(ES) Κύριε Πρόεδρε, μετά τις ομιλίες της κ. Αντιπροέδρου της Ευρωπαϊκής Επιτροπής και της συναδέλφου μου κ. Berès, η δική μου παρέμβαση είναι σχεδόν περιττή.
<P>
Ήμουν υπεύθυνος για την εκπόνηση της έκθεσης για λογαριασμό της Επιτροπής Νομικών Θεμάτων και, σε συμφωνία με τους συναδέλφους μας της Επιτροπής Οικονομικών και Νομισματικών Θεμάτων, καταλήξαμε στο συμπέρασμα ότι η κατεπείγουσα διαδικασία την οποία ζητούσε η Επιτροπή στο άρθρο 6, παράγραφος 2, στοιχείο 2, ήταν περιττή, καθότι επί του παρόντος η συνεργασία μεταξύ του Κοινοβουλίου και της Επιτροπής, καθώς και του Συμβουλίου, είναι άριστη.
<P>
Συνεπώς, η έκθεση της Επιτροπής Νομικών Θεμάτων ζητεί την κατάργηση αυτού του άρθρου και υιοθετεί δύο επιπλέον αιτιολογικές σκέψεις, δύο επιπλέον αλλαγές στις αιτιολογικές σκέψεις, με σκοπό να υπογραμμιστεί η ευελιξία της διαδικασίας.
<P>
Μετά την έγκριση των αιτιολογικών σκέψεων 1 και 2 από την αρμόδια επιτροπή υπήρξαν διαπραγματεύσεις μεταξύ του Κοινοβουλίου και της Ευρωπαϊκής Επιτροπής, στις οποίες αναφέρθηκε η κ. Wallström, και παρουσιάσαμε μια τελική τροπολογία, την τροπολογία 4, η οποία αντικαθιστά την τρέχουσα τροπολογία 2, και καθιερώνει ένα πρότυπο συνεργασίας μεταξύ των τριών οργάνων. Με άλλα λόγια, εκείνο που έχει σημασία σε αυτό το κείμενο είναι η τελευταία πρόταση, στην οποία αναφέρεται ότι η Επιτροπή, το Συμβούλιο και το Ευρωπαϊκό Κοινοβούλιο πρέπει να δράσουν επιμελώς ώστε να εξασφαλιστεί ότι αυτοί οι κανόνες και ερμηνείες θα μπορούν να θεσπιστούν εγκαίρως, προκειμένου να μην υπονομευθεί η αντίληψη και, εν τέλει, η εμπιστοσύνη των επενδυτών.
<P>
Θεωρώ ότι, επί του παρόντος, αυτό το πρότυπο συμβιβασμού μεταξύ του Κοινοβουλίου, του Συμβουλίου και της Επιτροπής μπορεί να συμβάλει στην επίλυση των προβλημάτων χωρίς να χρειαστεί να καταφύγουμε στην κατεπείγουσα διαδικασία την οποία πρότεινε αρχικά η Επιτροπή.
<SPEAKER ID="217" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, σας ευχαριστώ για τις εποικοδομητικές σας παρατηρήσεις αυτή την τόσο προχωρημένη ώρα.
<P>
Επιτρέψτε μου απλώς δύο σύντομα τελευταία σχόλια. Καταρχάς, ως προς το μητρώο, νομίζω ότι πολύ σωστά υπογραμμίζετε την ανάγκη ενημέρωσης σχετικά με τη διαδικασία, την ανάγκη να ενημερώνεστε επαρκώς για την πρόοδο των επιμέρους φακέλων, και ένα από τα μέτρα με τα οποία έχουμε συμφωνήσει είναι, φυσικά, και η ενημέρωση του μητρώου επιτροπολογίας μας.
<P>
Αυτό το συμφωνήσαμε μεταξύ των οργάνων, και η Ευρωπαϊκή Επιτροπή επενδύει σε αυτό το μέτρο και είμαστε βέβαιοι ότι θα έχει τεθεί σε ισχύ έως τον Μάρτιο του προσεχούς έτους. Νομίζω λοιπόν ότι αυτό τουλάχιστον θα βοηθήσει τις υπηρεσίες μας -θα τις ενθαρρύνουμε άλλωστε προς αυτή την κατεύθυνση- να συνεργαστούν όσο το δυνατόν στενότερα με το Κοινοβούλιο.
<P>
Το άλλο σχόλιό μου συνίσταται απλώς στο ότι ευελπιστώ ότι θα συμφωνήσουμε ως προς το ότι η όλη ιδέα στην οποία στηρίζεται αυτή η συγκεκριμένη διαδικασία είναι να εξασφαλιστεί ότι θα επιτυγχάνουμε τη συνεπή και συνεκτική εφαρμογή των νέων κανόνων. Γι' αυτό εξάλλου προτείναμε αυτό το είδος της δέσμης προτάσεων, ή τις γενικές προτάσεις, και αυτή είναι, νομίζω, η πλέον ενδεδειγμένη μέθοδος που πρέπει να ακολουθήσουμε: πρέπει δηλαδή να διασφαλίσουμε ότι τηρούμε αυστηρά τα όσα έχουν συμφωνηθεί και ότι μπορούμε, μεταξύ των δύο οργάνων, να χειριζόμαστε τα θέματα όσο το δυνατόν πιο αποτελεσματικά.
<SPEAKER ID="218" NAME="Πρόεδρος">
" συζήτηση έληξε.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<P>
(1) 
<SPEAKER ID="2" LANGUAGE="EN" NAME="Provan (PPE-DE )." AFFILIATION="">
<P>
    Κύριε Πρόεδρε, επί της διαδικασίας. Ορισμένοι συνάδελφοι θα θυμούνται ότι χθες, κατά την ψηφοφορία επί της έκθεσης Herzog, πρότεινα ο Πρόεδρος να επανεξετάσει το άρθρο 130α του Κανονισμού. Κληθήκαμε να ψηφίσουμε επί σωρείας τροπολογιών. Προηγουμένως, είχαμε ψηφίσει επί των τροπολογιών που αφορούσαν μια έκθεση της Επιτροπής Περιβάλλοντος, Δημόσιας Υγείας και Πολιτικής των Καταναλωτών. Για τη διευκόλυνση της ψηφοφορίας, οι τροπολογίες αυτές είχαν χωριστεί σε ομάδες.
<P>
Το άρθρο 130α αναφέρει πολύ ξεκάθαρα ότι, όταν υπάρχει πληθώρα τροπολογιών, η αρμόδια Επιτροπή πρέπει να προσπαθεί να τις ταξινομήσει, προτού τεθούν σε ψηφοφορία από την Ολομέλεια. 
<P>
Θα ήθελα η Προεδρία να εξετάσει επισταμένως το άρθρο 130α, έτσι ώστε να δοθούν οδηγίες στις υπηρεσίες του Κοινοβουλίου, προκειμένου να εξασφαλίζεται η τήρηση του άρθρου αυτού από τις επιτροπές. 
<SPEAKER ID="3" LANGUAGE="" NAME="Πρόεδρος." AFFILIATION="">
<SPEAKER ID="4" LANGUAGE="EN" NAME="Harbour (PPE-DE )." AFFILIATION="">
<P>
    Κύριε Πρόεδρε, εις επίρρωση και μόνο της διαδικαστικής ένστασης που προέβαλε ο συνάδελφός μου, κ. Provan, θα ήθελα να επιστήσω την προσοχή όλων των παρευρισκόμενων συναδέλφων στο γεγονός ότι έχουν κατατεθεί 215 τροπολογίες στην έκθεση Zappalà, την οποία θα συζητήσουμε εντός ολίγου. Για να επαναλάβω την άποψη του κ. Provan, το άρθρο 130α ορίζει ότι είναι ευθύνη όλων μας σε αυτήν την αίθουσα να απλοποιήσουμε τη διαδικασία ψηφοφορίας στο διάστημα που μεσολαβεί μέχρι την ψηφοφορία. Είμαι βέβαιος ότι ο κ. Zappalà θα συμφωνούσε με αυτήν την άποψη. Αυτό θα πρέπει να αποτελέσει δίδαγμα για εμάς, και να εξασφαλίσουμε ότι, κατά την ψηφοφορία επί της εν λόγω έκθεσης στην Ολομέλεια τον Φεβρουάριο, θα υπάρχει ένας πολύ απλοποιημένος κατάλογος ψηφοφορίας. 
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   – Σας ευχαριστώ για αυτήν τη συμβολή σας, κύριε Harbour. 
<SPEAKER ID="6" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0470/2003) του κ. Zappalà, εξ ονόματος της Επιτροπής Νομικών Θεμάτων και Εσωτερικής Αγοράς, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την αναγνώριση των επαγγελματικών προσόντων (COM(2002) 119 - C5-0113/2002 - 2002/0061(COD)). 
<SPEAKER ID="7" LANGUAGE="EN" NAME="Bolkestein," AFFILIATION="Επιτροπή">
<P>
     Κύριε Πρόεδρε, το θέμα της έκθεσης έχει συζητηθεί εκτεταμένα και είναι πολύ σημαντικό. Θα ήθελα να ξεκινήσω ευχαριστώντας τον εισηγητή, κ. Zappalà, για την έκθεσή του, η οποία συμπληρώνει –επωφελώς– το κείμενο της Επιτροπής σε ορισμένα σημεία και υποστηρίζει την προτεινόμενη σημαντική ενοποίηση.
<SPEAKER ID="8" LANGUAGE="IT" NAME="Zappalà (PPE-DE )," AFFILIATION="εισηγητής">
<P>
    Κύριε Πρόεδρε, κύριε Επίτροπε, κυρίες και κύριοι, ως εισηγητής του Ευρωπαϊκού Κοινοβουλίου οφείλω να ευχαριστήσω την Επιτροπή και τον Επίτροπο Bolkestein, που ξεκίνησε αυτό το σημαντικό νομοθετικό ζήτημα.
<SPEAKER ID="9" LANGUAGE="DE" NAME="Glase (PPE-DE )," AFFILIATION="συντάκτρια γνωμοδότησης της Επιτροπής Απασχόλησης και Κοινωνικών Υποθέσεων">
<P>
    Κύριε Πρόεδρε, κύριε Επίτροπε, η προτεινόμενη οδηγία προορίζεται να αντικαταστήσει τις 15 υφιστάμενες οδηγίες περί αναγνώρισης των επαγγελματικών προσόντων. Η Επιτροπή επέλεξε την οριζόντια προσέγγιση, η οποία ελλοχεύει τον κίνδυνο ισοπέδωσης όλων των επαγγελματικών προσόντων. Αυτό δεν πρέπει να συμβεί. Το ντάμπινγκ προσόντων πρέπει να αποφευχθεί με μοναδικό γνώμονα την προστασία των καταναλωτών. Πρέπει να διασφαλίσουμε την υψηλή ποιότητα της κατάρτισης. Η επιτροπή ανησυχεί επίσης ότι η διασυνοριακή παροχή υπηρεσιών θα διευκολνθεί με τη μείωση των απαιτήσεων που αφορούν το επίπεδο προσόντων του παρόχου υπηρεσιών. Σύμφωνα με την πρόταση της Επιτροπής, οποιοσδήποτε νόμιμος πάροχος ενός κράτος μέλος θα μπορεί για 16 εβδομάδες κατ’ έτος να παρέχει προσωρινές υπηρεσίες σε άλλο κράτους μέλους, χωρίς να χρειάζεται έγκριση ή χωρίς να υπόκειται σε ελέγχους. Δεν μπορέσαμε να συμφωνήσουμε επ’ αυτού.
<P>
Οι πάροχοι υπηρεσιών πρέπει να εκπληρώνουν τις υποχρεώσεις τους τόσο απέναντι στους αποδέκτες των υπηρεσιών όσο και απέναντι στις αρχές του κράτους μέλους υποδοχής. Μόνο έτσι θα είναι αποτελεσματικοί οι μηχανισμοί ελέγχου και προστασίας. Σε έλεγχο πρέπει να υπόκεινται ιδιαίτερα οι ευαίσθητες δραστηριότητες. Για παράδειγμα, οι πολίτες δεν μπορούν να αξιολογούν μόνοι τους την ποιότητα των υπηρεσιών που παρέχουν οι γιατροί ή οι φοροτεχνικοί. Βασίζονται στα γνωστά και δοκιμασμένα συστήματα κατάρτισης, αναγνώρισης προσόντων και έγκρισης. Η Επιτροπή Απασχόλησης και Κοινωνικών Υποθέσεων θα ήθελε επίσης να διασφαλιστεί ότι όσοι διαθέτουν υψηλά επαγγελματικά προσόντα δεν θα μειονεκτούν, βάσει εθνικών των κανονισμών, έναντι εκείνων που διαθέτουν χαμηλότερα επαγγελματικά προσόντα μεν, αλλά φέρουν τον ίδιο επαγγελματικό τίτλο. Ωστόσο, είναι σημαντικό η διατύπωση της νομοθεσίας να μην θέτει υπό αμφισβήτηση την ελεύθερη κυκλοφορία. Επομένως, επικροτούμε το γεγονός ότι η Επιτροπή Νομικών Θεμάτων και Εσωτερικής Αγοράς και ο εισηγητής κ. Zappalà, τον οποίο συγχαίρω για την ισορροπημένη έκθεσή του, κατάφεραν να συμβιβάσουν την οριζόντια και την τομεακή προσέγγιση, δίνοντας τη δυνατότητα στις επαγγελματικές οργανώσεις να συμβάλουν με την εμπειρογνωμοσύνη τους στη μεταφορά της οδηγίας σε εθνικό επίπεδο. 
<SPEAKER ID="10" LANGUAGE="EN" NAME="Bowis (PPE-DE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<P>
    Κύριε Πρόεδρε, την Τρίτη που μας πέρασε στο Ηνωμένο Βασίλειο αυτοκτόνησε ο δρ. Harold Shipman. Δεν πρόκειται απλώς για ένα στατιστικό στοιχείο· ήταν επαγγελματίας στον τομέα της υγειονομικής περίθαλψης, ο οποίος είχε καταδικαστεί 15 φορές σε ισόβια κάθειρξη για το φόνο 215 πελατών του. Επομένως, κύριε Επίτροπε, όταν εξετάζουμε, ως οφείλουμε, τα επαγγελματικά προσόντα και αναζητούμε τρόπους διευκόλυνσης της επαγγελματικής κινητικότητας, το θέμα δεν είναι απλώς οι ευκαιρίες απασχόλησης ή η πλήρωση των κενών θέσεων εργασίας, ούτε καν η ατομική επαγγελματική ελευθερία. Το θέμα πρέπει να είναι η προστασία των ευάλωτων ατόμων: απλές διαδικασίες ναι· πιο επισφαλείς διαδικασίες όχι.
<P>
Στη Βρετανία, όταν κανείς πηγαίνει στο ιατρείο του γιατρού του, πιστεύει ότι ο καλός νέος γιατρός από την Ιταλία ή τη Λιθουανία διαθέτει τα απαραίτητα προσόντα και υποθέτει πως έχουν διεξαχθεί οι κατάλληλοι έλεγχοι για την ακεραιότητα και την εμπειρία του, αλλά και για να εξασφαλισθεί ότι το όνομά του δεν περιλαμβάνεται σε κάποια μαύρη λίστα για επαγγελματική ή άλλου είδους αμέλεια. Το ίδιο ισχύει για τον οδοντίατρο, τη νοσοκόμα, τον φαρμακοποιό και για άλλα ακόμα επαγγέλματα, όπως ο αρχιτέκτονας που έχτισε το σπίτι σας. Ως εκ τούτου, συνειδητοποιήσαμε με τρόμο ότι η αρχική πρόταση παρείχε σε κάθε επαγγελματία τη δυνατότητα να μεταβεί σε οποιαδήποτε άλλη κοινοτική χώρα και να ασκήσει σε αυτή το επάγγελμά του για 16 εβδομάδες χωρίς καμία άδεια, κανέναν έλεγχο και καμία εξέταση.
<P>
Ο δρ. Shipman θα μπορούσε να είχε έρθει να εργαστεί σε ένα ιατρείο στην περιοχή σας. Μετά από επαφές που είχα με βρετανικές και ευρωπαϊκές επαγγελματικές οργανώσεις, έφερα το θέμα στην Επιτροπή Περιβάλλοντος, Δημόσιας Υγείας και Πολιτικής των Καταναλωτών, η οποία μου ζήτησε να συντάξω γνωμοδότηση. Η γνωμοδότηση αυτή εγκρίθηκε ομόφωνα. Απάλειψε τη διάταξη για τις 16 εβδομάδες, προσέθεσε το άρθρο 152 ως νομική βάση της οδηγίας και ζήτησε τη δημιουργία τράπεζας δεδομένων για τους επαγγελματίες, στους οποίους έχει επιβληθεί απαγόρευση άσκησης επαγγέλματος σε κάποιο κράτος μέλος, έτσι ώστε να μην μπορούν να το ασκήσουν σε κάποιο άλλο κράτος μέλος.
<P>
Βρίσκομαι στην ευχάριστη θέση να ανακοινώσω ότι οι εν λόγω τροπολογίες, καθώς και οι περισσότερες από τις υπόλοιπες τροπολογίες της επιτροπής μας, έγιναν δεκτές από τον κ. Zappalà και από την Επιτροπή Νομικών Θεμάτων και Εσωτερικής Αγοράς. Τους εκφράζουμε την ευγνωμοσύνη μας. Και το σημαντικότερο· η διατήρηση αυτών των δικλείδων ασφαλείας θα έχει ως αποτέλεσμα την ευγνωμοσύνη των ασθενών και των ψηφοφόρων μας σε κάθε κράτος μέλος.
<SPEAKER ID="11" LANGUAGE="" NAME="Sbarbati (ELDR )," AFFILIATION="συντάκτρια γνωμοδότησης της Επιτροπής Αναφορών">
<P>
Η ισορροπημένη έκθεση του κ. Zappalà, την οποία στηρίζω, αντιμετώπισε με εποικοδομητικό και ρεαλιστικό τρόπο το ζήτημα μιας Ευρωπαϊκής Ένωσης ολοένα πιο συναινετικής και ενωμένης, στην οποία οι ευρωπαίοι πολίτες θα έχουν πρωταγωνιστικό ρόλο, ιδίως οι πολίτες με επαγγελματικά προσόντα. Επαναλαμβάνω, ωστόσο, ότι υπάρχουν μέχρι και σήμερα ορισμένα ανεπίλυτα ζητήματα και προβλήματα, τα οποία πρέπει να λυθούν, ενώ, τόσο ως μέλος της Επιτροπής Αναφορών όσο και προσωπικά, πιστεύω ότι, πέρα από οποιαδήποτε δήλωση αρχής, απαιτείται αποτελεσματική δράση –όπως συνέβη, για παράδειγμα, στην περίπτωση των διαβουλεύσεων– με σκοπό να θεσπιστούν αποτελεσματικά μέτρα ελέγχου και προώθησης πόρων, τα οποία θα αποσκοπούν να συμπεριλάβουν τις διαφορετικές κοινοτικές διατάξεις που διέπουν τα νομικά συστήματα των κρατών μελών και να μεγιστοποιήσουν τη δυναμική του ίδιου του κοινοτικού συστήματος για την αναγνώριση επαγγελματικών προσόντων και ακαδημαϊκών τίτλων σπουδών, προκειμένου αυτό το σύστημα να καταστεί πιο σαφές, εξυπηρετικό και προσιτό για τους ενδιαφερόμενους. Επιπλέον, πρέπει να δοθεί μεγαλύτερη προσοχή στις καινούργιες τεχνολογίες της πληροφορίας για να αναγνωριστεί η ανάγκη διαρκούς διά βίου μάθησης. Η Επιτροπή Αναφορών έλαβε πληθώρα αναφορών για αυτό το ζήτημα, γεγονός που δείχνει την ανάγκη για την άμεση αντιμετώπιση αυτής της κατάστασης, ώστε να καταστεί τελικά η Ευρώπη ένας χώρος ανοικτός για τον πολιτισμό, τους επαγγελματίες και τους ευρωπαίους πολίτες. 
<SPEAKER ID="12" LANGUAGE="EN" NAME="Harbour (PPE-DE )." AFFILIATION="">
<P>
    Κύριε Πρόεδρε, εξ ονόματος της Ομάδας ΕΛΚ-ΕΔ και των βρετανών συναδέλφων μου, χαιρετίζω θερμά το τεράστιο έργο του κ. Zappalà σε αυτό το ιδιαίτερα πολύπλοκο κείμενο. Εκφράζω την ικανοποίησή μου για την ευνοϊκή υποδοχή που είχαν εκ μέρους του Επιτρόπου πολλές από τις κατατεθείσες τροπολογίες .
<P>
Η έκθεση του κ. Zappalà απαιτεί περισσότερη επεξεργασία επί του προκειμένου. Όπως πολλοί συνάδελφοί μου από τη συγκεκριμένη πτέρυγα του Κοινοβουλίου, έτσι και εγώ κρίνω ότι είναι σημαντικό να διατηρηθούν τα πέντε χωριστά επίπεδα επαγγελματικών προσόντων, αλλά και ο ορισμός τους. Καταθέσαμε μια σειρά τροπολογιών που αποσαφηνίζουν το φάσμα των προσόντων τα οποία θα επιτρέπουν στους επαγγελματίες να εντάσσονται σε καθένα από τα επίπεδα που θα τύχουν αμοιβαίας αναγνώρισης. Ελπίζω ότι οι συνάδελφοί μου από όλες τις πτέρυγες του Σώματος θα αναγνωρίσουν τα ειδικά αυτά προσόντα.
<SPEAKER ID="13" LANGUAGE="DE" NAME="Gebhardt (PSE )." AFFILIATION="">
<P>
Ωστόσο, η εκπόνηση του κειμένου ήταν εξαιρετικά επίπονη και χρονοβόρα. Αυτό οφείλεται στην πολυμορφία των επαγγελματικών κλάδων και, για να είμαι ειλικρινής, στα πολυάριθμα αιτήματα που μας απηύθυναν οι ενδιαφερόμενοι και οι επαγγελματικές τους οργανώσεις. Ο εισηγητής εργάστηκε σκληρά και, με τη βοήθεια αφοσιωμένων συναδέλφων στην επιτροπή, σημείωσε, εν μέρει, σημαντική επιτυχία. Ωστόσο, η λύση δεν είναι ιδανική. Κατά συνέπεια, η Ολομέλεια καλείται σήμερα να εξετάσει έναν τεράστιο αριθμό τροπολογιών. Η ίδια κατέθεσα 50 τροπολογίες εξ ονόματος της Ομάδας των Σοσιαλδημοκρατών και των Σοσιαλιστών επιδιώκοντας να μετατρέψουμε μια καλή πρόθεση σε μια καλή οδηγία.
<P>
Θα ήθελα απλώς να απευθύνω ένα σχόλιο στον κ. Harbour. Είχαμε εκτενείς συνομιλίες με τους μηχανικούς, τους άκουσα με ιδιαίτερη προσοχή και κατανοώ απόλυτα την προσέγγισή σας. Ίσως η Ομάδα σας μπορέσει να υπερψηφίσει μία από τις τροπολογίες που κατέθεσε η Ομάδα του Ευρωπαϊκού Σοσιαλιστικού Κόμματος, η οποία προτείνει να δημιουργήσουν οι μηχανικοί μια κοινή πλατφόρμα η οποία θα διαθέτει τη συναίνεση του κλάδου τους, και ίσως να μπορέσουμε να συμπεριλάβουμε αυτήν τη συναίνεση σε μεταγενέστερες συζητήσεις για την οδηγία που εξετάζουμε σήμερα. 
<SPEAKER ID="14" LANGUAGE="NL" NAME="Manders (ELDR )." AFFILIATION="">
<P>
Στόχος ήταν η απλοποίηση των 15 υφισταμένων οδηγιών, η οποία θα επιφέρει μεγαλύτερη νομική ασφάλεια, αλλά, κυρίως, μεγαλύτερο δυναμισμό και κινητικότητα εργατικού δυναμικού. Φρονώ ότι κάτι τέτοιο είναι αναγκαίο, προκειμένου να βελτιστοποιηθεί η εσωτερική αγορά, η οποία είναι, εξάλλου, ένας από τους θεμέλιους λίθους της Ευρωπαϊκής Ένωσης. Κάτι τέτοιο δεν έχει γίνει ακόμα, διότι εξακολουθούν να υπάρχουν ουσιαστικά εμπόδια που παρακωλύουν την κινητικότητα. Συνεπώς, με ικανοποιεί αυτή η οδηγία, η οποία θα μπορούσε πιθανόν να συμβάλει στη μεγαλύτερη κινητικότητα του εργατικού δυναμικού. Θα ήθελα επίσης να ευχαριστήσω τον κ. Zappalá για τον εποικοδομητικό τρόπο με τον οποίο προσπάθησε, μέσω των συμβιβαστικών τροπολογιών, να δώσει τελικά μια –ευελπιστούμε– πραγματοποιήσιμη και βελτιωμένη μορφή στις πολύπλοκες προτάσεις που είχαμε ενώπιόν μας.
<P>
Ωστόσο, υπάρχουν επίσης κάποια σημεία τα οποία τόσο εγώ όσο και η Ομάδα των Φιλελευθέρων αντιμετωπίζουμε επικριτικά. Υπάρχει, για παράδειγμα, το χρονικό κριτήριο. Κατά την άποψή μας, δεν πρέπει να δοθεί μεγάλη έμφαση στη διάρκεια της κατάρτισης, η οποία έχει μικρότερη σημασία από την ποιότητά της. Συνεπώς, θα πρέπει να καταλήξουμε σε ένα σύστημα σημείων που θα απεικονίζει την ποιότητα της κατάρτισης, διότι φαντάζομαι ότι η εκπαίδευση που οδηγεί σε ορισμένα επαγγελματικά προσόντα διαρκεί τέσσερα έτη σε ορισμένες χώρες και πέντε ή έξι έτη σε άλλες χώρες, ενώ η ποιότητα είναι η ίδια. Ωστόσο, σύμφωνα με την πρόταση που αφορά το χρονικό κριτήριο, θα πρέπει να χορηγούνται διαφορετικά επίπεδα. Δεν τάσσομαι υπέρ αυτού και ελπίζω ότι η τροπολογία αριθ. 12, την οποία κατέθεσα και η οποία, ομολογουμένως, περιλαμβάνεται στο προοίμιο, θα συμπεριληφθεί τελικά στο νομοθετικό κείμενο, πιθανώς κατόπιν διαβουλεύσεων με τον εισηγητή.
<SPEAKER ID="15" LANGUAGE="" NAME="Αλυσανδράκης (GUE/NGL )" AFFILIATION="">
<P>
Ειδικότερα για την Ελλάδα, η οδηγία παρεμβαίνει με έμμεσο τρόπο και δημιουργεί τετελεσμένες καταστάσεις, ώστε να κλείσουν ανοιχτά θέματα που αφορούν την εκπαίδευση, γύρω από τα οποία υπάρχει οξύτατη αντιπαράθεση και αμφισβήτηση από την πλευρά των ενδιαφερομένων. Έτσι π.χ. επιβάλλει με τα άρθρα 12, 13 και κάποιες τροπολογίες, την επαγγελματική ισοτιμία των αποφοίτων των συμβεβλημένων με ξένα πανεπιστήμια κέντρων ελευθέρων σπουδών με τους απόφοιτους των ελληνικών πανεπιστημίων, μολονότι οι σπουδές αυτές δεν αναγνωρίζονται στη χώρα μας ως ανώτατες. Για να υλοποιηθούν τα παραπάνω και να παρακαμφθεί κάθε ενδεχόμενο εμπόδιο σε εθνικό επίπεδο, η οδηγία επιχειρεί να ρυθμίσει με λεπτομέρεια κάθε πιθανή περίπτωση και να αποκλείσει κάθε ενδεχόμενη παρέκκλιση. Θεσπίζει μάλιστα και ειδική ενιαία επιτροπή για την αναγνώριση των επαγγελματικών προσόντων και τον έλεγχο της πορείας εφαρμογής του εγχειρήματος.
<SPEAKER ID="16" LANGUAGE="EN" NAME="MacCormick (Verts/ALE )." AFFILIATION="">
<P>
Υπάρχουν μεταξύ μας σημεία διαφωνίας και μάλιστα πολύ σημαντικά. Η μεγάλη ιδέα της απλοποίησης, της συνένωσης 15 διαφορετικών τομεακών οδηγιών σε ένα συνολικό σχέδιο, είναι πραγματικά εξαιρετικά σημαντική, όχι μόνο για τους λόγους που ανέφεραν ο κ. Harbour και άλλοι συνάδελφοι, δηλαδή λόγω της ολοκλήρωσης της ενιαίας αγοράς, αλλά και λόγω της ευθύνης που φέρουμε ως Ένωση να παρέχουμε στους πολίτες μας αρκούντως σαφείς και κατανοητούς νόμους. Αν καταφέρουμε να συγκεντρώσουμε ολόκληρο το σώμα δικαίου που αφορά την αναγνώριση των επαγγελματικών προσόντων σε ένα ενιαίο και συνεκτικό σύνολο ρυθμίσεων, η καθαυτή εξέλιξη θα είναι θετική για την ποιότητα των νόμων που θεσπίζουμε σε αυτήν την Ένωση.
<P>
Είναι σημαντικό να μην χαθούν οι προστατευτικές ρυθμίσεις που ισχύουν για διάφορα επαγγέλματα. Η υπερβολική απλοποίηση, μέχρι του βαθμού να αρθούν οι βασικές προστατευτικές διατάξεις, θα ήταν ιδιαίτερα αρνητική εξέλιξη –όπως υπογράμμισε ο κ. Bowis– στην παροχή υπηρεσιών υγειονομικής περίθαλψης από τους επαγγελματίες του κλάδου, για παράδειγμα. Οφείλουμε όλοι μας –βάσει του παραδείγματος που παρέθεσε– να ομολογήσουμε ότι, ακόμα και εάν θεσπίσουμε πολύ καλά επαγγελματικά προσόντα και επαγγελματικά πειθαρχικά δικαστήρια, άνθρωποι σαν τον δρ. Shipman θα καταφέρνουν να διαφεύγουν. Αυτό το γεγονός ακριβώς καταδεικνύει την άποψη –την οποία εξέφρασε ο κ. Zappalà– ότι η σχέση των ελεύθερων επαγγελματιών με τα υπόλοιπα μέλη της κοινωνίας είναι περίεργη: κάποιος που επισκέπτεται έναν επαγγελματία, για να του δώσει συμβουλές. Παραδίδεται στην εξουσία αυτού του προσώπου, διότι αναγκαστικά ο επαγγελματίας γνωρίζει περισσότερα για το πρόβλημα του πελάτη ή του ασθενή από όσα γνωρίζει ή μπορεί να μάθει ο ίδιος ο πελάτης ή ο ασθενής. Διαφορετικά, δεν θα υφίσταντο νομοθετικά κατοχυρωμένα επαγγέλματα. Αυτή η σχέση εξουσίας μεταξύ επαγγελματιών και πολιτών απαιτεί μια κανονιστική ρύθμιση σαν αυτή που συζητάμε. Απαιτεί κατάλληλες δομές – για παράδειγμα σαν αυτές που θα προέκυπταν βάσει ορισμένων από τις προτάσεις που κατέθεσαν οι επιτροπές και οι υποεπιτροπές, οι οποίες θα ασχοληθούν με συγκεκριμένα επαγγέλματα εντός του ευρύτερου γενικού πλαισίου.
<P>
Αυτό που έχει σημασία, όπως ανέφερε και ο κ. Harbour, είναι η διατήρηση των πέντε υφισταμένων επιπέδων. Διατυπώθηκαν ορισμένες προτάσεις για περαιτέρω βελτίωσή τους. Θα αποδοκίμαζα σίγουρα μια τέτοια ενέργεια. Πιστεύω ότι διαθέτουμε ένα “συμπεφωνημένο” σύνολο πέντε επιπέδων που πρέπει να διατηρηθεί· και να αποσαφηνιστεί. Έχοντας διαβάσει τις τροπολογίες 192 έως 196 που κατέθεσαν η κ. Kauppi, ο κ. Harbour και άλλοι, πιστεύω ότι επιφέρουν αρκετά ικανοποιητικό αποτέλεσμα. Εν πάση περιπτώσει, εναπόκειται σε εμάς να προσπαθήσουμε, στο διάστημα που μεσολαβεί από σήμερα μέχρι την τελική ψηφοφορία, να καταλήξουμε τελικά σε ένα σαφές, κατανοητό και εφαρμόσιμο πακέτο.
<P>
Αναφέρθηκε η περίπτωση των μηχανικών. Επ’ αυτού υπάρχει ένα σημείο στο οποίο συμφωνούμε όλοι. Με όλο τον σεβασμό, θεωρώ ότι στην παρούσα φάση είναι πάρα πολύ νωρίς για να προχωρήσουμε στον βαθμό που προτείνει ο κ. Zappalà. Είναι σημαντικό να πετύχουμε καλύτερη αμοιβαία κατανόηση μεταξύ των μηχανικών στις διάφορες χώρες και καλύτερη κατάσταση, έτσι ώστε κάποιος που δικαιούται να αποκαλείται μηχανικός στην Ιταλία να ξέρει ότι η ίδια κατάσταση ισχύει και για έναν εγγεγραμμένο μηχανικό του Ηνωμένου Βασιλείου, και αντιστρόφως. Χρειάζεται να αναπτυχθεί μια κοινή πλατφόρμα. Από όλες τις πτέρυγες του Σώματος υπήρξαν ενδείξεις προς την κατεύθυνση της επίτευξης συμφωνίας, και αυτό είναι ιδιαίτερα σημαντικό.
<P>
Ειπώθηκε ότι είναι σημαντικό να υπάρχει ελεύθερη κυκλοφορία των εργαζομένων στην ενιαία αγορά με σκοπό την παροχή υπηρεσιών. Συμφωνώ. Από την έναρξη της θητείας μου σε αυτό το Κοινοβούλιο, συμμετείχα στην υπόθεση των καθηγητών ξένων γλωσσών σε ιταλικά πανεπιστήμια, υπέρ των οποίων έχουν εκδοθεί τέσσερις δικαστικές αποφάσεις σε διάστημα 14 ετών, αλλά δεν τους έχουν ακόμα διασφαλισθεί ή χορηγηθεί επαρκή δικαιώματα πρόσβασης στην απασχόληση επί ίσοις όροις με τους ιταλούς υπηκόους. Τούτο είναι ένα μόνο παράδειγμα της ζωτικής σημασίας του έργου που επιτελούμε για ίση πρόσβαση στην εργασία και ίσες ευκαιρίες στην παροχή υπηρεσιών, αλλά και για επαρκή προστασία των πολιτών και των καταναλωτών σε όλη την Ένωση. Στηρίζω θερμά την κατεύθυνση προς την οποία οδεύουμε και ελπίζω να καταφέρουμε να καταλήξουμε σε συμφωνία στην επόμενη σύνοδο της Ολομέλειας. 
<SPEAKER ID="17" LANGUAGE="" NAME="Χατζηδάκης (PPE-DE )." AFFILIATION="">
<P>
    Κύριε Πρόεδρε, ο σκοπός της έκθεσης Zappalà είναι πολύ σημαντικός, καθώς μέσω της κινητικότητας, η οποία βεβαίως έχει ως προϋπόθεση την αμοιβαία αναγνώριση προσόντων, δίνουμε περισσότερες ευκαιρίες στους εργαζομένους στα πλαίσια της ενιαίας ευρωπαϊκής αγοράς.
<P>
Βεβαίως, κάτι τέτοιο για να επιτευχθεί έχει ως προϋπόθεση την αναγνώριση των πανεπιστημιακών πτυχίων. Στην Ελλάδα υπάρχει ένα ειδικότερο πρόβλημα ως προς αυτό. Λόγω της μη λειτουργίας μέχρι στιγμής μη κρατικών πανεπιστημίων έχουμε παγκόσμιο ρεκόρ φοιτητικής μετανάστευσης. Λόγω αυτής της κατάστασης, ευρωπαϊκά πανεπιστήμια συνεργάζονται με τα λεγόμενα κέντρα ελευθέρων σπουδών στην Ελλάδα. Τα πτυχία αυτά δεν αναγνωρίζονται από το κράτος και το κοινωνικό πρόβλημα χιλιάδων ανθρώπων διογκώνεται. Έχουμε θέσει το ζήτημα στο παρελθόν στην Επιτροπή, τόσο εγώ, όσο και συνάδελφοι της Αριστεράς, όχι ο κ. Αλυσανδράκης, και η Ευρωπαϊκή Επιτροπή ως προς αυτό υπήρξε ξεκάθαρη. Λέει ότι τα πτυχία πρέπει να αναγνωρίζονται. Το ίδιο είπε και το Δικαστήριο των Ευρωπαϊκών Κοινοτήτων πρόσφατα στην υπόθεση Neri σε σχέση με μια παρόμοια υπόθεση στην Ιταλία.
<P>
Για να αποφευχθούν παρεξηγήσεις ως προς το επίπεδο σπουδών, καταθέσαμε δεύτερη τροπολογία, μαζί με τον κ. Τρακατέλλη και τον κ. Zappalà, η οποία σημειώνει το αυτονόητο, ότι δηλαδή τα κράτη μέλη δικαιούνται να υποβάλλουν τα διάφορα ιδρύματα που συνεργάζονται με πανεπιστήμια άλλων κρατών μελών στους ελεγκτικούς μηχανισμούς που ισχύουν για τα δικά τους πανεπιστήμια. Στην Ελλάδα, τις τελευταίες μέρες, και μετά το θόρυβο που προκλήθηκε, σημειώθηκε αλλαγή στις θέσεις της ηγεσίας του Σοσιαλιστικού Κόμματος ως προς τη μη κρατική τριτοβάθμια εκπαίδευση. Λογική συνέπεια αυτής της αλλαγής είναι η υιοθέτηση των δικών μας τροπολογιών. Ελπίζω να εκδηλωθεί, κύριε Πρόεδρε, αυτό κατά την ψηφοφορία. 
<SPEAKER ID="18" LANGUAGE="" NAME="Κουκιάδης (PSE )." AFFILIATION="">
<SPEAKER ID="19" LANGUAGE="SV" NAME="Thors (ELDR )." AFFILIATION="">
<P>
    Κύριε Πρόεδρε, εν αντιθέσει το Συμβούλιο και τα κράτη μέλη, για παράδειγμα, μπορούμε να είμαστε πολύ συχνά υπερήφανοι για το έργο που πραγματοποιούμε, ώστε να κάνουμε πραγματικότητα την ατζέντα της Λισαβόνας. Ωστόσο, δεν μπορούμε να είμαστε ιδιαίτερα υπερήφανοι για το έργο μας σε αυτήν την περίπτωση. Από τη στιγμή που η Επιτροπή παρουσίασε την πρότασή της, χρειαστήκαμε 22 μήνες για να φτάσουμε στην πρώτη ανάγνωση και, όπως δήλωσε ο κ. Harbour νωρίτερα, απαιτούνται διευκρινήσεις, ώστε κατά τη διάρκεια της ψηφοφορίας να μην υπάρξει σύγχυση των συνάδελφων μας βουλευτών του ΕΚ που είναι λιγότερο εξοικειωμένοι με τις διαδικασίες μας.
<P>
Θα ήθελα να υποστηρίζω πολλά από όσα που ανέφερε η κ. Gebhardt στην ομιλία της. Ταυτόχρονα, θα ήθελα να αδράξω την ευκαιρία και να της εκφράσω τις ευχές μου για τα γενέθλιά της που είναι την επόμενη εβδομάδα. Ίσως δεν θα μπορέσουμε να βρεθούμε όλοι μαζί σας, αλλά εύχομαι να περάσετε υπέροχα και ελπίζω να πληροφορηθούμε όλες τις λεπτομέρειες.
<P>
Ακούγοντας τη συζήτηση επί αυτών των θεμάτων, έχουμε συχνά την αίσθηση ότι κάθε χώρα διαθέτει το καλύτερο εκπαιδευτικό σύστημα του κόσμου. Ένα από τα μεγαλύτερα ίσως πλεονεκτήματα της παρουσίας μας στο Ευρωπαϊκό Κοινοβούλιο είναι ότι έτσι διδασκόμαστε την ταπεινοφροσύνη. Έχω ηθελημένα αφιερώσει πολύ χρόνο στην Επιτροπή Αναφορών, η οποία ασχολείται επίσης με τα παράπονα των πολιτών, διότι συμφωνώ με τον κ. MacCormick ότι κάθε κλάδος εκπαιδευτικών αντιμετωπίζει διαφορετικά προβλήματα· το ίδιο ισχύει και για τους χειριστές γερανών που προέρχονται από διαφορετικές χώρες. Για παράδειγμα, συνεργάστηκα για μεγάλο διάστημα με έναν χειριστή γερανού, τον κ. Holmström, από τις σουηδόφωνες Νήσους Όλαντ όπου ομιλούν σουηδικά. Δεν κατάφερε να λάβει από τη Φινλανδία την αναγνώριση των εξετάσεων χειριστού γερανού που έδωσε στη Σουηδία. Η υπηρεσία προστασίας εργαζομένων της περιφέρειας Nyland αντιδρούσε ανέκαθεν σε αυτό, και πιστεύω ότι πολλοί εκπλήσσεστε που υπάρχουν τέτοια προβλήματα μεταξύ της Φινλανδίας και της Σουηδίας, δύο χωρών που, παρόλα αυτά, έχουν πολλά κοινά μεταξύ τους. Αυτό είναι ένα παράδειγμα ότι οι λαοί όντως πιστεύουν ότι διαθέτουν το καλύτερο εκπαιδευτικό σύστημα από όλα.
<SPEAKER ID="20" LANGUAGE="" NAME="Oreja Arburúa (PPE-DE )." AFFILIATION="ES">
<P>
    () Κύριε Πρόεδρε, καταρχάς, θα ήθελα να συγχαρώ την Επιτροπή για την πρόταση αυτή, αλλά βεβαίως και την ομάδα της, η οποία είχε την υπομονή να συζητήσει με όλους εμάς κάθε μία από τις τροπολογίες. Το θεωρώ αξιέπαινο, διότι είναι κάτι που δεν συμβαίνει συχνά και ήθελα να το αναφέρω εδώ. Επίσης, θα ήθελα να συγχαρώ τον κ. Zappalà για την εργασία του, όπως επίσης για το γεγονός ότι χρειάστηκε να υπομείνει αυτόν τον τεράστιο αριθμό τροπολογιών, αλλά και για την ομιλία του ενώπιον της Ολομέλειας, η οποία πιστεύω ότι ήταν διαφωτιστική.
<P>
Αναμφισβήτητα, πρόκειται για μια άκρως σημαντική οδηγία, καθώς συνεισφέρει στην επίτευξη προόδου στο θέμα της ελεύθερης κυκλοφορίας, και συμφωνώ με την κ. Thors, η οποία είπε ότι η ίδρυση εταιρειών δεν μπορεί να είναι ευκολότερη από την καθιέρωση των ατόμων που επιθυμούν να ασκήσουν ένα επάγγελμα.
<P>
Πρέπει να βρούμε μια ισορροπία αφενός μεταξύ της ελευθερίας κυκλοφορίας και της εγγύησης για την ποιότητα των υπηρεσιών, και αφετέρου όσον αφορά τoν δίκαιο ανταγωνισμό ανάμεσα σε όσους ασκούν ένα επάγγελμα σε κάποιο κράτος μέλος και σε όσους έρχονται από άλλη χώρα για να το ασκήσουν.
<P>
Υπάρχουν άλλοι τομείς τους οποίους θεωρώ ιδιαίτερα σημαντικούς, όπως η καθιέρωση ιδιαίτερων χαρακτηριστικών για κάθε επάγγελμα αλλά και ορισμένων εξαιρέσεων, όπως έχουμε εξηγήσει - και χαρακτηριστικά την περίπτωση των συμβολαιογράφων. Σε ό,τι αφορά στους μηχανικούς συγκεκριμένα, θα ήθελα και εγώ επίσης να επισημάνω, μηχανικός ων, ότι οι τροπολογίες που καταθέσαμε από κοινού με τον κ. Harbour -από την 192 έως την 196- καθιερώνουν ξεκάθαρα αυτά τα επαγγελματικά επίπεδα, από το ένα έως το πέντε. Επίσης, υπάρχουν και άλλες τροπολογίες τις οποίες θα στηρίξω από κοινού με τον κ. Harbour, καθώς αποσκοπούν να καθορίσουν συγκεκριμένα το επάγγελμα του μηχανικού. Θεωρώ ότι ορισμένα θέματα που εισήγαγε ο κ. Zappalà είναι πρόωρα, όπως έχει προαναφερθεί σε αυτό το Κοινοβούλιο, και ζητώ να καθιερωθεί μια κοινή πλατφόρμα για τους μηχανικούς. 
<SPEAKER ID="21" LANGUAGE="EN" NAME="McCarthy (PSE )." AFFILIATION="">
<P>
    Κύριε Πρόεδρε, πριν από 15 περίπου χρόνια, ως νέος καθηγητής πανεπιστημίου, υπέβαλα αίτηση και προσλήφθηκα στο Ελεύθερο Πανεπιστήμιο του Βερολίνου. Λόγω όμως του προβλήματος της αμοιβαίας αναγνώρισης των προσόντων, πέρασαν πολλοί μήνες πριν μπορέσω να αναλάβω τα καθήκοντά μου.
<P>
Στον τομέα της υγειονομικής περίθαλψης, χρειάζονται ειδικές δικλείδες ασφαλείας. Κατέθεσα και εγώ τροπολογίες, προκειμένου να καταργηθεί ο κανόνας των 16 εβδομάδων. Ευχαριστώ τον εισηγητή και την Επιτροπή για την υποστήριξή τους σε αυτές τις τροπολογίες. Πράγματι, ο εν λόγω κανόνας θα μπορούσε ενδεχομένως να παράσχει τόσο σε ψευδο-επαγγελματίες του τομέα υγειονομικής περίθαλψης όσο και σε εκείνους που έχουν στερηθεί το δικαίωμα άσκησης επαγγέλματος λόγω επαγγελματικής ανεπάρκειας τη δυνατότητα να εργαστούν σε άλλο κράτος μέλος, χωρίς να χρειάζεται να καταχωρηθούν στον ρυθμιστικό φορέα της χώρας υποδοχής.
<P>
Ο κ. Bowis ανέφερε την περίπτωση του δρ. Shipman, ενός γιατρού στην εκλογική μου περιφέρεια που σκότωσε περί τους 200 ασθενείς, αφού ανάγκασε ορισμένους από αυτούς να τον περιλάβουν στη διαθήκη τους. Παρόλα αυτά, δεν του είχε αφαιρεθεί το δικαίωμα άσκησης επαγγέλματος για επαγγελματική ανεπάρκεια και δεν εντοπίστηκε ποτέ το πρόβλημα από το ρυθμιστικό όργανο του Ηνωμένου Βασιλείου. Η υγεία και η ασφάλεια του ασθενή πρέπει να είναι απαραβίαστες, αλλά δεν πρέπει να συνιστούν δικαιολογία για να παρεμποδίζεται η ελεύθερη κυκλοφορία των επαγγελματιών. Γνωρίζω ότι ο Επίτροπος, κ. Bolkestein, διακρίνεται από ευαισθησία σε αυτό το θέμα. Στο Ηνωμένο Βασίλειο, η συντηρητική κυβέρνηση μάς κληροδότησε σοβαρό έλλειμμα ιατρών. Είναι παράλογο να τίθενται φραγμοί στην ελεύθερη κυκλοφορία των εργαζομένων στον τομέα της υγειονομικής περίθαλψης· ελπίζω, ωστόσο, ότι η τελική οδηγία θα πετύχει τη σωστή ισορροπία, ώστε από τη μία να επιτρέψει και να ενθαρρύνει την ελεύθερη κυκλοφορία των επαγγελματιών στον τομέα της υγειονομικής περίθαλψης, καθώς και την αυτόματη αναγνώριση των δικαιωμάτων για περισσότερες από 50 κατηγορίες ειδικευμένων ιατρών –ιδίως όσων ειδικεύονται στον καρκίνο, για τους οποίους υπάρχει τόσο μεγάλη ανάγκη– και από την άλλη να προασπίσει την υγεία και την ασφάλεια των ασθενών. 
<SPEAKER ID="22" LANGUAGE="EN" NAME="Doyle (PPE-DE )." AFFILIATION="">
<P>
    Κύριε Πρόεδρε, η νέα οδηγία ζητά ένα ενιαίο, διαφανές και ευέλικτο καθεστώς για την αναγνώριση των επαγγελματικών προσόντων, ώστε να διευκολυνθεί η ελεύθερη κυκλοφορία των ατόμων με προσόντα εντός της διευρυμένης Ευρωπαϊκής Ένωσης. Βασίζεται στις υφιστάμενες οδηγίες για τα γενικά συστήματα και στοχεύει στην ενοποίηση 15 οδηγιών σε ένα βελτιωμένο και απλοποιημένο νομοθετικό μέσο, το οποίο –ευελπιστούμε– θα επιλύσει τα προβλήματα ερμηνείας.
<P>
Θα ήθελα να εκφράσω την υποστήριξή μου στην ιδέα να συμπεριληφθεί ένα νέο ειδικό κεφάλαιο για το επάγγελμα του μηχανικού, όπως πρότεινε η Επιτροπή Νομικών Θεμάτων και Εσωτερικής Αγοράς. Όσον αφορά το επάγγελμα του αρχιτέκτονα, ωστόσο, θα ήθελα να επιστήσω την προσοχή στο θέμα της αιτιολογικής σκέψης 21. Η Επιτροπή Νομικών Θεμάτων ψήφισε μια τροπολογία του λόρδου Inglewood, η οποία αναγνωρίζει τους τοπογράφους ως έχοντες τα προσόντα να σχεδιάζουν κτίρια. Το πρόβλημα σε αυτό το σημείο έγκειται στον τρόπο που ερμηνεύεται ο ρόλος των τοπογράφων εντός της Κοινότητας. Εκτός της Ιρλανδίας και του Ηνωμένου Βασιλείου, οι τοπογράφοι δεν εκτελούν σχεδιασμό κτιρίων. Αυτή η ασάφεια ως προς τον ρόλο και τις ευθύνες των τοπογράφων στην Ευρώπη πρέπει να αποκατασταθεί, ώστε να εξασφαλισθεί ένα εναρμονισμένο σύστημα και ένα πλαίσιο ισοτιμίας.
<P>
Η αρχική τροπολογία που κατέθεσα στην Επιτροπή σχετικά με το εν λόγω θέμα δεν εγκρίθηκε, αλλά η διατύπωσή της θα μπορούσε να προσφέρει μια λύση στο μείζον αυτό πρόβλημα. Διατηρεί τη διατύπωση της οδηγίας για τους αρχιτέκτονες, η οποία αποτελεί τμήμα του κοινοτικού κεκτημένου, διασφαλίζοντας τη συνέχεια της κατανόησης στην ερμηνεία της διάταξης αυτής, βάσει του νέου συστήματος. Συμμερίζομαι τις ανησυχίες που εξέφρασε η ιρλανδική Προεδρία, καθώς και άλλοι, ότι το χρονοδιάγραμμα που προτείνεται σύμφωνα με τα άρθρα 5 έως 9 της οδηγίας απλώς δεν μπορεί να τηρηθεί. 
<SPEAKER ID="23" LANGUAGE="DE" NAME="Lehne (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, ο αρχικός στόχος της οδηγίας ήταν να απλοποιήσει την κατάσταση και να διασφαλίσει, στο πλαίσιο του προγράμματος SLIM, τη μεγαλύτερη κατά το δυνατόν μείωση του αριθμού των ευρωπαϊκών νομικών κειμένων και τη διευκόλυνση της κατανόησής τους από τον πολίτη. Έχω σοβαρές αμφιβολίες εάν με την εν λόγω πρόταση οδηγίας το επιτύχαμε. Όπως όλοι γνωρίζουμε, από δεκαετίες η Ευρωπαϊκή Ένωση εφαρμόζει σε ένα ευρύ φάσμα ειδικευμένων επαγγελματιών κάποιες πρακτικές τομεακές οδηγίες, οι οποίες αναπτύχθηκαν ειδικά για τη δημιουργία ευνοϊκών όρων στην αναγνώριση τους. Εάν προσεγγίσουμε τις οδηγίες αυτές με στόχο την ισοπέδωσή τους και την εφαρμογή μίας οδηγίας τόσο για τους επιπλοποιούς όσο και για τους ιατρούς και τους χειρουργούς, είμαι πεπεισμένος ότι το αποτέλεσμα δεν θα είναι καθόλου λογικό.
<SPEAKER ID="24" LANGUAGE="IT" NAME="Gargani (PPE-DE )." AFFILIATION="">
<P>
Ξεκινήσαμε με μια συνεδρίαση η οποία διήρκεσε μία ολόκληρη μέρα και η οποία έθεσε υπόψη μας προβλήματα τα οποία ανέλυσαν σε βάθος ο εισηγητής και άλλα μέλη της επιτροπής –ο κ. Zappalà, ο κ. Lehne και άλλοι, τους οποίους ευχαριστώ– και μετά από διάφορες συζητήσεις και παρεμβάσεις φτάσαμε στο σημερινό συμπέρασμα.
<P>
Ο κ. Zappalà προώθησε αυτήν την οδηγία βρίσκοντας μια ισορροπία διαφορετική –πρέπει να πούμε–από εκείνη που προτάθηκε από την Επιτροπή, μια ισορροπία που είναι πιο κοντά στα απαιτήσεις του επαγγελματικού κόσμου και των πολιτών, στην καρδιά της οποίας βρίσκεται κυρίως η ποιότητα της πληροφορίας. Πρέπει να διασφαλιστεί η αναγνώριση των επαγγελμάτων με βάση τις πιο υψηλές προδιαγραφές, ώστε οι επαγγελματίες να γίνονται δεκτοί στα κράτη μέλη, με βάση τα προσόντα που κατέχουν.
<SPEAKER ID="25" LANGUAGE="DE" NAME="Karas (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, δεδομένου του στόχου της Λισαβόνας να γίνουμε, ως το 2010, η πιο ανταγωνιστική και δυναμική κοινωνία της γνώσης, το εν λόγω θέμα δεν αφορά μόνο την οικονομική και βιομηχανική πολιτική αλλά, κυρίως, την εκπαίδευση και την κατάρτιση.
<P>
Στη σημερινή μου ομιλία, θα ήθελα να αναφερθώ σε μια συγκεκριμένη πτυχή: στην ισότητα –από άποψη επιπέδου και προϋποθέσεων– των επαγγελματικών προσόντων των παρόχων υπηρεσιών, καθώς και την ισότητα στην ελεύθερη εγκατάσταση. Οι απαιτήσεις για την άσκηση δραστηριότητας είναι οι ίδιες, ανεξάρτητα εάν μιλάμε για υπηρεσία ή για εγκατάσταση. Οι δραστηριότητες δεν διαφέρουν. Επομένως, δεν μπορώ να καταλάβω γιατί, ενώ προβλέπεται αναγνώριση των επαγγελματικών προσόντων σε περίπτωση εγκατάστασης, δεν προβλέπεται αναγνώριση των επαγγελματικών προσόντων σε περίπτωση παροχής υπηρεσιών. Δεν θεωρώ σωστή αυτήν τη διάκριση. Οι τωρινές ρυθμίσεις μπορεί ακόμα και να αντιβαίνουν στο άρθρο 50 της ΣΕΚ, το οποίο επιτρέπει την παροχή υπηρεσιών σε κράτος μέλος της ΕΕ υπό τους ίδιους όρους με αυτούς που ορίζει το εκάστοτε κράτος για τους υπηκόους του. Οι όροι περιλαμβάνουν ισοδυναμία των πιστοποιητικών προσόντων, εφόσον το κράτος μέλος υποδοχής ζητά τέτοια πιστοποιητικά. Για να επιλυθεί αυτό το πρόβλημα, σας ζητώ να υπερψηφίσετε την τροπολογία αριθ. 213, την οποία κατέθεσα από κοινού με τον κ. Zappalà. 
<SPEAKER ID="26" LANGUAGE="" NAME="Πρόεδρος." AFFILIATION="">
<SPEAKER ID="27" LANGUAGE="EN" NAME="Bolkestein," AFFILIATION="Επιτροπή">
<P>
Η άποψη της Επιτροπής σχετικά με τις μεμονωμένες τροπολογίες –οι οποίες, όπως γνωρίζουμε, είναι πολλές– διατυπώθηκε γραπτώς και θα διανεμηθεί σύντομα. (2)
<P>
Τέλος, θα ήθελα, επίσης, να ευχηθώ στην κ. Gebhardt χρόνια πολλά για τα γενέθλιά της την επόμενη εβδομάδα. 
<SPEAKER ID="28" LANGUAGE="" NAME="" AFFILIATION="Αντιπροέδρου">
<P>
 Ευχαριστώ, κύριε Επίτροπε.Η συζήτηση έληξε.Η ψηφοφορία θα διεξαχθεί στις 29 Ιανουαρίου 2004.
<SPEAKER ID="29" LANGUAGE="" NAME="" AFFILIATION="Κατάθεση εγγράφων: βλ. συνοπτικά πρακτικά"/>
<SPEAKER ID="30" LANGUAGE="" NAME="Πρόεδρος. –" AFFILIATION="">
<P>
– (A5-0466/2003) της κ. Kauppi, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 77/799/ΕΟΚ όσον αφορά την αμοιβαία συνδρομή από τις αρμόδιες αρχές των κρατών μελών στον τομέα της άμεσης και έμμεσης φορολογίας [COM(2003) 446 – C5-0370/2003 – 2003/0170(COD)]
<P>
– (A5-0476/2003) του κ. Purvis, εξ ονόματος της Επιτροπής Οικονομικής και Νομισματικής Πολιτικής, σχετικά με το μέλλον των αμοιβαίων κεφαλαίων κινδύνου και των παράγωγων προϊόντων [2003/2082(INI)]. 
<SPEAKER ID="31" LANGUAGE="EN" NAME="Bolkestein," AFFILIATION="Επιτροπή">
<P>
     Κυρία Πρόεδρε, όσον αφορά αυτά τα δύο θέματα, θα μιλήσω καταρχάς για την έκθεση Kauppi και στη συνέχεια για την έκθεση Purvis.
<P>
Όσον αφορά την έκθεση της κ. Kauppi σχετικά με την αμοιβαία συνδρομή, η Επιτροπή διατύπωσε την παρούσα πρόταση ως απάντηση στην έκθεση της ειδικής ομάδας του Συμβουλίου για τη φορολογική απάτη. Η ομάδα υπέδειξε ότι η βασική οδηγία, η οποία χρονολογείται από το 1977, χρειάζεται να εκσυγχρονισθεί, ενόψει της αυξημένης τάσης που παρατηρείται, δηλαδή οι επιχειρήσεις να οργανώνονται σε διάφορα κράτη μέλη και οι ιδιώτες να ασκούν τα δικαιώματα που τους παρέχει η Συνθήκη σχετικά με την ελεύθερη κυκλοφορία. Παρόλα αυτά, οποιεσδήποτε φορολογικές υποχρεώσεις προκύπτουν ως συνέπεια αυτών των δικαιωμάτων πρέπει να μπορούν να καθίστανται εκτελεστές από τις φορολογικές αρχές των εμπλεκόμενων κρατών μελών. Οι πρακτικές της διασυνοριακής φοροδιαφυγής και φοροαποφυγής παραβιάζουν την αρχή της δίκαιης φορολόγησης, ενδέχεται να καταλήξουν σε στρεβλώσεις στις μετακινήσεις κεφαλαίων, επιδρούν αρνητικά στους όρους του ανταγωνισμού και επηρεάζουν την ομαλή λειτουργία της εσωτερικής αγοράς.
<P>
Αυτά είναι τα αρχικά μου σχόλια επί της έκθεσης της κ. Kauppi. Όσον αφορά την έκθεση του κ. Purvis, θα ήθελα να πω τα εξής.
<P>
Επιτρέψτε μου να ασχοληθώ με το θέμα των αμοιβαίων κεφαλαίων κινδύνου. Όπως αναφέρθηκε στην έκθεση του κ. Purvis, οι μικροεπενδυτές έχουν ήδη πρόσβαση σε διάφορα προϊόντα αμοιβαίων κεφαλαίων κινδύνου, είτε άμεσα, μέσω νέων εισαγωγών στο χρηματιστήριο, είτε έμμεσα, μέσω των χρεογράφων υβριδικού χαρακτήρα που συνδυάζουν μη μετατρέψιμες κοινές ομολογίες με παράγωγα προϊόντα. Διάφορα κράτη μέλη εισήγαγαν ένα κανονιστικό καθεστώς για τα αμοιβαία κεφάλαια κινδύνου, προκειμένου να ενθαρρύνουν την ίδρυση παρόμοιων επιχειρήσεων υπό τη δικαιοδοσία τους. Ωστόσο, όπως ορθά αναφέρει ο κ. Purvis στην έκθεσή του, κανένα ευρωπαϊκό κανονιστικό καθεστώς δεν είναι σήμερα προσαρμοσμένο στις ιδιαιτερότητες των αμοιβαίων κεφαλαίων κινδύνου.
<P>
Τίθενται δύο τουλάχιστον βασικά ερωτήματα: πρώτον, πώς θα προσελκύσουμε στις χώρες μας επενδύσεις, οι οποίες σήμερα είναι ως επί το πλείστον υπεράκτιες. H Parmalat, μεταξύ άλλων, κατέδειξε τη σημασία αυτού του θέματος. Δεύτερον, ποιο επίπεδο προστασίας χρειάζονται οι επενδυτές για αυτόν τον συγκεκριμένο τύπο χρηματοοικονομικού προϊόντος; Σε αυτήν τη βάση, θα ήταν σκόπιμο να συζητήσουμε τα πιθανά οφέλη που θα είχε ένα κανονιστικό καθεστώς για τα αμοιβαία κεφάλαια κινδύνου σε κοινοτικό επίπεδο.
<P>
Πρώτον, αυτή η κατηγορία χρηματοοικονομικών μέσων αναπτύσσεται με αυξανόμενο ρυθμό και ανεξάντλητη φαντασία ως προς τη μορφή νέων προϊόντων. Δεύτερον, τα περισσότερα από αυτά επενδύονται σε εξωχρηματιστηριακές αγορές, οι οποίες, από τη φύση τους, υπόκεινται σε λιγότερο καλή παρακολούθηση συγκριτικά με την παρακολούθηση των ρυθμιζόμενων αγορών από τις ρυθμιστικές και εποπτικές αρχές. Τρίτον, οι κίνδυνοι που συνδέονται με αυτά τα χρηματοοικονομικά μέσα ενδέχεται να είναι μεγάλοι λόγω της λειτουργίας τους ως μοχλών. Εντούτοις, σε αντίθεση με τα αμοιβαία κεφάλαια κινδύνου, τα οποία δεν καλύπτονται σήμερα από την ευρωπαϊκή νομοθεσία, τα παράγωγα προϊόντα αναφέρονται σε αρκετά κείμενα που πραγματεύονται διάφορα θέματα, όπως για παράδειγμα η λογιστική, το ICITS, η κατάχρηση της αγοράς, οι επενδυτικές υπηρεσίες ή η τραπεζική νομοθεσία. Η θέσπιση ειδικού νομοθετικού κειμένου για τα παράγωγα προϊόντα δεν φαίνεται ούτε αναγκαία ούτε επιθυμητή, καθώς είναι οριζόντιο θέμα. Η καλύτερη οδός θα ήταν να εξετασθεί ο εκσυγχρονισμός των διάφορων υφιστάμενων κειμένων της ευρωπαϊκής νομοθεσίας σε περιπτωσιολογική βάση. Παρόλα αυτά, πρέπει να διασφαλισθεί η πλήρης φορολογική συνέπεια.
<P>
Στις περιπτώσεις τόσο των αμοιβαίων κεφαλαίων όσο και των παραγώγων προϊόντων, η τελική έκθεση του κ. Purvis αποτελεί χρήσιμο οδηγό για την Ευρωπαϊκή Επιτροπή. Η Επιτροπή δεσμεύτηκε, τον Απρίλιο του 2002 στο Οβιέδο, να εξετάσει ειδικά τα θέματα των παράγωγων προϊόντων και των αμοιβαίων κεφαλαίων κινδύνου μετά το σκάνδαλο της Enron. Η δέσμευση αυτή θα τηρηθεί, ενώ η έκθεση του κ. Purvis θα ληφθεί δεόντως υπόψη.
<P>
Η Ευρωπαϊκή Επιτροπή υποχρεούται, επίσης, να λάβει υπόψη τα συμπεράσματα, στα οποία θα καταλήξουν οι ομάδες των επαγγελματιών εμπειρογνωμόνων που συστήσαμε στα τέλη του Οκτωβρίου 2003 για την εξέταση των προτεραιοτήτων μετά την ολοκλήρωση του Σχεδίου δράσης για τις χρηματοοικονομικές υπηρεσίες. Αυτές οι ομάδες εμπειρογνωμόνων ενδέχεται να θέσουν, μεταξύ άλλων, αυτά τα δύο θέματα με την ευκαιρία της πρώτης έκθεσης που αναμένεται τον Απρίλιο του 2004.
<P>
Θα χρειαστεί να αναλύσουμε κατά πόσο η υπόθεση Parmalat σχετίζεται με αυτά τα δύο θέματα και να παρακολουθήσουμε με προσοχή τις υπό εξέλιξη συζητήσεις στις Ηνωμένες Πολιτείες σχετικά με την εγγραφή των αμοιβαίων κεφαλαίων κινδύνου, ώστε να μην προκαλούνται στρεβλώσεις στον ανταγωνισμό. 
<SPEAKER ID="32" LANGUAGE="DE" NAME="Karas (PPE-DE )," AFFILIATION="αναπληρωτής εισηγητής.">
<P>
    Κυρία Πρόεδρε, κύριε Επίτροπε, κυρίες και κύριοι, όπως βλέπετε, δεν είμαι η κ. Kauppi, παρότι εκείνη είναι η εισηγήτρια της εν λόγω έκθεσης. Μου ζήτησε να παρουσιάσω εγώ εν συντομία την έκθεση σήμερα, καθώς, πριν από μια εβδομάδα, έγινε μητέρα. Εξ ονόματος του Κοινοβουλίου, αλλά και προσωπικά, θα ήθελα να της εκφράσω τα θερμά μας συγχαρητήρια. Απέκτησε ένα υγιέστατο αγοράκι, η ίδια είναι καλά στην υγεία της και θα ήθελε να συνδυάσει το ταχύτερο δυνατό την επαγγελματική και την οικογενειακή ζωή και να επιστρέψει στα βουλευτικά της καθήκοντα. Θερμά συγχαρητήρια, Piia, και σου εύχομαι ό,τι καλύτερο!
<P>
Ένα δεύτερο θέμα είναι η απλοποίηση της διαδικασίας, και ένα τρίτο θέμα είναι η άρση της ασάφειας από το ισχύον κείμενο, το οποίο, όπως ακούσαμε, αριθμεί ήδη 25 χρόνια ζωής, και οποιοσδήποτε είναι ενημερωμένος γνωρίζει ότι έχουν γίνει και έχουν αλλάξει πολλά στο διάστημα αυτό.
<P>
Το κύριο πρόβλημα άπτεται της διαδικασίας. Η Επιτροπή, τηρώντας τη συνήθη πρακτική της, έχει βασίσει την πρότασή της στο άρθρο 95 της Συνθήκης, γεγονός που σημαίνει ότι εφαρμόζεται η διαδικασία συναπόφασης στην εν λόγω πρόταση. Το Κοινοβούλιο έχει στηρίξει σταθερά την εν λόγω επιλογή νομικής βάσης, και οι λόγοι είναι προφανείς: θεωρούμε ότι η διοικητική συνεργασία δεν επηρεάζει το ουσιαστικό φορολογικό δίκαιο, αλλά επιδιώκει να διασφαλίσει την ομαλή λειτουργία της ενιαίας αγοράς. Επομένως, επικροτούμε τη νομική στάση της Επιτροπής και επισημαίνουμε ότι το Συμβούλιο, σε πολλές περιπτώσεις, αποφάσισε μονομερώς να μεταβάλει τη νομική βάση, επιλέγοντας είτε το άρθρο 93 είτε το άρθρο 94 της Συνθήκης, χωρίς να παραθέσει πειστικούς λόγους για τις αλλαγές αυτές. Με αυτόν τον τρόπο, στερεί από το Κοινοβούλιο το δικαίωμα συναπόφασης και μειώνει τη σημασία του μέτρου για την ενιαία αγορά.
<P>
Η πιο πρόσφατη περίπτωση αφορούσε δύο προτάσεις της Επιτροπής σχετικά με τη διοικητική συνεργασία στον τομέα του ΦΠΑ, καθώς και μια τροποποίηση της οδηγίας 77/799/ΕΟΚ, όπου το Συμβούλιο κάλεσε πρόσφατα το Κοινοβούλιο να γνωμοδοτήσει σχετικά με την αλλαγή της νομικής βάσης. Το Κοινοβούλιο απέρριψε το αίτημα αυτό στις 2 Σεπτεμβρίου 2003. Καθώς αναμένουμε ότι το Συμβούλιο θα αλλάξει τη νομική βάση και της τωρινής πρότασης, η εισηγήτρια δεν θεωρεί ότι υφίσταται στην παρούσα συγκυρία λόγος αλλαγής ή επαναξιολόγησης της θέσης της, και, επομένως, προτείνουμε να εγκριθεί ως έχει η πρόταση της Επιτροπής βάσει του άρθρου 95. Έτσι, θα δείξουμε επίσης, με μεγάλη πλειοψηφία, ότι είμαστε έτοιμοι και αποφασισμένοι να συναποφασίσουμε για το θέμα αυτό, καθώς θεωρούμε ότι αφορά την ενιαία αγορά. 
<SPEAKER ID="33" LANGUAGE="EN" NAME="Purvis (PPE-DE )," AFFILIATION="εισηγητής">
<P>
Το πρώτο αμοιβαίο κεφάλαιο υψηλού κινδύνου δημιουργήθηκε το 1949, ενώ, σήμερα, τo υπό διαχείριση ενεργητικό εκτιμάται παγκοσμίως σε περίπου 600 δισεκατομμύρια ευρώ. Εξ αυτών, η Ευρώπη διαχειρίζεται το 15% ή 90 δισεκατομμύρια ευρώ. Έστω και αν τα διαπραγματεύονται ευρωπαίοι διαχειριστές επενδύσεων, τα περισσότερα από αυτά εδρεύουν ακόμα σε υπεράκτιους φορολογικούς και ρυθμιστικούς παραδείσους. Τα τελευταία χρόνια Σημειώθηκε τεράστια αύξηση του ενδιαφέροντος, ιδιαίτερα στις Ηνωμένες Πολιτείες, για αυτό το είδος επενδύσεων, όταν το ανακάλυψαν οι μεγάλοι και οι μεσαίοι επενδυτές. Πολλοί θεσμικοί επενδυτές, σήμερα, θεωρούν αποδεκτό να επενδύουν κατ’ αυτόν τον τρόπο.
<P>
Αυτό το ενδιαφέρον έχει τώρα εξαπλωθεί στην Ευρώπη, κυρίως επειδή πολλά από τα εν λόγω κεφάλαια, λόγω της προθυμία τους να πωλούν μελλοντικούς τίτλους (sell short) βελτιώνοντας έτσι τα αποτελέσματά τους, είχαν ικανοποιητικές αποδόσεις σε απόλυτους όρους κατά τα τελευταία τρία χρόνια αρνητικής απόδοσης των κεφαλαιαγορών. Τα μέσα ενημέρωσης έδωσαν δημοσιότητα στο θέμα και οι αποδόσεις αυτές εμφανίζονται στα τμήματα των εφημερίδων με τις οικονομικές καταχωρήσεις ιδιωτών. Ως εκ τούτου, εκφράζεται ανησυχία ότι το ευρύ κοινό θα είναι όλο και περισσότερο πρόθυμο να εμπιστευθεί τις οικονομίες του, με τον ένα ή τον άλλο τρόπο, σε επικίνδυνα υπεράκτια αμοιβαία κεφάλαια υψηλού κινδύνου. Έστω και αν τα περισσότερα από αυτά είναι καθόλα αξιοσέβαστα και η διαχείρισή τους είναι ορθή, ασκείται μόνο ένας εντελώς βασικός κανονιστικός έλεγχος. Οι κοινοτικές ρυθμιστικές αρχές ανησυχούν για τους κινδύνους που ενδέχεται να ελλοχεύω, ενώ ο επενδυτικός κλάδος προσελκύεται από εμπορικές ευκαιρίες για να εκμεταλλευθεί αυτήν την τάση. Θεωρούμε ότι η συγκυρία είναι πρόσφορη για την εισαγωγή στην Ευρωπαϊκή Ένωση ενός ενδεδειγμένου καθεστώτος ήπιας μορφής, το οποίο θα προσελκύσει αυτά τα κεφάλαια στην ευρωπαϊκή δικαιοδοσία. Την άποψη αυτή ενισχύουν περισσότερο οι πρωτοβουλίες ορισμένων κρατών μελών, τα οποία έχουν εισαγάγει ή εξετάζουν την εισαγωγή παρόμοιων καθεστώτων διευκόλυνσης σε εθνικό επίπεδο. Τρία τέτοια παραδείγματα είναι η Ιρλανδία, η Γερμανία και το Λουξεμβούργο.
<P>
Ένα χωριστό τμήμα της έκθεσής μου είναι αφιερωμένο στα παράγωγα προϊόντα. Γίνεται ευρεία χρήση τους τόσο από τις απλές επιχειρήσεις και βιομηχανίες, όσο και από τον επενδυτικό κόσμο. Παρόλο που συχνά δαιμονοποιούνται ως κερδοσκοπικά μέσα υψηλού κινδύνου, μπορούν, στην πραγματικότητα, να εφαρμοσθούν –και εφαρμόζονται– εξίσου εύκολα για τον περιορισμό και τη μείωση του κινδύνου. Εντοπίσαμε δύο βασικά θέματα –ο κ. Bolkestein εντοπίζει τρία– που αξίζουν της προσοχής μας. Στο παγκόσμιο χρηματοοικονομικό σύστημα θα μπορούσαν ενδεχομένως να εμφανισθούν συστημικοί κίνδυνοι, διότι διαθέτουμε ελάχιστους –ή και καθόλου– τρόπους ποσοτικοποίησης της πλήρους έκτασης της έκθεσης σε κίνδυνο. Αυτό ισχύει ιδιαίτερα για τα ειδικευμένα παράγωγα προϊόντα, τα οποία υπόκεινται σε εξωχρηματιστηριακή διαπραγμάτευση και τα οποία τείνουν να είναι λιγότερο ρευστά από τα πιο συμβατικά παράγωγα προϊόντα. Το ίδιο ισχύει ακόμα για τα πιστωτικά παράγωγα, η χρήση των οποίων έχει εκτιναχθεί στα ύψη, καθώς τα τραπεζικά ιδρύματα μεταβιβάζουν το ενεργητικό τους –για λόγους επάρκειας κεφαλαίων– σε μη τραπεζικά ιδρύματα, συμπεριλαμβανομένων, παρεμπιπτόντως, των αμοιβαίων κεφαλαίων υψηλού κινδύνου.
<SPEAKER ID="34" LANGUAGE="EN" NAME="Doyle (PPE-DE )." AFFILIATION="">
<P>
    Κυρία Πρόεδρε, θα ξεκινήσω με την έκθεση της κ. Kauppi, την οποία συγχαίρω και εγώ για τη γέννηση του γιου της αυτήν την εβδομάδα. Όπως σημειώθηκε, ο τίτλος της παρούσας προτεινόμενης πρότασης, η οποία θα βελτιώσει την ισχύουσα οδηγία για την αμοιβαία συνδρομή, είναι ελαφρώς παραπλανητικός, δεδομένου ότι στην πραγματικότητα θα εφαρμοσθεί μόνο στην άμεση φορολογία και ασφάλιση, καθώς η έμμεση φορολογία υπό μορφήν ΦΠΑ και οι ειδικοί φόροι κατανάλωσης ρυθμίζονται σε άλλα νομοθετικά μέσα. Αυτό το σημείο πρέπει να αποσαφηνισθεί.
<P>
Η ουσία της παρούσας πρότασης είναι να παρεμποδίσει τους φοροφυγάδες που καταφεύγουν σε άλλο κράτος μέλος, με τη θέσπιση, σε προαιρετική βάση, διατάξεων για τη συνεργασία και την αμοιβαία συμφωνία όσον αφορά την διεξαγωγή φορολογικών ελέγχων. Κάτι τέτοιο θα αποτελέσει ευπρόσδεκτη πρόοδο. Η αλλαγή νομικής βάσης από την προηγούμενη που στηριζόταν στην ειδική πλειοψηφία –άρθρο 95– σε μια νέα που προβλέπει ομόφωνη απόφαση από το Συμβούλιο –τα άρθρα 93 και 94 της Συνθήκης –ευθυγραμμίζεται με την προηγούμενη θέση, και ευτυχώς, με τη θέση της δικής μου κυβέρνησης, όσον αφορά τη φορολογική νομοθεσία. Δεν είναι δυνατό να διαχωρίσουμε το διοικητικό στοιχείο των φορολογικών αρμοδιοτήτων –συμπεριλαμβανομένων των διατάξεων για την αμοιβαία συνδρομή – από το προνόμιο της αύξησης των φόρων· αυτό το σημείο πρέπει να εξακολουθήσει να υπάγεται στον κανόνα της ομοφωνίας.
<P>
Στρέφομαι στην έκθεση που εκπόνησε ο κ. Purvis. Τον συγχαίρω για μια πολύ ισόρροπη και κατατοπιστική έκθεση, παρά την ελαφρώς περίεργη απόφαση να συνδέσει αυτά τα δύο ζητήματα –τα αμοιβαία κεφάλαια υψηλού κινδύνου και τα παράγωγα προϊόντα– σε μία και μόνη έκθεση, καθώς η διαπραγμάτευση των παραγώγων ρυθμίζεται ήδη στην ΕΕ πολύ εξαντλητικότερα από τον τομέα των αμοιβαίων κεφαλαίων υψηλού κινδύνου. Όπως αναφέρεται στην έκθεσή του, η Ιρλανδία διεύρυνε πολύ δυναμικά και με μεγάλη επιτυχία την πρόσβαση στα αμοιβαία κεφαλαία υψηλού κινδύνου. Παρόλα αυτά, πρέπει να θεσπισθεί ένα σαφές κανονιστικό πλαίσιο, ώστε να διασφαλισθεί η ελάχιστη προστασία των επενδυτών με ταυτόχρονη αύξηση του ασήμαντου μεριδίου 15% του συνολικού παγκόσμιου ενεργητικού αμοιβαίων κεφαλαίων υψηλού κινδύνου που κατέχει η Ευρώπη. Τα ΠΕΕΜ –τα προηγμένα εναλλακτικά επενδυτικά μέσα ή αμοιβαία κεφάλαια υψηλού κινδύνου, όπως είναι ευρέως γνωστά– και τα παράγωγα προϊόντα επωφελήθηκαν τα τελευταία χρόνια από την κάμψη της κεφαλαιαγοράς, όπως είχαν επωφεληθεί από τη διεύρυνση του πεδίου των επενδυτών που γνώρισε η κεφαλαιαγορά κατά την έκρηξη της δεκαετίας του 1990, όταν τομείς επενδύσεων, που ήταν μέχρι τότε κατά βάση περιορισμένοι σε πεπειραμένους και ειδικευμένους χρηματοοικονομικούς συμβούλους ή σε διαχειριστές αμοιβαίων κεφαλαίων, εκδημοκρατίστηκαν, καθώς ιδιώτες και μικρότερες, νέες στην αγορά, ομάδες τοποθέτησαν τότε τα χρήματά τους σε μετοχές. Συμφωνώ ότι χρειαζόμαστε ένα κατάλληλο κανονιστικό καθεστώς σε κοινοτικό επίπεδο για τα αμοιβαία κεφάλαια υψηλού κινδύνου, το οποίο θα αποτελέσει κίνητρο για την τοποθέτησή τους στην ΕΕ, και όχι σε υπεράκτιες χώρες, και θα προσφέρει τα οφέλη ενός κοινού ευρωπαϊκού διαβατηρίου μέσω της αμοιβαίας αναγνώρισης. Εντούτοις, χρειάζεται να υιοθετήσουμε μια πρόσφορη ήπια προσέγγιση ως προς την κανονιστική ρύθμιση, προκειμένου να προσφέρουμε κίνητρα που θα ενθαρρύνουν τις επενδύσεις σε αμοιβαία κεφάλαια που βρίσκονται στην ΕΕ, αντί να συνεχίσουμε να τα κατευθύνουμε προς τις υπεράκτιες χώρες. Ο συντονισμός των εθνικών ρυθμιστικών αρχών θα προσφέρει μεγαλύτερη ευελιξία εντός της ενιαίας αγοράς, κάτι που είναι ευπρόσδεκτο.
<SPEAKER ID="35" LANGUAGE="FR" NAME="Goebbels (PSE )." AFFILIATION="">
<P>
Η Ομάδα του Κόμματος των Ευρωπαίων Σοσιαλιστών δεν θεωρεί τα αμοιβαία κεφάλαια κινδύνου, ειδικά, ή τα παράγωγα προϊόντα, γενικότερα, τίποτε το εξαιρετικό. Τα μέσα αυτά είναι χρήσιμα, μέχρι ενός βαθμού, για την κάλυψη ορισμένων επενδυτικών κινδύνων ή κινδύνων που συνδέονται με το διεθνές εμπόριο. Αλλά, δεδομένου ότι όλα αυτά τα χρηματοδοτικά μέσα είναι σε πολύ μεγάλο βαθμό κερδοσκοπικά – όντως, με πολύ περιορισμένο “φαινόμενο μόχλευσης”, είναι δυνατόν να συγκεντρώσει κανείς κολοσσιαία ποσά.Ωστόσο, καλό θα ήταν να είμαστε προσεκτικοί. Η Ομάδα μου υποστηρίζει τη συνετή προσέγγιση της Επιτροπής σε αυτό το θέμα. Συμμεριζόμαστε τη συλλογιστική που μόλις ανέπτυξε ο Επίτροπος Bolkestein. Οι υποθέσεις Enron, Parmalat, καθώς και άλλα σκάνδαλα μάς υπενθυμίζουν πως τα προηγμένα προϊόντα καλύπτουν, μερικές φορές, πολύ “προηγμένες” οικονομικές απάτες.
<P>
Η παρ’ ολίγον πτώχευση των προηγμένων εναλλακτικών επενδυτικών μέσων κατέδειξε το μέγεθος των ενεχόμενων κινδύνων. Στις αρχές του 1998, τα ΠΕΕΜ διέθεταν 4,8 δισεκατομμύρια δολάρια ίδιων πόρων για να καλύψουν υποχρεώσεις ύψους 120 δισεκατομμυρίων δολαρίων· εν ολίγοις επρόκειτο για μόχλευση της τάξης του 25. Στις 23 Σεπτεμβρίου 1998, το καθαρό ενεργητικό των ΠΕΕΜ συρρικνώθηκε στα 600 εκατομμύρια δολάρια, έναντι υποχρεώσεων ύψους 100 δισεκατομμυρίων δολαρίων περίπου, ήτοι μόχλευση της τάξης του 167. Το γεγονός ότι τα ΠΕΕΜ σώθηκαν χωρίς κυρώσεις ή συνέπειες για τους διαχειριστές των κεφαλαίων απέτρεψε μια αλυσιδωτή αντίδραση. Ποιος, όμως, μπορεί να εγγυηθεί ότι τέτοια γεγονότα δεν πρόκειται να επαναληφθούν, και μάλιστα σε κλίμακα, η οποία να καθιστά αδύνατη τη διάσωση; 
<P>
Το αρχικό κεφάλαιο λειτουργίας τα ΠΕΕΜ προήλθε ουσιαστικά από τράπεζες – οι οποίες θεωρητικά υπόκεινται σε έλεγχο. Συνεπώς, πρέπει να ενισχυθεί το θεσμικό πλαίσιο που επιβάλλεται στις τράπεζες, όταν εγγυώνται κερδοσκοπικά κεφάλαια. Επειδή πολλά από αυτά τα κεφάλαια είναι τοποθετημένα σε υπεράκτια κέντρα, τα οποία δεν διέπονται ή διέπονται σε μικρό βαθμό από ρυθμιστικά καθεστώτα, ο πιο απλός τρόπος για να αντιμετωπίσουμε τα αμοιβαία κεφάλαια κινδύνουπου επιθυμούν να παραμείνουν αδιαφανή θα ήταν να καταστήσουμε πιο δύσκολη και πιο δαπανηρή την αναχρηματοδότηση από τις τράπεζες που δραστηριοποιούνται στις χώρες που καλύπτονται από τις συμφωνίες της Βασιλείας. Τα τραπεζικά δάνεια θα μπορούσαν να περιορίζονται αυστηρά στις κατ’ αναλογία εγγυήσεις που προσφέρουν τα υπεράκτια κεφάλαια. Τόσο το Φόρουμ Χρηματοοικονομικής Σταθερότητας όσο και o Διεθνής Οργανισμός των Επιτροπών Χρηματιστηριακών Αξιών ή η Επιτροπή της Βασιλείας, ιδίως στην έκθεση Brok/Mayer του Ιανουαρίου του 2000, έχουν διατυπώσει σημαντικές συστάσεις και υποδείξεις για αυτό το θέμα. Προς το παρόν, καμία από αυτές τις προτάσεις δεν έχει υλοποιηθεί. 
<P>
Η έκθεση του κ. Purvis προσπαθεί να επιτύχει μια επιστροφή των αμοιβαίων κεφαλαίων κινδύνου στην Ευρώπη και το προοδευτικό άνοιγμα των προϊόντων τους στους μικρομεσαίους επενδυτές. Εγώ, προσωπικά, δεν είμαι βέβαιος τι σημαίνει μικρομεσαίος επενδυτής, αλλά η ομάδα μου δεν αντιτίθεται σε μια τέτοια κίνηση, υπό την αίρεση ότι θα υπάρχει πολύ μεγαλύτερη διαφάνεια στα αμοιβαία κεφάλαια κινδύνου και ότι οι εθνικοί και, μελλοντικά, οι ευρωπαϊκοί ρυθμιστές θα εγκρίνουν και θα εποπτεύουν αυτήν τη διαδικασία. Πράγματι, δεν πρέπει να ξεχνάμε πως, σε αυτόν τον ομιχλώδη τομέα, τα υψηλά κέρδη συνεπάγονται αναγκαστικά και υψηλούς κινδύνους. 
<P>
Θα ολοκληρώσω, κυρία Πρόεδρε, ευχαριστώντας τον κ. Purvis για αυτήν τη συνολικά πολύ εποικοδομητική έκθεση. Τον ευχαριστώ για την ευρύτητα πνεύματος που επέδειξε και γιατί αποδέχτηκε ορισμένoυς συμβιβασμούς, πράγμα που θα επιτρέψει στην Ομάδα μου να ψηφίσει υπέρ της έκθεσής του. Τέλος, θα ήθελα να διαβιβάσω στην κ. Kauppi τόσο τα προσωπικά μου συγχαρητήρια όσο και τα συγχαρητήρια της Όμάδας μου για την έκθεσή της, αλλά, κυρίως, για το ευτυχές γεγονός που μόλις μας ανακοινώθηκε. 
<SPEAKER ID="36" LANGUAGE="FI" NAME="Seppänen (GUE/NGL )." AFFILIATION="">
<P>
    Κυρία Πρόεδρε, γνωρίζω τον εισηγητή Purvis, ο οποίος πιστεύει στην αγορά. Εάν υπάρχει αυτή η πίστη, τότε η καλύτερη λύση είναι η ήπια κανονιστική ρύθμιση, και η ηπιότερη ρύθμιση είναι βεβαίως η αυτορρύθμιση. Ο Purvis βασίζει την ανάγκη της αγοράς παραγώγων στην παραγωγή ελιάς. Στην αρχαία εποχή, η τιμή της ελιάς καθοριζόταν εκ των προτέρων με συμφωνίες. Ωστόσο, στην Ευρωπαϊκή Ένωση η ελιά συνιστά ένα καλό παράδειγμα του τρόπου που λειτουργεί η αγορά, εάν δεν υπάρχει εποπτεία ή όταν υπάρχει μόνο αυτορρύθμιση. Σύμφωνα με έκθεση του Ελεγκτικού Συνεδρίου, οι παραγωγοί στα ελαιοτριβεία τους παραποιούν τα στοιχεία της παραγωγής τους, προσθέτουν στο ελαιόλαδο λάδι ξηρών καρπών ή βάζουν την ΕΕ να πληρώσει για το ίδιο ελαιόλαδο, τόσο με βάση τον αριθμό των δένδρων όσο και με βάση την ποσότητα του λαδιού.
<P>
Θα ήθελα η έκθεση να είχε εξετάσει περισσότερο τον ρόλο της Ευρωπαϊκής Κεντρικής Τράπεζας ως πιθανού σώματος παρακολούθησης. Τα συστήματα της ήπιας κανονιστικής ρύθμισης και της αυτορρύθμισης επαφίενται στο ήθος των κερδοσκόπων, και όπως γνωρίζουμε, οι κερδοσκόποι δεν διαθέτουν ήθος. Μοναδικό κίνητρο για τη δραστηριότητά τους είναι το πάθος για τα χρήματα. Σε πολλές χώρες, και μεταξύ άλλων στην χώρα του κ. Purvis, το σύστημα αυτό θέτει σε τεράστιο κίνδυνο τις συντάξεις των εργαζομένων σε επιχειρήσεις. 
<SPEAKER ID="37" LANGUAGE="NL" NAME="Van Dam (EDD )." AFFILIATION="">
<P>
    Κυρία Πρόεδρε, σε αντίθεση με τον προλαλήσαντα, θα επικεντρωθώ κυρίως στην οδηγία της οποίας εισηγήτρια είναι η κ. Kauppi. Η φοροδιαφυγή είναι μια ευρεία πρακτική και έχει μεγάλη διασυνοριακή διάσταση. Το λαθρεμπόριο τσιγάρων, οι απάτες πολλαπλής συμμετοχής στον τομέα του ΦΠΑ και οι μη δηλωμένοι τραπεζικοί λογαριασμοί είναι μόνο μερικά παραδείγματα του ρεπερτορίου όσων δεν θέλουν να αποδώσουν τα τού Καίσαρος τω Καίσαρι. Στην Ευρωπαϊκή Ένωση, αλλά επίσης, για παράδειγμα, στην Ελβετία και στα Βαλκάνια, πρέπει να αναζητήσουμε προσεκτικά κοινές προσπάθειες για τη θέση σε ισχύ αποτελεσματικού ελέγχου, ιδιαίτερα για τους φορολογούμενους που δραστηριοποιούνται σε διάφορα κράτη μέλη.
<P>
Οι επιλογές που παρέχει αυτή η οδηγία για κοινούς ελέγχους από δύο ή περισσότερα κράτη μέλη έχουν, συνεπώς, μεγάλη σημασία. Κατά συνέπεια, αναφερόμαστε ιδιαιτέρως στη βελτιωμένη συνεργασία μεταξύ των φορολογικών αρχών του κάθε κράτους μέλους. Αυτό συνάδει πλήρως με το εθνικό προνόμιο της νομοθεσίας επί του φόρου και της είσπραξής του. Η φορολογική νομοθεσία είναι εθνική αρμοδιότητα και έτσι πρέπει να παραμείνει, καθώς η φορολογία συνδέεται πιο στενά με την κοινωνική διάρθρωση και τον πολιτισμό κάθε κράτους μέλους. Σε αυτό το πλαίσιο, είναι εξαιρετικά περίεργο να μην περιστραφεί η συζήτηση γύρω από μια αποτελεσματική προσέγγιση της φορολογικής απάτης, αλλά γύρω από το ποια νομική βάση πρέπει να έχει αυτή η οδηγία. Το Κοινοβούλιο ορθώς αποδέχτηκε το άρθρο 95 ως βάση σε παρόμοιες περιπτώσεις, προκειμένου να ισχύει η διαδικασία συναπόφασης. Δεν πρόκειται για το περιεχόμενο της φορολογικής νομοθεσίας αλλά για μια διάταξη εφαρμογής σχετικά με τη διοικητική συνεργασία, η οποία είναι απαραίτητη για την εσωτερική αγορά.
<P>
Αυτό που προέβλεψε η κ. Kauppi στην αιτιολογική της έκθεση έχει, εν τω μεταξύ, συμβεί: το Συμβούλιο υπέβαλε πρόσφατα επίσημη πρόταση για την τροποποίηση της νομικής βάσης. Θα το αποκαλούσα αντανακλαστική αντίδραση· το Συμβούλιο απέρριψε για άλλη μια φορά τη συναπόφαση, χωρίς σαφή επιχειρήματα. Μετά την επιβεβαίωση της απόφασης του Κοινοβουλίου στις 2 Σεπτεμβρίου, η πρόταση αυτή επίσης κινδυνεύει να καταλήξει ενώπιον του Δικαστηρίου. Κάτι τέτοιο θα οδηγούσε σε περιττές προσπάθειες και δαπάνες και, κυρίως, σε πιθανές μεγάλες καθυστερήσεις όσον αφορά τη βελτιωμένη συνεργασία μεταξύ των φορολογικών αρχών, η οποία είναι τόσο απελπιστικά απαραίτητη. Προκαλώ το Συμβούλιο να ξεπεράσει τον εγωκεντρισμό του. Επανέρχομαι στα βασικά: πιο αποτελεσματικοί έλεγχοι των φορολογουμένων που έχουν διασυνοριακές δραστηριότητες. Οι φοροφυγάδες μετακινούνται πολύ γρήγορα από τη μια βάση στην άλλη. Η παραδοσιακή ανταλλαγή πληροφοριών ίσως δεν μπορεί να συνεχιστεί. Εάν μια κοινή ομάδα ελεγκτών από τις σχετικές χώρες μπορεί να αποδείξει ότι έχει γίνει κατάχρηση και καταπάτηση της φορολογικής νομοθεσίας, είναι πιθανή μια προσέγγιση “οφθαλμόν αντί οφθαλμού”. Η ένταξη δέκα νέων κρατών μελών θα αυξήσει αναμφίβολα την ανάγκη ύπαρξης διεθνικών ελεγκτικών ομάδων. Τα ανοικτά σύνορα σε χώρες που εξακολουθούν να έχουν έναν ευάλωτο διοικητικό μηχανισμό θα προσελκύσει, δυστυχώς, κυνηγούς εύκολου χρήματος που δεν έχουν πολλούς ενδοιασμούς επί φορολογικών θεμάτων, όπως και επί οποιουδήποτε άλλου θέματος. Όσο πιο σύντομα μπορέσουν οι φορολογικές αρχές να καταπολεμήσουν αυτήν την κατάσταση εν γένει, τόσο το καλύτερο. 
<SPEAKER ID="38" LANGUAGE="DE" NAME="Ilgenfritz (NI )." AFFILIATION="">
<SPEAKER ID="39" LANGUAGE="PT" NAME="Santos (PSE )." AFFILIATION="">
<P>
    Κυρία Πρόεδρε, κυρίες και κύριοι, το βασικό συμπέρασμα της έκθεσης της κ. Kauppi είναι αναμφίβολα η αναγνώριση ότι οι κανόνες που διέπουν την αμοιβαία βοήθεια στον τομέα της φορολογίας πρέπει να υπόκεινται στη νομική βάση που περιλαμβάνει το άρθρο 95 της Συνθήκης.
<P>
Με αυτόν τον τρόπο, θα διατηρηθεί η θεσμική βάση που ορίζει αυτή η Συνθήκη, όπως θα γίνει, βασικά, και με τα προνόμια του Κοινοβουλίου. Κατά συνέπεια, η διοικητική συνεργασία δεν επηρεάζει το ουσιαστικό φορολογικό δίκαιο, γεγονός που σημαίνει ότι δεν θα απαιτείται πλέον να βασίζεται στις νομικές βάσεις των άρθρων 93 και 94. Ωστόσο, είναι σημαντική η καταπολέμηση της φοροδιαφυγής, κάτι που είναι σημαντικό εάν επιθυμούμε τη σωστή λειτουργία της ενιαίας αγοράς, κάτι που υπόκειται στο άρθρο 95. Συνεπώς, επιδοκιμάζω την πρόταση της Επιτροπής.
<P>
Όσον αφορά την έκθεση Purvis, η οποία αφορά τον καθορισμό των κανόνων της ΕΕ για τις προσωπικές επενδύσεις και καλύπτει πολύ μεγάλο φάσμα των χρηματοοικονομικών προϊόντων, φαίνεται απολύτως σημαντικό να γεφυρωθεί το σημερινό χάσμα στη νομοθεσία. Πράγματι, η απουσία σαφών κανόνων για τέτοιες επενδύσεις οδήγησε την τοποθέτησή τους σε υπεράκτιες χώρες. Αυτό είναι σαφώς επιζήμιο για την ΕΕ συνολικά και ελλοχεύει μεγαλύτερους κινδύνους για τους πιο ευάλωτους επενδυτές. Διάφορα κράτη μέλη προετοιμάζουν τη θέσπιση των δικών τους νομικών καθεστώτων για την υποδοχή αυτού του είδους των επενδύσεων. Συνεπώς, είναι πολύ σημαντική η προσπάθεια εναρμόνισης και συντονισμού τέτοιων καθεστώτων πάραυτα, υπάγοντάς τα στο ευρύτερο ευρωπαϊκό συμφέρον.
<P>
Ο εισηγητής προτείνει επίσης ότι η έλλειψη κανονιστικών ρυθμίσεων ορισμένων ειδών παραγώγων, όπως τα εξωχρηματιστηριακά παράγωγα, αποτελεί σοβαρή απειλή για τις αγορές και ιδιαίτερα για τη χρηματοδότηση εταιρειών που χρησιμοποιούν όλο και περισσότερο αυτό το είδος επενδύσεων. Οι τροπολογίες που κατέθεσε η Ομάδα του Κόμματος των Ευρωπαίων Σοσιαλιστών, η οποία ασχολείται με αυτές ακριβώς τις ανησυχίες, αποτελεί σημαντική βελτίωση του σχεδίου κειμένου, παρέχοντας εγγυήσεις για μεγαλύτερη ασφάλεια απέναντι στον εγγενή κίνδυνο τέτοιων επενδυτικών πρακτικών, ιδιαίτερα καθιστώντας υποχρεωτική την πιο λεπτομερή και ακριβή ενημέρωση των επενδυτών. Για όλους αυτούς τους λόγους, το Σώμα πρέπει να εγκρίνει τις εκθέσεις της κ. Kauppi και του κ. Purvis που έχουμε σήμερα ενώπιόν μας, παράλληλα με τις τροπολογίες της Ομάδας του Κόμματος των Ευρωπαίων Σοσιαλιστών. 
<SPEAKER ID="40" LANGUAGE="" NAME="Bolkestein," AFFILIATION="Επιτροπή">
<P>
     Κυρία Πρόεδρε, θα διατυπώσω ορισμένες σύντομες παρατηρήσεις, καταρχάς για την έκθεση Kauppi. Προηγουμένως, όμως, θα ήθελα και εγώ με τη σειρά μου να συγχαρώ την κ. Kauppi για τη γέννηση του γιου της.
<P>
Η νομική βάση αποτελεί σημαντικό σημείο. Η Επιτροπή θεμελίωσε την πρόταση της στο άρθρο 95, διότι πιστεύει ακράδαντα ότι το μέτρο αυτό πρέπει να εγκριθεί βάσει της διαδικασίας συναπόφασης. Ωστόσο, όπως προέβλεψε η κ. Kauppi, το Συμβούλιο αντικατέστησε αυτήν τη νομική βάση με τα άρθρα 93 και 94. Είναι πολύ λυπηρό. Δεν είναι η πρώτη φορά που το Συμβούλιο ενεργεί κατ’ αυτόν τον τρόπο. Το έπραξε όσον αφορά την οδηγία 2001/44/EΚ που ασχολείται με την αμοιβαία συνδρομή σχετικά με την είσπραξη φορολογικών απαιτήσεων. Η Επιτροπή και το Κοινοβούλιο προσέφυγαν γι' αυτήν την ενέργεια ενώπιον του Δικαστηρίου, όπως έπραξαν και σε άλλες παρόμοιες περιπτώσεις. Η πρόταση του γενικού εισαγγελέα, ωστόσο, συμφωνεί με την άποψη του Συμβουλίου. Η Επιτροπή, παρόλα αυτά, διατηρεί τη θέση της επί της αρχής, παρότι πρέπει να εξετάσουμε την τελική απόφαση του Δικαστηρίου σχετικά με την υπόθεση για την είσπραξη των φορολογικών απαιτήσεων, προκειμένου να οδηγηθούμε σε συγκεκριμένες ενέργειες επί της πρότασης που συζητάμε σήμερα.
<P>
Στρέφω τώρα την προσοχή μου στην εξίσου σημαντική έκθεση Purvis. Η ανάπτυξη των υπεράκτιων αμοιβαίων κεφαλαίων –ιδίως, αλλά όχι μόνο, των αμοιβαίων κεφαλαίων υψηλού κινδύνου– συνιστά πραγματική ανησυχία, λόγω της συνολικής έλλειψης ενημέρωσης των ευρωπαϊκών αγορών και των χρηματοοικονομικών αρχών. Συμμεριζόμαστε, επομένως, την ανησυχία που εξέφρασε κ. Purvis και άλλοι βουλευτές. Πρέπει να βρούμε έναν τρόπο αντιμετώπισης αυτού του θέματος. Όπως είπε ο κ. Purvis, βραχυπρόθεσμα θα ήταν πρόσφορη η εξεύρεση κινήτρων για την προσέλκυση υπεράκτιων αμοιβαίων κεφαλαίων στην εγχώρια αγορά. Απομένει, όμως, να εξακριβωθεί κατά πόσον αυτό είναι αναγκαίο μακροπρόθεσμα. Είμαι ιδιαίτερα δυσαρεστημένος, διότι αυτά τα τεράστια υπεράκτια αμοιβαία κεφάλαια διαφεύγουν της εποπτείας και του ελέγχου μας.
<P>
Παρόλα αυτά, ο τρόπος αντιμετώπισης του εν λόγω προβλήματος κάθε άλλο παρά προφανής είναι. Αν οι βουλευτές – ο κ. Goebbels, ο κ. Purvis και άλλοι – έχουν κάποιες ιδέες σχετικά με τον τρόπο κανονιστικής ρύθμισης αυτών των υπεράκτιων αμοιβαίων κεφαλαίων, θα χαιρόμουν να τις παραλάβω και να επανέλθω αργότερα στο Κοινοβούλιο, για να τις συζητήσουμε. 
<SPEAKER ID="41" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται στις 11.52 και συνεχίζεται στις 12.00)">
<P>
Η ψηφοφορία θα διεξαχθεί στις 12.00.
<SPEAKER ID="42" LANGUAGE="" NAME="" AFFILIATION="Αντιπροέδρου">
<SPEAKER ID="43" LANGUAGE="" NAME="" AFFILIATION="(Το Σώμα εγκρίνει την απόφαση)">
<SPEAKER ID="44" LANGUAGE="EN" NAME="Moraes (PSE )," AFFILIATION="εισηγητής">
<P>
    Κύριε Πρόεδρε, η προφορική τροπολογία αφορά την αντικατάσταση της πρώτης λέξης στην παράγραφο 1 “Χαιρετίζει” με τη λέξη “Διαπιστώνει”, και την προσθήκη στο τέλος της τροπολογίας 11 της φράσης: “πιστεύει ότι η καταπολέμηση της λαθρομετανάστευσης και του εμπορίου ανθρώπων δεν μπορεί να καταλήξει σε μια κατασταλτική πολιτική εις βάρος των λαθρομεταναστών, αλλά πρέπει να έχει ως στόχο τους διακινητές και όσους εκμεταλλεύονται την κατάσταση·”
<SPEAKER ID="45" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="46" LANGUAGE="" NAME="" AFFILIATION="Πριν από την ψηφοφορία επί της παραγράφου 3">
<SPEAKER ID="47" LANGUAGE="EN" NAME="Purvis (PPE-DE )," AFFILIATION="εισηγητής">
<P>
    Κύριε Πρόεδρε, σχετικά με την παράγραφο 3 συμφώνησα με τη συμβιβαστική τροπολογία που κατέθεσαν οι Ομάδες ΕΛΚ και ΦΙΛ, καθώς και η δική μου Ομάδα, σύμφωνα με την οποία, μετά τη λέξη “μικροπενδυτής”, προστίθενται οι λέξεις: “όταν οι διάφορες ρυθμιστικές αρχές σε ευρωπαϊκό επίπεδο συνιστούν ότι κάτι τέτοιο είναι ενδεδειγμένο”. 
<SPEAKER ID="48" LANGUAGE="" NAME="" AFFILIATION="(Το Σώμα συμφωνεί με την προφορική τροπολογία)">
<SPEAKER ID="49" LANGUAGE="" NAME="Purvis (PPE-DE )," AFFILIATION="εισηγητής">
<P>
    Αναφορικά με την παράγραφο 27, συμφωνώ με την Ομάδα των Σοσιαλιστών και την Ομάδα των Φιλελευθέρων ότι πρέπει να αντικαταστήσουμε τις λέξεις “υψηλή κεφαλαιακή επάρκεια” με τις λέξεις “δέουσα κεφαλαιακή επάρκεια” και να διαγραφούν οι τελευταίες λέξεις: “όπως συνέβη κατά τη διάρκεια διάφορων κρίσεων, συμπεριλαμβανομένης της κρίσης του κερδοσκοπικού αμοιβαίου κεφαλαίου (LTCM)”. 
<SPEAKER ID="50" LANGUAGE="" NAME="" AFFILIATION="(Το Σώμα συμφωνεί με την προφορική τροπολογία)">
<SPEAKER ID="51" LANGUAGE="" NAME="" AFFILIATION="(Το Σώμα εγκρίνει το κοινό ψήφισμα)">
<P>
(1)
<SPEAKER ID="52" LANGUAGE="" NAME="" AFFILIATION="">
<SPEAKER ID="53" LANGUAGE="" NAME="Bordes, Cauquil και Laguiller (GUE/NGL )," AFFILIATION="γραπτώς">
<SPEAKER ID="54" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Στις 23 Ιουλίου 2003, η Επιτροπή δημοσίευσε πρόταση σχετικά με τη μεταρρύθμιση του συστήματος μειωμένων συντελεστών ΦΠΑ, με στόχο τον εκσυγχρονισμό του συστήματος, ως μέρος μιας κίνησης προς ένα οριστικό καθεστώς που θα διέκοπτε την πειραματική εφαρμογή μειωμένων συντελεστών ΦΠΑ σε ορισμένες υπηρεσίες υψηλής έντασης εργατικού δυναμικού (οδηγία 1999/85). Η πρόταση αυτή απορρίφθηκε από το Κοινοβούλιο τον Δεκέμβριο του 2003 και το Συμβούλιο δεν κατάφερε να καταλήξει σε ομόφωνη απόφαση επί της πρότασης. Η Επιτροπή είναι, συνεπώς, υποχρεωμένη να καταθέσει πρόταση για την παράταση του σημερινού πειραματισμού για δύο επιπλέον έτη, έως τα τέλη του 2005, και κάτι τέτοιο αξίζει την υποστήριξή μας.
<P>
Στο πλαίσιο της εσωτερικής αγοράς, η φορολογική εναρμόνιση είναι πράγματι κακή ιδέα, η οποία έχει αντίκτυπο στον τρόπο με τον οποίο τα κράτη μέλη χρηματοδοτούν τους προϋπολογισμούς τους. Αυτό αληθεύει ιδιαίτερα για μια χώρα όπως η Πορτογαλία όπου, το 1998, το 22% των κρατικών εσόδων προήλθε από την είσπραξη ΦΠΑ στους σχετικούς τομείς. Είναι σημαντικό τώρα, στα τέλη της νομοθετικής περιόδου, να διεξαγάγουμε μια αξιολόγηση της οδηγίας που έχουμε ενώπιόν μας. 
<SPEAKER ID="55" LANGUAGE="" NAME="Montfort (PPE-DE )," AFFILIATION="γραπτώς">
<P>
Το κείμενο αυτό απέχει μακράν από το να είναι ικανοποιητικό. Μάλιστα, δεν συνιστά παρά μια προσωρινή λύση συγκριτικά με τη γνωμοδότηση που υιοθέτησε το Ευρωπαϊκό Κοινοβούλιο στις 4 Δεκεμβρίου 2003, η οποία ζητούσε να μονιμοποιηθεί η εφαρμογή των μειωμένων συντελεστών και να επεκταθεί στην εστίαση και στα πολιτιστικά προϊόντα. 
<P>
Εντούτοις, δεν μπορούμε να αρκεστούμε στην περιπτωσιολογική κάλυψη των νομικών κενών. Εύχομαι να συνειδητοποιήσει το Συμβούλιο την επίδραση των μέτρων αυτών στην οικονομία και τη χωροταξία, να υιοθετήσει την οδηγία όπως τροποποιήθηκε από το Κοινοβούλιο στις 4 Δεκεμβρίου 2003 και να αφήσει τα κράτη μέλη να εφαρμόζουν κατά βούληση τους μειωμένους συντελεστές ΦΠΑ στον τομέα της εστίασης. 
<SPEAKER ID="56" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η Επιτροπή τροποποίησε την πρότασή της, σύμφωνα με τις τροπολογίες που πρότεινε το Κοινοβούλιο στις 4 Δεκεμβρίου 2003.
<SPEAKER ID="57" LANGUAGE="" NAME="" AFFILIATION="">
<SPEAKER ID="58" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Χαιρετίζω αυτήν την έκθεση σχετικά με την πρόταση της Επιτροπής που αφορά την τροποποίηση της οδηγίας 77/799/ΕΟΚ, η οποία, όπως επισημαίνει η έκθεση, δημιουργεί ουσιαστικά προβλήματα και απαιτήσεις για την έγκριση της πρότασης της Επιτροπής όπως αυτή έγινε.
<P>
Στόχος της πρότασης της Επιτροπής είναι η απλοποίηση των διαδικασιών και η εξομάλυνση ορισμένων ανωμαλιών στο κείμενο του 1977. Η βασική καινοτομία είναι ότι δύο ή περισσότερα κράτη μέλη μπορούν να αναλάβουν κοινούς ελέγχους σε περίπτωση που κάποιος φορολογούμενος δραστηριοποιείται σε περισσότερα του ενός κράτη μέλη, παρεμποδίζοντας έτσι τους φοροφυγάδες να καταφεύγουν σε κάποιο άλλο κράτος μέλος.
<P>
Συμφωνώ με την εισηγήτρια ότι, κατά πάσα πιθανότητα, το Συμβούλιο θα αλλάξει ούτως ή άλλως τη νομική βάση επί του θέματος και δεν υπάρχει λόγος επαναξιολόγησης της θέσης του Κοινοβουλίου. Στο πλαίσιο των δύο προτάσεων της Επιτροπής που αφορούν την οδηγία 77/799/ΕΟΚ, το Συμβούλιο ζήτησε τη γνώμη του Κοινοβουλίου σχετικά με την αλλαγή της νομικής βάσης. Το Κοινοβούλιο απέδειξε ότι αυτό το είδος διοικητικής συνεργασίας δεν επηρεάζει το ουσιαστικό φορολογικό δίκαιο, αλλά επιδιώκει να διασφαλίσει την ομαλή λειτουργία της ενιαίας αγοράς. Συνεπώς, είναι αιτιολογημένη η αλλαγή της νομικής βάσης από το Συμβούλιο.
<SPEAKER ID="59" LANGUAGE="" NAME="" AFFILIATION="">
<SPEAKER ID="60" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<SPEAKER ID="61" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="62" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Ψήφισα υπέρ διότι επικροτώ την πρωτοβουλία της Επιτροπής Απασχόλησης και Κοινωνικών Υποθέσεων και την έκθεση της κ. Κράτσα. Η σπουδαιότητα του τομέα των υπηρεσιών ως σημαντικού στοιχείου για τη δημιουργία θέσεων εργασίας μπορεί να αποδειχθεί ευρέως με την απλή στατιστική. Το 2000, οι υπηρεσίες ήταν υπεύθυνες για το 68,8% της συνολικής απασχόλησης στην ΕΕ, ενώ το 1991, το ποσοστό αυτό μειώθηκε σε 62,7%. Τα στοιχεία αυτά είναι ακόμα πιο αποκαλυπτικά όταν γίνεται σύγκριση με τις ΗΠΑ, όπου ο τομέας των υπηρεσιών είναι υπεύθυνος για το 80% της οικονομικής δραστηριότητας και το 80% του εργατικού δυναμικού.
<SPEAKER ID="63" LANGUAGE="" NAME="" AFFILIATION="">
<SPEAKER ID="64" LANGUAGE="" NAME="Pérez Álvarez (PPE-DE )." AFFILIATION="ES">
<P>
    () Κύριε Πρόεδρε, καταψηφίσαμε την έκθεση του εισηγητή Moraes για τη μετανάστευση, την ένταξη και την απασχόληση των μεταναστών, μολονότι πρόκειται για μια εξαιρετική εργασία. Αυτό οφείλεται στην αδιαλλαξία κάποιων συναδέλφων της Ομάδας του Κόμματος Ευρωπαίων Σοσιαλιστών, στους οποίους πιστεύω ότι οι συνθήκες διαβίωσης και εργασίας των μεταναστών προκαλούν μικρότερη ανησυχία απ’ό,τι η δημιουργία πολιτικού κεφαλαίου και η εκμετάλλευση των μεταναστών στην πολιτική για την εξυπηρέτηση κομματικών σκοπιμοτήτων.
<P>
Η αρμόδια επιτροπή, η Επιτροπή Απασχόλησης και Κοινωνικών Υποθέσεων, δεδομένου του περιεχομένου της ανακοίνωσης “μετανάστευση, ένταξη και απασχόληση των μεταναστών”, έκρινε ότι δεν ήταν η κατάλληλη στιγμή για να τεθεί ως καίριας σημασίας θέμα το πιθανό δικαίωμα ψήφου στις τοπικές ή ευρωπαϊκές εκλογές, μολονότι το εν λόγω θέμα ρυθμίζεται βάσει της Συνθήκης. Επιπλέον, το συγκεκριμένο ζήτημα ρυθμίζεται από κάθε κράτος μέλος: για παράδειγμα, στην Ισπανία, με το άρθρο 13, παράγραφος 2 του Συντάγματος, και με την αρχή της αμοιβαιότητας η οποία διατυπώνεται στις συνθήκες φιλίας και συνεργασίας με τη Χιλή, τη Βενεζουέλα, την Αργεντινή και την Ουρουγουάη.
<P>
Δεν είναι επίσης αποδεκτή η αυτόματη ρύθμιση την οποία πρότεινε η Ευρωπαϊκή Ενωτική Αριστερά, στην τροπολογία της αρίθ. 13, για όλους όσοι στερούνται εξουσιοδότηση διαμονής. Κάτι τέτοιο, θα σήμαινε, κύριε Πρόεδρε, πρόσκληση για παράνομη μετανάστευση και, βραχυπρόθεσμα, τη δημιουργία στα κράτη υποδοχής μιας κατάστασης παρόμοιας με αυτήν από την οποία προσπαθούν να ξεφύγουν οι μετανάστες που φθάνουν στην Ευρώπη.
<P>
Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και οι Ευρωπαίοι Δημοκράτες θα ήθελαν να ψηφίσουν υπέρ της έκθεσης Moraes, διότι μας απασχολούν οι συνθήκες εργασίας και διαβίωσης των μεταναστών στην Ευρωπαϊκή Ένωση: ο μισθός τους, η υγεία τους στον εργασιακό χώρο, η εργασία τους· διότι επιθυμούμε την ένταξή τους, όπως και την ένταξη των οικογενειών και των παιδιών τους· διότι μας ανησυχεί η κατάσταση των μεταναστριών· διότι πιστεύουμε στην διαπολιτισμική συνύπαρξη σε κοινότητες, πόλεις και χώρους εργασίας. Δυστυχώς, η αδιαλλαξία ορισμένων μελών της Ομάδας των Ευρωπαίων Σοσιαλιστών και η επιθυμία δημιουργίας πολιτικού κεφαλαίου δεν επέτρεψαν στην εξαιρετική έκθεση του κ. Moraes να κερδίσει την ψήφο που άξιζε λόγω της ποιότητάς της. 
<SPEAKER ID="65" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<SPEAKER ID="66" LANGUAGE="SV" NAME="Arvidsson, Cederschiöld, Grönfeldt Bergman και Stenmarck (PPE-DE )," AFFILIATION="γραπτώς">
<SPEAKER ID="67" LANGUAGE="" NAME="Berthu (NI )," AFFILIATION="γραπτώς">
<P>
    Ψήφισα κατά της έκθεσης Moraes, η οποία επαναλαμβάνει τους εξωπραγματικούς προσανατολισμούς της ανακοίνωσης της Επιτροπής σχετικά με τη μετανάστευση, την ένταξη και την απασχόληση. 
<P>
Σε αυτό το έγγραφο, υπάρχει τεράστια προκατάληψη υπέρ μιας πιο εκτεταμένης μετανάστευσης, “πηγής πολιτιστικού και κοινωνικού πλούτου”, η οποία υποτίθεται ότι θα συνεισφέρει στο επιχειρηματικό πνεύμα, στην πολυμορφία και την καινοτομία, με θετική οικονομική επίδραση στην απασχόληση και την ανάπτυξη (σελίδα 10).
<SPEAKER ID="68" LANGUAGE="" NAME="Lulling (PPE-DE )," AFFILIATION="γραπτώς">
<P>
Στις αρχές της δεκαετίας του ’90, όταν παραχωρήσαμε το δικαίωμα ψήφου στις τοπικές και τις ευρωπαϊκές εκλογές στους πολίτες των κρατών μελών, με την προϋπόθεση ότι αυτοί διαμένουν στην εν λόγω χώρα, η άσκηση αυτού του δικαιώματος βασιζόταν στην αμοιβαιότητα: ένας Πορτογάλος μπορεί να ψηφίσει στο Λουξεμβούργο και εγώ μπορώ να ψηφίσω στην Πορτογαλία, υπό τις ίδιες συνθήκες.
<SPEAKER ID="69" LANGUAGE="NL" NAME="Manders (ELDR )," AFFILIATION="γραπτώς">
<P>
   . Η αντιπροσωπεία του Λαϊκού Κόμματος για την Ελευθερία και τη Δημοκρατία (VVD), η οποία αποδίδει σημασία στην ευρωπαϊκή δράση στους τομείς της μετανάστευσης και των ευκαιριών απασχόλησης, θα υπερψηφίσει την έκθεση Moraes. Ωστόσο, δεν θα υπερψηφίσει όλες τις τροπολογίες που έχουν κατατεθεί, ορισμένες εκ των οποίων παραβαίνουν την αρχή της επικουρικότητας, και ένα παράδειγμα αυτού είναι η ευρωπαϊκή παρέμβαση στις τοπικές εκλογές. 
<SPEAKER ID="70" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Τέλος, χαιρετίζω τη δήλωση ότι “η μετανάστευση δεν μπορεί να αντιμετωπίζεται μόνον από πλευράς οικονομικού δυναμικού”, η οποία προτείνει μια πολιτική βαθιάς ανθρώπινης ευαισθησίας που βρίσκεται επίσης σε αρμονία με την κοινωνική πραγματικότητα. Όπως υποστηρίζει το Λαϊκό Κόμμα της Πορτογαλίας (CDS/PP), “αυστηρότητα κατά την είσοδο, γενναιοδωρία και ανθρωπιά κατά την υποδοχή και την ένταξη”.
<SPEAKER ID="71" LANGUAGE="" NAME="Πατάκης (GUE/NGL )," AFFILIATION="γραπτώς">
<P>
Αλλά και γι'αυτούς οι προϋποθέσεις απόκτησης άδειας παραμονής, στην Ελλάδα τουλάχιστον, είναι απαγορευτικές. Δηλαδή θα παραμείνουν παράνομοι άνθρωποι που βρίσκονται 10, 20 ή 30 χρόνια στην Ελλάδα. Η κυρίαρχη τάξη τους θέλει παράνομους για να τους έχει σε φυσική και ψυχολογική ομηρεία.
<SPEAKER ID="72" LANGUAGE="PT" NAME="Queiró (UEN" AFFILIATION="γραπτώς">
<SPEAKER ID="73" LANGUAGE="" NAME="Roure (PSE )," AFFILIATION="γραπτώς">
<SPEAKER ID="74" LANGUAGE="" NAME="" AFFILIATION="">
<SPEAKER ID="75" LANGUAGE="SV" NAME="Arvidsson, Cederschiöld, Grönfeldt Bergman και Stenmarck (PPE-DE )," AFFILIATION="γραπτώς">
<SPEAKER ID="76" LANGUAGE="" NAME="Berthu (NI )," AFFILIATION="γραπτώς">
<P>
    Η ανακοίνωση της Επιτροπής για τη λαθρομετανάστευση, που συνιστά το αντικείμενο της έκθεσης Pirker, επιδιώκει ορθώς να συνδυάσει στο ίδιο εγχείρημα διάφορα έγγραφα με διαφορετικά θέματα: την καταπολέμηση της λαθρομετανάστευσης, την καταπολέμηση της εμπορίας ανθρώπων, τη διαχείριση των εξωτερικών συνόρων, την πολιτική επαναπροώθησης κλπ. Καιρός ήταν. 
<P>
Πολλές από τις προτάσεις που υποβάλλονται σε αυτό το πλαίσιο αξίζει να εγκριθούν. Ειδικότερα, επισημαίνουμε εκείνη που αφορά τη θέσπιση ενός συστήματος πληροφοριών σχετικά με τις θεωρήσεις (VIS), το οποίο στοχεύει στην καταπολέμηση της απάτης, ιδίως με τη χρήση βιομετρικών δεδομένων. Για άλλη μια φορά, καιρός ήταν. Οι πληροφορίες αυτές θα έπρεπε μάλιστα να επεκταθούν, έτσι ώστε να υπάρχει δυνατότητα να εξακριβώνεται κατά πόσον οι επισκέπτες που εισήλθαν έφυγαν όντως μετά τη λήξη της θεώρησης.
<P>
Το σύνολο της έκθεσης επηρεάζεται, ωστόσο, αρνητικά από την εμμονή της Επιτροπής να θεσπίσει ένα ολοκληρωμένο σύστημα διαχείρισης των εξωτερικών συνόρων, για το οποίο πρόκειται να προβλεφθεί νομική βάση στο σχέδιο Συντάγματος (άρθρο III-166). Αντιθέτως, πρέπει να επαναλάβουμε ότι τα κράτη πρέπει μεν να αλληλοβοηθούνται, όμως το καθένα πρέπει να διατηρεί τον απόλυτο έλεγχο των συνόρων του. 
<SPEAKER ID="77" LANGUAGE="NL" NAME="Claeys, Philip (NI )," AFFILIATION="γραπτώς">
<SPEAKER ID="78" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="79" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Μολονότι πρόκειται για ένα θεμελιώδες εθνικό θέμα, το οποίo θα πρέπει να παραμείνει στην εθνική αρμοδιότητα, υπάρχει άμεση ανάγκη τήρησης εξίσου υψηλών προτύπων ασφαλείας σε όλα τα εξωτερικά σύνορα της ΕΕ. Κάτι τέτοιο θα συνεπαγόταν τον επιμερισμό των αρμοδιοτήτωνφύλαξης των τμημάτων των συνόρων που αντιμετωπίζουν ιδιαίτερη πίεση και τη γενική αύξηση της αποτελεσματικότητας μέσω της ανάληψης κοινής δράσης
<SPEAKER ID="80" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . Καταψήφισα την παράγραφο τέσσερα, η οποία εγκρίθηκε με 277 ψήφους υπέρ, 129 ψήφους κατά και 47 αποχές.
<SPEAKER ID="81" LANGUAGE="" NAME="Stirbois (NI )," AFFILIATION="γραπτώς">
<P>
Αλλά τι γίνεται; Αντί να στραφούν προς την κύρια αιτία όλων αυτών των προβλημάτων, τις σκανδαλώδεις αυτές συμφωνίες Schengen, οι ευρωπαίοι ηγέτες μας καταφέρονται κατά των αποτελεσμάτων τους! 
<P>
Στην πραγματικότητα, όλα αυτά τα κείμενα δεν έχουν καμία σημασία, γιατί –υπενθυμίζουμε– το στίγμα στα θέματα καταπολέμησης της λαθρομετανάστευσης είχε δοθεί στη Σύνοδο Κορυφής της Σεβίλλης, τον Ιούνιο του 2002. Πράγματι, είχε αποφασιστεί, ιδίως υπό τη γαλλική πίεση του κ. Chirac, να μην ληφθεί κανένα κατασταλτικό μέτρο κατά των χωρών προέλευσης της λαθρομετανάστευσης. 
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Στόχος αυτής της οδηγίας, η οποία χρονολογείται από το 1996, είναι η άρση των εμποδίων και των αβεβαιοτήτων κατά την απόσπαση εργαζομένων στο πλαίσιο της παροχής υπηρεσιών, δεδομένου ότι η οδηγία εξασφαλίζει μεγαλύτερη ασφάλεια δικαίου και καθιστά δυνατό τον καθορισμό των όρων εργασίας για τους εργαζομένους που εργάζονται προσωρινά σε κράτος μέλος διαφορετικό από το κράτος οι νομοθετικές διατάξεις του οποίου ρυθμίζουν την εργασιακή τους σχέση.
<SPEAKER ID="84" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Στο πλαίσιο αυτό, η έκθεση της κ. Glase επικεντρώνεται στην αναθεώρηση των τρόπων εφαρμογής αυτής της οδηγίας, όσον αφορά την απόσπαση εργαζομένων σε άλλα κράτη μέλη της ΕΕ στο πλαίσιο της παροχής υπηρεσιών. Δεδομένου ότι η οδηγία δεν εφαρμόζεται εδώ και καιρό, είναι αδύνατον σε αυτό το στάδιο να γίνει μια συνολική και λεπτομερής αξιολόγηση της κατάστασης, είτε ποσοτικά είτε ποιοτικά.
<SPEAKER ID="85" LANGUAGE="" NAME="" AFFILIATION="">
<SPEAKER ID="86" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Τα αμοιβαία κεφάλαια κινδύνου και τα παράγωγα προϊόντων αποτελούν ένα καλό παράδειγμα για το πώς ο χρηματοοικονομικός τομέας έχει γίνει το επίκεντρο της σημερινής οικονομίας, όπου οι χρηματοοικονομικές ροές προηγούνται έναντι της πραγματικής οικονομίας. Ο κύριος στόχος τους είναι ο χρηματοοικονομικός καιροσκοπισμός και, σε αντίθεση με τον υποτιθέμενο στόχο του περιορισμού του κινδύνου, στην πραγματικότητα αυξάνουν τους συστημικούς κινδύνους στο χρηματοοικονομικό σύστημα, διότι ο υψηλός όγκος του χρηματοοικονομικού τομέα (εκτιμάται ότι μόνο τα αμοιβαία κεφάλαια κινδύνου ανέρχονται σε περίπου 500 δισ. δολάρια ΗΠΑ!) αυξάνει την αστάθεια των κεφαλαιαγορών. Τα αμοιβαία κεφάλαια κινδύνου ευθύνονταν για την κρίση που χαρακτήρισε το χρηματοοικονομικό σύστημα της Ευρώπης το 1992 και για την ασιατική κρίση της περιόδου 1997-1998. Πρόσφατες μελέτες του ΔΝΤ αποδεικνύουν την επίδραση που έχουν οι χρηματοοικονομικές κρίσεις στη μείωση της παγκόσμιας παραγωγής. Πολλά από αυτά τα κεφάλαια τοποθετούνται σε φορολογικούς παραδείσους, κάτι που μπορεί να οδηγήσει επίσης σε ξέπλυμα χρημάτων.
<SPEAKER ID="87" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="88" LANGUAGE="" NAME="" AFFILIATION="">
<SPEAKER ID="89" LANGUAGE="PT" NAME="Queiró (UEN )," AFFILIATION="γραπτώς">
<P>
   . Υπερψήφισα την πρόταση για ανθρωπιστική βοήθεια στο Ιράν μετά τον πρόσφατο σεισμό στην πόλη Bam. Το Ευρωπαϊκό Κοινοβούλιο αναγνωρίζει ότι, υπό το πρίσμα αυτής της ανθρωπιστικής καταστροφής, είναι σημαντική η ταχεία και αποτελεσματική βοήθεια προς τα θύματα της καταστροφής. Πρέπει να σημειωθεί ότι η Πορτογαλία ήταν μια από πρώτες χώρες που απέστειλαν ομάδες ερευνών και διάσωσης στην περιοχή, οι οποίες πραγματοποίησαν εκεί αξιοθαύμαστο έργο.
<SPEAKER ID="90" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<P>
Για τα 2,3 εκατομμύρια ευρώ που δίνει η ΕΕ (ψίχουλα μπροστά στα 31,3 εκατομμύρια δολλάρια που απαιτούνται για τους τρεις πρώτους μήνες), ζητάει τα πάντα από το Ιράν: υλοποίηση του συμπληρωματικού πρωτοκόλλου της Συνθήκης για τα πυρηνικά, λογοδοσία για το σεβασμό των ανθρωπίνων δικαιωμάτων, επίσπευση μεταρρυθμίσεων κλπ. Παραπέμπουμε όσους διατηρούν αυταπάτες για το ανθρώπινο πρόσωπο της ΕΕ στο σημείο 12 του ψηφίσματος που αναφέρει: "η αλληλεγγύη την οποία επέδειξε η διεθνής κοινότητα αποτελεί επίσης έκφραση υποστήριξης προς τις δυνάμεις εκείνες του Ιράν που προσπαθούν να διατηρήσουν τη χώρα στο δρόμο του περαιτέρω εκδημοκρατισμού". Στο ψήφισμα επίσης δεν παραλείπεται η διαφήμιση της "μεγαλοθυμίας" του αμερικανού προέδρου!
<SPEAKER ID="91" LANGUAGE="" NAME="Fatuzzo (PPE-DE )." AFFILIATION="(ΙΤ)">
<SPEAKER ID="92" LANGUAGE="" NAME="Πρόεδρος. –" AFFILIATION="(Η σύνοδος διακόπτεται στις 12:30 και συνεχίζεται στις 15:00)">
<SPEAKER ID="93" LANGUAGE="" NAME="" AFFILIATION="Αντιπροέδρου">
<P>
(2)
<SPEAKER ID="94" LANGUAGE="" NAME="" AFFILIATION="Έγκριση των συνοπτικών πρακτικών: βλ. συνοπτικά πρακτικά."/>
<SPEAKER ID="95" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης(A5-0478/2003) της κ. Mercedes Echerer, εξ ονόματος της Επιτροπής Νομικών Θεμάτων και Εσωτερικής Αγοράς, σχετικά με το κοινοτικό πλαίσιο για τις εταιρίες συλλογικής διαχείρισης στον τομέα της πνευματικής ιδιοκτησίας και των συγγενών δικαιωμάτων(2002/2274(INI)). 
<SPEAKER ID="96" LANGUAGE="DE" NAME="Echerer (Verts/ALE )," AFFILIATION="εισηγήτρια">
<P>
Επιπλέον, η διαχείριση ψηφιακών δικαιωμάτων –όλοι γνωρίζουμε τη συντομογραφία DRM– είναι ένα ιδιαίτερα θετικό και σημαντικό βήμα προς τη σωστή κατεύθυνση. Όλοι θα χρησιμοποιούμε περισσότερο την DRM· ωστόσο, χωρίς διαλειτουργικότητα δεν πρόκειται να σημειώσει την επιτυχία που θέλουμε. Επίσης, πρέπει να γνωρίζουμε ότι, ασφαλώς, η DRM δεν θα επιλύσει όλα τα προβλήματα.
<SPEAKER ID="97" LANGUAGE="EN" NAME="Bolkestein," AFFILIATION="Επιτροπή">
<P>
     Κύριε Πρόεδρε, θα ήθελα να ξεκινήσω ευχαριστώντας το Κοινοβούλιο, και ιδιαίτερα την εισηγήτρια, την κ. Echerer, που ανέλαβε την πρωτοβουλία να ασχοληθεί με το σημαντικό αυτό θέμα.
<P>
Παρόλο που ο κοινοτικός νομοθέτης εναρμόνισε σε μεγάλο βαθμό τα δικαιώματα του δημιουργού και τα συγγενικά δικαιώματα –ενώ εξετάζεται, με τη διαδικασία συναπόφασης, ένα σχέδιο οδηγίας για την υλοποίηση των δικαιωμάτων πνευματικής ιδιοκτησίας– έχει ελάχιστα ασχοληθεί με τη διαχείριση των δικαιωμάτων. Η οικονομική συνεισφορά των προϊόντων και υπηρεσιών που βασίζονται στα δικαιώματα του δημιουργού στο ακαθάριστο εγχώριο προϊόν της Κοινότητας είναι πολύ σημαντική. Όπως καταδεικνύει πρόσφατη μελέτη, αυτά τα προϊόντα και οι υπηρεσίες αντιπροσωπεύουν ποσοστό μεγαλύτερο του 5% του ευρωπαϊκού ΑΕγχΠ. Συνεπώς, δεν είναι δυνατή η ολοκλήρωση της εσωτερικής αγοράς, εάν δεν αντιμετωπισθεί το θέμα της διαχείρισης των δικαιωμάτων του δημιουργού και των συγγενικών δικαιωμάτων. Είναι ζήτημα ζωτικής σημασίας για τις επενδύσεις, τη δημιουργικότητα, την πρόσβαση στον πολιτισμό, την πολιτισμική πολυμορφία, την απασχόληση και την ανάπτυξη.
<P>
Σχετικά με το ειδικό θέμα της διαχείρισης των συλλογικών δικαιωμάτων, το σχέδιο ψηφίσματος επιτυγχάνει ικανοποιητική ισορροπία και αντικατοπτρίζει όλα τα θέματα και τα διάφορα εμπλεκόμενα συμφέροντα. Συγχαίρω την κ. Echerer γι’  αυτήν την επιτυχία, την οποία καταδεικνύει η ομόφωνη υποστήριξη που συγκέντρωσε η πρότασή της στην Επιτροπή Νομικών Θεμάτων και Εσωτερικής Αγοράς.
<SPEAKER ID="98" LANGUAGE="DE" NAME="Karas (PPE-DE )," AFFILIATION="συντάκτης γνωμοδότησης της Επιτροπής Οικονομικής και Νομισματικής Πολιτικής">
<P>
   . Κύριε Πρόεδρε, κύριε Επίτροπε, θα ήθελα, καταρχάς, να ευχαριστήσω θερμά την κ. Echerer για την άριστη ομαδική δουλειά και την εμπειρογνωμοσύνη που την διακρίνει. Η εν λόγω έκθεση είναι ο πιο πρόσφατος λόγος για τον οποίο δεν θα λυπηθώ μόνο εγώ, κυρία Echerer, που δεν θα θέσετε ξανά υποψηφιότητα για το Κοινοβούλιο. Η Επιτροπή Οικονομικής και Νομισματικής Πολιτικής ενέκρινε ομόφωνα τη γνωμοδότησή μου και, χάρη στην άριστη ομαδική δουλειά, μπορεί να υπερψηφίσει την έκθεση Echerer.
<P>
Τρίτον –και αυτό σχετίζεται με το δεύτερο θέμα– σε πολλές χώρες δεν υπάρχει εποπτεία των εταιριών συλλογικής διαχείρισης. Επομένως, επικροτώ θερμά την παράγραφο 49 της έκθεσης Echerer, η οποία ζητά αποτελεσματικούς και ανεξάρτητους μηχανισμούς ελέγχου σε όλα τα κράτη μέλη.
<P>
Ζητώ από την Επιτροπή να λάβει υπόψη, κατά τις συζητήσεις, το περιεχόμενο της έκθεσης Echerer. Για άλλη μια φορά, εκφράζω τα θερμά μου συγχαρητήρια και σας ζητώ να υπερψηφίσετε την έκθεση. 
<SPEAKER ID="99" LANGUAGE="EN" NAME="Harbour (PPE-DE )." AFFILIATION="">
<P>
    Κύριε Πρόεδρε, σήμερα το απόγευμα δεν μιλώ μόνο εξ ονόματος του εαυτού μου –καθώς συνεργάστηκα στενά με την εισηγήτρια, κ. Echerer– αλλά ιδίως εξ ονόματος της σκιώδους εισηγήτριας, κ. Fourtou, η οποία δυστυχώς αδυνατεί να παρευρεθεί, για να συμμερισθεί αυτά τα σχόλια. Εξ ονόματός της, θέλω να ξεκινήσω ευχαριστώντας την κ. Echerer για αρκετούς λόγους.
<P>
Καταρχάς, θέλω να την ευχαριστήσω διότι επέστησε πολύ δικαιολογημένα την προσοχή της Επιτροπής Νομικών Θεμάτων και Εσωτερικής Αγοράς στο υπό συζήτηση θέμα και έλαβε την πρωτοβουλία να εκπονήσει την έκθεση. Είναι κάτι που εγγράφεται στο ενεργητικό της, ενώ επέδειξε μεγάλη προθυμία να μοιραστεί μαζί μας την οπτική και τις ανησυχίες της σε αυτό το θέμα και να μας καλέσει να συμβάλουμε σε αυτό. Το πνεύμα με το οποίο προσέγγισε την έκθεση, αποτυπώνεται ξεκάθαρα στην ποιότητα της δουλειάς της και επαναλαμβάνοντας όσα είπε ο Επίτροπος, είναι ένα πολύ ισόρροπο έγγραφο. Παρουσιάζει όλες τις πλευρές με πολύ δίκαιο τρόπο, αλλά δεν διστάζει να διατυπώσει ορισμένες σημαντικές και οξυδερκείς συστάσεις. Βάσει των όσων είπε ο κ. Επίτροπος, τολμώ να ελπίζω ότι η ανακοίνωσή του θα περιλάβει ορισμένες από τις απόψεις που διατύπωσε η κ. Echerer. Η παρούσα έκθεση είναι, επομένως, εξαιρετικά επίκαιρη.
<P>
Ένα από τα θέματα τα οποία συζητήσαμε επί μακρόν με τη κ. Echerer –μάλιστα ο κ. Karas αναφέρθηκε σε αυτό και πολλές από τις απόψεις που διατύπωσε η Επιτροπή Οικονομικών και Νομισματικών υποθέσεων, αλλά και η Επιτροπή Πολιτισμού, Νεολαίας, Μέσων Ενημέρωσης και Αθλητισμού περιλήφθηκαν στην τελική ψηφοφορία μας– είναι το ζήτημα της λειτουργίας της αγοράς σε σχέση με τη διαχείριση των συλλογικών δικαιωμάτων.
<P>
Προς ικανοποίησή μου, η κ. Echerer αποδέχτηκε την άποψή μας ότι, στην εσωτερική αγορά υπηρεσιών – μάλιστα αυτήν την εβδομάδα ο Επίτροπος, κ. Bolkestein, παρουσίασε νέα πρόταση επ’ αυτού η οποία καλύπτει ένα ευρύ φάσμα θεμάτων· άρα επαναλαμβάνω, σε αυτήν την νέα πρόταση για την εσωτερική αγορά υπηρεσιών, τα στοιχεία των δραστηριοτήτων των εταιρειών συλλογικής διαχείρισης που αφορούν την άμεση παροχή υπηρεσιών στα μέλη τους πρέπει να αντιμετωπίζονται όπως κάθε άλλη παροχή υπηρεσιών και να εξετάζονται στο πλαίσιο της διασυνοριακής αγοράς υπηρεσιών.
<P>
Αυτό είναι απολύτως ορθό, διότι, όπως είπε ο κ. Karas, η διανομή των δικαιωμάτων θα είναι όλο και λιγότερο επικεντρωμένη στα εθνικά μονοπώλια. Οι πελάτες –επανέρχομαι σε αυτήν τη λέξη– επιθυμούν όλο και περισσότερο να μπορούν να συναλλάσσονται με μια μόνο υπηρεσία. Θέλουν να αποκτούν πρόσβαση στα δικαιώματα για τα προϊόντα δημιουργίας που θα τους δώσουν τη δυνατότητα ψηφιακής διανομής όχι μόνο στο έδαφος της Ευρωπαϊκής Ένωσης, αλλά και σε άλλες μεγάλες αγορές. Όλες οι εταιρείες συλλογικής διαχείρισης –όπως γνωρίζουμε– ανταποκρίνονται σε αυτή η πρόκληση διεθνοποίησης της διαδικασίας, υπέρβασης των παραδοσιακών συνόρων της, χρειάζεται, όμως, να τους προσφέρουμε το κατάλληλο πλαίσιο και την κατάλληλη ενθάρρυνση να το πράξουν.
<P>
Ολοκληρώνοντας, επαναλαμβάνω όσα είπε ο συνάδελφός μου, κ. Karas, ότι με λύπη μου έμαθα και εγώ αυτήν την εβδομάδα την είδηση ότι η κ. Echerer δεν θα κατέλθει πάλι ως υποψήφια για το Κοινοβούλιο. Ίσως λοιπόν είναι η τελευταία ευκαιρία που έχω για να δηλώσω δημόσια ενώπιον της Ολομέλειας και εκ μέρους της δικήμας πτέρυγας του Κοινοβουλίου ότι ήταν μεγάλη χαρά να συνεργάζομαι μαζί της. Η παρούσα έκθεση καταδεικνύει την ανοιχτή και προοδευτική συμβολή της, όπως υλοποιήθηκε μέσα από την προθυμία της να συνεργαστεί μαζί μας. Καθώς προχωρά σε άλλο είδος δραστηριότητας, ή μάλλον στη δραστηριότητα με την οποία ξεκίνησε την επαγγελματική της σταδιοδρομία, είμαι βέβαιος ότι της ευχόμαστε όλοι το καλύτερο, ευχαριστώντας την ιδιαίτερα για την εργασία της και δηλώνοντας ότι είμαστε σε θέση να εκφράσουμε την υποστήριξή μας σε αυτήν με την ομόφωνη έγκριση της έκθεσης κατά την ψηφοφορία που θα διεξαχθεί αργότερα. 
<SPEAKER ID="100" LANGUAGE="" NAME="Medina Ortega (PSE )." AFFILIATION="ES">
<P>
    () Κύριε Πρόεδρε, θα ήθελα να ξεκινήσω και εγώ αποτίνοντας φόρο τιμής στην κ. Echerer, γεγονός στο οποίο δεν χρειάζεται να επιμείνω, καθώς έχουν ήδη επιμείνει πολλά μέλη του Κοινοβουλίου. Θα ήθελα επίσης να χαιρετίσω τις δηλώσεις του Επιτρόπου Bolkestein, ο οποίος αναγνωρίζει τη σημασία που έχουν σήμερα οι εταιρίες συλλογικής διαχείρισης .
<P>
Όσο εξελίσσεται η τεχνολογία, τόσο ο δημιουργός απομακρύνεται από τους καταναλωτές. Συγκεκριμένα, ο συνάδελφός μου, ο κ. Harbour, κάνει αναφορά στον “πελάτη”, αλλά εγώ προτιμώ να χρησιμοποιώ τη λέξη “καταναλωτής”, κάνοντας διάκριση ανάμεσα σε δύο τύπους πελατών: τον τελικό καταναλωτή, με άλλα λόγια τον υπομονετικό πολίτη, ο οποίος πρέπει να παρακολουθεί τα τηλεοπτικά ή ραδιοφωνικά προγράμματα, και τον ενδιάμεσο, δηλαδή, αυτόν που αγοράζει τα πνευματικά δικαιώματα, τα χρησιμοποιεί και τα εκμεταλλεύεται.
<SPEAKER ID="101" LANGUAGE="NL" NAME="Manders (ELDR )." AFFILIATION="Stichting Reprorecht">
<P>
    Κύριε Πρόεδρε, εκφράζω και εγώ, όπως και όλοι οι συνάδελφοί μου βουλευτές, τις θερμές μου ευχαριστίες προς την κ. Echerer. Θα ήθελα επίσης να την ευχαριστήσω για τον τρόπο με τον οποίο συνεργαστήκαμε. Ίσως –ποιος ξέρει;– εμφανιστούμε στα τηλεοπτικά της προγράμματα, εφόσον, βεβαίως, αυτά προστατεύονται καταλλήλως όσον αφορά τα δικαιώματα πνευματικής ιδιοκτησίας.
<P>
Ο Επίτροπος έχει ήδη επισημάνει ότι το 5%-7% του Ακαθάριστου Εγχώριου Προϊόντος –το οποίο είναι σημαντικό ποσό– αφορά προϊόντα και υπηρεσίες που περιορίζονται, διέπονται και προστατεύονται με δικαιώματα δημιουργού και με συγγενικά δικαιώματα. Αυτό σημαίνει ότι μιλάμε για μια σημαντική αναλογία των δραστηριοτήτων της εσωτερικής μας αγοράς, όπου υπάρχει ανάγκη για σαφήνεια και δομή. Όπως έχω ήδη επισημάνει, ο ανταγωνισμός και η δεσπόζουσα θέση των εταιρειών συλλογικής διαχείρισης δεν πρέπει να αποτελούν πρόβλημα, εφόσον η νομοθεσία είναι σαφής και δεν χρησιμοποιείται με ακατάλληλο τρόπο. Φρονώ ότι αυτό το πρόβλημα μπορεί να επιλυθεί μέσω των συγκεκριμένωνν συστάσεων, εάν συμπεριληφθούν στη νομοθεσία.
<P>
Όπως έχει ήδη επισημάνει ο κ. Medina Ortega, η διεύρυνση είναι επίσης σημαντική πτυχή αυτού του ζητήματος. Λόγω της πολιτικής ιστορίας τους, οι χώρες της ένταξης δεν έχουν παράσχει ποτέ ρητή προστασία στους κατόχους δικαιωμάτων. Προς τούτο φρονώ ότι είναι σημαντικό να παράσχουμε επί τόπου προστασία. Η εισηγήτρια τόνισε εκ νέου το σημείο αυτό στην προφορική τροπολογία της. Εμείς, οι Φιλελεύθεροι, την υποστηρίζουμε ανεπιφύλακτα.
<SPEAKER ID="102" LANGUAGE="EN" NAME="MacCormick (Verts/ALE )." AFFILIATION="">
<P>
    Κύριε Πρόεδρε, είθισται οι ομιλητές που βρίσκονται στη θέση μου να διαβεβαιώνουν τους εισηγητές ότι “τους ακολουθούν”. Στην προκείμενη περίπτωση, όμως, δεν ισχύει κάτι τέτοιο. Εν προκειμένω, το άρμα της εισηγήτριας βρίσκεται σταθερά πίσω από το άλογο, ενώ εκείνη οδηγεί εμάς –καθώς και όλους τους βουλευτές της επιτροπής και του Κοινοβουλίου– σε επίθεση. Είμαστε ιδιαίτερα ευγνώμονες στην κ. Echerer για την καθοδήγησή της.
<P>
Όπως είπε ο Επίτροπος, κ. Bolkestein, οι εταιρίες αυτές είναι μονοπώλια, αλλά καταρχήν θεμιτά μονοπώλια, λόγω της εδαφικότητας των δικαιωμάτων του δημιουργού. Ενδέχεται οι εταιρείες συλλογικής διαχείρισης –και ίσως ο κ. Harbour και ο κ. Karas μου εξηγήσουν κάποτε αυτό το σημείο– να μπορούν να λειτουργήσουν ανταγωνιστικά μεταξύ τους εντός ενός συγκεκριμένου τομέα ή μιας συγκεκριμένης χώρας, δυσκολεύομαι, ωστόσο, να αντιληφθώ πώς θα μπορούσε κάτι τέτοιο να πετύχει. Εάν έχω δίκιο, αποκτά τεράστια σημασία η άποψη που εξέφρασε νωρίτερα ο Επίτροπος, ότι δηλαδή χρειάζεται να εξετάσουμε επισταμένα και κριτικά τον τρόπο διοίκησης αυτών των εταιρειών, οι οποίες είναι σε θέση να “κατακλέβουν τον κόσμο” χρεώνοντας πολύ ακριβά την παροχή υπηρεσιών σε καλλιτέχνες, συγγραφείς και άλλους.
<P>
Θα ήθελα να κάνω μια διευκρίνιση σχετικά με όσα είπε –ο κ. Harbour, τα οποία μου δίνουν επίσης την ευκαιρία να δηλώσω σχετικά ένα πολύ μικρό προσωπικό συμφέρον. Είμαι πανεπιστημιακός συγγραφέας και ένα πολύ μικρό μέρος από το ετήσιο εισόδημά μου, όπως γνωρίζει οποιοσδήποτε διαβάζει τη Δήλωση Συμφερόντων των βουλευτών, προέρχεται από τη διαχείριση των δικαιωμάτων μου ως πανεπιστημιακού συγγραφέα. Εξετάζοντας το θέμα από τη σκοπιά ενός πανεπιστημιακού συγγραφέα, η έννοια του αναγνώστη ως πελάτη δεν είναι τόσο σημαντική όσο ανέφερε είπε ο κ. Harbour. Η κρίσιμη έννοια –και αυτό ισχύει και για τις τέχνες– είναι σίγουρα ο αναγνώστης ή καταναλωτής ως κοινό. Όλους μας ενδιαφέρει να περάσουν οι ιδέες μας στον κόσμο και να πετύχουμε τη συμμετοχή του στις ιδεολογικές συζητήσεις.
<P>
Από αυτήν την άποψη, είναι πλήρως αδιάφορο για έναν συγγραφέα τι είδους και πόσο υψηλή αμοιβή θα λάβει. Αντιθέτως μάλιστα. Εγώ και οι συγγραφείς σαν εμένα δεν έχουν καμια πιθανότητα να περάσουν οι ιδέες τους στο ευρύ κοινό, εάν δεν υπάρχουν αποτελεσματικά εκδοτικά συστήματα – δηλαδή εκδότες που αμείβονται για τις δραστηριότητές τους. Με αυτήν την έννοια, ολόκληρη αυτή η υπόθεση των συλλογικών δικαιωμάτων αποτελεί για εμάς περισσότερο μέσο για έναν σκοπό, παρά αυτοσκοπό. Δεν πρέπει να αντιμετωπίζουμε το θέμα απλώς από την πλευρά των καταναλωτών, αλλά ως ουσιώδες χαρακτηριστικό της ενιαίας αγοράς. Είμαστε ικανοποιημένοι από την πρόταση της Επιτροπής, ενώ ήταν χαρά μου, όπως και όλων, που συνεργάστηκα γι' αυτό το θέμα με την κ. Echerer. 
<SPEAKER ID="103" LANGUAGE="PT" NAME="Ribeiro e Castro (UEN )." AFFILIATION="">
<P>
Θα ήθελα να πω κάτι τελευταίο: να συγχαρώ την Επιτροπή Πολιτισμού, Νεότητας, Παιδείας, Μέσων Ενημέρωσης και Αθλητισμού για το έργο της και ιδιαίτερα για τις προτάσεις που παρουσίασε στην Επιτροπή σχετικά με τις μελλοντικές οδηγίες για την τηλεόραση, το ραδιόφωνο, την επικοινωνία, τη μετάδοση και τις τηλεπικοινωνίες στον ψηφιακό τομέα, οι οποίες υιοθετήθηκαν δεόντως σε αυτήν την έκθεση και οι οποίες εμφανίζονται στην παράγραφο 29 του ψηφίσματος επί του οποίου θα ψηφίσουμε. Στην πραγματικότητα, οι οδηγίες αυτές πρέπει επίσης να διαφυλάττουν άμεσα οι ίδιες τη σημασία των δικαιωμάτων του κατόχου και την προστασία τους, με τη συμπερίληψη ειδικών διατάξεων επί του θέματος. Είναι σημαντικό η Ευρωπαϊκή Ένωση να προωθήσει την τέχνη και τον πολιτισμό και να ενισχύσει την εμπιστοσύνη όλων των δημιουργών και των υπολοίπων παραγόντων, καθώς και άλλων τομέων πολιτιστικής δημιουργίας, μεριμνώντας για αυτούς και ενθαρρύνοντάς τους να δημιουργήσουν νέα έργα με τη γνώση ότι αυτά θα προστατεύονται επαρκώς από την πειρατεία, αλλά και διασφαλίζοντας ταυτόχρονα τα ηθικά τους δικαιώματα και τις λογικές χρηματικές απολαβές τους. Συνεπώς, ψηφίζουμε υπέρ και συγχαίρουμε και εμείς την εισηγήτρια. 
<SPEAKER ID="104" LANGUAGE="" NAME="Cappato (NI )." AFFILIATION="(ΙΤ)">
<P>
    Κύριε Πρόεδρε, ο κ. Medina Ortega είπε ότι οι εταιρίες συλλογικής διαχείρισης δεν είναι μονοπώλια·είναι ενώσεις που αποσκοπούν στην προστασία ενός πιο αδύναμου μέρους από το πιο δυνατό. Αυτό δεν είναι πάντα αλήθεια, και πιστεύω ότι πρέπει να σημειωθεί, όπως επισημαίνει η εισηγήτρια στην έκθεσή της, ότι μια ένωση είναι μια ένωση, ενώ μια ένωση μονοπωλίου, στην οποία κάποιος αναγκάζεται να γίνει μέλος, και η οποία διαθέτει νόμους για τη ρύθμιση των δικαιωμάτων και των υποχρεώσεων, είναι μονοπώλιο. Κατά την άποψή μου, τα μονοπώλια, de jure ή de facto, που αφορούν εταιρίες συλλογικής διαχείρισης, δεν είναι υγιή, διότι εκθέτουν τους ερασιτέχνες καλλιτέχνες, για παράδειγμα, σε σημαντικό κίνδυνο κατάχρησης.
<P>
Δεν γνωρίζω την κατάσταση στην υπόλοιπη Ευρώπη·γνωρίζω ότι στην Ιταλία το ποσό που καταβάλλουν οι ερασιτέχνες καλλιτέχνες στις εταιρίες συλλογικής διαχείρισης για δικαιώματα του δημιουργού ισοδυναμεί με κανονικό φόρο, που είναι δυσανάλογος και ωφελεί τελικά τους μεγάλους καλλιτέχνες. Κατά συνέπεια, φρονώ ότι μια μονοπωλιακή ένωση δεν είναι καλή ένωση, καθώς μια καλή ένωση πρέπει να έχει όσο το δυνατόν λιγότερους φραγμούς. Επομένως, όπως δηλώνει η εισηγήτρια, χρειάζεται προσοχή και οι κατάλληλοι έλεγχοι, προκειμένου οι καταστάσεις μονοπωλίου, de jure ή de facto, να μην μετεξελιχθούν όπως συμβαίνει συχνά –οπωσδήποτε στην Ιταλία και πιστεύω και στην υπόλοιπη Ευρώπη– σε καταχρήσεις και άσκοπους φόρους εις βάρος των ερασιτεχνών καλλιτεχνών. Επιπλέον, εάν, για παράδειγμα, η απαλλαγή από τα δικαιώματα του δημιουργού διέπει μόνο τις ενώσεις ατόμων με ειδικές ανάγκες και όχι τα ίδια τα άτομα με ειδικές ανάγκες, υπάρχει ο κίνδυνος τα δικαιώματα του δημιουργού να υπόκεινται σε συλλογικά συμφέροντα και ο τελικός χρήστης να μην επωφελείται από τέτοιου είδους καταστάσεις.
<SPEAKER ID="105" LANGUAGE="FI" NAME="Korhola (PPE-DE )." AFFILIATION="">
<P>
Οι καταγεγραμμένες στην έκθεση απαραίτητες κανονιστικές τροποποιήσεις θα επηρεάσουν σημαντικά τη νομοθεσία της Κοινότητας προωθώντας την οικονομική της μεγέθυνση: η έκθεση υπολογίζει ότι ένα ποσοστό 5-7% του κοινοτικού ΑΕγχΠ προέρχεται από προϊόντα και υπηρεσίες που προστατεύονται με δικαιώματα δημιουργού και συγγενικά δικαιώματα. Πρόκειται για ένα διόλου ευκαταφρόνητο ποσοστό της ευρωπαϊκής οικονομίας, το οποίο αναμένεται να αναπτυχθεί περαιτέρω. Ιδιαίτερα δε η πρόοδος της τεχνολογίας προσφέρει μεγάλες δυνατότητες για την ανάπτυξη νέων τρόπων καλλιτεχνικής έκφρασης. Ταυτόχρονα, η διαχείριση των δικαιωμάτων του δημιουργού όσον αφορά αυτά τα νέα είδη καλλιτεχνικών έργων θα καταστεί περισσότερο προκλητική από ποτέ. 
<SPEAKER ID="106" LANGUAGE="DE" NAME="Junker (PSE )." AFFILIATION="">
<P>
   Κύριε Πρόεδρε, κυρίες και κύριοι και, προπαντός, κυρία Echerer, συγχαρητήρια για το συσύφειο έργο που είμαι βεβαία ότι αποτέλεσε η εκπόνηση της εν λόγω έκθεσης. Αυτό ήταν αναπόφευκτο, καθώς το θέμα είναι πολύπλευρο, αλλά η επιτυχία οφείλεται σε εσάς. Δεν έχουμε πάντα τέτοια ευρεία συναίνεση στο Κοινοβούλιο, και αυτό δείχνει ότι οι άνθρωποι είναι σήμερα περισσότερο ευαισθητοποιημένοι απέναντι σε αυτά τα προβλήματα. Θα το καταδείξω με ορισμένα στοιχεία. Σε ό,τι αφορά την παιδική πορνογραφία στο Διαδίκτυο, τα μέσα ενημέρωσης κατακλύζονται από τίτλους και άρθρα. Ωστόσο, εφιστάται πολύ λιγότερη προσοχή στο οικονομικό έγκλημα. Η παραγνώριση των δικαιωμάτων των καλλιτεχνών και η στέρηση του εισοδήματος που δικαιούνται, είναι και αυτό μια μορφή οικονομικού εγκλήματος.
<P>
Έχει αναφερθεί απώλεια ακαθάριστου εθνικού προϊόντος της τάξεως του 5%·εάν εξετάσουμε μεμονωμένους τομείς, η κατάσταση έχει ως εξής: το ποσοστό των παραποιημένων προϊόντων του οπτικοακουστικού τομέα ανέρχεται σε 25%, ενώ για τις ηχογραφήσεις σε 40%. Ο τομέας λοιπόν αποτελεί πλέον για μια προσοδοφόρα αγορά για το οργανωμένο έγκλημα. Το θέμα δεν είναι απλώς η εξάπλωση των παραβάσεων από μεμονωμένα άτομα. Η έκθεση αναφέρει σωστά και με ενδελέχεια ότι το φαινόμενο οφείλεται επίσης στην υπερβολικά ελαστική και, εν πάση περιπτώσει, διαφορετική νομοθεσία των κρατών μελών, η οποία ενθαρρύνει την πειρατεία και την παραποίηση προϊόντων.
<SPEAKER ID="107" LANGUAGE="EN" NAME="Bolkestein," AFFILIATION="Επιτροπή">
<P>
     Κύριε Πρόεδρε, μετά από αυτήν την ιδιαίτερα ενδιαφέρουσα συζήτηση, πολύ λίγα μπορώ να προσθέσω σε όσα είπα νωρίτερα. Δεν διαβιβάστηκαν ερωτήσεις στην Επιτροπή, ούτε η Επιτροπή έλαβε γνώση για τις τροπολογίες – παρότι ο κ. Manders ανέφερε μία. Δεν υπάρχει, επομένως, τίποτα να σχολιάσω.
<P>
Θα κλείσω λέγοντας ότι στην επικείμενη ανακοίνωση της Επιτροπής για τη διαχείριση των δικαιωμάτων του δημιουργού και των συγγενικών δικαιωμάτων στην εσωτερική αγορά, η Επιτροπή θα λάβει δεόντως υπόψη τις παρατηρήσεις που διατύπωσαν σήμερα το απόγευμα ο κ. Karas, ο κ. Harbour και άλλοι. 
<SPEAKER ID="108" LANGUAGE="" NAME="Πρόεδρος." AFFILIATION="">
<SPEAKER ID="109" LANGUAGE="" NAME="" AFFILIATION="">
<SPEAKER ID="110" LANGUAGE="" NAME="Πρόεδρος." AFFILIATION="">
<P>
- B5-0016/2004 των βουλευτών Glenys Kinnock και Margrietus J. van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την κατάσταση στη Ζιμπάμπουε·
<P>
- B5-0020/2004 των βουλευτών Nelly Maes, Didier Rod και Marie Anne Isler Béguin, εξ ονόματος της Ομάδας των Πρασίνων/ Ευρωπαϊκής Ελεύθερης Συμμαχίας, σχετικά με τη Ζιμπάμπουε·
<P>
- B5-0022/2004 των βουλευτών Niall Andrews, José Ribeiro e Castro και Cristiana Muscardini, εξ ονόματος της Ομάδας Ένωσης για την Ευρώπη των Εθνών, σχετικά με την κατάσταση στη Ζιμπάμπουε·
<P>
- B5-0023/2004 του βουλευτή Jan Mulder, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, σχετικά με την πολιτική κατάσταση στη Ζιμπάμπουε·
<P>
- B5-0026/2004 του κ. Pedro Marset Campos, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με την κατάσταση στη Ζιμπάμπουε·
<P>
- B5-0030/2004 των βουλευτών Geoffrey Van Orden, John Alexander Corrie, Nirj Deva, Jacqueline Foster, Neil Parish, Charles Tannock, Mary Elizabeth Banotti, Michael Gahler, Eija-Riitta Anneli Korhola, Klaus-Heiner Lehne, Bernd Posselt and Lennart Sacrédeus, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με την κατάσταση στη Ζιμπάμπουε·
<P>
- B5-0033/2004 του κ. Bastiaan Belder, εξ ονόματος της Ομάδας για την Ευρώπη της Δημοκρατίας και της Διαφοράς, σχετικά με τη Ζιμπάμπουε. 
<SPEAKER ID="111" LANGUAGE="EN" NAME="Ford (PSE )." AFFILIATION="Daily News">
<P>
    Κύριε Πρόεδρε, εξ ονόματος της Ομάδας ΕΣΚ, θα ήθελα να τονίσω ότι θα υποστηρίξουμε το κοινό ψήφισμα σχετικά με τη Ζιμπάμπουε. Το καθεστώς Zanu-PF συνιστά φριτκό παράδειγμα καταπίεσης ενός λαού που υποφέρει από τη φτώχεια και την πείνα. Ο Morgan Tsvangirai –ηγέτης του κόμματος της αντιπολίτευσης Κίνημα για Δημοκρατική Αλλαγή– έχει προσαχθεί σε δίκη με χαλκευμένες κατηγορίες για προδοσία.
<P>
Η οικονομική κατάσταση της χώρας έχει επιδεινωθεί δραματικά, καθώς το ΑΕγχΠ υποχώρησε κατά 40% τα τελευταία 4 χρόνια και ο πληθωρισμός ανέρχεται ήδη στο 600% και προβλέπεται να φτάσει το 1000% πριν από το τέλος του 2004. Η ανεργία ανέρχεται σε ποσοστό 70%, ενώ περισσότεροι από 6 εκατομμύρια άνθρωποι έχουν ανάγκη επισιτιστικής βοήθειας. Υπάρχουν ήδη αναφορές για το θάνατο παιδιών από υποσιτισμό, ιδίως στην περιοχή του Bulawayo. Εφαρμόσθηκε ένα καταστροφικό πρόγραμμα αναδασμού – το οποίο δεν δικαιολογείται ο,τι κι αν πει κανείς για τα δεινά της αποικιοκρατίας– που εξάρθρωσε τον εμπορικό γεωργικό τομέα, χωρίς να τον αντικαταστήσει με κάποιον άλλον τρόπο αποδοτικής και αποτελεσματικής παραγωγής τροφίμων.
<P>
Επιθυμούμε την ανανέωση των κυρώσεων σε βάρος της Ζιμπάμπουε – θέμα για το οποίο θα ληφθεί απόφαση στις 20 Φεβρουαρίου 2004. Ομοίως, επιθυμούμε την περαιτέρω διεύρυνση και ενίσχυση των κυρώσεων κατά του καθεστώτος με εισαγωγή πρόσθετων μέτρων, ώστε να καταστεί πιο αποτελεσματική η διεθνής δράση κατά του καθεστώτος, ιδίως η αυστηρή επιβολή της απαγόρευσης θεώρησης διαβατηρίων. Η τρόικα υπουργών εξωτερικών ΕΕ-Αφρικανικής Ένωσης θα συνεδριάσει την 1η Απριλίου και ελπίζουμε ότι η ΕΕ θα συμπεριλάβει κατά προτεραιότητα το θέμα στην ημερήσια διάταξη. Χαιρετίζουμε την παρέμβαση του Αρχιεπισκόπου Desmond Tutu μετά τη συνεδρίαση των αρχηγών κρατών της Κοινοπολιτείας στη Νιγηρία, καλούμε, ωστόσο, και άλλους αφρικανούς ηγέτες να παρέμβουν και να ασκήσουν πιέσεις στον Μουγκάμπε να λάβει μέτρα.
<SPEAKER ID="112" LANGUAGE="PT" NAME="Ribeiro e Castro (UEN )." AFFILIATION="">
<P>
Θα ήθελα επίσης να επωφεληθεώ από την ευκαιρία και να ζητήσω από την Επιτροπή να στηρίξει με πρακτικότερο τρόπο τους εκπροσώπους της κοινωνίας των πολιτών. Πρόσφατα, ρώτησα την Επιτροπή για το θέμα αυτό, και η απάντηση του Επιτρόπου Nielson με ικανοποίησε. Είπε ότι η Επιτροπή σκοπεύει να συνεχίσει την παροχή βοήθειας προς τους εκπροσώπους της κοινωνίας των πολιτών, προκειμένου να στηρίξει τα σχέδια και/ή τις δράσεις στον τομέα των ανθρωπίνων δικαιωμάτων και του εκδημοκρατισμού και να τους βοηθήσει να προωθήσουν τον εσωτερικό διάλογο – μια προσέγγιση που υποστηρίζουμε και που, παρεμπιπτόντως, αναπαράγεται τόσο στη δικιά μας πρόταση ψηφίσματος όσο και στο κείμενο του συμβιβασμού. Ωστόσο, θα θέλαμε αυτή η υποστήριξη να είναι πιο συγκεκριμένη: ποιες συγκεκριμένες δράσεις αναλαμβάνονται, με ποιον, με τι μέσα και πόσο ενεργά; Πιστεύω ότι η στενότερη συνεργασία Επιτροπής και Κοινοβουλίου με στόχο την άσκηση πολιτικής πίεσης θα μπορούσε να επιτύχει ίσως πιο ικανοποιητικά αποτελέσματα. Πρέπει να επιτύχουμε καλύτερα αποτελέσματα, όχι μόνο λόγω της όλο και πιο τραγικής κατάστασης που επικρατεί στη Ζιμπάμπουε, αλλά και επειδή θα μπορούσε να αποτελέσει πυρήνα της αστάθειας και κακό παράδειγμα. Ανησυχήσαμε, όταν πληροφορηθήκαμε πρόσφατα για παρόμοιες δράσεις ή μάλλον για τον σχεδιασμό παρόμοιων δράσεων στη Ναμίμπια, παρόλο που δεν είναι αυτή η επίσημη θέση της κυβέρνησης της χώρας. Υπάρχουν επίσης πληροφορίες –οι οποίες οδήγησαν ορισμένους συναδέλφους βουλευτές στην κατάθεση γραπτής πρότασης ψηφίσματος– για έναν αφύσικα υψηλό αριθμό δολοφονιών αγροτών στις περιοχές των Μπόερ της Νοτίου Αφρικής. Αυτή είναι μια πτυχή του διωγμού των αγροτών στη Ζιμπάμπουε που θα πρέπει επίσης να μας ανησυχήσει, διότι θα μπορούσε να εξαπλωθεί σε ολόκληρη τη Νότια Αφρική. 
<SPEAKER ID="113" LANGUAGE="SV" NAME="Malmström (ELDR )." AFFILIATION="">
<P>
    Κύριε Πρόεδρε, Επίτροπε Vitorino, συζητήσαμε το θέμα της Ζιμπάμπουε επανειλημμένως σε αυτήν την αίθουσα, και είναι ιδιαίτερα τραγικό αυτή η ευημερούσα χώρα με τις τεράστιες δυνατότητες να κατευθύνεται στο χάος. Η Ζιμπάμπουε είναι εδώ και καιρό μια εντελώς άνομη χώρα, οικονομικά αποδυναμωμένη και βαριά χτυπημένη από το AIDS. Έχει έναν δικτάτορα, έναν παρανοϊκό ηλικιωμένο ηγέτη που έχει χάσει εντελώς την επαφή με την πραγματικότητα και με τον λαό του. Ακριβώς τη στιγμή που φανταζόμαστε ότι η κατάσταση δεν μπορεί να γίνει χειρότερη, καταφθάνουν νέες αναφορές σύμφωνα με τις οποίες η κατάσταση στη χώρα έχει επιδεινωθεί ακόμα περισσότερο. Οι κακουχίες των ανθρώπων και η πείνα επιδεινώνονται συνεχώς, και υπάρχει έντονη ανάγκη για ανθρωπιστική βοήθεια.
<SPEAKER ID="114" LANGUAGE="EN" NAME="Nicholson (PPE-DE )." AFFILIATION="">
<P>
    Κύριε Πρόεδρε, σε επανειλημμένες περιστάσεις οι αφρικανικές χώρες έχουν αναλάβει επίσημες δεσμεύσεις για προσήλωση στη δημοκρατία και προστασία των ανθρώπινων δικαιωμάτων: βάσει της Νέας Εταιρικής Σχέσης για την Ανάπτυξη της Αφρικής (NEPAD) και της συμφωνίας του Κοτονού μεταξύ ΑΚΕ-ΕΕ, για να κατονομάσουμε μόνο δύο. Παρόλα αυτά, το χάος και η καταπίεση που επέβαλε το καθεστώς Μουγκάμπε στη Ζιμπάμπουε δεν κανοποιήσε τις γείτονες χώρες της Ζιμπάμπουε, οι οποίες δείχνουν να κωφεύουν στις κραυγές αγωνίας του καταπιεζόμενου λαού της χώρας αυτής. Οι νοτιοαφρικανικές χώρες όχι μόνο επέδειξαν απροθυμία να ασκήσουν πιέσεις στον κ. Μουγκάμπε, αλλά –το χειρότερο– του επέτρεψαν και να υπαγορεύσει τους όρους της σχέσης της Αφρικής με την Ευρώπη.
<P>
Η σχέση της Ευρωπαϊκής Ένωσης τόσο με την Αφρικανική Ένωση όσο και με το Συμβούλιο Ανάπτυξης της Νοτίου Αφρικής δέχτηκε ισχυρό πλήγμα από την επιμονή των αφρικανικών κρατών να συμμετάσχει στις ευρωπαϊκές συνεδριάσεις και αντιπροσωπεία της Ζιμπάμπουε – παρότι στους πολίτες της χώρας αυτής έχει επιβληθεί απαγόρευση ταξιδίου στην ΕΕ. Ακόμη, οι εργασίες, επίσης, της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ διαταράχθηκαν σοβαρά. Αυτό δεν υπονομεύει μόνο τις ιδρυτικές αρχές της Εταιρικής Σχέσης για την Ανάπτυξη της Αφρικής (NEPAD) και της σχέσης ΑΚΕ-ΕΕ, αλλά σημαίνει επίσης ότι δεν μπορούν να αντιμετωπισθούν σωστά τα μείζονα προβλήματα που βαρύνουν την Αφρική – το εξωτερικό χρέος, ο ιός του AIDS, η ασφάλεια τροφίμων η πρόληψη των συγκρούσεων, η χρηστή διακυβέρνηση και τα ανθρώπινα δικαιώματα.
<P>
Οι συνθήκες που επικρατούν στη Ζιμπάμπουε ξεφεύγουν τώρα από κάθε έλεγχο. Υπάρχουν τρομερές ελλείψεις και η καταπίεση είναι όλο και πιο διαδεδομένη και βίαιη. Μια μέχρι πρότινος ευημερούσα χώρα ερειπώθηκε και καταστράφηκε. Η άρνηση των αφρικανικών κρατών να αναλάβουν πρωτοβουλία σχετικά με τη Ζιμπάμπουε σημαίνει ότι η ενίσχυση των κοινοτικών κυρώσεων κατά του καθεστώτος ZANU-PF καθίσταται ακόμα πιο ζωτική. Το Σώμα έχει ήδη ζητήσει την επέκτασή τους σε έξι διαφορετικές ευκαιρίες. Μέχρι σήμερα, το Συμβούλιο δεν έχει λάβει υπόψη τις εκκλήσεις αυτές. Η απαγόρευση ταξιδίου στην ΕΕ που έχει επιβληθεί στο καθεστώς Μουγκάμπε παραβιάστηκε επανειλημμένως κατά τον πρώτο χρόνο εφαρμογής της και, ως εκ τούτου, εξασθένησε, προκειμένου να διευκολυνθεί η είσοδος των υπό ταξιδιωτική απαγόρευση πολιτών της Ζιμπάμπουε στην Ευρώπη.
<P>
Το ψήφισμα που τίθεται σήμερα ενώπιόν μας ζητά την ανανέωση των κοινοτικών κυρώσεων μετά τη λήξη τους στις 20 Φεβρουαρίου και την εισαγωγή νέων αυστηρών κυρώσεων. Ζητά την ακύρωση του δικαιώματος διαμονής στην Ευρώπη των προσώπων που υπόκεινται σε απαγόρευση ταξιδίου, τον αποκλεισμό των μελών της οικογενείας τους από την απασχόληση και τα εκπαιδευτικά ιδρύματα στην Ευρωπαϊκή Ένωση, τη διακοπή προβεβλημένων οικονομικών δεσμών με τη Ζιμπάμπουε οι οποίοι προσφέρουν γόητρο στο καθεστώς, τον εντοπισμό όσων προσφέρουν οικονομική στήριξη στο καθεστώς ZANU-PF, καθώς και την επιβολή μέτρων εναντίον τους. Για άλλη μια φορά, το Σώμα καλεί το Συμβούλιο να ανταποκριθεί στην σαφώς εκπεφρασμένη επιθυμία του: ουσιαστικα και αποτελεσματικά μέτρα κατά του καθεστώτος ZANU-PF στη Ζιμπάμπουε, τώρα. 
<SPEAKER ID="115" LANGUAGE="NL" NAME="Belder (EDD )." AFFILIATION="Frankfurter Allgemeine Zeitung">
<P>
    Κύριε Πρόεδρε, τη Δευτέρα, 5 Ιανουαρίου 2004, η δημοσίευσε ένα καυστικό δοκίμιο του γερμανού συγγραφέα Hans Christoph Buch με τίτλο “Δακρυγόνα για την Αϊτή”. Τι σχέση έχει αυτό με την τραγική κατάσταση στη Ζιμπάμπουε που τελεί υπό την ηγεσία του Πρόεδρου της, Ρόμπερτ Μουγκάμπε, και η οποία αποτελεί το θέμα της συζήτησής μας;
<P>
Λοιπόν, το δοκίμιο του κ. Buch είναι μια ανοικτή επιστολή προς τον σημερινό Πρόεδρο της Νοτίου Αφρικής, Τάμπο Μπέκι, παλιό γνωστό του συγγραφέα. Ο Buch χλευάζει τη στάση του Μπέκι στο καθεστώς του Προέδρου Αριστίντ στην Αϊτή και του Προέδρου Μουγκάμπε στη Ζιμπάμπουε. Επιτρέψτε μου να μεταφέρω τα λόγια του: “Γιατί δεν μίλησες ξεκάθαρα για τον σεβασμό των ανθρωπίνων δικαιωμάτων στην Αϊτή και γιατί η διαμαρτυρία σου για τη συνεχή παραβίαση των ανθρωπίνων δικαιωμάτων στη Ζιμπάμπουε είναι τόσο βουβή;”
<P>
Όπως και ο Buch, το ψήφισμα αυτό αναφέρεται ρητά στη στάση της Νοτίου Αφρικής απέναντι στην ολοένα επιδεινούμενη κατάσταση στη Ζιμπάμπουε. Ζητώ από Συμβούλιο και την Επιτροπή να υψώσουν τη φωνή τους! Ο Buch ρωτά ευθέως τον Μπέκι: “Ή μήπως θέλεις να αφήσεις στη Νότια Αφρική την επιλογή της οδού που έχει ήδη ακολουθήσει ο Μουγκάμπε – δηλαδή η λευκή μειονότητα να είναι ο αποδιοπομπαίος τράγος για τις δικές σου αποτυχίες;” Αυτήν τη σαφή στάση ζητώ από την Ευρωπαϊκή Ένωση κατά την επερχόμενη διαβούλευση με τη Αφρικανική Ένωση. 
<SPEAKER ID="116" LANGUAGE="NL" NAME="Maes (Verts/ALE )." AFFILIATION="">
<SPEAKER ID="117" LANGUAGE="" NAME="" AFFILIATION="Αντιπροέδρου">
<SPEAKER ID="118" LANGUAGE="FI" NAME="Korhola (PPE-DE )." AFFILIATION="">
<P>
    Κύριε Πρόεδρε, τη δεκαετία του ’90 εργαζόμουν ως εκπαιδεύτρια και σύμβουλος σε μια μεγάλη φινλανδική οργάνωση αναπτυξιακής συνεργασίας. Η Ζιμπάμπουε ήταν για εμάς ένας τομέας υπερηφάνειας, το αγαπημένο μας παράδειγμα, καθώς έδειχνε τι μπορούσαμε να επιτύχουμε με την αναπτυξιακή συνεργασία και την πραγματική εταιρική σχέση· ήταν ένα τεκμήριο ότι η Αφρική αναπτύσσεται.
<SPEAKER ID="119" LANGUAGE="DE" NAME="Gahler (PPE-DE )." AFFILIATION="">
<SPEAKER ID="120" LANGUAGE="EN" NAME="Vitorino," AFFILIATION="Επιτροπή">
<P>
Η Επιτροπή εμμένει πλήρως στη δέσμευσή της για παροχή άμεσης βοήθειας στον πληθυσμό της Ζιμπάμπουε υπό μορφήν επισιτιστικής βοήθειας για την κάλυψη βασικών αναγκών, και μάλιστα την έχει επιταχύνει. Αυτόν τον μήνα, δεσμεύτηκε πρόσθετο ποσό 20 εκατομμυρίων ευρώ για επιχειρήσεις επισιτιστικής βοήθειας, λόγω των στοιχείων για συνεχιζόμενες σημαντικές ανάγκες και της απουσίας άλλων δωρητών κατά την κρίσιμη περίοδο μέχρι τη συγκομιδή τον Μάιο. Η συνολική χρηματοδότησή μας για επισιτιστική και ανθρωπιστική βοήθεια κατά την τρέχουσα περίοδο ανέρχεται έτσι στα 85 εκατομμύρια ευρώ.
<P>
Για να γίνω περισσότερο συγκεκριμένος και απαντώντας στον κ. Ribeiro e Castro, θα ήθελα να υπενθυμίσω στο Σώμα ότι η Ζιμπάμπουε χρηματοδοτείται κατά προτεραιότητα στο πλαίσιο της Ευρωπαϊκής Πρωτοβουλίας για τη δημοκρατία και τα ανθρώπινα δικαιώματα για το διάστημα 2002-2004. Η πρωτοβουλία αυτή πρέπει να θεωρείται μέσο καταλυτικής σημασίας, ώστε να επιτευχθούν σημαντικά αποτελέσματα σχετικά με την προάσπιση της κοινωνίας των πολιτών και να εξασφαλισθεί ότι θα συνεχίσουν να ακούγονται επικριτικές φωνές μέσα στην κοινωνία.
<P>
Η Επιτροπή συνεχίζει να παρέχει βοήθεια για την ανάπτυξη των ικανοτήτων τόσο σε μη κυβερνητικές οργανώσεις (ΜΚΟ) για τα ανθρώπινα δικαιώματα και τη δημοκρατία –οι οποίες επιτελούν έργο σχετικά με τα θεμελιώδη ανθρώπινα δικαιώματα– όσο και σε φορείς της κοινωνίας των πολιτών, ενισχύοντας τις ικανότητές τους για την προώθηση του εσωτερικού διαλόγου. Κατά τα δύο προηγούμενα έτη – το 2002 και το 2003 – χορηγήθηκαν σχεδόν 2,5 εκατομμύρια ευρώ σε συγκεκριμένα προγράμματα που εντάσσονται στο πλαίσιο της Ευρωπαϊκής Πρωτοβουλίας για τη δημοκρατία και τα ανθρώπινα δικαιώματα.
<SPEAKER ID="121" LANGUAGE="" NAME="Πρόεδρος. –" AFFILIATION="">
<SPEAKER ID="122" LANGUAGE="" NAME="Πρόεδρος. –" AFFILIATION="">
<P>
– B5-0014/2004 των βουλευτών van den Berg και Sauquillo Pérez del Arco, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με το Μπουρούντι,
<P>
– B5-0017/2004 του βουλευτή Corrie και άλλων, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με το Μπουρούντι,
<P>
– B5-0021/2004 των βουλευτών Maes, McKenna και Rod, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με το Μπουρούντι,
<P>
– B5-0024/2004 των βουλευτών Van Hecke, Malmström et Flesch, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, σχετικά με την κατάσταση στο Μπουρούντι,
<P>
– B5-0027/2004 του βουλευτή Marset Campos, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς-Αριστερά των Πρασίνων των Βορείων Χωρών, σχετικά με τον φόνο του αποστολικού νούντσιου στο Μπουρούντι,
<P>
– B5-0029/2004 του βουλευτή Collins και άλλων, εξ ονόματος της Ομάδας Ένωση για την Ευρώπη των Εθνών, σχετικά με το Μπουρούντι. 
<SPEAKER ID="123" LANGUAGE="EN" NAME="Ford (PSE )." AFFILIATION="">
<P>
Όλοι μας συγκλονιστήκαμε από την άγρια δολοφονία του σεβασμιότατου Michael Courtney –αποστολικού νούντσιου και ανθρώπου που είχε διαδραματίσει βασικό ρόλο στην ειρηνευτική διαδικασία στο Μπουρούντι – ο οποίος σκοτώθηκε σε ενέδρα που στήθηκε σε δρόμο στις 29 Δεκεμβρίου 2003. Σύμφωνα με όλες τις ενδείξεις, δολοφονήθηκε από το αντάρτικο Μέτωπο Εθνικής Απελευθέρωσης (ΜΕΑ) του Agathon Rwasa. Παρά τη δολοφονία, χαιρετίζουμε το γεγονός ότι το ΜΕΑ δήλωσε πρόσφατα για πρώτη φορά ότι προτίθεται να ξεκινήσει επαφές και να συναντηθεί με τον Πρόεδρο της Δημοκρατίας με σκοπό την έναρξη ειρηνευτικών διαπραγματεύσεων.
<P>
Τον προηγούμενο Νοέμβριο, η ειρηνευτική διαδικασία κέρδισε έδαφος με την υπογραφή, στις 16 Νοεμβρίου, της ειρηνευτικής συμφωνίας μεταξύ της μεταβατικής κυβέρνησης του Μπουρούντι και του κινήματος των Δυνάμεων για την Υπεράσπιση της Δημοκρατίας. Οι συγκρούσεις, ωστόσο, συνεχίζονται σε διάφορες επαρχίες, ιδίως στην αγροτική Μπουζουμπούρα. Ο Γενικός Γραμματέας του ΟΗΕ δικαιολογημένα δήλωσε ότι πρέπει να βελτιωθούν οι συνθήκες ζωής για το λαό του Μπουρούντι,
<SPEAKER ID="124" LANGUAGE="EN" NAME="Cushnahan (PPE-DE )." AFFILIATION="">
<P>
    Κύριε Πρόεδρε, το Μπουρούντι μαστίζεται επί σειρά ετών από βία και ένταση ανάμεσα στη μειονότητα των Τούτσι και την πλειοψηφία των Χούτου. Το 1993, διενεργήθηκαν δημοκρατικές εκλογές, οι οποίες έδωσαν κάποια ελπίδα για την επίλυση αυτής της αιματηρής διαμάχης. Παρόλα αυτά, η πρόοδος αυτή ήταν πρόσκαιρη, καθώς ο νεοεκλεγείς αρχηγός του κράτους δολοφονήθηκε, γεγονός που πυροδότησε άλλη μια σφαγή. Έκτοτε, το Μπουρούντι παραπαίει από κρίση σε κρίση, ενώ εν τω μεταξύ, πολλές χιλιάδες άνθρωποι έχουν χάσει τη ζωή τους.
<P>
Το 2002, ο Νέλσον Μαντέλα διαπραγματεύθηκε την κατάπαυση του πυρός, η οποία, όμως, στη συνέχεια, κατέρρευσε. Το 2003, υπεγράφη μια δεύτερη συμφωνία καταμερισμού της εξουσίας, η οποία τελικά οδήγησε στη συμμετοχή των κύριων ομάδων ανταρτών στην κυβέρνηση, παρότι, δυστυχώς, οι συγκρούσεις και η καταπάτηση των ανθρώπινων δικαιωμάτων συνεχίζονται σε διάφορες περιοχές. Μόνο οι εθνικές απελευθερωτικές δυνάμεις απέρριψαν αυτήν τη συμφωνία, ενώ η συγκεκριμένη ομάδα έχει συνδεθεί με τον θάνατο του ιρλανδού Αρχιεπισκόπου, Michael Courtney, που ήταν ο απεσταλμένος του Βατικανού στο Μπουρούντι.
<P>
Ο Αρχιεπίσκοπος Courtney είχε ενεργό ανάμιξη στην ειρηνευτική διαδικασία και διαδραμάτισε σημαντικό ρόλο στην επίτευξη της πρόσφατης προόδου. Δυστυχώς, πλήρωσε βαρύ τίμημα για την ευγενή και ανιδιοτελή ανάμιξή του στη διαμάχη στο Μπουρούντι, όταν δολοφονήθηκε από ομάδες ανταρτών στις 29 Δεκεμβρίου 2003. Ήταν μια παράλογη και τρομερή τραγωδία για την οικογένεια, τους φίλους και τους συναδέλφους του από την εκκλησία.
<P>
Όπως τόνισε ο κ. Ford, η συμβολή του Michael Courtney στην τρέχουσα ειρηνευτική διαδικασία στο Μπουρούντι υπήρξε πολύτιμη και ελπίζω ότι θα διεξαχθεί πλήρης έρευνα για τον θάνατό του, η οποία θα οδηγήσει στην προσαγωγή των υπευθύνων στη δικαιοσύνη. Ίσως η τραγωδία του θανάτου του να ενισχύσει τις περιφερειακές και διεθνείς πιέσεις που ασκούνται στο Μέτωπο Εθνικής Απελευθέρωσης (ΜΕΑ), προκειμένου να υπογράψει την ειρηνευτική συμφωνία μετά από τις από πολλού αναμενόμενες συνομιλιες με την κυβέρνηση, όπως αναμένεται εδώ και πολύ καιρό στις συνομιλίες με την κυβέρνηση, έτσι ώστε να μην χαθούν αναίτια άλλες ζωές και να αποκατασταθεί επιτέλους η ειρήνη στο Μπουρούντι. 
<SPEAKER ID="125" LANGUAGE="NL" NAME="Maes (Verts/ALE )." AFFILIATION="">
<P>
    Κύριε Πρόεδρε, κανείς δεν γνωρίζει τον ακριβή αριθμό των νεκρών στην φρικτή γενοκτονία στο Μπουρούντι. Αναφέρθηκε ο αριθμός των 300 000 – ένα τεράστιο νούμερο για μια μικρή χώρα, αλλά η πραγματικότητα είναι ότι δεν γνωρίζουμε. Η δολοφονία του νούντσιου είναι μια από τις πιο πρόσφατες πράξεις παράλογης βίας. Η υπογραφή των ειρηνευτικών συμφωνιών έχει μειώσει τη βία, αλλά η κατάσταση είναι πολύ ασταθής.
<SPEAKER ID="126" LANGUAGE="SV" NAME="Malmström (ELDR )." AFFILIATION="">
<P>
    Κύριε Πρόεδρε, κύριε Επίτροπε, φυσικά, η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών καταδικάζει σθεναρά τη δολοφονία του ιρλανδού Αρχιεπισκόπου Courtney και ζητά από τις αρχές να διενεργήσουν άμεσα εις βάθος έρευνα για την εξεύρεση του δολοφόνου. Οι υπεύθυνοι πρέπει να λογοδοτήσουν και να τιμωρηθούν. Το σημαντικό ειρηνευτικό έργο του Αρχιεπισκόπου Courtney δεν πρέπει, βεβαίως, να πεθάνει μαζί του, αλλά να επιζήσει. Εκφράζουμε επίσης τα συλλυπητήριά μας στην οικογένεια και τους συγγενείς του, καθώς και στον ιρλανδικό λαό. Αυτό που συνέβη, ίσως οδηγήσει την ιρλανδική Προεδρία στην εντατικοποίηση του έργου της για τη στήριξη της ειρηνευτικής διαδικασίας στο Μπουρούντι.
<P>
Δεν είναι σαφές ποιος δολοφόνησε τον Αρχιεπίσκοπο Courtney. Το επαναστατικό κίνημα, το ΜΕΑ, αρνήθηκε οποιαδήποτε συμμετοχή, δεν στηρίζει όμως την ειρηνευτική διαδικασία. Ωστόσο, τους ζητούμε να αφήσουν τα όπλα τους και να στηρίξουν την ειρηνευτική διαδικασία, και εκφράζουμε επίσης την ικανοποίησή μας για το γεγονός ότι στην πραγματικότητα συμφώνησαν να συναντήσουν τον Πρόεδρο του Μπουρούντι και να συνομιλήσουν μαζί του. Ίσως αυτό οδηγήσει εν καιρώ στη στήριξη της ειρηνευτικής διαδικασίας και των διαπραγματεύσεων. Το Μπουρούντι είναι μια τραγική χώρα από κάθε άποψη, με εκτεταμένη ένδεια στον κοινωνικό και ανθρωπιστικό τομέα, πολλή βία, ιδιαίτερα ενάντια στις γυναίκες, και πράξεις σημαντικής αγριότητας που περιλαμβάνουν την περιφρόνηση των ανθρωπίνων δικαιωμάτων. Η ειρηνευτική διαδικασία είναι πολύ ευαίσθητη. Πολλοί άνθρωποι είναι ένοχοι εξαιρετικά σοβαρών εγκλημάτων πολέμου. Είμαστε σθεναρά αντίθετοι στην πιθανότητα οι άνθρωποι αυτοί να αποφύγουν την τιμωρία με οποιονδήποτε τρόπο. Αντιθέτως, το Μπουρούντι θα πρέπει να εφαρμόσει τις αποφάσεις της Συμφωνίας της Αρούσα και να επικυρώσει τον χάρτη του Διεθνούς Ποινικού Δικαστηρίου ή ΔΠΔ.
<P>
Οι πληγές του Μπουρούντι από τις 300 000 ή περισσότερες δολοφονίες δεν θα επουλωθούν ποτέ, εάν δεν αποδοθεί δικαιοσύνη και εάν δεν λογοδοτήσουν οι δολοφόνοι. Οι άνθρωποι πρέπει να έχουν την ευκαιρία να προχωρήσουν μπροστά, και η εθνική διαδικασία συμφιλίωσης πρέπει να συνεχιστεί. Στηρίζουμε την οργάνωση της ειρηνευτικής επιχείρησης του ΟΗΕ και ελπίζουμε ότι η ΕΕ μπορεί να κάνει ό,τι είναι δυνατόν προκειμένου να βοηθήσει στη στήριξη της ειρηνευτικής διαδικασίας. Έχουμε υψηλές προσδοκίες από τη διάσκεψη των δωρητών που θα πραγματοποιηθεί εντός του έτους. 
<SPEAKER ID="127" LANGUAGE="EN" NAME="Collins (UEN )." AFFILIATION="">
<P>
    Κύριε Πρόεδρε, εξ ονόματος της πολιτικής μου ομάδας, χαιρετίζω θερμά την κοινή πρόταση ψηφίσματος σχετικά με την κατάσταση στο Μπουρούντι και ειδικότερα, εκφράζω ικανοποίηση για την ομόφωνη καταδίκη από όλα τα κόμματα της ειδεχθούς δολοφονίας του Αρχιεπισκόπου Courtney στις 29 Δεκεμβρίου 2003. Είμαι βέβαιος ότι η οικογένεια και οι πολλοί φίλοι του Αρχιεπισκόπου Courtney θα εκτιμήσουν την υποστήριξη του Ευρωπαϊκού Κοινοβουλίου στην παρούσα συγκυρία.
<P>
Πολλοί από εμάς, εδώ στο Στρασβούργο, γνωρίζαμε τον Michael Courtney, όταν διετέλεσε παρατηρητής σε αυτό το Κοινοβούλιο. Τον γνωρίζαμε και τον θαυμάζαμε ως άνθρωπο αφοσιωμένο στην αποστολή του, στο έργο του και στην ειρήνη. Πήγε στο Μπουρούντι ως αποστολικός νούντσιος και εκεί, επιστρέφοντας από ποιμαντική επίσκεψη σε κάποια από τις ενορίες του, δολοφονήθηκε. Χάσαμε έναν αληθινό φίλο. Θα ήθελα να αναφέρω στο Σώμα ότι, όταν έμαθε τον διορισμό του, είπε σε εμένα και σε ορισμένους συναδέλφους βουλευτές ότι είχε ένα κακό προαίσθημα για τη μετάβασή του στο Μπουρούντι, αλλά το αγνόησε και έφυγε για να εκπληρώσει την αποστολή του στη χώρα αυτή.
<P>
Χάσαμε έναν γενναίο και εκλεκτό φίλο και θα ήθελα να ευχαριστήσω την ιρλανδική Προεδρία, διότι ο Taoiseach Bertie Ahern αναφέρθηκε στη ζωή και στο έργο του Αρχιεπισκόπου Courtney κατά την απάντησή του στη χθεσινή συζήτηση.
<P>
Είναι χαρακτηριστικό ότι πέθανε στην προσπάθειά του να εκπληρώσει την αποστολή του. Προς μεγάλη μου ικανοποίηση, το ψήφισμα του Κοινοβουλίου αναγνωρίζει και εκτιμά τον αθόρυβο και αποτελεσματικό τρόπο με τον οποίο ο Αρχιεπίσκοπος Courtney συνέβαλε στην ειρηνευτική διαδικασία και ανακούφιζε τον του Μπουρούντι από τα δεινά του. Είχε συνεπικούρησε αποφασιστικά, ώστε να πεισθούν οι ομάδες ανταρτών να εγκαταλείψουν τον ένοπλο αγώνα και είχε βοηθήσει να εξασφαλισθεί η απελευθέρωση των ομήρων τον περασμένο Ιούνιο. Εύχομαι ειλικρινά να αναγνωρισθεί τώρα ως άνθρωπος της ειρήνης, ο οποίος εργάστηκε άοκνα για όλους όσοι είχαν ανάγκη.
<SPEAKER ID="128" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Πρόεδρε, είμαστε συντετριμμένοι από τη δολοφονία του Αρχιεπισκόπου Courtney, τον οποίο, στα πέντε χρόνια παραμονής του στο Στρασβούργο, γνωρίζαμε ως διπλωμάτη, εφημέριο αλλά και προσωπικό φίλο. Πρέπει απλώς να πω ότι ανήκε στις πραγματικά σημαντικές εκκλησιαστικές προσωπικότητες της παράδοσης των μεγάλων ιρλανδών ιερωμένων του Μεσαίωνα και ήταν πάντα ενεργά προσηλωμένος στην ιδέα της ειρήνης και του ανθρωπισμού· εκείνος μας έδωσε τη δυνατότητα να παρακολουθούμε μια μηνιαία λειτουργία στο Στρασβούργο, κάτι που ξεκίνησε από κοινού με ορισμένους από εμάς.
<P>
Θυμάμαι ακόμα τον τρόπο με τον οποίο ο Αρχιεπίσκοπος Courtney μας αποχαιρέτισε, πριν μεταβεί στο Μπουρούντι, όπου θα συμμετείχε ενεργά στην ειρηνευτική διαδικασία. Όταν το αεροσκάφος του προσγειώθηκε, τον υποδέχτηκαν πύραυλοι. Για τα επόμενα πέντε χρόνια, με κίνδυνο της ίδιας της ζωής του, συμμετείχε στην ειρηνευτική διαδικασία, αξιοποιώντας τις πολλές εμπειρίες που είχε αποκτήσει στις αποστολές του σε προβληματικές περιοχές στις τέσσερις ηπείρους. Αυτήν την εβδομάδα, θα μετέβαινε στην Κούβα, όπου θα αναλάμβανε καθήκοντα παπικού νούντσιου και θα συνέβαλλε στην επικράτηση του σεβασμού των ανθρωπίνων δικαιωμάτων και της θρησκευτικής ελευθερίας. Η μυστηριώδης, κτηνώδης και προσχεδιασμένη δολοφονία τού διέκοψε αυτήν την πορεία. Είναι χρέος μας να τιμήσουμε τη μνήμη του.
<P>
Ωστόσο, εκείνος δεν θα ήθελε, ασφαλώς, η δολοφονία του να είναι ο μόνος λόγος για τον οποίο πρέπει να εστιάσουμε στο Μπουρούντι, ούτε να ξεχάσουμε, κατά συνέπεια, ότι οι δολοφονίες αποτελούν καθημερινό φαινόμενο στη χώρα. Τα τελευταία χρόνια, πάνω από 200 000 άνθρωποι έχουν δολοφονηθεί, όχι εξαιτίας των καλούμενων εθνοτικών συγκρούσεων, αλλά εξαιτίας μιας εσκεμμένης πολιτικής γενοκτονίας. Ακόμη και το γεγονός ότι η κατάσταση στην κοντινή Ρουάντα είναι ακόμα χειρότερη, ενώ δεν είναι καλύτερη στις γειτονικές χώρες Ουγκάντα και Κονγκό, δεν πρέπει να μας αποπροσανατολίζει από το γεγονός ότι έχουμε ειδική υποχρέωση απέναντι σε αυτήν την περιοχή, η οποία μαστίζεται από εθνοτικές δολοφονικές συγκρούσεις που δεν γνωρίζουν σύνορα. Η Ευρώπη έχει υποχρεώσεις στην περιοχή, και ο σεβασμός μας στον αρχιεπίσκοπο Courtney και την κληρονομιά που μας άφησε απαιτεί τη λήψη ανάλογων μέτρων. 
<SPEAKER ID="129" LANGUAGE="EN" NAME="Vitorino," AFFILIATION="Επιτροπή">
<P>
     Κύριε Πρόεδρε, η Επιτροπή συντάσσεται με την έντονη καταδίκη της ειδεχθούς δολοφονίας του Αρχιεπισκόπου Michael Courtney τον προηγούμενο μήνα και εκφράζει την αμέριστη συμπαράστασή της στην οικογένειά του και στην Αγία Έδρα. Η Επιτροπή καλεί την κυβέρνηση του Μπουρούντι να εντοπίσει και να προσαγάγει στη δικαιοσύνη τους υπεύθυνους του ειδεχθούς αυτού εγκλήματος.
<P>
Τα γεγονότα του προηγούμενου έτους κατέδειξαν ότι η εδραίωση της ειρηνευτικής διαδικασίας είναι εφικτή. Η Επιτροπή παρακολουθεί εκ του σύνεγγυς και υποστηρίζει θερμά την ειρηνευτική διαδικασία στο Μπουρούντι, χρησιμοποιώντας τα μέσα που έχει στη διάθεσή της για την εξομάλυνση της διαμάχης και την προώθηση συμφιλίωσης. Για παράδειγμα, παρείχαμε επισιτιστική βοήθεια στους μαχητές, για να στηρίξουμε την κατάπαυση του πυρός του Δεκεμβρίου 2002, και κάναμε χρήση του μηχανισμού ταχείας αντίδρασης, για να στηρίξουμε την ανάπτυξη παρατηρητών της Αφρικανικής Ένωσης τον Απρίλιο του 2003.
<P>
Η Επιτροπή, πριν ακόμα δημιουργηθεί ο μηχανισμός υποστήριξης της ειρήνης, εκπόνησε ένα πρόγραμμα επείγοντος χαρακτήρα για την υποστήριξη της διατήρησης της ειρήνης στο Μπουρούντι από την Αφρικανική Ένωση και διέθεσε 25 εκατομμύρια ευρώ για την Αφρικανική Αποστολή στο Μπουρούντι, με στόχο τη διατήρηση της ειρήνης στην περιοχή. Η χρηματοδοτική συμφωνία για το εν λόγω πρόγραμμα, που επιδιώκει να πραγματοποιήσει μια καίρια συνεισφορά στην επίτευξη της ειρήνης, υπεγράφη στις Βρυξέλλες σήμερα το πρωί, κατά την επίσκεψη του Προέδρου του Μπουρούντι. Η Επιτροπή συνεισφέρει επίσης στην οικονομική και κοινωνική ανασυγκρότηση. Το πρόγραμμα αποκατάστασης ανέρχεται σε 48 εκατομμύρια ευρώ και επικεντρώνεται στις οικονομικές και κοινωνικές υποδομές που κατεστράφησαν από τον εμφύλιο πόλεμο.
<P>
Τον περασμένο Αύγουστο, η Επιτροπή υπέγραψε με το Μπουρούντι το εθνικό ενδεικτικό πρόγραμμα για το ένατο Ευρωπαϊκό Ταμείο Ανάπτυξης. Το πρόγραμμα αυτό, προϋπολογισμού 172 εκατομμυρίων ευρώ, θα προσφέρει δημοσιονομική στήριξη που είναι τόσο αναγκαία και θα προωθήσει την ανάπτυξη της υπαίθρου και τη χρηστή διακυβέρνηση, συμπεριλαμβανομένης της υποστήριξης των μεταβατικών θεσμών.
<P>
Όπως επιβεβαίωσε η Επιτροπή στη διάσκεψη δωρητών που πραγματοποιήθηκε αυτήν την εβδομάδα στο Μπουρούντι, το νέο αυτό πρόγραμμα έρχεται να προστεθεί στα τρέχοντα προγράμματα, τα οποία ανέρχονται σε 200 περίπου εκατομμύρια ευρώ. Η ανθρωπιστική βοήθεια, μέσω του προγράμματος ECHO, θα συνεχισθεί και το 2004, ενώ για τον σκοπό αυτό έχουν δεσμευτεί 15 εκατομμύρια ευρώ. Πρέπει, επομένως, να καταστεί σαφές ότι η Επιτροπή έχει και τα μέσα και την πρόθεση να συνεισφέρει ουσιαστικά στην ειρηνευτική διαδικασία και στην ανασυγκρότηση του Μπουρούντι. 
<SPEAKER ID="130" LANGUAGE="" NAME="Πρόεδρος. –" AFFILIATION="">
<SPEAKER ID="131" LANGUAGE="" NAME="Πρόεδρος. –" AFFILIATION="">
<P>
– B5-0015/2004 των βουλευτών van den Berg, Junker και Carlotti, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την κατάσταση στην Αϊτή, 
<P>
– B5-0018/2004 των βουλευτών Khanbhai, Gawronski και Posselt, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με την κατάσταση στην Αϊτή, 
<P>
– B5-0019/2004 της βουλευτή Schörling και άλλων, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με την Αϊτή,
<P>
– B5-0025/2004 της βουλευτή Flesch, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, σχετικά με την κατάσταση στην Αϊτή,
<P>
– B5-0028/2004 του βουλευτή Campos, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς-Αριστερά των Πρασίνων των Βορείων Χωρών, σχετικά με την κατάσταση στην Αϊτή, 
<P>
– B5-0031/2004 του βουλευτή Andrews, εξ ονόματος της Ομάδας Ένωση για την Ευρώπη των Εθνών, σχετικά με την κατάσταση στην Αϊτή,
<P>
– B5-0032/2004 της βουλευτή Sandbæk, εξ ονόματος της Ομάδας για την Ευρώπη της Δημοκρατίας και της Διαφοράς, σχετικά με την Αϊτή. 
<SPEAKER ID="132" LANGUAGE="DE" NAME="Junker (PSE )." AFFILIATION="(Χειροκροτήματα)">
<P>
Έχω συναντήσει τον σημερινό Πρόεδρο Αριστίντ, σε δύο περιστάσεις. Η πρώτη ήταν πριν από μερικά χρόνια, όταν εκείνος θεωρείτο ακόμα ελπίδα για τον εκδημοκρατισμό της Αϊτής. Όσοι συνέρευσαν στις κάλπες και τον εξέλεξαν με μεγάλη πλειοψηφία είχαν πιστέψει ότι, μετά την απελευθέρωσή τους από τη δικτατορία των Papa και Baby Doc Duvalier, τους περίμενε μια νέα ζωή και ένα λαμπρό μέλλον. Δυστυχώς, αυτό αποδείχτηκε μεγάλο λάθος. Έτσι ανατράπηκε και ο Αριστίντ. Στη διάρκεια της εξορίας του, τον μεταφέραμε κρυφά στη Συνέλευση Ίσης Εκπροσώπησης ΑΚΕ-ΕΕ στο Σάντο Ντομίνγκο, γιατί πιστεύαμε και εμείς ότι, με τον Αριστίντ, η Αϊτή μπορούσε να έχει ένα καλό μέλλον.
<P>
Τον συνάντησα για δεύτερη φορά μετά τη Συνέλευση Ίσης Εκπροσώπησης ΑΚΕ-ΕΕ στο Νασάου, όταν είχα την τιμή να ηγούμαι αντιπροσωπείας που απέστειλε η Επιτροπή Ανάπτυξης και Συνεργασίας στην Αϊτή. Από τη συνάντηση αυτή έγινε σαφές ότι επρόκειτο για έναν άνθρωπο ο οποίος δεν είχε πλέον ιδέα για το τι συμβαίνει γύρω του· αν και το χειρότερο είναι άλλο, κατά τη γνώμη μου: έχουμε να κάνουμε με έναν άνθρωπο του οποίου οι απόψεις συγγενεύουν με τον φασισμό –δεν μπορώ να το θέσω αλλιώς– και ο οποίος αντιμετωπίζει όλους τους δημοκρατικούς θεσμούς με απόλυτη περιφρόνηση. Έτσι, εδώ και τρεις ημέρες, η Αϊτή έχει μείνει ξανά χωρίς κοινοβούλιο, καθώς η θητεία των βουλευτών έληξε στις 12 Ιανουαρίου, και δεν υπάρχει προοπτική για νέες εκλογές. Ομολογουμένως, υπάρχουν ακόμα ελάχιστοι γερουσιαστές, αλλά αυτό δεν νομιμοποιεί τίποτα. Αυτό που διαπιστώνουμε είναι αδυναμία διενέργειας εκλογών, εκλογική νοθεία και εκφοβισμό του εκλογικού σώματος, από το οποίο –όπως φάνηκε την τελευταία φορά– μόνο το 5% περίπου προσέρχεται στις κάλπες, καθώς οι περισσότεροι προτιμούν την ασφάλεια του σπιτιού τους. Αυτή είναι η καθημερινή πολιτική ζωή στην Αϊτή.
<SPEAKER ID="133" LANGUAGE="DE" NAME="Gahler (PPE-DE )." AFFILIATION="">
<P>
    Κύριε Πρόεδρε, όπως μόλις ανέφερε η κ. Junker, η Αϊτή είναι ανεξάρτητη εδώ και 200 χρόνια, και, όταν ανατράπηκε επιτέλους η φοβερή δυναστεία των Papa και Baby Doc Duvalier πριν από δέκα και πλέον έτη, θεωρήσαμε ότι η κατάσταση θα βελτιωνόταν, και πράγματι στην αρχή βελτιώθηκε ως κάποιο βαθμό. Πολλοί εναπόθεσαν τις ελπίδες τους στον κ. Αριστίντ, αλλά όλοι βλέπουμε πώς εξελίχθηκαν τα πράγματα.
<P>
Πρέπει να δημιουργηθούν οι συνθήκες που θα επιτρέψουν την άρση της αναστολής της συμφωνίας του Κοτονού, σύμφωνα με το άρθρο 96 της εν λόγω συμφωνίας, γιατί είναι επιτακτική ανάγκη να παράσχουμε τη στήριξή μας, ιδιαίτερα στους τομείς της εκπαίδευσης και της υγείας. 
<SPEAKER ID="134" LANGUAGE="FR" NAME="Isler Béguin (Verts/ALE )." AFFILIATION="">
<P>
Ας θυμίσουμε πως, ούτε καν, η κραυγή του UNDP (Πρόγραμμα ανάπτυξης των Ηνωμένων Εθνών) δεν μπόρεσε να βρει την αναγκαία απήχηση για να υπάρξουν αποτελέσματα στην παροχή ανθρωπιστικής βοήθειας. Η απελπισία της διεθνούς κοινότητας μεταφράζεται απλώς σε έλλειψη πόρων και ενδιαφέροντος. Ως εκ τούτου, η συμφωνία συνεργασίας της Ευρωπαϊκής Ένωσης θα πρέπει να μπορέσει να προσαρμοστεί στην τρέχουσα κατάσταση, σε συνεννόηση με τους περιφερειακούς και διεθνείς οργανισμούς. Η περίπτωση της Αϊτής δεν θα πρέπει να μας αποθαρρύνει· αντιθέτως, θα πρέπει να την αντιμετωπίσουμε ως πρόκληση και ως ένα εργαστήριο μετάβασης για την Ένωση, στο θέμα της συνεργασίας της με τις ΑΚΕ. Πρέπει να ευνοήσουμε τον διάλογο με την κοινωνά των πολιτών, εμμένοντας συγχρόνως, στις θέσεις μας, και να ζητήσουμε ένα διαμεσολαβητή από του ΟΗΕ για να επιτύχουμε μια βιώσιμη πολιτική συμφωνία, και, τελικά, να ξαναβρεί ο αϊτινός λαός τον δρόμο της δημοκρατίας και της βιώσιμης ανάπτυξης. 
<SPEAKER ID="135" LANGUAGE="FR" NAME="Cauquil (GUE/NGL )." AFFILIATION="(Χειροκροτήματα)">
<P>
Αναμφισβήτητα, σήμερα, ο Αριστίντ, για λόγους δημαγωγίας και μόνο, απαιτεί την επιστροφή αυτού του κολοσσιαίου ποσού, το οποίο η Αϊτή υποχρεώθηκε να καταβάλλει σε δόσεις μέχρι και τον 20ο αιώνα. Η απαίτηση του, όμως, στηρίζεται σε μια θεμιτή ιστορική αξίωση: με την επιστροφή του ποσό που εκλάπη, θα μπορούσε να επιτρέψει σε αυτή τη χώρα να αποκτήσει υποδομές, οδικό δίκτυο, σύστημα προσαγωγής ύδατος και ένα σύστημα υγείας· τα οποία , ουσιαστικά, δεν υφίσταται, και, αυτά θα ήταν μόνο τα βασικά. 
<SPEAKER ID="136" LANGUAGE="DA" NAME="Sandbæk (EDD )." AFFILIATION="">
<P>
    Κύριε Πρόεδρε, είναι εξαιρετικά λυπηρό ότι εμείς, εδώ στο Ευρωπαϊκό Κοινοβούλιο εορτάζουμε τη 200η επέτειο από το τέλος της καταπίεσης και της δουλείας στην Αϊτή με μια δήλωση σχετικά με τη δραματική κατάσταση στη χώρα αυτή.
<P>
Έχουν γίνει πολλά σφάλματα στην Αϊτή. Δεν λειτουργεί ούτε το κοινοβούλιο ούτε τα δικαστήρια ούτε η αστυνομία, και υπάρχουν καθημερινά αναφορές σοβαρών παραβιάσεων των ανθρωπίνων δικαιωμάτων. Το πιο βασικό δικαίωμα –της σίτισης– παραβιάζεται σε απίστευτο βαθμό. Ο μισός πληθυσμός λιμοκτονεί και το 23% των παιδιών της Αϊτής ηλικίας κάτω των πέντε ετών υποφέρουν από χρόνιο υποσιτισμό, παράγοντες που αποτελούν άμεση απειλή για τις προοπτικές της Αϊτής.
<SPEAKER ID="137" LANGUAGE="EN" NAME="Ford (PSE )." AFFILIATION="">
<P>
    Κύριε Πρόεδρε, λαμβάνω το λόγο για να υποστηρίξω όσα είπε η συνάδελφός μου, κ. Junker, η οποία μίλησε εξ ονόματος της Ομάδας.
<P>
Η Αϊτή είναι η πιο φτωχή χώρα της Αμερικής· το 80 % του πληθυσμού της ζει κάτω από το όριο της φτώχειας. Έχει το χαμηλότερο προσδόκιμο ζωής, τον υψηλότερο αναλφαβητισμό και τους χειρότερους υγειονομικούς δείκτες στην περιοχή – η οποία, όπως ειπώθηκε, είναι ήδη πολύ φτωχή. Η πολιτική, κοινωνική και οικονομική κρίση στην Αϊτή έχει επιδεινωθεί τα τελευταία τέσσερα χρόνια. Το ήμισυ του πληθυσμού υποσιτίζεται· μεγάλο ποσοστό έχει δυσκολίες στην πρόσβαση στο καθαρό νερό, οι εξαγωγές παραδοσιακών προϊόντων έχουν καταρρεύσει ενώ, παράλληλα, το λαθρεμπόριο ναρκωτικών και η διαφθορά ακμάζουν.
<SPEAKER ID="138" LANGUAGE="NL" NAME="Belder (EDD )." AFFILIATION="">
<P>
    Κύριε Πρόεδρε, με χαροποιεί το γεγονός ότι μπορώ να εκφράσω στο Σώμα τα συγχαρητήρια της Ολλανδικής Πλατφόρμας για την Αϊτή σχετικά με αυτό το σχέδιο κοινού ψηφίσματος. Ταυτόχρονα, ως χριστιανός και ως συνυπογράφων της αναφοράς εφάρμοσα τη σοφή βιβλική ρήση: άσε άλλα χείλη να σε επαινέσουν. Στις επαφές μου με όσους εργάζονται ad hoc, πάντα ερωτώ ποια πρακτική βοήθεια μπορεί να δώσει η Ευρωπαϊκή Ένωση. Υποστηρίζω ευχαρίστως τις προτάσεις που κατέθεσαν στο Συμβούλιο και την Επιτροπή οι εμπειρογνώμονες για την Αϊτή: καταρχάς, ότι πρέπει να υπάρξει στήριξη τοπικών προγραμμάτων παραγωγής τροφίμων και βελτίωση της υγειονομικής περίθαλψης· δεύτερον, προσεκτική επί τόπου παρατήρηση της κατάστασης των ανθρωπίνων δικαιωμάτων από την ευρωπαϊκή αντιπροσωπεία στο Port-au-Prince, με προσεκτικές αναφορές επί του θέματος που θα αποστέλλονται στο Κοινοβούλιο· και τέλος, ενθάρρυνση του εποικοδομητικού διαλόγου μεταξύ κυβέρνησης, αντιπολίτευσης και κοινωνίας των πολιτών, σύμφωνα με την παράγραφο 3 του σχεδίου ψηφίσματος. Οι επιθέσεις που έγιναν αυτήν την εβδομάδα σε διάφορους ραδιοφωνικούς σταθμούς στην Αϊτή –οι οποίοι αποτελούν την πηγή της ενημέρωσης του λαού της χώρας– υπογραμμίζουν για άλλη μια φορά πόσο επείγει η ευρωπαϊκή δράση στην Αϊτή. 
<SPEAKER ID="139" LANGUAGE="EN" NAME="Vitorino," AFFILIATION="Επιτροπή">
<P>
Ενθαρρύνουμε όλα τα κόμματα της Αϊτής να σεβασθούν το ψήφισμα 822 της Οργάνωσης Αμερικανικών Κρατών (ΟΑΚ) και να εργασθούν στην κατεύθυνση μιας άμεσης πολιτικής συμφωνίας. Αυτό είναι αναγκαίο, ώστε να διενεργηθούν ελεύθερες και αδιάβλητες εκλογές στο προσεχές μέλλον σε κλίμα ασφάλειας και αμοιβαίου σεβασμού.
<P>
Η Επιτροπή υπενθυμίζει ότι κατά τα τελευταία τέσσερα έτη, έχουν ληφθεί προσήκοντα μέτρα κατά της Αϊτής, βάσει του άρθρου 96 της Συμφωνίας του Κοτονού. Τον περασμένο Δεκέμβριο, το Συμβούλιο αποφάσισε να παρατείνει τα μέτρα για ένα επιπλέον έτος. Βάσει αυτών των μέτρων, αναστέλλεται τμήμα της κοινοτικής βοήθειας προς την Αϊτή. Εντούτοις, η Κοινότητα προσφέρει ακόμα σημαντική υποστήριξη με άμεσα οφέλη για τον πληθυσμό της Αϊτής. Συνεχίζονται οι δράσεις για την ενίσχυση της κοινωνίας των πολιτών και του ιδιωτικού τομέα, τη στήριξη του εκδημοκρατισμού και την ενίσχυση του κράτους δικαίου, την καταπολέμηση της φτώχειας και την παροχή ανθρωπιστικής και επείγουσας βοήθειας. Η Ευρωπαϊκή Ένωση προτίθεται να διατηρήσει την παρουσία της στην Αϊτή και να προωθήσει την εξεύρεση λύσης στην πολιτική κρίση.
<P>
Ο σεβασμός των ανθρώπινων δικαιωμάτων, των δημοκρατικών αρχών και του κράτους δικαίου συνιστούν ουσιώδη στοιχεία της Συμφωνίας του Κοτονού. Τα στοιχεία αυτά δεν υφίστανται στην Αϊτή. Η εξομάλυνση των σχέσεων της ΕΕ με την Αϊτή εξαρτάται από την εκπλήρωση των όρων του ψηφίσματος της ΟΑΚ από την κυβέρνηση της Αϊτής. Στις αρχές του Ιανουαρίου 2004 η Επιτροπή και το Συμβούλιο απηύθυναν επιστολή στην κυβέρνηση της Αϊτής, ενημερώνοντάς την για την παράταση των προσηκόντων μέτρων. Με την επιστολή αυτή, η Ένωση ζητά έντονα από την κυβέρνηση να υλοποιήσει τη δέσμευσή της, να τηρήσει τους όρους του ψηφίσματος 822 της ΟΑΚ, με συγκεκριμένες ενέργειες οι οποίες θα οδηγήσουν σε ελεύθερες και αδιάβλητες εθνικές και τοπικές εκλογές. Η Επιτροπή είναι έτοιμη να στηρίξει τις εκλογές στην Αϊτή, εάν διενεργηθούν σύμφωνα με το ψήφισμα.
<P>
Τα τελευταία χρόνια, το πρόγραμμα ECHO ανταποκρίθηκε σε φυσικές καταστροφές –κυρίως πλημμύρες– χρηματοδοτώντας δράσεις άμεσης βοήθειας.. Επιπλέον, η Αϊτή αποτελεί προτεραιότητα για τα προγράμματα του ECHO, τα οποία υποστηρίζουν δραστηριότητες για τη βελτίωση της ετοιμότητας των ευάλωτων πληθυσμών να ανταποκριθούν σε καταστροφές. Η τρέχουσα χρηματοδότηση αυτών των σχεδίων στην Αϊτή υπερβαίνει το ένα εκατομμύριο ευρώ. Η αυξανόμενη ανησυχία της Επιτροπής για την επιδεινούμενη κατάσταση στη χώρα εδράζεται στο γεγονός ότι η Αϊτή συγκαταλέγεται μεταξύ των ξεχασμένων κρίσεων στη στρατηγική του ECHO για το 2004.
<SPEAKER ID="140" LANGUAGE="" NAME="Πρόεδρος. –" AFFILIATION="">
<P>
   Ευχαριστώ πολύ, κύριε Vitorino.
<SPEAKER ID="141" LANGUAGE="" NAME="" AFFILIATION="Πριν από την ψηφοφορία">
<P>
(1)
<SPEAKER ID="142" LANGUAGE="DE" NAME="Echerer (Verts/ALE )," AFFILIATION="εισηγήτρια">
<P>
    Κύριε Πρόεδρε, θα ήθελα να καταθέσω μία ακόμη προφορική τροπολογία. Μην ανησυχείτε, δεν θίγει νέα θέματα. Διαπίστωσα ότι μία από τις τροπολογίες δεν μεταφράστηκε σωστά, και θεωρώ ότι δεν αντικατοπτρίζει με ακρίβεια τη γνώμη της επιτροπής. Το κείμενο του σημείου 8, το οποίο σας έχω διαβιβάσει, αποδίδεται ορθά ως εξής: “φρονεί ότι, στον τομέα της συλλογικής διαχείρισης των δικαιωμάτων, η διεύρυνση της Ευρωπαϊκής Ένωσης συνεπάγεται την ανάγκη να ληφθούν ενδεδειγμένα μέτρα και το ενδεχόμενο να κριθεί απαραίτητη η ανάληψη δράσης”. Νομίζω ότι δεν χρειάζεται να έχουν ενδοιασμούς οι βουλευτές για την υπερψήφιση της εν λόγω τροπολογίας. 
<SPEAKER ID="143" LANGUAGE="" NAME="" AFFILIATION="(Το Σώμα συμφωνεί με την προφορική τροπολογία)">
<SPEAKER ID="144" LANGUAGE="DE" NAME="Martin, Hans-Peter (PSE )." AFFILIATION="">
<SPEAKER ID="145" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="146" LANGUAGE="" NAME="" AFFILIATION="Για τα αποτελέσματα των ψηφοφοριών:"/>
<SPEAKER ID="147" LANGUAGE="" NAME="Πρόεδρος. –" AFFILIATION="(Η Σύνοδος λήγει στις 16. 55)">
<P>
   Το Σώμα ολοκλήρωσε την εξέταση όλων των σημείων της ημερήσιας διάταξης(1).
<SPEAKER ID="148" LANGUAGE="" NAME="" AFFILIATION="Προθεσμία κατάθεση τροπολογιώνς– Συνεργασία μεταξύ των κοινοβουλευτικών επιτροπών– Διαβίβαση των κειμένων που εγκρίθηκαν κατά τη σημερινή συνεδρίαση– Γραπτές δηλώσεις καταχωρούμενες στο Πρωτόκολλο– Χρονοδιάγραμμα των προσεχών συνεδριάσεων– Ανακοίνωση των κοινών θέσεων του Συμβουλίου"/>
<SPEAKER ID="149" LANGUAGE="" NAME="" AFFILIATION="Έκθεση">
<P>
15 τροπολογίες μπορούν να γίνουν δεκτές στο σύνολό τους:
<P>
29, 34, 52, 66, 67, 70, 94, 143, 146, 150, 152, 165, 192, 195 και 196.
<P>
67 τροπολογίες μπορούν να γίνουν δεκτές τουλάχιστον εν μέρει, ή εν τη ουσία τους, ή με τροποποιήσεις:
<P>
5, 8, 9, 12, 24, 26, 31, 32, 39, 40, 46, 47, 48, 51, 53, 54, 55, 58, 62, 63, 65, 68, 71, 73, 80, 81, 86, 87, 88, 89, 90, 93, 95, 96, 97, 101, 102, 103, 106, 110, 114, 116, 136, 137, 138, 139, 141, 142, 144, 151, 154, 159, 160, 161, 162, 164, 181, 184, 185, 189, 190, 193, 194, 198, 199, 200 και 207.
<P>
110 τροπολογίες πρέπει να απορριφθούν:
<P>
2, 4, 6, 7, 10, 11, 13, 14, 15, 16, 17, 18, 19, 20, 21, 22, 23, 25, 27, 28, 30, 33, 35, 36, 37, 38, 41, 42, 43, 44, 45, 49, 50, 56, 57, 59, 60, 61, 64, 69, 72, 75, 77, 78, 79, 82, 83, 84, 85, 92, 98, 100, 104, 107, 108, 109, 112, 113, 115, 118, 119, 121, 122, 123, 124, 126, 127, 128, 131, 132, 133, 134, 135, 140, 145, 147, 148, 149, 153, 155, 156, 157, 158, 163, 166, 167, 168, 178, 179, 180, 182, 183, 186, 187, 188, 191, 197, 201, 202, 203, 205, 206, 208, 209, 210, 211, 212, 213, 214 και 215. 

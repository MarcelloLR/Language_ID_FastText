<CHAPTER ID="020">
Ασφάλεια παιχνιδιών (συζήτηση)
<SPEAKER ID="696" NAME="Πρόεδρος">
" ημερήσια διάταξη προβλέπει την προφορική ερώτηση προς την Επιτροπή για την ασφάλεια των παιχνιδιών από τους Andreas Schwab, Anja Weisgerber, Marianne Thyssen, Anna Maria Corazza Bildt, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), Evelyne Gebhardt, Christel Schaldemose, Anna Hedh, Barbara Weiler, εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, Cristian Silviu Buşoi, Jürgen Creutzmann, Antonyia Parvanova, Nadja Hirsch, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, Heide Rühle, εξ ονόματος της Ομάδας των Πρασίνων / Ευρωπαϊκής Ελεύθερης Συμμαχίας, Malcolm Harbour, εξ ονόματος των Ευρωπαίων Συντηρητικών και Μεταρρυθμιστών - B7-0658/2010).
<SPEAKER ID="697" NAME="Anja Weisgerber" LANGUAGE="DE">
Κύριε Πρόεδρε, σχετικά με την έγκριση της οδηγίας για τα παιχνίδια, θα ήθελα να επισημάνω ότι, όταν εγκρίναμε την οδηγία, είχαμε στο νου έναν στόχο, δηλαδή να καταστήσουμε τα παιδικά παιχνίδια ασφαλέστερα, διότι ιδίως τα παιδιά καθώς μεγαλώνουν και αναπτύσσονται έχουν ιδιαίτερα ευαίσθητη αντίδραση σε επικίνδυνες ουσίες και χημικά. Λαμβάνοντας υπόψη τις έως τότε τελευταίες επιστημονικές γνώσεις, ορίσαμε στην ευρωπαϊκή νομοθεσία τις αυστηρότερες απαιτήσεις για τα παιχνίδια από οπουδήποτε στον κόσμο.
<P>
Όπως κάθε έτος, το ζήτημα αυτό έρχεται στο προσκήνιο πριν από τα Χριστούγεννα, και για εμένα προσωπικά, ως μέλλουσα μητέρα, είναι ένα ζήτημα που με απασχολεί και πιστεύω πως είναι πολύ σημαντική η θέσπιση των αυστηρότερων προτύπων. Για τον λόγο αυτόν, βοήθησα στην έναρξη αυτής της συζήτησης.
<P>
Το έπραξα υπό το πρίσμα νέων γνωμοδοτήσεων εμπειρογνωμόνων σύμφωνα με τις οποίες οι αυστηρότερες οριακές τιμές για τα βαρέα μέταλλα δεν είναι αρκετά αυστηρές, βάσει των τελευταίων επιστημονικών γνώσεων. Στην οδηγία συμπεριλάβαμε ρήτρα ειδικά για περιπτώσεις όπως αυτή, επιτρέποντας τη μεταγενέστερη τροποποίηση και αυστηροποίηση των οριακών τιμών, και τώρα πρέπει να χρησιμοποιήσουμε αυτήν τη ρήτρα. Επίτροπε Tajani, ήταν κάτι το οποίο είχαμε ζητήσει και από τον προκάτοχό σας να πράξει πριν από ένα έτος.
<P>
Χαίρομαι για το γεγονός, όπως καταλαβαίνω, ότι η Επιτροπή πρόκειται να ανακοινώσει σήμερα ότι τουλάχιστον οι οριακές τιμές για συγκεκριμένα βαρέα μέταλλα θα καταστούν αυστηρότερες, αν και με καθυστέρηση από όταν της ζητήσαμε να το πράξει και, βεβαίως, την παροτρύναμε στη σημερινή συζήτηση. Εντούτοις, εν γένει πρέπει να επανεξετάσουμε όλες τις επικίνδυνες ουσίες και, συνεπώς, δεν πρέπει να περιοριστούμε στα βαρέα μέταλλα. Αντίθετα, πρέπει να εξετάσουμε τις τελευταίες πληροφορίες για τις επικίνδυνες ουσίες γνωστές ως πολυκυκλικοί αρωματικοί υδρογονάνθρακες (PAH). Εάν, επίσης, κριθεί αναγκαία η τροποποίηση των οριακών τιμών για την προστασία των παιδιών μας, ζητώ τροποποίηση της νομοθεσίας και ως προς αυτό το ζήτημα. Εν τέλει, πρόκειται για την ασφάλεια των παιδιών μας.
<SPEAKER ID="698" NAME="Evelyne Gebhardt" LANGUAGE="DE">
Κύριε Πρόεδρε, κάθε χρόνο διεξάγουμε αυτήν τη συζήτηση για την ασφάλεια των παιχνιδιών. Κάθε χρόνο παρατηρούμε ότι είναι πολλές πτυχές που χρειάζονται βελτίωση. Μιλούμε, μεταξύ άλλων, για καρκινογόνες, μεταλλαξιογόνες και τοξικές ουσίες (ΚΜΤ), οι οποίες προκαλούν καρκίνο και ενδέχεται να είναι πολύ επικίνδυνες για την υγεία και, σε ορισμένες περιπτώσεις, ακόμα και για τη ζωή των παιδιών.
<P>
Τα νέα δεδομένα καταδεικνύουν πράγματι ότι πρέπει να διασφαλίσουμε την προσαρμογή των οριακών τιμών και καλούμε την Επιτροπή επιτέλους να το πράξει. Κύριε Επίτροπε, πραγματικά πιστεύω ότι αυτό θα συμβεί.
<P>
Ωστόσο, αυτό δεν είναι το μοναδικό πρόβλημα. Υπάρχει και ένα άλλο πρόβλημα υπό τη μορφή της εποπτείας των αγορών και τα κράτη μέλη ενέχουν επίσης ευθύνη, εν προκειμένω. Έχουν ευθύνη να διασφαλίσουν ότι μόνο παιχνίδια τα οποία πράγματι πληρούν τα πρότυπα ασφαλείας, που έχουμε εγκρίνει, φτάνουν στην αγορά. Αυτό δεν συμβαίνει πάντα και είναι λυπηρό. Πρέπει, λοιπόν, να διασφαλίσουμε τη βελτίωση αυτών των προτύπων ασφαλείας.
<P>
Το τρίτο και τελευταίο σημείο στο οποίο θα ήθελα να αναφερθώ αφορά τη σήμανση των παιχνιδιών. Πολλοί λανθασμένα πιστεύουν πως το σήμα CE αποτελεί δείκτη ασφάλειας. Όπως η ίδια η Επιτροπή δηλώνει, δεν είναι. Έχει έρθει, επομένως, ο καιρός, κύριε Επίτροπε, η Επιτροπή να εξετάσει το πώς θα μπορούσαμε να εκδώσουμε ένα ευρωπαϊκό σήμα ασφάλειας το οποίο είναι πραγματικά αξιόπιστο και ελέγχεται από τρίτα μέρη, ανεξάρτητες αρχές ή φορείς, ώστε ένα επικίνδυνο παιχνίδια απλά να μην μπορεί να διοχετευτεί στην αγορά ή στα καταστήματα όπου μπορεί να αποτελέσει κίνδυνο για την υγεία των παιδιών μας. Θεωρώ πως το χρέος μας, εν προκειμένω, είναι τεράστιο και πρέπει να πράξουμε ακόμη πολλά και, μάλιστα, επειγόντως.
<SPEAKER ID="699" NAME="Cristian Silviu Buşoi">
συντάκτης. - (ΕΝ) Κύριε Πρόεδρε, η ασφάλεια των παιχνιδιών είναι ένα θέμα υψίστης σημασίας, όχι μόνο επειδή βρισκόμαστε στην περίοδο του χρόνου κατά την οποία η πώληση παιχνιδιών αυξάνεται σημαντικά. Είναι καθήκον μας ως αντιπρόσωποι των πολιτών της ΕΕ να εγγυηθούμε ότι μεριμνούμε προς το καλύτερο συμφέρον των καταναλωτών και της προστασίας των παιδιών.
<P>
" αναθεωρημένη οδηγία 2009/48/EΚ σκοπό έχει να διαβεβαιώσει τους καταναλωτές ότι τα παιχνίδια που πωλούνται στην ΕΕ πληρούν τις υψηλότερες απαιτήσεις ασφάλειας παγκοσμίως, ιδίως όσες αφορούν τη χρήση χημικών ουσιών. Έχουν εφαρμοστεί μέτρα ελέγχου της αγοράς. Πλέον τα έγγραφα τα οποία πρέπει να διαθέτουν οι κατασκευαστές και εισαγωγείς παιχνιδιών σε περίπτωση ελέγχου περιλαμβάνουν λεπτομερή περιγραφή του σχεδιασμού και της κατασκευής του παιχνιδιού, ειδικές πληροφορίες σχετικά με τα συστατικά και τα υλικά που χρησιμοποιούνται στο παιχνίδι, καθώς και ανάλυση των κινδύνων που ενδέχεται να προκληθούν από το παιχνίδι.
<P>
Ωστόσο, εγείρονται ανησυχίες από την επιστημονική γνωμοδότηση της επιστημονικής επιτροπής για την υγεία και τους περιβαλλοντικούς κινδύνους σχετικά με την αξιολόγηση των ορίων μετανάστευσης για τις χημικές ουσίες στα παιχνίδια, σύμφωνα με την οποία η μέθοδος που χρησιμοποιείται για τη μέτρηση της μετανάστευσης χημικών ουσιών είναι απολύτως αξιόπιστη. Ως εκ τούτου, απαιτούμε την αποσαφήνιση της μεθόδου υπολογισμού που έχει επιλεγεί για τη ρύθμιση των ΚΜΤ -των χημικών ουσιών στα παιχνίδια. Υφίσταται, επίσης, λόγος ανησυχίας για τα παιχνίδια που προορίζονται για παιδιά κάτω των τριών ετών. Καθώς πρόκειται για την πιο ευάλωτη ηλικιακή ομάδα, τα παιχνίδια που προορίζονται για αυτά τα παιδιά πρέπει να ελέγχονται ανεξάρτητα.
<P>
Οι τελευταίες εκθέσεις του RAPEX υπογραμμίζουν, επίσης, προβλήματα σχετικά με τον έλεγχο της αγοράς παιχνιδιών. Υπάρχουν ακόμα πολλά παιχνίδια που εισέρχονται στην αγορά της ΕΕ τα οποία αποτελούν υψηλό κίνδυνο για τους πλέον ευάλωτους καταναλωτές.
<P>
Υπάρχουν εμφανή σημάδια για την ανάγκη ενίσχυσης της οδηγίας για την ασφάλεια των παιχνιδιών προκειμένου να διασφαλισθεί το ύψιστο επίπεδο προστασίας για τα παιδιά μας. Θεωρούμε ότι αυτά τα ζητήματα πρέπει να αντιμετωπιστούν το συντομότερο δυνατό, διασφαλίζοντας την απουσία κενών μετά την εφαρμογή της αναθεωρημένης οδηγίας. Πρέπει να παραμείνουμε επικεντρωμένοι στην ασφάλεια των παιχνιδιών, τον έλεγχο της αγοράς και την αποτροπή της χρήσης επικίνδυνων ουσιών σε προϊόντα ειδικά σχεδιασμένα για παιδιά.
<SPEAKER ID="700" NAME="Malcolm Harbour">
συντάκτης. - (ΕΝ) Κύριε Πρόεδρε, πιστεύω πως η σπουδαιότητα του ζητήματος που εξετάζουμε απόψε είναι ουσιαστικά το γεγονός ότι η επιτροπή εξακολουθεί να βρίσκεται σε εξαιρετική επαγρύπνηση σχετικά με την ασφάλεια των παιχνιδιών, όπως επίσης με ένα σύνολο καταναλωτικών αγαθών. Καταβάλλουμε, λοιπόν, τεράστια προσπάθεια για την έγκριση της αναθεωρημένης οδηγίας για τα παιχνίδια του 2009.
<P>
Όμως, τα πράγματα δεν σταματούν εδώ και για αυτόν τον λόγο είναι μια καλή ευκαιρία να σας δώσουμε, στην Επιτροπή, τη δυνατότητα να μας διαβεβαιώσετε ότι παρακολουθείτε στενά τις εξελίξεις σχετικά με τα αποτελέσματα δοκιμών, διασφαλίζοντας ότι οι διατάξεις της υφιστάμενης νομοθεσίας και η μελλοντική νομοθεσία θα συνεχίσουν να ενημερώνονται προκειμένου να αντικατοπτρίζουν τις αυξανόμενες επιστημονικές αποδείξεις για τις δυνητικά επικίνδυνες χημικές ουσίες. Το γεγονός αυτό, βεβαίως, περιλαμβάνει την ανάγκη συνεπών μεθόδων δοκιμής. Σε πολλές περιπτώσεις το πρόβλημα συνίσταται εν μέρει στο ότι οι κατασκευαστές παιχνιδιών αντιμετωπίζουν δυσκολίες στην εξεύρεση συνεπών προτύπων δοκιμής και γνωρίζω ότι είναι ένα ζήτημα το οποίο θα αντιμετωπίσετε.
<P>
Εντούτοις, θα ήθελα να εξετάσω το γενικότερο ζήτημα, διότι πιστεύω πως, όπως δήλωσαν πολλοί συνάδελφοι, δεν πρόκειται απλά για τη ρύθμιση. Πρόκειται για ολόκληρη την αλυσίδα προμήθειας παιχνιδιών, πολλά από τα οποία προέρχονται από χώρες εκτός Ευρωπαϊκής Ένωσης.
<P>
Πρόσφατα είχα κληθεί από τον συνάδελφό σας, τον Επίτροπο Dalli, προκειμένου να εκπροσωπήσω την Επιτροπή Εσωτερικής Αγοράς και Προστασίας των Καταναλωτών σε μια σημαντική τριμερή διάσκεψη Αμερικανών και Ευρωπαίων στην Κίνα μιλώντας για την ασφάλεια των παιχνιδιών. Ένα από τα σημαντικά πράγματα τα οποία πράξαμε στο πλαίσιο της διάσκεψης και έπραξε η Ευρωπαϊκή Επιτροπή -και τη συγχαίρω- ήταν να μιλήσει με κινέζους κατασκευαστές για τον σχεδιασμό της ασφάλειας των προϊόντων από την αρχή: δηλαδή για τη γνώση αυτών των οδηγιών. Αυτό δεν αφορά τη σήμανση, δεν αφορά τη δοκιμή τρίτων μερών. Αφορά τις βασικές αρχές μεταφοράς πληροφοριών και γνώσεων ώστε να ενσωματωθεί η ασφάλεια στον σχεδιασμό των προϊόντων από την αρχή. Και στη συνέχεια αυτά τα ασφαλή προϊόντα διατηρούνται στην παραγωγή βάσει κατάλληλων συστημάτων ποιότητας, όχι μόνο για το ίδιο το παιχνίδι αλλά και για όλους τους προμηθευτές του.
<P>
Έτσι διασφαλίζεται η ασφάλεια. Όχι μέσω της σήμανσης. Αλλά μέσω του κατάλληλου ρυθμιστικού πλαισίου, δηλαδή όταν όλοι στο πλαίσιο της αλυσίδας προμήθειας κατανοήσουν τις ευθύνες τους.
<SPEAKER ID="701" NAME="Heide Rühle" LANGUAGE="DE">
Κύριε Πρόεδρε, θα ήθελα να απευθύνω ένα σχόλιο στον κ. Harbour. Αυτό ακούγεται θαυμάσιο, κ. Harbour, όμως πιστεύω πως και εμείς πρέπει να επιτελέσουμε έργο από την πλευρά μας. Δεν μπορεί να είναι σύμπτωση το γεγονός ότι συζητούμε το ζήτημα της ασφάλειας των παιχνιδιών στο Κοινοβούλιο κάθε χρόνο την περίοδο πριν από τα Χριστούγεννα, όπως και φέτος. Όπως και πέρυσι, το θέμα συζήτησης ήταν οι καρκινογόνες ουσίες στα παιχνίδια γνωστές ως μαλακτικές ουσίες. Ο Επίτροπος Verheugen μας είχε υποσχεθεί συγκεκριμένα πέρυσι ότι θα εκπονούνταν νέες μελέτες και ότι θα αναλάμβανε δράση, όπου κρίνεται κατάλληλο. Οι μελέτες αυτές έχουν κατατεθεί από τα μέσα του τρέχοντος έτους. Σύμφωνα με τη μελέτη της SCHER, της επιστημονικής επιτροπής για την υγεία και τους περιβαλλοντικούς κινδύνους, οι οριακές τιμές PAH -καρκινογόνων ουσιών- είναι πολύ υψηλές. Επίσης, οι μέθοδοι δοκιμής δεν είναι αρκετά αξιόπιστες. Πρέπει να το εξετάσουμε αυτό. Οι ερωτήσεις μου προς τον Επίτροπο είναι πώς θα αντιμετωπίσει τη σχετική κληρονομιά και τι δράση θα αναλάβει ως αποτέλεσμα αυτής της κριτικής και σε αυτόν τον τομέα;
<P>
Επίσης, και οι οριακές τιμές για τα βαρέα μέταλλα, ιδίως τον μόλυβδο, δεν "είναι πλέον κατάλληλες", παραθέτοντας τη διατύπωση άλλης μελέτης της SCHER. Τι σημαίνει αυτό για εμάς; Εάν προβούμε σε τροποποιήσεις για τα βαρέα μέταλλα, θα ορίσουμε διαφορετικές οριακές τιμές στη διαδικασία επιτροπολογίας; Καλώ την Επιτροπή να αναλάβει δράση και σε αυτόν τον τομέα.
<P>
Επιπλέον, εξακολουθούμε να αναμένουμε τις οριακές τιμές θορύβου που μας έχουν υποσχεθεί για τα παιχνίδια ο οποίος είναι επιζήμιος για την υγεία. Μας υποσχέθηκαν αυτές τις τιμές όταν εγκρίναμε την πρώτη ανάγνωση. Τώρα πρέπει να μας τις παρουσιάσουν. Ελπίζω ότι θα έχουμε σύντομα αυτές τις τιμές.
<P>
Τελευταίο, αλλά εξίσου σημαντικό, θα ήθελα εκ νέου να επανέλθω στο ζήτημα της εποπτείας των αγορών, καθώς οι βέλτιστες οδηγίες ισοδυναμούν με την εποπτεία των αγορών, η οποία εν τέλει διασφαλίζει τον έλεγχο της συμμόρφωσης προς τις οδηγίες και, βεβαίως, το ζήτημα των δασμών. Ο κ. Tajani γνωρίζει, φυσικά, ότι ευχαρίστως θα συνεργαζόμασταν μαζί του σε αυτόν τον τομέα. Με την κ. Schaldemose ως σκιώδη εισηγήτρια μεριμνούμε για περαιτέρω εξελίξεις σε αυτόν τον τομέα. Θα συνεργαστούμε στενά ως προς αυτό. Αυτό πρόκειται να είναι το επόμενο σημαντικό βήμα, μαζί με το ζήτημα των οριακών τιμών για τα βαρέα μέταλλα και τις καρκινογόνες ουσίες.
<SPEAKER ID="702" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, η συζήτηση στην Ολομέλεια για την ασφάλεια των παιχνιδιών στην Ευρωπαϊκή Ένωση δεν θα μπορούσε να είχε πραγματοποιηθεί σε καλύτερη στιγμή από ό,τι φέτος, ιδίως υπό το πρίσμα των πρόσφατων γεγονότων σε χώρες όπως το Βέλγιο, οι οποίες απέσυραν από την αγορά διάφορα είδη επιδαπέδιων παζλ, επειδή η συγκέντρωση φορμαμιδίου, μιας χημικής ουσίας που χαρακτηρίζεται καρκινογόνoς, μεταλλαξιογόνος και τοξική για την αναπαραγωγή, ήταν πολύ υψηλή ώστε να χαρακτηριστεί επικίνδυνη για την υγεία των παιδιών, και άλλες χώρες όπως η Γαλλία, οι οποίες αντίστοιχα εντείνουν την εποπτεία των αγορών των ίδιων προϊόντων.
<P>
Επί του παρόντος, αναμένουμε κοινοποίηση των μέτρων που έχουν ληφθεί από τις εθνικές αρχές και κατόπιν θα μεριμνήσουμε ώστε να δεδομένα που θα παρασχεθούν να αναλυθούν άμεσα από τις επιστημονικές επιτροπές μας. Εάν από τα αποτελέσματα αυτών των δοκιμών, βάσει επιστημονικών δεδομένων, επαληθευτεί ότι αυτές οι υψηλές συγκεντρώσεις φορμαμίδιου αποτελούν πράγματι κίνδυνο για την υγεία των παιδιών, τότε σύμφωνα με τη διαδικασία της επιτροπής θα λάβουμε όλα τα απαραίτητα μέτρα για την αντίστοιχη τροποποίηση των διατάξεων της οδηγίας. " οδηγία -και σε αυτό το σημείο θα ήθελα να διαβεβαιώσω τον κ. Harbour- προβλέπει πράγματι αυτόν τον μηχανισμό, γεγονός που σημαίνει ότι μπορεί να ενημερώνεται διαρκώς προκειμένου να αντικατοπτρίζει τα τελευταία διαθέσιμα επιστημονικά δεδομένα.
<P>
Όπως δήλωσε η κ. Weisgerber, η Επιτροπή, για παράδειγμα, έχει ήδη προβεί σε αυτές τις τροποποιήσεις για συγκεκριμένες χημικές ουσίες, όπως ο μόλυβδος και το κάδμιο, προκειμένου οι τιμές του να συμμορφώνονται προς τα τελευταία επιστημονικά δεδομένα. Οι εν λόγω τροποποιήσεις θα ελέγχονται σύμφωνα με την κανονιστική διαδικασία, συνεπώς, το Κοινοβούλιο θα συμμετάσχει πλήρως σε αυτό το έργο. Εντούτοις, πέραν των μηχανισμών που προβλέπονται από την κανονιστική διαδικασία -και απευθύνομαι, εν προκειμένω, στην κ. Rühle- αναλαμβάνω προσωπικά να σας ενημερώνω σχετικά με την πρόοδο που σημειώνεται ως προς έργο που επιτελείται για αυτές τις δύο ουσίες.
<P>
Όσον αφορά τα άλλα ειδικά ζητήματα που τέθηκαν ως προς την ερώτηση που υποβλήθηκε, θα ήθελα να ξεκινήσω με την επιστημονική επιτροπή για την υγεία και τους περιβαλλοντικούς κινδύνους, η οποία αναφέρεται σε μελέτη που εκπονήθηκε από το Κοινό Κέντρο Ερευνών για την ανάλυση της μεθοδολογίας που χρησιμοποιείται σε εργαστήρια προκειμένου να εντοπιστούν ίχνη βαρέων μετάλλων όπως ο μόλυβδος στα παιχνίδια. Οι αναλύσεις αυτές πραγματοποιήθηκαν σύμφωνα με το πρότυπο EN 71-3.
<P>
Σύμφωνα με τη μελέτη, 40 εργαστήρια συμμετείχαν στην ανάλυση, 15 εκ των οποίων αποτελούσαν φορείς οι οποίοι έχουν κοινοποιηθεί από τα κράτη μέλη ως φορείς που πληρούν τις προϋποθέσεις για την αξιολόγηση της συμμόρφωσης των παιχνιδιών στο πλαίσιο της οδηγίας. Μόνο τρία εκ των 40 εργαστηρίων παρερμήνευσαν τα αποτελέσματα των αναλύσεων. " Επιτροπή έχει αποστείλει τα αποτελέσματα αυτών των μελετών στα κράτη μέλη τα οποία κοινοποίησαν τα ονόματα των εργαστηρίων και στα ίδια τα εργαστήρια, καλώντας τα να λάβουν τα κατάλληλα μέτρα.
<P>
" εν λόγω μελέτη έχει, επίσης, αποσταλεί στην Ευρωπαϊκή Επιτροπή Τυποποίησης, προκειμένου να ενσωματωθεί στην αναθεώρηση του προτύπου EN 71-3, η οποία είναι εξελίξει. Στόχος της αναθεώρησης είναι η καθιέρωση ενός νέου προτύπου έως την καθορισμένη προθεσμία, δηλαδή το 2013, για την εφαρμογή των νέων διατάξεων για τις χημικές ουσίες.
<P>
Όσον αφορά τη νέα οδηγία για τα παιχνίδια, η οποία εγκρίθηκε τον Μάιο 2009, βασίζεται στο νέο νομοθετικό πλαίσιο για την προώθηση των προϊόντων και προβλέπει μεγαλύτερο έλεγχο της αγοράς. Τα κράτη μέλη δεσμεύονται να παράσχουν τα αναγκαία μέσα προκειμένου να διασφαλιστεί ότι οι ευρωπαίοι καταναλωτές έχουν πρόσβαση μόνο σε ασφαλή προϊόντα. Έχουν υποχρέωση τόσο να ενισχύσουν τους συνοριακούς ελέγχους όσο και να διασφαλίσουν ότι οι επιθεωρήσεις τους παρακολουθούν αποτελεσματικά τα προϊόντα τα οποία έχουν ήδη τεθεί στην ευρωπαϊκή αγορά. Τέλος, εάν τα κράτη μέλη ανακαλύπτουν παρατυπίες στα παιχνίδια, πρέπει άμεσα να κοινοποιούν στις άλλες χώρες αυτήν την πληροφορία μέσω του RAPEX, του συστήματος ταχείας ειδοποίησης της ΕΕ για επικίνδυνα καταναλωτικά προϊόντα.
<P>
Κύριε Harbour, η Επιτροπή συνεργάζεται πολύ στενά, ιδίως, με τις κινεζικές αρχές όσον αφορά την ασφάλεια των παιχνιδιών. Ευρωπαίοι και κινέζοι εμπειρογνώμονες επί του θέματος συναντώνται τακτικά προκειμένου να ανταλλάξουν πληροφορίες σχετικά με την ισχύουσα νομοθεσία και τα πρότυπα, καθώς και τις διοικητικές πρακτικές. Οι επιθεωρητές των κινεζικών αρχών λαμβάνουν επιμόρφωση με σκοπό τη βελτίωση του ελέγχου ποιότητας των προϊόντων.
<P>
Όσον αφορά τα όρια των χημικών ουσιών, κύριε Buşoi, αληθεύει ότι μια μέθοδος που βασίζεται στη μετανάστευση είναι προτιμότερη από επιστημονική άποψη, διότι βασίζεται στον πραγματικό κίνδυνο στον οποίο εκτίθενται τα παιδιά. Ωστόσο, ο καθορισμός ορίων μετανάστευσης σημαίνει την αξιολόγηση του κινδύνου και της έκθεσης στον κίνδυνο, καθώς και την έγκριση αποδεκτών καθημερινών προσλήψεων προκειμένου να υπολογιστούν αυτά τα όρια. Δεδομένης της πληθώρας χημικών ουσιών -περισσότερων από 1.000- και της έλλειψης σχετικής επαρκούς πληροφόρησης, δεν μπορούμε να εφαρμόσουμε αυτήν τη μέθοδο με την επιστημονική γνώση την οποία διαθέτουμε.
<P>
Κατόπιν τούτου, η οδηγία ήδη θεσπίζει όρια μετανάστευσης για ορισμένες χημικές ουσίες για τις οποίες υφίστανται επιστημονικά δεδομένα και επιτρέπει, και πάλι μέσω της διαδικασίας της επιτροπής, τη μελλοντική εισαγωγή ορίων μετανάστευσης εάν διατεθούν περαιτέρω επιστημονικά δεδομένα για άλλες νέες ουσίες.
<P>
Κυρία Rühle, όσον φορά ενώσεις και τους πολυκυκλικούς αρωματικούς υδρογονάνθρακες, οι ουσίες αυτές απαντώνται σε διάφορα καταναλωτικά αγαθά και όχι μόνο στα παιχνίδια. Ως εκ τούτου, η πιθανότητα λήψης συγκεκριμένων μέτρων έχει πλέον δοκιμαστεί στο πλαίσιο του κανονισμού REACH, ο οποίος έχει ευρύτερο πεδίο εφαρμογής και φαίνεται ότι αποτελεί την πιο συνεπή και αποτελεσματική μέθοδο.
<P>
Τα παιχνίδια που προορίζονται για χρήση από τα παιδιά κάτω των τριών ετών υπόκεινται σε αυστηρότερους κανόνες. Τα παιδιά ηλικίας κάτω των τριών ετών είναι πιο ευάλωτα και απαιτούν μεγαλύτερη προστασία. Εάν προκύψουν αμφιβολίες σχετικά με την ηλικιακή ομάδα για την οποία προορίζεται ένα παιχνίδι, ο κατασκευαστής πρέπει να εφαρμόσει τα πλέον αυστηρά πρότυπα. Εντούτοις, δεν φαίνεται να υφίσταται λόγος προκειμένου να τεθούν όλα τα παιχνίδια υπό τους ίδιους περιορισμούς που ισχύουν για τα παιχνίδια που προορίζονται για τα βρέφη. " έκθεση στον κίνδυνο και ο τρόπος χρήσης αυτών των παιχνιδιών δεν συμπίπτουν. Επιπλέον, συγκεκριμένες κατηγορίες παιχνιδιών που προορίζονται για παιδιά μεγαλύτερης ηλικίας, και για τα οποία δεν έχουν καταγραφεί κίνδυνοι ή ατυχήματα, θα κατέληγαν να απαγορευτούν. Αυτή η μέθοδος θα ήταν δυσανάλογη και αντίθετη στον στόχο της καλύτερης ρύθμισης.
<P>
" νέα οδηγία, επίσης, απαγορεύει τη χρήση χημικών ουσιών που χαρακτηρίζονται ως καρκινογόνες, μεταλλαξιογόνες ή τοξικές για αναπαραγωγή, αλλά αυτό το ίδιο το Κοινοβούλιο αποφάσισε ότι η πλήρης απαγόρευση χωρίς καμία δυνατότητα παρέκκλισης δεν θα ήταν ούτε αιτιολογημένη ούτε ρεαλιστική. Ωστόσο, εάν μια ουσία δεν ενέχει κινδύνους για την υγεία, επειδή είναι, για παράδειγμα, μη προσβάσιμη, τότε ενδέχεται να μην απαγορεύεται.
<P>
Οι αξιολογήσεις πρέπει να πραγματοποιούνται κατά περίπτωση χρησιμοποιώντας τα διαθέσιμα επιστημονικά δεδομένα για κάθε ουσία. Αυστηρότερα όρια ενδέχεται να εγκριθούν βάσει της διαδικασίας της επιτροπής για τη διασφάλιση επαρκούς επιπέδου ασφάλειας. " Επιτροπή θα υποβάλει σχετική πρόταση όταν κρίνεται αναγκαίο βάσει πραγματικού κινδύνου και συγκεκριμένων δεδομένων.
<P>
Όπως γνωρίζετε, η νέα οδηγία θα ισχύσει για τους οικονομικούς παράγοντες από τον Ιούλιο του 2011. Οι υποχρεώσεις που αφορούν χημικές ουσίες θα ισχύσουν από τον Ιούλιο του 2013. Προτεραιότητα της Επιτροπής αποτελεί η διασφάλιση ότι όλοι οι ενδιαφερόμενοι -κράτη μέλη και οικονομικοί παράγοντες- εφαρμόζουν τους νέους κανόνες και επίσης η ενσωμάτωση των απαραίτητων προσαρμογών στην επιστημονική πρόοδο.
<P>
Συγκεκριμένα, τα κράτη μέλη έχουν ήδη συνεδριάσει δύο φορές προκειμένου να συζητήσουν τις αλλαγές σε συγκεκριμένες υποχρεώσεις που αφορούν χημικές ουσίες, τον Οκτώβριο του 2009 και τον Σεπτέμβριο του τρέχοντος έτους. Έχει προγραμματιστεί περαιτέρω συνάντηση για τον Απρίλιο του 2011 ώστε να ολοκληρωθεί το έργο.
<P>
Έχει, επίσης, συγκροτηθεί ομάδα εμπειρογνωμόνων για τις χημικές ουσίες ώστε να παρέχει καθοδήγηση στην Επιτροπή. " ομάδα πραγματοποίησε ήδη συνεδρίαση τον Νοέμβριο, η οποία παρήγαγε θετικά αποτελέσματα όσον αφορά τα ζητήματα που πρέπει να αντιμετωπιστούν και τις επιλογές που πρέπει να προταθούν. Έχει προγραμματιστεί περαιτέρω συνεδρίαση για τον Ιανουάριο του 2011.
<P>
Κύριε Harbour, όσον αφορά τον έλεγχο των αγορών, θα έχω τη δυνατότητα να απαντήσω στις ερωτήσεις σας σε μεταγενέστερο στάδιο.
<SPEAKER ID="703" NAME="Lara Comi" LANGUAGE="IT">
Κύριε Πρόεδρε, κυρίες και κύριοι, η οδηγία για την ασφάλεια των παιχνιδιών αποτέλεσε ένα σημαντικό βήμα προόδου για την προστασία των παιδιών ηλικίας έως 14 ετών. Θεσπίζει τις βασικές απαιτήσεις τις οποίες πρέπει να πληρούν τα παιχνίδια κατά την κατασκευή τους και πριν από τη διάθεσή τους στην αγορά.
<P>
Οι ευρωπαϊκοί φορείς εναρμόνισης θέσπισαν εναρμονισμένα ευρωπαϊκά πρότυπα σύμφωνα με τις βασικές απαιτήσεις: η συμμόρφωση των παιχνιδιών αξιολογείται και διασφαλίζεται μέσω του σήματος CE, το οποίο διασφαλίζει υψηλό επίπεδο προστασίας όσον αφορά τα διεθνή πρότυπα. Βεβαίως, ελπίζω ότι εν καιρώ το σήμα CE θα μπορέσει να αντικατασταθεί από μικροτσίπ. Επιπλέον, προσωπικά πιστεύω ότι η Ευρωπαϊκή Ένωση προσπαθεί διαρκώς να επικαιροποιεί τις δοκιμές ασφαλείας που διενεργεί, προσαρμόζοντάς τις ολοένα και περισσότερο στις νέες τεχνολογίες.
<P>
Πρέπει να αναφέρω ότι με προβληματίζει η ανάγκη διεξαγωγής συζήτησης, αμέσως πριν από τα Χριστούγεννα, για μια μελέτη στην οποία αναφέρεται ότι η δοκιμή των ορίων μετανάστευσης για χημικές ουσίες στα παιχνίδια δεν τηρεί τα πρότυπα. Ας μην σημάνουμε άδικα συναγερμό, συγκαλύπτοντάς τον πίσω από τη νόμιμη ανάγκη διαρκούς ενημέρωσης των συστημάτων ελέγχου μας, διότι αυτό θα μπορούσε, επίσης, να ζημιώσει την πληθώρα των ευρωπαϊκών επιχειρήσεων που δραστηριοποιούνται στον τομέα των παιχνιδιών και τηρούν όλους τους ισχύοντες κανόνες σε μια κρίσιμη στιγμή για την παραγωγή τους.
<P>
Επιπλέον, αξίζει να επισημανθεί ότι οι βελτιώσεις της νομοθεσίας πρέπει πάντοτε να αντιστοιχούν σε βελτιώσεις στην εφαρμογή της. Καθώς το έργο μας στο Ευρωπαϊκό Κοινοβούλιο θα συνεχίσει στο πλαίσιο της βελτίωσης της ποιότητας των παιχνιδιών, η ελπίδα μου για το νέο έτος είναι οι μη ευρωπαϊκές χώρες να χρησιμοποιήσουν τα πρότυπά μας ως παράδειγμα ώστε να βελτιώσουν την ποιότητα των προϊόντων τους σε διεθνές επίπεδο.
<SPEAKER ID="704" NAME="Maria Irigoyen Pérez" LANGUAGE="ES">
Κύριε Πρόεδρε, κύριε Επίτροπε, η οδηγία που εγκρίθηκε το 2009 ήταν επιτυχημένη, διότι επικαιροποιεί το νομοθετικό πλαίσιο που διέπει την ασφάλεια των παιχνιδιών. Πρόκειται για ένα σημαντικό βήμα προς τη σωστή κατεύθυνση, επειδή μας δείχνει την πορεία που πρέπει να ακολουθήσουμε, αλλά δεν αρκεί.
<P>
Πρέπει διαρκώς να είμαστε σε επαγρύπνηση και εγρήγορση προκειμένου να διασφαλίσουμε ότι τα παιχνίδια που πωλούνται δεν θέτουν σε κίνδυνο την υγεία και την ασφάλεια των παιδιών. Όλα τα παιχνίδια που κυκλοφορούν στην αγορά πρέπει να τηρούν την ισχύουσα νομοθεσία.
<P>
Πρέπει να αναθεωρήσουμε και να βελτιώσουμε τους μηχανισμούς παρακολούθησης για τον εντοπισμό επικίνδυνων παιχνιδιών, λόγω των ουσιών που θεωρούνται καρκινογόνες, μεταλλαξιογόνες ή τοξικές για αναπαραγωγή (ουσίες ΚΜΤ), αρωμάτων ή άλλων επικίνδυνων ουσιών, όπως ενώσεων ετεροπολυανιόντων (HPA).
<P>
" νομοθεσία που θα προκύψει πρέπει να είναι σαφέστερη όσον αφορά τις προειδοποιήσεις για την ελάχιστη ηλικία και τους κινδύνους που απορρέουν από ακατάλληλη χρήση. Πρέπει να διασφαλίσουμε ότι η συνιστώμενη ηλικία για τα παιχνίδια βασίζεται σε μελέτες για την παιδική συμπεριφορά.
<P>
Πρέπει να είμαστε σε θέση να προσαρμόσουμε τη νομοθεσία μας στις επιστημονικές εξελίξεις, βάσει διεξοδικών μελετών και να είμαστε πιο αυστηροί όσον αφορά την παρακολούθηση των αγορών και των εισαγωγών παιχνιδιών.
<P>
Πρέπει να συνεργαστούμε, να αυξήσουμε τη συνεργασία μεταξύ των κρατών μελών και να βασιστούμε στη συνεργασία των τελωνειακών αρχών για την παρακολούθηση της πορείας των εισαγόμενων παιχνιδιών.
<P>
Οι Ευρωπαίοι προετοιμάζονται για τις χριστουγεννιάτικες αγορές τους και εμείς πρέπει να εγγυηθούμε ότι τα προϊόντα που αγοράζουν συμμορφώνονται προς όλες τις απαιτήσεις ασφαλείας.
<SPEAKER ID="705" NAME="Zuzana Roithová" AFFILIATION="PPE">
(CS) Κύριε Πρόεδρε, η σύσταση της επιστημονικής επιτροπής της Επιτροπής σχετικά με τα όρια απελευθέρωσης των έξι χημικών ουσιών δεν είναι σαφής και έχει οδηγήσει στο να τεθεί αυτό το ζήτημα. Συμφωνώ με τους έξι εμπειρογνώμονες που διενήργησαν την αξιολόγηση σύμφωνα με τους οποίους δεν μπορούσε να αποδειχθεί σαφώς η πρόκληση ζημιάς στα παιδιά από αυτές τις ουσίες, επειδή στην έκθεση προσομοίωσης χρησιμοποιούν νερό και όχι παιδικό σάλιο που περιέχει λακτόζη. Ωστόσο, δεν μπορούμε να αφήσουμε τους γονείς μικρών παιδιών με την αμφιβολία σχετικά με τους πιθανούς κινδύνους για την υγεία από παιχνίδια που προέρχονται από συνθετικά υλικά και, ως εκ τούτου, θα ήθελα να ρωτήσω εάν η Επιτροπή σκοπεύει να συνεχίσει την έρευνά της ξεκινώντας πειράματα σε ποντικούς, για παράδειγμα, όπως συνέβη κατά την έρευνα των επιπτώσεων της δισφαινόλης, η οποία εκλύεται από τα βρεφικά μπιμπερό που κατασκευάζονται από συνθετικά υλικά και τα οποία θα απαγορευτούν πλέον σε όλη την ΕΕ από τον Μάρτιο.
<P>
Θα ήθελα να σας υποβάλω ακόμη δύο συγκεκριμένα ερωτήματα. Συμφωνεί η Επιτροπή με την πρόταση της επιστημονικής επιτροπής, σύμφωνα με την οποία η υποτιθέμενη έκθεση του παιδιού ανέρχεται στο 50% της έκθεσης του ενήλικα; Επιπλέον, δεδομένου ότι η Επιστημονική Επιτροπή συνιστά τη μείωση του ορίου για το κάδμιο από 0,5 μικρογραμμάρια ανά κιλό βάρους του παιδιού ημερησίως σε 0,36 μικρογραμμάρια, θα ήθελα να ρωτήσω πώς θα μετατρέψει η Επιτροπή αυτό το συμπέρασμα, καθώς και τα υπόλοιπα πορίσματα της επιτροπής, σε συγκεκριμένα μέτρα σχετικά με τα όρια για τα παιχνίδια και άλλα καταναλωτικά αγαθά. Κύριε Επίτροπε, πραγματικά θα θέλαμε να γνωρίζουμε το χρονοδιάγραμμα για αυτά τα μέτρα, ώστε οι γονείς μικρών παιδιών να ξέρουν πού βαδίζουν.
<SPEAKER ID="706" NAME="Συλβάνα Ράπτη" AFFILIATION="S&amp;D">
Κύριε Πρόεδρε, καθώς άκουσα τον κ. Επίτροπο να μιλά με τόση άνεση για τους πολυκυκλικούς υδρογονάνθρακες, για τις καρκινογόνες και τοξικές ουσίες για μια στιγμή νόμιζα ότι ήταν χημικός και όχι Επίτροπος. Mετά θυμήθηκα ότι είναι Επίτροπος αρμόδιος για το θέμα, άρα το πρώτο για το οποίο έπρεπε να μας απαντήσει με λεπτομέρειες ήταν για το σήμα CE, το θέμα που έθεσε η εξαίρετη συνάδελφος Evelyne Gebhardt, το σήμα το οποίο υποτίθεται ότι είναι η εγγύηση ασφάλειας για τα παιχνίδια με τα οποία παίζουν τα παιδιά μας. Μετά όμως σκέφτηκα ότι δεν απάντησε για έναν πολύ συγκεκριμένο λόγο: Την Παρασκευή κλείνουν δύο χρόνια ακριβώς από όταν η πρώην Επίτροπος υπέγραφε σε ένα κατάστημα παιχνιδιών έξω από τις Βρυξέλλες ένα σύμφωνο ασφάλειας με τους εμπόρους λιανικής αγοράς και τους εισαγωγείς παιχνιδιών για τα παιδιά μας. Είναι ενάμισης χρόνος σήμερα από όταν είχαμε καινούργια οδηγία, ωστόσο σήμερα είμαστε πάλι εδώ όπως και πέρσι, πράγμα που πολύ σωστά επεσήμανε ο Πρόεδρος, να μιλάμε για το ίδιο θέμα, για την ασφάλεια των παιχνιδιών, και φέτος τα πράγματα είναι ακόμη πιο σοβαρά, γιατί έχουμε κρίση και όταν έχουμε κρίση οι γονείς που θέλουν να αγοράσουν παιχνίδια και δεν έχουν χρήματα θα πάνε στο τμήμα της αγοράς που έχει παιχνίδια κατώτερης ποιότητας. Όταν όμως έχουμε παιχνίδια κατώτερης ποιότητας έχουμε τρία προβλήματα: Πρώτον, το τμήμα εκείνο της αγοράς δεν έχει γνώση των κανόνων, δεύτερον, δεν έχει προσωπικό, τρίτον, δεν υπάρχουν έλεγχοι, άρα εξακολουθούμε να είμαστε απροστάτευτοι. Όπως όμως όλοι ξέρουμε και όλοι δεχόμαστε, τα παιδιά είναι ό,τι πιο πολύτιμο έχουμε και, όπως εσείς κ. Επίτροπε πολύ σωστά είπατε, είναι οι περισσότερο ευάλωτοι πολίτες. Σας παρακαλώ απαντήστε για το CE, που είναι η εγγύηση ασφάλειας! Σας παρακαλώ, κ. Επίτροπε, δώστε απαντήσεις στην πράξη, ώστε του χρόνου ούτε εσείς να είστε εκεί ούτε εμείς να είμαστε εδώ να κάνουμε την ίδια ερώτηση!
<SPEAKER ID="707" NAME="Catherine Stihler" AFFILIATION="S&amp;D">
(ΕΝ) Κύριε Πρόεδρε, το θέμα της ασφάλειας των παιχνιδιών είναι σημαντικό για όλες τις οικογένειες σε ολόκληρη την Ευρωπαϊκή Ένωση. Ενώ είναι καθήκον του γονέα να εγγυηθεί την ασφάλεια των παιδιών των οποίων έχει την ευθύνη, πρέπει να διαθέτει ασφαλείς πληροφορίες σχετικά με την ασφάλεια των παιχνιδιών των παιδιών τους. Μάλιστα, έχω φέρει ορισμένα παιχνίδια μαζί μου απόψε ώστε να θυμηθούμε πώς είναι.
<P>
Συνεπώς, αυτή η απρόθυμη στάση ως προς την ασφάλεια των παιχνιδιών και το γεγονός ότι βρισκόμαστε εκ νέου εδώ στις 11.30 τη νύχτα προκειμένου να θέσουμε ερωτήσεις για την ασφάλεια των παιχνιδιών, δεν με καθησυχάζει. Τι πρέπει, λοιπόν, να γίνει;
<P>
Θα ήθελα να πληροφορηθώ από την Επιτροπή για το ποιες εταιρίες, οι οποίες πωλούν άμεσα ή διανείμουν παιχνίδια, έχουν καταγγελθεί με επιτυχία για κατάχρηση του σήματος CE. Όσον αφορά το θέμα του ελέγχου των αγορών, εξαιτίας των μέτρων λιτότητας που επηρεάζουν πολλά κράτη μέλη, είναι οι ίδιοι οι οργανισμοί προστασίας των καταναλωτών αυτοί που εξαφανίζονται, συγχωνεύονται με οργανισμούς που έχουν πρόβλημα ρευστότητας, στερούνται της χρηματοδότησης και των εξουσιών τους. Σε τοπικό επίπεδο -συχνά η πρώτη γραμμή της μάχης κατά των μη ασφαλών παιχνιδιών- οι δημοσιονομικές περικοπές θα επηρεάσουν την αποτελεσματικότητα των εμπορικών προτύπων.
<P>
Μπορούν η Επιτροπή και το Συμβούλιο να διερευνήσουν εάν αυτές οι περικοπές θα παραβιάσουν δεσμεύσεις που έχουν πραγματοποιηθεί στην οδηγία για τη γενική ασφάλεια των προϊόντων σχετικά με την αποτελεσματική εξωτερική ανάθεση καθώς και ποιος έλεγχος εφαρμόζεται προκειμένου να διασφαλιστεί ότι τα κράτη μέλη προστατεύουν τα παιδιά από μη ασφαλή παιχνίδια; Για τον σκοπό αυτόν, προτίθεται η Επιτροπή να καταθέσει νομοθεσία για ένα κοινό ευρωπαϊκό πλαίσιο σχετικά με την εποπτεία της αγοράς;
<P>
Όπως στο αποψινό ζήτημα, το έργο του RAPEX αναγνωρίζεται. Ωστόσο, υφίσταται περιορισμούς πόρων και μπορούν να πραγματοποιηθούν και άλλες ενέργειες για την ανταλλαγή πληροφοριών και την απόσυρση επικίνδυνων προϊόντων από την αγορά το συντομότερο δυνατό. Τι είδους στήριξη παρέχεται στην ανταλλαγή βέλτιστων πρακτικών μεταξύ των υπαλλήλων ελέγχου στην Ευρωπαϊκή Ένωση; Επίσης, θα δημιουργήσει η Επιτροπή ολοκληρωμένη βάση δεδομένων σε επίπεδο ΕΕ για ατυχήματα και βλάβες, κυρίως για τα παιδιά και για ζημιές που προκαλούνται από παιχνίδια, προκειμένου να απομακρυνθούν από την αγορά μη ασφαλή προϊόντα το συντομότερο δυνατό από πρακτική άποψη;
<P>
Ελπίζω ότι το 2011 θα ληφθούν βελτιωμένα μέτρα για την αντιμετώπιση του προβλήματος των μη ασφαλών παιχνιδιών στην ευρωπαϊκή αγορά διά παντός.
<SPEAKER ID="708" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, αποτελεί προαιώνια αλήθεια το ότι το μέλλον βρίσκεται στα παιδιά μας. Συνεπώς, είναι εξαιρετικά σημαντικό να είναι ασφαλή από πολύ μικρή ηλικία και να διασφαλιστεί ότι χρησιμοποιούν παιχνίδια υψηλής ποιότητας που δεν αποτελούν κίνδυνο για την υγεία. Εντούτοις, ο καθορισμός των μεθόδων δοκιμής αποτελεί μόνο μία πτυχή της εγγύησης της ασφάλειας των παιχνιδιών. Το σημαντικότερο είναι η συμμόρφωση προς τη νομοθεσία. Οι διεξοδικές δοκιμές, καθώς και η εφαρμογή κυρώσεων με σοβαρό αποτρεπτικό αποτέλεσμα στην περίπτωση παρατυπιών αποτελούν ιδιαιτέρως σημαντικές πτυχές στην περίπτωση των εισαγόμενων προϊόντων. Συχνά ακούμε για κινδύνους για την υγεία που προκαλούνται από φθηνά παιχνίδια κακής ποιότητας, τα οποία προέρχονται κατά κύριο λόγο από την Άπω Ανατολή. Ως πατέρας, συχνά ανακαλύπτω ότι τέτοια ευτελή προϊόντα αντί να αποτρέπονται μέσω αυστηρότερων ελέγχων καταλήγουν στα χέρια των παιδιών μας σε μεγάλες ποσότητες και ποικιλίες. Πρέπει να αποτρέψουμε τη διαρκή εισροή τέτοιων παιχνιδιών και να στηρίξουμε τη διαδεδομένη χρήση παιχνιδιών που κατασκευάζονται από φυσικά υλικά.
<SPEAKER ID="709" NAME="Seán Kelly" AFFILIATION="PPE">
(GA) Κύριε Πρόεδρε, μίλησα σχετικά με αυτό το θέμα πέρυσι και, όπως άλλοι ομιλητές, ξαναβρίσκομαι εδώ απόψε ένα έτος μετά και αυτό δεν είναι καλό.
<P>
Πάρα ταύτα, θεωρώ πως δεν υπάρχει κάτι πιο ανησυχητικό από το να δει κανείς το παιδί του να τραυματίζεται ή να πεθαίνει παίζοντας με ένα παιχνίδι. Έχουμε στο νου μας την κατάποση αντικειμένου ή τον πνιγμό, αλλά υπάρχει πιο ύπουλος δολοφόνος και αυτός είναι ο καρκίνος. Υπάρχουν αποδείξεις για το ότι ο καρκίνος αυξάνεται, ιδίως, μεταξύ των νέων παιδιών. Πολλοί πιστεύουν πως είναι αποτέλεσμα της έκθεσης σε χημικές ουσίες που βρίσκονται στα παιδικά παιχνίδια. Αναφέρονται συγκεκριμένα οι PAH και, ως εκ τούτου, είναι σημαντικό να μειώσουμε στο ελάχιστο τις ουσίες ΚΜΤ στα παιχνίδια των παιδιών.
<P>
Πρέπει, λοιπόν, να αναλάβουμε δράση.
<P>
(GA) Έχει έρθει ο καιρός να το πράξουμε και να διασφαλίσουμε ότι τα παιχνίδια που χρησιμοποιούνται από τα παιδιά μας είναι ασφαλή για αυτά.
<SPEAKER ID="712" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θα ήθελα, πρώτον, να επισημάνω εκ νέου, σε απάντηση πολλών ερωτήσεων που τέθηκαν κατά τη διάρκεια της συζήτησης, ότι η οδηγία θα ισχύσει για τους οικονομικούς παράγοντες από τον Ιούλιο του 2011 και ότι οι υποχρεώσεις που αφορούν τις χημικές ουσίες θα ισχύσουν από τον Ιούλιο του 2013. Κατά την ομιλία μου δήλωσα ότι η εφαρμογή των νέων κανόνων από όλους τους ενδιαφερόμενους αποτέλεσε προτεραιότητα για την Επιτροπή.
<P>
Όσον αφορά τον έλεγχο, είναι σαφές ότι η αυστηρή νομοθεσία δεν είναι μόνο απαραίτητη, αλλά πρέπει να εφαρμοστεί ορθά, διαφορετικά δεν θα είναι ποτέ αποτελεσματική. Για τον λόγο αυτόν είμαι πεπεισμένος ότι τα κράτη μέλη πρέπει να διαδραματίσουν θεμελιώδη ρόλο. Πράγματι ένα παιχνίδι το οποίο εισέρχεται σήμερα στην εσωτερική αγορά στο Ρότερνταμ ή στην Κωστάντζα της Ρουμανίας ενδέχεται να καταλήξει αύριο στην Μπολόνια, τη Λισαβόνα ή το Ελσίνκι χωρίς κανέναν συνοριακό έλεγχο.
<P>
Αυτό που καθησυχάζει τους καταναλωτές, περισσότερο από τις οδηγίες που επικαιροποιούνται κάθε δεκαπενθήμερο, είναι η δυνατότητα να εμπιστευτούν την αυστηρότητα και την κατάλληλη λειτουργία του ελέγχου της αγοράς. Με άλλα λόγια, η τιμωρία οποιουδήποτε προσπαθεί να πωλήσει μη ασφαλή παιχνίδια και η απόσυρση των επικίνδυνων προϊόντων από την αγορά.
<P>
Προφανώς, το ίδιο επιχείρημα ισχύει και για τις επιχειρήσεις: εκείνες που τηρούν τους κανόνες πληρώνουν το τίμημα αυτής της κατάστασης. Πράγματι, εκτιμούν το γεγονός ότι δεν εκτίθενται σε αθέμιτο ανταγωνισμό από αυτούς οι οποίοι λίγο έως πολύ συνειδητά πωλούν προϊόντα και παιχνίδια που δεν πληρούν τα πρότυπα. Εν συντομία, η πραγματική πρόκληση είναι να καθησυχάσουμε τους καταναλωτές, να παράσχουμε στις επιχειρήσεις νομική βεβαιότητα και επί ίσοις όροις ανταγωνισμό και στις αρχές εποπτείας της αγοράς πόρους και μηχανισμούς συνεργασίας.
<P>
Ως εκ τούτου, το 2011, η Επιτροπή θα εξετάσει τη δυνατότητα ανάπτυξης πολυετούς προγράμματος εποπτείας της αγοράς για τον καθορισμό των μακροπρόθεσμων μέτρων που πρέπει να ληφθούν και τη διάθεση των απαραίτητων οικονομικών πόρων, ώστε να διασφαλιστούν ενιαίοι αυστηροί έλεγχοι και συνεπής δράση από τα κράτη μέλη.
<P>
Θα ήθελα, επίσης, να σας ενημερώσω ότι το 2011 σκοπεύω να οργανώσω μία εκδήλωση στον λιμένα του Ρότερνταμ από κοινού με τις ολλανδικές αρχές, η οποία κατά πάσα πιθανότητα θα συμπέσει με την έναρξη ισχύος της οδηγίας. " ιδέα είναι να δούμε πώς ο μεγαλύτερος λιμένας της Ευρώπης θα χειριστεί την τήρηση των νέων κανόνων που θεσπίζονται στη νέα οδηγία.
<P>
Όσον αφορά το σήμα CE -το οποίο ήταν ένα από τα βασικά θέματα που εξετάστηκαν κατά τη διάρκεια της ακρόασης μου ενώπιον του Κοινοβουλίου πριν από τον διορισμό μου και επίσης συζητήθηκε κατά τη διάρκεια των ακροάσεών μου ενώπιον της Επιτροπής Εσωτερικής Αγοράς- θα ήθελα να σας υπενθυμίσω ότι δεν πιστοποιεί την ποιότητα, αλλά πιστοποιεί μόνο τη συμμόρφωση προς συγκεκριμένα πρότυπα. Ως εκ τούτου, πρόκειται για πιστοποίηση της συμμόρφωσης προς πρότυπα και όχι για πιστοποίηση ποιότητας. Όπως δήλωσα επανειλημμένως, το σήμα ποιότητας είναι κάτι το οποίο θα μπορούσαμε να θεσπίσουμε μόνο στο μέλλον.
<P>
" εφαρμογή του σήματος CE και η αποτροπή της κατάχρησής του -κάτι το οποίο δυστυχώς συμβαίνει σε πολλά προϊόντα, συμπεριλαμβανομένων προϊόντων που δεν προέρχονται από την ΕΕ- αποτελεί ήδη μεγάλο έργο. Ως εκ τούτου, πιστεύω πως μπορούμε να συνεχίσουμε να εργαζόμαστε για αυτό το θέμα, προκειμένου να αναπτύξουμε το σήμα CE -και προσωπικά πιστεύω ότι δεν είμαι αντίθετος στη συζήτηση της θέσπισης σήματος ποιότητας ενδεχομένως στο μέλλον, αλλά θεωρώ πως ακόμα είναι πρόωρη.
<P>
Όσον αφορά τις βάσεις δεδομένων, θα συμπεριληφθούν στην αναθεώρηση της οδηγίας για την ασφάλεια των προϊόντων. Εντούτοις, σχετικά με τη δισφαινόλη, η οποία περιέχεται στα βρεφικά μπιμπερό, τα οποία δεν αποτελούν παιχνίδι, δεν καλύπτεται από την οδηγία, αλλά, όπως επεσήμανε η αξιότιμη βουλευτής, έχει ήδη αποσυρθεί από την αγορά.
<P>
Πιστεύω πως απάντησα στις περισσότερες ερωτήσεις που μου τέθηκαν. Ευχαριστώ τον Πρόεδρο και τους βουλευτές του Ευρωπαϊκού Κοινοβουλίου που έθεσαν ερωτήσεις στην Επιτροπή.
<SPEAKER ID="713" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="714" NAME="Liam Aylward" LANGUAGE="GA">
Χιλιάδες νέα παιχνίδια διατίθενται κάθε χρόνο στις ευρωπαϊκές αγορές και τα Χριστούγεννα αποτελούν την περίοδο κατά την οποία η ζήτηση λουλουδιών στα καταστήματα κορυφώνεται. Πρόκειται, λοιπόν, για επίκαιρο θέμα.
<P>
Υφίστανται σημαντικές ανησυχίες σχετικά με τις βλαβερές χημικές ουσίες που περιέχονται σε συγκεκριμένα παιχνίδια. " Επιτροπή πρέπει να αντιμετωπίσει αυτό το θέμα χωρίς καθυστέρηση. Τα πρότυπα ασφαλείας πρέπει να βασίζονται σε αξιόπιστες μεθόδους δοκιμών και πρέπει να διεξάγεται εντατική έρευνα προκειμένου να διασφαλιστεί ότι δεν περιέχονται βλαβερές ουσίες στα παιδικά παιχνίδια.
<P>
Αν και όλα τα παιχνίδια που θα διατίθενται στην αγορά από 20ής Ιουλίου 2011 θα πρέπει να συμμορφώνονται προς τη νέα οδηγία για την ασφάλεια των παιχνιδιών και μολονότι στην Ευρώπη διαθέτουμε την αυστηρότερη νομοθεσία παγκοσμίως όσον αφορά την ασφάλεια των παιχνιδιών, η διαρκής μέριμνα είναι απαραίτητη. " Επιτροπή πρέπει να είναι σε επαγρύπνηση και να ενισχύει τον έλεγχο της αγοράς όσον αφορά τις εισαγωγές.
<P>
Κάθε απόσυρση επικίνδυνων παιχνιδιών αποτελεί λόγο ανησυχίας και απαιτείται άμεση εξέταση κάθε περίπτωσης. Οι καταναλωτές πρέπει να εμπιστεύονται το σήμα CE το οποίο πρέπει να εγγυάται ότι ένα προϊόν πληροί το πρότυπο της ΕΕ και είναι κατασκευασμένο από μη τοξικά υλικά.

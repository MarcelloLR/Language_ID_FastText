<CHAPTER ID="004">
Απαλλαγές για το οικονομικό έτος 2005 (συζήτηση) 
<SPEAKER ID="011" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
του κ. Salvador Garriga Polledo, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα III - Επιτροπή (SEC(2006)0916 - C6 0263/2006 - (SEC(2006)0915 - C6 0262/2006 -,
<P>
του κ. Bart Staes, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονοµικό έτος 2005, Τμήμα I - Ευρωπαϊκό Κοινοβούλιο (C6-0465/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα II - Συμβούλιο (C6-0466/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα IV - Δικαστήριο (C6-0467/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα V - Ελεγκτικό Συνέδριο (C6-0468/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα VI - Ευρωπαϊκή Οικονομική και Κοινωνική Επιτροπή (C6-0469/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα VII - Επιτροπή των Περιφερειών (C6-0470/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα VIII A - Ευρωπαίος Διαμεσολαβητής (C6-0471/2006 -,
<P>
του κ. Daniel Caspary, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2005, Τμήμα VIII B - Ευρωπαίος Επόπτης Προστασίας Δεδομένων (C6-0472/2006 -,
<P>
του κ. Mogens N.J. Camre, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του έκτου, έβδομου, όγδοου και ένατου Ευρωπαϊκού Ταμείου Ανάπτυξης για το οικονομικό έτος 2005 - C6-0264/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου για την Ανάπτυξη της Επαγγελματικής Κατάρτισης για το οικονομικό έτος 2005 (C6-0386/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Ιδρύματος για την Βελτίωση των Συνθηκών Διαβιώσεως και Εργασίας για το οικονομικό έτος 2005 (C6-0387/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού της Ευρωπαϊκής Υπηρεσίας για την Ανασυγκρότηση για το οικονομικό έτος 2005 (C6-0388/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας για το οικονομικό έτος 2005 (C6-0389/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου Παρακολούθησης Ναρκωτικών και Τοξικομανίας για το οικονομικό έτος 2005 (C6-0390/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Περιβάλλοντος για το οικονομικό έτος 2005 (C6-0391/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια και την Υγεία στην Εργασία για το οικονομικό έτος 2005 (C6-0392/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Μεταφραστικού Κέντρου των οργάνων της Ευρωπαϊκής Ένωσης για το οικονομικό έτος 2005 (C6-0393/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Φαρμάκων για το οικονομικό έτος 2005 (C6-0394/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργάνου για την Ενίσχυση της Δικαστικής Συνεργασίας (Eurojust ) για το οικονομικό έτος 2005 (C6-0395/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Ιδρύματος Επαγγελματικής Εκπαίδευσης για το οικονομικό έτος 2005 (C6-0396/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια στη Θάλασσα για το οικονομικό έτος 2005 (C6-0397/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Ασφάλειας της Αεροπορίας για το οικονομικό έτος 2005 (C6-0398/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού της Ευρωπαϊκής Αρχής για την Ασφάλεια των Τροφίμων για το οικονομικό έτος 2005 (C6-0399/2006 -,
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου Πρόληψης και Ελέγχου Νόσων για το οικονομικό έτος 2005 (C6-0400/2006 -, και
<P>
της κ. Edit Herczog, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια Δικτύων και Πληροφοριών για το οικονομικό έτος 2005 (C6-0401/2006 -.
<SPEAKER ID="012" NAME="Salvador Garriga Polledo " AFFILIATION="PPE-DE">
εισηγητής. - (ES) Κυρίες και κύριοι, Επίτροπε Kallas, φτάνουμε επιτέλους στο τέλος της διαδικασίας του προϋπολογισμού για το οικονομικό έτος 2005, του οποίου είχε προηγηθεί ο σχεδιασμός, η έγκριση, η εκτέλεση και, στη συνέχεια, η απαλλαγή του.
<P>
Οφείλω να πω ότι, από δημοσιονομική άποψη, το 2005 δεν ήταν κακό έτος. Ήταν ένα δύσκολο έτος, στο οποίο η Ευρωπαϊκή Επιτροπή και το Σώμα των Επιτρόπων είχαν να αντιμετωπίσουν πολύ δύσκολες συνθήκες, καθώς αυτός ήταν ο πρώτος πλήρης προϋπολογισμός της διευρυμένης Ένωσης και, επιπλέον, ο πρώτος προϋπολογισμός που εκτελέστηκε πλήρως από αυτό το νέο Σώμα των Επιτρόπων.
<P>
Πρέπει, επομένως, να ξεκινήσω λέγοντας ότι η Ευρωπαϊκή Επιτροπή δεν τα πήγε καθόλου άσχημα. Επομένως, προτείνω να χορηγήσουμε απαλλαγή για την εκτέλεση του κοινοτικού προϋπολογισμού για το οικονομικό έτος 2005, και αυτό ακριβώς θα τεθεί στην ψηφοφορία των αξιότιμων βουλευτών.
<P>
Αυτό δεν σημαίνει, ασφαλώς, ότι δεν υπάρχει έντονη και βάσιμη κριτική, τόσο ορισμένων γενικών διευθύνσεων όσο και διαρθρωτικής φύσεως, και αναφορικά με ορισμένα θέματα του δημοσιονομικού ελέγχου τα οποία θα πρέπει να βελτιωθούν από την Επιτροπή τα επόμενα χρόνια, που ενδέχεται να είναι πολύ δύσκολο να επιλυθούν.
<P>
Θέλω επίσης να επισημάνω ότι η Επιτροπή αντέδρασε καλά στην έκθεση του Ελεγκτικού Συνεδρίου και προχώρησε αρκετές γραμμές του νέου σχεδίου δράσης της το οποίο ελπίζω ότι θα επιτρέψει έναν θετικό έλεγχο τα προσεχή έτη.
<P>
Στήριξα το ψήφισμά μου βασικά στο θέμα των εθνικών δηλώσεων. Οι εθνικές δηλώσεις σχετικά με τη διαχείριση της κοινοτικής χρηματοδότησης είναι πολύ σημαντικές για το Κοινοβούλιο. Δημιουργήθηκαν το 2003 και έχουν σκοπό να προσφέρουν την εγγύηση ότι τα κράτη μέλη έχουν αποτελεσματικά ελεγκτικά συστήματα για τις κοινοτικές δαπάνες.
<P>
Επιπλέον, πρέπει να υπογράφονται από κάποιον με βαθμό εξουσίας σε εθνικό επίπεδο και, μολονότι η Συνθήκη ορίζει ότι η Ευρωπαϊκή Επιτροπή είναι υπεύθυνη για τη διαχείριση του προϋπολογισμού, δεν πρέπει να ξεχνάμε ότι το 80% το διαχειρίζονται τα κράτη μέλη.
<P>
Επομένως, κρίναμε ότι ήταν αναγκαίο να αναληφθεί μια νέα πρωτοβουλία σχετικά με τις εθνικές δηλώσεις. Υποστηρίζουμε τις πρωτοβουλίες ορισμένων κρατών μελών που είναι γενναίες κατά την άποψή μας -και επισημαίνω ιδιαίτερα τις Κάτω Χώρες και το "νωμένο Βασίλειο- που υιοθέτησαν, στο πλαίσιο του Συμβουλίου, αυτές τις ιδέες σχετικά με τις εθνικές δηλώσεις ελέγχου τις οποίες μπορεί να μην ακολουθήσουν άλλα κράτη μέλη, καθώς η εδαφική τους κατανομή και οργάνωση είναι διαφορετική. Ωστόσο, αποτελούν ένα βήμα προόδου. Αυτό που προτείνουμε εμείς στην έκθεση είναι να παραμείνει ανοιχτή η μορφή που μπορεί να λάβουν οι μελλοντικές δηλώσεις ούτως ώστε να μπορούν να αντανακλούν τις πραγματικότητες των πολιτικών συστημάτων κάθε κράτους μέλους.
<P>
Ως βασική ιδέα, όμως, εμείς στο Ευρωπαϊκό Κοινοβούλιο θέλουμε να προχωρήσουν αυτές οι εθνικές δηλώσεις, διότι αυτός θα είναι ο μόνος τρόπος να συμμετέχουν πραγματικά τα κράτη μέλη στην ευθύνη για τον έλεγχο των κοινοτικών πόρων, η οποία αποτελεί την πραγματική βάση γι' αυτή τη δήλωση απαλλαγής.
<P>
Επιπλέον, υπάρχει ένα πολύ σημαντικό θέμα που σχετίζεται με τις εθνικές δηλώσεις. " δήλωση αξιοπιστίας (DAS), όπως την αντιλαμβανόμαστε εμείς οι βουλευτές του Ευρωπαϊκού Κοινοβουλίου, είναι ένας δρόμος που δεν οδηγεί πουθενά και όσοι από εμάς έχουμε παρακολουθήσει πολύ στενά τις δηλώσεις αξιοπιστίας το γνωρίζουμε αυτό εδώ και δώδεκα χρόνια.
<P>
Είναι αδύνατο να θεσπιστεί σήμερα η νομιμότητα των υποκείμενων πράξεων στα κράτη μέλη, ιδιαίτερα στα Διαρθρωτικά Ταμεία.
<P>
Επομένως, πρέπει να κάνουμε κάτι για να βελτιώσουμε την ποιότητα του ελέγχου και τη συμμετοχή των κρατών μελών και επομένως ζητάμε από το Συμβούλιο μια εθνική δήλωση διαχείρισης που θα καλύπτει όλα τα συνδιαχειριζόμενα κεφάλαια, με βάση τις δηλώσεις των διαφόρων εθνικών οργάνων που είναι υπεύθυνα για τη διαχείριση των δαπανών.
<P>
Τέλος, κύριε Πρόεδρε, μολονότι η έκθεσή μου καλύπτει και άλλα πράγματα, πιστεύω ότι θα μπορούσαμε να πετύχουμε μια θετική δήλωση αξιοπιστίας τα προσεχή έτη, η οποία είναι αναγκαία για τα θεσμικά όργανα της Κοινότητας και, ιδιαίτερα, κρίσιμη για την κοινή γνώμη που θέλει να βλέπει αξιοπιστία, διαφάνεια και έλεγχο μέχρι το τελευταίο ευρώ των δημόσιων κεφαλαίων που διαχειρίζονται τόσο η Επιτροπή όσο και τα κράτη μέλη.
<SPEAKER ID="013" NAME="Bart Staes " AFFILIATION="Verts/ALE">
εισηγητής. - (NL) Κύριε Πρόεδρε, κυρίες και κύριοι, η έκθεσή μου αφορά την απαλλαγή για τον προϋπολογισμό του Κοινοβουλίου και θέλω να επισημάνω τέσσερα σημεία σχετικά με το θέμα αυτό.
<P>
Καταρχάς, θέλω να μοιραστώ μαζί σας κάτι που επαναλαμβάνουμε εδώ και χρόνια στα διάφορα ψηφίσματα για τη χορήγηση απαλλαγής, δηλαδή ότι η απαλλαγή του Κοινοβουλίου δεν περιλαμβάνει μόνο τη διαχείριση του Γενικού Γραμματέα ή της διοίκησης, αλλά επίσης την πολιτική και τις αποφάσεις που λαμβάνουν τα διοικητικά όργανα στο Σώμα μας, όπως οι αποφάσεις που λαμβάνονται από τον Πρόεδρο, από το Προεδρείο, καθώς επίσης και από τη Διάσκεψη των Προέδρων. Επίσης, δεν χορηγούμε απαλλαγή στον Γενικό Γραμματέα του Κοινοβουλίου, αλλά στον Πρόεδρό του. Υπό αυτή την έννοια, η παράγραφος σύμφωνα με την οποία ο Πρόεδρος του Κοινοβουλίου θα πρέπει ουσιαστικά να είναι ανοιχτός σε επίσημο και δημόσιο διάλογο με την Επιτροπή Ελέγχου των Προϋπολογισμών στο πλαίσιο της διαδικασίας χορήγησης απαλλαγής έχει, κατά την άποψή μου, τεράστια σημασία. Από αυτή την άποψη, προτιμώ τη δική μου διατύπωση από την τροπολογία που κατέθεσε η κ. Grässle και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Στην πραγματικότητα, νομίζω ότι η τροπολογία της κ. Grässle έρχεται σε αντίθεση με όσα εγκρίναμε πέρυσι με την έκθεση Ferber.
<P>
Δεύτερον, η πολιτική για τα κτίρια είναι σημαντική. Διακυβεύεται ένα τεράστιο χρηματικό ποσό και θέλω να επιστήσω την προσοχή σας στην αντιδικία μεταξύ του Κοινοβουλίου και της βελγικής κυβέρνησης για το θέμα αυτό. Πριν από χρόνια, η βελγική κυβέρνηση εγγυήθηκε, όπως έπραξαν και άλλες κυβερνήσεις σε χώρες όπου το Κοινοβούλιο διαθέτει κτίρια, ότι το κόστος του οικοπέδου και τα έξοδα ανάπτυξης του χώρου θα επιστρέφονταν στο Κοινοβούλιο. Αυτή τη στιγμή υπάρχει μια αντιδικία ακριβώς επ' αυτού στις Βρυξέλλες, και το ενεχόμενο ποσό είναι 15 εκατ. ευρώ. Πρόκειται για τεράστιο ποσό. " βελγική κυβέρνηση δεν τήρησε τη συμφωνία αυτή και αυτός είναι ο λόγος που την καλώ μετ' επιτάσεως, σε αυτό το ψήφισμα, να επανορθώσει, διότι αυτό θα ήταν μια τονωτική ένεση για τους διαπραγματευτές μας, τον Πρόεδρο του Κοινοβουλίου και τον Αντιπρόεδρο που είναι υπεύθυνος για την πολιτική για τα κτίρια. Στο ψήφισμα, επέστησα επίσης την προσοχή στον αντίκτυπο που έχει το Κοινοβούλιο στη γειτονιά στην οποία μένουμε στις Βρυξέλλες. Οι κάτοικοι ενοχλούνται πολύ από την κυκλοφορία, τις συνθήκες εργασίας και διαβίωσης και φρονώ ότι η διαβούλευση μεταξύ του Κοινοβουλίου και των κατοίκων της περιοχής είναι ζωτικής σημασίας. Πιστεύω ότι θα πρέπει να είμαστε καλοί γείτονες και η διαβούλευση είναι σημαντική υπό αυτή την έννοια. Θα ήθελα να δω τη δημοσίευση μιας έκθεσης για το θέμα αυτό μέχρι τη χορήγηση απαλλαγής για την εκτέλεση του προϋπολογισμού το επόμενο έτος.
<P>
Το τρίτο σημείο μου -που αφορά ένα πολύ ακανθώδες ζήτημα- είναι το Ταμείο Εθελούσιας Συνταξιοδότησης το οποίο, αυτή τη στιγμή, έχει ένα αναλογιστικό έλλειμμα 28,8 εκατομμυρίων ευρώ. Πρόκειται για ένα τεράστιο ποσό χρημάτων. Πρέπει, ωστόσο, να πω ότι το έλλειμμα μειώνεται, διότι πέρυσι ήταν 43,7 εκατ. ευρώ. Αυτό το ταμείο εθελούσιας συνταξιοδότησης, στη σημερινή μορφή του, περιλαμβάνει συνολικό ποσό 202 εκατ. ευρώ, που έχει επενδυθεί στο χρηματιστήριο. Όλοι γνωρίζουμε ότι το χρηματιστήριο μπορεί να είναι ένα ριψοκίνδυνο εγχείρημα και ότι τα αποτελέσματα στο χρηματιστήριο δεν είναι πάντοτε θετικά. Το χρηματιστήριο μπορεί να είναι ασταθές. Υπάρχουν πολλές πιθανότητες, ως εκ τούτου, να σημειωθούν μεγάλες ζημίες με αυτά τα χρήματα. Εξού και το αίτημα για επενδύσεις χαμηλού κινδύνου και για την εφαρμογή των όσων έχουμε ήδη αποφασίσει σε μεγάλο αριθμό ψηφισμάτων, δηλαδή την προώθηση ηθικών επενδύσεων. Στον προϋπολογισμό του 2005, το Κοινοβούλιο ενίσχυσε αυτό το ταμείο εθελούσιας συνταξιοδότησης με 11,4 εκατομμύρια ευρώ. Και αυτό είναι ένα πολύ μεγάλο ποσό χρημάτων, συνεπώς μου φαίνεται φυσιολογικό να δημοσιευτεί ο κατάλογος με τους τελικούς δικαιούχους.
<P>
Θέλουμε να ζητήσουμε να δημοσιευτεί ο κατάλογος των τελικών δικαιούχων στον αγροτικό κόσμο, που κάνει μεγάλη αφαίμαξη στον ευρωπαϊκό προϋπολογισμό. Όλοι υποστηρίζουν το αίτημα αυτό. Και θα γίνει, όπως είναι προφανές από έναν δικτυακό τόπο. Άρα γιατί διστάζουμε όταν είναι αναμεμειγμένοι δικοί μας βουλευτές του Κοινοβουλίου; Δεν πρέπει άραγε αυτό να σταματήσει;
<P>
Από τον ονομαστικό κατάλογο, παρατήρησα ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υπέβαλε τέσσερις τροπολογίες για να διαγραφούν ορισμένα πράγματα και επίσης παρατήρησα ότι η Σοσιαλιστική Ομάδα στο Ευρωπαϊκό Κοινοβούλιο ζήτησε κάποιες ψηφοφορίες κατά τμήματα. Είναι δημοκρατικό τους δικαίωμα. Υποψιάζομαι ότι ο σκοπός τους είναι να απομακρύνουν διά της ψηφοφορίας όλες αυτές τις παραγράφους. Χάριν της διαφάνειας, λοιπόν, θέλω να ανακοινώσω σε αυτό το στάδιο ότι ζήτησα να διεξαχθούν ονομαστικές ψηφοφορίες, διότι, κατ' αυτόν τον τρόπο, οι βουλευτές που θα ψηφίσουν κατά θα έχουν τη δυνατότητα να αιτιολογήσουν αυτή την κίνηση ενώπιον των εκλογέων τους. Εγώ, εν πάση περιπτώσει, θεωρώ απαράδεκτο ότι, στο τέλος, το Κοινοβούλιο θα είναι εκείνο που θα πρέπει να πληρώσει τον λογαριασμό. Αυτό είναι απαράδεκτο και αποτελεί ένδειξη κακοδιαχείρισης των πόρων και των δημόσιων κονδυλίων.
<P>
Τέλος, θέλω να επιστήσω την προσοχή σας σε ένα σχέδιο Κιότο+. Στον αγώνα κατά της αλλαγής του κλίματος, η Ευρωπαϊκή Ένωση και το Σώμα αυτό είναι αδιαμφισβήτητοι ηγέτες. Εγκρίναμε σωστά και σημαντικά ψηφίσματα σε αυτόν τον τομέα. Λοιπόν, αυτό που απαιτούμε από τον πολίτη, τον καταναλωτή, τα νοικοκυριά, τη βιομηχανία, τον κόσμο των μεταφορών, πρέπει επίσης να το απαιτούμε από εμάς τους ίδιους· κατά συνέπεια, το ψήφισμά μου, η έκθεσή μου περιέχει πλήθος συγκεκριμένων προτάσεων για τη μείωση του περιβαλλοντικού αντικτύπου του Σώματός μας, του Ευρωπαϊκού Κοινοβουλίου μας με πολύ πιο φιλόδοξο τρόπο από ό,τι συνέβαινε μέχρι σήμερα.
<P>
Θα ήθελα να τελειώσω λέγοντας ότι οι δύο τροπολογίες που κατέθεσαν ο κ. Fjellner και άλλοι βουλευτές απολαύουν της πλήρους στήριξής μου.
<SPEAKER ID="014" NAME="Daniel Caspary " AFFILIATION="PPE-DE">
εισηγητής. - (DE) Κύριε Πρόεδρε, κυρίες και κύριοι, η χορήγηση απαλλαγής των θεσμικών οργάνων που μου είχε ανατεθεί στο παρελθόν αφορά το Συμβούλιο, το Ευρωπαϊκό Δικαστήριο, το Ελεγκτικό Συνέδριο, την Επιτροπή των Περιφερειών, την Οικονομική και Κοινωνική Επιτροπή, τον Ευρωπαίο Διαμεσολαβητή και τον Ευρωπαίο Επόπτη Προστασίας Δεδομένων. Για τους δύο τελευταίους δεν έχω προς το παρόν καμία αμφιβολία.
<P>
Για να αρχίσουμε όμως με το Συμβούλιο, εδώ υπάρχει από το 1970 μια επονομαζόμενη "συμφωνία κυρίων" για ορισμένα δημοσιονομικά ζητήματα. Από τότε όμως η Ευρωπαϊκή Κοινότητα έχει εξελιχθεί πάρα πολύ. Έχουν συμβεί ορισμένα σημαντικά πράγματα που κάνουν τη "συμφωνία κυρίων" να φαίνεται σήμερα ανάρμοστη. Για παράδειγμα, έχουμε πλέον ένα Ευρωπαϊκό Κοινοβούλιο που εκλέγεται με ελεύθερες, μυστικές και άμεσες εκλογές. Είμαι βαθύτατα πεπεισμένος ότι είναι επειγόντως απαραίτητη η προσαρμογή αυτής της συμφωνίας στη σημερινή κατάσταση και γι' αυτό συνιστώ να γίνει τους επόμενους μήνες κοινή συνεδρίαση της Επιτροπής Προϋπολογισμών και της Επιτροπής Ελέγχου των Προϋπολογισμών, να συζητηθεί το σημαντικό αυτό θέμα και να ζητηθούν οι επείγουσες αλλαγές από το Συμβούλιο με μία κοινή θέση.
<P>
Μια και αναφέρομαι στο Συμβούλιο: ευτυχώς, η κοινή εξωτερική πολιτική και πολιτική ασφαλείας αποκτά ολοένα μεγαλύτερη σημασία. Αυτό είναι καλό, όμως είναι απαράδεκτο το γεγονός ότι το Συμβούλιο δεν τηρεί τη συμφωνία για σαφή διάκριση μεταξύ των λειτουργικών δαπανών που πρέπει να εγγράφονται στον προϋπολογισμό της Επιτροπής και των αμιγώς διοικητικών δαπανών. Ως εκ τούτου, καλώ το Συμβούλιο να τηρεί επιτέλους στο μέλλον αυτούς τους κανόνες.
<P>
Ανάγκη βελτίωσης εξακολουθεί να υπάρχει τόσο ως προς το Ευρωπαϊκό Δικαστήριο όσο και ως προς το Ελεγκτικό Συνέδριο. Για παράδειγμα, πρέπει να διευκρινιστεί ακόμα η δημοσίευση των οικονομικών και επαγγελματικών συμφερόντων των δικαστών και των ελεγκτών. Αυτό το έχουμε θίξει επανειλημμένα ως Ευρωπαϊκό Κοινοβούλιο και γι' αυτό θεσπίζουμε στο ψήφισμά μας προθεσμία μέχρι τις 30 Σεπτεμβρίου 2007 για να εξηγήσουν τα δύο θεσμικά όργανα με ποιον τρόπο σκοπεύουν να ικανοποιήσουν το αίτημα του Κοινοβουλίου για δημοσίευση των οικονομικών και επαγγελματικών συμφερόντων, καθώς περιμένουμε εδώ και πάρα πολύ καιρό τις δηλώσεις αυτές.
<P>
Για το Ελεγκτικό Συνέδριο, το ερώτημα αν θα πρέπει να παραμείνουμε στον σημερινό αριθμό ελεγκτών δεν τέθηκε μόνο μετά τον πρόσφατο γύρο της διεύρυνσης. Έχουν παρουσιαστεί ήδη διάφορα πρότυπα για τη μεταρρύθμιση του Ελεγκτικού Συνεδρίου. Ο πρώην πρόεδρός του, ο καθηγητής Bernhard Friedmann, για παράδειγμα, επεξεργάστηκε μια πολύ εύλογη πρόταση, συγκεκριμένα ένα εκ περιτροπής σύστημα όπως αυτό του συμβουλίου της ΕΚΤ. Επίσης, θα ήταν ίσως σκόπιμο να δημιουργηθεί η θέση ενός ανώτατου ελεγκτή αντί για το σημερινό συλλογικό όργανο. Για τον λόγο αυτόν, το Ελεγκτικό Συνέδριο δεν θα πρέπει να επικαλείται τη μέχρι τώρα κατάσταση ως προς τις Συνθήκες και να αρνείται να προβεί σε μεταρρυθμίσεις. " μεταρρύθμιση πρέπει αργά ή γρήγορα να γίνει και καλό θα ήταν να υποβάλει με δική του πρωτοβουλία το Ελεγκτικό Συνέδριο μια εύλογη, εφαρμόσιμη και καλά μελετημένη πρόταση.
<P>
Στην Οικονομική και Κοινωνική Επιτροπή και στην Ευρωπαϊκή Επιτροπή των Περιφερειών συζητείται το μέλλον των κοινών υπηρεσιών. Κάτι δεν πάει καλά με την οργάνωση αυτών των υπηρεσιών, εφόσον κυρίως η Επιτροπή των Περιφερειών έχει την εντύπωση ότι τίθεται σε μειονεκτική θέση. Ως εκ τούτου, πρέπει και οι δύο επιτροπές να προβούν σε ουδέτερη ανάλυση των δαπανών, των πλεονεκτημάτων και των εξοικονομήσεων, που θα βασίζεται στα κατάλληλα μεγέθη αναφοράς, και να ζητήσει, αν είναι απαραίτητο, τη συνδρομή του Ελεγκτικού Συνεδρίου ή άλλων συμβουλευτικών οργάνων. Στόχος της συζήτησης πρέπει να είναι να εργάζονται μελλοντικά οι κοινές υπηρεσίες σύμφωνα με τις ανάγκες, με καλό συντονισμό και με λογικό κόστος.
<P>
Στο επίκεντρο της φετινής χορήγησης απαλλαγής βρισκόταν κυρίως το θέμα της αμφισβητούμενης χρησιμοποίησης των συντελεστών διόρθωσης από την Επιτροπή των Περιφερειών, αλλά και από άλλα θεσμικά όργανα. Δεν μπορεί να κριθεί η νομιμότητα αυτών των πληρωμών στο πλαίσιο της διαδικασίας απαλλαγής. Αυτό θα κριθεί από τα δικαστήρια. Το θέμα είναι αν οι επικεφαλής της Επιτροπής των Περιφερειών αντέδρασαν εδώ σωστά και πώς χειρίστηκαν καταρχήν την περίπτωση αυτή. Είμαι πεπεισμένος ότι εξακολουθεί να υπάρχει ανάγκη δράσης από την πλευρά της Επιτροπής των Περιφερειών. Σε όλες τις περιπτώσεις όπου διαπιστώνεται απάτη, πρέπει να δρομολογούνται τα συντομότερο πειθαρχικά μέτρα και να καλούνται οι ενδιαφερόμενοι να λογοδοτήσουν. Το Ευρωπαϊκό Κοινοβούλιο θα εξακολουθήσει να παρακολουθεί αυτήν την υπόθεση και σε συνάρτηση με αυτό πρέπει επίσης να εξετάσουμε και τον κανονισμό υπηρεσιακής κατάστασης για να διαπιστώσουμε αν η ερμηνεία των κανόνων και των μεταβατικών διατάξεων επιτρέπεται να είναι θέμα μόνο της διοίκησης. Εγώ νομίζω πάντως ότι τα νομοθετικά όργανα της Ένωσης πρέπει να αφήσουν στη διοίκηση σημαντικά στενότερα περιθώρια ελιγμών από ό,τι στο παρελθόν.
<P>
Γενικά, το αποτέλεσμα της απαλλαγής δείχνει τη σημασία του συστηματικού ελέγχου του προϋπολογισμού από το Ευρωπαϊκό Κοινοβούλιο. Ευχαριστώ όλα τα θεσμικά όργανα για τη συνεργασία και τη διάθεση των πληροφοριών που ζητήθηκαν και συνιστώ να χορηγηθεί η απαλλαγή στα θεσμικά όργανα λαμβανομένων υπόψη των σημείων που αναφέρθηκαν.
<SPEAKER ID="015" NAME="Mogens N.J. Camre " AFFILIATION="UEN">
εισηγητής. - (DA) Κύριε Πρόεδρε, η ετήσια έγκριση των λογαριασμών καλύπτει κάθε λογαριασμό και μερικό λογαριασμό για κάθε θεσμικό όργανο της ΕΕ. " διεξοδική εξέταση των εκθέσεων του Ελεγκτικού Συνεδρίου συνεπάγεται μεγάλο όγκο δουλειάς. " Επιτροπή προσπάθησε ενεργά να μας διαφωτίσει, και η γραμματεία της Επιτροπής Ελέγχου των Προϋπολογισμών εργάστηκε πολύ σκληρά για να δώσει τη δυνατότητα στα μέλη του Σώματος να αξιολογήσουν το περιεχόμενο των λογαριασμών.
<P>
Έχουμε και φέτος λόγους, για άλλη μία φορά, να θλιβόμαστε για το γεγονός ότι το Ελεγκτικό Συνέδριο δεν κατόρθωσε να παράσχει ανεπιφύλακτη γνώμη. " άποψη ότι οι συνθήκες υπό τις οποίες εργάζεται η ΕΕ καθιστούν σχεδόν αδύνατο για το Ελεγκτικό Συνέδριο να παράσχει ανεπιφύλακτη γνώμη τέτοιου χαρακτήρα αρχίζει να αποκτά αξιοπιστία. Αυτό ανάγεται, κατά μέγα μέρος, στο γεγονός ότι το 80% περίπου των πόρων της ΕΕ μεταφέρονται στα κράτη μέλη και η διαχείρισή τους γίνεται εκεί, πράγμα που σημαίνει ότι οι πιθανότητες να μπορέσουμε να διαμορφώσουμε μια γενική εικόνα είναι εξαιρετικά ασταθείς, δεδομένων των πολλών μορφών και της ασυνεπούς ποιότητας της διαχείρισης σε εθνικό επίπεδο.
<P>
Αν θέλουμε να αποφύγουμε τα προβλήματα που προκύπτουν σε σχέση με την ορθή διαχείριση των πόρων της ΕΕ, δεν αρκεί να απαιτούμε απλώς μεγαλύτερη εποπτεία. Πρέπει να αναρωτηθούμε αν η σημερινή νομοθεσία για τις ενισχύσεις, τόσο στον τομέα της γεωργίας όσο και σε σχέση με τα διαρθρωτικά ταμεία θα πρέπει να αναμορφωθεί ριζικά. Ο ολλανδός πρώην Επίτροπος, κ. Bolkestein, επεσήμανε πρόσφατα ότι είναι δυνατή η επωφελής περικοπή του 85% των δαπανών της ΕΕ. Στην πραγματικότητα, είναι σαφές πως είναι άσκοπο οι 15 χώρες της ΕΕ να δίνουν χρήματα η μία στην άλλη. Είναι σαν η μεσαία τάξη να καταβάλλει εισφορές κοινωνικής ασφάλισης προς τη μεσαία τάξη μέσα στην ίδια χώρα. Τα παλαιά κράτη μέλη θα μπορούσαν να οργανώσουν πολύ καλύτερα τις ενισχύσεις που είναι αναγκαίες για την ανάπτυξή τους χρησιμοποιώντας τους ίδιους πόρους τους. " κατάσταση κατά την οποία άλλες χώρες, βάσει της νομοθεσίας της ΕΕ, πρέπει να πληρώσουν για πράγματα που η εν λόγω χώρα δεν επιθυμεί να πληρώσει η ίδια, ή που θα μπορούσε να πληρώσει μόνη της, είναι ένα πρόσχημα για να μην κάνουμε τίποτα. Εκείνοι που δεν επιθυμούν να προβούν σε μεταρρυθμίσεις λαμβάνουν βοήθεια από εκείνους που πραγματοποίησαν μεταρρυθμίσεις και, ως εκ τούτου, δεν χρειάζεται να κάνουν τίποτα μόνες τους. Όπως είπε ο πρώην πρωθυπουργός της Σουηδίας, Göran Persson: "δεν είναι δίκαιο εμείς, που επιθυμούμε να απαιτήσουμε υψηλότερους φόρους από τους πολίτες μας, να πρέπει να δώσουμε χρήματα σε χώρες που δεν επιθυμούν να φορολογήσουν τους δικούς τους πολίτες". " χώρα μου, για παράδειγμα, επιβάλει φόρο 200% στα αυτοκίνητα ιδιωτικής χρήσης προκειμένου, μεταξύ άλλων, να μπορεί να στείλει πολλά χρήματα σε χώρες στις οποίες βλέπω πολλά περισσότερα καινούρια αυτοκίνητα από ό,τι στην Κοπεγχάγη - αυτοκίνητα για τα οποία δεν έχει πληρωθεί δασμός ούτε ενός λεπτού του ευρώ. Ασφαλώς, αυτό δεν φαίνεται λογικό.
<P>
" Ομάδα μου, όσον αφορά τους περισσότερους βουλευτές, επιθυμεί να ψηφίσει υπέρ της χορήγησης απαλλαγής. Προσωπικά, διατηρώ ορισμένες επιφυλάξεις διότι πιστεύω ότι κάποιοι τομείς της διαχείρισης των δαπανών στην Επιτροπή και σε ορισμένες επιτροπές δεν πληρούν τις συνήθεις προδιαγραφές. Θα ήθελα πάρα πολύ να ευχαριστήσω τη γραμματεία της Επιτροπής Ελέγχου των Προϋπολογισμών για τον πολύ μεγάλο όγκο εργασίας που πραγματοποίησε και επίσης να ευχαριστήσω τους συναδέλφους μου στην επιτροπή για τις πολυάριθμες σημαντικές παρατηρήσεις τους σε αυτή τη συζήτηση και για την εποικοδομητική συνεργασία που επικρατεί, σε γενικές γραμμές, στο εσωτερικό της επιτροπής.
<SPEAKER ID="016" NAME="Edit Herczog " AFFILIATION="PSE">
εισηγήτρια. - (EN) Κύριε Πρόεδρε, θέλω να παρουσιάσω τη γνωμοδότησή μου σχετικά με τη χορήγηση απαλλαγής στις 16 αποκεντρωμένες υπηρεσίες της ΕΕ για το 2005.
<P>
Οι εν λόγω υπηρεσίες διαδραματίζουν σημαντικό ρόλο στη διαμόρφωση της εικόνας των θεσμικών οργάνων της ΕΕ, καθότι όλοι οι πολίτες της ΕΕ συμμερίζονται τους στόχους και τις υποχρεώσεις τους. Συνεπώς, αυτό το 1% του συνολικού προϋπολογισμού της ΕΕ δαπανάται με πρόσφορο τρόπο.
<P>
Χαιρετίζω τα συμπεράσματα του Ευρωπαϊκού Ελεγκτικού Συνεδρίου, το οποίο πιστοποίησε ότι οι λογαριασμοί και των 16 αποκεντρωμένων υπηρεσιών είναι, από όλες τις ουσιαστικές απόψεις, αξιόπιστοι, νόμιμοι και νομότυποι, εκτός από ορισμένες επιμέρους επισημάνσεις. " θετική δήλωση αξιοπιστίας για όλες τις αποκεντρωμένες υπηρεσίες αποτελεί μείζον επίτευγμα και θέλω με την ευκαιρία αυτή να τις συγχαρώ όλες για τις προσπάθειές τους.
<P>
Εστίασα την προσοχή μου στη γενική λειτουργία των εν λόγω υπηρεσιών και θέλω να επικεντρώσω το μεγαλύτερο μέρος της σημερινής μου ομιλίας σε αυτό το θέμα. Για το οικονομικό έτος 2005, μπορούμε να συμπεράνουμε ότι η διαχείριση των αποκεντρωμένων υπηρεσιών ήταν σε γενικές γραμμές ομαλή. Εντούτοις, εξακολουθούν να υπάρχουν περιθώρια βελτιώσεων. Υπήρξαν ορισμένα προβλήματα σε επιμέρους τομείς γενικής λογιστικής. Ένα ακόμη προβληματικό πεδίο σε ορισμένες αποκεντρωμένες υπηρεσίες ήταν η μη συμμόρφωση με τους κανόνες για τη σύναψη συμβάσεων. Τα συστήματα τεχνολογίας των πληροφοριών δεν ήταν πάντα προσαρμοσμένα στις ανάγκες. Επιπλέον, πρέπει να αναφέρουμε ότι οι δυσκολίες κατά τη διαχείριση των ανθρωπίνων πόρων, ειδικότερα όσον αφορά τις διαδικασίες πρόσληψης, δημιούργησαν μια σειρά προβλημάτων.
<P>
Τελευταίο αλλά εξίσου σημαντικό, πρέπει να αναφερθεί ότι, όπως ήταν αναμενόμενο, εμφανίστηκαν κάποια προβλήματα στα αρχικά στάδια λειτουργίας ορισμένων νέων αποκεντρωμένων υπηρεσιών. Επιτρέψτε μου να σας παρουσιάσω τις εννέα προτάσεις τις οποίες έχω αναπτύξει στην έκθεσή μου και οι οποίες μπορούν να βελτιώσουν σημαντικά την αποτελεσματικότητα των εν λόγω υπηρεσιών προς όφελος των συμφερόντων της Ένωσης.
<P>
Ο διαρκώς αυξανόμενος αριθμός των αποκεντρωμένων υπηρεσιών δεν αντικατοπτρίζει πάντα τις πραγματικές ανάγκες της Ένωσης και των πολιτών της. Συνεπώς, η δημιουργία μιας νέας αποκεντρωμένης υπηρεσίας πρέπει πάντα να συνοδεύεται και να υποστηρίζεται από μελέτη κόστους-ωφέλειας. Το Ελεγκτικό Συνέδριο πρέπει να γνωμοδοτεί σχετικά με τη μελέτη κόστους-ωφέλειας προτού ληφθεί απόφαση από το Κοινοβούλιο. Το Ευρωπαϊκό Κοινοβούλιο πρέπει να ζητήσει από την Επιτροπή να εκπονεί ανά πενταετία έκθεση για την προστιθέμενη αξία εκάστης υπηρεσίας. Σε περίπτωση αρνητικής αποτίμησης της προστιθέμενης αξίας μιας αποκεντρωμένης υπηρεσίας, όλα τα εμπλεκόμενα θεσμικά όργανα πρέπει να λαμβάνουν τα ενδεδειγμένα μέτρα για την αναδιατύπωση της εντολής της ή να προβαίνουν στο κλείσιμό της.
<P>
Απευθύνω θερμή έκκληση στο Σώμα να καλέσει το Ελεγκτικό Συνέδριο να προσθέσει στην ετήσια έκθεση που εκπονεί ένα κεφάλαιο αφιερωμένο σε όλες τις αποκεντρωμένες υπηρεσίες που πρέπει να λάβουν απαλλαγή υπό τους λογαριασμούς της Επιτροπής για να υπάρχει πολύ σαφέστερη εικόνα του τρόπου με τον οποίον οι αποκεντρωμένες υπηρεσίες χρησιμοποιούν τους πόρους της ΕΕ. Το Κοινοβούλιο πρέπει να καλέσει την Επιτροπή να βελτιώσει τη διοικητική και τεχνική υποστήριξη που παρέχει στις υπηρεσίες. Πρέπει να καλέσουμε την Επιτροπή να διατυπώσει πρόταση για την εναρμόνιση της μορφής των ετησίων εκθέσεων που υποβάλλονται από τις αποκεντρωμένες υπηρεσίες για να αναπτυχθούν δείκτες επιδόσεως οι οποίοι θα καθιστούν δυνατή τη σύγκριση της αποδοτικότητας των αποκεντρωμένων υπηρεσιών.
<P>
Στην έκθεσή μου, χαιρετίζω τις πολύ σημαντικές βελτιώσεις στον συντονισμό μεταξύ των αποκεντρωμένων υπηρεσιών της ΕΕ, ενώ καλώ όλες τις αποκεντρωμένες υπηρεσίες να χρησιμοποιούν διαρκώς περισσότερο στόχους SMART, στοιχείο που αναμένεται να οδηγήσει σε πιο ρεαλιστικό σχεδιασμό και υλοποίηση επιδιώξεων. Επιμένω δε στη θέση ότι τα προγράμματα εργασίας των αποκεντρωμένων υπηρεσιών πρέπει να εκφράζουν τη συμβολή τους με επιχειρησιακούς και μετρήσιμους όρους και ότι πρέπει να δίνεται η δέουσα προσοχή στις προδιαγραφές εσωτερικού ελέγχου της Επιτροπής.
<P>
Επιτρέψτε μου τώρα να αναφερθώ συγκεκριμένα στη διαδικασία απαλλαγής για όλες τις υπηρεσίες. Επιτρέψτε μου να υπογραμμίσω ότι όλες οι υπηρεσίες της ΕΕ υποβάλλονται σε διαδικασία απαλλαγής, αλλά με δύο διαφορετικούς τρόπους. Οι 16 αποκεντρωμένες υπηρεσίες οι οποίες μας απασχολούν σήμερα πρόκειται να λάβουν χωριστή απαλλαγή, ενώ στις υπόλοιπες θα χορηγηθεί απαλλαγή στο πλαίσιο του προϋπολογισμού της Επιτροπής. Δεν υπάρχει, συνεπώς, καμία υπηρεσία η οποία να μην υπόκειται στους ελέγχους του Ελεγκτικού Συνεδρίου. Εντούτοις, επικρατεί σοβαρή έλλειψη διαφάνειας ως προς τη διαχείριση των υπηρεσιών στις οποίες χορηγούνται απαλλαγές στο πλαίσιο των λογαριασμών της Επιτροπής μόνον. Προκειμένου να διατηρηθεί η συνυπευθυνότητα της Επιτροπής και να ενισχυθεί η διαφάνεια και η σαφήνεια της διαδικασίας απαλλαγής για όλες τις υπηρεσίες, καλώ το Ευρωπαϊκό Ελεγκτικό Συνέδριο να δημιουργήσει ένα νέο κεφάλαιο στην ετήσια έκθεσή του η οποία θα καλύπτει το σύνολο των κοινοτικών υπηρεσιών.
<P>
Στον χρόνο που μου απομένει, θέλω να εστιάσω την προσοχή μου μόνο στην Ευρωπαϊκή Υπηρεσία Ανασυγκρότησης. Τα αποτελέσματα που επιτεύχθηκαν και οι σημαντικές βελτιώσεις που πραγματοποίησε η υπηρεσία προκειμένου να ανταποκριθεί θετικά στις συστάσεις του Ευρωπαϊκού Ελεγκτικού Συνεδρίου και του Κοινοβουλίου αξίζουν πραγματικά επαίνους. Θέλω να συγχαρώ τη διεύθυνση και το προσωπικό για τις προσπάθειές τους. Λαμβάνοντας υπόψη την τεράστια αξία της εν λόγω υπηρεσίας, το Κοινοβούλιο πρέπει να ζητήσει από την Επιτροπή να τροποποιήσει το περιεχόμενο της εντολής της υπηρεσίας, η οποία πρόκειται να λήξει το 2008, και να αναθέσει στην υπηρεσία την ευθύνη υλοποίησης ορισμένων εξωτερικών δράσεων της ΕΕ, ειδικότερα σε περιοχές που ανοικοδομούνται μετά από κρίσεις.
<P>
Τέλος, θέλω να ευχαριστήσω τους σκιώδεις εισηγητές και όλους τους συναδέλφους μου, καθώς και τη Γραμματεία του Σώματος, για τις προσπάθειές τους. Συνιστώ στο Κοινοβούλιο να χορηγήσει θετική απαλλαγή και στις 16 αποκεντρωμένες υπηρεσίες.
<SPEAKER ID="017" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, είμαι ευγνώμων για την ποιότητα και την ισορροπία που χαρακτηρίζουν το περιεχόμενο της υπό συζήτηση έκθεσης. Θέλω να ευχαριστήσω γι' αυτό την Επιτροπή Ελέγχου των Προϋπολογισμών, τον προηγούμενο πρόεδρό της, κ. Fazakas, τον σημερινό της πρόεδρο, κ. Bösch, και, ασφαλώς, τον εισηγητή, κ. Garriga Polledo.
<P>
Στην έκθεση του κ. Garriga Polledo προτείνεται στο Κοινοβούλιο να χορηγήσει απαλλαγή στην Επιτροπή για την εκτέλεση του προϋπολογισμού της και να συμφωνήσει στην εκκαθάριση των λογαριασμών. " Επιτροπή εκφράζει την ικανοποίησή της για την πρόταση αυτή. Θέλω δε να αναλύσω γιατί θεωρώ ότι η πρόταση είναι δικαιολογημένη.
<P>
Καταρχάς, θα δοθεί συνέχεια στις συστάσεις σας. Μάλιστα, έχουμε ήδη πραγματοποιήσει σημαντικά βήματα, όπως τα ακόλουθα:
<P>
Υλοποιούμε τον αναθεωρημένο Δημοσιονομικό Κανονισμό, γεγονός που συνεπάγεται, μεταξύ άλλων, ότι εφαρμόζουμε τις συμφωνηθείσες διατάξεις οι οποίες απαιτούν από τα κράτη μέλη να υποβάλλουν "ετήσια περίληψη στο κατάλληλο εθνικό επίπεδο όλων των διαθέσιμων ελέγχων και δηλώσεων".
<P>
Θα συνεχίσουμε να γνωστοποιούμε την πρόοδο που σημειώνουμε στην υλοποίηση του σχεδίου δράσης μας για τη δημιουργία ενός ολοκληρωμένου πλαισίου εσωτερικού ελέγχου, όπως μας ζητάτε στην παράγραφο 56. Μάλιστα, θα παρουσιάσω την έκθεση προόδου στην Επιτροπή Ελέγχου των Προϋπολογισμών την προσεχή εβδομάδα.
<P>
Έχουμε βελτιώσει, μπορούμε να βελτιώσουμε και θα συνεχίσουμε να βελτιώνουμε τους λογαριασμούς. Για τους λογαριασμούς του 2006, έχουμε ήδη προσφέρει βελτιωμένη ενημέρωση σχετικά με τις επιστροφές και τις οικονομικές διορθώσεις. Αυτό σημαίνει ότι μπορείτε να υπολογίζετε στην αξιοπιστία των λογαριασμών μας.
<P>
Εφαρμόζουμε την Ευρωπαϊκή Πρωτοβουλία Διαφάνειας. Με τη στήριξη του Κοινοβουλίου, σε αυτόν τον τομέα επιτυγχάνεται καθημερινά πρόοδος.
<P>
Στην έκθεση του τρέχοντος έτους, το Κοινοβούλιο "στηρίζει πλήρως την Επιτροπή στην αυστηρή εφαρμογή της νομοθεσίας επί θεμάτων αναστολής πληρωμών". Όταν παρουσιάστηκα ενώπιον της Επιτροπής Ελέγχου των Προϋπολογισμών την 1η Μαρτίου για να συζητήσουμε το σχέδιο έκθεσης του κ. Garriga Polledo, δήλωσα ότι θα προτείνω στους συναδέλφους μου στην Επιτροπή την πολύ προσεκτική ανάλυση των ζητημάτων στα οποία οφείλονται οι επιφυλάξεις στις δηλώσεις των γενικών διευθυντών κατά το τρέχον έτος και, ανάλογα με τη σοβαρότητα των προβλημάτων και των κινδύνων που θα εντοπιστούν, θα αναστείλω τις πληρωμές ή θα εφαρμόσω οικονομικές διορθώσεις. Διεξήγαμε σοβαρές συζητήσεις για πάνω από δύο ώρες, και το αποτέλεσμα ήταν η πολύ σαφής επιβεβαίωση της αποφασιστικότητας του Σώματος των Επιτρόπων να λάβει τα αναγκαία μέτρα.
<P>
Σήμερα θέλω να υπογραμμίσω ορισμένες συγκεκριμένες αποφάσεις που ελήφθησαν. Πρώτον, όσον αφορά το ολοκληρωμένο σύστημα διαχείρισης και ελέγχου (ΟΣΔΕ) στην Ελλάδα και τις γεωργικές ενισχύσεις, έχει πλέον συμφωνηθεί με την Ελλάδα ένα πολύ ξεκάθαρο σχέδιο δράσης το οποίο αποσκοπεί στη διασφάλιση της ορθής εφαρμογής του ΟΣΔΕ στη χώρα αυτή. Το σχέδιο δράσης περιλαμβάνει σαφείς προθεσμίες ως προς τη λήψη των ενδεδειγμένων μέτρων. Σύμφωνα, άλλωστε, με την κατηγορηματική δήλωση της Επιτρόπου Fischer Boel κατά την ακρόαση σχετικά με την απαλλαγή στην Επιτροπή Ελέγχου των Προϋπολογισμών τον περασμένο Νοέμβριο, η Επιτροπή θα αναστείλει τις πληρωμές προς την Ελλάδα για τη χορήγηση άμεσων ενισχύσεων εφόσον δεν τηρηθούν από τις ελληνικές αρχές το συμφωνηθέν σχέδιο δράσης και οι προθεσμίες. " πρώτη σημαντική έκθεση από τις ελληνικές αρχές πρόκειται να μας κοινοποιηθεί στις 15 Μαΐου.
<P>
Θέλω επίσης να υπενθυμίσω ότι η Επιτροπή ανακτά συστηματικά κοινοτικούς γεωργικούς πόρους οι οποίοι δαπανώνται κατά τρόπο μη αποδεκτό από τα κράτη μέλη, επιστρέφοντας τα εν λόγω ποσά στον κοινοτικό προϋπολογισμό με τη διαδικασία "εκκαθάρισης των λογαριασμών".
<P>
Με βάση την πιο πρόσφατη απόφαση, η οποία ελήφθη την περασμένη εβδομάδα, ανακτώνται συνολικά 285,3 εκατ. ευρώ από 14 κράτη μέλη για λόγους που σχετίζονται κυρίως με την ανεπάρκεια των ελέγχων καθώς και με τη μη τήρηση των προθεσμιών πληρωμής από τα κράτη μέλη.
<P>
Δεύτερον, στον τομέα των διαρθρωτικών μέτρων, στις 4 Απριλίου 2007, η Επιτροπή ανέστειλε τις πληρωμές για προγράμματα του ΕΤΠΑ σε πέντε από τις εννέα περιφέρειες της Αγγλίας, καθώς και για ένα πρόγραμμα σε μια έκτη περιφέρεια. Εάν δεν ληφθούν μέτρα, ή εάν ληφθούν ανεπαρκή μέτρα, η Επιτροπή θα αποφασίσει κατ' αποκοπήν διόρθωση ύψους από 5 έως 10% ή 25% επί των ποσών που έχουν καταβληθεί για καθένα από τα προγράμματα, προκειμένου να αντιμετωπιστεί η παραβίαση των κανόνων και να αντισταθμιστούν η έκταση και οι οικονομικές επιπτώσεις των προβλημάτων που απομένουν.
<P>
Οι αναστολές πληρωμών και οι επιφυλάξεις οδηγούν συχνά στις αναγκαίες βελτιώσεις. Το 2005, για παράδειγμα, η ΓΔ Περιφερειακής Πολιτικής εξέφρασε επιφυλάξεις για την επάρκεια των συστημάτων ελέγχου της Ισπανίας. Το 2006, η ΓΔ προέβη σε νέο έλεγχο και διαπίστωσε ότι είχε επιτευχθεί πρόοδος η οποία καθιστούσε περιττή την εκ νέου διατύπωση επιφυλάξεων.
<P>
Ομοίως, όσον αφορά το Ευρωπαϊκό Κοινωνικό Ταμείο, στις αρχές του 2006 η Επιτροπή είχε εκφράσει επιφυλάξεις σχετικά με τα συστήματα που εφαρμόζονταν στο "νωμένο Βασίλειο. Το "νωμένο Βασίλειο πραγματοποίησε βελτιώσεις και οι επιφυλάξεις άρθηκαν.
<P>
Αυτά τα παραδείγματα καταδεικνύουν ότι η Επιτροπή μπορεί και επιτυγχάνει την παρεμπόδιση των πληρωμών. " βάση για τη λήψη παρομοίων αποφάσεων πρέπει να είναι εύλογη και να εξηγείται λεπτομερώς. Έχουμε, συνεπώς, καταβάλει σημαντικές προσπάθειες και πάλι εφέτος για τη βελτίωση της ποιότητας των ετησίων εκθέσεων δραστηριοτήτων των γενικών διευθύνσεων της Επιτροπής.
<P>
Το Ελεγκτικό Συνέδριο ήταν μάλλον επικριτικό όσον αφορά τους ελέγχους της Επιτροπής στον τομέα της έρευνας. " διαχείριση γίνεται απευθείας από την Επιτροπή και έχουμε δώσει ύψιστη προτεραιότητα σε αυτό το θέμα. Εφαρμόζεται πλέον μια στρατηγική εκ των υστέρων ελέγχου στο σύνολο των Γενικών Διευθύνσεων που σχετίζονται με την έρευνα για ελέγχους σχετικά με το έκτο πρόγραμμα πλαίσιο. Πρόκειται για μια ισχυρή στρατηγική η οποία συνοδεύεται από σημαντική αύξηση του ποσοστού του προϋπολογισμού για την έρευνα που καλύπτεται από εκ των υστέρων ελέγχους. Το 2007 θα διενεργηθούν 300 έλεγχοι ως προς την εφαρμογή του έκτου προγράμματος πλαισίου, έναντι 45 που διενεργήθηκαν το 2006.
<P>
Αντικατοπτρίζοντας τον βαθμό προτεραιότητας που αποδίδει σε αυτό το θέμα, η Επιτροπή μεταβάλλει τις αρμοδιότητες σημαντικού αριθμού υπαλλήλων της και τους αναθέτει ελεγκτικά καθήκοντα, ενώ πραγματοποιεί αντίστοιχες πρόσθετες προσλήψεις.
<P>
Επιπλέον, εξετάζεται σοβαρά η σταδιακή θέσπιση κατ' αποκοπήν ποσών σε ειδικευμένους τομείς του προγράμματος πλαισίου.
<P>
Επιτρέψτε μου να πω λίγα λόγια για τις υπηρεσίες. " Επιτροπή λαμβάνει υπόψη την αυξανόμενη ανησυχία του Κοινοβουλίου σχετικά με τις ρυθμιστικές υπηρεσίες. Στηρίζουμε ήδη σημαντικά τις υπηρεσίες, ενώ φρονώ ότι οι προσδοκίες και οι αρμοδιότητες πρέπει να διευκρινίζονται, ιδίως πριν από τη δημιουργία νέων υπηρεσιών.
<P>
Θα ασκήσουμε, συνεπώς, πιέσεις προκειμένου να σημειωθεί αμέσως πρόοδος σχετικά με την προτεινόμενη διοργανική συμφωνία. Το Συμβούλιο έχει δηλώσει ότι είναι πρόθυμο να συνεχίσει τις συνομιλίες για το θέμα αυτό. " έγκριση της συμφωνίας θα συμβάλει ουσιαστικά στην ικανότητά μας να ανταποκριθούμε στις συστάσεις του Κοινοβουλίου για θέματα όπως η συστημική και τακτική αξιολόγηση και οι μελέτες κόστους-ωφέλειας των υπηρεσιών, καθώς και η εναρμόνιση των ετησίων εκθέσεών τους.
<P>
" Επιτροπή παραμένει υπόλογη έναντι της δημοσιονομικής αρχής για την εκτέλεση του προϋπολογισμού. Ανταποκρινόμαστε σε αυτή μας την υποχρέωση ενημερώνοντάς σας ανοικτά και με ειλικρίνεια για τις δυνάμεις και τις αδυναμίες μας. Σας είμαστε δε ευγνώμονες διότι αναγνωρίζετε με δίκαιο τρόπο και τις δύο.
<SPEAKER ID="018" NAME="Ralf Walter " AFFILIATION="PSE">
συντάκτης της γνωμοδότησης της Επιτροπής Ανάπτυξης. - (DE) Κύριε Πρόεδρε, κυρίες και κύριοι, αρχικά θα ήθελα να ευχαριστήσω θερμά για τη συνεργασία μεταξύ της Επιτροπής Ανάπτυξης και της Επιτροπής, του Ελεγκτικού Συνεδρίου και των δύο εισηγητών, κ. Camre και κ. Garriga Polledo. Είναι θετικό ότι οι παρατηρήσεις μας λαμβάνονται πλήρως υπόψη στις αποφάσεις του Κοινοβουλίου.
<P>
Πρέπει να ελέγξουμε ως Επιτροπή Ανάπτυξης αν χρησιμοποιούνται κανονικά και σωστά τα χρήματα που δαπανούμε για να υποστηρίξουμε τους πιο αδύναμους σε ολόκληρο τον κόσμο και να τους βοηθήσουμε να ανεξαρτητοποιηθούν. " αποδοχή από τον πληθυσμό εξαρτάται σε πολύ μεγάλο βαθμό από το να μην δημιουργηθεί η εντύπωση πως εδώ επωφελούνται κάποιοι ισχυροί, και ότι τα χρήματα φθάνουν πραγματικά στους ανθρώπους που τα έχουν ανάγκη. Γι' αυτό εξετάσαμε εξονυχιστικά την πτυχή αυτή.
<P>
Όπως και σε πολλά άλλα σημεία, το Ελεγκτικό Συνέδριο διαπίστωσε σημαντικά λάθη ως προς τη διάθεση των χρημάτων. Τα εξετάσαμε όλα, αναλυτικά, και ασφαλώς παρατηρήσαμε ότι είχαν γίνει λάθη όσον αφορά τη διαδικασία σύμφωνα με την οποία δαπανήθηκαν τα χρήματα. Όμως δεν ήταν λάθη που θα είχαν αρνητικά αποτελέσματα για την ΕΕ, αλλά ήταν πραγματικά λάθη στη διαδικασία που πρέπει να διορθωθούν προκειμένου να μπορούμε να πούμε κατηγορηματικά πως οι πόροι χρησιμοποιήθηκαν κανονικά.
<P>
Ωστόσο, η διαδικασία απαλλαγής είναι και πολιτική διαδικασία. Εξετάζουμε αν η Επιτροπή εφάρμοσε πραγματικά αυτά στα οποία αποσκοπούσαμε καταρτίζοντας τον προϋπολογισμό. Έτσι, εξετάσαμε αν δόθηκε πραγματικά έμφαση στην περιβαλλοντική νομοθεσία, αν βελτιώθηκε πραγματικά η πρόληψη κρίσεων και -πράγμα για το οποίο υπήρξε έντονη διαφωνία- αν δαπανήθηκε πραγματικά το 20% των πόρων για τη βασική εκπαίδευση και υγειονομική περίθαλψη στις αναπτυσσόμενες χώρες. Πρέπει βέβαια να πούμε πως οι αριθμοί παρουσιάζουν αυξητική τάση, όμως απέχουν ακόμα πάρα πολύ από το 20% που είχαμε συμφωνήσει όλοι μαζί. Δεν είναι ιδιαίτερα καθησυχαστική η δήλωση ότι αυτό έχει να κάνει με τον μεγάλο αριθμό δωρητών και οργανισμών που πρέπει να συντονιστούν.
<P>
Πρέπει να σας πω ξεκάθαρα ότι η ΕΕ -μαζί με τα κράτη μέλη της- είναι με διαφορά ο μεγαλύτερος δωρητής στον κόσμο. Αυτό μπορούμε να το πούμε με αυτοπεποίθηση. Ταυτόχρονα όμως δεν γίνεται να έρχεται κάποιος στο Σώμα και να λέει πως επικεντρωθήκαμε σε άλλα θέματα, και ελπίζουμε ότι οι προτεραιότητες που όρισαν το Κοινοβούλιο και το Συμβούλιο στο πλαίσιο των ψηφισμάτων τους θα υλοποιηθούν τελικά.
<P>
Είχαμε πολύ καλή συνεργασία με τους υπαλλήλους της Επιτροπής. Δόθηκαν υποσχέσεις ότι θα λάβουμε μέσα στον χρόνο τις ανάλογες πληροφορίες και δείκτες και ότι θα αποδειχθεί ότι σημειώθηκαν σαφείς πρόοδοι. Καθώς ανέκαθεν με απασχολούσε πολύ η διαδικασία του προϋπολογισμού, σας λέω ξεκάθαρα ότι θα προσέξω και κατά την εκπόνηση του επόμενου προϋπολογισμού να παρακολουθήσουμε πολύ προσεκτικά τις εξαγγελθείσες βελτιώσεις στην εκτέλεση του προϋπολογισμού -τόσο ως προς τη στοχοθετημένη χρησιμοποίηση των πόρων όσο και ως προς την εκπλήρωση των πολιτικών στόχων- και η συμπεριφορά μας ως Κοινοβουλίου κατά την εκπόνηση του προϋπολογισμού θα εξαρτηθεί από το εάν θα εκπληρώσετε πραγματικά τις υποχρεώσεις σας ή όχι.
<SPEAKER ID="019" NAME="Jutta Haug " AFFILIATION="PSE">
συντάκτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κύριε Πρόεδρε, κυρίες και κύριοι, το ποσοστό του προϋπολογισμού που διατίθεται για τις πολιτικές, για τις οποίες είναι υπεύθυνη η Επιτροπή Περιβάλλοντος, Δημόσιας Υγείας και Ασφάλειας των Τροφίμων δεν είναι ιδιαίτερα μεγάλο. Για το 2005 -το οικονομικό έτος για το οποίο πρέπει να επιβεβαιώσουμε ότι έγινε κανονική χρήση των χρημάτων των ευρωπαίων φορολογουμένων- ήταν λιγότερο από μισή ποσοστιαία μονάδα του συνολικού προϋπολογισμού των 116 δισ. ευρώ.
<P>
Θέλω να πω εξαρχής ότι δεν υπάρχει τίποτα που να εμποδίζει τη χορήγηση απαλλαγής στους διευθυντές και τις διευθύντριες των τεσσάρων οργανισμών -EMEA, EEA, EFSA και ECDC- για την εκτέλεση των αντίστοιχων προϋπολογισμών.
<P>
Οι πρώτοι μήνες της δραστηριότητας του Ευρωπαϊκού Κέντρου Πρόληψης και Ελέγχου Νόσων κατά το 2005 ήταν επιτυχείς. Υπεύθυνη για την εκτέλεση του προϋπολογισμού ήταν η Γενική Διεύθυνση Υγείας και Προστασίας των Καταναλωτών.
<P>
Στο τρίτο έτος της δραστηριότητάς της, η Ευρωπαϊκή Αρχή για την Ασφάλεια των Τροφίμων μετακόμιζε στην Parma. Αυτό έφερε τις ανάλογες δυσκολίες εξεύρεσης του απαραίτητου εξειδικευμένου επιστημονικού προσωπικού και είχε αναπόφευκτα ως αποτέλεσμα να μην καταστεί δυνατό να δαπανηθούν όλα τα διαθέσιμα χρήματα. Στον κοινοτικό προϋπολογισμό επέστρεψαν παραπάνω από 4 εκατ. ευρώ. Το πώς μπορούν τα χρήματα αυτά να διατεθούν και πάλι στην EFSA δεν είναι αντικείμενο συζήτησης σε αυτή τη διαδικασία απαλλαγής. Παρ' όλ' αυτά, αυτό θα πρέπει να συζητηθεί με την Επιτροπή.
<P>
Ο Ευρωπαϊκός Οργανισμός Φαρμάκων εργάστηκε με τρόπο που μας ικανοποίησε όλους. Δεν διέθεσε όλα τα χρήματα - προφανώς ένας λόγος ήταν και οι τεχνικές δυσκολίες προσαρμογής του πληροφοριακού του συστήματος.
<P>
Ο Ευρωπαϊκός Οργανισμός Περιβάλλοντος έκανε εξαίρετη εργασία, όπως συνήθως. Χρησιμοποίησε κανονικά όλους τους πόρους και σίγουρα θα χρειαζόταν περισσότερους.
<P>
" Επιτροπή Περιβάλλοντος δεν έχει βασικά κάτι να επικρίνει στην εκτέλεση των προϋπολογισμών των τεσσάρων οργανισμών της. Παρ' όλ' αυτά εκμεταλλευτήκαμε τη διαδικασία απαλλαγής για να ζητήσουμε για τους δύο "παλιούς" οργανισμούς -τον EMEA και τον EEA- αυτό που ήδη έχει καθοριστεί στον βασικό κανονισμό των "νέων", δηλαδή τον τακτικό έλεγχο και αξιολόγηση του έργου τους από ανεξάρτητους εμπειρογνώμονες. Θέλουμε να είναι εξασφαλισμένη η ευρωπαϊκή προστιθέμενη αξία σε όλες τις μορφές της ευρωπαϊκής διοικητικής πρακτικής - και στους οργανισμούς.
<P>
Περνάω τώρα στον τομέα του περιβάλλοντος, της δημόσιας υγείας και της ασφάλειας των τροφίμων, για τον οποίο είναι υπεύθυνη η Επιτροπή. Σε όλους τους τομείς, τα ποσοστά απορρόφησης των πιστώσεων αναλήψεως υποχρεώσεων ήταν απόλυτα ικανοποιητικά, όμως το ποσοστό των πληρωμών δεν ήταν καθόλου ικανοποιητικό και ήταν κάτω από το 80% τόσο στον τομέα της υγείας και της ασφάλειας των τροφίμων όσο και στον τομέα του περιβάλλοντος. Φυσικά, υπάρχουν αιτίες γι' αυτό. Από τη μια δεν είχε ακόμα ολοκληρωθεί η σύσταση του εκτελεστικού οργανισμού για τη δημόσια υγεία, ενώ ταυτόχρονα δεσμευόταν προσωπικό για την προετοιμασία του νέου προγράμματος για την υγεία και την προστασία των καταναλωτών, από την άλλη δε τα προβλήματα των δημοσιονομικών υποχρεώσεων του 2004 οδήγησαν το 2005 σε προβλήματα πληρωμών στον τομέα του περιβάλλοντος .
<P>
Όσο κατανοητές και αν είναι οι εξηγήσεις που παρουσίασαν οι υπηρεσίες της Επιτροπής, η Επιτροπή πρέπει να καταφέρει να προβλέπει τις δυσκολίες πριν παρουσιαστούν, για να μπορεί να λάβει αμέσως αντισταθμιστικά μέτρα. Άλλωστε, έχει αρκετή πείρα στην αντιμετώπιση διοικητικών προβλημάτων.
<SPEAKER ID="020" NAME="Michael Cramer " AFFILIATION="Verts/ALE">
συντάκτης της γνωμοδότησης της Επιτροπής Μεταφορών και Τουρισμού. - (DE) Κύριε Πρόεδρε, κυρίες και κύριοι, η Επιτροπή Μεταφορών και Τουρισμού διαπιστώνει ότι στο σχέδιο προϋπολογισμού του 2005 διατέθηκε για την πολιτική των μεταφορών σχεδόν 1 δισ. ευρώ για πιστώσεις ανάληψης υποχρεώσεων και επίσης σχεδόν 1 δισ. ευρώ για πιστώσεις πληρωμών. Το μεγαλύτερο μέρος διατίθεται για τα διευρωπαϊκά δίκτυα, συγκεκριμένα 670 εκατ. ευρώ για πιστώσεις ανάληψης υποχρεώσεων και 750 εκατ. ευρώ για πληρωμές. " επιτροπή επιδοκιμάζει θερμά το γεγονός ότι σε αυτά συμπεριλαμβάνονται και πληρωμές για την οδική ασφάλεια και υποχρεώσεις για το Marco Polo, ενώ διατίθενται και 70 εκατ. ευρώ για υποχρεώσεις και 60 εκατ. ευρώ για πληρωμές για τους οργανισμούς του τομέα των μεταφορών.
<P>
Ωστόσο, η επιτροπή ανησυχεί για το ποσοστό λαθών, που ξεπερνά τον μέσο όρο, στις ερευνητικές συμβάσεις του τομέα των μεταφορών, και για το ότι διατίθενται μόνο 51% των διαθέσιμων πόρων για την οδική ασφάλεια, που είναι ένα σημαντικό πρόγραμμα αφού θέλουμε να μειώσουμε στο ήμισυ τον αριθμό των δυστυχημάτων.
<P>
Ως προς τα διευρωπαϊκά δίκτυα, είναι σημαντικό να επικεντρωθούμε σε ό,τι φέρνει αποτελεσματικότητα στις μεταφορές και όχι να αρχίζουμε πρώτα τα μεγάλα έργα και ύστερα να διαπιστώνουμε ότι λείπουν οι μισοί από τους απαραίτητους πόρους. Σε πολλά κράτη μέλη υπάρχουν έργα που διακόπηκαν γιατί λείπουν οι απαραίτητοι χρηματοδοτικοί πόροι. Πρέπει να δώσουμε προτεραιότητα στον εκσυγχρονισμό της υπάρχουσας υποδομής και μόνο μετά από αυτό να εξετάσουμε νέα κατασκευαστικά έργα. Πρέπει να επιτύχουμε τη μέγιστη δυνατή αποτελεσματικότητα με αυτούς τους περιορισμένους πόρους.
<P>
Επίσης, δεν πρέπει να σκεφτόμαστε μόνο έργα σύνδεσης Βορρά-Νότου, γιατί η Ευρώπη πρέπει να ενωθεί και γι' αυτό πρέπει να εκσυγχρονιστούν και τα σιδηροδρομικά έργα Ανατολής-Δύσης που σε πολλές περιπτώσεις βρίσκονται ακόμα στη φάση του περασμένου αιώνα, δηλαδή της ατμομηχανής.
<P>
Σημαντική είναι ασφαλώς και η αλλαγή του κλίματος. Ο τομέας των μεταφορών είναι, με ποσοστό 30%, μία από τις μεγαλύτερες πηγές εκπομπής CO2 και γι' αυτό στα ερευνητικά μας προγράμματα πρέπει να δώσουμε προτεραιότητα στην πολιτική για το κλίμα και την αειφορία. Αυτό δεν έγινε καθόλου ικανοποιητικά μέχρι σήμερα και πρέπει να αλλάξει.
<P>
Χορηγήσαμε απαλλαγή στους οργανισμούς, πρέπει όμως και να λάβουν τους απαραίτητους πόρους για να επιτελέσουν τις απαραίτητες εργασίες που τους έχουν ανατεθεί.
<SPEAKER ID="021" NAME="Helga Trüpel " AFFILIATION="Verts/ALE">
συντάκτρια της γνωμοδότησης της Επιτροπής Πολιτισμού και Παιδείας. - (DE) Κύριε Πρόεδρε, κυρίες και κύριοι, ως συντάκτρια γνωμοδότησης της Επιτροπής Πολιτισμού και Παιδείας θα ήθελα αρχικά να διαπιστώσω ότι δεν είμαστε πεπεισμένοι πως αρκούν αυτά που δαπανούμε για τον πολιτισμό και την παιδεία. " Επιτροπή Πολιτισμού και Παιδείας είχε πολύ μεγαλύτερες φιλοδοξίες και λυπάται διότι το Κοινοβούλιο, η Επιτροπή και το Συμβούλιο δεν διέθεσαν συνολικά περισσότερους πόρους. Θέλουμε να δώσουμε μια ψυχή στην Ευρώπη. Θέλουμε να δώσουμε σε όλους τους φοιτητές τη δυνατότητα να σπουδάσουν στην Ευρώπη και θα πρέπει και στο πλαίσιο της στρατηγικής της Λισαβόνας να επιφέρουμε εδώ μεταβολές τα επόμενα χρόνια.
<P>
Θα ήθελα να πω πολύ γενικά ότι ιδίως για τα μεγάλα προγράμματα για τον πολιτισμό και τους νέους είναι καθοριστικό αφενός να ασκούμε μία πολύ προσεκτική -δηλαδή υπεύθυνη και διαφανή- πολιτική δαπανών και αφετέρου να μην υπερβάλλουμε ως προς τις κανονιστικές ρυθμίσεις και να μην ακολουθούμε αδιέξοδες γραφειοκρατικές προσεγγίσεις. Μετά από τις περιπτώσεις διαφθοράς και τα σκάνδαλα που σημειώθηκαν, γνωρίζω ότι πρέπει να δείξουμε μεγάλη ευαισθησία. Παρ' όλ' αυτά, δεν πρέπει να ξεπερνάμε τον στόχο. Ειδικά σε σχέση με τα μικρά έργα, όπου πρόκειται μόνο για 20 000 ευρώ, οι αιτούντες δεν θα πρέπει να καταθέτουν δεκάδες σελίδες για να γίνει δεκτή η αίτησή τους.
<P>
" δεύτερη παρατήρησή μου είναι πως όταν έχουμε 99 εθνικούς οργανισμούς για τον πολιτισμό, είναι φυσικό να ξεφεύγουν γρήγορα τα πράγματα από τον έλεγχο. Εδώ θα έπρεπε να φροντίσουμε για καλύτερη διαχείριση.
<P>
Και μια τρίτη παρατήρηση: θεωρώ ότι δεν είναι σωστή προσέγγιση το να εξακολουθούμε να χρηματοδοτούμε από τον προϋπολογισμό μας αυτό το δεύτερο Κοινοβούλιο στο Στρασβούργο. Αν οι Γάλλοι δεν είναι διατεθειμένοι να εγκαταλείψουν αυτήν τη δεύτερη έδρα και να κάνουν οικονομία, τότε πρέπει μελλοντικά να αναλάβει τις δαπάνες αυτές το Συμβούλιο.
<SPEAKER ID="022" NAME="Bárbara Dührkop Dührkop " AFFILIATION="PSE">
συντάκτρια της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (ES) Παρεμβαίνω ως εισηγήτρια της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων σχετικά με τον προϋπολογισμό του οικονομικού έτους 2005.
<P>
Υπάρχουν πολλές υπηρεσίες, ορισμένες από τις οποίες ανέφερε ήδη η κ. Haug και, σε γενικές γραμμές, οι παρατηρήσεις μας είναι οι ίδιες.
<P>
Θέλω να ξεκινήσω σχολιάζοντας την εκτέλεση του γενικού προϋπολογισμού της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, και μπορώ να το κάνω πολύ σύντομα.
<P>
Διαπιστώνουμε ότι έχει σημειωθεί πρόοδος σε σχέση με την εκτέλεση των πιστώσεων υποχρεώσεων, αλλά η εκτέλεση των πληρωμών χρειάζεται μια νέα ώθηση. Βρισκόμαστε στο 79,8% για το 2005 σε σύγκριση με το 80,3% για το 2004. Αυτό είναι ένα από τα χαμηλότερα επίπεδα της επιτροπής.
<P>
" κ. Haug ανέφερε και άλλες που φαίνεται να είναι στην ίδια κατάσταση. Είναι αυτονόητο ότι αυτή η κατάσταση πρέπει να βελτιωθεί. Επιπλέον, γνωρίζουμε ότι διακυβεύονται τα χρήματα για το προσεχές έτος αν δεν μπορέσουμε να τα χρησιμοποιήσουμε σωστά.
<P>
Αναφορικά με την εκτέλεση του προϋπολογισμού για τη Eurojust (το ευρωπαϊκό όργανο δικαστικής συνεργασίας), διαπιστώνουμε ότι το Ελεγκτικό Συνέδριο έχει εύλογες διασφαλίσεις ότι οι ετήσιοι λογαριασμοί γι' αυτό το οικονομικό έτος ήταν αξιόπιστοι και, αναφορικά με τις αντίστοιχες πράξεις, ότι είναι όλες νόμιμες, όπως πρέπει να είναι, και κανονικές.
<P>
Ωστόσο, δεν υπάρχει κατάσταση που δεν επιδέχεται βελτίωση. Σε αυτή την περίπτωση επίσης, πρέπει να καλέσουμε την Eurojust να συνεχίσει προς αυτή την κατεύθυνση, βελτιώνοντας τη δημοσιονομική διαχείρισή της.
<P>
Αναφορικά με την εκτέλεση του προϋπολογισμού του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας, η επιτροπή είναι επίσης ικανοποιημένη, όσον αφορά την νομιμότητα των υποκείμενων πράξεων. Ωστόσο, διαπιστώνουμε ότι το Παρατηρητήριο πρέπει να κληθεί να βελτιώσει τη διαφάνειά του, και ιδιαίτερα τη διαφάνεια των διαδικασιών μειοδοτικών διαγωνισμών.
<P>
Τέλος, θα σχολιάσω την εκτέλεση του προϋπολογισμού του Ευρωπαϊκού Κέντρου Παρακολούθησης Ναρκωτικών και Τοξικομανίας. Σε αυτή την περίπτωση, η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων επιθυμεί, όπως και το Ελεγκτικό Συνέδριο, να κάνει δύο σοβαρές καταγγελίες.
<P>
Διαπιστώθηκαν διάφορες απαράδεκτες ανωμαλίες στις διαδικασίες μειοδοτικών διαγωνισμών και σύναψης συμβάσεων και πρέπει να απαιτήσουμε ουσιαστική βελτίωση αυτών των διαδικασιών. Πρέπει να αναγνωρίσουμε, ωστόσο, ότι ορισμένα μέτρα έχουν αποτέλεσμα, αλλά ο δρόμος είναι πολύ μακρύς ακόμη για να γίνουν όλα, ας πούμε, αποδεκτά και σωστά.
<P>
Ίσως το πιο ακανθώδες ζήτημα απ' όλα -έχουμε ζητήσει ήδη από την Επιτροπή μια εξήγηση σε αυτό το θέμα- είναι ότι, όπως το Ελεγκτικό Συνέδριο, διαπιστώνουμε και εκφράζουμε τη λύπη μας για την κακή διαχείριση στην περίπτωση ενός πράκτορα που εστάλη στις Βρυξέλλες σε μια αποστολή μεγάλης διάρκειας χωρίς κανέναν σαφή προσδιορισμό των στόχων του· συγκεκριμένα, υπάρχει μεγάλη αδιαφάνεια σχετικά με την επακόλουθη χρέωση των εξόδων στην Επιτροπή. Πολλά χρήματα των ευρωπαίων φορολογούμενων πρέπει να εξηγηθούν εδώ.
<P>
" Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ζητά επομένως να ερευνηθεί σε βάθος αυτή η υπόθεση και να υιοθετηθούν τα κατάλληλα μέτρα προκειμένου να αποτραπεί η επανάληψη παρόμοιων συμβάντων στο μέλλον.
<P>
Επομένως η σύσταση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, όπως και της Επιτροπής Ελέγχου των Προϋπολογισμών, είναι να χορηγηθεί η απαλλαγή.
<SPEAKER ID="023" NAME="Lissy Gröner " AFFILIATION="PSE">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (DE) Κύριε Πρόεδρε, κυρίες και κύριοι, για την Επιτροπή Δικαιωμάτων των Γυναικών και Ισότητας των Φύλων, η αξιολόγηση δεν είναι και τόσο απλή. Έχουμε υπογραμμίσει πολλές φορές ότι για να μπορούμε να αξιολογήσουμε τις δαπάνες, είναι απαραίτητο να έχουμε δεδομένα ανά φύλο. Δυστυχώς δεν υπάρχουν ακόμα τα στοιχεία αυτά και για τον λόγο αυτόν δεν είναι δυνατό να περιληφθούν πλήρως στην αξιολόγηση αυτή η συνεκτίμηση της διάστασης του φύλου και της ισότητας των φύλων στον προϋπολογισμό. Παρακαλούμε να παρουσιαστούν τα εν λόγω στοιχεία στις επόμενες εκθέσεις για την απαλλαγή.
<P>
Ειδικά για τα προγράμματα των διαρθρωτικών ταμείων και για άλλα παρόμοια απαιτούνται ακριβή στοιχεία για να δούμε πόσα χρήματα διατίθενται τελικά για την ίση προώθηση των γυναικών. Διαπιστώθηκε ότι στο πρόγραμμα Daphne εμποδίστηκε η ροή των πόρων. Αυτό αποτελεί μεγάλο πρόβλημα. Γνωρίζουμε ότι η βία εναντίον γυναικών, παιδιών και νέων έχει τεράστιες διαστάσεις. Διαπιστώσαμε ότι τα προγράμματα που προτάθηκαν, ήταν πολύ καλά, παρ' όλ' αυτά όμως δεν έρευσαν οι πόροι. Αυτό πρέπει να διορθωθεί.
<P>
Στη συγκεκριμένη περίπτωση απορρίφθηκε μια σειρά διευρωπαϊκών προγραμμάτων. Προετοιμάζουμε ένα Ευρωπαϊκό Έτος κατά της βίας και το Συμβούλιο της Ευρώπης δρομολόγησε μια εκστρατεία. Εδώ υπάρχουν τεράστιες ανάγκες και η Επιτροπή πρέπει να κινητοποιηθεί.
<SPEAKER ID="024" NAME="Véronique Mathieu">
εξ ονόματος της Ομάδας PPE-DE. - (FR) Κύριε Πρόεδρε, κυρίες και κύριοι, όσον αφορά τη χορήγηση απαλλαγής για τους οργανισμούς, θα ήθελα να ξεκινήσω με κάποιες παρατηρήσεις. " πρώτη είναι ότι ο αριθμός των οργανισμών αυξάνεται συνεχώς, και ότι η αύξηση αυτή είναι ανησυχητική διότι δεν φαίνεται να εντάσσεται σε ένα πλαίσιο συνολικής πολιτικής. " κατάσταση αυτή δημιουργεί διάφορα προβλήματα: το πρόβλημα του οικονομικού ελέγχου αυτών των οργανισμών και το πρόβλημα των οργανωτικών αδυναμιών που έχουν διαπιστωθεί, τα οποία δεν επιλύονται πάντα.
<P>
Σε σχέση με την πρώτη πτυχή, είναι ζωτικής σημασίας, κατά την άποψή μου, να θεσπιστούν σαφείς κανόνες όσον αφορά τη διαδικασία χορήγησης απαλλαγής. Πράγματι, 16 από τους 35 οργανισμούς λαμβάνουν σήμερα ξεχωριστή απαλλαγή από το Κοινοβούλιο. Προκειμένου να αποφευχθούν οι σημερινές ανακολουθίες στην εφαρμογή του άρθρου 185 του Δημοσιονομικού Κανονισμού -εφόσον πολλοί οργανισμοί σήμερα λαμβάνουν συνολική απαλλαγή στο πλαίσιο του γενικού προϋπολογισμού της Ευρωπαϊκής Επιτροπής- θα ήταν πρόσφορο στο μέλλον να λαμβάνουν όλοι οι οργανισμοί, ανεξαρτήτως του καθεστώτος τους, ξεχωριστή απαλλαγή από το Ευρωπαϊκό Κοινοβούλιο.
<P>
" δεύτερη πτυχή που θα ήθελα να αναφέρω αφορά την αποτελεσματική διαχείριση των οργανισμών. Μολονότι έχει παρατηρηθεί πρόοδος σε αυτόν τον τομέα, αυτή δεν είναι ικανοποιητική. Προτεραιότητα έχει η ενίσχυση των συστημάτων λογιστικής, προκειμένου να διασφαλιστεί η σωστή εφαρμογή των διαδικασιών μειοδοτικών διαγωνισμών και των κανονισμών εσωτερικού ελέγχου και, τέλος, να καταστούν πιο διαφανείς οι διαδικασίες πρόσληψης. Ταυτόχρονα, η Επιτροπή πρέπει να συνεχίσει τις προσπάθειές της να καταστήσει τους οργανισμούς πιο ορατούς, καταρτίζοντας μια αποτελεσματική επικοινωνιακή στρατηγική, να αναπτύξει συνεργίες και, τέλος, να τους παράσχει περισσότερες τεχνικές και διοικητικές υπηρεσίες που να είναι προσαρμοσμένες στις ανάγκες τους.
<P>
Επίσης, υποστηρίζω τις δύο προτάσεις που έχουν ως στόχο να καταστήσουν υποχρεωτική τη δημοσίευση μελέτης κόστους-ωφελείας πριν από την ίδρυση κάποιου οργανισμού, και να επιβάλλουν τη σύνταξη, ανά πενταετία, έκθεσης αξιολόγησης για την προστιθέμενη αξία εκάστου οργανισμού στο πεδίο δραστηριότητά τους. Αυτές οι δύο προτάσεις είναι καίριες για τη διασφάλιση ότι οι δραστηριότητες που αναπτύσσουν οι οργανισμοί ικανοποιούν τις ειδικές ανάγκες των διαφόρων τομέων.
<P>
Ολοκληρώνοντας, θέλω να τονίσω ότι, ακόμη και αν το Ελεγκτικό Συνέδριο έχει επιφυλάξεις σχετικά με τρεις οργανισμούς, είμαι πολύ ευχαριστημένη που οι οργανισμοί έχουν, συνολικά, βελτιωθεί σε σχέση με τη διαδικασία του 2004, και τους καλώ να συνεχίσουν τις προσπάθειές τους προς αυτή την κατεύθυνση.
<SPEAKER ID="025" NAME="Dan Jørgensen">
εξ ονόματος της Ομάδας PSE. - (DA) Κύριε Πρόεδρε, η Σοσιαλιστική Ομάδα στο Ευρωπαϊκό Κοινοβούλιο συστήνει τη χορήγηση απαλλαγής. Συστήνουμε να εγκρίνει το Κοινοβούλιο τους προϋπολογισμούς για το έτος 2005, αλλά ταυτόχρονα έχουμε να κάνουμε ορισμένα σχόλια και να διατυπώσουμε ορισμένα αιτήματα. Έχουμε δύο βασικές απαιτήσεις. Καταρχάς, θεωρούμε αυτονόητο ότι η εποπτεία θα πρέπει να καταστεί πιο αυστηρή. Δεν πιστεύουμε ότι υπάρχει, μέχρι στιγμής, επαρκής έλεγχος των χρημάτων των φορολογούμενων. Δεύτερον, πιστεύουμε επίσης ότι υπάρχει ανάγκη για περισσότερη ευρύτητα και περισσότερη διαφάνεια.
<P>
Όσον αφορά το πρώτο σημείο, μπορούμε να πούμε ότι έχει σημειωθεί κάποια πρόοδος σε αυτόν τον τομέα. Το αναγνωρίζουμε και επαινούμε την εφαρμογή ενός νέου συστήματος λογιστικής στο εσωτερικό της Επιτροπής. Δεν ήταν μια εύκολη διαδικασία αλλά ξεπέρασε κάθε προσδοκία. Αναγνωρίζω επίσης ότι το ολοκληρωμένο σύστημα δημοσιονομικού ελέγχου, ειδικότερα σε σχέση με τα γεωργικά κονδύλια, έχει εφαρμοστεί για μεγάλο μέρος του προϋπολογισμού, και αυτό είναι σαφέστατα κάτι πολύ θετικό. Ωστόσο, είμαστε επίσης επικριτικοί σε σχέση με εκείνους τους τομείς στους οποίους το Ελεγκτικό Συνέδριο επεφύλασσε, δυστυχώς, κάποιες ιδιαίτερα έντονες επικρίσεις. Αυτό που είναι υπό συζήτηση κυρίως είναι οι εσωτερικές πολιτικές και, δυστυχώς, ένα μέρος των γεωργικών κονδυλίων επίσης. Θα πρέπει, πολύ απλά, να γίνουμε πιο αυστηροί σε αυτούς τους τομείς. " Επιτροπή πρέπει να επιδείξει μεγαλύτερη αυστηρότητα, αλλά το ίδιο πρέπει να πράξουν, ειδικότερα, και τα κράτη μέλη. Γεγονός είναι ότι γύρω στο 80% των κονδυλίων της ΕΕ, όπως γνωρίζουν οι βουλευτές, υπόκεινται σε κοινή διαχείριση, πράγμα που σημαίνει ότι τα χρήματα χρησιμοποιούνται ουσιαστικά στα κράτη μέλη. Υπό τέτοιες συνθήκες είναι σαφές ότι εξαρτόμαστε, φυσικά, ολοκληρωτικά -δηλαδή η Επιτροπή εξαρτάται και εμείς στο Κοινοβούλιο εξαρτόμαστε- από το αν η ευθύνη αυτή θα αντιμετωπιστεί με σοβαρότητα στα κράτη μέλη και δεν αισθανόμαστε, δυστυχώς, ότι αυτό γίνεται. " πολιτική ευθύνη πρέπει να ανατίθεται σαφώς, και αυτό είναι κάτι που χρειάζεται να το παρακολουθήσουμε σε σχέση με το επόμενο έτος.
<P>
Επιπλέον, είναι φυσικά προφανές ότι όλη αυτή η συζήτηση για το άνοιγμα διεξάγεται εδώ και ένα-δυο χρόνια, και αυτό μας ευχαριστεί. Είμαστε επίσης ευχαριστημένοι με τις σαφώς πολύ θετικές πρωτοβουλίες που ανέλαβε η Επιτροπή. Πιστεύουμε ότι κάθε ευρωπαίος πολίτης πρέπει να έχει τη δυνατότητα να συνδέεται στο Διαδίκτυο και να βλέπει πώς κατανέμονται τα κονδύλια της ΕΕ σε γεωργικά ταμεία, διαρθρωτικά ταμεία και ούτω καθεξής. " διαδικασία αυτή έχει ήδη ξεκινήσει αλλά πρέπει φυσικά να συνεχιστεί μέχρι την ολοκλήρωσή της. Επιπροσθέτως, χρειαζόμαστε μεγαλύτερη διαφάνεια όσον αφορά τις πολυάριθμες ομάδες εργασίας που υπάρχουν. Πρέπει να μας δοθούν τα ονόματα εκείνων που συμμετέχουν σε αυτές τις ομάδες εργασίας.
<SPEAKER ID="026" NAME="Jan Mulder">
εξ ονόματος της Ομάδας ALDE. - (NL) Κύριε Πρόεδρε, καταρχάς, θα ήθελα να συγχαρώ τους εισηγητές, και μπορώ να τους διαβεβαιώσω ότι η Ομάδα της Συμμαχίας των Φιλελευθέρων και των Δημοκρατών για την Ευρώπη συμμερίζεται την άποψή τους. Υποστηρίζουμε και εμείς την απαλλαγή, όπως προτάθηκε.
<P>
Το έτος που εξετάζουμε -το 2006- είναι το πρώτο πλήρες δημοσιονομικό έτος για το οποίο η σημερινή Επιτροπή πρέπει να αναλάβει πλήρη ευθύνη. Λάβαμε για μία ακόμη φορά αρνητική ετυμηγορία από το Ελεγκτικό Συνέδριο και αυτή είναι η δωδέκατη συναπτή φορά· όλοι γνωρίζουν, φυσικά, ότι δεν γίνεται να συνεχίσουμε έτσι. Είμαι ευχαριστημένος που το Ελεγκτικό Συνέδριο ανακοίνωση ότι θα πραγματοποιηθεί μια αξιολόγηση από ομοτίμους, ότι θα αφήσουν κάποιους άλλους να εξετάσουν λεπτομερώς τις δικές τους δραστηριότητες, τις δικές τους μεθόδους. Όλα αυτά είναι πολύ καλά, αλλά όπως και αν το δει κανείς, η ευθύνη εξακολουθεί να βαραίνει την Επιτροπή και δεν μπορεί η τελευταία να τη μεταθέτει στα κράτη μέλη.
<P>
Πέρυσι, υπογράψαμε τις δημοσιονομικές προοπτικές και, για πρώτη φορά, περιλάμβαναν μια διάταξη σύμφωνα με την οποία τα κράτη μέλη πρέπει να κάνουν εθνικές δηλώσεις σε κατάλληλο πολιτικό επίπεδο για να δηλώνουν ότι έχουν εφαρμόσει σωστά τον προϋπολογισμό. Το ερώτημά μου είναι το εξής: τι μεταχείριση επεφύλαξε η Επιτροπή σε αυτό το άρθρο των δημοσιονομικών προοπτικών; Απηύθυνε επιστολή στα κράτη μέλη για να τα ενημερώσει σχετικά; Ποια είναι η στρατηγική της Επιτροπής στο θέμα αυτό;
<P>
Θέλω επίσης να επιστήσω την προσοχή της Επιτροπής στο γεγονός ότι το επόμενο έτος θα είναι καθοριστικό για αυτήν. Το 2008 θα συμπληρωθούν δέκα χρόνια από το 1998 όπου το Κοινοβούλιο αρνήθηκε να της χορηγήσει απαλλαγή. Σίγουρα δεν θα φτάσω έως του σημείου να ισχυριστώ ότι αυτό θα ξανασυμβεί· αυτό θα εξαρτηθεί από το πώς θα πάνε τα πράγματα, αλλά πρέπει να υπάρξει σαφής πρόοδος. Είναι απαράδεκτο το Ευρωπαϊκό Κοινοβούλιο, σε ένα χρόνο από τώρα, στις παραμονές των επόμενων εκλογών για το Ευρωπαϊκό Κοινοβούλιο, να χορηγήσει απαλλαγή στην Επιτροπή για μία ακόμη φορά χωρίς τον παραμικρό δισταγμό, όταν είναι προφανές ότι η Επιτροπή δεν έκανε ό,τι μπορούσε για να βελτιώσει την κατάσταση. Ένα από τα κλειδιά για να αντιμετωπιστεί αυτό είναι να τηρήσουμε τις δημοσιονομικές προοπτικές.
<SPEAKER ID="027" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, σήμερα το παρόν Σώμα θα αποφασίσει αν θα χορηγήσει απαλλαγή για την εκτέλεση του προϋπολογισμού για τα θεσμικά όργανα της Ευρωπαϊκής Ένωσης για το έτος 2005.
<P>
Καθώς η έκθεση του Ευρωπαϊκού Ελεγκτικού Συνεδρίου δεν εξέφρασε καμία σοβαρή επιφύλαξη όσον αφορά οιοδήποτε από αυτά τα θεσμικά όργανα, υποστηρίζω τη θέση ότι μπορούμε να χορηγήσουμε απαλλαγή σε κάθε ένα από αυτά. Αυτό, ωστόσο, δεν σημαίνει ότι οι ετήσιοι λογαριασμοί που υποβλήθηκαν στο Κοινοβούλιο είναι άψογοι.
<P>
Καταρχάς, παρά το γεγονός ότι το Ελεγκτικό Συνέδριο αναγνώρισε ότι γενικά η οικονομική έκθεση των Ευρωπαϊκών Κοινοτήτων αποτελεί μια ακριβή απεικόνιση της οικονομικής κατάστασης της Κοινότητας στο τέλος του Δεκεμβρίου του 2005, και ότι δεν διαπίστωσε σοβαρά σφάλματα, εντόπισε ωστόσο πολυάριθμα σφάλματα τόσο στα ποσά που καταγράφονται στα κεντρικά λογιστικά συστήματα όσο και στις εκθέσεις που υποβλήθηκαν από τα επιμέρους κράτη μέλη. Ιδιαίτερα ανησυχητικό είναι το γεγονός ότι παρά τις επικριτικές παρατηρήσεις που έκαναν το Ελεγκτικό Συνέδριο αλλά και το Ευρωπαϊκό Κοινοβούλιο, ορισμένες από αυτές τις ανακρίβειες επαναλαμβάνονται κάθε χρόνο.
<P>
Δεύτερον, θέλω να συνταχθώ με αυτές τις φωνές που προέρχονται από το Ελεγκτικό Συνέδριο και από το Σώμα αυτό και ζητούν μεγαλύτερη διαφάνεια όσον αφορά τη χρήση και τη διαχείριση των κονδυλίων της ΕΕ. Ειδικότερα, θέλω να υποστηρίξω την πρόθεση της Επιτροπής να δημοσιεύσει τις άμεσες ενισχύσεις που λαμβάνουν οι μεγαλύτεροι γεωργικοί παραγωγοί σε ορισμένα κράτη μέλη, και προσβλέπω επίσης στην απλούστευση των διαδικασιών όσον αφορά τόσο τις συμβάσεις όσο και τις επιχορηγήσεις, η οποία θα συνέβαλε στην αύξηση της διαφάνειας των δραστηριοτήτων της Επιτροπής και θα μείωνε τον κίνδυνο διαφθοράς.
<SPEAKER ID="028" NAME="Bart Staes">
εξ ονόματος της Ομάδας Verts/ALE. - (NL) Κύριε Πρόεδρε, και η Ομάδα μας είναι διατεθειμένη να χορηγήσει απαλλαγή στην Επιτροπή, ουσιαστικά υπό τις ίδιες προϋποθέσεις που περιέγραψε μόλις πριν από λίγο ο κ. Jørgensen. Ο κ. Mulder δήλωσε απλώς ότι είναι η δωδέκατη συνεχόμενη φορά που το Ελεγκτικό Συνέδριο δεν εξέδωσε θετική δήλωση αξιοπιστίας, και αυτή είναι πράγματι μια κατάσταση στην οποία πρέπει να τεθεί τέλος. Κατά τη διάρκεια της ακρόασης στην επιτροπή μας, ο Επίτροπος Kallas, αμέσως μετά τον διορισμό του, είπε ότι κατά τη διάρκεια της θητείας του θα πρέπει να επιτευχθεί μια θετική δήλωση αξιοπιστίας· τουλάχιστον αυτός ήταν ο στόχος του. Γνωρίζω ότι ο Επίτροπος βρίσκεται επί του παρόντος κατά κάποιον τρόπο στα μαχαίρια με το Ελεγκτικό Συνέδριο· θα υπάρξει μια αξιολόγηση από ομοτίμους σε σχέση με τις μεθόδους που χρησιμοποιούν, και εξακολουθώ να ελπίζω ότι αυτή η θετική δήλωση αξιοπιστίας θα εκδοθεί κάποια στιγμή, και μάλιστα κατά τη διάρκεια της εντολής του. Είναι αλήθεια ότι μερικά προβλήματα φαίνεται ότι τείνουν να γίνουν μόνιμα, ιδίως στον τομέα της γεωργίας. Υπό αυτή την έννοια, είμαι ευχαριστημένος με τη δήλωση του Επιτρόπου όσον αφορά τα όσα είπε για το ολοκληρωμένο σύστημα διαχείρισης και ελέγχου. Γνωρίζουμε όλοι ότι η Ελλάδα δεν φαίνεται αντάξια των προσδοκιών, ούτε κατά διάνοια, κάτι που αναφέρθηκε δύο φορές στην ετήσια έκθεση του Ελεγκτικού Συνεδρίου. Υπάρχει τώρα ένα συγκεκριμένο σχέδιο δράσης· ο Επίτροπος ξεκαθάρισε ότι είναι διατεθειμένος να αναστείλει τις πληρωμές αν η Ελλάδα δεν κατορθώσει να εκπληρώσει τις προϋποθέσεις ή να υλοποιήσει το σχέδιο δράσης σωστά. Δύο τροπολογίες κατατέθηκαν ως προς αυτό, η μία από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η άλλη από τη δική μας Ομάδα. Ελπίζω, συνεπώς, ότι τουλάχιστον μία από αυτές τις δύο τροπολογίες θα μπορέσει να εγκριθεί και να ότι θα βοηθήσει σημαντικά τον Επίτροπο όταν έρθει η στιγμή που θα πρέπει να αποφασίσει αν θα αναστείλει τις πληρωμές.
<P>
Παρατήρησα την απουσία του Συμβουλίου σε σχέση με τις εθνικές δηλώσεις διαχείρισης. Είναι σκανδαλώδες να απουσιάζει το Συμβούλιο από μια συζήτηση για την απαλλαγή, την οποία επίσης πρέπει να χορηγήσουμε στο Συμβούλιο, σε μια χρονική στιγμή κατά την οποία γνωρίζουμε ότι το 80% του συνόλου των οικονομικών πόρων το διαχειρίζονται τα ίδια τα κράτη μέλη, και αυτό είναι κάτι που με λυπεί βαθύτατα.
<P>
Υποστηρίζω επίσης τον κ. Mulder στο ερώτημά του προς την Επιτροπή για το ποια μέτρα έχει λάβει ώστε να διασφαλίσει ότι τα κράτη μέλη θα εκδώσουν εθνικές δηλώσεις διαχείρισης. Από τη συζήτησή μας με τον γερμανό υπουργό βγήκε το συμπέρασμα ότι οι ελλείψεις οφείλονταν στην ομοσπονδιακή δομή μας. Δεν μπορώ να φανταστώ ότι αυτό ισχύει. Αυτό που μπορώ να φανταστώ, ωστόσο, είναι ένα ομοσπονδιακό κράτος όπως το Βέλγιο να πει: "Εντάξει, τρεις από τις τέσσερις περιφέρειές μας έχουν δηλώσεις, εκ των οποίων οι δύο δεν είναι σε ικανοποιητικό επίπεδο, ενώ η τρίτη είναι". Γιατί δεν μπορεί να γίνει αυτό; Υπό αυτό το πρίσμα, θέλω πραγματικά να ασκήσω πίεση και για θετικές δηλώσεις διαχείρισης από τα κράτη μέλη.
<SPEAKER ID="030" NAME="Esko Seppänen">
εξ ονόματος της Ομάδας GUE/NGL. - (FI) Κυρία Πρόεδρε, κύριε Επίτροπε, το Ελεγκτικό Συνέδριο δεν έχει εκδώσει θετική δήλωση αξιοπιστίας για τους λογαριασμούς της Ένωσης εδώ και δέκα χρόνια. Ένας από τους κύριους λόγους για αυτό είναι πιθανότατα ότι τα κονδύλια κατανέμονται από την Επιτροπή, αλλά τα κράτη μέλη είναι εκείνα που είναι υπεύθυνα για να επιβλέπουν το πώς δαπανώνται. Το όργανο που είναι υπεύθυνο για την κατανομή των κονδυλίων δεν παρακολουθεί τη χρησιμοποίησή τους. Ορισμένα κράτη μέλη είναι πιο απρόσεκτα από κάποια άλλα στον τρόπο που παρακολουθούν τα κονδύλια που λαμβάνουν από την Ένωση. " Ομάδα μας συμμερίζεται την άποψη που εκφράζεται στην έκθεση σύμφωνα με την οποία, στο μέλλον, το Ελεγκτικό Συνέδριο θα πρέπει πιο συχνά να αναφέρει ονομαστικά τις χώρες που είναι ένοχες για ανεπαρκή παρακολούθηση. Δεν υπάρχει βάσιμος λόγος να μην εκθέσουμε την Ελλάδα ή άλλες χώρες που είναι αμελείς σε αυτόν τον τομέα.
<P>
Το Κοινοβούλιο είχε ανέκαθεν την άποψη ότι τα κράτη μέλη θα πρέπει να εκδίδουν μια δήλωση για τη διαχείριση σε εθνικό επίπεδο των κονδυλίων που λαμβάνουν από την Ένωση. Κάποια κράτη μέλη έκαναν αυτό ακριβώς, για παράδειγμα, οι Κάτω Χώρες το έκαναν δεόντως με την υπογραφή του υπουργού. Τα περισσότερα κράτη μέλη είναι αντίθετα στην έκδοση δήλωσης. Από την άλλη πλευρά, πρέπει να ειπωθεί ότι η υπόθεση της Martha Andreasen δεν οδήγησε σε μια κατάσταση στην οποία ο αρχιλογιστής της Επιτροπής θα ενέκρινε τη γνησιότητα των λογαριασμών με την υπογραφή του. Το Κοινοβούλιο απαιτεί πολύ σωστά να του δοθούν νομικές εξουσίες.
<P>
" Ομάδα μας είναι φέτος υπέρ της χορήγησης απαλλαγής.
<SPEAKER ID="031" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, το αίτημα για λογοδοσία είναι κρίσιμο στη δημοκρατική διαδικασία. Οι προσπάθειες του Κοινοβουλίου σε αυτόν τον τομέα στο παρελθόν ήταν φοβερές. Παρά τις διαδοχικές εκθέσεις που υποδείκνυαν απάτη, παρατυπίες, ανικανότητα και σπατάλη, το Σώμα αυτό χορηγεί απαλλαγή κάθε χρόνο με πλειοψηφίες σχεδόν αντάξιες της Βορείου Κορέας.
<P>
Το περασμένο έτος ήταν εξαίρεση. Το Κοινοβούλιο είχε καταβάλει ένα υπερβολικά υψηλό ενοίκιο για το κτίριο στο οποίο βρισκόμαστε αυτή τη στιγμή. Ήταν αδύνατον να συγκαλυφθεί το πρόβλημα. Αντίθετα, δημιουργήθηκε μια θλιβερή κατάσταση όπου οι ηγέτες των μεγάλων ομάδων εμφανίστηκαν ως "επαγγελματίες πενθούντες", παρέχοντας διαβεβαιώσεις ότι η άρνησή τους να χορηγήσουν απαλλαγή δεν ήταν τίποτα άλλο παρά προσποίηση. Αυτός είναι ο τρόπος με τον οποίο η πλειοψηφία του Σώματος αυτού διεκπεραιώνει το δημοκρατικό της καθήκον.
<P>
Πέρυσι ήμουν εισηγητής και μου ήταν αδύνατο να προτείνω τη χορήγηση απαλλαγής στην Επιτροπή των Περιφερειών. Μια νοοτροπία διαφθοράς φαινόταν να έχει εισχωρήσει στη γραμματεία της. Παρά το γεγονός ότι βρίσκονταν ακόμη υπό εξέλιξη τρεις διαφορετικές έρευνες της Επιτροπής των Περιφερειών, το Σώμα χορήγησε εν πάση περιπτώσει απαλλαγή. Σήμερα, η OLAF έχει υποβάλει την έκθεσή της, και οι εθνικές αρχές έχουν παραπέμψει το θέμα στη δικαιοσύνη. Υπάρχουν, συνεπώς, σήμερα ακόμη πιο ισχυροί λόγοι για να μη χορηγηθεί απαλλαγή στην Επιτροπή των Περιφερειών φέτος. Επίσης, η εισηγήτρια, κ. Herczog, κατέδειξε ότι δεν πρέπει να χορηγηθεί απαλλαγή ούτε στον Ευρωπαϊκό Οργανισμό για την Ασφάλεια στη Θάλασσα ούτε και στην Ευρωπαϊκή Αρχή για την Ασφάλεια των Τροφίμων. Ας αρνηθούμε, επομένως, να τη χορηγήσουμε.
<SPEAKER ID="032" NAME="Ashley Mote">
εξ ονόματος της Ομάδας ITS. - (EN) Κυρία Πρόεδρε, θεωρώ ότι το Συμβούλιο των Υπουργών πρέπει να εξετάσει επειγόντως το ενδεχόμενο ορισμού ομάδας πραγματικά ανεξάρτητων λογιστών διεθνούς κύρους για την εξονυχιστική έρευνα και ανάλυση των λογιστικών ελέγχων αυτού του θεσμικού οργάνου, των ταμείων του, των λογιστικών συστημάτων και ελέγχων του, καθώς και όλα τα λειτουργικά του όργανα, πολλά εκ των οποίων, ενώ επιδίδονται σε εμπορικές δραστηριότητες, αποφεύγουν συστηματικά τις πλήρεις συνέπειες του νόμου στις οικονομικές και επιχειρηματικές τους δραστηριότητες.
<P>
Δείτε, για παράδειγμα, τους λογαριασμούς του 2005: μια ομάδα ανεξάρτητων ελεγκτών λογιστών κατέληξε στο συμπέρασμα ότι πληρωμές αξίας 27 δισ. ευρώ απλούστατα δεν καταγράφηκαν με τον ενδεδειγμένο τρόπο στους λογαριασμούς, και αυτή η τόσο κατάφωρη περίπτωση κακοδιαχείρισης έχει προκαλέσει ορισμένες εξίσου απίστευτες και απαράδεκτες συνέπειες. Γνωρίζουμε πλέον, λόγου χάρη, ότι η ΕΕ έχει χάσει περίπου 600 δισ. ευρώ με την πάροδο των ετών, ποσό το οποίο υπερβαίνει κατά πολύ την καθαρή συνεισφορά του "νωμένου Βασιλείου, η οποία ανέρχεται σε 75 δισ. βρετανικές λίρες.
<P>
Ο Πρόεδρος του Ελεγκτικού Συνεδρίου παραδέχτηκε ότι εξακολουθούν να υπάρχουν σοβαρά προβλήματα: καταγράφονται μεν λεπτομερώς σε κάθε ετήσια έκθεση, σελίδα τη σελίδα, όμως τίποτε πραγματικά δεν γίνεται για την αντιμετώπισή τους. " δήλωση αξιοπιστίας υποτίθεται ότι πρέπει να φτάνει "μέχρι και το επίπεδο του φορολογουμένου". Εντούτοις, τα συμφέροντα των φορολογουμένων αγνοούνται διαρκώς κάθε έτος. Οι αποκλίσεις στους ισολογισμούς από το ένα έτος στο άλλο είναι τακτικές, συνήθεις και απαράδεκτες. Το 2002, για παράδειγμα, η διαφορά ήταν 200 εκατ. ευρώ. Πέρυσι, ήταν 179 εκατ. ευρώ, γεγονός που δεν συνιστά βελτίωση μετά την πάροδο τεσσάρων ετών. Και δεν πρόκειται για απλά τεχνικά σφάλματα: οι λογιστές τα περιγράφουν ως περιπτώσεις σοβαρής οικονομικής κακοδιαχείρισης.
<SPEAKER ID="033" NAME="Hans-Peter Martin" AFFILIATION="NI">
(DE) Κυρία Πρόεδρε, σε μια τέτοια διαδικασία απαλλαγής δεν πρέπει μόνο να εξετάζουμε το παρελθόν, αλλά και να προσπαθούμε να βγάλουμε συμπεράσματα. Είμαι βέβαιος ότι ο Επίτροπος ακούει πολύ προσεκτικά όσον αφορά τους οργανισμούς και γνωρίζει ότι αυξάνεται η δυσαρέσκεια εκείνων που θέλουν να ασκήσουν κάποιον έλεγχο. Σε πολλούς τομείς υπάρχει σημαντική σύγχυση και τα πράγματα αρχίζουν να βγαίνουν εκτός ελέγχου. Είμαι βέβαιος, κύριε Kallas, ότι κι εσείς συνειδητοποιείτε την κατεύθυνση που παίρνουν οι τριμερείς διαπραγματεύσεις. Οπωσδήποτε είναι πολύ ενοχλητικό να επαναλαμβάνουν διαρκώς ακόμα και μέλη της Επιτροπής Προϋπολογισμών που ασχολούνται εδώ και χρόνια με το ζήτημα αυτό ότι δεν έχουν ξεκάθαρη εικόνα και ότι δεν υπάρχει σαφής διαχωρισμός μεταξύ επιχειρησιακού και διοικητικού προϋπολογισμού, ότι δηλαδή γίνονται καταχρήσεις μεγάλης κλίμακας που συνήθως συμπεριλαμβάνουν το να κρύβονται διοικητικές δαπάνες μέσα σε προγράμματα.
<P>
Αυτό, κύριε Επίτροπε, είναι διαμετρικά αντίθετο με τις προθέσεις σας να ενεργήσετε για διαφάνεια και θα ήθελα να σας ενθαρρύνω κι εγώ να προσπαθήσετε να εφαρμόσετε και στον δικό σας τομέα αυτά που δρομολογήσατε ήδη στον τομέα της γεωργίας, δηλαδή την αποκάλυψη της χρήσης των πόρων μέχρι και το τελευταίο ευρώ. Κάθε σύγχρονη επιχείρηση μπορεί να το κάνει αυτό. Έχουν πάντα υπηρεσίες δαπανών και σαφείς αναφορές, γνωρίζουν μάλιστα ακριβώς τι έχει γίνει σε επαγγελματικά ταξίδια. Εδώ δεν συμβαίνει αυτό και το θεωρώ αυτό εξαιρετικά λυπηρό και επιβλαβές. Είμαι βέβαιος, κύριε Επίτροπε, πως συμφωνείτε μαζί μου ότι πρέπει να υπάρξουν γενικά περικοπές, γιατί για να αυξηθεί η αποτελεσματικότητα χρειάζονται ασφαλώς λιγότεροι συνεργάτες κι όχι το αντίθετο, όπως συμβαίνει σήμερα.
<SPEAKER ID="034" NAME="Esther de Lange" AFFILIATION="PPE-DE">
(NL) Κυρία Πρόεδρε, θα περιοριστώ σε παρατηρήσεις που αφορούν το Ευρωπαϊκό Κοινοβούλιο. Θα ήθελα καταρχάς να ευχαριστήσω τον εισηγητή, κ. Staes, για την πολύ καλή έκθεση. Υποστηρίζουμε την πρότασή του για τη χορήγηση απαλλαγής και επίσης υποστηρίζουμε τις περισσότερες παρατηρήσεις και τα σχόλια που έκανε σχετικά με αυτό. Περιττό να πούμε ότι εμείς, ως Ομάδα, θέλουμε να υπογραμμίσουμε μερικά πράγματα, μεταξύ των οποίων και η τροπολογία μας 3, στην οποία θα ήθελα ιδιαίτερα να επιστήσω την προσοχή σας, διότι αυτή, περισσότερο από το παρόν κείμενο, ζητεί την εποικοδομητική συνεργασία και τον πολιτικό διάλογο με τον Πρόεδρο του Σώματος αυτού, στο οποίο χορηγείται απαλλαγή, αλλά δεν είχε ακόμη διοριστεί το έτος για τον προϋπολογισμό του οποίου συζητάμε.
<P>
Θα ήθελα επίσης να επιστήσω την προσοχή σας στις τροπολογίες που κατέθεσε ο κ. Fjellner και συνυπέγραψα εγώ, όσον αφορά το πραγματικό κόστος της διατήρησης τριών τόπων εργασίας σε μια εποχή κατά την οποία έχουμε 27 κράτη μέλη. Τα τρέχοντα στοιχεία χρονολογούνται από την περίοδο που υπήρχαν μόνο 15 κράτη μέλη.
<P>
Ορμώμενη από προσωπική εμπειρία, θα ήθελα να πω ότι προφανώς, ως πρώην βοηθός, εξέτασα τις παρατηρήσεις σχετικά με την αποζημίωση των γραμματέων και την κατάσταση των υπαλλήλων του Κοινοβουλίου με κριτική ματιά, ενώ σε κάποιες περιπτώσεις υπάρχουν πολλά πράγματα που πρέπει ακόμη να γίνουν.
<P>
Θέλω να ολοκληρώσω με τη μακρόχρονη ιστορία για το ταμείο εθελούσιας συνταξιοδότησης. " δική μου άποψη, και της αντιπροσωπείας μου, είναι πως είναι άκρως σημαντικό να αποφευχθεί κάθε εντύπωση ότι οι δημόσιοι πόροι -γενική κάλυψη των δαπανών- χρησιμοποιούνται για ιδιωτικό εισόδημα, δηλαδή για να ενισχύσουν το ταμείο εθελούσιας συνταξιοδότησης.
<P>
Τέλος, θα ήθελα να δώσω τα 20 δευτερόλεπτα που δεν χρησιμοποίησα στην επόμενη ομιλήτρια.
<SPEAKER ID="035" NAME="Edith Mastenbroek" AFFILIATION="PSE">
(NL) Κυρία Πρόεδρε, θα ήθελα πρώτα από όλα να ευχαριστήσω τον κ. Staes για την εξαίρετη έκθεσή του και την προηγούμενη ομιλήτρια για τα 20 δευτερόλεπτα επιπλέον χρόνου ομιλίας. Μήπως είναι γιατί καταγόμαστε από το ίδιο κράτος μέλος; Είναι πολύ πιθανό, γιατί θέλω να μιλήσω για τα ίδια σημεία που υπογραμμίσατε και εσείς.
<P>
Στρεφόμενη στην έκθεση του κ. Staes πρώτα, θέλω να τον ευχαριστήσω για μία ακόμη φορά, διότι η έκθεση είναι έξοχη. Για πρώτη φορά από την εκλογή μου στο Κοινοβούλιο, κατορθώσατε να χορηγήσετε απαλλαγή που δεν οδήγησε σε σοβαρές διενέξεις μία εβδομάδα πριν. Επιτρέψτε μου να ξεχωρίσω μερικά σημεία από την έκθεσή σας. Είναι ατυχές που σε αυτή τη διαδικασία αποτελεί κανόνα παρά εξαίρετη το ότι πρέπει συνεχώς τα ίδια πράγματα ξανά και ξανά - όχι μόνο πράγματα, όπως οι ηλεκτρονικές υπογραφές ή η μείωση της γραφειοκρατίας σε αυτό το Σώμα, αλλά επίσης σημαντικά θέματα όπως το σε ποιον χορηγούμε απαλλαγή στην πραγματικότητα. Προσυπογράφουμε όσα είπε ο κ. Staes σχετικά με αυτό.
<P>
Θα ήθελα, μιλώντας προσωπικά, να επιστήσω επίσης την προσοχή σας στις τροπολογίες του κ. Fjellner. Πιστεύω ότι είναι άκρως σημαντικό να γνωρίζουμε ακριβώς σε τι δαπανούμε τα χρήματα του Κοινοβουλίου και, κατά την άποψή μου, είναι, συνεπώς, ουσιαστικό για τη συζήτηση να γνωρίζουμε το ακριβές κόστος της κατανομής των ωρών εργασίας μας μεταξύ τριών τόπων. Όσον αφορά το καθεστώς των βοηθών, σίγουρα τώρα που κατορθώσαμε να καταλήξουμε σε αμοιβαία συμφωνία για το καθεστώς των βουλευτών, πρόκειται για ένα σημαντικό θέμα το οποίο ελπίζω ότι δεν θα χρειαστεί να το θέσουμε ξανά τον επόμενο χρόνο, και το οποίο επεξεργάζεται τη στιγμή που μιλάμε μία από τις ομάδες εργασίας του Προεδρείου. Είναι ζωτικής σημασίας, πιστεύω, αυτό το καθεστώς των βοηθών να τεθεί σε εφαρμογή το συντομότερο δυνατό και να αποκτήσουμε καλύτερη γνώση για τη θέση εργασίας αυτών των βοηθών, την κοινωνική τους ασφάλιση και τα φορολογικά καθεστώτα τους.
<SPEAKER ID="036" NAME="Bill Newton Dunn" AFFILIATION="ALDE">
(EN) Κυρία Πρόεδρε, χαίρομαι που σας βλέπω να προεδρεύετε αποτελεσματικά των εργασιών του Σώματος από αυτή την έδρα.
<P>
Καταρχάς, επιτρέψτε μου ένα σχόλιο προς τον κ. Mote, ο οποίος με λύπη μου διαπιστώνω ότι δεν έκανε τον κόπο να παραμείνει για να παρακολουθήσει τη συνέχεια της συζήτησης. " λύση που προτείνει για τα προβλήματα διαφθοράς και σπατάλης στην Ευρώπη είναι να προστεθεί ένα ακόμη στρώμα γραφειοκρατίας, με την πρόσληψη ομάδας λογιστών από τον ιδιωτικό τομέα. " λύση αυτή μου φαίνεται εντελώς παράλογη, καθώς θα μας επιβαρύνει απλώς με πρόσθετο κόστος.
<P>
" πολιτική μας ομάδα θα στηρίξει τις τροπολογίες 1 και 3 στις οποίες ζητείται η αποσαφήνιση του κόστους λειτουργίας μας σε τρεις διαφορετικές έδρες, πρακτική η οποία είναι παράλογη και δεν μπορούμε να την κατανοήσουμε ούτε εμείς ούτε οι πολίτες. Επιθυμούμε την αποσαφήνιση αυτού του θέματος. Εντούτοις, μας προκαλεί κατάπληξη το γεγονός ότι η Ομάδα ΕΛΚ-ΕΔ κατέθεσε τέσσερις τροπολογίες -τις 79, 80, 81 και 83- οι οποίες αποβλέπουν στη διαγραφή άλλων χρήσιμων σημείων αυτής της έκθεσης. " κ. De Lange, η οποία παρενέβη προ ολίγου εξ ονόματος της Ομάδας ΕΛΚ-ΕΔ, με έκανε να σαστίσω. Δήλωσε ότι επιθυμούμε να αποφύγουμε να δοθεί στο κοινό η εντύπωση ότι γίνεται κακοδιαχείριση χρημάτων για το συνταξιοδοτικό ταμείο. Συμφωνώ μαζί της. Εντούτοις, η Ομάδα ΕΛΚ-ΕΔ προτείνει, με την τροπολογία 83, να διαγραφεί ο έλεγχος των επιδομάτων που λαμβάνουν οι βουλευτές και του τρόπου με τον οποίο δαπανώνται αυτά τα ποσά, πράγμα εντελώς παράλογο. Την παρακαλώ να πείσει τους υπολοίπους συναδέλφους της να αποσύρουν αυτές τις τροπολογίες με τις οποίες επιδιώκεται η διαγραφή χρήσιμων στοιχείων του κειμένου και να στηρίξουν την έκθεση.
<SPEAKER ID="037" NAME="Janusz Wojciechowski" AFFILIATION="UEN">
(PL) Κυρία Πρόεδρε, θα ήθελα να συγχαρώ τους εισηγητές για τις ευφυείς και πολύ διεξοδικές εκθέσεις τους. Θα ήθελα επίσης να ευχαριστήσω το Ελεγκτικό Συνέδριο, οι εκθέσεις του οποίου μας έδωσαν πολλές πληροφορίες για το πώς καταρτίζεται ο προϋπολογισμός. Πιστεύω, ωστόσο, ότι οι εκθέσεις είναι γραμμένες σε μια γλώσσα που δεν είναι εύκολα κατανοητή από τον μέσο πολίτη, και ότι θα πρέπει να βελτιώσουμε τη σαφήνεια των εγγράφων μας, διότι τελικά δεν τα γράφουμε για εμάς, αλλά και για τους πολίτες.
<P>
Όσον αφορά τις διαδικασίες ελέγχου, οι περισσότερες παρατηρήσεις αφορούν την ακρίβεια των λογαριασμών. Αυτό είναι σημαντικό, αλλά στη λογιστική τα πάντα εξισορροπούνται, ενώ στην πραγματική ζωή τα κονδύλια διασπαθίζονται και δαπανώνται αναποτελεσματικά. Στο μέλλον θα ήθελα να δοθεί περισσότερη προσοχή σε μια ουσιαστική αξιολόγηση των επιμέρους δαπανών από ό,τι στην τυπική ακρίβειά τους.
<SPEAKER ID="038" NAME="Paul van Buitenen" AFFILIATION="Verts/ALE">
(NL) Κυρία Πρόεδρε, από το 2000, δύο εσωτερικοί λογιστές της Επιτροπής των Περιφερειών διαπίστωσαν διαδοχικά σοβαρά περιστατικά απάτης, κάτι που έχει ήδη επιβεβαιωθεί από την υπηρεσία καταπολέμησης της απάτης σε διάφορες εκθέσεις. Όλα αυτά τα χρόνια, η Επιτροπή των Περιφερειών υποβάθμιζε τη σημασία των προβλημάτων, υποσχόταν βελτιώσεις και εμείς, το Κοινοβούλιο, χορηγούσαμε πάντα απαλλαγή.
<P>
Μόλις πέρυσι διοργανώθηκε μια ακρόαση στην οποία συμμετείχαν οι δύο λογιστές που είχαν απολυθεί από την Επιτροπή των Περιφερειών. Μέσω έντονων πιέσεων από την ίδια αυτή επιτροπή, ωστόσο, η ακρόαση αφαιρέθηκε την τελευταία στιγμή από την ημερήσια διάταξη της Επιτροπής Ελέγχου των Προϋπολογισμών, και αντιδράσαμε ακόμη μια φορά χορηγώντας απλά απαλλαγή στην Επιτροπή των Περιφερειών. Πριν από λίγους μήνες, δημοσιεύτηκε η τελευταία -προς το παρόν- έκθεση της OLAF σχετικά με αυτή την ιστορία. " OLAF συστήνει όχι μόνο πειθαρχικές κυρώσεις, αλλά ακόμη και ποινική δίωξη. " Επιτροπή των Περιφερειών επέτρεψε τελικά -μετά από αλλεπάλληλες αρνήσεις- στην Επιτροπή Ελέγχου των Προϋπολογισμών να διαβάσει την έκθεση, η οποία αποκάλυψε διαρθρωτικά οργανωμένες ατασθαλίες σε διάφορα επίπεδα της ιεραρχίας. Επίσης, νέες ανώνυμες καταγγελίες εμφανίζονται και πάλι. Δεν επιτρέπεται σύμφωνα με τον κανονισμό να παραθέσω απόσπασμα από την έκθεση της OLAF, αλλά ακόμη και σήμερα, μετά από χρόνια απάτης, κανένα πειθαρχικό μέτρο δεν έχει ληφθεί, ενώ και οι δύο λογιστές έχουν απολυθεί.
<P>
Είναι απίστευτο να διανοηθούμε ότι ετοιμαζόμαστε μια ακόμη φορά να χορηγήσουμε απαλλαγή στην Επιτροπή των Περιφερειών.
<SPEAKER ID="039" NAME="Jiří Maštálka" AFFILIATION="GUE/NGL">
(CS) Κυρία Πρόεδρε, θα ήθελα να συγχαρώ τους εισηγητές και να κάνω λίγα σχόλια, γενικής αλλά και ειδικής φύσεως, βάσει της προσωπικής μου εμπειρίας.
<P>
Καταρχάς, το σημείο 1 δηλώνει ότι δεν έχουν όλοι οι οργανισμοί καλή φήμη. Θέλω να μιλήσω για τον Ευρωπαϊκό Οργανισμό για την Ασφάλεια και την Υγεία στην Εργασία, με έδρα το Μπιλμπάο, που αποτελεί σίγουρα μεγάλη εξαίρεση και για τον οποίο δεν ισχύει αυτό το σημείο.
<P>
Ως εισηγητής, εργάστηκα με αυτόν τον Οργανισμό για την εκπόνηση μιας αξιολόγησης της οδηγίας πλαισίου σχετικά με την προστασία της υγείας στην εργασία, και συνεργάζομαι επί του παρόντος για την κατάρτιση νέων προδιαγραφών για τις στατιστικές που αφορούν τα εργατικά ατυχήματα. Επίσης, έχω επισκεφτεί δύο φορές τον οργανισμό και μπορώ να επιβεβαιώσω ότι μας παρέχει πολύ καλά δεδομένα.
<P>
Όσον αφορά το σημείο 11, που ζητά τη βελτίωση της τεχνικής βοήθειας που παρέχεται στους οργανισμούς, θα ήθελα να πω ένα πράγμα: δεν είναι αποκλειστικά θέμα τεχνικής υποστήριξης· είναι θέμα καλύτερης πλαισίωσης των αιτημάτων που υποβάλουμε στις υπηρεσίες του Κοινοβουλίου. Σε αυτό το ζήτημα πρέπει να γίνουμε πιο προορατικοί ως Κοινοβούλιο.
<P>
Τελικά, αυτό αφορά επίσης το σημείο 15, που αναφέρεται στη συνεργασία με άλλους οργανισμούς. Σε αυτό το πλαίσιο, μπορώ να αναφέρω ότι ο οργανισμός στο Μπιλμπάο συνεργάζεται στενά με την Παγκόσμια Οργάνωση Υγείας και παρέχει πολύ ενδιαφέροντα στατιστικά δεδομένα.
<P>
Ένα τελευταίο σχόλιο: υποστηρίζω σθεναρά το σημείο 25 και είμαι στην ευχάριστη θέση να ανακοινώσω ότι ο οργανισμός έχει βελτιώσει τις επικοινωνίες του, και ότι γίνεται μεγαλύτερη χρήση της εμπειρογνωμοσύνης του, ιδίως από τις ΜΜΕ. Σας ευχαριστώ.
<SPEAKER ID="040" NAME="John Whittaker" AFFILIATION="IND/DEM">
(EN) Κυρία Πρόεδρε, ακούμε επανειλημμένα από την Επιτροπή τη διαμαρτυρία: "Δεν φταίμε εμείς! Πώς μπορούμε να αστυνομεύσουμε τους κοινοτικούς μας πόρους;" δηλαδή τους πόρους των φορολογουμένων των κρατών μελών που δαπανώνται από τα κράτη μέλη. Πέρυσι μάλιστα είδαμε και το εκπληκτικό φαινόμενο να μέμφεται η Επιτροπή το Ελεγκτικό Συνέδριο επειδή στρέφεται εναντίον της.
<P>
Ίσως όμως η Επιτροπή έχει δίκιο και αυτή η συλλογιστική έχει πείσει τις κυβερνήσεις του "νωμένου Βασιλείου, της Σουηδίας και των Κάτω Χωρών να συμφωνήσουν σε κοινές δηλώσεις σχετικά με τη μελλοντική διαχείριση των κοινοτικών πόρων - στον βαθμό που αυτό έχει κάποια αξία. Σε ένα άλλο επίπεδο, οι ισχυρισμοί της Επιτροπής καταδεικνύουν τις εγγενείς αδυναμίες του συστήματος. Οι υπηρεσίες των κρατών μελών οι οποίες δαπανούν κοινοτικούς πόρους έχουν ελάχιστους λόγους να ενδιαφέρονται για τους φορολογούμενους άλλων κρατών μελών οι οποίοι προσέφεραν αυτούς τους πόρους.
<P>
Τι πρέπει να κάνουμε, λοιπόν, γι' αυτό το πρόβλημα; Εγώ πάντως θα συνεχίσω να λέω στους πολίτες της χώρας μου ότι η σπατάλη και οι οικονομικές ατασθαλίες είναι ατυχής αλλά αναπόφευκτη συνέπεια του συστήματος - ενός προβληματικού συστήματος στο οποίο το χάσμα μεταξύ των φορολογουμένων που προσφέρουν τους πόρους και αυτών που τους δαπανούν διευρύνεται όλο και περισσότερο.
<SPEAKER ID="041" NAME="Alexander Stubb" AFFILIATION="PPE-DE">
(EN) Κυρία Πρόεδρε, όπως οι πρόσκοποι, είμαι πάντα προετοιμασμένος. Επιτρέψτε μου να προβώ σε τρεις επισημάνσεις.
<P>
Πρώτον, θεωρώ ότι μάλλον λησμονούμε σε κάποιο βαθμό γιατί βρισκόμαστε εδώ. Συζητούμε για την έκθεση, η οποία αφορά τη χρηστή δημοσιονομική διαχείριση. Φρονώ ότι υπάρχουν τρεις λόγοι για τους οποίους έχουμε εκπονήσει αυτές τις εκθέσεις. Ο πρώτος είναι η εμπιστοσύνη. Έχουμε ανάγκη την εμπιστοσύνη των αγορών. Ο δεύτερος είναι η δημοκρατία. Έχουμε ανάγκη την εμπιστοσύνη των πολιτών. Εάν επιτύχουμε τη χρηστή δημοσιονομική διαχείριση, θα μας ακολουθήσουν. Ο τρίτος λόγος είναι η διαφάνεια, με άλλα λόγια η μείωση του σκεπτικισμού. Προσπαθούμε να βελτιώσουμε τον δημοσιονομικό έλεγχο. " πρώτη μου, λοιπόν, επισήμανση είναι ότι υπάρχουν λόγοι για τους οποίους μετέχουμε σε αυτή τη διαδικασία. Θεωρώ ότι η Επιτροπή ασκεί ικανοποιητικά τα καθήκοντά της, σε αντίθεση με τα όσα ισχυρίστηκε ο προηγούμενος ομιλητής.
<P>
Δεύτερον -και αυτή η στιγμή είναι για μένα ιστορική, διότι θα συμφωνήσω πλήρως με τον συμπατριώτη μου που βρίσκεται στην αριστερή πτέρυγα του Σώματος- ο κ. Seppänen έχει απόλυτο δίκιο, όπως και όλοι οι προηγούμενοι ομιλητές οι οποίοι δήλωσαν ότι το πρόβλημα δεν έγκειται στον τρόπο διαχείρισης των χρημάτων από την Επιτροπή, αλλά στον τρόπο διαχείρισής τους από τα κράτη μέλη. Με άλλα λόγια, η διαχείριση του 80% των πόρων βρίσκεται στα χέρια των κρατών μελών. Δεν υπάρχει καμία απολύτως δημοσιονομική ευθύνη. Επιτρέψτε μου να καταθέσω μια πρόταση. Εάν, στην επόμενη διακυβερνητική διάσκεψη, ανοίξουμε ορισμένα θεσμικά ζητήματα, γιατί να μην κάνουμε για τα κράτη μέλη το ίδιο που κάνουμε για την Επιτροπή; Γιατί να μην συμπεριλάβουμε στις νέες συνθήκες τη νομική υποχρέωση των κρατών μελών να λογοδοτούν για τους κοινοτικούς πόρους που δαπανούν; Ίσως έτσι να μπορέσουμε να εξασφαλίσουμε θετική δήλωση αξιοπιστίας σε μακροπρόθεσμο ορίζοντα.
<P>
Τρίτο και τελευταίο, συμφωνώ με όλες και όλους όσοι υποστηρίζουν τις τροπολογίες του κ. Fjellner: με τον κ. Newton Dunn, την κ. De Lange, τον κ. Staes και την κ. Mastenbroek. Αυτή η έκθεση χρειάζεται δύο πράγματα. Το ένα είναι μια εκτίμηση περιβαλλοντικού αντικτύπου όσον αφορά το κόστος της διατήρησης τριών εδρών και το άλλο είναι το οικονομικό κόστος που συνεπάγεται η ύπαρξη τριών εδρών του Ευρωπαϊκού Κοινοβουλίου.
<SPEAKER ID="042" NAME="Paulo Casaca" AFFILIATION="PSE">
(PT) Κυρία Πρόεδρε, θα ήθελα να συγχαρώ όλους τους εισηγητές για την εξαίρετη εργασία τους. Επεκτείνω αυτά τα συγχαρητήρια, φυσικά, στους προέδρους της επιτροπής μας, στον κ. Fazakas και τον κ. Bösch. Θα ήθελα επίσης να εκφράσω την εκτίμησή μου για τα λόγια του κ. Kallas όσον αφορά τους εκ των υστέρων ελέγχους που πρόκειται να λάβουν χώρα σε σχέση με οτιδήποτε αφορά την άμεση διαχείριση των κονδυλίων. Πρέπει να πω ευθύς εξαρχής ότι θα επιτηρούμε στενά αυτούς τους ελέγχους, το πώς διεξάγονται, τον αριθμό των σφαλμάτων που ανιχνεύονται και την απαραίτητη σύγκριση με τα αποτελέσματα του Ελεγκτικού Συνεδρίου.
<P>
Το σημαντικότερο είναι πως θα ήθελα να πω στον Αντιπρόεδρό μας ότι το Κοινοβούλιο έχει τον τελευταίο λόγο όσον αφορά την απαλλαγή και ότι η εξουσία αυτή θα χρησιμοποιηθεί σίγουρα πλήρως όταν ξανασυναντηθούμε τον επόμενο χρόνο για να συζητήσουμε το ζήτημα της ανάκτησης των κονδυλίων.
<P>
Ήμουν ο εισηγητής μιας εξαιρετικά επικριτικής έκθεσης για τον τρόπο που η Επιτροπή χειρίζεται το ζήτημα αυτό. Το Ελεγκτικό Συνέδριο δήλωσε στην Επιτροπή Ελέγχου των Προϋπολογισμών ότι δεν μπόρεσε να βρει τα δισεκατομμύρια ευρώ των κονδυλίων που, σύμφωνα με την Επιτροπή, θα έπρεπε να ανακτηθούν. Πρέπει να πω ότι ούτε εγώ είμαι σε θέση να βρω αυτά τα ποσά και θα ήθελα να επισημάνω ότι το εν λόγω ζήτημα πρέπει να αντιμετωπιστεί εντελώς διαφορετικά τον επόμενο χρόνο· διαφορετικά, θα πρέπει να υιοθετήσουμε μια πολύ σκληρότερη γραμμή.
<SPEAKER ID="043" NAME="Kyösti Virrankoski" AFFILIATION="ALDE">
(FI) Κυρία Πρόεδρε, η διαχείριση των κονδυλίων της ΕΕ είναι ένα αρκετά άχαρο καθήκον. Προκειμένου να εκτελεστεί αποτελεσματικά ο προϋπολογισμός πρέπει να υπάρχουν νομικά μέσα και μια σαφής κατανομή της εργασίας. Υπάρχουν περιθώρια βελτιώσεων και στους δύο αυτούς τομείς. Επίσης, τα κονδύλια της ΕΕ, όπως γνωρίζουμε, τα διαχειρίζονται κυρίως οι εθνικές αρχές.
<P>
Δεν φαίνεται να σημειώνεται καμία πρόοδος στην απλούστευση της νομοθεσίας. Ενώ ο αριθμός των παλαιών κανονισμών περιορίζεται, θεσπίζονται συνεχώς νέοι. Οι άνθρωποι παρασύρονται από τη σχολαστική μικροδιαχείριση και κανείς δεν επιχειρεί να μεταβιβάσει την εξουσία λήψης των αποφάσεων προς τα κάτω. Αυτό οδήγησε και οδηγεί σε μια ολοένα μεγαλύτερη ανάγκη για εποπτεία. Τουλάχιστον στο επίπεδο του νόμου τα κονδύλια της ΕΕ ελέγχονται πιο αυστηρά. Από την άλλη πλευρά, το ποσό της εποπτείας που αναλαμβάνεται δεν βελτιώνει αναγκαστικά την ποιότητά της ή τον τρόπο διαχείρισής της. Συχνά, η υπερβολική πολλή εποπτεία δεν κάνει τίποτα περισσότερο από το να επιβραδύνει και να παραλύει τις εργασίες. Για παράδειγμα, οι ιδιωτικές εταιρείες είναι πιο απρόθυμες τώρα να συμμετάσχουν σε σχέδια των ευρωπαϊκών διαρθρωτικών ταμείων επειδή είναι τόσο πολύ γραφειοκρατικά. Για τον λόγο αυτόν, είναι καλό που θεσμικά όργανα όπως το Ελεγκτικό Συνέδριο έχουν αρχίσει να δίνουν μεγαλύτερη προσοχή στην ποιότητα παρά στην ποσότητα της εποπτείας που διεξάγεται.
<P>
" δημοσιονομική εποπτεία απαιτεί μια σαφέστερη κατανομή των ευθυνών. " ευθύνη που έχει ο κάτοχος ενός αξιώματος θα πρέπει να είναι απολύτως ξεκάθαρη. Το σύστημα δεν πρέπει να είναι υπερβολικά ιεραρχικό. " συλλογική λογοδοσία δεν είναι καν λογοδοσία. Για τον λόγο αυτόν, η οικονομική εποπτεία συνοδεύεται με την απλούστευση των νόμων και τη διασαφήνιση των ευθυνών των αξιωματούχων.
<SPEAKER ID="044" NAME="Ingeborg Gräßle" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω θερμά όλους τους εισηγητές εξ ονόματος του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Χάρη στην δική σας εργασία μπορούμε τώρα να προχωρήσουμε λίγο ακόμα. Πιθανόν οι πρόοδοι που διαπιστώνουμε να είναι κάπως σαφέστερες στους οργανισμούς από ό,τι αλλού. Κυρία Herczog, σας ευχαριστώ πολύ για τις πραγματικά καλές ιδέες που παρουσιάσατε.
<P>
Είναι σημαντικό να φέρουμε τους οργανισμούς πιο κοντά στην Επιτροπή. Χρειαζόμαστε μια αναστέλλουσα μειοψηφία στα εποπτικά όργανα της Επιτροπής, η οποία πρέπει να καταλάβει και να αποδεχτεί πως οι εν λόγω οργανισμοί είναι εταίροι της στη νομοθεσία και στη διαχείριση κοινοτικών προγραμμάτων. Στον προϋπολογισμό της Επιτροπής, δυστυχώς, η κατάσταση είναι ουσιαστικά αμετάβλητη.
<P>
Από τώρα και μέχρι το τέλος της κοινοβουλευτικής περιόδου θα δώσουμε προσοχή στο πώς μπορούμε να έχουμε, τουλάχιστον για την άμεση διαχείριση, μία ανεπιφύλακτη δήλωση αξιοπιστίας. " Επιτροπή θα πρέπει να δείξει στον δικό της τομέα ότι μπορεί να το κάνει αυτό και το κάνει καλά. Στο θέμα αυτό θέλουμε να συνεργαστούμε μαζί σας και σας υποστηρίζουμε. Αυτό όμως προϋποθέτει να αναλάβετε και τις ανάλογες πρωτοβουλίες. Θα συμπορευθούμε μαζί σας, από τον ανεκτό κίνδυνο μέχρι τα single audits και όλα τα θέματα που σχετίζονται με αυτά.
<P>
Θα ήθελα επίσης να ευχαριστήσω το Ελεγκτικό Συνέδριο -που είναι για μας ένα πολύ σημαντικό όργανο- και τους συνεργάτες του. Κάνατε καλή δουλειά, βασιζόμαστε και θα βασιστούμε σε εσάς και τα επόμενα χρόνια.
<P>
Κύριε Επίτροπε, υπάρχουν ακόμα πράγματα που πρέπει να κάνουμε και ίσως να έπρεπε να δώσουμε προτεραιότητα στο εξής: μας χρωστάτε ακόμα πληροφορίες για τα αριθμητικά στοιχεία και την ανάκτηση πόρων, που δεν την έχουμε κατανοήσει ακόμα. Θα ήταν πολύ σημαντικό να μας εξηγήσετε επίσης σε ποια αριθμητικά στοιχεία μπορούμε να βασιστούμε. Υπάρχουν τουλάχιστον τέσσερις διαφορετικοί αριθμοί που κυκλοφόρησαν τις τελευταίες 6-8 εβδομάδες.
<P>
Αναφορικά με τον προϋπολογισμό του Κοινοβουλίου, έχουμε ζητήσει διαγραφές σχετικά με το συνταξιοδοτικό ταμείο, όχι επειδή είμαστε ενάντιοι και θέλουμε να τοποθετηθούμε επί της ουσίας, αλλά επειδή δεν θέλουμε να προτρέξουμε του έργου της ομάδας εργασίας που συστήσαμε όλοι μαζί. Γιατί να την περιορίσουμε τώρα; Γι' αυτό σας ζητώ να υποστηρίξετε αυτές τις τροπολογίες. Δεν προεξοφλούμε έτσι αυτά που θα προκύψουν για τα εν λόγω ζητήματα, αντίθετα, πρόκειται για μια ευκαιρία για να κάνει η εν λόγω ομάδα αυτό που θεωρεί σωστό.
<SPEAKER ID="045" NAME="Herbert Bösch" AFFILIATION="PSE">
(DE) Κυρία Πρόεδρε, θερμά συγχαρητήρια στην εισηγήτριά μας και στον εισηγητή μας. Είναι σημαντικό για τους φορολογουμένους να βλέπουν ότι εδώ στο Σώμα γίνεται σοβαρό έργο όταν πρόκειται για την προστασία των χρημάτων τους.
<P>
Καταλαβαίνω πολύ καλά -και ασφαλώς αυτό ήθελε να εκφράσει και η κ. Gräßle- ότι πάντα είναι κάπως δύσκολο να διακρίνει κανείς τις πραγματικές προτεραιότητες όταν υπάρχουν πολλοί άνθρωποι που λένε τι θα ήθελαν να γίνει, όμως ακριβώς αυτό το τεχνικό πρόβλημα είναι μία πρόκληση για την επιτροπή μας. Πιστεύω ότι το πρόβλημα λύθηκε πολύ καλά όσον αφορά το ολοκληρωμένο σύστημα διαχείρισης και ελέγχου. Ευχαριστώ την Επιτροπή για την υποστήριξή της, που μας την υποσχέθηκε και πάλι ο Αντιπρόεδρος κ. Kallas.
<P>
Θέλουμε να μπορούμε να πούμε στους ψηφοφόρους ότι έχει αποδειχθεί πως η κοινή γεωργική πολιτική είναι σωστή. Πλησιάζουμε σε αυτό το σημείο, υπάρχουν πρόοδοι και αυτό μας ενθαρρύνει.
<P>
Δεύτερον, θέλουμε τα κράτη μέλη να καλύψουν το 80% αυτού του προϋπολογισμού των 100 δισεκατομμυρίων που δαπανώνται στην επικράτειά τους. Θεωρώ απαράδεκτο το ότι δεν παρίσταται σήμερα το Συμβούλιο. Μπορεί να είναι ηγέτες μας -σήμερα είναι από τη Γερμανία, μια άλλη φορά θα είναι από κάποιο άλλο κράτος μέλος, δεν θέλω να αναφερθώ σε επιμέρους χώρες- όμως θα τους το θυμίσουμε όταν θα ξαναεμφανιστούν στους ψηφοφόρους τους λέγοντας ότι οι Βρυξέλλες είναι σε μαύρο χάλι.
<P>
Όταν συζητάμε γι' αυτά, τα κράτη μέλη απουσιάζουν. Αυτό είναι απαράδεκτο για τους φορολογουμένους μας. Παρενθετικά, το θέμα αφορά και την ηγεσία του Σώματος, αφού στην αίθουσα δεν βρίσκεται ούτε ο γενικός γραμματέας ούτε ο πρόεδρος - αυτό το λέω χωρίς να προτίθεμαι να αμφισβητήσω τις ικανότητές σας, κυρία Αντιπρόεδρε. Θέλουμε να αναλάβουν μελλοντικά τις ευθύνες τους τα κράτη μέλη.
<P>
Τέλος, κύριε Kallas, με ενόχλησε κάπως η δήλωσή σας -και ελπίζω να μην επαναληφθεί- διότι το Ελεγκτικό Συνέδριο οφείλει να ελέγχει και να κρίνει την Επιτροπή και όχι αντίστροφα. Έτσι είναι τα πράγματα σε μια δημοκρατική τάξη πραγμάτων.
<SPEAKER ID="046" NAME="Πρόεδρος">
Σημειώνουμε την παρατήρησή σας σχετικά με την απουσία ορισμένων θεσμικών οργάνων.
<SPEAKER ID="047" NAME="Margarita Starkevičiūt" AFFILIATION="ALDE">
(LT) Θέλω να υποστηρίξω τις απόψεις που εξέφρασε η Edit Herczog σχετικά με τους οργανισμούς, και θέλω να τονίσω ότι σε σύγκριση με το προηγούμενο έτος είναι εμφανές ότι υπάρχει μεγαλύτερη δημοσιονομική πειθαρχία σε αυτόν τον τομέα.
<P>
Ωστόσο, οι οργανισμοί πολλαπλασιάζονται σαν τα μανιτάρια μετά τη βροχή. Αν το 1990 είχαμε τρεις οργανισμούς, σήμερα, μαζί με τους εκτελεστικούς οργανισμούς έχουμε 23. Είναι σαφές ότι δεν υπάρχει στρατηγικό σχέδιο για τη δημιουργία οργανισμών. Τον Μάιο του περασμένου έτους η Επιτροπή μας κάλεσε να γνωρίσουμε τις δραστηριότητες του Εκτελεστικού Οργανισμού για την Ευφυή Ενέργεια. Τι ωραίο παράδειγμα μας έδωσε για τη λειτουργία ενός οργανισμού: στο τέλος του έτους η Επιτροπή παρουσίασε μια πρόταση για την αναδιοργάνωση αυτού του οργανισμού.
<P>
Ασφαλώς, θα πρέπει να δώσουμε μεγαλύτερη προσοχή στο γενικότερο πρόβλημα: πόσους οργανισμούς χρειαζόμαστε, και είναι άραγε πράγματι απαραίτητοι;
<P>
Επί του παρόντος η διαδικασία αυτή είναι αμεθόδευτη. Διάφοροι επίτροποι έρχονται στις διάφορες επιτροπές του Κοινοβουλίου, που είναι αρμόδιες για συγκεκριμένους τομείς, και πηγαίνουν στην Επιτροπή Προϋπολογισμών. Είναι, συνεπώς, δύσκολο να αξιολογήσουμε το σύνολο της διαδικασίας για τη δημιουργία οργανισμών και την ανάγκη για αυτούς, μολονότι φαίνεται ότι έχουν καθοριστεί πολλοί διαδικαστικοί τομείς.
<P>
Ως εκ τούτου, πιστεύω ότι η Επιτροπή Ελέγχου των Προϋπολογισμών μας θα πρέπει, μαζί με ολόκληρο το Κοινοβούλιο, να υποστηρίξουν την πρωτοβουλία και να ενθαρρύνουν την ταχύτερη επίτευξη συμφωνίας ανάμεσα στα θεσμικά όργανα όσον αφορά τη λειτουργία των ευρωπαϊκών οργανισμών, τις διαδικασίες εργασίας τους και τη δημιουργία τους.
<SPEAKER ID="048" NAME="José Javier Pomés Ruiz" AFFILIATION="PPE-DE">
(ES) Θέλω να ξεκινήσω με μια διαδικαστική ερώτηση. Πού είναι το Συμβούλιο, κυρία Πρόεδρε;
<P>
Επιμένω, πού είναι το Συμβούλιο;
<P>
Μιλάμε για έναν προϋπολογισμό, το 90% του οποίου δαπανάται από τα κράτη μέλη. Πού είναι το Συμβούλιο λοιπόν; Πού είναι το Συμβούλιο, κύριε Kallas; Αγαπητέ φίλε Herbert Bösch, κυρίες και κύριοι του γερμανικού Τύπου που παρακολουθείτε τις εργασίες μας, Frankfurter Allgemeine, Die Welt, πού είναι το Συμβούλιο; Γιατί δεν είναι εδώ όταν μιλάμε για το πώς δαπανά το Συμβούλιο το 90% του προϋπολογισμού μας;
<P>
Αγαπητοί φίλοι, Herbert Bösch και Markus Ferber, αγαπητοί γερμανοί συνάδελφοι, έχουμε μια γερμανική Προεδρία. Πού είναι το Συμβούλιο; Γιατί το Συμβούλιο δεν είναι εδώ για να ακούσει όλες τις απόψεις μας για το πώς δαπανούν τα κράτη μέλη τον προϋπολογισμό;
<P>
Ελπίζω ότι στην Επιτροπή Ελέγχου των Προϋπολογισμών, υπό την προεδρία του Herbert Bösch, θα μπορέσουμε να αναλάβουμε κάποιου είδους πρωτοβουλία για να επισημάνουμε ότι είναι σκανδαλώδες -αν δεν το έχει πει ήδη ο Τύπος- το γεγονός ότι κανείς από το Συμβούλιο δεν είναι παρών εδώ, ούτως ώστε να μπορέσει να απαντήσει αν είναι αναγκαίο στα σχόλιά μας. Δεν μπορώ να το θέσω πιο ευθέως.
<P>
Αφήνοντας αυτό το θέμα, που είναι σοβαρό, αυτή η συζήτηση κερδίζει βάρος χρόνο με τον χρόνο, και εκτιμούμε το γεγονός, και χαιρετίζω, την ανακοίνωση του Αντιπροέδρου Siim Kallas ότι έχουμε ανακτήσει ήδη 2,1 δισ. ευρώ από τα κράτη μέλη. Αυτά είναι χρήματα που δαπανήθηκαν άσχημα και τα ανακτούμε. Θέλω πολύ να μάθω πώς να αναδιανεμηθούν αυτά τα 2,1 δισ. Ζητήσαμε αυτή την πληροφορία και είμαστε σίγουροι ότι, στο πλαίσιο της πρωτοβουλίας διαφάνειας της οποίας ηγείται και την οποία θα υποστηρίξει αυτό το Κοινοβούλιο, θα μάθουμε τις λεπτομέρειες.
<P>
Ίσως αυτό θεωρεί λογικό το Συμβούλιο. Ότι τα χρήματα που δεν δαπανώνται σωστά πρέπει να επιστρέφουν στα ταμεία της Κοινότητας. Επομένως, χαιρετίζω θερμά την πρωτοβουλία του Siim Kallas να είναι ιδιαίτερα σκληρός, ειλικρινής και αποφασιστικός στην ανάκτηση των κονδυλίων που δεν δαπανήθηκαν σωστά.
<SPEAKER ID="049" NAME="Πρόεδρος">
Προκειμένου να μην υπάρχει καμία αμφιβολία, και επειδή το θέμα εθίγη από αρκετούς ομιλητές, είναι απολύτως σαφές ότι η ημερήσια διάταξη προβλέπει συμμετοχή του Συμβουλίου, το οποίο είναι ελεύθερο να παρίσταται στις συζητήσεις του Σώματος· προφανώς, αποφάσισε να μην παραστεί. Αυτό θα σημειωθεί και έχει σχολιαστεί με σαφή τρόπο.
<SPEAKER ID="050" NAME="Szabolcs Fazakas" AFFILIATION="PSE">
(HU) " απαλλαγή για το έτος 2005 αποτελεί ένα από τα σημαντικά ορόσημα των μεταρρυθμίσεων που δρομολόγησε πριν από τρία χρόνια η Επιτροπή Ελέγχου των Προϋπολογισμών. Ένας από τους στόχους της μεταρρύθμισης ήταν η απλούστευση της διαδικασίας, η οποία πέραν του ότι επικροτήθηκε από όλους τους συμμετέχοντες είναι επίσης κάτι που μπορεί να υλοποιηθεί αμέσως.
<P>
Αποδείχθηκε πολύ δυσκολότερο και περίπλοκο το καθήκον να επιτευχθεί ο κοινός στόχος του Επιτρόπου Siim Kallas και ημών, σύμφωνα με τον οποίο η έκδοση θετικής δήλωσης αξιοπιστίας θα διασφαλιστεί για το έτος 2009, αποτρέποντας κατ' αυτόν τον τρόπο τις συχνά αστήρικτες επικρίσεις. Για να εκδώσει το Ευρωπαϊκό Ελεγκτικό Συνέδριο πιστοποιητικό χωρίς επιφυλάξεις, χρειαζόμαστε τις δηλώσεις των κρατών μελών ότι χρησιμοποιούν το 80% συνολικών των κονδυλίων. Μέχρι στιγμής, οι κυβερνήσεις των κρατών μελών απέφυγαν να το πράξουν. Πέρυσι, κατορθώσαμε επίσης να επιτύχουμε διοργανική συμφωνία επ' αυτού, σύμφωνα με την οποία η ανάγκη για μια θετική δήλωση υπεγράφη, και οι εθνικές υπηρεσίες ελέγχου είναι διατεθειμένες να συνεργαστούν με το Ευρωπαϊκό Ελεγκτικό Συνέδριο. Για όλα αυτά, πρέπει να ευχαριστήσουμε την ανάμιξη των εθνικών κοινοβουλίων, πράγμα που σημαίνει ότι κατορθώσαμε να διασφαλίσουμε το αναγκαίο πολιτικό έρεισμα.
<SPEAKER ID="051" NAME="James Elles" AFFILIATION="PPE-DE">
(EN) Κυρία Πρόεδρε, θέλω να συγχαρώ τους εισηγητές αυτής της συζήτησης, ιδίως δε τον Salvador Garriga Polledo για την έκθεση όσον αφορά τη χορήγηση απαλλαγής στην Επιτροπή, στην οποία θα εστιάσω το μεγαλύτερο μέρος των σχολίων μου.
<P>
Κύριε Επίτροπε, νομίζω ότι αισθανόμαστε σε αυτό το Κοινοβούλιο και στο πλαίσιο αυτής της συζήτησης ότι έχει σημειωθεί ουσιαστική πρόοδος από την Επιτροπή υπό την προεδρία του κ. Barroso, η οποία μας επιτρέπει να διασφαλίσουμε την αναγκαία λογοδοσία ως προς τη χρήση των πόρων ενώπιον των ευρωπαίων πολιτών. Εντούτοις, γνωρίζουμε, από την έκθεση του Ελεγκτικού Συνεδρίου, ότι ακόμη και αν οι υπό εξέταση συναλλαγές ήταν νόμιμες και νομότυπες, σε ορισμένα τμήματα του προϋπολογισμού υπάρχουν σοβαρά λάθη τα οποία εξακολουθούν να υφίστανται για στοιχεία των επιχειρησιακών προγραμμάτων, οπότε δεν εκδόθηκε δήλωση αξιοπιστίας για 12η συνεχή χρονιά, γεγονός που όλοι, νομίζω, μπορούμε να τονίσουμε ότι είναι απαράδεκτο. Το ζήτημα είναι, πώς καταλήγουμε σε αυτό;
<P>
Βάσει των Συνθηκών, ορίζεται ότι η Επιτροπή είναι υπεύθυνη για τη διαχείριση του προϋπολογισμού· εντούτοις, γνωρίζουμε ότι το 80% των πόρων, όπως επεσήμαναν προηγούμενοι ομιλητές, το διαχειρίζονται τα κράτη μέλη. Είναι λογικό να μην πρόκειται να εκδοθεί δήλωση αξιοπιστίας εφόσον τα κράτη μέλη δεν δημοσιεύουν τις εθνικές τους δηλώσεις. Χαιρετίζω την προσέλευση της Προεδρίας του Συμβουλίου, έστω και λίγο πριν από τη λήξη της συζήτησής μας, καθόσον το θέμα αφορά την Προεδρία και την ευθύνη της να μεριμνήσει για την κατάρτιση των εθνικών δηλώσεων.
<P>
Προφανώς, στη διοργανική συμφωνία σημειώθηκε κάποια πρόοδος καθόσον ζητήθηκε από τα κράτη μέλη να προβούν σε εθνικές δηλώσεις. Συμφωνώ με τη θέση του εισηγητή μας ότι χρειαζόμαστε την πρόταση της Επιτροπής προκειμένου να ενθαρρυνθούν τα κράτη μέλη να το πράξουν, όμως μας δημιουργείται η αίσθηση ότι τα κράτη μέλη δεν ενδιαφέρονται για τους κοινοτικούς πόρους που δαπανώνται στις χώρες τους επειδή υποστηρίζουν ότι δεν είναι δικοί τους πόροι. Ασφαλώς και είναι δικοί τους! Είναι χρήματα των φορολογουμένων και πρέπει να υπάρχει επαρκής λογοδοσία όσον αφορά τη χρησιμοποίησή τους.
<P>
Καταλήγω λοιπόν στο συμπέρασμα, μελετώντας την εξαίρετη έκθεση του κ. Garriga Polledo, ότι, εφόσον πραγματοποιηθεί διακυβερνητική διάσκεψη στα τέλη του έτους, πρέπει να καταστήσουμε νομικώς δεσμευτικό για όλα τα κράτη μέλη να προβαίνουν σε εθνικές δηλώσεις διαχείρισης, διότι είναι σαφές ότι η νομική βάση είναι επί του παρόντος ανεπαρκής και ορισμένα κράτη μέλη αποφεύγουν απλώς το θέμα υποστηρίζοντας ότι δεν τα ανησυχεί καθώς δεν αφορά τα ίδια. Το θέμα, όμως, μας αφορά όλους.
<SPEAKER ID="052" NAME="Πρόεδρος">
Παρότι σημειώνουμε με ικανοποίηση την παρουσία εκπροσώπων του Συμβουλίου, πληροφορούμαι ότι βρίσκονται εδώ για να μετάσχουν στη συζήτηση του επόμενου θέματος.
<SPEAKER ID="053" NAME="Markus Ferber" AFFILIATION="PPE-DE">
(DE) Κυρία Πρόεδρε, θα ήθελα αρχικά να ευχαριστήσω όλους τους εισηγητές για την εξαίρετη εργασία τους. Ίσως να βοηθήσει από την πλευρά του Συμβουλίου η υπουργός Υγείας προκειμένου να έχουμε λίγο περισσότερη διαφάνεια και στους ελέγχους του προϋπολογισμού. Άλλωστε, καταβάλλει μεγάλες προσπάθειες γι' αυτό στον τομέα της υγείας. Ίσως αυτό να είναι ένα παράδειγμα για εμάς.
<P>
Στη Γερμανία υπάρχει μια παροιμία που λέει πως όταν πηγαίνει κανείς κάπου με το άλογο, πρέπει ο στάβλος του να είναι καθαρός. Με αυτό εννοώ ότι τα κράτη μέλη διαχειρίζονται το 80% των πόρων. Παρατηρώντας όμως τα μεγάλα συνθήματα του παρελθόντος, ακόμα και των τελευταίων μηνών, που αφορούν την κτιριακή πολιτική της Επιτροπής και ορισμένες δομές που δεν συνέβαλαν στο να γίνουν ο κανόνας οι διαφανείς διαδικασίες κατά την ανάθεση συμβάσεων, βλέπει κανείς ότι πρέπει να εξετάσουμε πολύ καλά το 20% που διαχειρίζεται η Επιτροπή.
<P>
Δεν ωφελεί να πετάνε το μπαλάκι ο ένας στον άλλον η Επιτροπή και τα κράτη μέλη. Ο καθένας έχει τη δική του ευθύνη. Και στην Επιτροπή απαιτείται αρκετή εργασία για να σπάσουν αυτές οι δομές. Θυμάμαι ακόμα πολύ καλά τι μας υποσχέθηκε το 1999 εδώ στο Σώμα η Επιτροπή σε συνάρτηση με την παραίτηση της τότε Επιτροπής.
<P>
Όσον αφορά τη διαφάνεια, μερικές φορές δεν μπορώ να καταλάβω τι έχει νόημα σε αυτή τη συζήτηση και τι όχι. Ελπίζω ότι κάποιος θα μπορέσει να μου το εξηγήσει.
<P>
Σχετικά με το ολοκληρωμένο σύστημα διαχείρισης και ελέγχου, κύριε Bösch, στην πατρίδα μου το ποσοστό της απάτης, που δεν είναι ποσοστό απάτης αλλά βασικά ποσοστό σφαλμάτων, αφού οφείλεται σε εσφαλμένη συμπλήρωση αιτήσεων και όχι σε εγκληματική πρόθεση, είναι 0,9%. Βλέποντας το διοικητικό κόστος που θα έχει η προσπάθεια να φθάσουμε από το 0.9% στο 0.5%, ανησυχώ μερικές φορές μήπως το γραφειοκρατικό κόστος που προξενούμε είναι πολύ μεγαλύτερο από αυτά που μπορούμε ακόμα να εξοικονομήσουμε προς το συμφέρον των φορολογουμένων. Εδώ πρέπει να βρεθεί μία δίκαιη ισορροπία. Τότε θα είμαστε στον σωστό δρόμο.
<SPEAKER ID="054" NAME="Siim Kallas">
Αντιπρόεδρος της Επιτροπής. - (EN) Κυρία Πρόεδρε, κυρίες και κύριοι βουλευτές, θέλω απλώς να προβώ σε ορισμένες σύντομες επισημάνσεις.
<P>
Καταρχάς, σας ευχαριστώ όλες και όλους για τις παρατηρήσεις σας. Σχετικά με ορισμένα λιγότερο σημαντικά θέματα, όπως η απόσπαση υπαλλήλων, θα διερευνήσουμε ή θα μελετήσουμε το θέμα που εθίγη σχετικά με τη συνεκτίμηση της διάστασης του φύλου. Βρίσκεται σε εξέλιξη πιλοτική μελέτη και είναι δύσκολο να συλλεγούν στοιχεία σχετικά με τις πολιτικές που συνδέονται με θέματα φύλου.
<P>
Θέλω επίσης να υπογραμμίσω ότι ο διοργανικός διάλογος σχετικά με τις υπηρεσίες είναι εξαιρετικά χρήσιμος, εφόσον το Κοινοβούλιο τάσσεται υπέρ αυτής της ιδέας. " Επιτροπή πρότεινε μια διοργανική συμφωνία σχετικά με τις υπηρεσίες το 2005, η οποία παρεμποδίστηκε στους κόλπους του Συμβουλίου. Τώρα, υπό τη γερμανική Προεδρία, προσπαθείτε να αναζωπυρώσετε το ενδιαφέρον γι' αυτή τη συμφωνία, η οποία είναι ζωτικής σημασίας εφόσον επιθυμούμε πραγματικά να διευθετήσουμε αυτό το θέμα.
<P>
Όσον αφορά ορισμένες λεπτομέρειες, ένας εκ των βουλευτών ρώτησε για το μέγεθος των απωλειών του κοινοτικού προϋπολογισμού. Θέλω απλώς να επαναλάβω ότι, σε αυστηρά λογιστικούς όρους, οι απώλειες αντιστοιχούν στα ποσά τα οποία διαγράφονται από τον ισολογισμό μας. Το έτος 2005, το ποσό αυτό ήταν 90 805 147,47 ευρώ, δηλαδή το 0,09% του προϋπολογισμού μας. Αυτό είναι το ακριβές ποσό που αντιστοιχεί στον ορισμό των απωλειών.
<P>
Επίσης, οφείλω να επισημάνω στον κ. Seppänen ότι οι λογαριασμοί για το 2006 έχουν ήδη υπογραφεί από τον αρχιλογιστή μας. Αυτές οι υπηρεσίες είναι σημαντικές. Δεύτερον, οι εθνικές δηλώσεις ήταν το βασικό ζήτημα στις παρεμβάσεις πολλών βουλευτών, οι οποίοι υποστήριξαν ότι υπάρχουν προβλήματα όσον αφορά την από κοινού διαχείριση των κοινοτικών πόρων. " διατύπωση της διοργανικής συμφωνίας συμπεριλήφθηκε στον αναθεωρημένο Δημοσιονομικό Κανονισμό. Το άρθρο 53β ορίζει ότι τα κράτη μέλη πρέπει να υποβάλλουν ετήσια περίληψη στο κατάλληλο εθνικό επίπεδο όλων των διαθέσιμων ελέγχων και δηλώσεων. Έχει συμφωνηθεί με το Συμβούλιο ότι στις 15 Φεβρουαρίου 2008 θα δημοσιοποιηθεί περίληψη των ελέγχων στον τομέα της γεωργίας. Οι τεχνικές παράμετροι προκειμένου να πράξουμε το ίδιο και σε άλλους τομείς, ιδίως όσον αφορά τα διαρθρωτικά ταμεία, τελούν ακόμη υπό συζήτηση, όμως θα υπάρξουν οπωσδήποτε αποτελέσματα.
<P>
" Επιτροπή έθιξε το θέμα στις 27 Μαρτίου στο Συμβούλιο ECOFIN, ενώ εχθές το θέμα συζητήθηκε στη Δημοσιονομική Επιτροπή του Συμβουλίου. Βρισκόμαστε σε επαφή με τη γερμανική Προεδρία και με το γερμανικό υπουργείο Οικονομικών προκειμένου να συζητήσουμε ξανά τον Ιούνιο το πώς μπορούμε να καταλήξουμε σε οριστικό αποτέλεσμα ως προς το θέμα της από κοινού διαχείρισης. Το βασικό πρόβλημα εν προκειμένω, το οποίο είναι ορατό σε όλες αυτές τις συζητήσεις, είναι ότι η διαδικασία που θα ακολουθηθεί πρέπει να επιτρέπει την προσφορά αποδεικτικών στοιχείων στο Ελεγκτικό Συνέδριο. Δεν αποκλείεται να δημιουργηθούν σοβαρές εντάσεις εάν το Ελεγκτικό Συνέδριο πει: "Μπορεί να μας κοινοποιήσατε την εθνική σας δήλωση, όμως αυτό δεν αποδεικνύει τίποτε. Εμείς θα προβούμε στους δικούς μας λογιστικούς ελέγχους προκειμένου να εκτιμήσουμε την κατάσταση". Πρέπει, λοιπόν, να επιτευχθεί μια λειτουργική λύση.
<P>
Εξαρχής, η Επιτροπή υποστήριξε την ιδέα της από κοινού διαχείρισης. Συνεργαζόμαστε με τους εθνικούς ελεγκτικούς φορείς και επιδιώκουμε τη συμμετοχή τους στη διαδικασία· χρειαζόμαστε, όμως, επίσης σαφή αποδεικτικά στοιχεία για το Ελεγκτικό Συνέδριο. " προσπάθεια αποδίδει. Πέντε χώρες έχουν ήδη γνωστοποιήσει την ετοιμότητά τους να εκδώσουν εθνικές δηλώσεις. Όταν συγκρίνω τις συνεδριάσεις του Συμβουλίου στις οποίες μετείχα κατά την έναρξη της θητείας αυτής της Επιτροπής με τη σημερινή κατάσταση, η οποία είναι εντελώς διαφορετική, διαπιστώνω ότι έχει πραγματοποιηθεί ένα σημαντικό βήμα προόδου.
<P>
Θέλω να προβώ σε μια τελευταία επισήμανση σχετικά με ένα θέμα που έθιξαν ορισμένοι βουλευτές. Πράγματι, πρόκειται να διεξαχθεί διακυβερνητική διάσκεψη. Εξ όσων γνωρίζουμε, βρίσκονται σε εξέλιξη πολύ εντατικές προετοιμασίες γι' αυτή τη διακυβερνητική διάσκεψη. Σε αυτή τη διαδικασία, μπορούμε επίσης να συμβάλουμε με τις προτάσεις μας σχετικά με το θέμα της απαλλαγής, ενδεχομένως με τον τρόπο που ανέφερε ο κ. Elles, ή όσον αφορά τη διατύπωση της δήλωσης αξιοπιστίας. Εν πάση περιπτώσει, κάτι πρέπει να γίνει. Εάν το Κοινοβούλιο εκφράσει το έντονο ενδιαφέρον του για τροποποιήσεις προς αυτή την κατεύθυνση, θα συμβάλει οπωσδήποτε στη διαμόρφωση των προϋποθέσεων για μια θετική δήλωση αξιοπιστίας.
<SPEAKER ID="055" NAME="Bart Staes " AFFILIATION="Verts/ALE">
εισηγητής. - (NL) Κυρία Πρόεδρε, αυτό που θέλω να πω μοιάζει περισσότερο με ένσταση επί της διαδικασίας σύμφωνα με το άρθρο 165 του Κανονισμού μας. Διάφοροι ομιλητές ρώτησαν γιατί η γερμανική Προεδρία, η οποία ήρθε στο τέλος της συζήτησης αυτής -υποθέτω ότι θα απευθυνθεί στο Σώμα στην επόμενη συζήτηση- απουσίαζε.
<P>
Θέλω να ρωτήσω πολύ συγκεκριμένα τη γερμανική Προεδρία ποιος ήταν ο λόγος για τον οποίο δεν συμμετείχε στη συζήτηση για την απαλλαγή. Πρόκειται για μια σημαντική συζήτηση, δεδομένου ότι συζητείται το 80% των πόρων που δαπανώνται από την Επιτροπή και τα κράτη μέλη, όπως επεσήμαναν ήδη αρκετοί ομιλητές. Αν η Προεδρία δεν μου δώσει έναν καλό λόγο, τότε είμαι απρόθυμος να συστήσω στην Ομάδα μου να χορηγήσει απαλλαγή στο Συμβούλιο. Θα προτιμούσα στην περίπτωση αυτή να ψηφίσουμε κατά της χορήγησης απαλλαγής στο Συμβούλιο, έτσι ώστε να μπορέσουμε να πραγματοποιήσουμε ξανά αυτή τη συζήτηση σε έξι μήνες.
<SPEAKER ID="056" NAME="Πρόεδρος">
Σας ευχαριστώ, κύριε Staes. Οι παρόντες εκπρόσωποι του Συμβουλίου προέρχονται από το γερμανικό υπουργείο Υγείας και νομίζω ότι θα ήταν άδικο να τους ζητήσουμε να απαντήσουν σε αυτό το θέμα.
<P>
Κατόπιν των σχολίων που διατυπώθηκαν σε ορισμένες παρεμβάσεις, κατέστησα απολύτως σαφή τη δυσαρέσκειά μας για την απουσία των μελών του Συμβουλίου, ενώ στο θέμα θα δοθεί συνέχεια. Δεν θα ζητήσω από την παρούσα εκπρόσωπο να απαντήσει συγκεκριμένα, όμως το θέμα έχει καταγραφεί και επισημανθεί δεόντως.
<P>
" συζήτηση έληξε. " ψηφοφορία θα διεξαχθεί σήμερα, στις 12.00.

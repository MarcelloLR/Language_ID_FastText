<CHAPTER ID="013">
Εμπόριο και οικονομικές σχέσεις με την Ουκρανία (συζήτηση)
<SPEAKER ID="376" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Zaleski, εξ ονόματος της Επιτροπής Διεθνούς Εμπορίου σχετικά με το εμπόριο και τις οικονομικές σχέσεις με την Ουκρανία.
<SPEAKER ID="377" NAME="Zbigniew Zaleski  " AFFILIATION="PPE-DE">
εισηγητής. - (PL) " έκθεση παρουσιάζει τον ρόλο που θέλουμε να διαδραματίσει η Ουκρανία στο πλαίσιο των δικών μας οικονομικών δραστηριοτήτων και ως εταίρος στο πλαίσιο του εμπορίου με άλλες χώρες. Επιπροσθέτως θέλαμε να δώσουμε έμφαση στον ρόλο της Ουκρανίας στην περιοχή του Ευξείνου Πόντου, δηλαδή στον πολιτικό, οικονομικό και πολιτιστικό της ρόλο.
<P>
Θεωρώ ότι οι οικονομικές δραστηριότητες και η ανάπτυξη πρέπει να προοδεύουν ανεξάρτητα από τις πολιτικές ιδέες μιας χώρας. " οικονομία πρέπει να είναι ελεύθερη, οι κρατικές και νομοθετικές αρχές πρέπει να προσφέρουν υποστήριξη, οι επιμέρους επιχειρηματίες και ομάδες επιχειρηματιών πρέπει να συνιστούν οικονομικές οντότητες. " οικονομία πρέπει να είναι ένα μέσον για την επίτευξη καλών συνθηκών ζωής για τους πολίτες, και αυτός ο στόχος μπορεί να επιτευχθεί με τη βελτίωση του βιοτικού επιπέδου και των συνθηκών εργασίας, την καλή παιδεία, καθώς και ένα καλό σύστημα δικαιοσύνης, που θα συμπεριλαμβάνει δικαιώματα ιδιοκτησίας. Δεν μπορούμε να επιτρέψουμε να χρησιμοποιείται η κοινή ιδιοκτησία για ατομικό κέρδος. Πρέπει να ενθαρρυνθούν οι άνθρωποι στην έντιμη εργασία για να επιτύχουν υλικά και άλλα προσωπικά οφέλη και να τους δοθούν σχετικά κίνητρα.
<P>
Εάν δεν έχει κανείς δικά του θετικά ιστορικά πρότυπα, είναι καλό να επωφελείται από τις καλές πρακτικές και εμπειρίες των άλλων, των γειτόνων του. Για τον λόγο αυτόν είναι σημαντικό να συμπεριλάβουμε την Ουκρανία στην κοινή αγορά και να θέσουμε στη διάθεσή της την τεχνογνωσία που αναπτύχθηκε στην ΕΕ. Πιστεύω ότι το οικονομικό μας πρότυπο είναι καλό, αν και απέχει πολύ από το τέλειο, για παράδειγμα όσον αφορά την παραγωγή και το εμπόριο τροφίμων, καταβάλλουμε όμως διαρκείς προσπάθειες αυτοβελτίωσης. Μπορούμε να προσφέρουμε στους γείτονές μας από την άλλη όχθη του ποταμού Bug τις προδιαγραφές και τους κανόνες που διαπιστώσαμε ότι λειτουργούν.
<P>
Ποια θέματα καλύπτει η έκθεση; Καλύπτει τη βιομηχανία, τη γεωργία, την ενέργεια, τα οικονομικά, τη φύλαξη των συνόρων, την υποδομή των μεταφορών, παραδείγματα δραστηριοτήτων χωρίς διαφθορά, την πνευματική ιδιοκτησία, το φυσικό περιβάλλον, την επιστημονική συνεργασία και τη συνεργασία με τους γείτονες. Όλα αυτά είναι μέρη ενός ενιαίου όλου που το αποκαλούμε οικονομία. Υπάρχουν καλοδιατυπωμένες προδιαγραφές που αποτελούν τη βάση της οικονομίας και στην έκθεση συνιστούμε να αναπτύξουν οι εταίροι μας τέτοιες προδιαγραφές για τον εαυτό τους ή να συμμορφωθούν με αυτές.
<P>
Ποιους όρους πρέπει να πληροί η Ουκρανία για να διαπραγματευθεί καλύτερους δεσμούς με την Ευρωπαϊκή Ένωση; Πιστεύω ότι ο κυριότερος είναι να γίνει μέλος του Παγκόσμιου Οργανισμού Εμπορίου και να λύσει τότε ή και ακόμα ενωρίτερα το πρόβλημα των χρεών με τη Δημοκρατία της Κιργιζίας. " διαδικασία αυτή είναι ήδη εν εξελίξει. Δεύτερον, να εγκριθεί η προσχώρηση όσο πιο γρήγορα γίνεται από το ουκρανικό κοινοβούλιο. Άλλοι όροι είναι οι καλές σχέσεις με τις γείτονες χώρες, δηλαδή τη Ρωσία και τη Λευκορωσία, η νομισματική σταθερότητα, η ποιότητα των χρηματοοικονομικών υπηρεσιών, η δημιουργία εμπορικών σημάτων στις διεθνείς αγορές και η τήρηση του νόμου.
<P>
" Ουκρανία, που εξέφρασε την επιθυμία της να προσχωρήσει στην Ευρωπαϊκή Ένωση, αντιμετωπίζει μεγάλες, τεράστιες προκλήσεις. Συγκεκριμένα: να πείσει την Ευρώπη με τις οικονομικές, νομοθετικές, δημοσιονομικές και πολιτικές της δραστηριότητες ότι είναι ένας επαρκώς αφοσιωμένος εταίρος, ώστε να αναρωτηθεί αργά ή γρήγορα η ΕΕ αν θα ήταν καλό να συμπεριληφθεί η Ουκρανία στην κοινή ευρωπαϊκή οντότητα.
<P>
Κύριε Επίτροπε, μπορεί οι προσεγγίσεις μας να ήταν κάποιες φορές διαφορετικές, πιστεύω όμως ότι έχουμε τον ίδιο σκοπό, δηλαδή να αναπτύξουμε έναν ευεργετικό modus vivendi, έναν τρόπο συνύπαρξης με αυτόν τον σημαντικό προς ανατολάς γείτονά μας.
<P>
Κύριε Πρόεδρε, πιστεύω ότι εξοικονόμησα λίγο χρόνο, γιατί είναι ήδη βράδυ.
<SPEAKER ID="378" NAME="Joe Borg">
μέλος της Επιτροπής. - (EN) Κύριε Πρόεδρε, επιτρέψτε μου να συγχαρώ καταρχάς τον εισηγητή κ. Zaleski γι' αυτήν την πολύ καλή έκθεση.
<P>
Θα ήθελα επίσης να ευχαριστήσω τον εισηγητή για την εξαίρετη συνεργασία με τις υπηρεσίες της Επιτροπής κατά την εκπόνηση της έκθεσης. " έκθεση είναι πολύ επίκαιρη. Προσφέρει μια ευρεία επισκόπηση των θεμάτων που αφορούν τις οικονομικές και εμπορικές σχέσεις ΕΕ-Ουκρανίας.
<P>
Επιτρέψτε μου να επικεντρωθώ σε ορισμένα σημεία που υπογραμμίσατε και εσείς στην έκθεσή σας. Θεωρούμε την Ουκρανία σημαντικό και πολύτιμο εταίρο στη στρατηγική γειτονίας. Συμφωνούμε με το γενικό πνεύμα της παρούσας έκθεσης: να φέρουμε την οικονομία της Ουκρανίας όσο πιο κοντά γίνεται στην ΕΕ μέσω μιας νέας ενισχυμένης συμφωνίας, κύριος πυλώνας της οποίας θα είναι μια βαθιά και περιεκτική συμφωνία ελευθέρων συναλλαγών.
<P>
" Επιτροπή συμφωνεί επίσης πλήρως με τις απόψεις σας για την ανάγκη ενίσχυσης του κράτους δικαίου στην Ουκρανία και τη σημασία της προσχώρησής της στον ΠΟΕ. Έχουμε μεγάλες ελπίδες ότι η Ουκρανία θα μπορέσει να ολοκληρώσει τη διαδικασία προσχώρησης στον ΠΟΕ αυτόν τον χρόνο και θα συνεργαστούμε στενά με την ουκρανική κυβέρνηση για τον σκοπό αυτόν. Θεωρούμε ότι όταν εγκριθεί η δέσμη προσχώρησης από τα μέλη του ΠΟΕ, θα έχει ολοκληρωθεί η πολυμερής διαδικασία προσχώρησης.
<P>
" Ουκρανία έχει δώσει προτεραιότητα στην προσχώρηση στον ΠΟΕ και είμαστε πεπεισμένοι ότι θα διεξαγάγει όπως πρέπει τις εσωτερικές διαδικασίες επικύρωσης για να επισημοποιήσει την προσχώρησή της. " Ευρωπαϊκή Ένωση δεν θέλει να καθυστερήσει περισσότερο η έναρξη διαπραγματεύσεων για τη ΣΕΣ και είναι έτοιμη να αρχίσει αμέσως μόλις εγκριθεί από τα μέλη του ΠΟΕ η απόφαση για τη δέσμη προσχώρησης. Όσον αφορά τη μελλοντική ΣΕΣ, συμφωνούμε απόλυτα ότι πρέπει να είναι βαθιά και ευρεία και να εστιάζεται ιδιαίτερα στην ευθυγράμμιση του κανονιστικού πλαισίου.
<P>
Όσον αφορά τις οικονομικές σχέσεις με γείτονες χώρες, η έκθεση προτείνει τριμερή διάλογο ΕΕ-Ρωσίας-Ουκρανίας. Πρέπει να προσέξουμε πολύ να μην κάνουμε διπλές διαδικασίες για θέματα που καλύπτονται ήδη σε άλλα φόρα. Επιπροσθέτως τίθεται το ερώτημα μήπως η Ευρωπαϊκή Ένωση θα διέτρεχε κίνδυνο να εμπλακεί σε διμερείς διαφορές Ρωσίας-Ουκρανίας. Θα αμφισβητούσαμε το όφελος μιας τέτοιας προσέγγισης.
<P>
Πολιτική μας είναι να ευνοήσουμε το άνοιγμα ενεργειακών αγορών στον ανταγωνισμό προκειμένου να εξασφαλίσουμε την πρόσβαση σε ασφαλή και οικονομική ενέργεια. Αυτό θα αποτελέσει ένα σημαντικό θέμα των μελλοντικών διαπραγματεύσεων ΣΕΣ με την Ουκρανία.
<P>
Όσον αφορά την εξασφάλιση της κάλυψης των βασικών αναγκών του πληθυσμού, η κοινοτική νομοθεσία για την ελευθέρωση του τομέα της ηλεκτρικής ενέργειας και του φυσικού αερίου περιλαμβάνει σημαντικές διατάξεις για να εξασφαλιστεί η προστασία των καταναλωτών και η κάλυψη των βασικών τους αναγκών. Σκοπεύουμε να διαπραγματευθούμε την ευθυγράμμιση της Ουκρανίας με τη νομοθεσία αυτή.
<P>
Αναφορικά με την πρόταση να επεκταθεί το ΣΓΠ+ στην Ουκρανία θα ήθελα να υπογραμμίσω ότι η Ουκρανία δεν πληροί τις προϋποθέσεις γι' αυτές τις πρόσθετες προτιμήσεις και ότι η Ευρωπαϊκή Ένωση έχει δεσμευθεί να μην τροποποιεί τα βασικά κριτήρια του ΣΓΠ σε τοπική βάση. Επιπροσθέτως, αυτό θα υπονόμευε σημαντικά τις διαπραγματευτικές μας θέσεις για τη μελλοντική ΣΕΣ.
<P>
Επιτρέψτε μου να συγχαρώ και πάλι τελειώνοντας τον εισηγητή για την καλή του έκθεση. " Επιτροπή συμφωνεί σε μεγάλο μέτρο με τη γενική του προσέγγιση, εκτός των λίγων σημείων που επεσήμανα προηγουμένως. " Επιτροπή θα λάβει υπόψη την έκθεση στην τρέχουσα και τη μελλοντική συνεργασία με την Ουκρανία.
<SPEAKER ID="379" NAME="Jerzy Buzek">
εξ ονόματος της Ομάδας PPE-DE. - (PL) Κύριε Πρόεδρε, μολονότι η μετεκλογική κατάσταση στην Ουκρανία δεν έχει ακόμα σταθεροποιηθεί, κέρδισαν εκείνοι που εκπροσωπούν τη δημοκρατία. Πρόκειται για μια νίκη όχι μόνο για τη δημοκρατία στην Ουκρανία, αλλά και για την ίδια την Ευρωπαϊκή Ένωση που υποστήριξε αυτό το είδος δραστηριότητας. Τώρα, προς το συμφέρον της Ουκρανίας, των Ουκρανών και της Ευρωπαϊκής Ένωσης πρέπει να εδραιώσουμε όσα επιτεύχθηκαν με τόσο μεγάλη δυσκολία στην Ουκρανία. Αυτοί που πρέπει να πάρουν τις μετεκλογικές τους αποφάσεις είναι οι Ουκρανοί, εμείς όμως μπορούμε να βοηθήσουμε την Ουκρανία βοηθώντας ταυτόχρονα τους εαυτούς μας.
<P>
Υποστηρίζω πλήρως την έκθεση του κ. Zaleski και τον συγχαίρω γιατί συνέταξε ένα τέτοιο έγγραφο. Κατά τη γνώμη μου, τρεις είναι οι σημαντικότεροι τομείς που θα φέρουν σταθερότητα στην Ουκρανία ευνοώντας παράλληλα την Ευρωπαϊκή Ένωση.
<P>
Πρώτον, η ενεργειακή συνεργασία, που είναι πολύ σημαντική και για τις δύο πλευρές. Είναι ουσιαστικής σημασίας να συμμετάσχουμε στις επενδύσεις σε αγωγούς που σε πολλές περιπτώσεις είναι σε κακή κατάσταση, καθώς και σε νέους αγωγούς όπως ο αγωγός Οδησσός-Brody-Gdańsk, σε επενδύσεις στο δίκτυο ηλεκτρικής ενέργειας και στην ενίσχυση της ενεργειακής απόδοσης. Μπορούμε να προσφέρουμε τις τεχνολογίες μας και να δημιουργήσουμε κοινό κεφάλαιο για τη βελτίωση της ενεργειακής απόδοσης στην Ουκρανία, αυτό δε θα βοηθήσει και στη δική μας ενεργειακή ασφάλεια. Τέλος, κάτι αυτονόητο: οι βελτιώσεις στην ασφάλεια των σταθμών πυρηνικής ενέργειας στην Ουκρανία, που είναι πολύ σημαντική για την Ευρώπη.
<P>
Ο δεύτερος τομέας είναι η επιστημονική συνεργασία. " Ουκρανία έχει σημειώσει σημαντικές επιτυχίες στον τομέα αυτόν και αξίζει να επωφεληθεί από αυτό. Επίσης, οι ανταλλαγές φοιτητών και επιστημόνων, που θα μπορούσαν να μειώσουν το έλλειμμα στην Ευρωπαϊκή Ένωση, όπου μας λείπουν 700 000 επιστήμονες. Πρέπει να θυμόμαστε ότι αυτή είναι πάντα η ασφαλέστερη και γρηγορότερη μέθοδος συνεργασίας: επιστήμη, εκπαιδευτικά ιδρύματα και φοιτητές.
<P>
Τρίτον, η συνεργασία μεταξύ της τοπικής και περιφερειακής διοίκησης. Οι πόλεις μας στην ΕΕ μπορούν να προσφέρουν πολλά από την άποψη αυτή. Θα μπορούσαμε να προσφέρουμε υποστήριξη στη δημιουργία πλήρους δημοκρατίας στο επίπεδο της τοπικής διοίκησης στην Ουκρανία, κάτι που δεν έχει συμβεί μέχρι σήμερα.
<P>
Όλα αυτά πρέπει να αποτελέσουν μέρος ενός μακροπρόθεσμου στόχου, συγκεκριμένα μιας συμφωνίας σύνδεσης με την Ουκρανία. Δεν παίζει ρόλο αν θα χρειαστούν 10 ή 20 χρόνια. Αξίζει να δώσουμε αυτήν την ευκαιρία στην Ουκρανία. Αυτό θα βοηθήσει και τους Ουκρανούς και την Ευρωπαϊκή Ένωση.
<SPEAKER ID="380" NAME="Vural Öger">
εξ ονόματος της Ομάδας PSE. - (DE) Κύριε Πρόεδρε, σήμερα το απόγευμα συζητήσαμε στην Ολομέλεια την ευρωπαϊκή πολιτική γειτονίας. Μετά από τον γύρο της διεύρυνσης του 2004, η Ευρωπαϊκή Επιτροπή πρότεινε την ανάπτυξη μιας συνεκτικής στρατηγικής απέναντι στους νέους γείτονες της Ένωσης. " ΕΠΓ δημιούργησε ιδιαίτερους δεσμούς με μια ομάδα χωρών που έχουν τις ίδιες θεμελιώδεις αξίες και στόχους με την ΕΕ.
<P>
" γειτονική μας Ουκρανία είναι σταθερό μέρος της ΕΠΓ. Κατανοούμε την ιδιαίτερη γεωπολιτική και εμπορική σημασία της Ουκρανίας ως φυσικής γέφυρας μεταξύ αφενός της ΕΕ και αφετέρου της Ρωσίας και της Κεντρικής Ασίας. Σήμερα, η ΕΕ είναι ο κύριος εμπορικός εταίρος της Ουκρανίας. Το 2006, ο όγκος του εμπορίου μεταξύ της Ουκρανίας και των κρατών μελών της ΕΕ είχε ήδη φθάσει τα 26,6 δισεκατομμύρια ευρώ.
<P>
Εμείς στην Ευρωπαϊκή Ένωση αναγνωρίζουμε τις μεγάλες προσπάθειες που έγιναν στην Ουκρανία τα τελευταία χρόνια. " πρώην κατευθυνόμενη οικονομία εξελίχθηκε σε μία αποδοτική οικονομία της αγοράς. Σύμφωνα με την έκθεση του ΟΟΣΑ, η οικονομική ανάπτυξη της Ουκρανίας ήταν κατά μέσον όρο 7,6% κατά την περίοδο 2000-2006. Αυτό συνιστά μεγάλη επιτυχία.
<P>
Τον Φεβρουάριο του 2007 αρχίσαμε διαπραγματεύσεις για μια νέα συμφωνία εταιρικής σχέσης και συνεργασίας μεταξύ Ουκρανίας και ΕΕ. Επίσης, οι ουκρανικές φιλοδοξίες για ένταξη στην ΕΕ και στο ΝΑΤΟ είναι καλά τεκμηριωμένες. " προσχώρηση στον Παγκόσμιο Οργανισμό Εμπορίου είναι για λόγους εμπορικής και οικονομικής πολιτικής η κυριότερη προτεραιότητα στην ουκρανική ατζέντα. Υποθέτουμε ότι η προσχώρηση στον ΠΟΕ θα αποδειχθεί εφικτή πριν από το τέλος του χρόνου. Αυτό θα διεύρυνε επίσης σημαντικά το πεδίο συνεργασίας ΕΕ-Ουκρανίας και θα άνοιγε τον δρόμο για διαπραγματεύσεις για τη δημιουργία μιας ζώνης ελευθέρων συναλλαγών στο πλαίσιο της ΕΠΓ.
<P>
" ΕΕ πρέπει να αντιμετωπίζει την Ουκρανία σαν πραγματικό εταίρο και να της δίνει σαφή μηνύματα. Από την άποψη αυτή δεν μπορώ παρά να επιδοκιμάσω το αποτέλεσμα της συνόδου κορυφής ΕΕ-Ουκρανίας που έγινε στις 14 Σεπτεμβρίου 2007 στο Κίεβο, όπου επιβεβαιώθηκε η ισχυρή και διαρκής σχέση των δύο εταίρων. Θα πρέπει να συνεχίσουμε να υποστηρίζουμε σθεναρά την Ουκρανία στην πορεία της προς την προσχώρηση στον ΠΟΕ, τη μετέπειτα δημιουργία μιας ζώνης ελευθέρων συναλλαγών, καθώς και ως προς τις ευρωπαϊκές της φιλοδοξίες.
<SPEAKER ID="381" NAME="DanutBudreikaitė" LANGUAGE="LT">
" Ουκρανία είναι σημαντικός εταίρος για την ΕΕ από άποψη στρατηγικής και οικονομίας και ένας ανατολικός γείτονας με σημαντικό ρόλο εντός και εκτός της περιφέρειας.
<P>
Οι σχέσεις ΕΕ-Ουκρανίας αναπτύχθηκαν κυρίως προς την κατεύθυνση της μεγαλύτερης πολιτικής συνεργασίας και της προοδευτικής αύξησης της οικονομικής ολοκλήρωσης. " υλοποίηση αυτών των στόχων θα συνέβαλε στην περαιτέρω εδραίωση της δημοκρατίας και την ανάπτυξη της οικονομίας της αγοράς στην Ουκρανία. Ωστόσο η επιτυχημένη εξέλιξη της Ουκρανίας δεν εξαρτάται μόνο από την ΕΕ. " Ουκρανία πρέπει να αποφασίσει άμεσα να ακολουθήσει τη φιλοδυτική κατεύθυνση και να την ακολουθήσει με συνέπεια.
<P>
Θα ήθελα να σας εκθέσω κάποιες σκέψεις μου για τις οικονομικές και εμπορικές σχέσεις ΕΕ-Ουκρανίας.
<P>
Πρώτα απ' όλα, η έναρξη διαπραγματεύσεων με την ΕΕ για μια ζώνη ελευθέρων συναλλαγών είναι απόλυτα συνδεδεμένη με τη συμμετοχή της Ουκρανίας στον ΠΟΕ. Ωστόσο οι διαπραγματεύσεις για τη ζώνη ελευθέρων συναλλαγών δεν θα κάλυπταν μόνο την κατάργηση των δασμών (που περιλαμβάνεται στις διαπραγματεύσεις με τον ΠΟΕ), αλλά και μια πιο ευρεία σύγκλιση - την ελευθέρωση του τομέα των υπηρεσιών, θεσμικές μεταρρυθμίσεις και την εναρμόνιση της νομικής βάσης με το κοινοτικό κεκτημένο. Επομένως η συντονισμένη δράση ΕΕ-Ουκρανίας με στόχο τη δημιουργία της ζώνης ελευθέρων συναλλαγών πρέπει να αναπτυχθεί παράλληλα με την προσχώρηση της Ουκρανίας στον ΠΟΕ.
<P>
Δεύτερον, πρέπει να δοθεί μεγαλύτερη προσοχή στην εφαρμογή χρηστής διαχειριστικής πρακτικής, την εντατικοποίηση του δημόσιου τομέα και την αναχαίτιση της διαφθοράς. Μια πιο εντατική συνεργασία σε αυτούς τους τομείς θα συνέβαλλε σημαντικά στη δημιουργία πιο σταθερών οικονομικών και εμπορικών σχέσεων μεταξύ της ΕΕ και της Ουκρανίας, καθώς και στην ενίσχυση της διαδικασίας εκδημοκρατισμού και την αύξηση των προοπτικών της Ουκρανίας για ένταξη στην ΕΕ.
<P>
Τρίτον, είναι σημαντικό να υπογραμμιστεί ότι οι παραγωγοί της Ουκρανίας δεν είναι ακόμα έτοιμοι να αντιμετωπίσουν τον ανταγωνισμό με τους παραγωγούς των κρατών μελών της ΕΕ. Επομένως, πρέπει να θεσπιστούν μεταβατικές περίοδοι και εποπτικοί οργανισμοί για την αποφυγή αρνητικών επιπτώσεων στην οικονομία και την κοινωνία της Ουκρανίας.
<P>
Το τέταρτο σημείο είναι ότι ενώ η ΕΕ υποστηρίζει την ελευθέρωση του εμπορίου με την Ουκρανία, πρέπει να είναι έτοιμη να αντιμετωπίσει πιθανές δυσκολίες εξαιτίας των παραγωγών της Ουκρανίας, ειδικά εκείνων που ασχολούνται με εξαγωγές στην ΚΑΚ: αντίδραση στην εφαρμογή κοινοτικών προδιαγραφών και προσπάθειες λειτουργών να διατηρήσουν το καθεστώς και τους υφιστάμενους δεσμούς με τη διαφθορά. Για να διευκολύνει την επιτυχημένη διεξαγωγή των μεταρρυθμίσεων, η ουκρανική κυβέρνηση πρέπει να ενημερώσει τους επιχειρηματίες και το κοινό για τα πλεονεκτήματα της ελευθέρωσης του εμπορίου και μιας ζώνης ελευθέρων συναλλαγών μεταξύ ΕΕ και Ουκρανίας.
<P>
Το πέμπτο σημείο είναι ότι η εντατική ανάπτυξη των σχέσεων μεταξύ ΕΕ και Ουκρανίας είναι πιθανό να αυξήσει την πολιτική και οικονομική πίεση της Ρωσίας στην Ουκρανία. Στην περίπτωση αυτή, η ΕΕ πρέπει να εγκαταλείψει τον ρόλο του παθητικού διαιτητή - όπως συνέβη πολλές φορές στο παρελθόν - και να αναλάβει τον ρόλο του υπερασπιστή των δικών της συμφερόντων και των συμφερόντων της Ουκρανίας. Είναι δυνατή η ενδεχόμενη άσκηση πίεσης από τη Ρωσία στην Ουκρανία και σε ορισμένες χώρες της ΕΕ στον τομέα του ενεργειακού εφοδιασμού. Συνεπώς, η ΕΕ δεν πρέπει μόνο να προσπαθήσει να λύσει αυτά τα προβλήματα σε ανώτατο επίπεδο, αλλά και να ζητήσει ταυτόχρονα τη συμμετοχή της Ουκρανίας στην κοινή ενεργειακή αγορά της ΕΕ και να εξασφαλίσει την ενεργειακή ασφάλεια της ΕΕ και της Ουκρανίας.
<SPEAKER ID="382" NAME="Guntars Krasts" LANGUAGE="LV">
" έκθεση προσφέρει μια εικόνα των σημερινών εξελίξεων στην Ουκρανία ως εταίρο της ΕΕ και τα καθήκοντα που πρέπει ακόμα να εκπληρώσει, αξίζει δε να επαινεθεί για τα θέματα που έχει καλύψει και τη σοβαρότητα με την οποία τα προσέγγισε. Είναι φανερό από την έκθεση ότι ο εισηγητής έχει βαθύ προσωπικό ενδιαφέρον για τα θέματα της ανάπτυξης της Ουκρανίας και για τη διαμόρφωση των σχέσεών της με την Ευρωπαϊκή Ένωση και αυτό φυσικά ήταν προς όφελος της έκθεσης. Ο εισηγητής αξιολόγησε με προσοχή και φροντίδα τα προβλήματα που συνιστούν απειλή για την επιτυχημένη ανάπτυξη της Ουκρανίας, ταυτόχρονα όμως αν δεν πούμε τα σύκα σύκα είναι μερικές φορές δύσκολο να βρούμε λύσεις για τα προβλήματα. Πρέπει να επισημανθεί ότι στην οικονομία της Ουκρανίας αυξάνεται ο αριθμός των οικονομικών κλάδων που παρουσιάζουν υπερβολική κανονιστική ρύθμιση, η κρατική παρέμβαση δεν βασίζεται σε νόμους, και αυξάνεται διαρκώς η παραγωγή αλληλοσυγκρουόμενων νόμων, πράγμα από το οποίο επωφελούνται αυτοί που αναζητούν παραθυράκια στους νόμους και αυτοί που ασχολούνται με την ερμηνεία των νόμων. Σε συνδυασμό με την πολλή γραφειοκρατία, αυτό εμποδίζει σημαντικά την εισροή επενδύσεων στην οικονομία της χώρας, και από την Ευρωπαϊκή Ένωση. Ένα οφθαλμοφανές παράδειγμα γι' αυτό είναι ο ενεργειακός τομέας. " Ευρωπαϊκή Ένωση ενδιαφέρεται για ένα διαφανές σύστημα μεταφοράς του φυσικού αερίου της Ουκρανίας που, όπως και ολόκληρος ο ενεργειακός τομέας της Ουκρανίας, διέπεται από πάρα πολλούς κανόνες, με τεχνητά περίπλοκες δομές και αδιαφανείς ροές χρημάτων. " Ευρωπαϊκή Ένωση δεν έχει ακόμα τα στοιχεία που θα της επιτρέψουν να αξιολογήσει την ασφάλεια του συστήματος μεταφοράς φυσικού αερίου της Ουκρανίας. Αυτά είναι σημαντικά θέματα για την Ευρωπαϊκή Ένωση, που είναι ο μεγαλύτερος εμπορικός εταίρος της Ουκρανίας. Ας ελπίσουμε ότι η Ουκρανία θα καταφέρει να ξεπεράσει την παρατεινόμενη πολιτική κρίση και ότι η ουκρανική κυβέρνηση θα συμμετάσχει μελλοντικά σε συνομιλίες με την ΕΕ που θα καταστήσουν δυνατό να καθιερωθεί μια στενή συνεργασία επί τη βάσει του αμοιβαίου συμφέροντος. Συμφωνώ με τον εισηγητή ότι δεν μπορεί να αγνοηθεί η επιθυμία της Ουκρανίας να ενταχθεί στην Ευρωπαϊκή Ένωση και θα ήθελα να υπογραμμίσω εδώ και πάλι πως μια σαφής προοπτική ένταξης στην ΕΕ είναι το πιο αποτελεσματικό μεταρρυθμιστικό μέσο που μπορεί να προσφέρει η Ευρωπαϊκή Ένωση στην Ουκρανία. Σας ευχαριστώ.
<SPEAKER ID="383" NAME="Caroline Lucas">
εξ ονόματος της Ομάδας Verts/ALE. - (EN) Κύριε Πρόεδρε, θα ήθελα να συγχαρώ θερμά τον κ. Zaleski για την έκθεσή του. Θεωρώ ότι πρόκειται για ένα πολύ διαφορετικό είδος έκθεσης από τις πρόσφατες εκθέσεις για τις οποίες ψηφίσαμε στην Επιτροπή Διεθνούς Εμπορίου. Συγκριτικά με τις εκθέσεις για τις διμερείς εμπορικές σχέσεις πριν από ένα ή δύο χρόνια όπως οι εκθέσεις για τις σχέσεις ΕΕ-Ρωσίας ή ΕΕ- Mercosur, είναι πολύ πιο προσεκτική όσον αφορά τα οφέλη ενός ελεύθερου εμπορίου χωρίς περιορισμούς και θεωρώ ότι αυτό δείχνει πως αυξάνεται η συμφωνία όλων των Ομάδων σχετικά με τη σημασία της ενεργού προσπάθειας πολιτικής αναζήτησης του καλύτερου τρόπου υπαγωγής των κανόνων του εμπορίου στις αρχές της αειφόρου ανάπτυξης.
<P>
Από αυτήν την άποψη νομίζω ότι μπορούμε να είμαστε ευχαριστημένοι γιατί αξιοποιήσαμε τις διάφορες καθυστερήσεις του γύρου της Ντόχα του ΠΟΕ, πράγμα που μας επέτρεψε κατά κάποιον τρόπο να διεξαγάγουμε αυτήν την αναζήτηση πιο δίκαιων και βιώσιμων εμπορικών κανόνων στις διμερείς εμπορικές μας σχέσεις. Ως εκ τούτου, ευχαριστώ τον εισηγητή γιατί εκμεταλλεύτηκε αυτήν την ευκαιρία.
<P>
Θα ήθελα να επισημάνω τέσσερα συγκεκριμένα σημεία ανάμεσα στα πολλά θετικά μηνύματα που δίνει αυτή η έκθεση στη ΓΔ Εμπορίου για τις διαπραγματεύσεις της με την Ουκρανία για μια συμφωνία ελευθέρων συναλλαγών.
<P>
Στην παράγραφο 10, θεωρώ ότι η έκθεση σωστά προειδοποιεί πώς η Ουκρανία δεν πρέπει να βασίζεται αποκλειστικά στον προσανατολισμό και τη διαφοροποίηση των εξαγωγών για να κάνουμε βιώσιμο το εμπόριο. Αντίθετα, εστιάζει στη σημασία της ανάπτυξης της εγχώριας αγοράς ως απαραίτητης βάσης για κάθε οικονομικά βιώσιμη ανάπτυξη.
<P>
Στην παράγραφο 13 η έκθεση υποστηρίζει ότι είναι αναγκαίο να επιτευχθεί μια ισορροπία αναφορικά με τα δικαιώματα των επενδυτών, με άλλα λόγια επιμένει να υπάρξει στην Ουκρανία ένα νομοθετικό πλαίσιο που θα ενισχύει τη βέλτιστη πρακτική όσον αφορά την εταιρική κοινωνική ευθύνη.
<P>
Στην παράγραφο 23, η έκθεση προτείνει μια σημαντική αλλαγή στην εξωτερική μας πολιτική για τον ενεργειακό εφοδιασμό, ζητεί πολυμερείς κανόνες όσον αφορά την πρόσβαση σε ενεργειακούς πόρους και προειδοποιεί να μην ενισχύσουμε τον ανταγωνισμό για τις καλύτερες προϋποθέσεις για μονόπλευρη πρόσβαση στην ενέργεια.
<P>
Τέλος, στην παράγραφο 36, η έκθεση αναγνωρίζει ότι η γεωργία είναι μια ιδιαίτερη δραστηριότητα που δεν μπορεί να αντιμετωπίζεται με τον ίδιο τρόπο με τα βιομηχανικά αγαθά και ως εκ τούτου δικαιολογούνται διαφορετικοί δασμολογικοί κανόνες.
<P>
Ελπίζω πραγματικά ότι αυτά και άλλα σημεία θα παραμείνουν στο τελικό κείμενο έτσι ώστε η Ομάδα μου να μπορέσει να υπερψηφίσει με ευχαρίστηση την έκθεση. Θα ήθελα όμως να προσθέσω ότι πιστεύω πως είναι κρίμα να ακούμε πως η ΓΔ Εμπορίου είχε αντίρρηση για τις τρεις κύριες τροπολογίες που πρότειναν οι Πράσινοι, που ζητούν από τη ΓΔ Εμπορίου να αρχίσει διαπραγματεύσεις για μια διμερή ΣΕΣ μόνο αφού το κοινοβούλιο της Ουκρανίας εγκρίνει τις διαπραγματεύσεις για την προσχώρηση στον ΠΟΕ. Ενώ η ΓΔ Εμπορίου έχει ασφαλώς δίκιο λέγοντας πως αυτό μπορεί να καθυστερήσει τη διμερή ΣΕΣ, πρέπει να επιμείνουμε ως βουλευτές όπως κάνουμε πριν από τη σύναψη τέτοιων ΣΕΣ εκ μέρους της Ευρωπαϊκής Ένωσης, προκειμένου να ληφθούν υπόψη οι απόψεις των πολιτών σε ένα τόσο σημαντικό ζήτημα, και αυτό ασφαλώς συμπεριλαμβάνει και τους πολίτες της Ουκρανίας. Ως εκ τούτου θέλουμε να ευχαριστήσουμε ιδιαίτερα τον κ. Zaleski γιατί δεν ενέδωσε σε αυτές τις πιέσεις, καθώς και να τον ευχαριστήσουμε άλλη μια φορά για την εξαίρετη αυτή έκθεση.
<SPEAKER ID="384" NAME="Helmuth Markov">
εξ ονόματος της Ομάδας GUE/NGL. - (DE) Κύριε Πρόεδρε, όλοι ευχαρίστησαν τον συνάδελφό μας κ. Zaleski, και το ίδιο θα κάνω κι εγώ. " έκθεσή του εγκρίθηκε στην επιτροπή χωρίς ούτε μια αρνητική ψήφο, και αυτό δείχνει πως μπορούμε πραγματικά να εκπονήσουμε μια έκθεση που θα βρει σύμφωνες όλες τις Ομάδες, αν προσπαθήσουμε αρκετά.
<P>
Επιτρέψτε μου να κάνω μερικές παρατηρήσεις. Έγιναν οι εκλογές στην Ουκρανία. Ήταν δημοκρατικές, δίκαιες και ελεύθερες, πιστεύω όμως ότι άφησαν πολλά προβλήματα ανεπίλυτα. Ο σημερινός πρόεδρος πάντα είχε δυσκολίες όταν αντιμετώπιζε ισχυρούς πρωθυπουργούς, είτε πρόκειται για την Yulia Tymoshenko που την απομάκρυνε από το αξίωμά της το 2005 είτε για τον Viktor Yanukovych το 2006 και το 2007.
<P>
Μολονότι η συμφωνία συνασπισμού μεταξύ της συμμαχίας της Yulia Tymoshenko και της ένωσης " Ουκρανία μας υπάρχει στα χαρτιά ως βάση για έναν πιθανό νέο κυβερνητικό συνασπισμό, δεν έχει ακόμα σχηματιστεί κυβέρνηση, ούτε ξέρουμε τι θα γίνει τελικά, παρόλο που η προθεσμία τώρα είναι πολύ κοντά. Εάν τότε έχει σχηματιστεί κυβέρνηση, θεωρώ ότι το πρώτο της καθήκον είναι η συνταγματική μεταρρύθμιση, γιατί χωρίς μεταρρύθμιση του συντάγματος δεν είναι βέβαιο ότι η εσωτερική σταθερότητα των πολιτικών δυνάμεων στην Ουκρανία θα είναι αρκετή για να αποφευχθεί η διεξαγωγή νέων εκλογών, ειδικά εφόσον ορισμένοι σκέφτονται ήδη να ζητήσουν νέες κοινοβουλευτικές εκλογές κατά τις προεδρικές εκλογές.
<P>
Αν εξετάσετε ορισμένους τομείς όπως την οικονομική πολιτική, βλέπετε πως η έκθεση του ΟΟΣΑ δίνει μια πραγματικά ενθαρρυντική εικόνα. Μας λέει πως η Ουκρανία πέτυχε στο διάστημα 2000-2006 μέση αύξηση του ΑΕγχΠ 8,7%. Αν όμως κοιτάξετε πίσω από αυτούς τους αριθμούς, θα δείτε ένα μεγάλο εμπορικό έλλειμμα. " Ουκρανία έχει έλλειμμα μεγαλύτερο από 4,5 δισεκατομμύρια ευρώ στο εμπόριό της με τις χώρες της ΚΑΚ και έλλειμμα σχεδόν 4,5 δισεκατομμύρια ευρώ με την Ευρωπαϊκή Ένωση. Με άλλα λόγια υπάρχει ακόμα πραγματική ανάγκη για οικονομική αλλαγή και οι συμφωνίες εταιρικής σχέσης μπορούν και πρέπει να χρησιμοποιηθούν για τον σκοπό αυτόν.
<P>
Από την άλλη, αν συγκρίνουμε τους αριθμούς της Ουκρανίας με τις στατιστικές μιας χώρας σαν τη δική μου - την Ομοσπονδιακή Δημοκρατία της Γερμανίας - οι αριθμοί της Ουκρανίας φαίνονται θαυμάσιοι. Το ποσοστό της ανεργίας στην Ουκρανία είναι χαμηλότερο, το ΑΕγχΠ αυξάνεται γρηγορότερα, οι κοινωνικές δαπάνες για τις συντάξεις είναι μεγαλύτερες, και η χώρα δαπανά μεγαλύτερο ποσοστό του ΑΕγχΠ της για την παιδεία - και ως εκ τούτου για την επένδυση στο μέλλον - από την Ομοσπονδιακή Δημοκρατία της Γερμανίας. Επομένως υπάρχει κάθε λόγος για να συμπεράνουμε ότι η χώρα αναμφισβήτητα ακολουθεί τον σωστό δρόμο.
<P>
Ωστόσο αναφέρθηκα σε προβλήματα στην οικονομία, και φυσικά υπάρχουν προβλήματα και σε άλλους τομείς. " Ρωσία άφησε να εννοηθεί ξεκάθαρα και είπε ρητά ότι θα αυξήσει τις τιμές της ενέργειας κατά 10% από την 1η Ιανουαρίου 2008. Αυτό θα έχει σοβαρότατες συνέπειες στην οικονομία της Ουκρανίας. Αυτή τη στιγμή η Ουκρανία πληρώνει τα χρέη της στη Ρωσία με εφοδιασμό με φυσικό αέριο από τα δικά της υπόγεια αποθέματα. Θα δούμε πώς θα εξελιχθεί αυτό. Θα γίνει πάλι πολιτικό ζήτημα και είναι σημαντικό να παρέμβει η Ευρωπαϊκή Ένωση για χάρη της ειρήνης. Οι Ρώσοι έχουν δικαίωμα να αυξήσουν τις τιμές τους και οι Ουκρανοί πρέπει ασφαλώς να βρουν πώς θα αντιμετωπίσουν τις οικονομικές συνέπειες.
<P>
Ας πάρουμε ένα άλλο θέμα: την κοινωνική πολιτική. Κατά την προεκλογική εκστρατεία, όλα τα κόμματα που συμμετείχαν στις εκλογές εξήγγειλαν μεγάλες αυξήσεις των κοινωνικών δαπανών. Αν εξετάσετε τη σημερινή συμφωνία συνασπισμού μεταξύ της παράταξης της Tymoshenko και της ομάδας του προέδρου, θα δείτε πως δεν γίνεται καθόλου μνεία στην αύξηση των κοινωνικών δαπανών. Και πραγματικά θα ήταν αδύνατο να πραγματοποιηθούν οι αυξήσεις δαπανών που είχαν υποσχεθεί με τα σημερινά επίπεδα των κρατικών εσόδων. Αυτό σημαίνει πως η ανάπτυξη της Ουκρανίας δεν προχωρεί τόσο γρήγορα όσο λέγεται πάντοτε.
<P>
Το επόμενο σημείο στο οποίο θα ήθελα να αναφερθώ είναι η εξωτερική πολιτική. Κατά την προεκλογική εκστρατεία όλα τα κόμματα υποσχέθηκαν να φέρουν τη χώρα πιο κοντά στην Ευρωπαϊκή Ένωση. Το κόμμα που ανέκαθεν συνέδεε πιο στενά αυτή τη σύγκλιση με την Ευρωπαϊκή Ένωση με το θέμα της ένταξης στο ΝΑΤΟ, το κόμμα " Ουκρανία μας, ήταν αυτό που σημείωσε τις μεγαλύτερες απώλειες. " απόλυτη πλειοψηφία του ουκρανικού πληθυσμού είναι αντίθετη στην ένταξη στο ΝΑΤΟ. Ως εκ τούτου, ζητώ από την Ευρωπαϊκή Ένωση να φανεί προσεκτική εδώ. " πλειονότητα του πληθυσμού δεν θέλει να προσχωρήσει η χώρα στο ΝΑΤΟ. Όλα τα διαθέσιμα στοιχεία δείχνουν πως δεν θέλουν την ένταξη στο ΝΑΤΟ.
<P>
Εάν εξετάσουμε σε αυτό το πλαίσιο πώς πρέπει να διαμορφωθούν τώρα οι συμφωνίες εταιρικής σχέσης, η πραγματική ανάγκη φαίνεται πως υπάρχει στους τομείς όπου η Ουκρανία έχει ακόμα τα προβλήματα που απαρίθμησα. " Ουκρανία πρέπει να έχει μια ευρωπαϊκή προοπτική, μια προοπτική ένταξης στην ΕΕ - εδώ συμφωνώ απόλυτα με τον κ. Zaleski. Θα ήταν καλό για την Ευρωπαϊκή Ένωση να έχει έναν ισχυρό εταίρο στα ανατολικά και αυτό θα ήταν επίσης καλό για την Ουκρανία ενόψει του γενικού γεωστρατηγικού της προσανατολισμού.
<SPEAKER ID="385" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, η συζήτησή μας για τις οικονομικές και εμπορικές σχέσεις της Ευρωπαϊκής Ένωσης με την Ουκρανία, το αντικείμενο της πολύ διεξοδικής έκθεσης του κ. Zaleski, γίνεται σε μια κρίσιμη στιγμή: έγιναν κοινοβουλευτικές εκλογές και τα οικονομικά και πολιτικά προβλήματα της χώρας πρέπει να αντιμετωπιστούν δυναμικά από μια δραστήρια νέα κυβέρνηση. Εννοώ ενεργά μέτρα κατά της διαφθοράς. Έρχεται ο χειμώνας και η Ουκρανία χρειάζεται και μια δυνατή κυβέρνηση που θα μπορεί να διαπραγματευθεί με τη Ρωσία για την προμήθεια και τη διέλευση ρωσικού αερίου.
<P>
Αφού διάβασα την έκθεση, τείνω να πω ότι η Ευρώπη κατέστησε σαφές τι θέλει. Τώρα είναι η σειρά της Ουκρανίας. " χώρα δεν πρέπει να έχει μόνο μια αποτελεσματική κυβέρνηση, αλλά και μια κυβέρνηση που θα δείξει πολιτικά αποφασισμένη να αντιμετωπίσει τα προβλήματα. Μετά από πέντε συνεχή χρόνια εκλογών είναι κατανοητό ότι ο πληθυσμός έχει κουραστεί από αυτές τις πολιτικές αψιμαχίες. Οι πολιτικοί της Ουκρανίας πρέπει συνεπώς να ασχολούνται λιγότερο οι μεν με τους δε και περισσότερο με το πολιτικό και οικονομικό μέλλον της χώρας.
<P>
Ναι, τώρα είναι η σειρά της Ουκρανίας, θέλω όμως να πω κάτι παραπάνω από αυτό, κύριε Πρόεδρε. " Ευρωπαϊκή Ένωση πρέπει να εργαστεί κι αυτή. Συμφωνώ με αυτά που λέει ο εισηγητής μας στην παράγραφο 51, ότι δηλαδή η Ευρωπαϊκή Πολιτική Γειτονίας πάσχει από έλλειψη σαφών ορισμών και προοπτικών. " προοπτική της προσχώρησης στην ΕΕ πρέπει μεσοπρόθεσμα ή μακροπρόθεσμα να προσφερθεί και στην Ουκρανία. " Ευρωπαϊκή Ένωση μπορεί τότε να δρομολογήσει ή να υποστηρίξει στο πλαίσιο της Ευρωπαϊκής Πολιτικής Γειτονίας τις μεταρρυθμίσεις που χρειάζεται η χώρα.
<SPEAKER ID="386" NAME="Sylwester Chruszcz" AFFILIATION="NI">
(PL) Κύριε Πρόεδρε, η Ουκρανία είναι μια χώρα με στρατηγική σημασία για την Ευρωπαϊκή Πολιτική Γειτονίας και ένας σημαντικός εταίρος για τις χώρες της Ευρωπαϊκής Ένωσης.
<P>
Ελπίζουμε όλοι ότι η αύξηση του εμπορίου μεταξύ της Ουκρανίας και των χωρών της ΕΕ θα ενισχύσει την οικονομική ανάπτυξη και τη συνεργασία με χώρες της περιοχής. Οι καλές οικονομικές σχέσεις είναι προς το συμφέρον και των δύο πλευρών.
<P>
" οικονομική ανάπτυξη στην Ουκρανία θα πρέπει να γίνει με σεβασμό για τη δημοκρατία και τους νόμους της χώρας. Στο σημείο αυτό σκέφτομαι και τον σεβασμό των δικαιωμάτων των εθνοτικών μειονοτήτων και - αυτό το θέμα είναι σημαντικό για μένα - δεν πρέπει να επιτρέπονται δραστηριότητες που εξυμνούν τον φασισμό και τη γενοκτονία. Υποστηρίζουμε τις δημοκρατικές και οικονομικές διαδικασίες στην προς ανατολάς γείτονά μας.
<P>
Από την άλλη φαίνεται σωστό να αποφύγουμε την προκατειλημμένη και μονόπλευρη υποστήριξη οποιασδήποτε πολιτικής παράταξης στην Ουκρανία.
<SPEAKER ID="387" NAME="Bogdan Golik" AFFILIATION="PSE">
(PL) Κύριε Πρόεδρε, όπως κάνατε κι εσείς προηγουμένως, θέλω κι εγώ να συγχαρώ καταρχάς τον κ. Zaleski για την τόσο διορατική του έκθεση για τις εμπορικές και οικονομικές σχέσεις με την Ουκρανία. Το θέμα της συνεργασίας με την Ουκρανία έχει σήμερα ιδιαίτερη σημασία και όλες οι πρωτοβουλίες για την ενίσχυση της συνεργασίας είναι σαφές δείγμα του ευρωπαϊκού ενδιαφέροντος για τον προς ανατολάς γείτονά μας και της ανοιχτής στάσης της Ευρωπαϊκής Ένωσης.
<P>
Το πρόβλημα έγκειται στο γεγονός ότι έρχεται τώρα η ώρα που θα ήταν σωστό να υλοποιηθεί η ιδέα μιας στενότερης συνεργασίας που θα πηγαίνει μακρύτερα από την Ευρωπαϊκή Πολιτική Γειτονίας, η οποία μέχρι τώρα δεν ωφέλησε ιδιαίτερα την Ουκρανία. Είναι αναμφισβήτητο ότι η Ουκρανία έχει πολύ δρόμο μπροστά της για να προσεγγίσει τις κοινοτικές οικονομικές, πολιτικές και κοινωνικές δομές. Τα καθήκοντα που έχει μπροστά της η Ουκρανία εξετάστηκαν διεξοδικά στην έκθεση.
<P>
Παρά το γεγονός ότι η Ουκρανία μπορεί να είναι περήφανη για τα επιτεύγματά της αναφορικά με την ελευθέρωση του εμπορίου και τις ροές κεφαλαίων, μεγάλη σημασία έχουν περαιτέρω μεταρρυθμίσεις και ενίσχυση της ουκρανικής οικονομίας, που συμπεριλαμβάνει την προσχώρησή της στον ΠΟΕ. Παρά τις ευρωπαϊκές φιλοδοξίες που διακηρύχθηκαν κατά την πορτοκαλί επανάσταση, η Ουκρανία πρέπει ακόμα να κάνει μια ξεκάθαρη επιλογή μεταξύ της ευρωπαϊκής και της ρωσικής δυνατότητας. Αν θέλουμε η Ουκρανία να επιλέξει την Ευρώπη, πρέπει να το πούμε καθαρά και να προσφέρουμε την υποστήριξή μας.
<P>
" ΕΕ πρέπει να δηλώσει το ενδιαφέρον της για επαφή με την Ουκρανία, αφενός προσφέροντας ενεργό υποστήριξη για αλλαγές στην Ουκρανία, και αφετέρου προβαίνοντας σε ενέργειες εντός της Ευρωπαϊκής Ένωσης με στόχο μια προοδευτική μετάβαση από μια πολιτική γειτονίας σε μια πολιτική ολοκλήρωσης. Για τον σκοπό αυτόν πρέπει να γίνουν ενέργειες τόσο στον οικονομικό όσο και στον κοινωνικό και πολιτικό τομέα. Θα ήταν συνεπώς ενδεδειγμένο να υποστηριχθεί η ανεξαρτησία της Ουκρανίας από τη Ρωσία με την ενίσχυση οικονομικών δεσμών. Αυτό σημαίνει τη δημιουργία μιας ζώνης ελευθέρων συναλλαγών ΕΕ-Ουκρανίας, τη συμπερίληψη της Ουκρανίας στο ενεργειακό δίκτυο της Κοινότητας και ενδεχομένως την παροχή χρηματοδότησης για το σύστημα μεταφοράς.
<P>
Ακόμα, θα ήταν χρήσιμο να ενισχυθούν και να υλοποιηθούν προγράμματα για την προβολή τόσο της Ουκρανίας στην Ευρωπαϊκή Ένωση όσο και της Ευρωπαϊκής Ένωσης στην Ουκρανία, καθώς και προγράμματα για την προώθηση της ανάπτυξης της επιστήμης και της παιδείας, θέμα που έθιξε ο καθηγητής Buzek. Το σημαντικότερο βήμα για την αλλαγή της εικόνας που έχουν οι Ουκρανοί για την Ευρωπαϊκή Ένωση θα ήταν η κατάργηση της απαίτησης θεώρησης για τα ταξίδια στην Ευρωπαϊκή Ένωση και μια σαφής δήλωση - αυτό το είπαν όλοι εδώ - ότι η Ουκρανία θα μπορέσει να προσχωρήσει στην Ευρωπαϊκή Ένωση, ακόμη κι αν απαιτηθεί γι' αυτό ένα μεγάλο χρονικό διάστημα.
<SPEAKER ID="388" NAME="Šarūnas Birutis" AFFILIATION="ALDE">
(LT) Στις 18 Οκτωβρίου ο πρόεδρος Yushchenko ανακοίνωσε στην Πορτογαλία την πρόθεση της Ουκρανίας να προσχωρήσει εφέτος στον ΠΟΕ. " Ουκρανία ολοκλήρωσε ήδη διαπραγματεύσεις με τις χώρες του ΠΟΕ με εξαίρεση την Κιργιζία που εξακολουθεί να επιμένει στην ανάκτηση του παλιού χρέους των 27 εκατομμυρίων δολαρίων "ΠΑ που χρονολογείται από τη σοβιετική περίοδο.
<P>
" προσχώρηση της Ουκρανίας στον ΠΟΕ θα έχει ως αποτέλεσμα τη μείωση των εισαγωγικών δασμών και την αύξηση του αριθμού των εισαγωγέων. Ωστόσο, είναι σημαντικό να εφαρμόσει η Ουκρανία συστηματικές οικονομικές μεταρρυθμίσεις. Παρά τις θετικές αλλαγές όπως η ένταξη στον ΠΟΕ, η διάθεση της κοινής γνώμης δείχνει την ανάγκη για σοβαρές μεταρρυθμίσεις.
<P>
" Ουκρανία αναπτύσσεται γρήγορα. Τα τελευταία χρόνια σημειώθηκε σημαντική αύξηση του ΑΕγχΠ, όμως υπάρχουν ακόμα πολλά που πρέπει να γίνουν στον τομέα της οικονομικής παραγωγικότητας και της ανταγωνιστικότητας. Σύμφωνα με την έκθεση για την παγκόσμια ανταγωνιστικότητα του Παγκόσμιου Οικονομικού Φόρουμ για το 2007-2008, η Ουκρανία έπεσε από την 69η στην 73η θέση. " επιρροή της ολιγαρχίας είναι σαφώς αρνητική.
<P>
" Ουκρανία είναι ένας στρατηγικός εταίρος κι έτσι είναι σημαντική η περαιτέρω ενσωμάτωσή της σε σημαντικούς τομείς όπως η ενέργεια και το διμερές εμπόριο. Ο σημαντικός ρόλος της Ουκρανίας για την εξασφάλιση του ενεργειακού εφοδιασμού της ΕΕ πρέπει να εξεταστεί εκτενώς. " δυνατότητα ενσωμάτωσης της Ουκρανίας στα διευρωπαϊκά δίκτυα μεταφορών πρέπει να ενθαρρυνθεί διότι η Ουκρανία θα μπορούσε να έχει τον στρατηγικό ρόλο μιας χώρας διέλευσης μέσω της οποίας η Ευρώπη θα μπορούσε να προμηθεύεται πετρέλαιο και φυσικό αέριο.
<P>
Ελπίζω ότι τώρα που έγιναν οι εκλογές για το Verkhovna Rada, το κοινοβούλιο της Ουκρανίας, η χώρα θα μπει στον δρόμο που οδηγεί στην πολιτική σταθερότητα. Πιστεύω ότι η ΕΕ πρέπει να συνεχίσει την πολιτική του ανοίγματος προς την Ουκρανία.
<SPEAKER ID="389" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κύριε Επίτροπε, θα ήταν σαφώς προς το συμφέρον της Ευρωπαϊκής Ένωσης να ενισχύσει και να αναπτύξει πολιτικούς και οικονομικούς δεσμούς με την Ουκρανία. " Ουκρανία, που επωφελήθηκε από τη συνεχή διαδικασία εκδημοκρατισμού, έγινε ένας από τους πιο πολλά υποσχόμενους εμπορικούς εταίρους της Ευρωπαϊκής Ένωσης.
<P>
Οι φιλοδοξίες της Ουκρανίας να γίνει μέλος του Παγκόσμιου Οργανισμού Εμπορίου αξίζουν την υποστήριξή μας. " αποδοχή της Ουκρανίας από τον οργανισμό αυτόν θα δείξει μια για πάντα πως η χώρα δεν είναι πια μια κατευθυνόμενη οικονομία, αλλά μια πλήρως λειτουργική οικονομία της αγοράς.
<P>
Επίσης, είναι σημαντικό να δεχτούμε την επιθυμία της Ουκρανίας να έχει καλές πολιτικές και οικονομικές σχέσεις με τη Ρωσία. Καθώς η Ρωσία προσπαθεί, προσφέροντας μια συμφωνία για μια κοινή ζώνη εμπορίου με την Ουκρανία, να αποκτήσει έλεγχο της χώρας αυτής για ιδιοτελείς σκοπούς, είναι σημαντικό να λάβει η Ευρωπαϊκή Επιτροπή αποφασιστική θέση υποστηρίζοντας τις φιλοδοξίες της Ουκρανίας να γίνει μέλος της ΕΕ. " Ουκρανία πρέπει να έχει καλές πολιτικές και οικονομικές σχέσεις με τη Ρωσία, ταυτόχρονα όμως πρέπει να υποστηρίξουμε τις ευρωπαϊκές της φιλοδοξίες.
<P>
Στις αρχές του επόμενου χρόνου θα τεθούν σε ισχύ οι αποφάσεις που αφορούν την αποδοχή της συνθήκης Σένγκεν από την Πολωνία. Είναι σημαντικό να μη δημιουργήσει η συμμόρφωση με τους κανόνες για την ασφάλεια των συνόρων της Ευρωπαϊκής Ένωσης ένα νέο τείχος του Βερολίνου για τους κατοίκους της Ουκρανίας. Ελπίζω ότι η Ευρωπαϊκή Επιτροπή θα επιτρέψει στην Πολωνία να θεσπίσει αυτούς τους κανόνες με τέτοιον τρόπο ώστε να είναι ευνοϊκοί για τους κατοίκους της Ουκρανίας.
<SPEAKER ID="390" NAME="Kathy Sinnott" AFFILIATION="IND/DEM">
Κύριε Πρόεδρε, όταν ο ουκρανός πρωθυπουργός Viktor Yanukovych επισκέφθηκε το Κοινοβούλιο τον περασμένο Μάρτιο, του έθεσα ερωτήσεις. Του έθεσα το θέμα του φρικιαστικού, αλλά κερδοφόρου και διαδεδομένου παράνομου εμπορίου ανθρωπίνων οργάνων στη χώρα του. Προς μεγάλη μου έκπληξη δεν το αρνήθηκε. Είπε μάλιστα πως είναι ένα πολύ επώδυνο ζήτημα και ζήτησε τη βοήθειά μας ως Επιτροπή Εξωτερικών Υποθέσεων, ιδίως σχετικά με τους αγοραστές, πολλοί από τους οποίους προέρχονται από την ΕΕ.
<P>
Είναι σημαντικό να επαινέσουμε την Ουκρανία για την ειλικρίνειά της ως προς το πρόβλημα αυτό που θα πρέπει να εκφράσουμε την έντονη επιθυμία να εξαλειφθεί γιατί είναι ένα είδος εμπορίου απόλυτα ασυμβίβαστο με την ανθρώπινη αξιοπρέπεια και με πιο στενές σχέσεις ΕΕ-Ουκρανίας. " έκθεση αφορά τη βοήθεια προς την Ουκρανία σε τομείς όπως το εμπόριο. Σε αυτό πρέπει να συμπεριληφθεί η βοήθεια που ζήτησε από το Σώμα ο πρώην πρωθυπουργός. Το ζήτημα είναι επείγον, γιατί δεν μπορεί κανείς να μιλάει για περαιτέρω συνεργασία με μια χώρα όπου το εμπόριο ζώντων και νεκρών ανθρώπων αποτελεί σημαντικό τομέα της οικονομίας. " καταπολέμησή του πρέπει να παίξει σημαντικό ρόλο στη συνεργασία μεταξύ ΕΕ και Ουκρανίας.
<SPEAKER ID="391" NAME="Béla Glattfelder" AFFILIATION="PPE-DE">
(HU) Σας ευχαριστώ πολύ, κύριε Πρόεδρε. Θα ήθελα να συνταχθώ με εκείνους που συνεχάρησαν τον συνάδελφό μας κ. Zaleski για την εξαίρετη έκθεσή του. Είναι προς το συμφέρον της Ευρωπαϊκής Ένωσης να διατηρήσει η Ουκρανία την πολιτική της σταθερότητα και να αναπτύξει την οικονομία της. Μια επιτυχημένη Ουκρανία θα μπορούσε να αποτελέσει θετικό παράδειγμα για όλες τις χώρες της περιφέρειας και για τα κράτη της πρώην Σοβιετικής Ένωσης και να βοηθήσει στην ενίσχυση της δημοκρατίας στην περιοχή.
<P>
" Ευρωπαϊκή Ένωση πρέπει να βοηθήσει και να ενθαρρύνει την Ουκρανία να μη συνδέσει το μέλλον της με τη Ρωσία, παρά με την Ευρωπαϊκή Ένωση. " Ουκρανία είναι μια ευρωπαϊκή χώρα και η γεωγραφική της θέση, η ιστορία της και οι πολιτισμικές της παραδόσεις την συνδέουν με την Ευρώπη. Πρέπει να βοηθήσουμε την Ουκρανία να μπορέσει να εφαρμόσει τους κανόνες του ΠΟΕ. " ένταξή της στον ΠΟΕ μπορεί να καταλήξει σε μια συμφωνία ελευθέρων συναλλαγών με την Ευρωπαϊκή Ένωση.
<P>
" επέκταση του εμπορίου ενδιαφέρει και την Ευρώπη και την Ουκρανία, όμως απαιτείται ένα εμπόριο χωρίς στρεβλώσεις που θα εξασφαλίζει επίσης ότι η Ουκρανία θα εφαρμόζει τους κοινωνικούς κανόνες, τους κανόνες για την απασχόληση, την υγεία των ζώων και των φυτών και τους περιβαλλοντικούς κανόνες. Αν δεν επιτευχθεί αυτό, θα αντιμετωπίσουμε πολλά προβλήματα.
<P>
Επιτρέψτε μου να αναφέρω την Ουγγαρία ως παράδειγμα γι' αυτό, αφού η Ουγγαρία συνορεύει με την Ουκρανία. Στην Ουγγαρία οι πτηνοτρόφοι πρέπει να κάνουν εξαιρετικά μεγάλες επενδύσεις για να συμμορφωθούν με τις διατάξεις για την καλή διαβίωση των ζώων και την προστασία του περιβάλλοντος. Εάν η συμφωνία ελευθέρων συναλλαγών κάλυπτε και τα ζωικά αγροτικά προϊόντα, σημαντικό μέρος των ούγγρων παραγωγών θα μετέφεραν τις εγκαταστάσεις παραγωγής τους στην Ουκρανία, μόλις 100 χιλιόμετρα από τις σημερινές τοποθεσίες τους, και θα μπορούσαν να συνεχίσουν την ανταγωνιστική παραγωγή με εξαιρετικά χαμηλό κόστος. Από την άλλη, όλα τα προϊόντα που θα μπορούσαν να παράγουν παρακάμπτοντας τις διατάξεις για την καλή διαβίωση των ζώων θα επέστρεφαν στην Ευρωπαϊκή Ένωση και εφόσον ο ποταμός Tisza πηγαίνει από την Ουκρανία στην Ουγγαρία, εμείς στην Ουγγαρία θα αντιμετωπίζαμε επίσης προβλήματα όσον αφορά την προστασία του περιβάλλοντος.
<P>
Ως εκ τούτου θεωρώ ότι πρέπει να βοηθήσουμε την Ουκρανία να εφαρμόσει το συντομότερο δυνατό όλους τους διεθνείς κοινωνικούς κανόνες και τους κανόνες για την υγεία των ζώων, την προστασία του περιβάλλοντος και την καλή διαβίωση των ζώων. Σας ευχαριστώ πολύ για την προσοχή σας.
<SPEAKER ID="392" NAME="Σταύρος Αρναουτάκης" AFFILIATION="PSE">
Κύριε Πρόεδρε, θα ήθελα και εγώ με τη σειρά μου να συγχαρώ τον κ. Zaleski για την εξαίρετη δουλειά που έχει κάνει.
<P>
" Ουκρανία είναι σημαντικός εμπορικός εταίρος της Ευρωπαϊκής Ένωσης. Υποστηρίζουμε την ένταξή της στον Παγκόσμιο Οργανισμό Εμπορίου και τις διαπραγματεύσεις για μια ζώνη ελεύθερου εμπορίου με την Ένωση.
<P>
Προς το σκοπό αυτό, οι οικονομικές επιδόσεις της Ουκρανίας χρειάζεται να αναπτυχθούν περαιτέρω, προκειμένου να υπάρξει όσο το δυνατόν μεγαλύτερη προσέγγιση της χώρας με την οικονομία της Ευρωπαϊκής Ένωσης.
<P>
Επιπλέον χρειάζεται περισσότερη προσπάθεια για την αποτελεσματική αντιμετώπιση των προκλήσεων στην Ουκρανία που αφορούν, μεταξύ άλλων: την καταπολέμηση της διαφθοράς, την αντιμετώπιση του παράνομου εμπορίου, την ενίσχυση της συνεργασίας με την Ένωση στους τομείς της επιστήμης, της τεχνολογίας και της εκπαίδευσης καθώς και τη δημιουργία πιο στενών διασυνοριακών πολιτισμικών δεσμών.
<P>
Αν η Ουκρανία συνεχίσει πιο δυναμικά την προσπάθεια για τις μεταρρυθμίσεις που έχει αναλάβει, πιστεύω ότι τα επιθυμητά αποτελέσματα δεν θα αργήσουν να έλθουν.
<SPEAKER ID="393" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, σήμερα η Ουγγαρία βρίσκεται μπροστά σε μια στρατηγική απόφαση: είτε να μονιμοποιήσει τις διαιρέσεις στη χώρα δημιουργώντας έναν πορτοκαλί συνασπισμό, είτε να δημιουργήσει έναν συνασπισμό " Ουκρανία μας με το κόμμα των περιφερειών. " απόφαση που θα ληφθεί γι' αυτό θα έχει τεράστια σημασία για τις μελλοντικές σχέσεις ΕΕ-Ουκρανίας. Εάν επιλεγεί το πρώτο, αυτό είναι πολύ πιθανό να οδηγήσει σε πολιτική συνεργασία με την Ευρωπαϊκή Ένωση και σε τεράστιες οικονομικές εντάσεις με τη Ρωσία. Εάν γίνει μεγάλος πορτοκαλί-μπλε συνασπισμός, θα υπάρχει σχετική οικονομική σταθερότητα, αλλά θα καθυστερήσει σημαντικά η ολοκλήρωση της Ουκρανίας με την ΕΕ.
<P>
Δεν είμαι βέβαιος αν η ΕΕ είναι σήμερα σε θέση να προσφέρει στην Ουκρανία υποστήριξη που θα είναι ικανή να αντισταθμίσει τις απώλειες εξαιτίας της σύγκρουσης της χώρας με τη Ρωσία. Το θέμα αυτό είναι σημαντικό καθότι η ΕΕ πρέπει να κάνει τώρα μια δήλωση σχετικά με το αν είναι διατεθειμένη να εμπλακεί σημαντικά από οικονομική και πολιτική άποψη βοηθώντας την Ουκρανία. Εάν δεν παρουσιάσουμε μια αδιαμφισβήτητη θέση, θα μπορούσαμε να προκαλέσουμε οι ίδιοι αποσταθεροποίηση της εσωτερικής κατάστασης στην Ουκρανία. Θα ήθελα να συγχαρώ τον κ. Zaleski για την έκθεσή του.
<SPEAKER ID="394" NAME="Laima Liucija Andrikien" AFFILIATION="PPE-DE">
(LT) Εάν με ρωτούσε κάποιος σήμερα ποια από τις χώρες της Ευρωπαϊκής Πολιτικής Γειτονίας είναι πιο κοντά στην Ευρωπαϊκή Ένωση, θα απαντούσα χωρίς δισταγμό: η Ουκρανία.
<P>
Αυτή η μεγάλη χώρα με πληθυσμό 46 εκατομμυρίων έχει δικαίωμα να είναι περήφανη για τα δημοκρατικά της επιτεύγματα μετά την κατάρρευση της Σοβιετικής Ένωσης. Αναμφίβολα, έχει καταστεί ένας από τους πιο φερέλπιδες εταίρους της ΕΕ. Πριν από παραπάνω από ένα μήνα είχα την ευκαιρία να παρακολουθήσω ως εκπρόσωπος της αντιπροσωπείας του Ευρωπαϊκού Κοινοβουλίου τις κοινοβουλευτικές εκλογές στη χώρα αυτή και με ικανοποίησε το γεγονός ότι εκεί παρατηρείται φανερή τάση ενίσχυσης της ανάπτυξης δημοκρατικών πολιτικών θεσμών, η δημοκρατία ενσωματώνεται στη ζωή στην Ουκρανία και οι εκλογές στη χώρα αυτή δεν είναι διαφορετικές από τις εκλογές στα κράτη μέλη της ΕΕ.
<P>
Αν κοιτάξετε τον χάρτη, θα δείτε πως η θέση της Ουκρανίας δεν μπορεί να είναι εύκολη (από τη μια πλευρά είναι η ΕΕ και από την άλλη η Ρωσία). " επιλογή δεν είναι εύκολη, το ίδιο και η απάντηση στο ερώτημα: "Πού πας, Ουκρανία;" Ωστόσο είναι σαφές ότι σήμερα η Ουκρανία πρέπει να κάνει μια μη αναστρέψιμη επιλογή.
<P>
" επιλογή αυτή δεν σημαίνει πως πρέπει να σταματήσουν όλες οι μακροπρόθεσμες εμπορικές και οικονομικές σχέσεις με τη Ρωσία και την ΚΑΚ ή ότι η Ρωσία δεν μπορεί να συμμετέχει στην οικονομία της Ουκρανίας, αλλά μάλλον το αντίθετο. Ωστόσο, για παράδειγμα η συμφωνία για τον ενιαίο οικονομικό χώρο της ΚΑΚ που πρότεινε πρόσφατα η Ρωσία θα ήταν πιθανότερο να θέσει σε κίνδυνο τη φιλοδοξία της Ουκρανίας να επιτύχει οικονομική ανεξαρτησία παρά να βοηθήσει στην υλοποίησή της.
<P>
Θα ήθελα να υπογραμμίσω ότι η ΕΕ πρέπει να προσφέρει μαζί με τα θεσμικά της όργανα, τα κράτη μέλη της, πολιτική και διπλωματική υποστήριξη στην Ουκρανία προκειμένου να εξασφαλιστεί ότι η χώρα θα γίνει δεκτή στον Παγκόσμιο Οργανισμό Εμπορίου. Επίσης, μεγάλη σημασία έχει η υποστήριξη της χώρας αφού γίνει μέλος του ΠΟΕ, για παράδειγμα με επίσημες διαπραγματεύσεις για τη συμφωνία ελευθέρων συναλλαγών και με μια νέα, πιο λεπτομερή συμφωνία μεταξύ ΕΕ και Ουκρανίας.
<P>
Τέλος, θα ήθελα να ευχαριστήσω τον πολωνό συνάδελφο κ. Zaleski για την εξαίρετη έκθεσή του. Εύχομαι ό,τι καλύτερο στους συναδέλφους από την Ουκρανία για την ολοκλήρωση του σχηματισμού νέας κυβέρνησης και την ανάληψη των σημαντικών καθηκόντων που τους περιμένουν.
<SPEAKER ID="395" NAME="Bogusław Rogalski" AFFILIATION="UEN">
(PL) Κύριε Πρόεδρε, η Ουκρανία είναι ένας γείτονας με στρατηγική σημασία για την Ευρωπαϊκή Ένωση. Είναι μια φυσική γέφυρα που μας ενώνει με τη Ρωσία και την Κεντρική Ασία.
<P>
Από το 2004, δηλαδή από την εποχή της μεγάλης διεύρυνσης, η Ουκρανία είναι ο μεγαλύτερος εμπορικός εταίρος της ΕΕ. " ΕΕ και η Ουκρανία έχουν σε μεγάλο μέτρο τα ίδια οικονομικά και εμπορικά συμφέροντα και για τον λόγο αυτόν είναι λογικό να ακολουθηθεί ο δρόμος της περαιτέρω ολοκλήρωσης των αγορών μας για να έχουμε τα μέγιστα πλεονεκτήματα. Ο τρόπος για να επιτευχθεί αυτό είναι η δημιουργία μιας κοινής ζώνης ελευθέρων συναλλαγών, η Ουκρανία πρέπει όμως να ολοκληρώσει πρώτα τη διαδικασία προσχώρησής της στον ΠΟΕ. Πρέπει να κάνουμε ό,τι μπορούμε, πολιτικά και διπλωματικά, για να ενισχύσουμε τις προσπάθειές της να επιτύχει αυτήν την προσχώρηση. Επίσης, θα είναι απαραίτητο να προσφέρουμε διαρκή υποστήριξη στην Ουκρανία για να τη βοηθήσουμε να εκπληρώσει τις απαιτήσεις του ΠΟΕ.
<P>
Πρέπει να θυμόμαστε πως πίσω από την Ουκρανία βρίσκεται το ισχυρό χέρι της Ρωσίας που θα ήθελε να κυριαρχήσει ξανά σε αυτό το τμήμα της Ευρώπης. Για τον λόγο αυτόν, θα ήταν καλή ιδέα να δοθεί στην Ουκρανία το καθεστώς μιας οικονομίας της αγοράς που θα φέρει τη χώρα πιο κοντά στη Δυτική Ευρώπη και ως εκ τούτου θα την οδηγήσει στην ένταξη στην Ευρωπαϊκή Ένωση. " έκθεση του κ. Zaleski είναι ένα θετικό βήμα προς αυτήν την κατεύθυνση και θα ήθελα να τον συγχαρώ γι' αυτήν.
<SPEAKER ID="396" NAME="Daniel Caspary" AFFILIATION="PPE-DE">
(DE) Κύριε Πρόεδρε, επιτρέψτε μου να αρχίσω τις παρατηρήσεις μου υπογραμμίζοντας ότι αυτή είναι η δεύτερη σημερινή συζήτηση για θέμα εξωτερικής πολιτικής στην οποία η Επιτροπή δεν εκπροσωπείται από τον αρμόδιο Επίτροπο. Σήμερα το πρωί είχαμε την κύρια συζήτηση για το θέμα της παγκοσμιοποίησης και απόψε λείπουν και πάλι οι Επίτροποι που είναι αρμόδιοι για αυτό το σημαντικό θέμα. Δεν έχω τίποτα εναντίον του αξιότιμου Επιτρόπου Borg, κατά τη γνώμη μου όμως θα ήταν σωστό να εκπροσωπείται η Επιτροπή από τον Επίτροπο που είναι αρμόδιος για το θέμα που συζητάμε. Κύριε Πρόεδρε, σας παρακαλώ να διαβιβάσετε αυτό το αίτημα στην Επιτροπή για τις μελλοντικές συζητήσεις, είμαι δε σίγουρος ότι εξυπηρετεί τα συμφέροντα του σώματος των Επιτρόπων συνολικά.
<P>
Θα ήθελα να εκφράσω τις ειλικρινείς ευχαριστίες μου στον κ. Zaleski για την πολύ ισορροπημένη έκθεσή του. Πρέπει να βελτιώσουμε τη συνεργασία μας με τους ουκρανούς γείτονές μας. Γι' αυτό είναι καλό να διαμορφωθεί ανάλογα η Ευρωπαϊκή Πολιτική Γειτονίας. Γι' αυτό είναι καλό να προσχωρήσει η Ουκρανία στον ΠΟΕ. Γι' αυτό είναι καλό να διαπραγματευτούμε μια συμφωνία εταιρικής σχέσης και συνεργασίας και να υποστηρίξουμε το όραμα μιας ζώνης ελευθέρων συναλλαγών ως σημείο εκκίνησης για την προσεκτική αποκάλυψη μιας ευρωπαϊκής προοπτικής για την Ουκρανία.
<P>
Επιτρέψτε μου όμως να πω επίσης στο σημείο αυτό ότι δεν μπορώ να δω την Ουκρανία να γίνεται μέλος της ΕΕ στο προσεχές μέλλον. " βελτίωση της συνεργασίας, στην οποία αναφέρθηκαν ήδη πολλοί συνάδελφοι, είναι επίσης επείγουσα προϋπόθεση και μπορεί να ωφελήσει και τις δύο πλευρές. Για μένα είναι ιδιαίτερα σημαντική η γόνιμη συνεργασία και η μεγάλη αλληλεγγύη με τους ανατολικούς μας γείτονες.
<P>
Θεωρώ απαράδεκτο, για παράδειγμα, ότι η Ρωσία εξαρτά τη συνεργασία της με την Ουκρανία από το ποια είναι η κυβέρνηση στο Κίεβο και ποια κοινοβουλευτική πλειοψηφία εξέλεξε το ουκρανικό έθνος. Αυτό είναι απαράδεκτο και ασκώντας μια τέτοια πολιτική, η Ρωσία ακολουθεί λάθος δρόμο. Εμείς ως Ευρωπαίοι, ως Ευρωπαϊκή Ένωση, πρέπει να υποστηρίξουμε τον λαό της Ουκρανίας στα επόμενα στάδια της πορείας του προς την ανεξαρτησία και προς μια σταθερά εδραιωμένη δημοκρατία. " έκθεση του κ. Zaleski συνιστά μεγάλη και σημαντική συμβολή στην προσπάθεια αυτή.
<SPEAKER ID="397" NAME="Πρόεδρος">
Ασφαλώς έχετε δίκιο, κύριε Caspary, ότι στη συζήτηση θα πρέπει να απαντά ο αρμόδιος Επίτροπος, αυτό όμως δεν είναι πάντα δυνατό στην πράξη. Γνωρίζω ότι ο κ. Borg είναι ένας εξαιρετικά έμπειρος Επίτροπος και πολιτικός που αναμφίβολα θα μεταφέρει το μήνυμά σας σε αυτούς που πρέπει.
<P>
Θα ήθελα να υπογραμμίσω ότι στη συζήτηση για την παγκοσμιοποίηση που έγινε ενωρίτερα έδωσε απαντήσεις ο κ. Barroso και έτσι έχουμε διαφορετική εκπροσώπηση της Επιτροπής, που όμως είναι πολύ καλή.
<SPEAKER ID="398" NAME="Bogusław Sonik" AFFILIATION="PPE-DE">
(PL) Κύριε Πρόεδρε, η Ουκρανία θα πρέπει να έχει προτεραιότητα στην εξωτερική πολιτική της Ευρωπαϊκής Ένωσης μέσα στην Ευρώπη. Ο λόγος είναι το στρατηγικό γεωπολιτικό της καθεστώς. Από τη μια, η Ουκρανία είναι άμεσος γείτονας της Ευρωπαϊκής Ένωσης και από την άλλη θα μπορούσε να αποτελέσει μια σημαντική γέφυρα μεταξύ ΕΕ, Ρωσίας και χωρών της Κεντρικής Ασίας. Με την πρόσβασή της στον Εύξεινο Πόντο, θα μπορούσε να είναι και ένας σημαντικός οικονομικός εταίρος στην περιοχή.
<P>
Υποστηρίζω τις συστάσεις του εισηγητή για την υποστήριξη των κρατών μελών προς την Ουκρανία στο πλαίσιο της προσχώρησής της στον ΠΟΕ. Αυτό θα φέρει πολλά πλεονεκτήματα στην Ουκρανία και στην περιοχή. Λέγοντας αυτό δεν πρέπει όμως να ξεχνάμε ότι για ιστορικούς λόγους, το Κίεβο έχει ακόμα πολλά να κάνει. " Ευρωπαϊκή Ένωση πρέπει να βοηθήσει την ουκρανική κυβέρνηση στην ανασυγκρότηση της χώρας σε πολλά επίπεδα, όσον αφορά όχι μόνο την οικονομία ή τη βιομηχανία, αλλά και κοινωνικά ζητήματα. Πρέπει επίσης να δείξουμε μεγάλη ευελιξία όσον αφορά την εξωτερική πολιτική και να λάβουμε υπόψη την πολιτική πολυπλοκότητα στην Ουκρανία.
<P>
Εδώ είναι σημαντικό να λάβουμε υπόψη τη Ρωσία, της οποίας τα συμφέροντα συγκρούονται με εκείνα της Κοινότητας στην Ουκρανία δυτικά του Δνείπερου. " ουκρανική δημοκρατία είναι ακόμη πολύ νέα. Ωστόσο τα τελευταία χρόνια έδειξαν πως σταθεροποιούνται οι δημοκρατικές διαδικασίες. Τη στιγμή αυτή δεν μπορούμε να ξεχνάμε ότι εξαιτίας κοινωνικών στάσεων θα ήταν δυνατό να αναλάβουν την εξουσία πολύ αντιευρωπαϊκές δυνάμεις. Για τον λόγο αυτόν θα ήθελα να προσθέσω και τα δικά μου συγχαρητήρια σε αυτά που εκφράστηκαν ήδη εδώ στο Σώμα και είμαι υπέρ της έκθεσης του κ. Zaleski. Είναι μια έκθεση που ασχολείται με όλα αυτά τα θεμελιώδη ζητήματα και που σκιαγραφεί έναν δρόμο που μπορεί να ακολουθήσει η ΕΕ στην πολιτική της απέναντι στην Ουκρανία.
<SPEAKER ID="399" NAME="Joe Borg">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω τα μέλη του Σώματος για τα σχόλιά τους και την ενδιαφέρουσα συζήτηση.
<P>
Σημείωσα τα μηνύματά σας και θα τα διαβιβάσω στον συνάδελφό μου Επίτροπο Mandelson, ο οποίος έχει σήμερα μια διεθνή υποχρέωση που δεν μπορούσε να αποφύγει. Είμαι ωστόσο βέβαιος ότι θα τα λάβει δεόντως υπόψη.
<P>
Επιτρέψτε μου να απαντήσω σε ορισμένα από τα σημεία που εθίγησαν στη συζήτηση. Δεν θα υπεισέλθω σε λεπτομέρειες ως προς τα διάφορα σημεία, θέλω όμως να υπογραμμίσω ότι συμφωνούμε σε δύο πολύ σημαντικά συμπεράσματα.
<P>
Πρώτον, ότι η Ουκρανία είναι καίριος και πολύτιμος εταίρος στη στρατηγική γειτονίας της Ευρωπαϊκής Ένωσης. Συμφωνούμε με τα κύρια μηνύματά σας για τη θετική οικονομική αλληλεξάρτηση, τη σημασία των ενεργειακών μας σχέσεων, τους τομείς της επιστήμης, των σχέσεων μεταξύ των ανθρώπων και την ανάγκη να ενισχυθούν και να ενταθούν οι οικονομικές μας σχέσεις.
<P>
Όσον αφορά την προσχώρηση στον ΠΟΕ, η Επιτροπή συμφωνεί απόλυτα ότι είναι κεντρικό ζήτημα. Ωστόσο, η Επιτροπή και τα κράτη μέλη πιστεύουν πως οι διαπραγματεύσεις για μια ΣΕΣ είναι ένα καίριο βήμα που πρέπει να γίνει το συντομότερο δυνατό. Συνεπώς η ολοκλήρωση της διαδικασίας της Γενεύης του ΠΟΕ θα αρκούσε για να δρομολογηθούν διαπραγματεύσεις για μια βαθιά και περιεκτική ΣΕΣ. Ελπίζουμε ότι η διαδικασία του ΠΟΕ θα καταστεί δυνατό να ολοκληρωθεί μέχρι το τέλος του χρόνου ή στις αρχές του 2008.
<P>
Στόχος μας είναι να συνάψουμε την πιο φιλόδοξη διμερή εμπορική συμφωνία που έγινε ποτέ. Θα χρειαστεί επίσης να ασχοληθούμε με το θέμα των θεσμικών ικανοτήτων και των μεταρρυθμιστικών αναγκών, των τελωνείων, της αστυνομίας και της δικαιοσύνης και γενικά με το θέμα της διαφθοράς.
<P>
Αναφορικά με το θέμα των επιστημονικών ανταλλαγών και των θεωρήσεων θα ήθελα να υπογραμμίσω ότι θα καλυφθούν κι αυτές από τη ΣΕΣ.
<P>
Επιτρέψτε μου να πω ακόμα ότι η αύξηση των εμπορικών ροών δεν συνιστά απειλή για την αειφόρο ανάπτυξη, αντίθετα, ενθαρρύνει την αειφόρο ανάπτυξη μέσω της υιοθέτησης κοινοτικών προδιαγραφών.
<P>
Όσον αφορά την πιθανή ένταξη της Ουκρανίας στην ΕΕ, επιτρέψτε μου να υπογραμμίσω ότι καμία από τις δύο πλευρές δεν είναι έτοιμη γι' αυτό το βήμα. " νέα ενισχυμένη συμφωνία θα φέρει την Ουκρανία όσο πιο κοντά στην ΕΕ είναι δυνατόν, σε όσους τομείς γίνεται, χωρίς να προεξοφλεί καμία πιθανή μελλοντική εξέλιξη στις σχέσεις ΕΕ-Ουκρανίας βάσει των διατάξεων της συνθήκης.
<P>
Τελειώνοντας θα ήθελα να ευχαριστήσω και πάλι τον εισηγητή για την καλή αυτή έκθεση που την βρίσκουμε ισορροπημένη, και θα λάβουμε δεόντως υπόψη τις συστάσεις της στη συνέχεια της εργασίας μας σχετικά με την Ουκρανία.
<SPEAKER ID="400" NAME="Πρόεδρος">
Σας ευχαριστώ, κύριε Επίτροπε, και ευχαριστώ όλους τους ομιλητές που συμμετείχαν σε αυτή τη σημαντική συζήτηση για ένα ιδιαίτερα σημαντικό θέμα.
<P>
" συζήτηση έληξε.
<P>
" ψηφοφορία θα γίνει την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="401" NAME="András Gyürk  " AFFILIATION="PPE-DE">
γραπτώς. - (HU) " έκθεση που συζητήθηκε δίνει δικαιολογημένα έμφαση στο γεγονός ότι η Ουκρανία είναι σημαντικός εταίρος για την ΕΕ από στρατηγική άποψη, αφού μπορεί να παίξει σημαντικό διαμεσολαβητικό ρόλο στον διάλογο με τη Ρωσία και με άλλες χώρες της Κεντρικής Ασίας. Είμαστε πεπεισμένοι ότι η ενίσχυση των οικονομικών σχέσεων μέσω των αρχών της ελεύθερης αγοράς έχει εγγενή πλεονεκτήματα και για τις δύο πλευρές. Αυτό ισχύει ιδίως για τον τομέα της ενεργειακής πολιτικής.
<P>
Τα γεγονότα των τελευταίων μηνών έδειξαν και πάλι ότι ο ενεργειακός τομέας της Ουκρανίας χαρακτηρίζεται από έλλειψη διαφάνειας. Οι ασαφείς σχέσεις αφήνουν περιθώριο για διαφθορά και για την άσκηση πολιτικής πίεσης. Τίποτα από αυτά δεν προάγει την υλοποίηση σχέσεων αγοράς. Όλα αναχαιτίζουν τις προσπάθειες της Ουκρανίας για ολοκλήρωση με την Ένωση και έτσι θέτουν σε κίνδυνο την ασφάλεια του ευρωπαϊκού εφοδιασμού.
<P>
" Ευρωπαϊκή Ένωση και η Ουκρανία πρέπει να συνεργαστούν γι' αυτόν ακριβώς τον λόγο προκειμένου να υλοποιηθούν οι αρχές της διαφάνειας και του ανταγωνισμού καθώς αρχίζει να αναπτύσσεται συνεργασία στον τομέα της ενέργειας. Ωστόσο, πρέπει ταυτόχρονα να θεμελιώσουμε τη σχέση στην αμοιβαιότητα.
<P>
Πιστεύω πως είναι σημαντικό να επισημάνουμε ότι η οικονομική συνεργασία που πρέπει να αναπτυχθεί μεταξύ της Ευρωπαϊκής Ένωσης και της Ουκρανίας δεν μπορεί να μη λαμβάνει υπόψη τις φιλοδοξίες της Ρωσίας. " ουκρανική κυβέρνηση που αναλαμβάνει τη διακυβέρνηση μπορεί να παίξει σημαντικό ρόλο όσον αφορά τον διάλογο όχι μόνο με την Ένωση, αλλά και με ολόκληρη την περιοχή.
<SPEAKER ID="402" NAME="Gábor Harangozó  " AFFILIATION="PSE">
γραπτώς. - (EN) Μετά τη διεύρυνση του 2004 και την προσχώρηση χωρών που έχουν κοινά εξωτερικά σύνορα με την Ουκρανία, είναι σαφές ότι η Ουκρανία έγινε γείτονας στρατηγικής σημασίας για ολόκληρη την ΕΕ, καθώς και καθοριστικός παράγοντας στην περιοχή. Από το 2004, η ΕΕ είναι ο σημαντικότερος εμπορικός εταίρος της Ουκρανίας, και η επέκταση των συνόρων της Ένωσης στα ανατολικά άνοιξε οριστικά νέες δυνατότητες για εμπόριο, βιομηχανική συνεργασία και οικονομική ανάπτυξη στην περιοχή.
<P>
Από αυτήν την άποψη είναι εξαιρετικά σημαντικό για την Ένωση να υποστηρίξει ενεργά την προσχώρηση της Ουκρανίας στον ΠΟΕ, μετά από την οποία θα είναι δυνατό να δημιουργηθεί μια πραγματική ζώνη ελευθέρων συναλλαγών ΕΕ-Ουκρανίας μέσα σε ένα υγιές και διαφανές θεσμικό πλαίσιο. Γενικότερα, είναι πραγματικά προς το συμφέρον της Ένωσης να έχει η Ουκρανία καλή εμπορική, οικονομική και κοινωνική επίδοση για να εξασφαλιστούν οι εμπορικές σχέσεις και η πολιτική σταθερότητα στην περιοχή.
<P>
Ως εκ τούτου υποστηρίζουμε το αίτημα για συντονισμένη σφαιρική αντίδραση στις πολιτικές, οικονομικές και κοινωνικές προκλήσεις στην Κεντρική και Ανατολική Ευρώπη. Συγκεκριμένα, πρέπει να υιοθετήσουμε, μαζί με την Ουκρανία, συνεπείς προσεγγίσεις για σημαντικά θέματα όπως η αξιοπιστία του ενεργειακού εφοδιασμού, η πυρηνική ασφάλεια, θέματα γεωργίας και περιβαλλοντικά βιώσιμες προδιαγραφές.

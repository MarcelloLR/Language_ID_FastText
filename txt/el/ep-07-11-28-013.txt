<CHAPTER ID="013">
Καλωσόρισμα
<SPEAKER ID="032" NAME="Πρόεδρος">
Έχουμε την ιδιαίτερη ευχαρίστηση να καλωσορίσουμε σήμερα αντιπροσωπεία του Κοινοβουλίου της Ισλαμικής Δημοκρατίας του Αφγανιστάν στο Κοινοβούλιό μας. Αυτή η αντιπροσωπεία έχει επισκεφθεί το Κοινοβούλιό μας πέρυσι τον Δεκέμβριο στο Στρασβούργο και τους υποδεχόμαστε με χαρά και στις Βρυξέλλες.
<P>
(Χειροκροτήματα)
<P>
Θα ήθελα, κύριοι συνάδελφοι από το Αφγανικό Κοινοβούλιο, να εκφράσω τα ειλικρινή και βαθιά συλλυπητήριά μας προς τη Συνέλευσή σας και τον αφγανικό λαό για την τρομοκρατική επίθεση της 6ης Νοεμβρίου 2007, κατά την οποία έχασαν τη ζωή τους 6 μέλη του Κοινοβουλίου σας και περίπου 100 αφγανοί πολίτες. Ανάμεσα στα θύματά τους ήταν και ο Sayed Mustafa Kazemi, ο οποίος είχε συμμετάσχει στην αφγανική αντιπροσωπεία κατά την επίσκεψή της στο Στρασβούργο πέρυσι.
<P>
Σκοπός της επίσκεψής σας είναι η έναρξη τακτικού διαλόγου, ο οποίος θα μας δώσει τη δυνατότητα να επιταχύνουμε την καλύτερη κατανόηση της πολιτικής και κοινωνικής κατάστασης στο Αφγανιστάν και την ευκαιρία να συζητήσουμε σχετικά με την ενίσχυση που χρειάζεται η χώρα σας.
<P>
Είμαι πεπεισμένη ότι όλοι σας θεωρείτε την επίσκεψη αυτή σύμβολο των κοινών προσπαθειών μας για την προώθηση των δημοκρατικών αξιών και τον πλήρη σεβασμό των ανθρωπίνων δικαιωμάτων σε ολόκληρο τον κόσμο.
<P>
Θα ήθελα να εκφράσω την ικανοποίησή μας για την επίσκεψή σας και τη δέσμευσή μας να ενισχύσουμε τη συνεργασία μεταξύ των κοινοβουλίων μας.
<P>
Απ' όσο γνωρίζω, έχετε ήδη επιτυχείς επαφές στο Ευρωπαϊκό Κοινοβούλιο, σας εύχομαι εποικοδομητική συνέχεια της αποστολής σας, καλή διαμονή και καλή επιστροφή στην πατρίδα σας.
<SPEAKER ID="033" NAME="Gyula Hegyi" AFFILIATION="PSE">
(EN) Κυρία Πρόεδρε, η ένστασή μου επί της διαδικασίας υπάγεται στο άρθρο 9, παράγραφος 2, του Κανονισμού, που αφορά την απρόσκοπτη λειτουργία των κοινοβουλευτικών εργασιών.
<P>
Πληροφορηθήκαμε για την ύπαρξη αμιάντου στα κτήρια Winston Churchill και SDM στο Στρασβούργο. " τελευταία έκθεση "επιβεβαίωσε μια πιο εκτεταμένη ύπαρξη αμιάντου" από ό,τι είχε αρχικά εκτιμηθεί στους χώρους εργασίας μας εκεί. Ο αμίαντος αποτελεί μία από τις πλέον επικίνδυνες καρκινογόνους ουσίες και μπορεί να θέσει σε κίνδυνο την ανθρώπινη ζωή. Για τον λόγο αυτόν, ζητούμε να λάβουμε επαρκή πληροφόρηση σχετικά με την εκτίμηση των κινδύνων και αναλυτικές πληροφορίες σχετικά με την απομάκρυνση του αμιάντου από τα κτίρια του Κοινοβουλίου, συμπεριλαμβανομένου του σχετικού χρονοδιαγράμματος και των μέτρων ασφαλείας. " υγεία και η ασφάλεια των βουλευτών, των εργαζομένων και των επισκεπτών του Κοινοβουλίου πρέπει να αποτελεί ύψιστη προτεραιότητα.
<SPEAKER ID="034" NAME="Πρόεδρος">
Κύριε συνάδελφε, καταρχήν δεν είναι διαδικαστικό θέμα αυτό, αλλά μιας και αναφερθήκατε σε ένα τόσο ζωτικό θέμα, θα ήθελα να αναφέρω ότι σχετικά με την πιθανή ύπαρξη αμιάντου στα κτίριά μας, έχει γίνει ήδη ανακοίνωση από τον Γενικό Γραμματέα.

<CHAPTER ID="022">
Bελτίωση των πρακτικών διάλυσης των πλοίων (Πράσινη Bίβλος) (συζήτηση) 
<SPEAKER ID="515" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Blokland, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την Πράσινη Βίβλο για τη βελτίωση των πρακτικών διάλυσης των πλοίων.
<SPEAKER ID="516" NAME="Johannes Blokland">
εισηγητής. - (NL) Σε διάφορες ακτές της Νότιας Ασίας διαλύονται τεράστια ποντοπόρα πλοία υπό συνθήκες εργασίας που είναι επιζήμιες για το περιβάλλον και εξευτελιστικές για τον άνθρωπο. Εδώ δεν λαμβάνονται υπόψη οι κοινωνικές προδιαγραφές. Μόνο στο Μπαγκλαντές, 200 ζωές χάθηκαν τα τελευταία χρόνια εξαιτίας της εργασίας διάλυσης πλοίων.
<P>
Για τη διάλυση πλοίων χρησιμοποιούνται πολλά παιδιά επειδή είναι εύκολο για αυτά να μπαίνουν σε μικρούς χώρους. Από αυτά αναμένεται να απομακρύνουν τοξικές ουσίες χωρίς καμιά προστασία για τον εαυτό τους. Στη συνέχεια, οι ουσίες καταλήγουν στο περιβάλλον με καταστροφικές συνέπειες για την αλιεία και τον τουρισμό. Δυστυχώς, πολλά πλοία από την Ευρώπη καταλήγουν επίσης, για παράδειγμα, στις ακτές της Ινδίας, του Πακιστάν και του Μπαγκλαντές. Οι υψηλές τιμές του χάλυβα, τα χαμηλά ημερομίσθια, οι ανεπαρκείς ρυθμίσεις ασφαλείας και η απουσία περιβαλλοντικών μέτρων αποτελούν προφανώς ελκυστικό παράγοντα από οικονομική άποψη.
<P>
" Επιτροπή Περιβάλλοντος, Δημόσιας Υγείας και Ασφάλειας των Τροφίμων θεωρεί ότι αυτές οι πρακτικές είναι ηθικά απαράδεκτες και ότι δεν πρέπει να επιτραπεί η διατήρηση των αναξιοπρεπών για τον άνθρωπο και καταστροφικών για το περιβάλλον συνθηκών που επικρατούν στις εργασίες διάλυσης πλοίων. Οι προσπάθειες ενός μεμονωμένου κράτους μέλους ή της Ευρωπαϊκής Ένωσης δεν θα είναι αρκετές. Ό,τι και αν κάνουμε στα επόμενα χρόνια, εξακολουθεί να χρειάζεται επειγόντως σφαιρική λύση του προβλήματος της διάλυσης πλοίων. Δυστυχώς, πρέπει να αναφερθεί ότι δεν έχουν, έως τώρα, επιτευχθεί πολλά πράγματα σε παγκόσμιο επίπεδο.
<P>
Αυτός ακριβώς είναι ο λόγος για τον οποίο η Ευρωπαϊκή Επιτροπή εξέδωσε μια Πράσινη Βίβλο. Ο κύριος στόχος που θέλουμε να επιτύχουμε είναι η προστασία του περιβάλλοντος και της δημόσιας υγείας χωρίς να μεταφέρουμε απλά τα προβλήματα σε άλλες χώρες. Ενόψει του γεγονότος ότι πολλά ποντοπόρα πλοία που τώρα φέρουν ευρωπαϊκή σημαία πρέπει να διαλυθούν τα επόμενα χρόνια, δεν μπορούμε να περιμένουμε άλλο για να αναλάβουμε δράση. " Επιτροπή Περιβάλλοντος προτείνει συγκεκριμένα τα εξής: προκειμένου να παρεμποδιστεί η παράκαμψη των διατάξεων του κανονισμού για τη μεταφορά αποβλήτων, πρέπει να θεσπιστούν κατευθυντήριες γραμμές που θα καθιστούν δυνατό να γίνεται διάκριση μεταξύ του πότε τα πλοία είναι πραγματικά πλοία και πότε είναι απόβλητα. " εφαρμογή και η επιβολή του κανονισμού για τη μεταφορά αποβλήτων πρέπει να βελτιωθούν μέσω αυστηρότερων ελέγχων και παρακολούθησης από τις λιμενικές αρχές των κρατών μελών, με την προϋπόθεση ότι τα κράτη του λιμένα πρέπει να έχουν το δικαίωμα να δηλώνουν πότε ένα πλοίο έχει φθάσει στο τέλος της ζωής του.
<P>
Πρέπει να δημιουργηθεί ένας κατάλογος των ποντοπόρων πλοίων που ενδέχεται να σταλούν για διάλυση σε λίγα χρόνια. Πρέπει να αναπτυχθεί στην Ευρωπαϊκή Ένωση ένας ανταγωνιστικός και υγιής κλάδος διάλυσης πλοίων, για παράδειγμα σε ναυπηγεία που δεν χρησιμοποιούνται πλέον. Στο πλαίσιο της αναπτυξιακής βοήθειας, πρέπει να γίνει μεταφορά τεχνογνωσίας και τεχνολογίας στα διαλυτήρια της Νότιας Ασίας ώστε να τα βοηθήσουμε να συμμορφωθούν με τα διεθνή πρότυπα ασφαλείας και τα περιβαλλοντικά πρότυπα. Παρενθετικά, στο Μπαγκλαντές η διάλυση ποντοπόρων πλοίων είναι μια εξαιρετικά αποδοτική επιχείρηση που μπορεί να αποφέρει αρκετά χρήματα ώστε να δημιουργηθούν γρήγορα παραδεκτές συνθήκες για την εργασία της διάλυσης.
<P>
Θα ήθελα να υπογραμμίσω ότι παραμένει σημαντικό να συνεχίσουμε να εργαζόμαστε σε δύο επίπεδα. Πρώτα από όλα, πρέπει να αναλάβουμε την ευθύνη για τον δικό μας ευρωπαϊκό στόλο και να επιδιώξουμε τη θέσπιση μιας παγκόσμιας συμφωνίας. Προς το παρόν, δεν μπορούμε να επικεντρωθούμε σε ένα μόνο από αυτά τα δύο ζητήματα. " απάντηση που έχω λάβει πολλές φορές από τον κλάδο της ναυτιλίας είναι ότι αυτή η Πράσινη Βίβλος θα εμπόδιζε ή θα καθυστερούσε τη δημιουργία μιας σύμβασης του ΔΝΟ. Δεν συμφωνώ με αυτό. Αντίθετα, πιστεύω ότι εμείς, η Ευρωπαϊκή Ένωση, στην πραγματικότητα περιμένουμε αυτήν τη σύμβαση του ΔΝΟ και θα είμαστε, εν ευθέτω χρόνω, καλύτερα προετοιμασμένοι να την υλοποιήσουμε. Επιπροσθέτως, είμαι πεπεισμένος ότι η Ευρωπαϊκή Ένωση θα ήθελε να εξαλειφθούν το συντομότερο δυνατό οι κακές συνθήκες που επικρατούν στη Νότια Ασία.
<P>
Χαίρομαι διότι υπάρχει σε μεγάλο βαθμό συμφωνία για το θέμα αυτό στην Επιτροπή Περιβάλλοντος και στις δύο επιτροπές από τις οποίες ζητήθηκε να γνωμοδοτήσουν. Αυτό οπωσδήποτε είναι μια καλή αρχή. Υποθέτω ότι η Ολομέλεια θα μπορέσει να υποστηρίξει αυτήν τη γραμμή δράσης. Φαίνεται επίσης ότι τώρα τα κράτη μέλη μπορούν να αναλάβουν δράση. Την περασμένη Πέμπτη, το Otopan έφυγε από τις Κάτω Χώρες για την Τουρκία αφού οι αρχές καθάρισαν το πλοίο με αποτέλεσμα την απομάκρυνση όλων των επικίνδυνων αποβλήτων. Αυτό κατέστη δυνατό χάρη στον κανονισμό για τη μεταφορά αποβλήτων. Προηγουμένως δεν είχε δοθεί άδεια εξαγωγής γιατί δεν πληρούνταν αυτοί οι όροι. Την ίδια ημέρα, την Πέμπτη, με επισκέφθηκε μια αντιπροσωπεία της ΜΚΟ που επικεντρώνεται στην υπεύθυνη διάλυση πλοίων στη Νοτιοανατολική Ασία. Πρέπει να καταστεί σαφές ότι οι άνθρωποι αυτοί αγωνίστηκαν πολλά χρόνια για έναν υπεύθυνο κλάδο διάλυσης πλοίων στη χώρα τους και δεν πρέπει να τους αφήσουμε ακάλυπτους.
<P>
Ένας δικηγόρος από το Μπαγκλαντές, άνθρωποι από την Ινδία: αφιέρωσαν τους εαυτούς τους για χρόνια σε αυτήν την υπόθεση, και αισθάνομαι ότι πρέπει να τους υποστηρίξουμε σε αυτό και να εγκρίνουμε το ψήφισμα. Ελπίζω να ακούσω τι προτίθεται να κάνει ο Επίτροπος Δήμας στο άμεσο μέλλον όσον αφορά τη δημιουργία ενός υπεύθυνου κλάδου διάλυσης πλοίων σε αυτές τις χώρες και τη διάθεση πόρων για να επιτευχθεί αυτό.
<SPEAKER ID="517" NAME="Σταύρος Δήμας">
Μέλος της Επιτροπής. - Κύριε Πρόεδρε, πριν ένα χρόνο περίπου η Επιτροπή υιοθέτησε την Πράσινη Βίβλο σχετικά με τη διάλυση των πλοίων. Έκτοτε έχουν σημειωθεί διάφορες εξελίξεις ιδίως στο πλαίσιο του Διεθνούς Οργανισμού Ναυτιλίας, όπου ετοιμάζεται σχέδιο σύμβασης για την ανακύκλωση των πλοίων, το οποίο αναμένεται να εγκριθεί τον Μάιο του 2009. Όμως, πρόσφατες δημοσιεύσεις στα μέσα ενημέρωσης έχουν φέρει και πάλι στο φως τη ζοφερή πραγματικότητα των πρακτικών διάλυσης των πλοίων σε ορισμένες περιοχές της Νότιας Ασίας. Είμαι επομένως ιδιαίτερα ικανοποιημένος από την υποστήριξη που παρέχει το Ευρωπαϊκό Κοινοβούλιο στην πρωτοβουλία της Επιτροπής για τη βελτίωση των πρακτικών διάλυσης των πλοίων.
<P>
Το 90% περίπου όλων των μεγάλων πλοίων που αποσύρθηκαν παγκοσμίως το 2007 διαλύθηκαν στις ακτές της Νότιας Ασίας, κυρίως στην Ινδία και το Μπαγκλαντές. Πολλά από τα πλοία αυτά προέρχονταν από την Ευρωπαϊκή Ένωση. Υπολογίζουμε ότι το ¼ του παγκόσμιου στόλου φέρει σημαίες των κρατών μελών της Ευρωπαϊκής Ένωσης και περίπου το 40% του συνόλου των σκαφών είναι ιδιοκτησία εταιρειών που έχουν την έδρα τους στην Ευρωπαϊκή Ένωση.
<P>
" διάλυση των πλοίων στις συγκεκριμένες ακτές γίνεται συχνά κάτω από άθλιες συνθήκες, με παντελή έλλειψη προστασίας από τη ρύπανση και με κίνδυνο της ζωής των εργατών. Πολύ λίγα είναι τα πλοία από τα οποία αφαιρούνται τα επικίνδυνα υλικά προτού φθάσουν στα διαλυτήρια. Αυτό που ανέφερε προηγουμένως ο κ. Blokland είναι πολύ σημαντικό σχετικά με τον καθαρισμό του πλοίου που έγινε στην Ολλανδία. Όταν φθάσουν τα πλοία στον προορισμό τους τα συγκεκριμένα απόβλητα αφαιρούνται με επικίνδυνο και επιζήμιο για το περιβάλλον τρόπο. Για την αντιμετώπιση αυτής της κατάστασης υπάρχουν ήδη οι διεθνείς κανόνες και η κοινοτική νομοθεσία. Ωστόσο, η Σύμβαση της Βασιλείας και ο κοινοτικός κανονισμός για την μεταφορά αποβλήτων πολύ συχνά παραβιάζονται με πρόφαση ότι πρόκειται για το τελευταίο ταξίδι του σκάφους και σπάνια τηρούνται από τις χώρες προορισμού.
<P>
Με βάση τα στοιχεία που διαθέτουμε ο αριθμός των πλοίων που φθάνουν στο τέλος της ζωής τους αυξάνεται σταθερά και επομένως οι σχετικοί κανόνες θα πρέπει να προσαρμοσθούν αναλόγως. Το σχέδιο σύμβασης του Διεθνούς Οργανισμού Ναυτιλίας για την ανακύκλωση των πλοίων σημειώνει σχετική πρόοδο. Ενδέχεται να εγκριθεί το 2009 και από την πλευρά μας θα κάνουμε ό,τι μπορούμε για να καταστήσουμε τη σύμβαση αυτή ισχυρή και αποτελεσματική. Όμως, δεν θα ισχύει για τα πολεμικά και τα κρατικά πλοία καθώς και άλλα σκάφη δημόσιας χρήσης. Ενδέχεται επίσης να απαιτηθούν 5 ή 6 χρόνια για την έναρξη εφαρμογής της. Επί πλέον, η εν λόγω σύμβαση θα είναι αποτελεσματική μόνον εάν συνοδεύεται από τη λήψη μέτρων σε εθνικό και περιφερειακό επίπεδο. Ορισμένα κράτη μέλη έχουν ήδη αρχίσει να λαμβάνουν μέτρα, όπως είπε ο κ. Blokland, όμως αρκετά άλλα δεν έχουν χαράξει ακόμη καμιά στρατηγική. Για τους λόγους αυτούς είναι ανάγκη να ληφθούν εγκαίρως μέτρα και σε κοινοτικό επίπεδο.
<P>
Κύριε Πρόεδρε, αξιότιμα μέλη του Κοινοβουλίου, σας ευχαριστώ και πάλι για την έκθεσή σας και για την υποστήριξη που παρέχετε στην Επιτροπή και στα προτεινόμενα μέτρα. " έκθεση περιλαμβάνει ενδιαφέρουσες και χρήσιμες ιδέες τις οποίες θα μελετήσουμε προσεκτικά κατά τη χάραξη της στρατηγικής μας.
<P>
Ιδιαίτερα, θα ήθελα να ευχαριστήσω τον εισηγητή, κ. Blokland, για τις προσπάθειές του, καθώς και τον κ. Hammerstein και τον κ. Evans και τα άλλα αξιότιμα μέλη των Επιτροπών Περιβάλλοντος, Βιομηχανίας και Μεταφορών για τη συμβολή τους.
<SPEAKER ID="518" NAME="David Hammerstein">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (ES) Κύριε Πρόεδρε, σας ευχαριστώ, κύριε Δήμα, σας ευχαριστώ, κύριε Blokland, για αυτήν την πολύ σημαντική και αναγκαία έκθεση γιατί, μολονότι ο Διεθνής Ναυτιλιακός Οργανισμός προετοίμαζε για αρκετό καιρό νέα νομοθεσία για τη διάλυση πλοίων, προκειμένου να είναι πιο οικολογική και να προξενεί λιγότερα προβλήματα στην υγεία των εργαζομένων του Τρίτου Κόσμου, του Νότου, ίσως να χρειαστούν χρόνια για να επικυρωθεί και να τηρείται σε παγκόσμιο επίπεδο η νομοθεσία αυτή.
<P>
Εν τω μεταξύ, η διάλυση πλοίων θα μπορούσε να φθάσει τα επόμενα δέκα χρόνια σε μέγιστα επίπεδα ακριβώς εξαιτίας των νέων κανόνων που απαγορεύουν τα πλοία μονού κύτους. Θα υπάρξει αύξηση του αριθμού των πλοίων προς διάλυση.
<P>
" Ευρωπαϊκή Ένωση δεν μπορεί να περιμένει να αλλάξουν οι διεθνείς κανόνες. Πρέπει να δράσει τώρα, να ηγηθεί της αλλαγής, να προωθήσει τους πράσινους ελέγχους για τη διάλυση πλοίων και να δημιουργήσει με τη βιομηχανία ένα ταμείο για την εσωτερίκευση των περιβαλλοντικών δαπανών και για να βοηθήσει τις κοινότητες του Νότου, που έχουν ήδη υποφέρει πολλά εξαιτίας του περιβαλλοντικού κόστους και του κόστους για την υγεία που συνεπάγεται το πρόβλημα αυτό.
<P>
Πρέπει επίσης να εφαρμόσουμε μια προληπτική πολιτική μέσω της αρχής της υποχρεωτικής αντικατάστασης των επικίνδυνων υλικών των πλοίων, γιατί τα πλοία που πηγαίνουν για διάλυση στην Ασία δεν είναι μέσα μεταφοράς. Όχι - είναι επικίνδυνα απόβλητα, και εμείς εξάγουμε τα επικίνδυνα αυτά απόβλητα που τα απαγορεύει η ευρωπαϊκή νομοθεσία. Είναι καιρός να αναλάβουμε την ευθύνη μας και να ενεργήσουμε με ηθικό τρόπο.
<SPEAKER ID="519" NAME="Robert Evans">
συντάκτης γνωμοδότησης της Επιτροπής Μεταφορών και Τουρισμού. - (EN) Κύριε Πρόεδρε, απόψε είμαι ίσως το μοναδικό πρόσωπο εδώ που γνωρίζει από πρώτο χέρι τη διαδικασία στην οποία αναφερόμαστε. Ως αρχηγός της αντιπροσωπείας για τις σχέσεις με τις χώρες της Νότιας Ασίας, επισκέφθηκα το Μπαγκλαντές και είδα τα ναυπηγεία.
<P>
Ανάμεσα στα πλοία που επισκευάζονταν ή διαλύονταν -και πρέπει να σας πω ότι ο θόρυβος ήταν ανυπόφορος- ζούσαν, κοιμόνταν και μαγείρευαν σε παραγκουπόλεις ολόκληρες οικογένειες. Παιδιά έπαιζαν γύρω από τα σκάφη πιάνοντας τις μπάλες του κρίκετ που κυλούσαν κάτω από αυτά, ενώ από πάνω χρησιμοποιούνταν φλόγες οξυασετυλίνης.
<P>
Είναι απαράδεκτο να διαλύονται υπό τέτοιες συνθήκες ευρωπαϊκά πλοία - και κανένα από αυτά δεν έφερε ευρωπαϊκή σημαία. Σε αυτήν τη φάση, είχαν ήδη μεταμορφωθεί σε τοπικά πλοία ή πλοία από κάποιο άλλο μέρος του κόσμου, προκειμένου να διαλυθούν υπό αυτές τις συνθήκες.
<P>
" Επιτροπή Μεταφορών και Τουρισμού θεωρεί ότι η ΕΕ πρέπει να προπορευτεί και να ενθαρρύνει παγκόσμιες δράσεις με σαφή στόχο να σταματήσουν οι τρέχουσες πρακτικές και τρόποι διάλυσης πλοίων, ειδικά σε μέρη της Νότιας Ασίας. Όμως, δεν πρέπει να σταματήσει εντελώς ούτε άμεσα η διάλυση, όπως είπε ο κ. Blokland, εξαιτίας της οικονομικής της σημασίας για τις εν λόγω χώρες.
<P>
Συμφωνώ με τη θέση του εισηγητή ότι πρέπει να επιδιώξουμε μια παγκόσμια στρατηγική που θα εξασφαλίζει ότι όλοι όσοι συμμετέχουν στη διαδικασία ανακύκλωσης πλοίων θα αναλάβουν το μερίδιο της ευθύνης τους για τον τρόπο που διεξάγεται η διαδικασία αυτή - για την ασφάλεια και τα δικαιώματα των εργαζομένων και την προστασία του περιβάλλοντος.
<P>
Τέλος, νομίζω ότι πρέπει να υποστηρίξουμε και την ανάπτυξη μιας ανταγωνιστικής και καθαρής ευρωπαϊκής βιομηχανίας ανακύκλωσης πλοίων. Εν τω μεταξύ, όμως, τα κράτη μέλη πρέπει να δεσμευθούν ότι θα ασκήσουν μια πολιτική διάλυσης των πλοίων ιδιοκτησίας του δημοσίου και των παλαιών πολεμικών πλοίων με ασφαλή και περιβαλλοντικά σωστό τρόπο.
<SPEAKER ID="520" NAME="Françoise Grossetête" LANGUAGE="FR">
Κύριε Πρόεδρε, κύριε Επίτροπε, μπορούμε να δεχτούμε τη μόλυνση που προκαλούν τα πλοία μας που διαλύονται στις ακτές της Νότιας Ασίας γιατί αρνούμαστε να δεχτούμε τις ευθύνες μας για τη διάλυσή τους; Στη Νότια Ασία, όπου πηγαίνουν τα περισσότερα από τα πλοία μας, δυστυχώς φθάνουν ουσίες που προκαλούν μόλυνση όπως αμίαντος, πυραλένια, έλαια και ιλύς υδρογονανθράκων, που καταλήγουν στο έδαφος, την άμμο και τη θάλασσα - και δεν είναι μόνο αυτό!
<P>
Στη διάλυση αυτών των πλοίων χρησιμοποιούνται παιδιά γιατί μπορούν να μπουν εύκολα σε στενούς χώρους και, δυστυχώς, απομακρύνουν τοξικά υλικά χωρίς καμία προστασία. Είναι φθηνό εργατικό δυναμικό και πάσχουν από χρόνιες και ανίατες ασθένειες.
<P>
Αυτό είναι ηθικά απαράδεκτο, ειδικά επειδή τα πλοία έρχονται από την Ευρώπη και καταλήγουν έτσι στις ακτές της Ινδίας, του Πακιστάν και του Μπαγκλαντές. " Ευρωπαϊκή Ένωση που είναι εν μέρει υπεύθυνη για αυτά τα κοινωνικά και περιβαλλοντικά προβλήματα πρέπει να λάβει τα κατάλληλα μέτρα σε συνεργασία με τον ΔΝΟ για να σταματήσει το κοινωνικό και περιβαλλοντικό ντάμπινγκ που οφείλεται σε οικονομικά κίνητρα.
<P>
Πρέπει να ληφθούν επειγόντως μέτρα και να επιβληθούν περιορισμοί στην ανακύκλωση πλοίων, και σε αυτό πρέπει να περιληφθούν απαιτήσεις πιστοποίησης και κοινοποίησης. Όταν σχεδιάζονται και κατασκευάζονται πλοία, πρέπει να λαμβάνεται υπόψη η προοπτική μελλοντικής ανακύκλωσής τους και να προβλέπονται εγκαταστάσεις ανακύκλωσης πλοίων. Πρέπει να αποκτήσουμε επειγόντως εγκαταστάσεις που θα θεωρούνται οι καλύτερες του είδους τους όσον αφορά τα ανθρώπινα δικαιώματα, την υγεία και την ασφάλεια.
<P>
Ακόμα, και χωρίς να θέλουμε να στερήσουμε από τη Νότια Ασία αυτήν τη μεγάλη αγορά, πρέπει να προβλέψουμε και εγκαταστάσεις σε ευρωπαϊκά ναυπηγεία προκειμένου να μπορούμε να κάνουμε οι ίδιοι ανάκτηση αυτών των αποβλήτων, και μετά να αναπτύξουμε μια τρόπον τινά περιβαλλοντικά ορθολογική διάλυση, ενώ όλα αυτά θα μπορούσαν να αποτελέσουν τη βάση για μια διεθνή συμφωνία.
<SPEAKER ID="521" NAME="Linda McAvan">
εξ ονόματος της Ομάδας PSE. - (EN) Κύριε Πρόεδρε, χαίρομαι διότι η Επιτροπή παρουσιάζει προτάσεις και διότι η ΕΕ ασχολείται επιτέλους με αυτό το θέμα, γιατί το γνωρίζαμε εδώ και πολύ καιρό. Οι συνθήκες που μόλις περιέγραψε ο Robert Evans δεν είναι άγνωστες στο Σώμα και την Επιτροπή. Τώρα, όμως, είναι τέλη Μαΐου του 2008. Έχουμε μια Πράσινη Βίβλο και ακούμε ότι θα έχουμε πρόταση της Επιτροπής που θα εγκριθεί τον Μάιο του 2009, πράγμα που σημαίνει ότι αυτό θα γίνει στο τέλος της θητείας της παρούσας Επιτροπής και εν μέσω της προεκλογικής εκστρατείας για τις εκλογές του ΕΚ.
<P>
Απορώ πώς θα καταφέρουμε να τα έχουμε όλα έτοιμα για να αντιμετωπίσουμε τις εκατοντάδες πλοίων που επεσήμανε η Επιτροπή. Γνωρίζει ότι 800 δεξαμενόπλοια μονού κύτους θα πρέπει να διαλυθούν από το 2010 και εξής. Αναρωτιέμαι, κύριε Επίτροπε, αν μπορείτε να πείτε κάτι για το πολύ στενό αυτό χρονοδιάγραμμα που έχουμε για να θεσπίσουμε νομοθεσία. Επίσης, θα ήταν καλύτερο αν η ΕΕ κατάφερνε να ολοκληρώσει τη νομοθεσία εδώ στο Κοινοβούλιο πριν από τη λήξη της εντολής σας.
<P>
" Ομάδα των Σοσιαλιστών θα υποστηρίξει τον κ. Blokland. Υποστηρίξαμε όλα όσα έκανε στη διάρκεια της διαδικασίας αυτής και τον ευχαριστούμε θερμά για τη σκληρή εργασία του. Θα υποστηρίξουμε και τις τροπολογίες που ενισχύουν την πρόταση, όχι όμως και τις τροπολογίες που δείχνουν προστατευτισμό. Δεν επιδιώκουμε να σταματήσουμε τη διάλυση πλοίων σε ασιατικές χώρες διότι, όπως μόλις υπογράμμισε ο Robert Evans, εκεί τίθεται θέμα θέσεων εργασίας και τα μέταλλα είναι σοβαρή πηγή πρώτων υλών για τις εν λόγω χώρες. Θέλουμε, όμως, τον εκ των προτέρων καθαρισμό που, όπως υπογράμμισε ο κ. Blokland, είναι οπωσδήποτε εφικτός. Πρέπει να επενδύσουμε σε εξειδικευμένες δράσεις καθαρισμού στην Ευρώπη για να μπορούμε να έχουμε ένα πολύ πιο ασφαλές περιβάλλον για τους ανθρώπους που διαλύουν πλοία στις αναπτυσσόμενες χώρες.
<P>
Επίσης, υποστηρίζουμε τη δημιουργία ενός ταμείου διάλυσης πλοίων. Άκουσα ότι η Ομάδα ΕΛΚ-ΕΔ ζήτησε χωριστή ψηφοφορία. Ελπίζω ότι αύριο δεν θα καταψηφίσει αυτό το ταμείο στην Ολομέλεια.
<P>
Κύριε Επίτροπε, ελπίζω ότι θα μπορέσουμε να ενεργήσουμε γρήγορα και να αποκτήσουμε κάποια νομοθεσία για να αντιμετωπίσουμε τη μεγάλη αύξηση των πλοίων προς διάλυση το 2010.
<SPEAKER ID="522" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, συγχαρητήρια στον κ. Blokland για την -όπως ήταν αναμενόμενο- εξαίρετη έκθεσή του και για την πολύ καλή συνεργασία με όλους τους σκιώδεις εισηγητές.
<P>
Το αντικείμενο αυτής της Πράσινης Βίβλου είναι πολύ σημαντικό και, ταυτόχρονα, προκαλεί βαθιά ανησυχία. Πολλές από τις διαλύσεις πλοίων όπως γίνονται σήμερα μπορούν δικαιολογημένα να χαρακτηριστούν από πολλούς εγκληματικές, όσον αφορά τόσο την ανθρώπινη υγεία όσο και το περιβάλλον.
<P>
Οι περισσότερες τέτοιες διαλύσεις γίνονται, όπως όλοι γνωρίζουμε, σε παραλίες και όχθες ποταμών στην χερσόνησο της Ινδίας, ενώ δεν λαμβάνονται καθόλου ή σχεδόν καθόλου υπόψη οι βασικοί κανόνες προστασίας των ανθρώπων και του περιβάλλοντος από τη μόλυνση με πολλές και διάφορες τοξικές ουσίες, στις οποίες συγκαταλέγονται πολλοί καρκινογόνοι παράγοντες.
<P>
Επιπροσθέτως, οι εργαζόμενοι σε τέτοια διαλυτήρια αντιμετωπίζονται με απόλυτη έλλειψη σεβασμού των ανθρωπίνων και εργασιακών δικαιωμάτων τους και της αξιοπρέπειάς τους, για να μην μιλήσουμε για τη χρησιμοποίηση παιδικής εργασίας υπό πραγματικά φρικτές συνθήκες που, σε ορισμένες περιπτώσεις, διαφέρουν ελάχιστα από την παιδική δουλεία στην πιο αξιοθρήνητη και εξευτελιστική μορφή της.
<P>
Υποβλήθηκε μικρός αριθμός τροπολογιών, οι περισσότερες με την υποστήριξη του εισηγητή. Θα συνταχθούμε με τη θέση του, με εξαίρεση την τροπολογία 1, ως προς την οποία δεν μπορούμε να βρούμε λογική εξήγηση για τον λόγο για τον οποίο δεν την εγκρίνει ο κ. Blokland και την οποία θα υπερψηφίσουμε, ελπίζουμε δε ότι το ίδιο θα κάνουν και άλλοι.
<P>
Ας ελπίσουμε ότι εάν υποστηρίξουμε πλήρως αυτήν την Πράσινη Βίβλο, η διάλυση πλοίων -που, δυστυχώς, είναι πολύ αναγκαία για τον ναυτιλιακό κλάδο- θα γίνεται μελλοντικά με ασφάλεια για το περιβάλλον, την κοινωνία και την υγεία και θα προσφέρει στον πληθυσμό των αναπτυσσομένων χωρών ένα εισόδημα που είναι εξαιρετικά αναγκαίο, αλλά θα αποκτάται με σωστό και ασφαλή τρόπο.
<P>
Ας ελπίσουμε επίσης ότι οι ιδέες αυτής της έκθεσης θα πάρουν το συντομότερο δυνατό μορφή νομοθεσίας και ότι το πεδίο εφαρμογής της θα επεκταθεί και θα συμπεριλάβει και πλοία των ενόπλων δυνάμεων και εμπορικά πλοία.
<P>
Τέλος, επιτρέψτε μου να πω ότι συμφωνώ με προηγούμενους ομιλητές ως προς το ότι ο τελικός στόχος μας πρέπει να είναι μια στρατηγική διάλυσης πλοίων που θα γίνει αποδεκτή παγκοσμίως.
<SPEAKER ID="523" NAME="Kartika Tamara Liotard">
εξ ονόματος της Ομάδας GUE/NGL. - (NL) Θα ήθελα αρχικά να ευχαριστήσω θερμά τον συνάδελφο κ. Blokland για την εξαίρετη έκθεσή του. Πιστεύω ότι περιέγραψε πολύ καλά τα τεράστια προβλήματα που δημιουργούνται σε φτωχές χώρες εξαιτίας της διάλυσης ευρωπαϊκών πλοίων. Οι συνέπειες ως προς τις συνθήκες εργασίας και το περιβάλλον είναι συχνά σοβαρές και η ΕΕ δεν πρέπει να αποφεύγει την ευθύνη της για αυτές.
<P>
Μεταξύ άλλων, ο κ. Blokland επιλέγει να ακολουθήσει τον δρόμο της αυστηρότερης διεθνούς νομοθεσίας. Ασφαλώς, είμαι υπέρμαχος μιας τέτοιας νομοθεσίας, αλλά φοβάμαι ότι θα περάσει πάρα πολύς καιρός για να επιτευχθούν με αυτόν τον τρόπο απτά αποτελέσματα. " Ευρώπη πρέπει να αναλάβει δράση τώρα και δεν μπορεί να περιμένει τον υπόλοιπο κόσμο. Πρέπει να θεσπιστούν αποτελεσματικοί κανόνες διάλυσης πλοίων. Οι κανόνες αυτοί πρέπει να περιλαμβάνουν μια διάταξη βάσει της οποίας τα ευρωπαϊκά πλοία θα μπορούν, καταρχήν, να διαλύονται εκτός ΕΕ μόνο εάν οι ιδιοκτήτες τους μπορούν να αποδείξουν ότι αυτό δεν είναι δυνατό να γίνει εντός Ευρώπης. Επίσης, τα πλοία προς διάλυση που περιέχουν αμίαντο ή άλλες επικίνδυνες ουσίες πρέπει να διαλύονται οπωσδήποτε σε ευρωπαϊκό έδαφος.
<P>
Δεν μπορούμε να επιτρέψουμε να δημιουργούν τα δικά μας απόβλητα μεγάλα προβλήματα σε άλλα μέρη του κόσμου. Όταν ένα πλοίο δεν είναι πια κατάλληλο για χρήση, πρέπει να παύουμε να το θεωρούμε πλοίο. Γίνεται απόβλητο και πρέπει να αντιμετωπίζεται ως τέτοιο. Δεν επιτρέπουμε απλά να φεύγουν από την ΕΕ άλλες επικίνδυνες ουσίες χωρίς εγγυήσεις σχετικά με τον τρόπο που θα γίνει η επεξεργασία τους, και έτσι δεν υπάρχει κανένας λόγος να το κάνουμε αυτό με τα πλοία προς διάλυση.
<P>
Επιπροσθέτως, πρέπει να δοθεί έμφαση στην επεξεργασία στην ίδια την Ένωση, όπως ισχύει σε ολόκληρη την ευρωπαϊκή πολιτική για τα απόβλητα. Τέλος, μια πολιτική που θα κατονομάζει και θα επικρίνει τους πλοιοκτήτες και τα κράτη μέλη που διαλύουν τα πλοία τους με μεθόδους που δεν είναι φιλικές για το περιβάλλον και τους ανθρώπους θα ήταν ένα αποτελεσματικό πρώτο βήμα που θα μπορούσαμε ουσιαστικά να το κάνουμε αύριο. " ευθύνη για τη διάλυση ενός πλοίου πρέπει να ανήκει πάντα στον ιδιοκτήτη του και, ως εκ τούτου, είναι θέμα των κρατών μελών να επαληθεύουν ότι αυτό γίνεται με τον σωστό τρόπο.
<SPEAKER ID="524" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, κύριε Επίτροπε, σας ευχαριστώ για την εξαίρετη εργασία σας, και το ίδιο ισχύει για τον κ. Blokland.
<P>
" παρούσα Πράσινη Βίβλος για τη βελτίωση των πρακτικών διάλυσης των πλοίων είναι πραγματικά ένα κλασικό παράδειγμα της παγκόσμιας ανισορροπίας που προέκυψε από τη βιομηχανική ανάπτυξη και των προσπαθειών πολλών διαφορετικών οργανισμών να κάνουν επιτέλους κάτι αναφορικά με τις αρνητικές της συνέπειες. " ευθύνη των βιομηχανικών χωρών έρχεται δικαιολογημένα στο προσκήνιο σε καταστάσεις όπου αναπτυσσόμενες χώρες υφίστανται απαράδεκτες κοινωνικές και περιβαλλοντικές βλάβες επειδή άλλοι επιδιώκουν οικονομικά οφέλη.
<P>
Οι αρνητικές συνέπειες της διάλυσης πλοίων είναι ιδιαίτερα οφθαλμοφανείς. Επειδή οι βιομηχανικές χώρες υποχρεώθηκαν να τηρούν αυστηρότερες απαιτήσεις ως προς το περιβάλλον, την υγεία και την ασφάλεια, τα περισσότερα από τα ποντοπόρα πλοία του πλανήτη διαλύονται στο Μπαγκλαντές, το Πακιστάν και την Ινδία, συχνά υπό εξαιρετικά πρωτόγονες συνθήκες. Τα ναυπηγεία διάλυσης τηρούν στο ελάχιστο τις προδιαγραφές για την υγεία και το περιβάλλον, και άνθρωποι που φορούν κοντά παντελόνια και πέδιλα χειρίζονται τοξικές ουσίες όπως ο αμίαντος. Επίσης, είναι συνηθισμένη η παιδική εργασία.
<P>
Πρόκειται για μια δύσκολη εξίσωση. " διάλυση πλοίων είναι μια επικερδής επιχείρηση για τις χώρες αυτές, όσον αφορά όχι μόνο τα αποτελέσματά της για την απασχόληση και τα οικονομικά της οφέλη, αλλά και την ανάκτηση πρώτων υλών. Για παράδειγμα, το Μπαγκλαντές παίρνει το 80%-90% του χάλυβά του από διαλυμένα πλοία. Ταυτόχρονα, το χαμηλό κόστος της εργασίας και η απουσία βασικών προδιαγραφών κάνουν τη διάλυση μια οικονομικά ελκυστική επιχείρηση που στην πράξη καταλήγει σε περιβαλλοντικό ντάμπινγκ και σε μια τεραστίων διαστάσεων ανθρώπινη τραγωδία.
<P>
Ωστόσο, η αύξηση μη κερδοφόρων διαλύσεων στην ΕΕ με τη βοήθεια ενισχύσεων δεν είναι βιώσιμη επιλογή. Αντ' αυτού, πρέπει να ληφθούν μέτρα άμεσης ενίσχυσης των αναπτυσσομένων χωρών όπου γίνεται διάλυση πλοίων, που θα πολλαπλασιάσει σημαντικά τα περιβαλλοντικά και κοινωνικά οφέλη. Αφού τα πλοία περάσουν από μερική διάλυση ή καθαρισμό, στην πράξη δεν είναι σε θέση να ταξιδέψουν, και αφού απομακρυνθεί ο αμίαντος, για παράδειγμα, τα περισσότερα πλοία δεν μπορούν πια να μετακινηθούν.
<P>
Για τον λόγο αυτόν, τα μέτρα ενίσχυσης πρέπει να εστιαστούν στη σύσταση πιστοποιημένων ναυπηγείων διάλυσης, όπου θα χρησιμοποιούνται τεχνικές διάλυσης σύμφωνες με τη δυτική άποψη για την ασφάλεια και τη συμβατότητα με το περιβάλλον. Πρέπει να καταρτιστεί κατάλογος των ανά τον κόσμο εγκεκριμένων ναυπηγείων διάλυσης για τις ναυτιλιακές εταιρείες, και ο Διεθνής Ναυτιλιακός Οργανισμός πρέπει να διαδραματίζει καίριο ρόλο στην πιστοποίησή τους για να γίνει το σύστημα πραγματικά διεθνές. Έτσι θα λυνόταν η εξίσωση. Οι αναπτυσσόμενες χώρες έχουν ανάγκη τα οικονομικά και υλικά πλεονεκτήματα από τη διάλυση και οι ναυτιλιακές εταιρείες των βιομηχανικών χωρών που υφίστανται εντεινόμενη πίεση χρειάζονται την αλλαγή της κατάστασης.
<SPEAKER ID="525" NAME="Bogusław Liberadzki" AFFILIATION="PSE">
(PL) Κύριε Πρόεδρε, θα ήθελα να εκφράσω τις ευχαριστίες μου στον εισηγητή κ. Blokland που, όπως πάντα, έτσι και τώρα έκανε εξαίρετη εργασία. Ο κ. Evans είπε ότι παρακολούθησε διάλυση πλοίων στο Μπαγκλαντές. Πέρα από τα ανατολικά σύνορα της Πολωνίας, που είναι και ευρωπαϊκά σύνορα, είδα περιπτώσεις "μη διάλυσης" πλοίων, δηλαδή κάπου πέρα από την ακτή να βυθίζονται αλιευτικά, επιβατικά και φορτηγά πλοία, ακόμα και στρατιωτικά, και να γεμίζουν νερά. Μιλάμε λοιπόν για το πρώτο βήμα, που είναι η διάλυση. Το δεύτερο θα ήταν κάποιο είδος υποχρέωσης για διάλυση. Τέλος, υπάρχει το τρίτο βήμα - ανακύκλωση ή ορισμός των υλικών που θα χρησιμοποιούνται για την κατασκευή πλοίων, του τρόπου με τον οποίο τα υλικά αυτά θα ενσωματώνονται στο πλοίο και του τρόπου με τον οποίο θα μπορούν να ανακτηθούν. Αυτή είναι η διαδικασία που ξεκινάμε. Πιστεύω ως οικονομολόγος, και όχι ως ιδεαλιστής, ότι έχουμε ακόμα πολύ δρόμο μπροστά μας, όμως είναι πάρα πολύ καλό που αρχίζουμε αυτήν την πορεία. Ας ελπίσουμε ότι θα βρεθούν και άλλοι στον κόσμο που θα μας ακολουθήσουν.
<SPEAKER ID="526" NAME="Silvia-Adriana Ţicău" AFFILIATION="PSE">
(RO) Θα ήθελα να συγχαρώ και εγώ τον κ. Blokland για την έκθεσή του. Αντιδρώντας στα δυστυχήματα στα οποία εμπλέκονταν δεξαμενόπλοια όπως το Erika και το Prestige, η Ένωση υιοθέτησε τη διεθνή νομοθεσία και τους διεθνείς κανόνες για τη βαθμιαία κατάργηση των δεξαμενόπλοιων μονού κύτους. Εκτιμάται ότι μέχρι το 2015 περίπου 1 300 δεξαμενόπλοια μονού κύτους θα αποσυρθούν και θα σταλούν προς διάλυση.
<P>
Οι δαπάνες για τη διάλυση των πλοίων είναι πολύ υψηλές και καθιστούν ανέφικτη από οικονομική άποψη την ανακύκλωση πλοίων. Σε πολλά κράτη μέλη υπάρχουν ακόμα πολύ παλιά πλοία σε κακή κατάσταση, που είναι αγκυροβολημένα σε ακτές ή έχουν εξοκείλει σε ακτές των εσωτερικών υδάτων. Έτσι, θεωρώ ότι πρέπει να δοθεί ιδιαίτερη προσοχή στις περιοχές των δέλτα και των εκβολών, όπου τα πλοία που έχουν εξοκείλει μπορούν να έχουν αρνητικές επιπτώσεις στο περιβάλλον. Τέτοια πλοία συχνά μπλοκάρουν περιοδικά πλωτές υδάτινες οδούς και προκαλούν σημαντικές οικονομικές ζημίες.
<P>
Ο Διεθνής Ναυτιλιακός Οργανισμός εργάζεται από το 2005 για την εφαρμογή ενός υποχρεωτικού διεθνούς συστήματος οικολογικής διάλυσης πλοίων, η δε Ευρωπαϊκή Ένωση συνέβαλε επίσης στη διαδικασία αυτή. " μελλοντική διεθνής σύμβαση και η υπεύθυνη συμμετοχή των κρατών μελών θα είναι ουσιαστικής σημασίας για την επίλυση των προβλημάτων που σχετίζονται με τη διάλυση πλοίων.
<SPEAKER ID="527" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμοι βουλευτές, θα ήθελα να σας ευχαριστήσω για την -υψηλού επιπέδου- αποψινή μας συζήτηση. " έκθεσή σας είναι ιδιαίτερα ενθαρρυντική για τις προτάσεις της Επιτροπής.
<P>
Θα ήθελα να αναφερθώ σε τρία ζητήματα, τα οποία θίξατε. Πρώτον, καλείτε τα κράτη μέλη και την Επιτροπή να εφαρμόσουν αποτελεσματικότερα τον Κανονισμό για τη μεταφορά αποβλήτων και, ειδικότερα, καλείτε την Επιτροπή να καταρτίσει έναν κατάλογο των πλοίων που είναι πιθανόν να οδηγηθούν στα διαλυτήρια μέσα στα επόμενα χρόνια. Θα εξετάσουμε τη δυνατότητα δημιουργίας ενός τέτοιου καταλόγου, καθώς επίσης και ενός καταλόγου, όπως πρότεινε η κυρία Grossetête, για τις εγκαταστάσεις εκείνες οι οποίες διαθέτουν υψηλότερα πρότυπα. Συμφωνούμε επίσης ότι ο Κανονισμός για τη μεταφορά αποβλήτων θα πρέπει να εφαρμοστεί με μεγαλύτερη αυστηρότητα, όσον αφορά τα πλοία που βρίσκονται στο τέλος της ζωής τους.
<P>
" Επιτροπή προτίθεται να παρέχει τις απαραίτητες κατευθύνσεις και αναμένω από τις αρχές των κρατών μελών να μεριμνούν ώστε να μην υπάρξουν περιπτώσεις πλοίων που αφήνονται να αποπλεύσουν από λιμάνια της Ευρωπαϊκής Ένωσης, παρά την ύπαρξη σαφών ενδείξεων ότι πηγαίνουν για διάλυση σε αναπτυσσόμενες χώρες. Επιπλέον, δεδομένου ότι τα περισσότερα πλοία ευρωπαϊκής προέλευσης θα διαλυθούν και θα καταστούν απόβλητα έξω από τα κοινοτικά ύδατα, είναι απαραίτητο να θεσπιστεί ένα δεσμευτικό διεθνές καθεστώς.
<P>
Δεύτερον, θα εξετάσουμε το ζήτημα της ανάπτυξης μιας ανταγωνιστικής βιομηχανίας διαλυτηρίων πλοίων και προκαταρκτικού καθαρισμού στην Ευρωπαϊκή Ένωση, χωρίς να θέσουμε σε κίνδυνο τη βιωσιμότητα των διαλυτηρίων της Νοτίου Ασίας. Τα ευρωπαϊκά ναυπηγεία δεν είναι σε θέση να ανταγωνιστούν τα διαλυτήρια της Νότιας Ασίας. Δεν τίθεται λοιπόν θέμα να κρατήσουμε ή να επαναφέρουμε τεχνητά τον κύριο όγκο της αγοράς διάλυσης πλοίων στην Ευρώπη. Αυτό που μπορούμε να επιτύχουμε, απεναντίας, είναι τα πολεμικά και τα άλλα δημόσια πλοία, καθώς και αυτά που λαμβάνουν κρατικές ενισχύσεις, να διαλύονται μόνο σε περιβαλλοντικά σωστά οργανωμένες εγκαταστάσεις στην Ευρώπη ή σε χώρες του ΟΟΣΑ· και αυτό που θα μπορούσαμε, ίσως, να επιτύχουμε είναι τα πλοία που φέρουν σημαία κράτους μέλους να διαλύονται μόνο σε πλήρως εξουσιοδοτημένες και πιστοποιημένες εγκαταστάσεις, ο δε προκαταρκτικός καθαρισμός να γενικευθεί στο βαθμό που αυτό είναι δυνατό και λογικό.
<P>
Τέλος, βλέπω ότι υποστηρίζετε την πρόταση ίδρυσης ενός ταμείου για τη διάλυση πλοίων και καλείτε την Επιτροπή να διερευνήσει τη δυνατότητα επιβολής υποχρεωτικής ασφάλισης για να διασφαλιστεί η περιβαλλοντικά ορθή ανακύκλωση. " Επιτροπή θα εξετάσει τις σχετικές δυνατότητες που υπάρχουν. Οι αρμόδιοι του κλάδου της ναυτιλίας μας δηλώνουν ότι η νέα διεθνής σύμβαση για την ανακύκλωση των πλοίων, σε συνδυασμό με τις δυνάμεις της αγοράς, θα λύσει το πρόβλημα της διάλυσης των πλοίων και, ασφαλώς, δεν επιθυμούμε να δημιουργήσουμε περιττές διοικητικές και οικονομικές επιβαρύνσεις. Πάντως, θα παρακολουθούμε τις εξελίξεις προσεκτικά και δεν θα διστάσουμε να λάβουμε ρυθμιστικά μέτρα, εάν εξακολουθήσει η αγορά να αδυνατεί να δώσει λύση στο συγκεκριμένο πρόβλημα. " συνεχής υποστήριξη, από την πλευρά σας, θα αποδειχθεί κρίσιμης σημασίας για την αλλαγή προς το καλύτερο των συνθηκών υπό τις οποίες γίνεται η διάλυση πλοίων.
<SPEAKER ID="528" NAME="Johannes Blokland">
εισηγητής. - (NL) Θα ήθελα καταρχάς να ευχαριστήσω όλους τους ομιλητές για την επιδοκιμασία που εξέφρασαν, και ιδίως τον Επίτροπο Δήμα. Θα ήθελα να κάνω μερικές ακόμα παρατηρήσεις.
<P>
Θεωρώ εξαιρετικά σημαντικό να συσταθεί αυτό το ταμείο διάλυσης. Πρέπει να το αποτελούν συνεισφορές πλοιοκτητών και όχι, φυσικά, κρατικές επιδοτήσεις. Θεωρώ ότι αυτό δεν είναι καθόλου αναγκαίο. Όπως ένα ταμείο διάλυσης παλιών αυτοκινήτων, θα αρχίσει να αυτοχρηματοδοτείται με τον καιρό. Χαίρομαι διότι ο Επίτροπος σκέφτεται με παρόμοιο τρόπο. Πρέπει να ενεργήσουμε πολύ γρήγορα και, ως εκ τούτου, ίσως να είναι καλή ιδέα να συνάψουμε το συντομότερο δυνατό συμφωνία με τους ευρωπαίους πλοιοκτήτες προκειμένου τα πλοία τους να διαλύονται σε κάθε περίπτωση με υπεύθυνο τρόπο. Γνωρίζω ότι περίπου 20 πλοία της ναυτιλιακής εταιρίας P&O Nedlloyd Maersk διαλύθηκαν με υπεύθυνο τρόπο στην Κίνα, ιδίως χάρη στην εξασφάλιση ότι θα υπήρχαν εκεί οι απαραίτητες εγκαταστάσεις.
<P>
Θεωρώ ότι πρέπει να κάνουμε ειδικά τους πλοιοκτήτες να συνειδητοποιήσουν την κοινωνική τους ευθύνη και να τους ενημερώσουμε ότι πραγματικά δεν μπορούν πια να το κάνουν αυτό, δηλαδή να πωλούν ένα πλοίο εισπράττοντας μεγάλα χρηματικά ποσά, που μετά πωλείται άλλες 10 φορές πριν από την τελική του διάλυση. Πρέπει να υιοθετήσουμε μια εντελώς διαφορετική προσέγγιση ως προς τη διάλυση και, κατά τη γνώμη μου, ασφαλώς είναι δυνατό να παρακινήσουμε τους πλοιοκτήτες να το κάνουν αυτό, ειδικά δεδομένης της αρνητικής δημοσιότητας που έλαβε το ζήτημα αυτό τα τελευταία χρόνια.
<P>
Πολλές φορές οι εργασίες διάλυσης διεξάγονται και κατά παράβαση της τοπικής νομοθεσίας και ενάντια στις επιθυμίες των Υπουργείων Κοινωνικών Υποθέσεων και Περιβάλλοντος. Πληροφορήθηκα επίσης ότι στο Μπαγκλαντές το πρόβλημα δεν είναι η εθνική νομοθεσία, αλλά η επιβολή της. Ως εκ τούτου, θεωρώ ότι μπορεί να υπάρχουν επαρκείς εγκαταστάσεις στην περιοχή, αλλά δεν χρησιμοποιούνται.
<P>
Ο κ. Ματσάκης ρώτησε ποιες αντιρρήσεις έχω για την τροπολογία του. Το θέμα είναι πως αυτή η τροπολογία συνεπάγεται ότι δεν μπορεί να επιτραπεί να διατηρηθούν οι καταστροφικές για το περιβάλλον συνθήκες διάλυσης πλοίων στις αναπτυσσόμενες χώρες. Ωστόσο, οι συνθήκες αυτές δεν μπορεί να επιτραπεί να διατηρηθούν πουθενά, ούτε, για παράδειγμα, στην Ανατολική Ευρώπη όπου πραγματικά γίνεται περιστασιακά διάλυση πλοίων με ανεύθυνες μεθόδους. Ως εκ τούτου, είναι υπερβολικό να εστιαστούμε ως προς αυτό αποκλειστικά στις αναπτυσσόμενες χώρες, ιδίως εφόσον στη συνέχεια διευκρινίζεται πως αυτό δεν επιτρέπεται να γίνεται σε περιοχές όπως η Άπω Ανατολή. Για τον λόγο αυτόν, θεωρώ την προσθήκη αυτή περιττή.
<P>
Δυστυχώς, δεν μπορώ να υποστηρίξω τις τροπολογίες της κ. Liotard γιατί είναι πολύ προστατευτικές. Ο κ. Liberadzki έθεσε ένα σημαντικό θέμα, συγκεκριμένα ότι υπάρχουν και πλοία που τα έχουν αφήσει κάπου να σκουριάσουν χωρίς να γίνεται τίποτα για αυτά. Πρέπει να αντιμετωπίσουμε και αυτό το ζήτημα. Θα ήθελα να πω και πάλι ένα μεγάλο "ευχαριστώ" σε όλους και να ολοκληρώσω.
<SPEAKER ID="529" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

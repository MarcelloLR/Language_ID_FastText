<CHAPTER ID="012">
Διάταξη των εργασιών
<SPEAKER ID="018" NAME="Πρόεδρος">
Το τελικό σχέδιο της ημερήσιας διάταξης, που κατάρτισε την Πέμπτη 4 Φεβρουαρίου 2010 η Διάσκεψη των Προέδρων σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα:
<P>
Καμία μεταβολή.
<P>
Τρίτη:
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) υπέβαλε αίτημα να προστεθούν στην ημερήσια διάταξη οι δηλώσεις του Συμβουλίου και της Επιτροπής σχετικά με τη δύσκολη νομισματική και οικονομική κατάσταση χωρών της ζώνης του ευρώ. Αυτό αφορά κράτη μέλη που αντιμετωπίζουν οικονομικές δυσκολίες.
<SPEAKER ID="019" NAME="Corien Wortmann-Kool">
εξ ονόματος της Ομάδας PPE. - (NL) Είναι σημαντικό να συζητήσει αυτό το Σώμα τις τελευταίες εξελίξεις στη ζώνη του ευρώ, καθώς επίσης και τα μέτρα που λαμβάνονται από την Ευρωπαϊκή Επιτροπή σε σχέση με τις χώρες της ζώνης του ευρώ που βρίσκονται στην επικίνδυνη ζώνη.
<P>
Διαπιστώνουμε ότι, κατά τις τελευταίες εβδομάδες, αυτές οι εξελίξεις έχουν πολύ μεγάλο αντίκτυπο στη συναλλαγματική ισοτιμία του ευρώ και έχουν επίσης προκαλέσει αναταραχή στις χρηματοπιστωτικές αγορές. Για τον λόγο αυτό, πριν από την άτυπη Σύνοδο Κορυφής της Πέμπτης, θα θέλαμε να δούμε μια δήλωση του Συμβουλίου και της Επιτροπής όχι μόνο σχετικά με τα σχέδια που έχουν ήδη προταθεί, αλλά και σχετικά με τα μέτρα που θα μπορούσαν ακόμη να ληφθούν προκειμένου να αποκατασταθεί η εμπιστοσύνη στο ευρώ το συντομότερο δυνατόν.
<SPEAKER ID="020" NAME="Hannes Swoboda" LANGUAGE="DE">
Κύριε Πρόεδρε, θα ήθελα να ταχθώ αναφανδόν υπέρ της παρούσας πρότασης ψηφίσματος. Είναι σημαντικό ότι συζητούμε το συγκεκριμένο ζήτημα και ότι αντιμετωπίζουμε τα θεμελιώδη προβλήματα χωρίς να εμπλεκόμαστε σε έναν μικροπολιτικό καβγά για το ποιος ευθύνεται για την κρίση.
<P>
Έχω δύο αιτήματα. Πρώτον, εάν οι συνάδελφοί μου βουλευτές από την Ομάδα του Ευρωπαϊκού Λαϊκού Κόμματος (Χριστιανοδημοκράτες) συμφωνούν, πρέπει να συμπεριλάβουμε τις κοινωνικές επιπτώσεις στον τίτλο, ούτως ώστε να καταστήσουμε σαφές ότι αυτό που διακυβεύεται στην προκειμένη περίπτωση είναι οι κοινωνικές επιπτώσεις της κρίσης σε αυτές τις χώρες.
<P>
Δεύτερον, θέλουμε επίσης να συνομιλήσουμε με την Επιτροπή, αλλά θέλουμε να το συζητήσουμε με τα μέλη της Επιτροπής τα οποία θα φέρουν την ευθύνη για το συγκεκριμένο ζήτημα στο μέλλον. Λόγω του ότι η νέα Επιτροπή δεν έχει ακόμη αναλάβει τα καθήκοντά της, πρέπει να ζητήσουμε από τον Πρόεδρο της Επιτροπής να παρευρεθεί ο ίδιος σε αυτήν τη συζήτηση ή να στείλει κάποιον ο οποίος θα κατέχει κάποια θέση στη νέα Επιτροπή, όπως ο κ. Almunia ή ο κ. Rehn. Σε αυτήν τη δύσκολη και σημαντική συζήτηση, θα ήταν λογικό να υπάρχει ένας συνομιλητής που ακολούθως θα αναλάβει τον συγκεκριμένο τομέα ευθύνης στην Επιτροπή.
<SPEAKER ID="021" NAME="Πρόεδρος">
Εάν συμφωνήσουμε σε αυτό το αίτημα και το συμπεριλάβουμε ως θέμα στην ημερήσια διάταξη, οι εκπρόσωποι της Επιτροπής θα είναι παρόντες.Θα μιλήσω επ'°αυτού με τον κ. Barroso.
<P>
Μήπως επιθυμεί κάποιος να εκφράσει τη διαφωνία του σε αυτό το αίτημα; Δεν βλέπω κανέναν. Μπορούμε τώρα να προχωρήσουμε στην ψηφοφορία. Ποιος τάσσεται υπέρ αυτού του αιτήματος;
<SPEAKER ID="022" NAME="Corien Wortmann-Kool" LANGUAGE="NL">
Θα ήθελα να υποστηρίξω ανεπιφύλακτα την πρόταση του κ. Swoboda. Αφορά όλες τις επιπτώσεις, συμπεριλαμβανομένων ασφαλώς των κοινωνικών.
<SPEAKER ID="024" NAME="Ιωάννης Κασουλίδης" LANGUAGE="EN">
Κύριε Πρόεδρε, πράγματι, αυτά είναι τρία ψηφίσματα που εγκρίθηκαν από την Επιτροπή Εξωτερικών Υποθέσεων, τα οποία εξετάζουν την έκθεση προόδου της Επιτροπής σχετικά με τη διεύρυνση.
<P>
Ως εκ τούτου, μπορούν να θεωρηθούν, να εξεταστούν και να συζητηθούν όλα μαζί.
<SPEAKER ID="026" NAME="Marta Andreasen" LANGUAGE="EN">
Κύριε Πρόεδρε, γνωρίζω ότι είχατε μια υπερφορτωμένη ημερήσια διάταξη στη συνεδρίαση της Διάσκεψης των Προέδρων την προηγούμενη εβδομάδα και δεν υπήρχε αρκετός χρόνος για να συζητήσετε την προσθήκη αυτού του θέματος στην ημερήσια διάταξη. Ωστόσο, στην Ολομέλεια του Ιανουαρίου -όπως όλοι διαπιστώσατε- βουλευτές διαφόρων πολιτικών ομάδων εξέφρασαν ανησυχίες για τα θέματα που ετέθησαν στο πλαίσιο της ερώτησης σχετικά με τις καταχρήσεις όσον αφορά την ακίνητη περιουσία ξένων στην Ισπανία. Την Τετάρτη το απόγευμα προσφέρεται μια ευκαιρία στην Επιτροπή να απαντήσει.
<P>
Για τον λόγο αυτό, καλώ τους συναδέλφους μας να υποστηρίξουν αυτήν την πρόταση. Εξ ονόματος της Ομάδας EFD, θα ήθελα να σας ζητήσω να διεξαγάγετε ονομαστική ψηφοφορία. Εάν η πλειοψηφία ταχθεί υπέρ αυτής της πρότασης, θα ήθελα να προτείνω μια δεύτερη ονομαστική ψηφοφορία για να περατωθεί η συζήτηση με ψήφισμα.
<SPEAKER ID="027" NAME="Gerard Batten" AFFILIATION="EFD">
(EN) Κύριε Πρόεδρε, θα ήθελα να ταχθώ υπέρ της πρότασης της κυρίας Andreasen, διότι πολλοί από τους ψηφοφόρους μας μας στέλνουν επιστολές για το εν λόγω πρόβλημα και πιστεύω ότι είναι κάτι που το Σώμα οφείλει να συζητήσει.
<SPEAKER ID="028" NAME="Guy Verhofstadt" LANGUAGE="FR">
Κύριε Πρόεδρε, θα ήθελα μόνο να επισημάνω ότι μια πολύ αντιευρωπαϊκή ομάδα χρησιμοποιεί το Ευρωπαϊκό Κοινοβούλιο για να εγείρει αυτό το ζήτημα. Πρόκειται για μια ευπρόσδεκτη εξέλιξη, αλλά παρόλα αυτά τάσσομαι κατά, κύριε Πρόεδρε.
<P>
(Χειροκροτήματα)
<SPEAKER ID="030" NAME="Gerard Batten" AFFILIATION="EFD">
(EN) Κύριε Πρόεδρε, επιτρέψτε μου να προβώ σε μια πολύ σύντομη παρατήρηση επί της εφαρμογής του Κανονισμού. Ο συνάδελφος μου εκεί πέρα (ο κ. Guy Verhofstadt) αναφέρθηκε σε εμάς χαρακτηρίζοντάς μας "αντι-ευρωπαίους". Αυτό δεν είναι αλήθεια, είμαστε κατά της Ευρωπαϊκής Ένωσης.
<SPEAKER ID="031" NAME="Πρόεδρος">
Αυτό δεν ήταν παρατήρηση επί της εφαρμογής του Κανονισμού. Παρακαλώ μην σχολιάσετε την ουσία του ζητήματος, τη στιγμή που καθορίζουμε την ημερήσια διάταξη και δεν υπάρχει χρόνος για τέτοια πράγματα.
<P>
Πέμπτη:
<P>
" Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών υπέβαλε πρόταση σχετικά με τη συζήτηση για περιπτώσεις παραβίασης των ανθρωπίνων δικαιωμάτων, της δημοκρατίας και του κράτους δικαίου. " Ομάδα προτείνει την αντικατάσταση της συζήτησης για τη Μαδαγασκάρη με μια συζήτηση για τη θανατική ποινή, κυρίως για την υπόθεση του Mumia Abu-Jamal.
<SPEAKER ID="032" NAME="Sabine Lösing" LANGUAGE="DE">
Κύριε Πρόεδρε, πιστεύουμε ότι το θέμα της Μαδαγασκάρης δεν είναι ιδιαιτέρως σημαντικό σήμερα. Θα μπορούσαμε, επομένως, να ζητήσουμε αυτός ο διαθέσιμος χρόνος χρήσης να αξιοποιηθεί για τη συζήτηση της υπόθεσης του κυρίου Mumia Abu-Jamal, του αφροαμερικανού δημοσιογράφου ο οποίος κρίθηκε ένοχος για τον φόνο ενός αστυνομικού το 1982, μετά από μια δίκη που βασίστηκε σε απλές ενδείξεις.
<P>
Ο Mumia Abu-Jamal καταδικάστηκε σε θάνατο και βρίσκεται στην πτέρυγα των μελλοθάνατων επί 30 έτη. Μέχρι τώρα, δεν έχει δοθεί καμία ικανοποιητική εξήγηση για τα γεγονότα γύρω από αυτήν τη δολοφονία, ενώ οι ενδείξεις δεν διερευνήθηκαν ποτέ πραγματικά σωστά. Εν πάση περιπτώσει, η θανατική καταδίκη αποτελεί μια από τις πιο καταφανείς παραβιάσεις των ανθρωπίνων δικαιωμάτων που γνωρίζουμε. Μολονότι, σε αυτήν τη δίκη, η θανατική καταδίκη θα μπορούσε να έχει μετατραπεί σε ισόβια κάθειρξη, η κατηγορούσα αρχή απέρριψε αυτήν τη δυνατότητα στα τέλη Ιανουαρίου. " ζωή του κυρίου Abu-Jamal βρίσκεται σήμερα σε κίνδυνο, περισσότερο από οποιαδήποτε άλλη φορά στο παρελθόν. Θα θέλαμε το εν λόγω ζήτημα να συζητηθεί στην Ολομέλεια, ούτως ώστε να μπορέσουμε να αποφασίσουμε τη δράση που θα αναλάβουμε για να διασφαλίσουμε ότι θα ανασταλεί η θανατική καταδίκη του Mumia Abu-Jamal και ότι θα του δοθεί η ευκαιρία να αποδείξει την αθωότητά του σε μια δίκαιη δίκη.
<SPEAKER ID="033" NAME="Véronique De Keyser" LANGUAGE="FR">
Κύριε Πρόεδρε, δεν αρνούμαι ότι η κατάσταση του Mumia Abu-Jamal είναι κρίσιμη και ότι η υπόθεση αυτή αξίζει σίγουρα να ακουστεί. Ωστόσο, η κατάσταση στη Μαδαγασκάρη είναι απόλυτα χαώδης. Ολόκληρη η χώρα βασανίζεται από ένα μεταβατικό καθεστώς, το οποίο εγκαθιδρύθηκε παράνομα και το οποίο οδηγεί αυτήν τη χώρα στην αναρχία.
<P>
Είναι πολύ δύσκολο να σας πω ότι το ένα είναι καλύτερο από το άλλο. Θεωρώ ότι μπορούμε να σώσουμε τη Μαδαγασκάρη. Κύριε Πρόεδρε, μπορείτε να προβείτε σε διαβήματα για ακόμη μια φορά προς τις "νωμένες Πολιτείες για να ζητήσετε την αναβολή της θανατικής ποινής. Δεν θα είναι η πρώτη φορά και, δυστυχώς, φοβούμαι ότι δεν θα είναι ούτε η τελευταία. Εν πάση περιπτώσει, εξ ονόματος της Ομάδας μου, αρνούμαι να αποσύρω το ψήφισμα που προετοιμάσαμε σχετικά με το ζήτημα της Μαδαγασκάρης, όπου επίσης υφίσταται πραγματικός κίνδυνος για έναν ολόκληρο λαό.
<SPEAKER ID="034" NAME="Πρόεδρος">
Σύμφωνα με την πρότασή σας, θα αναλύσω διεξοδικά το πρόβλημα και θα προβώ σε δήλωση επ'°αυτού.
<P>
(Το Κοινοβούλιο απορρίπτει το αίτημα)
<P>
(" διάταξη των εργασιών εγκρίνεται)

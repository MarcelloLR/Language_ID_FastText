<CHAPTER ID="004-13">
13. Γενική αναθεώρηση του Κανονισμού (
<P>
- Πριν από την ψηφοφορία επί της Τροπολογίας 9:
<SPEAKER ID="124" NAME="Monica Frassoni">
εξ ονόματος της Ομάδας Verts/ALE. - Κυρία Πρόεδρε, υποβάλλω το αίτημα για αναπομπή στην επιτροπή και θα ήθελα να εξηγήσω το γιατί. Όταν συζητούσαμε για αυτή νομοθεσία, κάναμε συχνά λόγο για εκτιμήσεις επιπτώσεων. Με άλλα λόγια κάθε φορά που εισάγετε ένα νέο κανόνα, πρέπει να μπορείτε να πείτε ποιος θα είναι ο αντίκτυπος. Όσον αφορά τους νέους κανόνες που πρόκειται να ψηφίσουμε σήμερα στην έκθεση Corbett, δεν καταλαβαίνουμε ποιες θα είναι οι συνέπειες της ριζικής αλλαγής του τρόπου που δημιουργούμε νομοθεσία επιτρέποντας στις επιτροπές και στους πολλούς εισηγητές να έχουν τη δυνατότητα να παρουσιάζουν εντελώς αντιφατικές διαδικασίες και τροπολογίες για την ψηφοφορία στην ολομέλεια.
<P>
Γι'αυτό το λόγο η Ομάδα Verts/ALE απαιτεί μια αναπομπή στην επιτροπή, όχι γιατί πιστεύουμε ότι δεν μπορούμε να βελτιώσουμε την κατάσταση, αλλά γιατί αυτό αφορά την προώθηση μιας μεταρρύθμισης που θα κάνει τη νομοθετική μας ζωή πολύ δύσκολη στο μέλλον.
<P>
( Χειροκροτήματα)
<SPEAKER ID="125" NAME="Jo Leinen  " AFFILIATION="PSE">
Πρόεδρος της Επιτροπής Συνταγματικών Θεμάτων. - (DE) Κυρία Πρόεδρε, η μεταρρύθμιση της Ευρωπαϊκής Ένωσης είναι αρκετά δύσκολη, αλλά η μεταρρύθμιση του Ευρωπαϊκού Κοινοβουλίου φαίνεται πως είναι ακόμα δυσκολότερη. Ωστόσο, θα πρέπει να πω στην κυρία Frassoni ότι αυτή η διαδικασία έχει ήδη διαρκέσει δυόμισι χρόνια. Είχαμε μια μεταρρυθμιστική ομάδα, στην οποία μάλιστα η ίδια η κυρία Frassoni ανήκε. " επιτροπή μας συμμορφώθηκε με τα συμπεράσματα της μεταρρυθμιστικής ομάδας σε όλα τα σημεία. Με άλλα λόγια σήμερα παρουσιάζουμε στην ολομέλεια κάτι που χρειάστηκαν δυόμισι χρόνια για να το συζητήσουμε και να το αποφασίσουμε. Επομένως, δεν υπάρχει λόγος για να αναπεμφθεί στην επιτροπή. Σήμερα θα πρέπει να ολοκληρώσουμε αυτή την τελική πράξη και να προετοιμαστούμε για τη νέα κοινοβουλευτική περίοδο με πολλές βελτιώσεις στο έργο μας. Επομένως, καταψηφίζω την πρόταση που κατέθεσε η κυρία Frassoni.
<SPEAKER ID="126" NAME="Richard Corbett">
εισηγητής. - Κυρία Πρόεδρε, στην πραγματικότητα δεν νομίζω ότι χρειάζεται να προσθέσω τίποτα εκτός του ότι η αιτιολόγηση της Monica Frassoni για συγκεκριμένες τροπολογίες μπορεί να είναι ένας λόγος για να καταψηφίσει η ίδια αυτές τις τροπολογίες. Δεν αποτελούν βέβαια λόγο για να αναπεμφθεί το όλο θέμα στην επιτροπή, γεγονός που θα απέτρεπε την έγκριση οποιασδήποτε από τις τροπολογίες που έχουν κατατεθεί σήμερα και που θα ήταν πολύ κρίμα.
<SPEAKER ID="128" NAME="Richard Corbett">
εισηγητής. - Κυρία Πρόεδρε, προτού να προχωρήσετε στην ψηφοφορία επί των Τροπολογιών 49 και 67, θα μπορούσα να σας ζητήσω να αντιστρέψετε τη σειρά της ψηφοφορίας και να διεξαχθεί πρώτα η ψηφοφορία για την Τροπολογία 67, η οποία είναι ένας μεταγενέστερος συμβιβασμός που προέκυψε μετά από την ψηφοφορία της επιτροπής; Νομίζω ότι θα μας βοηθούσε περισσότερο, αν ακολουθούσαμε αυτή τη διαδικασία.

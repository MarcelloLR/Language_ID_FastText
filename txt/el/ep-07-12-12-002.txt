<CHAPTER ID="002">
Προετοιμασία του Ευρωπαϊκού Συμβουλίου (Βρυξέλλες, 13 και14 Δεκεμβρίου 2007) (συζήτηση) 
<SPEAKER ID="006" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία του Ευρωπαϊκού Συμβουλίου στις Βρυξέλλες στις 13 και 14 Δεκεμβρίου 2007.
<SPEAKER ID="007" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κύριε Επίτροπε, κυρίες και κύριοι, το επερχόμενο Ευρωπαϊκό Συμβούλιο θα διαπιστώσει καταρχάς με ευχαρίστηση τόσο την υπογραφή της Συνθήκης της Λισαβόνας, η οποία θα λάβει χώρα στην πορτογαλική πρωτεύουσα αύριο, όσο και την διακήρυξη του Χάρτη των Θεμελιωδών Δικαιωμάτων, η οποία θα πραγματοποιηθεί σήμερα σε λίγη ώρα. Θα απαιτήσει επίσης την ταχεία ολοκλήρωση της διαδικασίας επικύρωσης της Συνθήκης της Λισαβόνας, ούτως ώστε αυτή να τεθεί σε ισχύ από την 1 Ιανουαρίου 2009.
<P>
" Συνθήκη της Λισαβόνας, όπως προείπα, θα παράσχει στην Ένωση ένα σταθερό και διαρκές θεσμικό πλαίσιο που θα της επιτρέψει να επικεντρωθεί απολύτως στις επερχόμενες πολιτικές προκλήσεις, συμπεριλαμβανομένων αυτών της παγκοσμιοποίησης και της κλιματικής αλλαγής, όπως σαφώς υπογραμμίστηκε στην άτυπη συνάντηση των αρχηγών κρατών και κυβερνήσεων της 19ης Απριλίου. Σε αυτό το πλαίσιο, το Ευρωπαϊκό Συμβούλιο θα υιοθετήσει μία Διακήρυξη για την Παγκοσμιοποίηση. " Διακήρυξη θα καταστήσει σαφές ότι, ενόψει των παγκόσμιων προκλήσεων που αντιμετωπίζουμε, η Ευρωπαϊκή Ένωση έχει και την ευκαιρία αλλά και την ευθύνη να αντιδράσει. Οι εσωτερικές και εξωτερικές πολιτικές της Ένωσης πρέπει να συγκλίνουν προς αυτήν την κατεύθυνση. Αναφέρομαι στην επίτευξη των στόχων της Συνθήκης της Λισαβόνας για την ανάπτυξη και την απασχόληση, στην εκπλήρωση των φιλόδοξων δεσμεύσεων για τις κλιματικές αλλαγές και την ενέργεια, οι οποίες αναλήφθηκαν στο εαρινό Ευρωπαϊκό Συμβούλιο του 2007, στον προσδιορισμό μιας παγκόσμιας αντίδρασης στην πρόσφατη αναταραχή των χρηματοοικονομικών αγορών, στην προώθηση του ελεύθερου και ανοικτού εμπορίου, στη συνεργασία με τους εταίρους μας για την άσκηση δυναμικών και συνεκτικών στρατηγικών ανάπτυξης, στην ανάπτυξη μιας ολοκληρωμένης ευρωπαϊκής μεταναστευτικής πολιτικής, στην αποτελεσματική χρήση οργάνων και μέσων καθώς και στην ανάπτυξη των δυνατοτήτων της κοινής εξωτερικής πολιτικής και πολιτικής ασφάλειας καθώς και της ευρωπαϊκής πολιτικής ασφάλειας και άμυνας, που θα επιτρέψουν στην Ένωση να διαδραματίσει έναν ολοένα αυξανόμενο ρόλο στην δημιουργία ενός ασφαλέστερου κόσμου.
<P>
Τέλος, η Ευρωπαϊκή Ένωση θα συμβάλει στο να διασφαλιστεί ότι η παγκοσμιοποίηση αποτελεί περισσότερο πηγή ευκαιριών παρά απειλή και ότι συνεισφέρει στην ευημερία των ατόμων. Επίσης, στο επερχόμενο Ευρωπαϊκό Συμβούλιο, ευελπιστούμε να δημιουργήσουμε μία ομάδα προβληματισμού, η οποία θα βοηθήσει την Ένωση να προβλέψει και να αντιμετωπίσει πιο αποτελεσματικά τις προκλήσεις στα επόμενα είκοσι με τριάντα χρόνια. Το Ευρωπαϊκό Συμβούλιο θα επιθεωρήσει την πρόοδο που σημειώθηκε στον χώρο ελευθερίας, ασφάλειας και δικαιοσύνης. Θα πρέπει να αναφέρουμε, πρώτα απ' όλα, την κατάργηση των ελέγχων στα εσωτερικά σύνορα των νέων κρατών μελών, ένα μέτρο ζωτικής σημασίας και σπουδαιότητας για την καθημερινή ζωή των πολιτών μας. Θα εξεταστεί επίσης η εφαρμογή της μεταναστευτικής πολιτικής και κυρίως η πρόοδος που σημειώθηκε κατά την εφαρμογή της Παγκόσμιας Προσέγγισης της Μετανάστευσης σε σχέση με την Αφρική και τη Μεσόγειο, καθώς και της Παγκόσμιας Προσέγγισης των Ανατολικών και Νοτιοανατολικών γειτονικών περιοχών. Σε αυτό το πλαίσιο, θα γίνει αναφορά στην οργάνωση της πρώτης Ευρωμεσογειακής Υπουργικής Διάσκεψης για τη Μετανάστευση, η οποία θα ληφθεί υπόψη κατά την προετοιμασία της κοινής στρατηγικής και του σχεδίου δράσης για τη δεύτερη διάσκεψη κορυφής ΕΕ-Αφρικής, όπως αναφέρθηκε εχθές εδώ.
<P>
Άλλες πτυχές του χώρου ελευθερίας, ασφάλειας και δικαιοσύνης που θα εξεταστούν αφορούν το έργο που αναλαμβάνεται για την καταπολέμηση της τρομοκρατίας, κυρίως σε ό,τι αφορά στρατηγικές ριζοσπαστικοποίησης και στρατολόγησης, καθώς και την πρόοδο στον τομέα δικαστικής συνεργασίας. Σε ό,τι αφορά οικονομικά, κοινωνικά και περιβαλλοντικά θέματα, το Ευρωπαϊκό Συμβούλιο θα εξετάσει την πρόοδο που έχει σημειωθεί στους αντίστοιχους τομείς ενόψει της προετοιμασίας του νέου κύκλου της ανανεωμένης Συνθήκης της Λισαβόνας για την ανάπτυξη και την απασχόληση, που θα εγκριθεί στο Ευρωπαϊκό Συμβούλιο την άνοιξη του 2008. " συζήτηση κατά την άτυπη συνάντηση των αρχηγών κρατών και κυβερνήσεων τον Οκτώβριο επεδίωξε να ενισχύσει την εξωτερική διάσταση της Συνθήκης της Λισαβόνας και επιβεβαίωσε πως η ανανεωμένη Συνθήκη της Λισαβόνας εξακολουθεί να αποτελεί το σωστό πλαίσιο προκειμένου να αντιμετωπιστούν οι κύριες προκλήσεις, κυρίως αυτή της παγκοσμιοποίησης. Επιβεβαίωσε επίσης πως η Ευρώπη προοδεύει, πως οι στόχοι που έχουν τεθεί παραμένουν επίκαιροι και πως το επίκεντρο του νέου κύκλου θα είναι, ως εκ τούτου, η διατήρηση της απαραίτητης σταθερότητας προκειμένου να εδραιωθούν οι κατακτήσεις και να προχωρήσουν οι μεταρρυθμίσεις.
<P>
Το Ευρωπαϊκό Συμβούλιο θα δώσει έμφαση στην ανάγκη ενίσχυσης της ευρωπαϊκής ανταγωνιστικότητας συνδυάζοντας τα προτερήματα της ενιαίας αγοράς με την αειφόρο βιομηχανική πολιτική και την προώθηση καινοτομιών και δεξιοτήτων. Θα δοθεί επίσης έμφαση στην ανάπτυξη της εξωτερικής διάστασης και στη βελτίωση των συνθηκών υπό τις οποίες λειτουργούν καταναλωτές και επιχειρήσεις, κυρίως μικρού και μεσαίου μεγέθους. Στον τομέα της απασχόλησης και κοινωνικής πολιτικής, το Ευρωπαϊκό Συμβούλιο θα επιδοκιμάσει τη συμφωνία για τις κοινές αρχές της "ευελισφάλειας", υπογραμμίζοντας τον ρόλο των κοινωνικών εταίρων στον σχεδιασμό, την υλοποίηση και την παρακολούθηση των αντίστοιχων πολιτικών. Το Ευρωπαϊκό Συμβούλιο θα υποβάλει επίσης έκθεση σχετικά με τα αποτελέσματα του Ευρωπαϊκού Έτους Ίσων Ευκαιριών για Όλους και θα καλέσει τα κράτη μέλη να ενισχύσουν τις προσπάθειές τους για την πρόληψη και καταπολέμηση των διακρίσεων. Θα πρέπει εδώ να τονίσω την σημασία της συνέχισης της ενεργειακής πολιτικής για την Ευρώπη όπως αυτή θεσπίστηκε στο εαρινό Ευρωπαϊκό Συμβούλιο. Θα πρέπει, επίσης, να υπογραμμιστεί η πρόοδος που επετεύχθη κατά τις συζητήσεις σχετικά με την τρίτη δέσμη μέτρων εσωτερικής αγοράς για το αέριο και την ηλεκτρική ενέργεια και στη συζήτηση για το Στρατηγικό Σχέδιο Ενεργειακών Τεχνολογιών.
<P>
Εν συνεχεία, το Ευρωπαϊκό Συμβούλιο θα επανεξετάσει την εφαρμογή της στρατηγικής για την αειφόρο ανάπτυξη και αναμένεται να συμφωνήσει να παραμείνουν σε ισχύ οι στόχοι και οι προτεραιότητες που εμπεριέχονται στις επτά προκλήσεις-κλειδιά, όπως αυτές συμπεριλαμβάνονται σε αυτή την στρατηγική. Θα καλωσορίσει, επίσης, μια ανακοίνωση της Επιτροπής για μια ολοκληρωμένη θαλάσσια πολιτική και θα καλέσει την Επιτροπή να υποβάλει πρωτοβουλίες και προτάσεις, οι οποίες θα συμπεριλαμβάνονται στο σχέδιο δράσης. Σε ό,τι αφορά τις εξωτερικές σχέσεις, το Ευρωπαϊκό Συμβούλιο αναμένεται, βάσει των συζητήσεων υπουργών κατά την τελευταία συνεδρίαση του Συμβουλίου Γενικών Υποθέσεων και Εξωτερικών Σχέσεων την περασμένη Δευτέρα, να επικεντρωθεί στη διαδικασία καθορισμού του μελλοντικού καθεστώτος του Κοσσυφοπεδίου και κυρίως σε αποτίμηση της περιόδου των διαπραγματεύσεων. Από τη στιγμή που, όπως γνωρίζετε, το Βελιγράδι και η Πρίστινα απέτυχαν να καταλήξουν σε συμφωνία, ευελπιστούμε το Ευρωπαϊκό Συμβούλιο να συζητήσει τόσο τον ρόλο που δύναται να διαδραματίσει η Ευρωπαϊκή Ένωση μελλοντικά στη διαδικασία, όσο και την πορεία δράσης που πρέπει να ακολουθηθεί προκειμένου να επιλυθεί το πρόβλημα, ενισχύοντας την σταθερότητα στην περιοχή και βοηθώντας την να έλθει όλο και πιο κοντά στην Ένωση. Το Ευρωπαϊκό Συμβούλιο θα υπογραμμίσει τη σημασία διαφόρων διασκέψεων κορυφής που πραγματοποιήθηκαν τους τελευταίους έξι μήνες, κυρίως αυτών με τη Βραζιλία και την Αφρική. " διάσκεψη κορυφής με την Βραζιλία ήταν, όπως όλοι γνωρίζουμε, μια εξαιρετική και άνευ προηγουμένου πρωτοβουλία και η διάσκεψη κορυφής ΕΕ-Αφρικής κατάφερε να φέρει κάποια πολύ ενθαρρυντικά αποτελέσματα, στα οποία είχα την ευκαιρία να αναφερθώ εχθές στην Ολομέλεια. Τέλος, θα δοθεί ιδιαίτερη προσοχή τόσο στην πρόοδο που σημειώθηκε στις σχέσεις με άλλες περιοχές, κυρίως με τη Μεσόγειο, όσο και στον τομέα της συνεργασίας για ανάπτυξη.
<P>
Κύριε Πρόεδρε, κυρίες και κύριοι, τα συμπεράσματα του Ευρωπαϊκού Συμβουλίου αντικατοπτρίζουν τα αποτελέσματα μιας ακατάπαυστης προσπάθειας των τελευταίων έξι μηνών και δείχνουν πως οι κύριοι στόχοι της πορτογαλικής Προεδρίας εκπληρώθηκαν. " Ευρωπαϊκή Ένωση εξακολουθεί να έχει μια ιδιαιτέρως φιλόδοξη ατζέντα σε ό,τι αφορά τα μελλοντικά της σχέδια. Θέλουμε να πιστεύουμε πως οι μελλοντικές προεδρίες θα συνεχίσουν το έργο τους προς αυτήν την κατεύθυνση για μια Ευρώπη υψηλής οικονομικής μεγέθυνσης, κοινωνικής ευημερίας και αειφόρου ανάπτυξης, ενισχύοντας τον ρόλο της στην παγκόσμια σκηνή και τις σχέσεις της με τους εταίρους της, τόσο σε διμερές όσο και σε πολυμερές επίπεδο. Σας ευχαριστώ πολύ, κύριε Πρόεδρε.
<P>
(Χειροκροτήματα)
<SPEAKER ID="008" NAME="José Manuel Barroso">
Πρόεδρος της Επιτροπής. - (PT) Κύριε Πρόεδρε, κυρίες και κύριοι, στο τελευταίο Ευρωπαϊκό Συμβούλιο στη Λισαβόνα τον Οκτώβριο, καταφέραμε όχι μόνο να καταλήξουμε σε πολιτική συμφωνία για μια νέα Συνθήκη, αλλά να ξεκινήσουμε μια συζήτηση σε επίπεδο αρχηγών κρατών και κυβερνήσεων όσον αφορά τα συμφέροντα της Ευρώπης και τον καλύτερο τρόπο προώθησής τους στην εποχή της παγκοσμιοποίησης.
<P>
" Συνθήκη της Λισαβόνας θα υπογραφεί αύριο, και την Παρασκευή το Ευρωπαϊκό Συμβούλιο θα ξεκινήσει τις εργασίες του για μια Ευρώπη στην υπηρεσία των πολιτών την εποχή της παγκοσμιοποίησης. Θεωρώ ότι είναι πολύ σημαντικό να υπογραμμιστεί ο συνδετικός κρίκος μεταξύ αυτών των δύο γεγονότων. " Ευρώπη επιλύει τα θεσμικά της προβλήματα, αλλά το κάνει διότι, πρώτον, λαμβάνει σοβαρά υπόψη τα συμφέροντα των πολιτών της και, δεύτερον, διότι επιζητά να προβάλλει τα συμφέροντα και τις αξίες της σε παγκόσμιο επίπεδο. Και οι δύο τρόποι στοχεύουν στην επίτευξη των ίδιων στόχων.
<P>
" υπογραφή της Συνθήκης της Λισαβόνας δεν αποτελεί πλέον απλή διατύπωση. Επισημαίνει τη συμφωνία 27 κρατών για μια Συνθήκη και σηματοδοτεί την αποδοχή μιας κοινής δέσμευσης απέναντι στην Ευρώπη. Αποτελεί αναμφίβολα ένα ισχυρό σύμβολο του μακρύ δρόμου που διανύσαμε μετά τα αδιέξοδα του 2005.
<P>
Ομοίως, η διακήρυξη του Χάρτη των Ανθρωπίνων Δικαιωμάτων από τον Πρόεδρο του Συμβουλίου, τον Πρόεδρο του Ευρωπαϊκού Κοινοβουλίου και τον Πρόεδρο της Επιτροπής, η οποία θα λάβει χώρα σε αυτή τη Συνέλευση εντός λίγων ωρών, αποτελεί θετική απόδειξη ότι η Ευρωπαϊκή Ένωση επιδιώκει να διατηρήσει τα δικαιώματα των πολιτών στο επίκεντρο των δραστηριοτήτων της.
<P>
Την Παρασκευή, το Ευρωπαϊκό Συμβούλιο θα μας δώσει άλλη μια ευκαιρία να παρουσιάσουμε μια Ευρωπαϊκή Ένωση που προσπαθεί να προσδιορίσει το στίγμα της υπό το φως της παγκοσμιοποίησης. Αυτός ο εντοπισμός στίγματος έχει εν μέρει να κάνει με τη στρατηγική της Λισαβόνας για την ανάπτυξη και την απασχόληση. " αλήθεια είναι πως αυτό που εδραιώνεται σήμερα είναι απλά η εξωτερική διάσταση της Συνθήκης της Λισαβόνας, δηλαδή η κατεξοχήν ιδέα πως η αντίδραση της Ευρώπης στην παγκοσμιοποίηση πρέπει να είναι προληπτική και σίγουρη και όχι αρνητική και παθητική. Μόλις εχθές, η Επιτροπή υιοθέτησε μια σημαντική δέσμη ανακοινώσεων και αποφάσεων που προετοιμάζουν ένα νέο κύκλο της στρατηγικής για την περίοδο 2008-2010.
<P>
(EN) Κύριε Πρόεδρε, η στρατηγική της Λισαβόνας έχει αποτελέσματα: δημιουργεί ανάπτυξη και απασχόληση. Αυτή τη στιγμή έχουμε τα καλύτερα ποσοστά από το 1980 όσον αφορά τη δημιουργία θέσεων εργασίας. " στρατηγική της Λισαβόνας συμβάλλει ούτως ώστε η Ευρώπη και οι ευρωπαίοι πολίτες να επιτύχουν την εποχή της παγκοσμιοποίησης. " στρατηγική της Λισαβόνας παρείχε στην Ευρώπη ένα κοινό, ρεαλιστικό οικονομικό πρόγραμμα, σεβόμενο απόλυτα τις εθνικές διαφοροποιήσεις.
<P>
Παρόλα ταύτα, μια στάση αυταρέσκειας θα ήταν μοιραία για την ευρωπαϊκή προοπτική διαμόρφωσης της παγκοσμιοποίησης. Υπάρχουν πολλά που πρέπει ακόμα να γίνουν: η πρόοδος στους διάφορους τομείς πολιτικής είναι ανομοιογενής, ενώ ορισμένα κράτη μέλη προχωρούν πολύ πιο γρήγορα απ' ό,τι άλλα.
<P>
" χθεσινή δέσμη προτάσεων ανταποκρίνεται στην ανάγκη της Ευρώπης για δράση προκειμένου να αντιμετωπίσει την ολοένα αυξανόμενη αβεβαιότητα στην παγκόσμια οικονομία, και στην ανάγκη να δοθεί ακόμη μεγαλύτερη προτεραιότητα στην κοινωνική διάσταση, την εκπαίδευση και τις δεξιότητες, καθώς και στις τεχνολογίες των πληροφοριών και των επικοινωνιών, στην "ευελισφάλεια", αλλά και στην ανάγκη για μια κοινή ενεργειακή πολιτική και για την καταπολέμηση των κλιματικών αλλαγών.
<P>
" διακήρυξη για την παγκοσμιοποίηση που ετοιμάζεται να υιοθετήσει το Ευρωπαϊκό Συμβούλιο επιβεβαιώνει πλήρως τον ρόλο της στρατηγικής της Λισαβόνας. " διακήρυξη θα πρέπει να εκφράζει την πεποίθησή μας ότι η ΕΕ έχει κάθε λόγο να αισθάνεται σίγουρη για το μέλλον της. " σημερινή ΕΕ καταδεικνύει πως η διαφύλαξη των ευρωπαϊκών πολιτικών, οικονομικών και κοινωνικών αξιών καθώς και η προστασία των ευρωπαϊκών συμφερόντων συνάδει απόλυτα με την προληπτικού χαρακτήρα προσέγγιση της παγκοσμιοποίησης.
<P>
Σήμερα, είμαστε σε θέση να συνεχίσουμε τις εσωτερικές μεταρρυθμίσεις, να ενισχύσουμε την ικανότητά μας να γίνουμε ανταγωνιστικοί σε παγκόσμιο επίπεδο, διατηρώντας παράλληλα τις αξίες μας της οικονομικής και κοινωνικής συνοχής και της αλληλεγγύης. Σήμερα, είμαστε σε θέση να παρέχουμε το παγκόσμιο όραμα που ο κόσμος χρειάζεται για μία πολυμερή τάξη, για ένα σύστημα συλλογικής ασφάλειας, ανοικτού και θεμιτού εμπορίου και αειφόρου ανάπτυξης, που θα σέβεται την περιβαλλοντική ισορροπία του πλανήτη μας. Σήμερα, είμαστε σε θέση να επιδιώξουμε τα ευρωπαϊκά συμφέροντα στις εταιρικές σχέσεις και στις σχέσεις μας με τους συμμάχους μας και τις υπόλοιπες παγκόσμιες δυνάμεις.
<P>
Δύο εβδομάδες πριν, συνόδεψα τον Πρόεδρο του Ευρωπαϊκού Συμβουλίου στην Κίνα και στην Ινδία, προκειμένου να παρευρεθώ στις διασκέψεις κορυφής μεταξύ της Ευρωπαϊκής Ένωσης και των δύο αυτών ανερχόμενων υπερδυνάμεων. Ήταν πραγματικά συναρπαστικό να βλέπει κανείς τον ρυθμό οικονομικής ανάπτυξης σε αυτή τη γωνιά του κόσμου. Θα πρέπει να είμαστε πολύ προσεκτικοί με ό,τι συμβαίνει στην Ασία. Είναι γεγονός, πως η οικονομική ανάπτυξη συνέβαλε στο να εξέλθουν εκατομμύρια ανθρώπων από τη φτώχεια. Δεν έχω καμία αμφιβολία ότι η πρόοδος τους θα αποτελέσει πρότυπο για τις μελλοντικές γενεές Ευρωπαίων.
<P>
Το κρίσιμο ερώτημα είναι: πώς θα αντιδράσουμε μπροστά σε μία τέτοια διαρθρωτική μεταβολή; Ας μην τρέφουμε αυταπάτες: παγκοσμιοποίηση σημαίνει βαθιές αλλαγές στην παγκόσμια ισορροπία δυνάμεων. " αλήθεια είναι πως, όχι πριν από πολλά χρόνια, εδώ στην Ευρώπη, όταν οι άνθρωποι μιλούσαν για παγκοσμιοποίηση, αναφερόντουσαν κυρίως σε Δυτικοποίηση ή ακόμα και σε Αμερικανοποίηση. Σήμερα, όταν εμείς στην Ευρώπη μιλάμε για παγκοσμιοποίηση σκεφτόμαστε πρώτα απ' όλα τις αναπτυσσόμενες και αναδυόμενες οικονομικές δυνάμεις της Ασίας.
<P>
Ο κόσμος αλλάζει και πιστεύω πως αυτό καθιστά ακόμα πιο επιτακτική την ανάγκη να προσαρμόσουμε το κοινό ευρωπαϊκό Σχέδιο στις νέες προκλήσεις. Γι' αυτό σήμερα υπάρχουν προϋποθέσεις για την αποδοχή της διακήρυξης για την παγκοσμιοποίηση, την οποία θα υιοθετήσουν οι ηγέτες της Ευρωπαϊκής Ένωσης αυτή την εβδομάδα. Είναι πιο φανερό από ποτέ ότι ακόμα και οι πιο ισχυρές δυνάμεις της Ευρώπης αδυνατούν να διαχειριστούν τις προκλήσεις της παγκοσμιοποίησης μόνες τους. Είναι πιο φανερό από ποτέ πως χρειαζόμαστε μία ισχυρή Ευρωπαϊκή Ένωση.
<P>
Πιστεύω πως η άνοδος των δυνάμεων στην Ασία, από τη μία, και η επαγρύπνηση για τις κλιματικές αλλαγές, από την άλλη, αποτελούν δύο πολύ σημαντικές κινητήριες δυνάμεις για την Ευρωπαϊκή Ένωση, γιατί μας δείχνουν πως υπάρχει μια πρόκληση που λέγεται παγκοσμιοποίηση και πως επίσης υπάρχουν ευκαιρίες που πρέπει να αδράξουμε.
<P>
Γι' αυτό, θεωρώ πως το Ευρωπαϊκό Συμβούλιο αυτής της εβδομάδας θα έχει ιδιαίτερη σημασία και σπουδαιότητα. Μερικά χρόνια πριν θα ήταν αδύνατο για τους ευρωπαίους ηγέτες να συμφωνήσουν σε μία κοινή διακήρυξη για την παγκοσμιοποίηση σαν αυτή που ετοιμάζονται να στηρίξουν τώρα. Τώρα είναι πλέον σαφές πως οι στόχοι της Ευρωπαϊκής Ένωσης δεν είναι μόνο εσωτερικοί: είναι και παγκόσμιοι. Θα πρέπει να προωθήσουμε τα συμφέροντά μας και τις αξίες μας στην νέα παγκόσμια τάξη που αναδύεται. Γι' αυτό και θεωρώ πως μπορούμε να πάρουμε σημαντικές αποφάσεις αυτή την εβδομάδα. Αυτό θα πρέπει να γίνει έχοντας απόλυτη πίστη στις ικανότητές μας, κυρίως δείχνοντας εμπιστοσύνη στις ικανότητες των ευρωπαϊκών κοινωνιών να φανούν αντάξιες των περιστάσεων.
<P>
Ειδικότερα, δεν θα πρέπει να λησμονούμε πως στην Ευρώπη έχουμε εντυπωσιακά εξειδικευμένο ανθρώπινο δυναμικό, μεγάλη παράδοση γνώσης και κριτικής γνώσης, καθώς και μια ιδιαίτερη ικανότητα προσαρμογής. Διαθέτουμε εξεζητημένη επιστημονική και τεχνολογική γνώση. Ακόμα πιο σημαντικό, διαθέτουμε ελεύθερες κοινωνίες, οργανωμένες σύμφωνα με το κράτος δικαίου, και αυτό μας δίνει ένα σημαντικό πλεονέκτημα σε έναν κόσμο που αλλάζει - και αλλάζει γρήγορα.
<P>
Αυτός είναι ο ευρωπαϊκός τρόπος ζωής. " διατήρηση και η βελτίωσή του είναι η καλύτερη επένδυση για μας. Με τη σωστή πολιτική ατζέντα θα μπορέσουμε να αντιμετωπίσουμε την παγκοσμιοποίηση με σιγουριά. " παγκοσμιοποίηση θέτει συγκεκριμένες προκλήσεις. Μια από αυτές είναι και η μαζική μετανάστευση, η οποία αποτελεί εν μέρει και νέο φαινόμενο στην Ευρώπη - τουλάχιστον στις διαστάσεις που έχει λάβει πρόσφατα.
<P>
Την περασμένη εβδομάδα η Επιτροπή υιοθέτησε μια ανακοίνωση για τη μετανάστευση, η οποία θα συζητηθεί στο Ευρωπαϊκό Συμβούλιο. Υπογραμμίζει την ανάγκη να εξεταστεί το θέμα υπό μια συνολική οπτική γωνία. Είναι βέβαια ζήτημα καίριας σημασίας για τους ελέγχους και την ασφάλεια των συνόρων μας, αλλά έχει και τεράστιες οικονομικές και κοινωνικές επιπτώσεις, γι' αυτό και απαιτείται να γίνει κεντρικό σημείο αναφοράς στις σχέσεις με τους εταίρους μας παγκοσμίως. " μετανάστευση αγγίζει τις ανησυχίες και τα συμφέροντα των πολιτών. Δεν μπορεί να αντιμετωπιστεί από το κάθε κράτος μέλος ξεχωριστά. Όπως έχω πει επανειλημμένως, ακόμα και σε αυτή τη Συνέλευση, είναι εντελώς παράλογο, σε μία Ευρωπαϊκή Ένωση 27 κρατών μελών, στην οποία υπάρχει ελευθερία κυκλοφορίας των προσώπων, να έχουμε 27 διαφορετικές πολιτικές για τη μετανάστευση. Θα πρέπει να υπάρξει μια κοινή προσέγγιση για τη μετανάστευση και θα πρέπει να αναγνωρίσουμε ότι τα προβλήματα που αντιμετωπίζουν ορισμένα από τα κράτη μέλη μας θα πρέπει να θεωρούνται και ευρωπαϊκά προβλήματα.
<P>
(Χειροκροτήματα)
<P>
Χρειαζόμαστε μία ολοκληρωμένη πολιτική, μια πολιτική που να έχει νόημα για τους ευρωπαίους πολίτες, τους μετανάστες και τους διεθνείς εταίρους μας. Ο σκοπός του εγγράφου που παρουσιάζουμε σε αυτό το Συμβούλιο είναι να πυροδοτήσει συζητήσεις, πρώτα στο Ευρωπαϊκό Συμβούλιο αλλά και στις ευρωπαϊκές κοινωνίες, συμπεριλαμβανομένου φυσικά και του παρόντος Κοινοβουλίου, και να δρομολογήσει μία διαδικασία που θα οδηγήσει σε μία ολοκληρωμένη πολιτική. Αντιμετωπίζοντας ένα τέτοιο ζήτημα ζωτικής σημασίας για τον ευρωπαίο πολίτη, μία ημέρα μετά την υπογραφή της Συνθήκης της Λισαβόνας, η ΕΕ συνεχίζει την προσέγγισή της, βασιζόμενη σε συγκεκριμένα για την Ευρώπη και τους ευρωπαίους πολίτες αποτελέσματα. Αυτός είναι και ο σωστός τρόπος να προχωρήσουμε μπροστά και νομίζω, πως η Ευρωπαϊκή σύνοδος κορυφής αυτής της εβδομάδας θα μας πάει ένα βήμα πιο πέρα, στην ευχή και την επιθυμία μας να διαμορφώσουμε την παγκοσμιοποίηση βασιζόμενοι στις αρχές μας.
<P>
(Χειροκροτήματα)
<SPEAKER ID="010" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Πρόεδρε της Επιτροπής, κύριε Προεδρεύων του Συμβουλίου, κυρίες και κύριοι, το Ευρωπαϊκό Συμβούλιο της Λισαβόνας σηματοδοτεί την επιστροφή σε μία Ευρώπη επιτευγμάτων και προστιθέμενων αξιών. Για τους λαούς της Ευρώπης αυτό το Συμβούλιο βάζει τη σφραγίδα του σε περισσότερη ελευθερία κινήσεων και στενότερη ολοκλήρωση. Πολλά θεσμικά προβλήματα έχουν επιλυθεί και δύο χρόνια καθυστερήσεων και ανασφάλειας φτάνουν στο τέλος τους.
<P>
Αύριο, στη Λισαβόνα, 27 υπογραφές πάνω στη Μεταρρυθμιστική Συνθήκη θα επιβεβαιώσουν την κοινή μοίρα σε έναν ευρωπαϊκό 21ο αιώνα βασισμένο σε κοινές αξίες, στην ευημερία, την ασφάλεια και την αλληλεγγύη μας. Από τον Ιανουάριο του 2009 στοχεύουμε στο να εφαρμόσουμε μία νέα μέθοδο λειτουργίας. Αυτό είναι σημαντικό, γιατί οι διατάξεις της Συνθήκης της Λισαβόνας θα έχουν επιπτώσεις στις επόμενες ευρωπαϊκές εκλογές και άρα και στον ορισμό του νέου Προέδρου της Επιτροπής.
<P>
Κυρίες και κύριοι, ο Χάρτης των Θεμελιωδών Δικαιωμάτων αποτελεί τη μεγαλύτερη καινοτομία της Συνθήκης της Λισαβόνας, γιατί δίδει μία ξεκάθαρη απάντηση σε δύο βασικά ερωτήματα: ποιοι είμαστε και ποια είναι η φύση των κοινών μας προσπαθειών; Ο Χάρτης ενσωματώνει το μοίρασμα των κοινών μας αξιών και ταυτόχρονα αντικατοπτρίζει μία συναίνεση στην αρχή της ενότητας μέσα από την πολυμορφία. Εάν αγνοήσουμε έστω και ένα από αυτά τα στοιχεία, θα αντιμετωπίσουμε αντίσταση και διστακτικότητα από τους λαούς μας. Ελπίζω πως και το πνεύμα αλλά και το περιεχόμενο του Ευρωπαϊκού Χάρτη των Θεμελιωδών Δικαιωμάτων θα εφαρμοστούν στο μεγαλύτερο μέρος της Ευρώπης, καθότι ο συγκεκριμένος Χάρτης πράγματι διαφυλάττει την προσωπική μας ταύτιση με την ΕΕ και τον σύνδεσμό μας με μία Ευρωπαϊκή Κοινότητα κοινών αξιών.
<P>
" Μεταρρυθμιστική Συνθήκη επίσης επεκτείνει το πεδίο της δημοκρατίας, ενισχύοντας τον ρόλο του Ευρωπαϊκού Κοινοβουλίου, εγκαθιδρύοντας ένα δικαιότερο σύστημα ψηφοφορίας στο Συμβούλιο, παρέχοντας τη δυνατότητα στα εθνικά κοινοβούλια να διαδραματίσουν έναν πιο σημαντικό ρόλο ως εγγυητές της αρχής της επικουρικότητας, οδηγώντας έτσι την Ένωση πιο κοντά στους απλούς ανθρώπους, οι οποίοι πλέον θα έχουν δικαίωμα να εγκαινιάσουν τον νομοθετικό τους ρόλο.
<P>
Το Ευρωπαϊκό Κοινοβούλιο θα αναλάβει περισσότερα καθήκοντα και ευθύνες έναντι των ευρωπαίων πολιτών. Γι' αυτό η Συνέλευσή μας θα πρέπει να είναι πιο αυστηρή και χρειάζεται ένα καλύτερο προφίλ. " Ομάδα μου είναι έτοιμη να συνεισφέρει τόσο στη νομοθετική διαδικασία όσο και στο να προωθήσει νέες ιδέες. Επίσης στηρίζω την πρόταση για τη σύσταση μιας Ομάδας Προβληματισμού. Πιστεύω πως θα διαδραματίσει σημαντικό ρόλο στη χάραξη μιας νέας πορείας για τα επόμενα 20-30 χρόνια. Εάν σκοπεύουμε να οικοδομήσουμε μια Ευρώπη βασισμένη στην ευημερία, την ασφάλεια, σε αξίες και σε ένα κοινό αίσθημα αλληλεγγύης, χρειαζόμαστε την ικανότητα να συλλογιστούμε σχετικά με το μέλλον του ευρωπαϊκού κοινωνικού προτύπου.
<P>
Μόλις επικυρωθεί η Συνθήκη θα μπορέσουμε να επικεντρωθούμε στους τομείς της πολιτικής όπου οι πολίτες θέλουν η ΕΕ να κάνει περισσότερα. Θέματα όπως η κλιματική αλλαγή, η ενέργεια, η μετανάστευση και η ασφάλεια πρέπει να αντιμετωπιστούν σε ευρωπαϊκό επίπεδο.
<P>
Κυρίες και κύριοι, η δεύτερη απόφαση που αναμένεται στη Λισαβόνα έχει κάτι περισσότερο από συμβολικό χαρακτήρα. Αφορά την επέκταση του κοινοτικού κεκτημένου της Συνθήκης του Σένγκεν σε αυτά τα κράτη μέλη που προσχώρησαν στην ΕΕ το 2004. " ελευθερία κυκλοφορίας είναι ένα ευαίσθητο ζήτημα, ιδίως για εκείνους που έζησαν υπό τον ζυγό της κατοχής και στερήθηκαν την ελευθερία τους. " ζωή σε μία Κοινότητα κοινών αξιών δεν μπορεί να συμβιβαστεί με την επιβολή διακρίσεων μεταξύ των ανθρώπων που διακινούνται εντός της Ευρωπαϊκής Ένωσης. Έχοντας αυτό υπόψη, ο όρος ίση μεταχείριση αφορά και την ισότητα ενώπιον του νόμου. Εάν αυτές οι αρχές πέσουν στο κενό, δεν θα μπορέσουμε ποτέ να επιτύχουμε την κοινωνική συνοχή και οι πολίτες που εκπροσωπούμε θα γυρίσουν τις πλάτες τους στην Ευρώπη.
<P>
Χαιρετίζω επίσης την επέκταση της αστυνομικής και δικαστικής συνεργασίας μεταξύ των κρατών μελών. Μία ανοικτή Ευρώπη παρέχει αποτελεσματικούς τρόπους καταπολέμησης της μάστιγας του εμπορίου ανθρώπων και της παράνομης μετανάστευσης. Κυρίες και κύριοι, το Ευρωπαϊκό Συμβούλιο της Πέμπτης θα μας φέρει ένα βήμα πιο κοντά στην επίτευξη μιας πιο ανοικτής, πιο δημοκρατικής Ευρώπης, με την ικανότητα να δρα. Και να θυμάστε πως μια Ευρώπη που εγγυάται ενότητα στην ποικιλομορφία συμβάλλει όχι μόνο στη σταθερότητα εντός των συνόρων της αλλά και στην ειρήνη σε όλο τον κόσμο.
<SPEAKER ID="011" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, ο Πρόεδρος της Επιτροπής αναφέρθηκε πολύ σωστά σε μία από τις κύριες προκλήσεις των καιρών μας, δηλαδή το ερώτημα του πώς θα πρέπει να οργανώσουμε την πολιτική των εσωτερικών υποθέσεων στην Ευρώπη με βάση τη Συνθήκη που πρόκειται να υπογραφεί αύριο, τις νέες νομικές δομές της Ευρωπαϊκής Ένωσης. Αναφέρθηκε στο πρόβλημα της μαζικής μετανάστευσης στην Ευρώπη σαν ένα παράδειγμα του τρόπου με τον οποίο μπορεί να οργανωθεί μια περιοχή στο εσωτερικό της Ευρώπης, δηλαδή ένας ευρωπαϊκός νομικός χώρος που διαθέτει εξωτερικά αλλά όχι εσωτερικά σύνορα. Αυτό το επιτυγχάνουμε σε διακυβερνητικό επίπεδο.
<P>
Ας μην τρέφουμε αυταπάτες - η Σύμβαση που εφαρμόζει τη Συνθήκη του Σένγκεν δεν αποτελεί δίκαιο της Ευρωπαϊκής Ένωσης· δεν αποτελεί κοινοτικό νόμο αλλά ένα διακυβερνητικό εργαλείο. Αυτό από μόνο του καταδεικνύει πως εξακολουθούμε να έχουμε διαρθρωτικά ελαττώματα, καθότι τα διακυβερνητικά εργαλεία αποτελούν καταρχάς μια μορφή νόμου που επικεντρώνεται στην εθνική κυριαρχία παρά στη δημιουργία ενός αποτελεσματικού ευρωπαϊκού πλαισίου. Πρόκειται για μία θεμελιώδη διαφοροποίηση. Το γεγονός είναι πως κάθε μορφή νόμου βασισμένου στην εθνική κυριαρχία διευκολύνει την εκδήλωση κάθε είδους εθνικών ιδιαιτεροτήτων και προσωπικών επιφυλάξεων που μπορεί να εμποδίσουν την πρόοδο της Ένωσης. Ενόψει των προκλήσεων που αντιμετωπίζουμε στο πεδίο της μεταναστευτικής πολιτικής, αυτό είναι κάτι που δεν έχουμε την πολυτέλεια να αντέξουμε.
<P>
Σε αυτό το βαθμό, ο Πρόεδρος Barroso έχει απόλυτο δίκιο, διότι είναι άδικο κάποιες χώρες -κυρίως στην νότια Ευρώπη, για παράδειγμα- να υφίστανται εντονότερη μεταναστευτική πίεση, ενώ κάποιες άλλες στα άλλα γεωγραφικά σύνορα της Ευρώπης νίπτουν τας χείρας τους όσον αφορά το συγκεκριμένο πρόβλημα. Αυτό δεν μπορεί να συνεχιστεί επ' άπειρον. Το βήμα που καλούμαστε να κάνουμε τώρα με την επανεκκίνηση της διαδικασίας ολοκλήρωσης βάσει μιας νέας Συνθήκης είναι το πρώτο βήμα από πολλά άλλα που θα ακολουθήσουν, εννοώντας μια στενότερη ολοκλήρωση σε άλλους τομείς, όπως η κοινή πολιτική εσωτερικών υποθέσεων, η κοινή πολιτική ασφαλείας και η κοινή πολιτική δικαιοσύνης.
<P>
Αυτό με οδηγεί στο δεύτερο σημείο που είναι ιδιαίτερης σημασίας την παρούσα χρονική στιγμή. Θα κληθούμε να υπογράψουμε σήμερα επίσημα τον Χάρτη των Θεμελιωδών Δικαιωμάτων. Τέλεια! Ένα εκπληκτικό τραπέζι, πανέμορφες καρέκλες και μία ωραία ατμόσφαιρα, όπως πάντα.
<P>
(Παρέμβαση του Daniel Cohn-Bendit: Και έξοχα Μέλη του Κοινοβουλίου!)
<P>
Ναι, και έξοχα μέλη του Κοινοβουλίου επίσης. Ορισμένα Μέλη παρόλα ταύτα είναι καλύτερα από τα υπόλοιπα, κύριε Cohn-Bendit.
<P>
(Γέλια)
<P>
Το σκηνικό θα είναι καταπληκτικό, όπως πάντα. Ναι, όλα αυτά μου θυμίζουν ένα στενό φίλο μου που παντρεύτηκε κάμποσες φορές στη ζωή του και κατέθεσε και άλλες τόσες αιτήσεις διαζυγίου. Και κάθε φορά που παρευρισκόμουν στο γάμο του και ήμουν έτοιμος να επιστρέψω σπίτι μετά από μία επίσημη τελετή και την υπέροχη δεξίωση που λάμβανε χώρα, του έλεγα πάντα: "Μας χάρισες μία υπέροχη μέρα, όπως πάντα!". Κάπως έτσι νιώθω και σήμερα. Ήμουν στην Ρώμη μαζί σας, κύριε Pöttering, και μαζί με ορισμένους άλλους βουλευτές που παρευρίσκονται επίσης σήμερα εδώ. Το ζήσαμε αυτό στη Ρώμη. Ήταν σαν μία γαμήλια τελετή - εορταστικό κλίμα, εξαίσιο φαγητό, μια φανταστική τελετή, τέλεια μουσική,
<P>
(Παρέμβαση του Daniel Cohn-Bendit: Πανέμορφη πόλη!)
<P>
πανέμορφη πόλη, εκπληκτική ατμόσφαιρα, ο Cohn-Bendit απουσίαζε, όλα δηλαδή τέλεια!
<P>
(Γέλια)
<P>
Και μετά επιστρέψαμε σπίτι και γευτήκαμε το διαζύγιο. Και σήμερα ετοιμαζόμαστε για τον επόμενο γάμο, αυτή τη φορά στη Λισαβόνα: τέλεια ατμόσφαιρα, υπέροχη πόλη, απουσία του κ. Cohn-Bendit - όλα όπως θα έπρεπε να είναι. Ελπίζω μόνο να μην υπάρξει καμία δεύτερη αίτηση διαζυγίου από την Ιρλανδία. Κοντολογίς, κυρίες και κύριοι, δεν έχουμε κανέναν λόγο να γιορτάσουμε προτού η Συνθήκη επικυρωθεί και από τις 27 χώρες.
<P>
Είναι λογικό να επικυρωθεί η Συνθήκη. Όσοι αντι-Ευρωπαίοι επεδίωξαν να καταποντίσουν το Σύνταγμα γιατί πίστεψαν πως έτσι θα μπορούσαν να αναχαιτίσουν τη διαδικασία ολοκλήρωσης το πήραν το μάθημά τους με αυτή τη Συνθήκη. Είναι αλήθεια ότι η Συνθήκη της Λισαβόνας δεν ικανοποιεί όλες μας τις επιθυμίες, αλλά είναι καλύτερα από το να καταστρέφουμε την Ευρώπη αντιτιθέμενοι συνεχώς στη διαδικασία ολοκλήρωσης.
<P>
(Χειροκροτήματα)
<P>
Και όσοι απέρριψαν το σχέδιο για τη Συνταγματική Συνθήκη διότι πίστεψαν πως ήταν ελλιπής στον τομέα της κοινωνικής πολιτικής και χρειαζόταν έναν πιο έντονο κοινωνικό χαρακτήρα, μπορεί να μην βρουν αυτό το επιπλέον στοιχείο στη νέα Συνθήκη, αλλά σίγουρα η διακήρυξη του Χάρτη των Ανθρωπίνων Δικαιωμάτων και η ενσωμάτωσή του στη Συνθήκη συνέβαλαν στο να υλοποιηθούν μία σειρά από θεμελιώδη κοινωνικά δικαιώματα.
<P>
Αναμφίβολα υπήρξαν βάσιμοι λόγοι για την απόρριψη του συνταγματικού σχεδίου από τους εξτρεμιστές και των δύο πλευρών. Παίρνω το μέρος περισσότερο εκείνων που το απέρριψαν για κοινωνικούς λόγους, παρά το μέρος των αντι-Ευρωπαίων, οι οποίοι απορρίπτουν τη Συνθήκη μόνο και μόνο επειδή δεν θέλουν αυτήν την Ένωση.
<P>
Ένα πάντως είναι σίγουρο: αυτή η Συνθήκη δεν μπορεί παρά να είναι ένα σκαλοπάτι. Είναι ένα βήμα προς τα εμπρός, αλλά δεν μας πάει πολύ μακριά. Εντούτοις, είναι ένα βήμα που πρέπει να κάνουμε τώρα πάση θυσία. Ελπίζω αυτός ο γάμος να διαρκέσει μια ζωή και οι δικηγόροι διαζυγίων να παραμείνουν σπίτια τους, διότι καμία από τις προκλήσεις των επόμενων χρόνων -και ο αξιότιμος συνάδελφός μου κ. Swoboda θα μιλήσει σε λίγο για το Κοσσυφοπέδιο- δεν θα είναι δυνατό να αντιμετωπιστεί εάν δεν θέσουμε την Ευρώπη πάνω σε στέρεα θεσμικά θεμέλια.
<P>
(Χειροκροτήματα)
<SPEAKER ID="012" NAME="Andrew Duff">
εξ ονόματος της Ομάδας ALDE. - (EN) Κύριε Πρόεδρε, ο κ. Schulz έχει απόλυτο δίκιο ως προς το ότι αυτή η εβδομάδα είναι μια εβδομάδα εορτασμού, τόσο λόγω της επίσημης διακήρυξης του Χάρτη για την προστασία των πολιτών μας από την κατάχρηση της εξουσίας από τις μεγάλες δυνάμεις, όπως αυτή υφίσταται στο εσωτερικό της Ένωσης, όσο και λόγω της υπογραφής της Συνθήκης της Λισαβόνας, η οποία ενισχύει την ικανότητά μας για δράση και βελτιώνει την ποιότητα της δημοκρατίας μας. Είμαι επίσης ευτυχής που ο Πρωθυπουργός Brown αποφάσισε επιτέλους να παρουσιαστεί, έστω και αργά! Αλλά αυτό είναι σύνηθες φαινόμενο για τη βρετανική συμμετοχή στην ΕΕ. Παρακαλώ να προσέξετε η υπογραφή του κ. Brown να είναι με στυλό και όχι με μολύβι!
<P>
(Γέλια)
<P>
Το Ευρωπαϊκό Συμβούλιο αποτελεί την πρώτη μας ευκαιρία να προχωρήσουμε αποφασιστικά από μια εσωστρεφή περίοδο περισυλλογής προς μία περίοδο πολιτικής δράσης. Πρώτα από όλα υπάρχει το θέμα του Κοσσυφοπεδίου και εδώ η ΕΕ είναι έτοιμη να αναλάβει την επιτήρηση της διαδικασίας ανεξαρτητοποίησης της χώρας χωρίς τη σύμφωνη γνώμη του Συμβουλίου Ασφαλείας των "νωμένων Εθνών. Είναι κρίσιμο, τόσο για το μέλλον του Κοσσυφοπεδίου, όσο και για το δικό μας, όσοι φοβούνται πως ένα τόσο τολμηρό βήμα μπορεί να δημιουργήσει προηγούμενο, να διαλέξουν το σοφό μονοπάτι της δημιουργικής αποχής και να μην επιδιώξουν να εμποδίσουν την αυτοδιάθεση των Κοσοβάρων.
<P>
Το Ευρωπαϊκό Συμβούλιο θα πρέπει επίσης να λάβει κάποιες σταθερές αποφάσεις όσον αφορά το μέγεθος και τη μορφή της αποστολής της ΕΠΑΑ στο Κοσσυφοπέδιο, ως σύμβολο των προθέσεών του. Θα πρέπει, επιπλέον, να επαναλάβουμε την άρνησή μας να υπογράψουμε μία συμφωνία σταθεροποίησης και σύνδεσης με τη Σερβία πριν την παράδοση των εγκληματιών πολέμου στο Διεθνές Ποινικό Δικαστήριο. Σε αυτό το πλαίσιο, η επιτροπή σοφών που πρότεινε ο κ. Σαρκοζί θα μπορούσε να αναλάβει τη σημαντική αποστολή να καταστρώσει κάποια εναλλακτικά σενάρια για το μέλλον των Βαλκανίων, χωρίς όμως να αναμειχθεί στις τωρινές μας δεσμεύσεις.
<P>
(Χειροκροτήματα)
<SPEAKER ID="013" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε, οι ηγέτες της ΕΕ έχουν συγκεντρωθεί στις Βρυξέλλες για τη σύνοδο του Ευρωπαϊκού Συμβουλίου την επομένη της υπογραφής της νέας Μεταρρυθμιστικής Συνθήκης. " Ιρλανδία είναι μία από τις χώρες στην οποία οι διατάξεις της Συνθήκης θα υποβληθούν σε δημοψήφισμα και εάν η εκστρατεία στήριξης της Συνθήκης διεξαχθεί με επαγγελματισμό, πιστεύω πως το δημοψήφισμα θα στεφθεί με επιτυχία.
<P>
(EN) Σε ό,τι αφορά αυτά που ανέφερε ο κ. Schulz σχετικά με τους κινδύνους που εγκυμονεί η παρουσία ενός αρνητικού ρεύματος στην Ευρώπη, θεωρώ επιβεβλημένο, ως εκπρόσωπος της Ιρλανδίας, να μιλήσω σε αυτό τον κύκλο συζητήσεων για το μέλλον της Λισαβόνας, και να επισημάνω μια σειρά από αλήθειες.
<P>
Πρώτον, θα ήθελα να συγχαρώ όλους αυτούς που συνέβαλαν στην επίτευξη της τελικής συμφωνίας για τη Συνθήκη της Λισαβόνας. Αλλά αυτό αφορά το γραπτό κείμενο, ενώ το ερώτημα που τίθεται -πολλές φορές μάλιστα και εντός του Κοινοβουλίου- είναι τι περιμένει η Ευρώπη; Τι ενδιαφέρει τους πολίτες της ΕΕ;
<P>
Ναι, οι πολίτες της Ευρώπης θέλουν περισσότερη Ευρώπη. Αλλά περισσότερη Ευρώπη για αυτούς δεν σημαίνει απαραίτητα αυτό που εννοούμε ίσως κάποιοι από εμάς μέσα σε αυτή την αίθουσα. Δεν σημαίνει νέους κανονισμούς, νέους νόμους - νέους περιορισμούς, όπως κάποιοι νομίζουν. Σημαίνει μια πιο έξυπνη Ευρώπη, μια Ευρώπη που να ανταποκρίνεται στις καθημερινές ανάγκες των πολιτών. Αυτός είναι και ο λόγος που η Συνθήκη της Λισαβόνας -η συνέχεια και βελτιωμένη έκδοση της Στρατηγικής της Λισαβόνας- είναι τόσο σημαντική σε ό,τι αφορά στα τεκταινόμενα του Συμβουλίου της Λισαβόνας.
<P>
Δεύτερον, το όλο θέμα της μετανάστευσης, που θίχτηκε από πολλούς βουλευτές, προκαλεί τεράστιες πιέσεις σε ό,τι αφορά τους πόρους, όχι μόνο από οικονομική άποψη σχετικά με το πόσο θα χρειαστεί να επιβαρυνθεί η κάθε χώρα, και ιδίως αυτές της Νότιας Μεσογείου, που εξαναγκάζονται να δαπανούν τεράστιες ποσότητες χρημάτων προκειμένου να αντιμετωπίσουν το πρόβλημα, αλλά και από την άποψη της κοινωνικής συνοχής στο εσωτερικό αυτών των χωρών. Το ζήτημα δε αυτό, δημιουργεί σοβαρά προβλήματα τόσο στην επίδειξη καλής θέλησης, όσο και στις προσπάθειες που λαμβάνουν χώρα για την αντιμετώπισή του.
<P>
Τρίτο, και πιο σημαντικό από όλα, το όλο θέμα που αφορά το πώς θέλουμε να αναπτύξουμε και να εφαρμόσουμε το ευρωπαϊκό όραμα στον κόσμο, όπως αυτό παρουσιάζεται στη Διάσκεψη στο Μπαλί σχετικά με την αλλαγή του κλίματος και όπως θα παρουσιαστεί στο μέλλον σε κάποιες άλλες διασκέψεις, για παράδειγμα στη Νέα Υόρκη τους επόμενους μήνες και κυρίως το πώς θα ενημερώσουμε διεξοδικά τους πολίτες μας για το τι έχουν να αντιμετωπίσουν.
<P>
Τέλος, θα ήθελα να πω κάτι στον Πρόεδρο Barroso και στην Αντιπρόεδρο Wallström, καθώς θα διεξαχθεί δημοψήφισμα στην Ιρλανδία: όχι άλλους φόρους, όχι άλλους φόρους, όχι άλλους φόρους. Οι Συνθήκες δεν σας δίνουν τη δύναμη να κάνετε νέες φορολογικές προτάσεις. Ας μείνει η Επιτροπή μακριά από αυτό το θέμα.
<SPEAKER ID="015" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, έχουμε μια καταπληκτική συγκέντρωση εδώ σήμερα. Ο Προεδρεύων και το Συμβούλιο υπήρξαν επιμελείς και η σύνοψη που παρέδωσαν ήταν φανταστική. Μπορεί να μου διέφυγε το περιεχόμενο των όσων συνέταξαν, αλλά οι τίτλοι ήταν σίγουρα σωστοί.
<P>
Ο διευθύνων της Επιτροπής έδωσε έμφαση στο ότι η Επιτροπή ασχολήθηκε με τις προκλήσεις της παγκοσμιοποίησης. Ανέφερε τον όρο "παγκοσμιοποίηση" 87 φορές και τον όρο "προκλήσεις" 82 φορές, άρα μάλλον θα πρέπει να είναι αλήθεια τα όσα μας είπε.
<P>
Και τώρα στον γάμο που τόσο ενθουσιωδώς μας περιέγραψε ο Μartin. Πρόκειται πράγματι για μία ενδιαφέρουσα συγκυρία, το ότι ο γαμπρός παντρεύεται την ίδια νύφη για δεύτερη φορά. Είναι περίεργο, ακόμα και για τους γάμους που παρίστασαι εσύ ο ίδιος Μartin. " μόνη διαφορά είναι ότι η νύφη αυτή τη φορά είναι λίγο πιο μεγάλη, λίγο πιο παλαιομοδίτικη και λιγότερο ερωτική από ότι ήταν στη Ρώμη. Αλλά αυτός ο γάμος είναι απαραίτητος. Και είμαστε όλοι καλεσμένοι. Απλώς, σε αντίθεση με την προηγούμενη φορά, σήμερα παρίσταμαι κι εγώ, γι' αυτό μην ανησυχείς, όλα θα πάνε καλά. Αυτό κάνει τη διαφορά.
<P>
Πριν αναφερθώ σε δύο πολύ σημαντικά προβλήματα, θα κάνω μια αναφορά στην εκπληκτική παράσταση που έδωσε ο βρετανός πρωθυπουργός στη Λισαβόνα. Ανακάλυψε ξαφνικά πως κάποια επιτροπή της υποεπιτροπής συνεδρίαζε στη Βουλή των Κοινοτήτων και έτσι δεν κατέστη δυνατό να παραστεί στην υπογραφή κάποιου πράγματος, το οποίο αρχικώς δεν ήθελε να υπογράψει, αλλά προτίθετο να υπογράψει ούτως ή άλλως και αργότερα, στο γεύμα, υπέγραψε τελικώς. Ήταν εξωπραγματικό, αλλά αυτή είναι η Βρετανία του σήμερα. Αυτό είναι δικό σας πρόβλημα και όχι δικό μου!
<P>
Και τώρα θα ήθελα να αναφερθώ σε δύο σοβαρά θέματα. Το πρώτο αφορά το Κοσσυφοπέδιο. Ένα παλιό εβραϊκό ανέκδοτο λέει πως αν έχεις δύο επιλογές, διάλεξε πάντα την τρίτη. Έχουμε δύο επιλογές. Εάν δεν αναγνωρίσουμε την ανεξαρτησία του Κοσσυφοπεδίου, θα έχουμε συγκρούσεις. Εάν όντως την αναγνωρίσουμε, πάλι θα έχουμε συγκρούσεις. Και οι δύο λύσεις οδηγούν σε διαμάχες, είτε στο Κοσσυφοπέδιο, είτε στη Σερβία. Εμείς, στην ΕΕ, καλούμαστε τώρα να αποδείξουμε αποφασιστικά πως μπορούμε να δράσουμε και πως δεν είμαστε μόνο λόγια. Πρέπει να καταστρώσουμε την Ατζέντα 2020, με στόχο να ενισχύσουμε το κράτος δικαίου στην εν λόγω περιοχή και αυτή η ατζέντα θα πρέπει να συνταχθεί κοινή συναινέσει με το Κοσσυφοπέδιο, τη Σερβία και τη Βοσνία-Ερζεγοβίνη.
<P>
Θα πρέπει να ενισχύσουμε το κράτος δικαίου στην ευρύτερη περιοχή. Θα πρέπει να αναπτύξουμε ένα σύμφωνο για το περιβάλλον και το κλίμα. Θα πρέπει να επινοήσουμε ένα σχέδιο περιφερειακής ανάπτυξης με συστατικά στοιχεία όπως διαβαλκανικά οδικά δίκτυα, τα οποία θα παράσχουν στην περιοχή την προοπτική μιας επιταχυμένης σύγκλισης με την ΕΕ και θα έχουν ως στόχο την ταυτόχρονη ενσωμάτωση όλων αυτών των χωρών στην ΕΕ. Ο μόνος τρόπος που διαθέτουμε προκειμένου να αποτρέψουμε οποιεσδήποτε συγκρούσεις είναι να διασφαλίσουμε πως αυτές οι χώρες όχι μόνο δέχονται τον ευρωπαϊκό σύνδεσμο αλλά και είναι διατεθειμένες να τον αναπτύξουν. Κατόπιν θα εξετάσουμε εάν οι 27 είναι σε θέση όχι μόνο να παντρευτούν τις νύφες τους αλλά και να υιοθετήσουν δύσκολα παιδιά ούτως ώστε να προχωρήσει η ειρήνη στην περιοχή. Ουσιαστικά αναφέρομαι στη νύχτα του γάμου.
<P>
Το δεύτερο θέμα είναι εξίσου φλέγον, και αφορά το Ιράν. Το Συμβούλιο καλείται να πάρει θέση και σε αυτό το ζήτημα. Θα μπορούσαμε να πούμε πως η απειλή μιας ιρανικής πυρηνικής βόμβας προφανώς υποχώρησε, εάν πιστέψουμε τις αμερικανικές μυστικές υπηρεσίες. Πολλές φορές κάνουμε σαν μικρά παιδιά, που πιστεύουν αυτά που θέλουν να πιστέψουν. Εάν μας πούνε κάτι που δεν θέλουμε να ακούσουμε, τότε λέμε πως είναι ψέματα. Εάν μας πούνε κάτι που μας βολεύει, λέμε πως έχουν δίκιο. Δεν ξέρω ποιος έχει δίκιο, αλλά σίγουρα θα με βόλευε εάν αυτή τη φορά λένε αλήθεια.
<P>
Παρόλα ταύτα, η πιθανότητα μιας πυρηνικής βόμβας δεν είναι το μόνο πρόβλημα στο Ιράν. Υπάρχει και το πρόβλημα της ελευθερίας, ή μάλλον της καταπίεσης της ελευθερίας. Τα τελευταία χρόνια υπήρξε ένα φοβερό κύμα καταπίεσης του λαού του Ιράν. Πιστεύω πως η Ευρώπη καλείται να πάρει θέση και επί τούτου. Σε αυτή την περίπτωση δεν έχουμε να κάνουμε με την αποτροπή της απειλής μιας πυρηνικής βόμβας. Το ζήτημα αυτό αφορά την ελευθερία των ανθρώπων στο Ιράν και το πώς εμείς μπορούμε να βοηθήσουμε μια κοινωνία των πολιτών να κερδίσει αυτή την ελευθερία.
<P>
Υπάρχουν αρχηγοί κυβερνήσεων που θεωρούν πως είναι έξυπνοι γιατί δίνουν σοφές συμβουλές ή γιατί κάνουν έξυπνα πράγματα για την Ευρώπη. Όσοι πάντως πιστεύουν πως μπορούν να πουλήσουν πυρηνικούς αντιδραστήρες σε όλα τα μέρη του κόσμου, είτε στη Λιβύη -μια τρομοκρατική δικτατορία- είτε στην Τυνησία, την Αλγερία ή το Μαρόκο, για να ανακαλύψουν ξαφνικά λίγο αργότερα πως όλες αυτές οι χώρες θέλουν την ατομική βόμβα, είναι υποκριτές. Το χθεσινό φύλλο των New York Times έγραφε κάτι που όλοι μας επαναλαμβάνουμε τα τελευταία 30 χρόνια, ότι δηλαδή όποιος χρησιμοποιεί πυρηνική ενέργεια για πολιτικούς σκοπούς θα τη χρησιμοποιήσει τελικά και για στρατιωτικούς, αν δεν υπάρχουν εναλλακτικές. Κι εμείς πωλούμε πυρηνικούς αντιδραστήρες σε όλες τις αφρικανικές, αμερικανικές αλλά και άλλες χώρες και θεωρούμαστε έξυπνοι. Είμαστε ηλίθιοι που κάνουμε κάτι τέτοιο και ας το παραδεχτούμε επιτέλους!
<P>
(Χειροκροτήματα)
<SPEAKER ID="016" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, το επερχόμενο Ευρωπαϊκό Συμβούλιο θα λάβει χώρα στο πλαίσιο της υπογραφής της νέας συνθήκης, αμέσως μετά από μια ιδιαιτέρως σημαντική διάσκεψη κορυφής ΕΕ-Αφρικής και επίσης -ας μην το ξεχνάμε- κατά τη διάρκεια της πρώτης φάσης εφαρμογής της διαδικασίας της Αννάπολης.
<P>
Σε ό,τι αφορά τη Συνθήκη, πιστεύω πως η Ένωση θα παρερμήνευε σοβαρά την όλη κατάσταση εάν θεωρούσε πως αυτή η συμφωνία κορυφής θα σήμαινε το τέλος της κρίσης εμπιστοσύνης, η οποία εξοβέλισε ολόκληρα τμήματα των κοινωνιών μας από την τρέχουσα ώθηση των οικονομικών και κοινωνικών πολιτικών της Ένωσης. Το πρόβλημα εξακολουθεί να υφίσταται και να παραμένει άθικτο. Θα ήταν πιο σωστό να το αναγνωρίσουμε και να βρούμε απαντήσεις.
<P>
Μια παρόμοια εκτίμηση της πραγματικότητας απαιτείται και σε ό,τι αφορά τις σχέσεις μας με την Αφρική. Ο Πρόεδρος της Επιτροπής της Αφρικανικής Ένωσης, Alpha Konaré, κάλεσε την Ευρώπη να πάψει το πατρονάρισμα. Έδωσε έμφαση στο ότι η Αφρική "δεν μπορεί να παραμείνει κυνηγότοπος ή να γίνει ένα νέο έδαφος προς κατάκτηση". Επέκρινε -και πάλι παραθέτω- "τη λογική των Συμφωνιών Οικονομικής Εταιρικής Σχέσης και τις δραματικές τους συνέπειες για τον αφρικανικό λαό".
<P>
Άξιον λόγου είναι το γεγονός ότι επτά Λατινοαμερικανικές χώρες δημιούργησαν την Τράπεζα του Νότου σχεδόν την ίδια μέρα με τη διάσκεψη κορυφής, ως ένα μέσο χειραφέτησής τους από το Διεθνές Νομισματικό Ταμείο και μείωσης των ανισοτήτων στην περιοχή τους. " Ευρωπαϊκή Ένωση πρέπει να διδαχθεί από όλα αυτά και να λάβει τα μέτρα της για αυτό το ολοένα και πιο έντονο αίτημα για πιο δίκαιη και πιο αξιοπρεπή εταιρική σχέση, συμπεριλαμβανομένου και του τρόπου αντιμετώπισης των μεταναστών.
<P>
Τέλος, σε ό,τι αφορά τη Μέση Ανατολή, που απ' ό,τι φαίνεται απουσιάζει σαν θέμα από την ημερήσια διάταξη του Συμβουλίου: θα συμφωνούσε η ΕΕ στην Αννάπολη να παραμείνει εντελώς αμέτοχη από τις διαδικασίες που θα είναι υπεύθυνες για την εφαρμογή του Χάρτη Πορείας; Σκοπεύει να τηρήσει στάση αναμονής και να παρακολουθεί παθητικά την καταπάτηση της συμφωνίας - όπως στην περίπτωση των εποικισμών της Ανατολικής Ιερουσαλήμ την περασμένη εβδομάδα; Σε γενικές γραμμές, ποιες είναι οι φιλοδοξίες μας για την Ευρώπη και ποιους πόρους είμαστε διατεθειμένοι να επενδύσουμε για να τους υλοποιήσουμε; Αυτή είναι μια ερώτηση προτεραιότητας για το επόμενο Ευρωπαϊκό Συμβούλιο.
<SPEAKER ID="017" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, αύριο στις 11.30 π.μ. οι Πρωθυπουργοί θα υπογράψουν μια τελική Συνθήκη που κανένας τους δεν έχει διαβάσει. Θα υπογράψουν μια σειρά από τροπολογίες που δεν μπορούν καλά καλά να κατανοήσουν. Εχτές, το κοινοβούλιο της Δανίας απέρριψε την πρόταση να γίνει δημοψήφισμα για μια συνθήκη που δεν έχουν διαβάσει. Παραβίασαν το Δανικό Σύνταγμα και μπορεί να οδηγηθούν στη δικαιοσύνη προκειμένου να διεξαχθεί δημοψήφισμα.
<P>
Ορισμένοι από αυτούς μπορεί και να διάβασαν το πλήρες σχέδιο, πράγμα για το οποίο αμφιβάλλω. " τελική μορφή είναι επίσης αδύνατο να διαβαστεί για έναν και μόνο λόγο: δεν έχει ακόμα παγιωθεί. " Διακυβερνητική Διάσκεψη αποφάσισε ότι η προς ανάγνωση έκδοση θα μπορεί να τυπωθεί μόνο εφόσον η Συνθήκη επικυρωθεί και από τα 27 κράτη μέλη. "Μη διαβάζεις αλλά υπέγραψε": λίγο κυνική ως ηθική, δεν νομίζετε; Όλες οι διαπραγματεύσεις στη ΔΚΔ και στην ομάδα των γλωσσομαθών νομικών κρατήθηκαν απολύτως μυστικές για πολλούς από τους βουλευτές αυτού του Κοινοβουλίου. Το σύστημα αρίθμησης άλλαξε τρεις φορές προκειμένου να καταστήσει κάθε σύγκριση με την προηγούμενη έκδοση τεχνικά ανέφικτη πριν από την τελική υπογραφή. Δεν υπάρχει καν ένας πίνακας σύγκρισης με την δημοσιευμένη έκδοση του Οκτωβρίου.
<P>
Πρώτα ανατρέπουν δύο δημοψηφίσματα που απορρίπτουν το Σύνταγμα. Κατόπιν διεξάγουν διαπραγματεύσεις στα κρυφά και διατηρούν το ίδιο περιεχόμενο με άλλη ονομασία. Στοιχηματίζω ένα μπουκάλι κρασί για όποιον μου φέρει ένα παράδειγμα νομοθεσίας που μπορεί να εγκριθεί από το Σύνταγμα και όχι από τη Συνθήκη της Λισαβόνας. Ακόμα και οι πιο πεπειραμένοι νομικοί εμπειρογνώμονες του Υπουργείου Εξωτερικών της Δανίας παραδέχτηκαν πως δεν υπάρχει ούτε ένα.
<P>
Σε μία ακρόαση εμπειρογνωμόνων στο Δανικό Κοινοβούλιο, ζήτησα τρεις φορές να μου φέρουν παραδείγματα εθνικής νομοθεσίας που δεν αγγίζει η Συνθήκη της Λισαβόνας, είτε με τις οριζόντιες ρήτρες της, είτε με τις θεμελιώδεις αρχές της. Δεν πήρα ούτε ένα έγκυρο παράδειγμα ως απάντηση. " Συνθήκη της Λισαβόνας θα διαλύσει την παρούσα ΕΕ, θα εγκαθιδρύσει ένα νέο καθεστώς με κοινή ιθαγένεια, νομική οντότητα και όλα τα μέσα που διαθέτουν τα εθνικά κράτη. Οι περισσότεροι νόμοι θα υιοθετούνται από δημόσιους λειτουργούς στα κρυφά. Το δημοκρατικό έλλειμμα θα αυξηθεί. " Ομάδα μου προτείνει την αναβολή της υπογραφής της Συνθήκης μέχρις ότου αναγνώσετε το τελικό κείμενο.
<P>
(Χειροκροτήματα)
<SPEAKER ID="018" NAME="Jim Allister" AFFILIATION="NI">
(EN) Κύριε Πρόεδρε, για μια ακόμη φορά σήμερα ακούμε μεγάλα λόγια για τις ευρωπαϊκές δημοκρατικές αξίες. Σήμερα γινόμαστε μάρτυρες μιας εξεζητημένης επιβεβαίωσης της πίστης μας στα ανθρώπινα δικαιώματα, ενώ την ίδια στιγμή η αφρόκρεμα της ΕΕ ετοιμάζεται να γιορτάσει το μεγαλύτερο δείγμα αλαζονείας στην ιστορία της, καθότι είναι στα πρόθυρα της υπογραφής ενός ανασκευασμένου Συντάγματος, χωρίς να ρίξει έστω και μια ματιά προς τα πίσω, στο τι θέλουν ή το τι σκέφτονται οι πολίτες.
<P>
Τα δημοψηφίσματα του 2005 έδειξαν ότι η Ευρώπη έχει χάσει την επαφή με τους πολίτες, αλλά το μάθημα που πήρε δεν την οδήγησε στο να εγκαταλείψει αυτά που δεν ήθελαν οι πολίτες της, αλλά να παρακάμψει την αντίθεσή τους αποφασίζοντας, αυτή τη φορά, να μην τους ρωτήσει καθόλου. Έτσι ανέκυψε το σκάνδαλο ότι, σε όλη την ήπειρο, οι εθνικές εξουσίες θα απογυμνωθούν και θα εγκατασταθούν υπερκρατικές δομές, θα δημιουργηθεί μια νέα ευρωπαϊκή ιθαγένεια, ότι η νομική υπόσταση θα υφίσταται μόνο στο πλαίσιο της ΕΕ και μόνο μια χούφτα πολιτών θα ερωτούνται.
<P>
Γιατί; Γιατί στα περισσότερα κράτη, συμπεριλαμβανομένου και του δικού μου, οι ηγέτες φοβούνται την ετυμηγορία των πολιτών τους, προσθέτοντας έτσι, πέραν της αλαζονείας, και τη δειλία στα στοιχεία που τους χαρακτηρίζουν. Έτσι, σε μια μέρα που γίνεται πολύς λόγος για τα ανθρώπινα δικαιώματα, εγώ λέω: δώστε στους λαούς της Ευρώπης το βασικό πολιτικό και ανθρώπινό δικαίωμα να πουν ναι ή όχι σε αυτό το Σύνταγμα, το δικαίωμα να πουν ναι ή όχι σε ένα δημοψήφισμα.
<P>
(Χειροκροτήματα)
<SPEAKER ID="019" NAME="Carlos Coelho" AFFILIATION="PPE-DE">
(PT) Κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, η πορτογαλική Προεδρία πλησιάζει στο τέλος της και μετράει έναν αριθμό επιτυχιών στο ενεργητικό της. Δεν είμαι αυτός που θα εξάρω υπερβολικά τις διπλωματικές πρωτοβουλίες στο πλαίσιο των διασκέψεων κορυφής της Αφρικής και της Βραζιλίας, μεταξύ άλλων: μόνο ο χρόνος θα δείξει εάν παράγουν συγκεκριμένα μέτρα ή αν υπήρξαν απλώς μεγαλοπρεπή θεάματα με μεγάλη προβολής από τα μέσα ενημέρωσης.
<P>
Θα ήθελα όμως να υπογραμμίσω τα διαρθρωτικά μέτρα που υιοθετήθηκαν, για το συμφέρον της Ευρώπης, σε αυτούς τους έξι μήνες. Τρία μου έρχονται στο νου: το τέλος της θεσμικής κρίσης με την έγκριση της Συνθήκης της Λισαβόνας, η οποία θα υπογραφεί αύριο, η διακήρυξη του Ευρωπαϊκού Χάρτη των Θεμελιωδών Δικαιωμάτων, που θα είναι δεσμευτικός, η ιστορική διεύρυνση του χώρου Σένγκεν με την ενσωμάτωση εννέα επιπλέον κρατών μελών και σχεδόν 4 εκατομμυρίων τετραγωνικών χιλιόμετρων εδάφους, η επίτευξη στρατηγικής βιωσιμότητας και το σημαντικό πρόγραμμα GALILEO, που ορισμένοι θα προτιμούσαν να μην υπάρχει, αφήνοντας την πρωτοβουλία για τέτοιου είδους προγράμματα στις "ΠΑ, τη Ρωσία ή την Κίνα.
<P>
Θα ήθελα επίσης να υπογραμμίσω το χρήσιμο νομοθετικό έργο που παρήχθη σε συνεργασία με το Ευρωπαϊκό Κοινοβούλιο και την εξαιρετική συνεννόηση με την Επιτροπή και τον Πρόεδρό της, Δρ Durão Barroso. " διοργανική συνεργασία λειτούργησε καλά και επέφερε καλά αποτελέσματα. Κύριε Προεδρεύων, σας εύχομαι κάθε επιτυχία στο Συμβούλιο της 14ης Δεκεμβρίου. Αναμένουμε περαιτέρω σημαντικές αποφάσεις τόσο στον τομέα της εξωτερικής πολιτικής, με ιδιαίτερη έμφαση στο Κοσσυφοπέδιο, όσο και αναφορικά με την απάντηση της Ευρώπης στις προκλήσεις της παγκοσμιοποίησης.
<P>
Θα ήθελα επίσης να συγχαρώ ιδιαίτερα την πορτογαλική Προεδρία για το ότι συμπεριέλαβε το ζήτημα της ευρωπαϊκής πολιτικής για τη μετανάστευση στην ημερήσια διάταξη του Συμβουλίου, όπου ο Πρόεδρος Barroso θα υπογραμμίσει τις επίκαιρες πρωτοβουλίες που έλαβε η Ευρωπαϊκή Επιτροπή για το θέμα αυτό. Υπάρχουν σίγουρα προβλήματα και προκλήσεις που υπερβαίνουν το πεδίο των επιμέρους κρατών μελών και απαιτούν μια κοινή προσέγγιση του θέματος, κάτι που γίνεται ιδιαίτερα εμφανές, όπως προαναφέρθηκε, σε μια περιοχή χωρίς εσωτερικά σύνορα σαν τη δική μας.
<P>
Κύριε Πρόεδρε, επιτρέψτε μου να κλείσω με μία εθνική αναφορά. " Πορτογαλία κάνει πάντοτε το καλύτερο δυνατό προκειμένου να υπηρετήσει το κοινό συμφέρον όταν αναλαμβάνει την προεδρία του Συμβουλίου. Αυτό ίσχυσε και το 1992 με τον Πρωθυπουργό Cavaco Silva αλλά και με τον João de Deus Pinheiro, τον τότε Υπουργό Εξωτερικών και νυν Μέλος του Ευρωπαϊκού Κοινοβουλίου. Αυτό ίσχυσε και το 2000 με τον Πρωθυπουργό António Guterres και το ίδιο ισχύει και σήμερα με την τρίτη πορτογαλική Προεδρία του Ευρωπαϊκού Συμβουλίου.
<P>
Επιτρέψτε μου, κύριε Υπουργέ, να επιστήσω την προσοχή στην προσωπική σας δέσμευση, στη δέσμευση του Υπουργού Luís Amado και του Πρωθυπουργού Sócrates καθώς και στη δέσμευση όλων αυτών που έχουν συμμετάσχει ενεργά εδώ, στις Βρυξέλλες και στη Λισαβόνα, για τη διασφάλιση της επιτυχίας αυτής της Προεδρίας. Θα ήθελα να επιστήσω την προσοχή στο έργο της Μόνιμης Αντιπροσωπείας (REPER), να αναφέρω τις ικανότητες του Πρέσβη Mendonça e Moura και να εκφράσω τις ευχαριστίες μου για την αποτελεσματική συνεργασία με το Ευρωπαϊκό Κοινοβούλιο υπό την καθοδήγηση του Δρα Alexandre Leitão.
<SPEAKER ID="020" NAME="Hannes Swoboda" AFFILIATION="PSE">
(DE) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, το επιστέγασμα της πορτογαλικής Προεδρίας αποτελεί η υπογραφή της Συνθήκης της Λισαβόνας και αρκετά μέλη του Κοινοβουλίου έχουνε παίξει και αυτοί το ρόλο τους σε αυτό.
<P>
Μία από τις λειτουργίες της Συνθήκης της Λισαβόνας είναι να ενισχύσει την κοινή εξωτερική πολιτική και πολιτική ασφαλείας της ΕΕ και να δημιουργήσει ένα θεσμικό υπόβαθρο για αυτό. Μία συνθήκη, ωστόσο, δεν μπορεί παρά να δημιουργήσει μόνο τις κατάλληλες προϋποθέσεις. " θέληση και το σθένος για την υλοποίηση μιας κοινής εξωτερικής πολιτικής και πολιτικής ασφαλείας είναι εξίσου σημαντικοί παράγοντες.
<P>
Είναι σωστό, όπως είπαν διάφοροι ομιλητές, πως σε αυτή την ιδιαίτερη συγκυρία της υπογραφής της Συνθήκης, το Κοσσυφοπέδιο θα αποτελέσει μια δοκιμασία για τα κράτη μέλη σχετικά με το αν είναι αποφασισμένα να επιδιώξουν μια κοινή εξωτερική πολιτική και πολιτική ασφαλείας. Οποιαδήποτε απόφαση και αν λάβουμε για το Κοσσυφοπέδιο, θα επιφέρει προβλήματα στην περιοχή.
<P>
Δεν υπάρχει τρίτη επιλογή, όπως άφησε να εννοηθεί ο κ. Cohn-Bendit, διότι επιδιώξαμε ήδη την τρίτη επιλογή με το να αφιερώσουμε ένα τεράστιο ποσό χρημάτων και πρωτοβουλιών στην περιοχή για κάποιο χρονικό διάστημα. Υπάρχει μόνο η επιλογή της ανεξαρτησίας του Κοσσυφοπεδίου, η οποία θα επιφέρει μια σειρά προβλημάτων στην περιοχή ή διαφορετικά, θα μπορούσαμε να μην αναγνωρίσουμε την ανεξαρτησία του Κοσσυφοπεδίου, γεγονός που πάλι θα οδηγούσε σε μια σειρά προβλημάτων στην περιοχή.
<P>
Είναι ξεκάθαρο, κατά τη γνώμη μου, πως θα πρέπει να σεβαστούμε την αρχή ότι κάθε βήμα που θα γίνει τις επόμενες εβδομάδες και μήνες πρέπει να προέλθει από το εσωτερικό της περιοχής σε συνεργασία με την Ευρωπαϊκή Ένωση. Αυτό δεν μπορεί να γίνει, παρόλα ταύτα, παρά μόνο εάν η ΕΕ έχει μια κοινή θέση για το θέμα αυτό.
<P>
Με βάση την προσωπική μου εμπειρία -και εργάζομαι στην περιοχή για λογαριασμό του Ευρωπαϊκού Κοινοβουλίου εδώ και δέκα χρόνια- βλέπω μόνο μία εφικτή επιλογή για το άμεσο μέλλον: τον δρόμο προς μια περιορισμένη, περιοριστική και εποπτευόμενη ανεξαρτησία. Πιστεύω ακράδαντα, παρόλα ταύτα, πως θα ήταν απολύτως απαράδεκτο εάν το Κοσσυφοπέδιο κηρύξει την ανεξαρτησία του μονομερώς και εμείς λίγο ως πολύ συγκατατεθούμε. Πολλοί πολιτικοί από το Κοσσυφοπέδιο λένε επίσης πως αυτή η διαδικασία μπορεί να επιδιωχθεί από κοινού. Το διαπίστωσα ο ίδιος από πρώτο χέρι κατά τη διάρκεια των πρόσφατων εκλογών εκεί. " διαδικασία μπορεί να καρποφορήσει μόνο εάν και εφόσον η ΕΕ επιλέξει μια κοινή προσέγγιση.
<P>
Στις τελευταίες μέρες αυτής της Προεδρίας, θα ήθελα να ζητήσω από το Συμβούλιο να διασφαλίσει την ύπαρξη μιας κοινής ευρωπαϊκής γραμμής, ούτως ώστε η κοινή ευθύνη για την περιοχή να ασκηθεί από όλες τις πλευρές και όλα τα βήματα που θα γίνουν τις επόμενες εβδομάδες και μήνες να συνοδεύονται από την παρουσία της ΕΕ στο Κοσσυφοπέδιο. Αυτό είναι και το ζητούμενο. Δεν θα αποτελέσει η αναγνώριση της ανεξαρτησίας του Κοσσυφοπεδίου τον αποφασιστικό παράγοντα, αλλά η ενεργητική εκπροσώπηση της πολιτικής ασφαλείας της ΕΕ στο Κοσσυφοπέδιο και η πορτογαλική Προεδρία του Συμβουλίου πρέπει να διαδραματίσει τον δικό της ρόλο στο να γίνει αυτό πραγματικότητα.
<P>
(Χειροκροτήματα)
<SPEAKER ID="021" NAME="Sophia in 't Veld" AFFILIATION="ALDE">
(NL) Κύριε Πρόεδρε, η νέα Συνθήκη υπογράφεται επιτέλους μετά από χρόνια καθυστερήσεων, αλλά και τα συμβαλλόμενα μέρη θα πρέπει επιτέλους να φερθούν ως κυρίαρχοι, ως άξιοι ηγέτες της Ευρώπης. Έφτασε η ώρα να σταματήσουν να θριαμβολογούν επί εθνικής σκηνής για το τι πέτυχαν και να ξεκινήσουν ενεργά την αναζήτηση υποστήριξης αυτής της Συνθήκης και να πιέζουν για την επικύρωσή της, ώστε αυτή να τεθεί σε ισχύ την 1η Ιανουαρίου 2009.
<P>
" μεγαλύτερη αλλαγή εντοπίζεται στην αστυνομική και δικαστική συνεργασία. Πρέπει να είμαστε ξεκάθαροι, και μάλιστα γρήγορα, ως προς το πώς θα χειριστούμε τα σχετικά ζητήματα το 2008, κατά τη μεταβατική περίοδο. Ποια είναι η θέση του Συμβουλίου ως προς τις προτάσεις του Επιτρόπου Frattini σχετικά με το να εφαρμοστούν οι νέες διαδικασίες άμεσα, εν αναμονή των νέων κανόνων;
<P>
Ο Χάρτης των Θεμελιωδών Δικαιωμάτων διακηρύσσεται επίσης σήμερα. Και είναι ντροπή το γεγονός ότι τα κράτη μέλη αποδυνάμωσαν τον Χάρτη αφαιρώντας τον από την Συνθήκη, υποστηρίζοντας μάλιστα δύο ρήτρες απαλλαγής. Καλούνται τώρα να αποδείξουν ότι υπηρετούν τα θεμελιώδη δικαιώματα με πράξεις και όχι με λόγια.
<P>
Τέλος, κύριε Πρόεδρε, η Ευρωπαϊκή Ένωση έχει γίνει λίγο πιο δημοκρατική και λίγο πιο αποτελεσματική. Αλλά μια ώριμη δημοκρατία δεν πρέπει να είναι μόνο σθεναρή, πρέπει επίσης να υποβάλει σε έλεγχο την άσκηση εξουσίας και πρέπει να είναι υπεύθυνη. Ήρθε η ώρα για δημοκρατία, η ώρα να επιδείξουμε υπευθυνότητα -ακόμα και στην καταπολέμηση της τρομοκρατίας- θα μπορούσε επομένως το Συμβούλιο να μας δώσει μια εξήγηση για τον ρόλο που διαδραμάτισε η Ευρώπη στις παράνομες δραστηριότητες της CIA;
<SPEAKER ID="022" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, η ιστορία τείνει να επαναλαμβάνεται. Πριν από τρία χρόνια υπεγράφη μια Συνθήκη για τη θέσπιση Συντάγματος της Ευρώπης. Οι ηγέτες των κρατών μελών της ΕΕ ήταν απόλυτα ευχαριστημένοι και σίγουροι ότι το κείμενο θα ετίθετο σε ισχύ. Παρόλα ταύτα, δύο έθνη εξέφρασαν την απόλυτη αντίθεσή τους μέσα από δημοψηφίσματα.
<P>
Οι αρχηγοί κυβερνήσεων υπογράφουν τώρα ένα σχεδόν πανομοιότυπο κείμενο και ευελπιστούν να μην χρειαστεί να γίνουν δημοψηφίσματα αυτή τη φορά. Υποτιμούν, έτσι, ξεκάθαρα το θεμελιώδες αυτό όργανο της δημοκρατίας. " περίοδος που χαρακτηρίστηκε ως περίοδος περισυλλογής πήγε χαμένη. Αντί να αφοσιωθούμε σε διαβουλεύσεις, κοινωνικό διάλογο και συζήτηση, αναλωθήκαμε σε επινόηση μηχανισμών για χειραγώγηση.
<P>
Πρέπει να υπογραμμίσουμε ότι η διαβόητη Μεταρρυθμιστική Συνθήκη είναι ένα πολύ υψηλού επιπέδου έγγραφο, αφού οδηγεί ουσιαστικά σε περιορισμό της κυριαρχίας των κρατών μελών. Μεταβιβάζει πολλά από τα προνόμια, που μέχρι σήμερα ανήκαν στα εθνικά κράτη, στα θεσμικά όργανα της ΕΕ που δεν υπάγονται σε πραγματικό δημοκρατικό έλεγχο. Είμαι πεπεισμένος πως αν τα έθνη της Ευρώπης είχαν φωνή η υπογραφή της Συνθήκης αύριο θα είχε την τύχη της προηγούμενης.
<SPEAKER ID="023" NAME="Mikel Irujo Amezaga" AFFILIATION="Verts/ALE">
(ES) Κύριε Πρόεδρε, πριν λίγους μήνες είχα μια τηλεφωνική συνομιλία με τον Διαμεσολαβητή στη χώρα μου και καθώς περίμενα στο ακουστικό μου έπαιζαν το 'Let it be', αφήνοντας λίγα περιθώρια αισιοδοξίας ως προς τα παράπονα που επεξεργάζεται το Γραφείο, όπως αποδεικνύεται σε αυτή την περίπτωση.
<P>
Αυτό αποτελεί μια συχνή αίσθηση όσων από εμάς εξακολουθούν να θεωρούν πως η Ευρωπαϊκή Ένωση δεν κάνει τίποτα για να ενσωματώσει τα περιφερειακά ζητήματα και τα απάτριδα έθνη στις θεσμικές δομές και πολιτικές της. Κάθε φορά, δυστυχώς, είναι περισσότερα τα άτομα που πιστεύουν πως αυτή η μέρα δεν θα έρθει ποτέ, και η αλήθεια είναι πως δεν έχουμε και πολλές επιλογές.
<P>
Σε ό,τι αφορά το Κοσσυφοπέδιο ακούμε εδώ και καιρό για τα προβλήματα αλλά δεν άκουσα κανέναν να θέτει το ερώτημα που για μένα είναι το πιο φλέγον: τι θέλουν οι Κοσοβάροι;
<P>
Με το βλέμμα στραμμένο στη Στρατηγική της Λισαβόνας θεωρούμε πως υπάρχει ένας διάχυτος εφησυχασμός, που οφείλεται σε μεγάλο βαθμό στο γεγονός ότι οι δείκτες αξιολόγησης αυτής της στρατηγικής βασίζονται κυρίως στην αύξηση του ΑΕγχΠ. Πότε θα αποκτήσουμε και κάποιους δείκτες κοινωνικής και περιβαλλοντικής προόδου ώστε να αξιολογήσουμε τα αποτελέσματα της Λισαβόνας ουσιωδώς;
<SPEAKER ID="024" NAME="Ilda Figueiredo" AFFILIATION="GUE/NGL">
(PT) Συμμετέχουμε σε μια ακόμα πρόβα των βασικών δογμάτων της νεοφιλελεύθερης πολιτικής που επιδιώχθηκε από την πορτογαλική Προεδρία. " αυριανή υπογραφή της Συνθήκης της Λισαβόνας, που εμπεριέχει τα βασικά σημεία του περίφημου "Ευρωπαϊκού Συντάγματος", αποτελεί αδιαμφισβήτητα τον πιο σοβαρό εκφραστή μιας ποιοτικής προόδου προς μια νεοφιλελεύθερη ολοκλήρωση η οποία επιδεινώνει τα κοινωνικά προβλήματα και τις ανισότητες.
<P>
Αντί για απαντήσεις που έχουν στόχο να βελτιώσουν τις συνθήκες εργασίας, στηρίζονται στην ευελισφάλεια για να κάνουν την εργασία πιο επισφαλή. Αντί για απαντήσεις που έχουν στόχο να βελτιώσουν τις συνθήκες διαβίωσης και να αντιμετωπίσουν το πρόβλημα της φτώχειας που πλήττει 80 εκατομμύρια άτομα, παρουσιάζουν μια ακόμη πιο νεοφιλελεύθερη εκδοχή της Στρατηγικής της Λισαβόνας με σκοπό την φιλελευθεροποίηση και ιδιωτικοποίηση των δημόσιων υπηρεσιών. Έτσι, με τα γεγονότα της 18ης Οκτωβρίου και τις διαδηλώσεις στη Λισαβόνα, οι εργαζόμενοι και ο λαός θα συνεχίσουν τόσο τη μάχη κατά της Συνθήκης και αυτών των πολιτικών, όσο και τον αγώνα για τη διεξαγωγή δημοψηφισμάτων με δεσμευτικά για τη Συνθήκη αποτελέσματα κατόπιν κατάλληλης διεξαγωγής πλουραλιστικών συζητήσεων.
<SPEAKER ID="025" NAME="Frank Vanhecke" AFFILIATION="NI">
(NL) Κύριε Πρόεδρε, όταν η Βενεζουέλα ψήφισε πρόσφατα σε δημοψήφισμα, απορρίπτοντας τα σχέδια του Τσάβες για ριζικές αλλαγές στο σύνταγμα με μια πολύ μικρή πλειοψηφία, ο εν δυνάμει-δικτάτορας της Βενεζουέλας υποκλίθηκε στη θέληση του λαού, όπως αρμόζει σε ηγέτες λίγο-πολύ ελεύθερων χωρών. Πιστεύω ότι εμείς εδώ στην Ευρώπη μπορούμε να μάθουμε πολλά από αυτό το παράδειγμα.
<P>
Έχουμε μπροστά μας ένα "Ευρωπαϊκό Σύνταγμα" που ενώ έχει απορριφθεί από την πλειοψηφία του εκλεκτορικού σώματος δύο κρατών μελών, μας προσφέρεται εκ νέου στο πιάτο. Θεωρητικά ανέγγιχτο, εκτός από κάποιες αισθητικές διαφοροποιήσεις. Δεν υπάρχει χώρος για περαιτέρω συζητήσεις και σίγουρα όχι για δημοψηφίσματα σε χώρες που κρατούν επικριτική στάση ή που μπορεί να ψηφίσουν όχι. Το Ευρωπαϊκό Σύνταγμα -συγγνώμη, η Μεταρρυθμιστική Συνθήκη- υπογράφεται στη Λισαβόνα με λαμπρότητα και μεγαλοπρέπεια και μετά θα περάσει με ανάρμοστη βιασύνη από τα κοινοβούλια που την υποστηρίζουν. " Ευρώπη είναι μια υποκριτική δημοκρατία.
<P>
Ο τρόπος με τον οποίο οι ευρωκράτες αντιμετωπίζουν την φωνή του λαού έγινε για μια ακόμη φορά εμφανής όταν ο Επίτροπος Rehn αναφέρθηκε στην πιθανότητα ένταξης της Τουρκίας. Υπάρχουν πρακτικά που τον φέρουν να λέει πως εθνικές συμφωνίες ή ειδικές προεκλογικές δεσμεύσεις δεν πρέπει να εμποδίσουν την ενταξιακή πορεία της Τουρκίας. Οι μανδαρίνοι της Ευρώπης δεν δίνουν δεκάρα για τις προεκλογικές υποσχέσεις στους ψηφοφόρους τους σχετικά με την ένταξη της Τουρκίας. Στη Βενεζουέλα εξακολουθεί να υπάρχει προς το παρόν δημοκρατία, αλλά πολύ λιγότερη υπάρχει στην Ευρώπη.
<SPEAKER ID="026" NAME="Giles Chichester" AFFILIATION="PPE-DE">
(EN) Κύριε Πρόεδρε, στην ημερήσια διάταξη υπάρχει μια σειρά σημαντικών θεμάτων για το επερχόμενο Ευρωπαϊκό Συμβούλιο. Αδημονώ να ακούσω για τη βελτίωση της ανταγωνιστικότητας στην Ευρώπη, για την πρόοδο ως προς τους φιλόδοξους στόχους της Ευρώπης να αντιμετωπίσει τις κλιματικές αλλαγές και για τη δέσμευση της Ευρώπης να συνεργαστεί με τις αναπτυσσόμενες χώρες προκειμένου να ανακουφίσει τους φτωχούς. Παρόλα ταύτα, το κέντρο βάρους θα δοθεί αυτή την εβδομάδα στην υπογραφή της Μεταρρυθμιστικής Συνθήκης της Λισαβόνας.
<P>
Όπως λέγαμε επιμόνως εμείς οι Συντηρητικοί Βρετανοί, δεν υφίστατο ουσιαστική απαίτηση για μια τόσο εκτεταμένη Συνθήκη και, μόλις αυτή την εβδομάδα, μία από τους κορυφαίους ακαδημαϊκούς εμπειρογνώμονες στην Ευρώπη δημοσίευσε έκθεση σχετικά με τις επιπτώσεις της διεύρυνσης στην Ευρωπαϊκή Ένωση. Δηλώνει σαφώς αυτό που λέμε εδώ και αρκετό καιρό, ότι δηλαδή η ΕΕ ήδη λειτουργεί πολύ καλά χωρίς αυτή τη Μεταρρυθμιστική Συνθήκη. Τονίζει, και παραθέτω, ότι "η πρακτική από το Μάιο του 2004 υποδεικνύει ότι οι διαδικασίες και οι πρακτικές των θεσμικών οργάνων της Ευρωπαϊκής Ένωσης μάλλον αντιμετώπισαν με σθεναρότητα τον αντίκτυπο της διεύρυνσης".
<P>
Αυτό είναι σημαντικό, λαμβάνοντας υπόψη όλα όσα έχουν ειπωθεί - ότι η ΕΕ δεν μπορεί να αντιμετωπίσει τη διεύρυνση χωρίς θεσμικές ανακατατάξεις ή ακόμη και παρεμβολές. Όλα αυτά ενισχύουν την άποψή μας ότι αυτή η Συνθήκη έχει να κάνει με πολιτικό συμβολισμό και όχι με οποιαδήποτε αντικειμενική εκτίμηση των αναγκών της Ευρώπης.
<P>
Πέραν της αμφισβήτησης του σκεπτικού της παρούσας Συνθήκης, υπήρξαμε επίσης έντονα επικριτικοί με τη διαδικασία που μας οδήγησε σε αυτό το σημείο. Μοιάζει απίστευτο να ισχυριζόμαστε ότι αυτή η Συνθήκη δεν είναι στην ουσία η ίδια με το Ευρωπαϊκό Σύνταγμα που απορρίφθηκε κατηγορηματικά όταν τέθηκε σε ψηφοφορία στη Γαλλία και στις Κάτω Χώρες. Μόνος μεταξύ των ηγετών, ο Βρετανός πρωθυπουργός επιμένει να διαιωνίζει αυτόν τον μύθο ότι η Συνθήκη και το Σύνταγμα είναι διαφορετικά. Ο βρετανικός λαός δεν τον πιστεύει και οι περισσότεροι έχουν επανειλημμένα εκφράσει την άποψη ότι θα πρέπει να υπάρξει ένα δημοψήφισμα. Ο κ. Brown έχει αγνοήσει τις επιθυμίες τους και αυτό έχει οδηγήσει στην υπονόμευση της κυβέρνησής του και της Ευρωπαϊκής Ένωσης γενικότερα.
<SPEAKER ID="027" NAME="Robert Goebbels" AFFILIATION="PSE">
(FR) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, το 1981 ένα τοις εκατό του πληθυσμού της Ευρώπης κατείχε το 8% του συνολικού της πλούτου. Είκοσι πέντε χρόνια μετά, το πλουσιότερο ένα τοις εκατό έχει το 17% του συνολικού εισοδήματος στην Ευρωπαϊκή Ένωση. Εν τω μεταξύ, ένα άτομο στα έξι -συνολικά 74 εκατομμύρια Ευρωπαίοι- ζει κάτω από το όριο της φτώχειας, όπως ορίζεται στα επιμέρους κράτη μέλη.
<P>
Εάν δεν υπήρχαν οι κοινωνικές μεταβιβάσεις, περίπου 185 εκατομμύρια Ευρωπαίοι -σχεδόν το 4% του πληθυσμού- θα είχε διολισθήσει στη φτώχεια. Εξ ου και η ανάγκη για μια δραστική κοινωνική πολιτική: μια πολιτική για την ανακατανομή του πλούτου. " προσπάθεια της Ένωσης στο κοινωνικό μέτωπο, ωστόσο, είναι ιδιαίτερα μικρή. Το όραμα που μόλις περιέγραψε η Επιτροπή, μιας περισσότερο κοινωνικά προσανατολισμένης Ευρώπης του 21ου αιώνα, είναι εννοιολογικά άψογο αλλά στερείται κάθε πραγματικής νομοθετικής πρωτοβουλίας.
<P>
Ο Πρόεδρος της Επιτροπής κ. Barroso μόλις μας ανέφερε ότι η στρατηγική της Λισαβόνας αποφέρει καρπούς. Έχει δίκιο. Ωστόσο, την ίδια στιγμή, η οικονομική ανάκαμψη στην Ευρώπη απειλείται από μια ιδιαίτερα ύπουλη εκδοχή της παγκοσμιοποίησης, με τη μορφή των χρηματοπιστωτικών αγορών χωρίς σύνορα. " λεγόμενη κρίση των δανείων υψηλού κινδύνου έχει τις ρίζες της στον ξέφρενο καταναλωτισμό των "νωμένων Πολιτειών. " παγκόσμια χρηματοπιστωτική βιομηχανία χρεοκόπησε εξαιτίας "ειδικών προϊόντων" που χρηματοδοτήθηκαν με ενυπόθηκα δάνεια δίχως αντίκρισμα, ενώ η αφρόκρεμα του τραπεζικού, ασφαλιστικού και συνταξιοδοτικού τομέα μας κέρασε το φαρμάκι του θριάμβου της απληστίας έναντι της εξυπνάδας.
<P>
Ο ίδιος ο χρηματοπιστωτικός τομέας, βέβαια, δεν ρισκάρει τίποτα απολύτως: είναι "υπερβολικά μεγάλος για να αποτύχει". Οι εθνικές κεντρικές τράπεζες και οι φορολογούμενοι θα εξασφαλίσουν την ασφαλή προσγείωση για τους χρυσούς αλεξιπτωτιστές, και αυτό με το αζημίωτο. " οικονομική δραστηριότητα στην Ευρώπη έχει ήδη επιβραδυνθεί. " ύφεση πλησιάζει στις "νωμένες Πολιτείες. Το δολάριο βουλιάζει και οι τιμές των πρώτων υλών, συμπεριλαμβανομένων των βασικών ειδών διατροφής, έχουν αυξηθεί θεαματικά. " πιστωτική κρίση έχει ήδη επηρεάσει τις μικρομεσαίες επιχειρήσεις καθώς και τους εν δυνάμει αγοραστές κατοικίας.
<P>
Διαβάζοντας το σχέδιο συμπερασμάτων του Συμβουλίου της Λισαβόνας, δεν δύναμαι να βρω κάποια προοπτική διαφυγής της Ευρώπης, γεγονός που θεωρώ πικρά λυπηρό.
<SPEAKER ID="028" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ξεκινήσω με τη φαινομενικά μικρή νίκη που πέτυχε ο Γάλλος Πρόεδρος Σαρκοζί αφαιρώντας από τις εν εξελίξει διαπραγματεύσεις με την Τουρκία τον όρο προσχώρηση.
<P>
Το γεγονός αυτό δεν αλλάζει βέβαια τίποτα, οι διαπραγματεύσεις θα συνεχιστούν. Ωστόσο, ο Σαρκοζί, ο οποίος είναι σήμερα ο ισχυρότερος και ο πιο πολιτικοποιημένος εκ των ευρωπαίων αρχηγών κρατών, όπως επιβεβαιώνεται από την ομιλία που έδωσε στο Κοινοβούλιο, έρχεται στη συνέχεια να μας μιλήσει για τα σύνορα της Ευρώπης και την Μεσογειακή Ένωση, και ο κόσμος λέει μάλλον απορριπτικά "δεν ξέρει τι λέει, τι είναι αυτή η Μεσογειακή Ένωση, δεν ξέρω τι παιχνίδι παίζει".
<P>
Κατά την άποψή μου, το παιχνίδι που παίζει είναι πολύ σαφές και αφορά τα σύνορα της Ευρώπης: η Μεσογειακή Ένωση είναι η στρατηγική για την Ευρώπη των εθνών. Στην πράξη, εάν η προσέγγιση της Μεσογειακής Ένωσης είχε μόνο τον χαρακτήρα σχέσης μεταξύ των εθνών, θα μπορούσε κάλλιστα να αποτελέσει έναν λογικό τρόπο επίλυσης των οικονομικών, εμπορικών και περιβαλλοντικών προβλημάτων. Δεν είναι λογικό, ωστόσο, να υφίσταται αυτή η Ένωση, και μια εναλλακτική λύση πρέπει να βρεθεί, αν επιδιώκουμε μια Ευρώπη του δικαίου, των ατομικών δικαιωμάτων, και ιδίως, μια Ευρώπη των πολιτών και όχι μια Ευρώπη των κρατών.
<P>
Αυτή είναι η εναλλακτική λύση που οι αρχηγοί κρατών, η Επιτροπή και η Ευρωπαϊκή Ένωση πρέπει να χρησιμοποιήσουν για να αντιμετωπίσουν τη γαλλική στρατηγική του Σαρκοζί για μια Ευρώπη των εθνών. Πρέπει να αποφασίσουμε αν θέλουμε ο Χάρτης των Θεμελιωδών Δικαιωμάτων, μια μέρα στο μέλλον, να γίνει ο Χάρτης Δικαιωμάτων των τούρκων πολιτών, ο Χάρτης Δικαιωμάτων των μαροκινών πολιτών, ο Χάρτης Δικαιωμάτων των ισραηλινών και παλαιστινίων πολιτών. Πρέπει να αποφασίσουμε αν θέλουμε ή όχι να προσφέρουμε στην Ευρώπη ένα τέτοιο μέλλον, γιατί διαφορετικά προβλέπω να επικρατεί η Ευρώπη των εθνών και των κρατών.
<P>
Εν κατακλείδι, ορισμένοι άνθρωποι φορούν μπλουζάκια με το σύνθημα "δημοψήφισμα για την Ευρώπη": η απάντηση είναι "ναι" σε ένα ευρωπαϊκό δημοψήφισμα, "όχι" σε εθνικά δημοψηφίσματα, διότι τα δημοψηφίσματα προβάλλουν όλον τον λαϊκισμό, τον εξτρεμισμό, τον εθνικισμό και τον κομμουνισμό της Ευρώπης μας.
<SPEAKER ID="029" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, ευτυχώς υπάρχουν ακόμη πατριώτες στην Ευρώπη και προφανώς θα πρέπει να απαιτήσουμε ένα εθνικό δημοψήφισμα. Θα συνεχίσουμε να απαιτούμε δημοψηφίσματα, γιατί πιστεύουμε σε μια Ευρώπη των λαών, και όχι σε μια Ευρώπη με υψηλή χρηματοδότηση που υποστηρίζει και χρηματοδοτεί όλη αυτή την τεχνοκρατική πολιτική, τον όλο τρόπο λειτουργίας του τρελοκομείου των ευρωπαϊκών θεσμικών οργάνων.
<P>
Αυτή ακριβώς είναι η εικόνα που προκύπτει από την αναδιαμόρφωση της Συνθήκης σας - η επιβεβαίωση ενός θεσμού αυτοσυντηρούμενου, κυριαρχούμενου από τεχνο-γραφειοκρατία, και υπόλογου μόνο στον ίδιο του τον εαυτό. Πού υπάρχει σε αυτήν την νέα έκδοση κάτι που να αντανακλά, λόγου χάρη, την ισχυρή έκκληση για την υπεράσπιση του ευρωπαϊκού κοινωνικού μοντέλου που προέκυψε από τα λαϊκά δημοψηφίσματα; Τι απαντήσεις έχετε δώσει;
<P>
Σε γενικές γραμμές, δεν υπάρχουν απαντήσεις, παρά μόνο γενικολογίες για τη διεύρυνση, χωρίς να γίνεται αναφορά στο γεωπολιτικό πρόβλημα των συνόρων της Ευρώπης που, για μας, είναι το βασικό ζήτημα. Ένα οικοδόμημα, όπως η Ευρώπη, που έχει τις ιστορικές του ρίζες στο δημόσιο δίκαιο της Αγίας Ρωμαϊκής Αυτοκρατορίας, δεν χτίζεται έχοντας για πνευματικό του ορίζοντα την αύξηση της αξίας του ευρώ έναντι του δολαρίου. Υπάρχουν, κατά την άποψή μας, και άλλα σημεία αναφοράς, ιδίως σε ό,τι αφορά τις χριστιανικές ρίζες της Ευρώπης.
<P>
Δεν θα λύσουμε τα ζωτικά προβλήματα που αντιμετωπίζει η Ευρώπη μέσω νομικών υπεκφυγών ή με το να καθοδηγούμαστε από τις αποφάσεις του Ευρωπαϊκού Δικαστηρίου. Τα κράτη δεν μπορούν να κυβερνώνται με αυτόν τον τρόπο, και το αυτό ισχύει τόσο για το μέλλον της Ευρώπης όσο και για την ιστορία της Ευρώπης. Ζήτω λοιπόν η Ευρώπη των λαών, ζήτω οι χριστιανικές ρίζες της Ευρώπης!
<SPEAKER ID="030" NAME="Miguel Portas" AFFILIATION="GUE/NGL">
(PT) Αύριο οι πρωθυπουργοί και αρχηγοί κρατών θα υπογράψουν τη Συνθήκη της Λισαβόνας στη Λισαβόνα. Μετά θα απαιτήσουν την επικύρωσή της. " διαφορά δεν έγκειται στο κείμενο, το οποίο είναι αντίγραφο του Συντάγματος που απορρίφθηκε από τους Γάλλους και τους Ολλανδούς. " διαφορά έγκειται στη μέθοδο. Τώρα όλοι επιζητούν την ταχεία επικύρωση χωρίς δημοψηφίσματα. Πριν από λίγες ημέρες, ο κ. Θαπατέρο εξέφρασε εδώ στο Κοινοβούλιο την επιθυμία του να δει τους πολίτες των διαφόρων κρατών μελών να αποφαίνονται την ίδια ακριβώς ημέρα για τη συνθήκη που θα καθορίσει το κοινό μας μέλλον.
<P>
Στη σύνοδο κορυφής την Παρασκευή, οι κυβερνήσεις θα έχουν την ευκαιρία να διαλύσουν τις υποψίες που αιωρούνται, ότι δηλαδή θέλουν να εγκριθεί η νέα Συνθήκη πίσω από τις πλάτες των λαών. Ας τους αφήσουμε να αδράξουν την πρόταση του κ. Θαπατέρο και με τα δύο χέρια. Ας τους αφήσουμε να ορίσουν την ημερομηνία. Σήμερα, η Συνθήκη της Λισαβόνας δεν είναι η πραγματική σας Συνθήκη. Ποτέ δεν πρόκειται να αποτελέσει τη Συνθήκη των Ευρωπαίων ενώ η βιωσιμότητά της εξαρτάται από τη μη διεξαγωγή δημοψηφισμάτων. Ας τους αφήσουμε να επιδείξουν το θάρρος να ανταποκριθούν στην απαίτηση για δημοκρατία, γιατί η Ευρώπη εξαρτάται από την ίδια τη δημοκρατία!
<SPEAKER ID="031" NAME="Jana Bobošíková" AFFILIATION="NI">
(CS) Κυρίες και κύριοι, συχνά γίνεται λόγος σχετικά με το πώς μπορούμε να φέρουμε την Ευρώπη κοντά στους πολίτες και να την καταστήσουμε πιο δημοκρατική, χωρίς να επενεργούμε πάνω σε αυτή. Αύριο οι αρχηγοί κρατών και κυβερνήσεων θα υπογράψουν τη Μεταρρυθμιστική Συνθήκη και έχουν ήδη ανακοινώσει εκ των προτέρων ότι δεν επιθυμούν να διεξαχθούν δημοψηφίσματα. Είναι λυπηρό το γεγονός ότι αυτό το Κοινοβούλιο ως επί το πλείστον επικροτεί αυτή τη στάση. Είναι μια έκφραση της μέγιστης αλαζονείας και περιφρόνησης των πολιτών. Έχω την εντύπωση ότι οι πολιτικοί είτε βαριούνται να εξηγήσουν τη νέα συνθήκη ή -ακόμα χειρότερα- φοβούνται τους πολίτες. Οι πολιτικοί δεν θέλουν να εξηγήσουν το πώς η νέα Συνθήκη θα αλλάξει το ποσοστό των κρατών μελών στη διαδικασία λήψης αποφάσεων εντός της Ευρωπαϊκής Ένωσης. Οι πολιτικοί δεν θέλουν να εξηγήσουν στους πολίτες ότι δεν θα έχουν τον Επίτροπό "τους" στην Επιτροπή. Δεν θέλουν να υπερασπιστούν το γεγονός ότι θέματα όπως η μετανάστευση, η ενέργεια και οι μεταφορές δεν θα εξετάζονται μεμονωμένα από τα κράτη, αλλά από τις Βρυξέλλες. Κυρίες και κύριοι, αν δεν κερδίσουμε τους πολίτες με το μέρος μας όσον αφορά τους κανόνες που διέπουν τη νέα ρύθμιση της ΕΕ, αν δεν τους εξηγήσουμε, αφενός, τα πλεονεκτήματα της ένταξης και, αφετέρου, τα θέματα απώλειας της εθνικής κυριαρχίας, την οποία η Συνθήκη με σαφήνεια συνεπάγεται σε ορισμένους τομείς, το χάσμα μεταξύ της πολιτικής ελίτ και των πολιτών θα συνεχίσει να διευρύνεται όλο και περισσότερο. Για τον λόγο αυτό θεωρώ τα δημοψηφίσματα ως βασική πτυχή της διαδικασίας επικύρωσης της Συνθήκης.
<SPEAKER ID="032" NAME="Jacek Saryusz-Wolski" AFFILIATION="PPE-DE">
(EN) Κύριε Πρόεδρε, η Συνθήκη της Λισαβόνας θα έχει σημαντικό αντίκτυπο στην εξωτερική πολιτική της Ευρωπαϊκής Ένωσης στο εγγύς μέλλον.
<P>
Οι συζητήσεις μας στην Επιτροπή Εξωτερικών Υποθέσεων του Κοινοβουλίου μου επιτρέπουν να εκφράσω μια πολύ θετική άποψη για τη νέα Συνθήκη για διάφορους λόγους. Ένα ενιαίο πλαίσιο ενισχύει σημαντικά τη συνοχή της εξωτερικής δράσης της ΕΕ: η νέα Συνθήκη συνεπάγεται ένα σημαντικό βήμα προόδου σε σύγκριση με τις ισχύουσες διατάξεις. Παρέχει μια ρητή νομική βάση για την Πολιτική Γειτονίας, θεσπίζει μια ενιαία νομική προσωπικότητα της Ένωσης στο σύνολό της και υποχρεώνει τα κράτη μέλη να διαβουλεύονται μεταξύ τους και να επιδεικνύουν αμοιβαία αλληλεγγύη.
<P>
Από θεσμικής απόψεως, έχουν γίνει σημαντικές βελτιώσεις όσον αφορά την ενίσχυση των εξουσιών τόσο της διττής ιδιότητας του Ύπατου Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας, ο οποίος είναι ταυτόχρονα και Αντιπρόεδρος της Ευρωπαϊκής Επιτροπής, όσο και την ίδρυση της Ευρωπαϊκής Υπηρεσίας Εξωτερικής Δράσης.
<P>
Το σημαντικότερο, όμως, είναι ότι η νέα Συνθήκη ενισχύει τις δημοσιονομικές εξουσίες του Κοινοβουλίου επί των δαπανών της εξωτερικής πολιτικής της ΕΕ θέτοντας το Ευρωπαϊκό Κοινοβούλιο επί ίσοις όροις με το Συμβούλιο.
<P>
Επιπλέον, έχει θεσμοθετηθεί η νέα νομική βάση για μέσα ή πολιτικές που συνδέονται με την κοινή εξωτερική πολιτική και πολιτική ασφαλείας (ΚΕΠΠΑ), για παράδειγμα οι κυρώσεις κατά μη κρατικών οντοτήτων, η διαστημική πολιτική και η ενεργειακή ασφάλεια, η καταπολέμηση της κλιματικής αλλαγής, η πρόληψη της διεθνούς τρομοκρατίας και η προστασία των προσωπικών δεδομένων.
<P>
Στην πραγματικότητα, οι μεγαλύτερες βελτιώσεις αφορούν τον τομέα της Ευρωπαϊκής Πολιτικής Ασφάλειας και Άμυνας (ΕΠΑΑ), δεδομένου ότι η Συνθήκη της Λισαβόνας προβλέπει μια μόνιμη διαρθρωμένη συνεργασία στον τομέα της άμυνας μεταξύ των κρατών μελών που διαθέτουν ανάλογη στρατιωτική ικανότητα.
<P>
Από τη σκοπιά μας, ωστόσο, η νέα Συνθήκη έχει επίσης και μερικά μειονεκτήματα: το Ευρωπαϊκό Κοινοβούλιο θα πρέπει να γνωμοδοτεί σχετικά με τον διορισμό του νέου Ύπατου Εκπροσώπου και Αντιπροέδρου της Επιτροπής, όχι μόνο για το πρώτο άτομο που θα αναλάβει καθήκοντα την 1η Ιανουαρίου 2009, αλλά και σε περίπτωση ενός ενδιάμεσου διορισμού αργότερα και, προφανώς, όταν διορίζεται το σύνολο της Επιτροπής, συμπεριλαμβανομένου και του Αντιπροέδρου Εξωτερικών Υποθέσεων.
<P>
Επιτρέψτε μου επίσης να τονίσω την ανάγκη ο νέος, νεοεκλεγείς Ύπατος Εκπρόσωπος και Αντιπρόεδρος να διαβουλεύεται εκ των προτέρων και αποτελεσματικά με το Κοινοβούλιο σχετικά με τις βασικές επιλογές των ΚΕΠΠΑ και ΕΠΑΑ.
<P>
Εν κατακλείδι: η Συνθήκη της Λισαβόνας αποτελεί ένα ορόσημο στη θεσμική ανάπτυξη της Ευρωπαϊκής Ένωσης στις εξωτερικές υποθέσεις και, ως πρόεδρος της Επιτροπής Εξωτερικών Υποθέσεων, θα ήθελα να χαιρετίσω θερμά την υπογραφή που εκκρεμεί.
<SPEAKER ID="033" NAME="Genowefa Grabowska" AFFILIATION="PSE">
(PL) Κύριε Πρόεδρε, τρία χρόνια μετά το τέλος του Δευτέρου Παγκοσμίου Πολέμου ο Οργανισμός "νωμένων Εθνών διακήρυξε την Οικουμενική Διακήρυξη των Δικαιωμάτων του Ανθρώπου, η οποία παραμένει το πρότυπο κείμενο σε αυτόν τον τομέα. Σχεδόν 60 χρόνια αργότερα η Ευρωπαϊκή Ένωση κωδικοποιεί τα ανθρώπινα δικαιώματα στο Χάρτη των Θεμελιωδών Δικαιωμάτων, ένα έγγραφο που πληροί τις ανάγκες και τις προσδοκίες των Ευρωπαίων στο κατώφλι του 21ου αιώνα.
<P>
Γιατί τότε δύο κράτη, η Πολωνία και το "νωμένο Βασίλειο -τόσο δεσμευμένα στην κωδικοποίηση των ανθρωπίνων δικαιωμάτων σε διεθνές επίπεδο- εξέφρασαν την αντίθεσή τους στον Χάρτη; Γιατί δεν θέλουν να τον δώσουν στους δικούς τους πολίτες; " απογοήτευσή μου ως Πολωνή είναι ακόμη μεγαλύτερη, καθώς και οι δύο, η Πολωνία και το "νωμένο Βασίλειο είχαν προηγουμένως αποδεχτεί τον Χάρτη. Οι πρωθυπουργοί και οι Υπουργοί Εξωτερικών των δύο χωρών τον υπέγραψαν ως το δεύτερο μέρος της Συνταγματικής Συνθήκης στη Ρώμη στις 29 Οκτωβρίου 2004. Οι υπογραφές τους όχι μόνο δέσμευαν έναντι των ευρωπαίων εταίρων τους, αλλά αποτέλεσαν και ένα μήνυμα προς τους πολίτες των δικών τους κρατών και μια υπόσχεση ότι θα συμμορφωθούν με τον Χάρτη.
<P>
Το περιεχόμενο του Χάρτη δεν έχει αλλάξει από το 2004. Αυτό που έχει αλλάξει είναι η στάση της Πολωνίας και του "νωμένου Βασιλείου. Το ερώτημά μου είναι: γιατί οι διάδοχοι των Tony Blair και Marek Belka αντιτίθενται στον Χάρτη στερώντας από τους συμπολίτες τους τα οφέλη που απορρέουν από αυτόν; Θα ήθελα επίσης να ζητήσω από τον πρόεδρο του Συμβουλίου της Ευρώπης να ρωτήσει τους σημερινούς πρωθυπουργούς της Πολωνίας και του "νωμένου Βασιλείου γιατί δεν τιμούν τις υπογραφές των προκατόχων τους. Στην εξωτερική πολιτική η αρχή της συνέχειας είναι θεμελιώδης, και εμείς οι πολίτες -και αναφέρομαι στους Πολωνούς- έχουμε ανάγκη τα δικαιώματα που περιλαμβάνονται στον Χάρτη.
<SPEAKER ID="034" NAME="Alexander Lambsdorff" AFFILIATION="ALDE">
(DE) Κύριε Πρόεδρε, κυρίες και κύριοι, πολλά ειπώθηκαν για την ουσία της Συνθήκης. Εμείς, οι Γερμανοί Φιλελεύθεροι, ανέκαθεν προσδίδαμε ζωτική σημασία σε ορισμένα καίρια σημεία. Πρώτον, ο θεσμικός συμβιβασμός έπρεπε να διατηρηθεί. Δεύτερον, θέλαμε έναν Υπουργό Εξωτερικών της ΕΕ, όχι ως εξωραϊστικό στοιχείο, αλλά ως γνήσιο φερέφωνο της Ευρωπαϊκής Ένωσης. Συμφωνούμε πλήρως με τα όσα είπε ο Jacek Saryusz-Wolski προ ολίγου για θεσμικές βελτιώσεις. Εξακολουθούμε να πιστεύουμε, ωστόσο, ότι η επιτυχία της κοινής εξωτερικής πολιτικής και πολιτικής ασφαλείας στο άμεσο μέλλον θα εξαρτηθεί από την πολιτική βούληση των κρατών μελών, και αυτό είναι λυπηρό. Το τρίτο σημείο στο οποίο δίνουμε ιδιαίτερη σημασία είναι η σθεναρή προστασία των θεμελιωδών δικαιωμάτων, και για τον λόγο αυτό, αναμένουμε με αγωνία τη διακήρυξη του Χάρτη.
<P>
Σε γενικές γραμμές, πρέπει να πούμε ότι η Συνθήκη της Λισαβόνας αποτελεί επιτυχία για τη γερμανο-πορτογαλική συνεργασία, για την οποία και οι δύο Προεδρίες αξίζουν συγχαρητηρίων.
<P>
Ένα πραγματικό μειονέκτημα, ωστόσο, αποτελεί η έλλειψη προόδου στη διεξαγωγή των διαδικασιών λήψης αποφάσεων πιο κοντά στους πολίτες. " απόφαση του Συμβουλίου να μην παρουσιάσει ένα ενοποιημένο κείμενο είναι αυτό που θα αποκαλούσα Realsatire στα γερμανικά, που σημαίνει ότι οι πραγματικές συνθήκες ξεπερνούν σε παραλογισμό οτιδήποτε θα μπορούσε να φανταστεί ένας σατιρικός συγγραφέας. " απόφαση αυτή, ωστόσο, σύντομα θα ξεπεραστεί από τα ίδια τα γεγονότα. Είμαι βέβαιος ότι το κοινό και τα κοινοβούλια θα λάβουν αντίγραφα του ενοποιημένου κειμένου και θα διαβάσουν τι είναι πραγματικά το ζητούμενο σε αυτή τη Συνθήκη.
<P>
Πρέπει τώρα να εισέλθουμε σε μία φάση κατά την οποία η Ευρωπαϊκή Ένωση επιστρέφει από τη θεσμική ομφαλοσκόπηση και προσανατολίζεται στην υιοθέτηση μιας παγκόσμιας προοπτικής. Θα πρέπει να εκπληρώσει το καθήκον της σε διεθνές οικονομικό επίπεδο. " γενική κατάσταση της παγκόσμιας οικονομίας εγείρει το φάσμα της βραδύτερης ανάπτυξης και της απώλειας θέσεων εργασίας στην Ευρώπη. Σε πολλά κράτη μέλη, συμπεριλαμβανομένου και του δικού μου, αναγνωρίζω μια επαναφορά στον εφησυχασμό και μια αποδυνάμωση της βούλησης να θεσπίσουμε μεταρρυθμίσεις. Αυτό πρέπει να αλλάξει.
<P>
" δεύτερη παρατήρησή μου είναι ότι πρέπει να διαδραματίσουμε τον ρόλο μας στη διεθνή πολιτική σκηνή με υπευθυνότητα. Ο κόσμος θέλει η Ευρωπαϊκή Ένωση να έχει ένα ισχυρό παγκόσμιο ρόλο. " ευθύνη είναι δική μας.
<SPEAKER ID="035" NAME="Bogdan Pęk" AFFILIATION="UEN">
(PL) Κύριε Πρόεδρε, η Ευρώπη δεν είναι απλώς μια συμφωνία μεταξύ των ελίτ. Δεν είναι μόνο τα ευρωπαϊκά θεσμικά όργανα. " Ευρώπη είναι πάνω από όλα ένα θέμα εμπιστοσύνης.
<P>
Χθες, ωστόσο, ο Udo Voigt, ο πρόεδρος του Εθνικού Δημοκρατικού Κόμματος της Γερμανίας, δήλωσε σε γερμανικό δημόσιο τηλεοπτικό κανάλι ότι η Πολωνία πρέπει να επιστρέψει άμεσα τη Σιλεσία στους Γερμανούς - ότι η Πολωνία θα πρέπει να επιστρέψει άμεσα στη Γερμανία την Πομερανία, το Γκντανσκ, το Βροκλάου και άλλες πόλεις. Ταυτόχρονα, αμφισβήτησε τα στοιχεία για τον αριθμό των θυμάτων του Ολοκαυτώματος.
<P>
Αναρωτιέμαι σήμερα, όταν το πνεύμα της Ευρώπης πλανάται πάνω από τα ύδατα και πάνω από αυτό το Κοινοβούλιο, γιατί ο κ. Schulz έχει χάσει την επαναστατική του ευαισθησία. Γιατί η γερμανική κυβέρνηση δεν καταδίκασε μια τέτοια θέση; Αυτό είναι το είδος των πραγμάτων που οδήγησαν στο Τρίτο Ράιχ.
<P>
Ζητάμε την έντονη επίπληξη και καταδίκη του φασιστικού αυτού κόμματος ως παράνομου, διότι προβαίνει σε πράξεις που μπορεί να προκαλέσουν μεγάλη ζημιά στην Ευρώπη: είναι η καταστροφή της εμπιστοσύνης μεταξύ των ευρωπαϊκών εθνών που αγωνίζονται για το κοινό καλό. " Γερμανία, ως ηγετικό ευρωπαϊκό κράτος, πρέπει να είναι ιδιαίτερα ευαίσθητη σε αυτό τον τομέα και να αναλάβει δράση αμέσως για το καλό των Ευρωπαϊκών Κοινοτήτων.
<SPEAKER ID="036" NAME="Alain Lamassoure" AFFILIATION="PPE-DE">
(FR) Κύριε Πρόεδρε, θα ήθελα και εγώ να συγχαρώ την πορτογαλική Προεδρία. " υπογραφή της Συνθήκης της Λισαβόνας και η διάσκεψη κορυφής ΕΕ-Αφρικής θα πάρουν τη θέση τους ως ορόσημα στην ιστορία της Ευρώπης. Ωστόσο, δεν μπορούμε να επιτρέψουμε αυτές οι τεράστιες επιτυχίες να επισκιάζονται από τα γεγονότα που έρχονται, και επί τούτου θα ήθελα να αναφερθώ σε δύο ζητήματα.
<P>
Το πρώτο αφορά την επικείμενη επικύρωση της Συνθήκης. Το γεγονός εγκατάλειψης του σχεδίου Συντάγματος και της αντικατάστασής του από μια συνηθισμένη συνθήκη σημαίνει πως δεν υφίσταται πλέον κανένα εμπόδιο σε κανένα από τα κράτη μέλη -με εξαίρεση την Ιρλανδία- για την επικύρωση με ψηφοφορία στο κοινοβούλιο. Αυτό είναι ένα βασικό χαρακτηριστικό της πολιτικής συμφωνίας στο πλαίσιο των Ευρωπαϊκών Συμβουλίων του Ιουνίου και του Οκτωβρίου. Αν, έκτοτε, κάποια κυβέρνηση άλλαξε θέση, το λιγότερο που πρέπει να κάνει, ως σημάδι εντιμότητας έναντι των εταίρων της, είναι να τους ενημερώσει για τη θέση της πριν από την υπογραφή της συνθήκης και όχι αργότερα. Κύριε Πρόεδρε του Συμβουλίου, είμαι βέβαιος πως η πορτογαλική Προεδρία θα διασφαλίσει την επικράτηση μιας στοιχειώδους εντιμότητας.
<P>
" δεύτερη ανησυχία μου -και έχει ήδη αναφερθεί από αρκετούς συναδέλφους μου - είναι η κατάσταση στα Δυτικά Βαλκάνια. Εδώ και οκτώ χρόνια γνωρίζουμε ότι η ανεξαρτησία του Κοσσυφοπεδίου πρέπει να έρθει αργά ή γρήγορα. Ωστόσο σήμερα, παρά τις σημαντικές προσπάθειες που καταβλήθηκαν από τον Χαβιέ Σολάνα και την Επιτροπή, εμείς δεν ανησυχούμε λιγότερο για την κατάσταση από ό,τι πριν από οκτώ χρόνια.
<P>
Έχουμε πει επανειλημμένα ότι οι χώρες των Δυτικών Βαλκανίων είναι καταδικασμένες να γίνουν μέρος της Ένωσης, και υποστηρίζουμε ότι πρέπει να ξεκινήσουμε την εφαρμογή μιας κοινής εξωτερικής πολιτικής. Ωστόσο, οι διαδοχικές προεδρίες της Ένωσης δεν έχουν καταφέρει κάτι παραπάνω από το να κληροδοτούν το πρόβλημα στις επόμενες. Τα πράγματα έχουν αλλάξει από το 1991. Δεκαέξι χρόνια και 300 000 θάνατοι έχουν παρεμβληθεί και είναι καιρός για τις χώρες της ΕΕ να δείξουν ότι έχουν πάρει τα μαθήματά τους από το θλιβερό παρελθόν. Το μέλλον των Βαλκανίων δεν αποφασίζεται στην Ουάσιγκτον ή τη Μόσχα, ή ακόμη και στη Νέα Υόρκη: αποφασίζεται εδώ στην Ευρώπη, μεταξύ των λαών που επηρεάζονται άμεσα και από τους ευρωπαίους γείτονες, φίλους και εταίρους τους.
<SPEAKER ID="037" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, θα μιλήσω πρώτα για το Κοσσυφοπέδιο. Στα Βαλκάνια και τον Καύκασο, βλέπουμε μια σύγκρουση μεταξύ των ευρωπαϊκών αξιών και εθνικιστικών τάσεων, μεταξύ της ευρωπαϊκής ολοκλήρωσης και κινημάτων ή ιδεών που υποστηρίζονται από τη Ρωσία. Εάν, στο μέλλον, εμείς κοιτάξουμε πίσω, είμαι απόλυτα βέβαιος ότι δεν θα μετανιώσουμε ποτέ για τις προσπάθειες που μπορούμε να κάνουμε σήμερα για να υποστηρίξουμε την ευρωπαϊκή ολοκλήρωση με όλα τα διαφορετικά μέσα που διαθέτουμε, αλλά θα μπορούσαμε κάλλιστα να μετανιώσουμε στο μέλλον για τις προσπάθειες που δεν κάναμε. Πιστεύω ότι είναι σημαντικό να συζητήσουμε το θέμα στο Ευρωπαϊκό Συμβούλιο στο τέλος αυτής της εβδομάδας.
<P>
Δεύτερον, θέλω να μιλήσω για την παγκοσμιοποίηση. Πιστεύω ότι είναι σημαντικό να θυμόμαστε ότι η παγκοσμιοποίηση είναι αυτή που έχει κάνει την Ευρώπη μια ηγετική παγκόσμια οικονομία, ότι η παγκοσμιοποίηση είναι μια αναγκαιότητα, αν θέλουμε να είμαστε η μεγαλύτερη οικονομία της γνώσης και αυτό διότι δεν θα μπορέσουμε να γίνουμε ποτέ παγκόσμιοι ηγέτες, αν θέλουμε τα καλύτερα μόνο για την Ευρώπη. Ποτέ δεν θα μπορέσουμε να επιτύχουμε αποτελέσματα με μέτρα προστατευτισμού. Σε μακροπρόθεσμη βάση, αυτό θα υπονομεύει τις ευκαιρίες για την απασχόληση και την ευημερία και θα μας στερήσει την ευκαιρία να γίνουμε μια παγκοσμίως πρωτοπόρος οικονομία καθώς και να υπερασπιστούμε τις ευρωπαϊκές αξίες.
<P>
Αυτό μας οδηγεί στο συμπέρασμα ότι είναι σημαντικό το Ευρωπαϊκό Συμβούλιο να υπογραμμίσει όλες τις προσπάθειες που απαιτούνται όσον αφορά την ενεργειακή νομοθεσία, την τηλεπικοινωνιακή νομοθεσία, την εσωτερική αγορά, το εμπόριο και στον ανταγωνισμό. Ο ανταγωνισμός δεν είναι ένας αγώνας ανάμεσα σε διαφορετικές οντότητες και ταυτότητες. Είναι μια ευκαιρία για όλους να συμμετάσχουν στο να προχωρήσει η Ευρώπη μπροστά. Αυτός είναι ο δρόμος που θα πρέπει να επιλέξουμε, και με αυτόν τον τρόπο μπορούμε να χρησιμοποιήσουμε τη Συνθήκη με τον καλύτερο τρόπο για να ανταποκριθούμε στην παγκόσμια πρόκληση. Αυτή η δυνατότητα δίνεται σε μας αυτή την εβδομάδα και θα πρέπει να την αξιοποιήσουμε.
<SPEAKER ID="038" NAME="Enrique Barón Crespo" AFFILIATION="PSE">
(ES) Κύριε Πρόεδρε, κύριε Πρόεδρε του Συμβουλίου, κύριε Αντιπρόεδρε της Επιτροπής, κυρίες και κύριοι, θεωρώ σωστό το ότι πρέπει να ξεκινήσουμε με τη δημόσια αναγνώριση του έργου της πορτογαλικής Προεδρίας σε μια ημερομηνία η οποία είναι πολύ σημαντική για το Ευρωπαϊκό Κοινοβούλιο, όπως χαρακτηριστικά διακρίνεται από τα διακοσμητικά μπροστά στο προεδρικό βάθρο που απεικονίζουν την επίσημη διακήρυξη του Χάρτη των Θεμελιωδών Δικαιωμάτων.
<P>
" πορτογαλική Προεδρία έλαβε -και το λέω αυτό ως εκπρόσωπος του Ευρωπαϊκού Κοινοβουλίου στη Διακυβερνητική Διάσκεψη- ένα σχέδιο στο οποίο ο Χάρτης των Θεμελιωδών Δικαιωμάτων δεν ήταν παρά η δήλωση με τον αριθμό 11. Είναι επίσης σωστό να επισημάνω -όπως μου είπε ο Πρόεδρος του Συμβουλίου προσωπικά στην αρχή- ότι ήταν σχεδόν αδύνατο να αλλάξει αυτό το καθεστώς, και πιστεύω ότι κατά τη διάρκεια των εργασιών της Διακυβερνητικής Διάσκεψης προσπαθήσαμε από κοινού να εξασφαλίσουμε ότι ο Χάρτης των Θεμελιωδών Δικαιωμάτων θα είναι ένας νομικά δεσμευτικός Χάρτης. Τα κράτη μέλη δεν ήθελαν να συμπεριληφθεί στη Συνθήκη, αλλά αυτό δεν αλλάζει το γεγονός ότι πρόκειται για ένα Χάρτη που διέπεται από συνταγματικό καθεστώς.
<P>
Πιστεύω ότι πρέπει να θυμόμαστε τις προσπάθειες που έχουν καταβληθεί από πολλούς άνδρες και γυναίκες όλα αυτά τα χρόνια στο Ευρωπαϊκό Κοινοβούλιο για την επίτευξη του εν λόγω Χάρτη. Πιστεύω ότι θα πρέπει να θυμόμαστε τη γυναίκα που ενσάρκωσε το δράμα και τη δύναμη να ξεπεράσουμε την Ευρώπη του 20ού αιώνα, τη Simone Weil, για να μην μιλήσουμε για τους άνδρες, όπως οι Altiero Spinelli, Fernand Herman και πολλοί άλλοι που εργάστηκαν τόσα χρόνια, έτσι ώστε, τελικά, να μπορούμε να έχουμε μια διακήρυξη των δικαιωμάτων που θα εκφράζουν την ταυτότητά μας.
<P>
Κύριε Πρόεδρε, πιστεύω επίσης ότι είναι καιρός, σε ένα Κοινοβούλιο που νομοθετεί αδιακρίτως για αγελάδες, κατσίκες, αγγούρια και για τα οικονομικά, να μιλήσουμε τελικά και για τους ανθρώπους, για τους άντρες και τις γυναίκες που βρίσκονται στον δρόμο. Θεωρώ λυπηρό το γεγονός ότι εξακολουθούν να υπάρχουν ορισμένα κράτη ακόμη και σήμερα, τα οποία περιορίζουν τα δικαιώματα των υπηκόων τους ως ευρωπαίοι πολίτες.
<P>
Τέλος, κύριε Πρόεδρε, θα ήθελα να προσθέσω και μια άλλη σημαντική παρατήρηση: τόσο ο Χάρτης όσο και η Συνθήκη της Λισαβόνας ενισχύουν την Ένωση ως υπερεθνική δημοκρατία των κρατών και των πολιτών, και αποτελούν την πρώτη αντίδραση σε μια εποχή παγκοσμιοποίησης της πολιτικής. Αυτό το πράττουμε σε περιφερειακό επίπεδο, αλλά πιστεύω ότι είναι ένα παράδειγμα το οποίο θα πρέπει να ακολουθήσουμε και για το δικό μας μέλλον όσο και για αυτό της ανθρωπότητας στο σύνολό της.
<SPEAKER ID="039" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, προετοιμάζουμε τη σύνοδο κορυφής, και δεν περιμένω αυτή η σύνοδος να επιφυλάσσει εκπλήξεις. Εγώ αναμένω, ωστόσο, ότι θα ανοίξει τις πόρτες για το μέλλον και για τη θέση της Ευρωπαϊκής Ένωσης σχετικά με πολλά θέματα.
<P>
" πρώτη πόρτα που πρέπει να ανοίξει είναι η πόρτα για την επικύρωση της Συνθήκης της Λισαβόνας. Αναμένουμε η επικύρωσή της να λάβει χώρα γρήγορα σε όλα τα κράτη μέλη και το αποτέλεσμα των εκλογών του 2009 για το Ευρωπαϊκό Κοινοβούλιο να ληφθεί υπόψη κατά τον διορισμό των εντεταλμένων από τη δημόσια αρχή προσώπων, σύμφωνα με τη νέα Συνθήκη. Αναμένω επίσης ότι ο δρόμος για την επικύρωση θα σημάνει επίσης ότι τόσο το Συμβούλιο όσο και η Επιτροπή θα αρχίσουν τελικά να επικοινωνούν και να παρέχουν πληροφορίες σχετικά με το περιεχόμενο της Συνθήκης στα κράτη μέλη.
<P>
Ας μην παραμείνουν σιωπηλοί σχετικά με τους λόγους για τους οποίους υποστηρίζουμε την παρούσα Συνθήκη. Την επικροτούμε διότι ενισχύει τους πολίτες μας, τα κοινοβούλιά μας, τη δημοκρατία και την Ευρωπαϊκή Ένωση.
<P>
" δεύτερη πόρτα που θα ανοίξουμε είναι η πόρτα προς την ελευθερία. Θα συζητήσουμε για το Σένγκεν. Μας ικανοποιεί το γεγονός ότι τα περισσότερα κράτη μέλη πληρούν πλέον τα κριτήρια Σένγκεν, γιατί το να ικανοποιούν αυτά τα κριτήρια σημαίνει περισσότερη ελευθερία στο εσωτερικό της Ευρωπαϊκής Ένωσης και μεγαλύτερη ελευθερία των πολιτών της Ευρωπαϊκής Ένωσης.
<P>
Τρίτον, ελπίζω πως θα ανοίξουμε την πόρτα για να μπορέσει η Ευρωπαϊκή Ένωση να αναλάβει περισσότερες παγκόσμιες ευθύνες. Επιτρέψτε μου λοιπόν να πω ξεκάθαρα ότι τα περιθώρια για μια διαπραγματεύσιμη λύση του ζητήματος του Κοσσυφοπεδίου έχουν εξαντληθεί και ότι η Ευρωπαϊκή Ένωση πρέπει από κοινού να αναλάβει την ευθύνη για το Κοσσυφοπέδιο. Είναι δική μας κατηγορηματική άποψη ότι το μέλλον του Κοσσυφοπεδίου και της Σερβίας βρίσκεται στην Ευρωπαϊκή Ένωση και ότι πρέπει να καταβάλλουμε κάθε προσπάθεια να διασφαλίσουμε ότι η επιθυμία των ανθρώπων να είναι ελεύθεροι και να ζουν ειρηνικά μεταξύ τους μπορεί να ικανοποιηθεί.
<P>
Το τελευταίο σημείο αφορά την πόρτα για την έρευνα και την τεχνολογία. Εφαρμόστε την απόφαση για το Galileo, η οποία ελήφθη μόνο και μόνο επειδή η Ευρωπαϊκή Ένωση ανέλαβε την οικονομική ευθύνη.
<SPEAKER ID="040" NAME="Manuel António dos Santos" AFFILIATION="PSE">
(PT) Κύριε Πρόεδρε, κύριε Πρόεδρε του Συμβουλίου, η πορτογαλική Προεδρία αφήνει μια κληρονομιά που είναι εξαιρετικά τονωτική, αλλά και γεμάτη ευθύνες. Είναι αυτή η πολιτική κληρονομιά που η σύνοδος κορυφής αυτής της εβδομάδας καλείται να εδραιώσει και να αναπτύξει. " υπογραφή της Συνθήκης της Λισαβόνας αύριο, η επίσημη επικύρωση του Χάρτη των Θεμελιωδών Δικαιωμάτων από τα τρία θεσμικά όργανα της Ευρωπαϊκής Ένωσης σε λίγα λεπτά, η δημιουργία μιας στρατηγικής εταιρικής σχέσης με τη Βραζιλία, χωρίς αυτό να αποβεί σε βάρος των ιδιαίτερων σχέσεων της Ευρωπαϊκής Ένωσης με την Κοινή Αγορά του Νότου (Mercosur), η επανέναρξη των τακτικών στρατηγικών διασκέψεων κορυφής με την Αφρική, και τέλος η ώθηση που δόθηκε στη στρατηγική της Λισαβόνας και σε πολλά ζητήματα καθοριστικής σημασίας για το μέλλον της Ευρώπης: όλα αυτά αποτελούν αξιοσημείωτα επιτεύγματα αλλά θα είναι χρήσιμα μόνο αν παράγουν πολιτικές και οδηγήσουν στην επίτευξη των στόχων που έχουν ουσιώδη σημασία για να γίνει η Ευρώπη πιο ισχυρή, πιο συνεκτική, πιο ενωμένη και πιο αποφασιστική για την παγκόσμια σταθερότητα.
<P>
Αυτές είναι, εν ολίγοις, οι ευθύνες που κληρονομούν τα κράτη μέλη, το Ευρωπαϊκό Συμβούλιο, η Επιτροπή και το Κοινοβούλιο από την πορτογαλική Προεδρία. Είναι όμως και το κίνητρο που θα επιτρέψει σε όλους μας να βγούμε από τη θεσμική κρίση που έχει κρατήσει πίσω την Ευρώπη και έχει παρεμποδίσει τη διαδικασία της ευρωπαϊκής ολοκλήρωσης τα τελευταία δύο χρόνια. Να επαναλάβω αυτό που ήδη έχω πει πολλές φορές, τα ειλικρινή μου συγχαρητήρια στην πορτογαλική Προεδρία και ελπίζω ότι η επερχόμενη σλοβενική Προεδρία θα συνεχίσει στην ίδια κατεύθυνση και θα αναπτύξει περαιτέρω ό,τι έχει γίνει έως τώρα. Ο μοναδικός στόχος της επικείμενης συνόδου κορυφής των Βρυξελλών θα πρέπει να είναι η δημιουργία των αναγκαίων πολιτικών προϋποθέσεων για να συμβεί αυτό.
<SPEAKER ID="041" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, είμαι ευτυχής για το γεγονός ότι η Συνθήκη της Λισαβόνας πρόκειται να υπογραφεί αύριο. Αυτό θα δώσει τέλος σε μια περίοδο αβεβαιότητας κατά την οποία ορισμένοι θεώρησαν ότι η Ένωση έπασχε από παράλυση. Γι' αυτό συγχαίρω την πορτογαλική Προεδρία.
<P>
Μετά την υπογραφή της Συνθήκης, ελπίζω ότι δεν θα υπάρχει λόγος να επαναπαυθώ. Είναι καιρός η Ένωση, και ως εκ τούτου και το Ευρωπαϊκό Συμβούλιο, να στρέψουν το βλέμμα προς τα έξω και επιδείξουν αποφασιστικότητα για την επίλυση των προβλημάτων που αντιμετωπίζουν οι πολίτες. Θα επισημάνω τρία από αυτά.
<P>
" οικονομική ανάπτυξη: το Ευρωπαϊκό Συμβούλιο δεν πρέπει να εφησυχάσει. Τα σημάδια δεν είναι καλά: το ευρώ είναι ελάχιστα ισχυρό, γεγονός που δυσχεραίνει τις εξαγωγές· ο πληθωρισμός πέφτει· το δολάριο είναι αρκετά αδύναμο και το πετρέλαιο εξακολουθεί να είναι ακριβό. Όλες οι μελέτες -η πιο πρόσφατη είναι αυτή του ΟΟΣΑ- εμφανίζουν μια μείωση των προβλέψεων για οικονομική ανάπτυξη στην Ευρώπη για το 2007 και το 2008.
<P>
Δεύτερον, η παράνομη μετανάστευση: αυτό είναι ένα σοβαρό πρόβλημα το οποίο η Υπουργική Διάσκεψη Euromed, μεταξύ άλλων, καλείται να αντιμετωπίσει κατά τη διάρκεια αυτού του εξαμήνου. Στο σχέδιο δράσης που εγκρίθηκε κατά τη διάσκεψη κορυφής ΕΕ-Αφρικής είδα και αναφορές σε συμφωνίες επανεισδοχής και άλλα μέσα, αλλά θα τηρηθούν αυτές οι δεσμεύσεις; Εδώ και πόσο καιρό διαπραγματεύεται η Ευρωπαϊκή Ένωση συμφωνίες επανεισδοχής με ορισμένες χώρες της Μεσογείου;
<P>
Επιπλέον, η παράνομη μετανάστευση δεν εξαρτάται μόνο από τη συνεργασία με τρίτες χώρες· πρέπει και εμείς να εκπληρώσουμε τις δεσμεύσεις μας, για παράδειγμα όσον αφορά τον FRONTEX. Επιπλέον, η αποτελεσματική διεύρυνση του χώρου Σένγκεν, γεγονός που το Ευρωπαϊκό Συμβούλιο καλείται να επιβεβαιώσει την Παρασκευή, συνεπάγεται επίσης επέκταση των εξωτερικών συνόρων. Ελπίζω ότι οι αρχές και οι υπάλληλοι που είναι αρμόδιοι για αυτά τα νέα σύνορα θα μπορέσουν να αντιμετωπίσουν και το δίκτυο της παράνομης μετανάστευσης.
<P>
Τέλος, η τρομοκρατία: η απειλή παραμένει. Υπάρχουν πρόσφατες απειλές από τους ηγέτες της Αλ Κάιντα· υπάρχουν χθεσινές αιματηρές επιθέσεις στο Αλγέρι· και θα ήθελα να σας θυμίσω τι συνέβη στη Γαλλία την περασμένη εβδομάδα με την ΕΤΑ.
<P>
Χαίρομαι που κατά τη διάρκεια της πορτογαλικής Προεδρίας έχουν γίνει προσπάθειες να καλυφθεί η θέση του Συντονιστή Αντιτρομοκρατικής Δράσης της ΕΕ, η οποία έχει μείνει κενή για ανεξήγητους λόγους για διάστημα άνω των έξι μηνών. Εάν κατά τύχη υπήρχε έλλειψη πόρων και αρμοδιοτήτων, η μεταρρύθμιση της Συνθήκης ήταν σίγουρα μια χαμένη ευκαιρία για την ενίσχυση αυτής της θέσης.
<P>
Τέλος, ελπίζω ότι το Ευρωπαϊκό Συμβούλιο θα επιμείνει στην ταχεία διεκπεραίωση της πρόσφατης πρότασης της Επιτροπής για την τροποποίηση της απόφασης-πλαισίου για την τρομοκρατία που καθιστά την τελευταία αξιόποινη πράξη.
<SPEAKER ID="042" NAME="Paul Marie Coûteaux" AFFILIATION="IND/DEM">
(FR) Κύριε Πρόεδρε, το 2007 -αυτό το έτος της γερμανικής και της πορτογαλικής Προεδρίας- θα μείνει στην ιστορία της ευρωπαϊκής ολοκλήρωσης ως το έτος της μέγιστης αδιαφορίας για τους λαούς της Ευρώπης και για τη δημοκρατία.
<P>
" συνθήκη που θα υπογραφεί αύριο στη Λισαβόνα δεν είναι ούτε απλοποιημένη, ούτε συναινετική. Δεν είναι τίποτα περισσότερο ή λιγότερο από μια επανάληψη της Συνταγματικής Συνθήκης, στην οποία το γαλλικό έθνος είπε "όχι". Ωστόσο, οι περισσότεροι από εσάς, μαζί με τον κ. Ζισκάρ ντ' Εστέν, γιορτάζετε θορυβωδώς.
<P>
Σε όσους από τους γάλλους συναδέλφους μου υποστηρίζουν αυτό το "ανακαινισμένο" Σύνταγμα, έχω να απευθύνω μια επίσημη προειδοποίηση. Οι διατάξεις της συνθήκης έχουν δημιουργήσει μια νέα κατάσταση. Αυτή η κατάσταση επιβάλλεται στους λαούς μας παρά τη θέλησή τους και επομένως, δεν έχει καμία νομιμότητα. Το αποτέλεσμα είναι πολύ συγκεκριμένο και πολύ φρικτό: τα όργανα της Ευρωπαϊκής Ένωσης και τα κείμενα που παράγουν θα πρέπει να θεωρηθούν παράνομα. Σύντομα, λοιπόν, θα έχουμε ένα επείγον καθήκον και χρέος βάσει του διεθνούς δικαίου: το καθήκον της ανυπακοής. Δεν έχω να προσθέσω τίποτα παραπάνω.
<SPEAKER ID="043" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, θα ήθελα να αναφερθώ εν συντομία στη δήλωσή μου σε ένα θέμα που έχει τεθεί αρκετές φορές, είναι υψίστης σημασίας, περιλαμβάνεται φυσικά στην ατζέντα της Ευρωπαϊκής Ένωσης για εξωτερικά θέματα και κατά πάσα πιθανότητα θα συνεχίσει να αποτελεί προτεραιότητα τις προσεχείς εβδομάδες και μήνες. Αναφέρομαι στο ζήτημα του Κοσσυφοπεδίου. Θα ήθελα να εξηγήσω εν συντομία τη θέση της πορτογαλικής Προεδρίας για το φλέγον αυτό θέμα.
<P>
Κατά την άποψή μας ήταν άκρως σημαντικό, μετά την παρουσίαση του σχεδίου Αhtisaari στο Συμβούλιο Ασφαλείας, η Ευρωπαϊκή Ένωση, η Ρωσία και οι "νωμένες Πολιτείες να σχηματίσουν μια Τρόικα, με σκοπό, και σε πολύ στενή επαφή με όλες τις πλευρές, να αναζητηθούν πιθανές λύσεις επί των οποίων θα συμφωνούσαν όλα τα μέρη. Υπήρχαν δύο κύριοι στόχοι, ο στόχος της προσπάθειας διερεύνησης ορισμένων πτυχών του σχεδίου Αhtisaari που μπορούσαν και έπρεπε να διερευνηθούν. Από την άλλη πλευρά, είμαστε σίγουροι, τόσο εμείς όσο και η Ευρωπαϊκή Ένωση, ότι έχουμε κάνει κάθε τι δυνατό προκειμένου να επιτευχθεί μια λύση για το μέλλον του Κοσσυφοπεδίου. Είχαμε 120 ημέρες στη διάθεσή μας για να το επιτύχουμε.
<P>
Τώρα γνωρίζουμε, και αποτελούν πλέον κοινό τόπο τα όσα αναφέρει και η Τρόικα, ότι αποδείχθηκε αδύνατο για τα ενδιαφερόμενα μέρη να συμφωνήσουν για το μελλοντικό καθεστώς του Κοσσυφοπεδίου, αλλά το παιχνίδι δεν έχει ακόμα χαθεί. Κατά πρώτον, θα πρέπει να τονίσω το άριστο κλίμα που επικρατούσε μεταξύ των μελών της Τρόικα και στις σχέσεις μεταξύ της Τρόικα και των κομμάτων. Κατά δεύτερο λόγο, όπως ελπίζαμε και προσδοκούσαμε, κατέστη δυνατό να διερευνήσουμε ορισμένες από τις πτυχές που τονίζονται στην έκθεση Αhtisaari και νέα σημεία της συμφωνίας ανέκυψαν φυσικά σε αυτή τη βάση. Τρίτον, μια πολύ σημαντική πτυχή που ίσως δεν έτυχε της δέουσας προσοχής και η οποία αφορά το γεγονός ότι τα μέρη συμφώνησαν να μην καταφύγουν σε βίαιες λύσεις για τη διευθέτηση του ζητήματος του μελλοντικού καθεστώτος του Κοσσυφοπεδίου. Αποδίδουμε μεγάλη σημασία σε αυτή την πολιτική δέσμευση και ελπίζουμε, φυσικά, ότι θα τηρηθεί.
<P>
" διαδικασία παραπέμφθηκε ξανά στα "νωμένα Έθνη και θα συζητηθεί εκ νέου στο Συμβούλιο Ασφαλείας. Τα "νωμένα Έθνη, ας μην ξεχνάμε, έχουν διαδραματίσει θεμελιώδη ρόλο στο θέμα αυτό. Αλλά αν αποδειχθεί αδύνατο για τα μέλη του Συμβουλίου Ασφαλείας, σε επίπεδο "νωμένων Εθνών, να συμφωνήσουν σε μια λύση που θα καθορίσει το μελλοντικό καθεστώς του Κοσσυφοπεδίου, δεν έχουμε καμία αμφιβολία ότι η διεθνής κοινότητα και η Ευρωπαϊκή Ένωση ιδίως θα πρέπει να λάβουν αποφάσεις που όλοι γνωρίζουμε ότι θα είναι περίπλοκες και ίσως δύσκολες.
<P>
Τρεις παρατηρήσεις στο σημείο αυτό είναι θεμελιώδους ενδιαφέροντος για την πορτογαλική Προεδρία και θα αποτελέσουν βασικό μέλημα για την Πορτογαλία ως κράτος μέλος της Ευρωπαϊκής Ένωσης μετά την 1η Ιανουαρίου. Φυσικά, το πρώτο μέλημα είναι η διαφύλαξη της ενότητας των κρατών μελών. Κατά την άποψή μας, είναι σημαντικό ότι όταν καλούμαστε να αποφασίσουμε και να λάβουμε μια απόφαση, θα πρέπει να είναι μια κοινή απόφαση. Θα πρέπει να παρουσιάζουμε ένα ενιαίο μέτωπο. Κατά την άποψή μας, αυτό είναι απολύτως απαραίτητο. Αυτό που δεν θα θέλαμε ή θα θέλατε να δείτε, και θα κάνουμε το παν για να αποφευχθεί, είναι να διχαστεί η Ευρώπη σχετικά με το ζήτημα του Κοσσυφοπεδίου, όπως έχει γίνει και στο παρελθόν με τόσες διεθνείς καταστάσεις, και δύσκολα διεθνή ζητήματα τα οποία κυοφορούν μεγάλες ευθύνες. Το σύνθημά μας πρέπει να είναι η ενότητα.
<P>
Δεύτερον, η Ευρωπαϊκή Ένωση πρέπει να αναλάβει τις ευθύνες της, διότι το Κοσσυφοπέδιο είναι πρωτίστως ένα ευρωπαϊκό πρόβλημα, είναι πρόβλημά μας, και ενώ είναι σαφές ότι στηριζόμαστε σε όλους τους διεθνείς εταίρους μας για την εξεύρεση λύσης σε αυτό το ζήτημα, η Ευρώπη δεν μπορεί να γυρίσει την πλάτη της στο Κοσσυφοπέδιο. Πρέπει να αναλάβει πλήρως τις ευθύνες της για επίλυση αυτού του ευρωπαϊκού προβλήματος και, με την ολοκλήρωση της Προεδρίας, θεωρώ ότι η Ευρωπαϊκή Ένωση έχει πλήρη επίγνωση του γεγονότος αυτού και πλήρη επίγνωση του ηγετικού ρόλου που καλείται να διαδραματίσει σε αυτό το ζήτημα.
<P>
Τρίτον, δεν πρέπει να βιαστούμε, θα πρέπει να εξετάσουμε προσεκτικά τις συνέπειες που τυχόν απορρέουν από αποφάσεις που καλούμαστε να λάβουμε· θα πρέπει φυσικά να επιδιώξουμε τη συναίνεση, ει δυνατόν σε κάθε περίπτωση και περίσταση, και φυσικά θα πρέπει να λάβουμε σαφή θέση για το θέμα αυτό και να μεταφέρουμε αυτή μας τη θέση με διαφάνεια και με εμφανή τρόπο σε όλους τους εταίρους που εμπλέκονται καθ' οιονδήποτε τρόπο στο ζήτημα του Κοσσυφοπεδίου.
<P>
Τέλος, οποιαδήποτε λύση στο ζήτημα του μελλοντικού καθεστώτος του Κοσσυφοπεδίου πρέπει πάντα και υπό όλες τις συνθήκες να σέβεται τις αξίες και τις αρχές που είναι θεμελιώδεις για την Ευρωπαϊκή Ένωση: την ειρήνη και τη σταθερότητα της περιοχής και, φυσικά, την τήρηση του δικαίου, τον σεβασμό των δημοκρατίας και των ανθρωπίνων δικαιωμάτων.
<P>
Δεν υπάρχει άλλο πλαίσιο αναφοράς για την επίλυση του προβλήματος του Κοσσυφοπεδίου και δεν πρέπει, σε καμία περίπτωση, να ξεχνάμε ότι η Ευρωπαϊκή Ένωση προσέφερε στις χώρες των Δυτικών Βαλκανίων και στη Σερβίας ιδιαιτέρως μια σταθερή και αδιαμφισβήτητη ευρωπαϊκή προοπτική, και πρέπει να εργαστούμε με τα ενδιαφερόμενα μέρη και προς αυτή την κατεύθυνση. Τα ενδιαφερόμενα μέρη θα πρέπει να γνωρίζουν ότι η φυσική τους κλίση είναι να ανήκουν στην Ευρώπη. Ας ελπίσουμε ότι η Ευρωπαϊκή Ένωση, στην προσπάθεια επίλυσης του δύσκολου ζητήματος του Κοσσυφοπεδίου -και, ας μην έχουμε ψευδαισθήσεις, πρόκειται για ένα περίπλοκο και δύσκολο ζήτημα- δεν έχουμε άλλη εναλλακτική, όπως λέω, η Ευρωπαϊκή Ένωση, σε όλες τις περιστάσεις και παρά τις τυχόν διαφορές που μπορεί να υπάρχουν σε συγκεκριμένα θέματα, πρέπει να διατηρήσει την ενότητά της. Αυτό είναι βασική και απαραίτητη προϋπόθεση για την αξιοπιστία της Ευρωπαϊκής Ένωσης στις εξωτερικές της δράσεις. Αυτά, εν συντομία, ήταν ό,τι ήθελα να σας πω για το Κοσσυφοπέδιο.
<P>
Τέλος, κύριε Πρόεδρε, ελπίζω να με συγχωρήσετε και είμαι βέβαιος ότι θα δείξετε κατανόηση αν προσθέσω στο τέλος μια προσωπική παρατήρηση: αυτή είναι η τελευταία φορά που παρίσταμαι σε συζήτηση στο Ευρωπαϊκό Κοινοβούλιο ως εκπρόσωπος της πορτογαλικής Προεδρίας. Πρόκειται λοιπόν για ένα αντίο και ένας αποχαιρετισμός δεν μπορεί να περάσει χωρίς μια έκφραση αναγνώρισης και ευγνωμοσύνης για τη στήριξη που έχω λάβει σε αυτό το Κοινοβούλιο από τον Πρόεδρο και από όλους τους βουλευτές. Έχω μάθει μαζί σας και έχω μάθει μέσα από σας πόσο σημαντικό είναι αυτό το Κοινοβούλιο στην ενίσχυση της δημοκρατίας στην Ένωσή μας, αλλά και, φυσικά, στην ενίσχυση της νομιμότητας των αποφάσεων που λαμβάνουμε εδώ με σκοπό, προφανώς, τη δημιουργία μιας πιο ελεύθερης και πιο ευημερούσας για τους πολίτες της Ευρώπης Ένωσης.
<P>
Σας ευχαριστώ πολύ, κυρίες και κύριοι. Θα ήθελα, επίσης, να ευχαριστήσω τους Επιτρόπους και τα μέλη του προσωπικού τους, τον Πρόεδρο της Επιτροπής, ο οποίος συνήθως συμμετείχε μαζί μου σε αυτές τις συζητήσεις και με τον οποίο είχα τη δυνατότητα να αναπτύξω πολλά κοινά σημεία στο έργο, τους στόχους και τις προσπάθειές μας. Ευχαριστώ, Επιτροπή.
<P>
Θα ήθελα, επίσης, και είμαι βέβαιος ότι θα δείξετε κατανόηση, να ευχαριστήσω τους υπαλλήλους του Ευρωπαϊκού Κοινοβουλίου και κυρίως, και ας με συγχωρέσουν, τους συμπατριώτες μου οι οποίοι εργάζονται εδώ. Τέλος, και ελπίζω ότι δεν έχω ξεχάσει κανέναν, θα ήθελα να ευχαριστήσω τους διερμηνείς, τους πορτογάλους διερμηνείς, για τους οποίους είμαι πολύ περήφανος. Θα τελειώσω με την αγγλική έκφραση: "I will miss you all” ή, στα πορτογαλικά: "Já sinto saudades”. Σας ευχαριστώ πάρα πολύ.
<SPEAKER ID="044" NAME="Πρόεδρος">
Obrigado, κύριε Πρoεδρεύων του Συμβουλίου. Θα ειδωθούμε και πάλι στη Λισαβόνα, αύριο, βεβαίως, και την επόμενη εβδομάδα θα είστε πάλι εδώ για να συνοδεύσετε τον Πρόεδρο του Συμβουλίου, José Sόcrates, αλλά, επειδή αυτή ήταν η τελευταία ομιλία σας στην Ολομέλεια θα ήθελα κι εγώ να σας εκφράσω τις ειλικρινείς ευχαριστίες όλων μας και να επιβεβαιώσω ότι η συνεργασία μας μαζί σας ήταν μια μεγάλη χαρά και, κυρίως, μια μεγάλη επιτυχία. Σας ευχαριστούμε, Manuel Lobo Antunes.
<SPEAKER ID="045" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, σας ευχαριστώ πολύ για αυτήν την ευρεία συζήτηση, η οποία πιστεύω πως θα είναι πολύτιμη για τη συνάντηση της Λισαβόνας και τη σύνοδο κορυφής στις Βρυξέλλες.
<P>
Θα ήθελα να σταθώ σε ορισμένα σημεία που τέθηκαν σήμερα το πρωί, ξεκινώντας με τη Συνθήκη της Λισαβόνας και τον Χάρτη. Πρώτα από όλα, θεωρώ ότι η πορτογαλική Προεδρία, όπως και η γερμανική Προεδρία πριν από αυτήν, αξίζουν συγχαρητηρίων που έφτασαν ως εδώ. " υπογραφή στη Λισαβόνα αύριο θα υπογραμμίσει τη δέσμευση όλων των συμβαλλομένων για την επίτευξη της επικύρωσης της Συνθήκης.
<P>
Δράττομαι επίσης της ευκαιρίας για να ευχαριστήσω και πάλι τους εκπροσώπους του Κοινοβουλίου για τον σημαντικό ρόλο που έχουν διαδραματίσει στο να επιτρέψουν στην Ευρωπαϊκή Ένωση να φτάσει στην επίλυση των θεσμικών δυσκολιών. Φυσικά, η Επιτροπή έχει επίσης συμμετάσχει ενεργά σε όλη αυτή τη μακρά διαδικασία, αν μη τι άλλο με την Ατζέντα των Πολιτών και τη "διττή προσέγγιση" στην οποία αναφέρθηκε νωρίτερα ο Πρόεδρος Barroso. Μην ξεχνάτε, όσοι από εσάς λέτε ότι η Ένωση λειτουργεί ακόμη και χωρίς αυτές τις αλλαγές, ότι ορισμένα νέα στοιχεία αυτής της Μεταρρυθμιστικής Συνθήκης θα μας βοηθήσουν και θα μας επιτρέψουν ρητά να αντιμετωπίσουμε πιο αποτελεσματικά την αλλαγή του κλίματος και ολόκληρο το ενεργειακό πρόβλημα, να δώσουμε περισσότερη δημοσιότητα μέσω δημοσίων συνεδριάσεων του Συμβουλίου και να ενισχύσουμε τον ρόλο των εθνικών κοινοβουλίων. Έτσι πιστεύω ότι όλο αυτό θα μας βοηθήσει να γίνουμε πιο διαφανείς, πιο ανοικτοί και πιο δημοκρατικοί.
<P>
Όποια διαδικασία επικύρωσης και αν αποφασιστεί από τα διάφορα κράτη μέλη, όλοι έχουμε την υποχρέωση να επικοινωνούμε με τους πολίτες. Αυτό θα πρέπει φυσικά να επιτευχθεί σε συνεργασία με τους πολίτες, σεβόμενοι ταυτόχρονα τις διαφορετικές ανάγκες και επιθυμίες που εκφράστηκαν από τα κράτη μέλη σχετικά με αυτή τη συζήτηση. Νομίζω ότι η σημερινή διακήρυξη του Χάρτη συμβολίζει επίσης άλλο ένα σημαντικό επίτευγμα των διαπραγματεύσεων, συμβολίζει το γεγονός ότι -εκτός των ειδικών ρυθμίσεων σε δύο από τα κράτη μέλη μας και εφόσον τεθεί σε ισχύ η Συνθήκη- ο Χάρτης θα είναι νομικά δεσμευτικός, κατοχυρώνοντας τα θεμελιώδη δικαιώματα των πολιτών της Ευρώπης.
<P>
Το δεύτερο σημείο που θα ήθελα να σχολιάσω είναι η "ομάδα προβληματισμού", η οποία θα πρέπει να διασφαλίσουμε ότι εστιάζει στις πολιτικές προκλήσεις του μέλλοντος και όχι κυρίως στα θεσμικά όργανα. Πρέπει να επικεντρωθεί στις προσδοκίες των λαών της Ευρώπης, και ελπίζω επίσης ότι αυτή η ομάδα θα είναι αντιπροσωπευτική της πολυμορφίας της σημερινής Ευρώπης.
<P>
" τρίτη παρατήρηση αφορά τη μετανάστευση. Πιστεύω ότι μια ολοκληρωμένη προσέγγιση της μετανάστευσης περιλαμβάνει ένα μείγμα Ευρωπαϊκής Ένωσης και εθνικών πολιτικών. Απαιτεί τη συνοχή μεταξύ των πολιτικών μας για τη νόμιμη και την παράνομη μετανάστευση. Περιλαμβάνει δράσεις στους τομείς των πολιτικών ανάπτυξης, της κοινωνικής ένταξης, της ελεύθερης κυκλοφορίας, της ασφάλειας των συνόρων και των θεωρήσεων, για να αναφέρουμε μόλις μερικές από αυτές. Είναι εξαιρετικό το γεγονός ότι αυτό το Συμβούλιο θα συζητήσει αυτά τα ζητήματα σε παγκόσμιο επίπεδο, αλλά νομίζω ότι το Κοινοβούλιο μπορεί να συμβάλει ουσιαστικά σε αυτή τη συζήτηση. " στρατηγική της Λισαβόνας, όπως είπε ο Πρόεδρος, αποφέρει καρπούς, και πιστεύω ότι αυτό θα πρέπει να αποτελέσει αιτία εορτασμού για όλο το Κοινοβούλιο. Επίσης, υπάρχει συναίνεση για την ανάγκη αντιμετώπισης όλων των πτυχών της αειφόρου ανάπτυξης ως μέρος της στρατηγικής της Λισαβόνας. Αυτό συμπεριλαμβάνει την ευελισφάλεια, την κοινωνική ένταξη και την αλλαγή του κλίματος. Εάν μπορούμε να συμφωνήσουμε σχετικά με την πολιτική κατεύθυνση, θα είμαστε σε θέση να παράγουμε ουσιαστική πολιτική δέσμευση για την επίλυση των πραγματικών προβλημάτων που έχουν αναφερθεί από ορισμένους από εσάς.
<P>
Τέλος, επιτρέψτε μου να πω κι εγώ κάποια λόγια για το θέμα του Κοσσυφοπεδίου, που αναφέρθηκε από πολλούς σε αυτό το Κοινοβούλιο. " Επιτροπή συμμερίζεται πλήρως τις ανησυχίες που εκφράζονται από έναν αριθμό βουλευτών για την κατάσταση στο Κοσσυφοπέδιο, και η Ευρωπαϊκή Ένωση έχει κάνει το παν για να καταλήξει σε μια διαπραγματευτική λύση, αλλά είναι σαφές πλέον ότι η σημερινή κατάσταση είναι απαράδεκτη και ότι το Συμβούλιο Ασφαλείας του Ο"Ε θα πρέπει να το λάβει υπόψη της όταν εξετάσει το ζήτημα στις 19 Δεκεμβρίου. Το Ευρωπαϊκό Συμβούλιο θα πρέπει να κάνει απολογισμό της κατάστασης, και θα πρέπει να επαναλάβει τη δέσμευση της Ευρωπαϊκής Ένωσης στη διαδικασία επίλυσης του καθεστώτος του Κοσσυφοπεδίου και να διαδραματίσει ηγετικό ρόλο στην εφαρμογή μιας διευθέτησης, στο πλαίσιο μιας, όπως πολλοί από εσάς αναφέρατε, ευρωπαϊκής προοπτικής για ολόκληρη την περιοχή.
<P>
Τέλος, αυτό το Συμβούλιο, με την υπογραφή της Συνθήκης και τη διακήρυξη του Χάρτη, ίσως να μη σημάνει το τέλος των εκδηλώσεων του 2005, αλλά να σηματοδοτήσει την έναρξη μιας νέας φάσης ανάπτυξης της Ευρωπαϊκής Ένωσης. Τα παθήματα του 2005 μας έχουν γίνει μαθήματα, και ελπίζω ότι θα μπορούμε να εισέλθουμε στα επόμενα 50 χρόνια της Ένωσης με πολύ περισσότερη εμπιστοσύνη.
<SPEAKER ID="046" NAME="Πρόεδρος">
" συζήτηση έληξε.
<P>
Γραπτές δηλώσεις (Άρθρο 142 του Κανονισμού)
<SPEAKER ID="047" NAME="Janusz Lewandowski  " AFFILIATION="PPE-DE">
γραπτώς. - (PL) Κύριε Πρόεδρε, οι προετοιμασίες για τη σύνοδο κορυφής της ΕΕ του Δεκεμβρίου στις Βρυξέλλες λαμβάνουν χώρα σε ένα καλύτερο κλίμα από ό,τι αναμενόταν. Αυτό οφείλεται προφανώς στην έγκριση της Μεταρρυθμιστικής Συνθήκης και την προοπτική της ανενόχλητης υιοθέτησής της στη Λισαβόνα. Ο συμβιβασμός που επετεύχθη στην Πολωνία -ο οποίος συνίστατο στη διατήρηση της γραμμής της προηγούμενης κυβέρνησης σχετικά με τον Χάρτη των Θεμελιωδών Δικαιωμάτων, ώστε να μην τεθεί σε κίνδυνο ολόκληρη η Συνθήκη- έπαιξε και αυτός το ρόλο του.
<P>
Πρέπει να τονιστεί, ωστόσο, ότι η ατμόσφαιρα που δημιουργήθηκε γύρω από τη νέα συνθήκη έχει συνδέσει υπερβολικά την έγκριση ή μη έγκριση της Συνθήκης με τις πιθανότητες επιβίωσης ή μη της Ευρωπαϊκής Ένωσης. Μετά τη διεύρυνση του 2004 και την είσοδο της Βουλγαρίας και της Ρουμανίας -δηλαδή με 27 κράτη μέλη- η Ένωση λειτουργούσε βάσει της Συνθήκης της Νίκαιας. Το ότι λειτουργούσε αποτελεσματικά αποδεικνύεται με την έγκριση των Δημοσιονομικών Προοπτικών για την περίοδο 2007-13. Βέβαια, η έγκριση έγινε με κάποια δυσκολία, όμως επετεύχθη συμφωνία για τα χρήματα, τα οποία φαίνεται να είναι το πιο δύσκολο θέμα και, συνεπώς, αποτελούν μια δοκιμασία της χρησιμότητας των υφιστάμενων θεσμικών κανόνων.
<P>
Παρά την επίτευξη αυτής της συμφωνίας και άλλων, εξακολουθεί να επικρατεί μια εντύπωση κρίσης στην ΕΕ η οποία δημιουργήθηκε τεχνητά. Αυτό με τη σειρά του είχε συνέπειες όσον αφορά τη μείωση της εμπιστοσύνης των πολιτών στα ευρωπαϊκά θεσμικά όργανα και τη σκοπιμότητα μιας περαιτέρω διεύρυνσης. Αυτή η επικίνδυνη κλιμάκωση, που σταμάτησε σε κάποιο βαθμό κατά το δεύτερο εξάμηνο του 2007, θα πρέπει να χρησιμεύσει ως μάθημα και προειδοποίηση για το μέλλον.
<SPEAKER ID="048" NAME="Silvia-Adriana Ţicău  " AFFILIATION="PSE">
γραπτώς. - (RO) " υπογραφή της νέας Συνθήκης στο Ευρωπαϊκό Συμβούλιο της 13ης και 14ης Δεκεμβρίου επιτυγχάνει μια μεταρρύθμιση των ευρωπαϊκών θεσμικών οργάνων, αλλά, κυρίως, ενισχύσει την εξουσία των ευρωπαίων πολιτών να διατυπώνουν τη γνώμη τους σχετικά με την ευρωπαϊκή νομοθεσία.
<P>
Μετά την επικύρωση της νέας Συνθήκης, τα κοινοβούλια των κρατών μελών θα συμπεριλαμβάνουν τις νομοθετικές προτάσεις της Επιτροπής στη δική τους ημερήσια διάταξη, αυξάνοντας έτσι τον βαθμό της δημοκρατίας στην Ένωση. Εμείς θα θέλαμε ένα κεφάλαιο της εν λόγω συνθήκης να είναι ο ίδιος ο Ευρωπαϊκός Χάρτης των Θεμελιωδών Δικαιωμάτων της Ευρωπαϊκής Ένωσης. Δυστυχώς, είναι μόνο ένα παράρτημα της Συνθήκης, αλλά δημιουργείται η νομική βάση που καθιστά τις διατάξεις του υποχρεωτικές. Τα έξι κεφάλαια του Χάρτη εγγυώνται το δικαίωμα της αξιοπρέπειας, της ελευθερίας, της αλληλεγγύης, της ισότητας, της δικαιοσύνης και της ιθαγένειας. " υιοθέτηση των διατάξεών του θα καταστήσει μελλοντικά αδύνατη κάθε διάκριση σε βάρος των ευρωπαίων πολιτών για λόγους ιθαγένειας, εθνικότητας, θρησκείας, ηλικίας, φύλου, κλπ.
<P>
" Συνθήκη προσφέρει επίσης στην Ένωση τη δυνατότητα να προωθήσει την καταπολέμηση των κλιματικών αλλαγών σε διεθνές επίπεδο και εγγυάται επαρκή κοινωνική προστασία για όλους τους πολίτες της. " Ένωση δεν βασίζεται μόνο σε οικονομικά κριτήρια. Πρέπει να οικοδομήσουμε μια Ευρώπη κοινωνική, βασιζόμενη στην αλληλεγγύη, την οικονομική, κοινωνική και εδαφική συνοχή.
<P>
" έγκριση της νέας Συνθήκης απαιτεί ομοφωνία στο Συμβούλιο και την επικύρωσή της από όλα τα υπογράφοντα κράτη μέχρι τον Ιούνιο του 2009.

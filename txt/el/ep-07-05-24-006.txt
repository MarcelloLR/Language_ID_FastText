<CHAPTER ID="006">
Καλωσόρισμα
<SPEAKER ID="250" NAME="Πρόεδρος">
Κυρίες και κύριοι, προσκάλεσα τον Garri Kasparov να έρθει στο Ευρωπαϊκό Κοινοβούλιο στις 15 Απριλίου, όταν ήταν υπό κράτηση για 11 ώρες και ένας από τους συνεργάτες μου βρισκόταν για άλλους λόγους στη Μόσχα - συγκεκριμένα για την κληρονομιά του Andrej Sakharov. Χαίρομαι διότι είναι παρών εδώ ο κ. Kasparov χθες και σήμερα και χαίρομαι για τη μεγάλη υποστήριξη που εκφράσατε προς αυτόν και τους φίλους του στη Ρωσία.
<P>
(Χειροκροτήματα)
<SPEAKER ID="059" NAME="Κυριάκος Τριανταφυλλίδης" AFFILIATION="GUE/NGL">
(EN) Κύριε Πρόεδρε, θέλω να ενημερώσω το Σώμα ότι εχθές το βράδυ οι ισραηλινές αρχές συνέλαβαν σειρά εκλεγμένων αντιπροσώπων του Παλαιστινιακού Νομοθετικού Συμβουλίου (ΠΝΣ), μεταξύ αυτών και έναν υπουργό της κυβέρνησης Αμπάς. Ζητώ λοιπόν από εσάς, κύριε Πρόεδρε, να καταδικάσετε αυτή την ισραηλινή πράξη και να προβείτε σε μια ηχηρή δήλωση εναντίον της πρακτικής τους να συλλαμβάνουν εκλεγμένους αντιπροσώπους του παλαιστινιακού λαού. Δεν είναι αυτός ο τρόπος για να προχωρήσει η ειρηνευτική διαδικασία.
<P>
(Χειροκροτήματα)
<SPEAKER ID="060" NAME="Πρόεδρος">
Προ ολίγου το συζητούσαμε αυτό και στη Διάσκεψη των Προέδρων. Αν δεν υπάρξουν αναπόφευκτες αλλαγές στο πρόγραμμά μου, θα πετάξω στη Μέση Ανατολή την Κυριακή και θα αναζητήσω τον κατάλληλο τρόπο για να μιλήσω γι' αυτό.

<CHAPTER ID="017">
Ευρωπαϊκή Υπηρεσία Ανασυγκρότησης (συζήτηση) 
<SPEAKER ID="164" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Jelko Kacin, εξ ονόματος της Επιτροπής Εξωτερικών Υποθέσεων, σχετικά με την πρόταση κανονισμού του Συμβουλίου που αφορά την τροποποίηση του κανονισμού (ΕΚ) αριθ. 2667/2000 σχετικά με την Ευρωπαϊκή Υπηρεσία Ανασυγκρότησης - C6-0170/2006 -.
<SPEAKER ID="165" NAME="Olli Rehn">
Μέλος της Επιτροπής. (EN) Κύριε Πρόεδρε, αξιότιμοι βουλευτές, θα ήθελα να εκφράσω τις θερμότατες ευχαριστίες μου στον κ. Kacin για τη θετική αξιολόγηση της πρότασής μας στην έκθεσή του.
<P>
Επιτρέψτε μου καταρχάς να εξηγήσω το σκεπτικό της πρότασης. Στο τέλος μιας εποχής ανασυγκρότησης και ενόψει των προετοιμασιών για την προσχώρηση, αποφασίσαμε να αξιολογήσουμε εκ νέου τους μηχανισμούς εκτέλεσης της βοήθειας στα Βαλκάνια, συμπεριλαμβανομένου του μέλλοντος της Ευρωπαϊκής Υπηρεσίας Ανασυγκρότησης. Εξηγήσαμε τις απόψεις μας για το μέλλον της Υπηρεσίας σε έκθεση που δημοσιεύθηκε πέρυσι τον Δεκέμβριο, η οποία διαβιβάστηκε στο Συμβούλιο και στο Ευρωπαϊκό Κοινοβούλιο για ενημέρωση. " ανάγκη προετοιμασίας των δικαιούχων χωρών να αναλάβουν τη δική τους χρηματοοικονομική ευθύνη για την εκτέλεση της κοινοτικής βοήθειας οδήγησε την Επιτροπή στην απόφαση να θέσει τέρμα στις δραστηριότητες της Υπηρεσίας, επιδιώκοντας ωστόσο τη διετή παράταση του σημερινού της καθεστώτος και θητείας έως την 31η Δεκεμβρίου 2008 και τη σταδιακή κατάργηση των δραστηριοτήτων της στο πλαίσιο του προγράμματος CARDS.
<P>
Στο μεταξύ, η Επιτροπή θα προετοιμάσει τον προγραμματισμό και την υλοποίηση του Μέσου Προενταξιακής Βοήθειας με αποκεντρωμένο τρόπο μέσω των αντιπροσωπειών μας στις ενεχόμενες χώρες από το προσεχές έτος και εφεξής. Συνεπώς έχουμε μια σταδιακή κατάργηση και ταυτόχρονα μια σταδιακή εισαγωγή.
<P>
Ο ισχύων κανονισμός εκπνέει στις 31 Δεκεμβρίου 2006 και επομένως είναι σημαντικό να εγκριθεί ο τροποποιητικός κανονισμός πολύ πριν από τη λήξη του έτους προκειμένου να διασφαλιστεί η συνέχεια στην εφαρμογή του προγράμματος CARDS και η ασφάλεια δικαίου για το προσωπικό της Υπηρεσίας. Ορισμένες διοικητικές αποφάσεις θα πρέπει να ληφθούν αμέσως μετά την έγκριση αυτού του κανονισμού πριν από τη λήξη του έτους.
<P>
Σχετικά με τη σταδιακή κατάργηση της Υπηρεσίας, η Επιτροπή δεσμεύεται να διασφαλίσει μια αποτελεσματική σταδιακή κατάργηση και, ταυτόχρονα, μια σταδιακή εισαγωγή του γραφείου συνδέσμου της αντιπροσωπείας της ΕΕ προκειμένου να παρέχεται βοήθεια χωρίς διακοπή και με οικονομικά αποδοτικό τρόπο. Πρόκειται για μια περίπλοκη διαδικασία όσον αφορά τη μετάθεση προσωπικού (στον βαθμό που αυτό είναι δυνατόν), τη μεταβίβαση αρχείων, το κλείσιμο όλων των εκκρεμών χρηματοδοτικών δραστηριοτήτων και την εκτέλεση όλων των αναγκαίων ρυθμίσεων προκειμένου να διασφαλιστούν επαρκείς χώροι εργασίας για τις ενισχυμένες αντιπροσωπείες της Επιτροπής. Ο Γενικός Διευθυντής της ΓΔ Διεύρυνσης δημιούργησε μια επιχειρησιακή ομάδα σε επίπεδο διευθυντών για την εποπτεία και τον έλεγχο αυτής της διαδικασίας.
<P>
" Επιτροπή χαιρετίζει την πρόταση του κ. Kacin για την υποβολή περιοδικών εκθέσεων στο Ευρωπαϊκό Κοινοβούλιο σχετικά με τις "τρέχουσες λειτουργικές λεπτομέρειες του σχεδίου μεταβίβασης". Οι υπηρεσίες μου θα είναι πάντα στη διάθεσή σας για να απαντούν στις ερωτήσεις σας και να σας παρέχουν ενημερωμένες πληροφορίες σε τακτική βάση. Ωστόσο, για λόγους νομικής σαφήνειας, θα προτιμούσα αυτή η τροποποίηση να μην συμπεριληφθεί στο κείμενο του κανονισμού τροποποίησης, σκοπός του οποίου είναι απλώς να παρατείνει την εντολή της Υπηρεσίας κατά δύο έτη.
<SPEAKER ID="166" NAME="Jelko Kacin " LANGUAGE="SL">
Ως εισηγητής για τη Σερβία και ως εισηγητής της Ομάδας της Συμμαχίας Φιλελεύθερων και Δημοκρατών για την Ευρώπη για την Αλβανία, το Μαυροβούνιο και την Πρώην Γιουγκοσλαβική Δημοκρατία της Μακεδονίας, παρακολουθώ από πολύ κοντά τις πολιτικές εξελίξεις στην περιοχή. Έχω επίγνωση του γεγονότος ότι η σταδιακή κατάργηση της Υπηρεσίας θα συμπέσει με μια περίοδο κρίσιμων εξελίξεων στα Δυτικά Βαλκάνια. Ήδη γίναμε μάρτυρες της ανακήρυξης της ανεξαρτησίας του Μαυροβουνίου και τώρα αντιμετωπίζουμε όχι μόνο την προοπτική τοπικών, κοινοβουλευτικών και προεδρικών εκλογών, αλλά, επιπροσθέτως, και το συνταγματικό δημοψήφισμα στη Σερβία. Αυτό θα λάβει χώρα μέχρι το τέλος του έτους και, μολονότι θεωρητικά δεν θα πρέπει να επηρεάσει το χρονοδιάγραμμα για την απόφαση του μελλοντικού καθεστώτος του Κοσσυφοπεδίου, ωστόσο πρακτικά θα το κάνει. Για τον λόγο αυτόν, κατάρτισα επίσης δύο τροπολογίες τις οποίες θα καταθέσω.
<P>
Όπως δήλωσα κατά την υποβολή της έκθεσής μου στην Επιτροπή Εξωτερικών Υποθέσεων, υποστηρίζω την πρόταση της Επιτροπής για σταδιακή κατάργηση της Υπηρεσίας με την παράταση της εντολής της κατά δύο έτη. " Υπηρεσία θα διατηρήσει και θα ανανεώσει το ισχύον καθεστώς και την εντολή της, μαζί με τις δραστηριότητές της στο πλαίσιο του προγράμματος CARDS, αλλά θα καταργηθεί σταδιακά και θα αντικατασταθεί από τις αντιπροσωπείες και τα γραφεία της Επιτροπής, τα οποία θα διαχειρίζονται το νέο χρηματοδοτικό μας μέσο ΜΠΒ (Μέσο Προενταξιακής Βοήθειας).
<P>
" Υπηρεσία ιδρύθηκε το 2000 ως η κύρια υπηρεσία της ΕΕ για την ανασυγκρότηση στο ρημαγμένο από τον πόλεμο Κοσσυφοπέδιο. Αργότερα επέκτεινε τις επιχειρήσεις της στη Σερβία, στο Μαυροβούνιο και στην Πρώην Γιουγκοσλαβική Δημοκρατία της Μακεδονίας. " Υπηρεσία είναι ανεξάρτητη και η εντολή της ανανεώνεται ετησίως από το Συμβούλιο και το Ευρωπαϊκό Κοινοβούλιο. Γι' αυτό, ήδη από την εποχή της ίδρυσής της, λειτουργούσε με το σκεπτικό ότι επρόκειτο για προσωρινό όργανο, το οποίο κάποια στιγμή θα αντικαθίστατο. Τώρα, δέκα χρόνια μετά την κρίση στο Κοσσυφοπέδιο, είναι προφανές ότι οι τρέχουσες προσωρινές ρυθμίσεις είναι ανεπαρκείς και ακατάλληλες.
<P>
Οι χώρες των Δυτικών Βαλκανίων βρίσκονται σε μια κατάσταση μετάβασης από μια φάση ανασυγκρότησης σε μια φάση προετοιμασίας για την πιθανή προσχώρησή τους στην Ευρωπαϊκή Ένωση. " ορθολογική οργάνωση των δραστηριοτήτων της Ευρωπαϊκής Ένωσης με τη μεταβίβασή τους στις αντιπροσωπείες της Επιτροπής είναι συνεπώς ο ενδεδειγμένος και ορθός τρόπος επίδειξης της πολιτικής μας δέσμευσης στις χώρες των Δυτικών Βαλκανίων. Έτσι θα διασφαλιστεί επίσης ότι αξιοποιούμε με τον καλύτερο τρόπο τα χρήματα των φορολογουμένων της ΕΕ. " έναρξη της σταδιακής κατάργησης της Υπηρεσίας τώρα, σε μια εποχή όπου οι δραστηριότητες στο πλαίσιο του προγράμματος CARDS επίσης διακόπτονται και αντικαθίστανται από το νέο χρηματοδοτικό όργανο ΜΠΒ, είναι λογική αλλά και έγκαιρη.
<P>
Πιστεύω ακράδαντα ότι οι νέες εξορθολογισμένες ρυθμίσεις για την πολιτική και χρηματοδοτική βοήθεια που παρέχεται από την ΕΕ θα έχουν θετικές συνέπειες στην πολιτική και οικονομική σταθερότητα της περιοχής. Το σχέδιο τροπολογίας στην αρχική μου πρόταση σύστηνε, προκειμένου να συντονίσουμε τις θέσεις μας με την Επιτροπή, την εκπόνηση μιας λεπτομερούς έκθεσης σχετικά με τα οργανωτικά μας σχέδια για τη μεταβίβαση. Όπως μας ενημέρωσε ο Επίτροπος, η δεύτερη σύστασή μου προέβλεπε αντ' αυτού ένα σχέδιο τροπολογίας το οποίο θα υποχρέωνε την Επιτροπή να προβαίνει σε υποβολή εκθέσεων στο Κοινοβούλιο και στο Συμβούλιο σχετικά με την κατάσταση σε αυτή την περιοχή σε τριμηνιαία βάση. Ωστόσο, η διαδικασία μεταβίβασης πρέπει να είναι συνεχής.
<P>
Οι τριμηνιαίες εκθέσεις θα πρέπει να περιέχουν σύντομες πληροφορίες σχετικά με την πρόοδο της μεταβίβασης των μεμονωμένων καθηκόντων από την Υπηρεσία στις μεμονωμένες αντιπροσωπείες, καθώς και μια εκτίμηση της συνεργασίας τους κατά τη διάρκεια του τριμήνου. Οι εκθέσεις θα πρέπει να περιέχουν επίσης νέα στοιχεία που συγκεντρώθηκαν μετά την τελευταία έκθεση ή που θα συγκεντρωθούν σύντομα και θα πρέπει επίσης να θέτουν νέους στόχους που θα πρέπει να επιτευχθούν. Ομοίως, οι εκθέσεις θα πρέπει να περιέχουν μια επισκόπηση της μεταβίβασης στην πράξη στις χώρες δικαιούχους, ειδικά στην περίπτωση της Πρώην Γιουγκοσλαβικής Δημοκρατίας της Μακεδονίας, η οποία εξακολουθεί να είναι υποψήφια χώρα, αλλά δυστυχώς επί του παρόντος δεν έχει λάβει ημερομηνία για την έναρξη των διαπραγματεύσεων.
<P>
Στο πλαίσιο αυτών των εκθέσεων, η Επιτροπή θα πρέπει να υποβάλει τα μέτρα που προτίθεται να λάβει για την προώθηση των περιφερειακών σχεδίων αφ' ης στιγμής παύσει να υπάρχει η Υπηρεσία. Επίσης, η Επιτροπή πρέπει να εγκρίνει ειδικά σχέδια για την επέκταση των αντιπροσωπειών, ως συνέπεια του διαχωρισμού της Δημοκρατίας της Σερβίας και του Μαυροβουνίου καθώς και για την επέκταση των αντιπροσωπειών υπό το πρίσμα του μελλοντικού καθεστώτος του Κοσσυφοπεδίου, όταν αυτό πραγματοποιηθεί. Ταυτόχρονα, ζήτησα από την Επιτροπή να διασφαλίσει ότι όλες οι πολύτιμες γνώσεις και η τεχνική εμπειρογνωμοσύνη που αποκτήθηκαν κατά τη διάρκεια της επταετούς λειτουργίας της Υπηρεσίας θα μεταβιβασθούν στις αντιπροσωπείες.
<SPEAKER ID="167" NAME="Paulo Casaca " LANGUAGE="PT">
Κύριε Πρόεδρε, κύριε Επίτροπε, κύριε Kacin, θα ήθελα να επιστήσω την προσοχή του Σώματος στις διαπιστώσεις της Επιτροπής Ελέγχου των Προϋπολογισμών. Σε δύο τουλάχιστον αποστολές, μία στη Θεσσαλονίκη και μια άλλη στο Κοσσυφοπέδιο, η επιτροπή επεσήμανε την αποτελεσματικότητα και την καινοτομία των εξωτερικών δραστηριοτήτων της Ευρωπαϊκής Υπηρεσίας Ανασυγκρότησης.
<P>
Καμία προηγούμενη δράση της Επιτροπής δεν ήταν ποτέ τόσο αποτελεσματική και καινοτόμος. " δράση σε τοπικό επίπεδο, σε συνδυασμό με τις τοπικές αρχές, υπήρξε εξαιρετικά καλή και πιστεύω ότι θα ήταν σοβαρό λάθος από μέρους μας αν δεν καταφέρουμε να αξιοποιήσουμε αυτή τη δράση και σε άλλες περιπτώσεις και αν αποποιηθούμε τα οφέλη.
<P>
Οι πόροι της Επιτροπής και τα ευρωπαϊκά κονδύλια δεν πρέπει να μεταβιβαστούν απλώς στα "νωμένα Έθνη ή σε ΜΚΟ ή σε οποιαδήποτε άλλο όργανο χωρίς τους κατάλληλους πόρους για τη διαχείριση των κοινοτικών κονδυλίων στην πράξη.
<P>
" εμπειρία της ΕΥΑ στη διαχείριση των κοινοτικών πόρων υπήρξε ιδιαιτέρως πολύτιμη και θα ήθελα να ζητήσω από την Επιτροπή να μην επιτρέψει να χαθεί αυτή η εμπειρία, διότι αυτό θα ήταν καταστροφικό για ολόκληρη την ΕΕ.
<SPEAKER ID="168" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, θα ήθελα καταρχάς να ευχαριστήσω τον εισηγητή κ. Kacin για την εργασία του. Μολονότι δεν συμφωνούμε πάντα ως προς την ουσία, η συνεργασία και η συζήτηση μαζί του είναι πάντα ενδιαφέρουσες εμπειρίες. Θα ήθελα να προσθέσω ότι συμφωνώ πλήρως με τις τροπολογίες του.
<P>
Όπως ήδη είπε ο κ. Casaca, ο οργανισμός έκανε πολύ καλή εργασία και πιστεύω ότι η ΕΕ μπορεί να αισθάνεται περήφανη για τη σύστασή του. Έκανε πραγματικά εξαιρετική δουλειά και όταν αυτό το λέει κάποιος σαν τον κ. Casaca της Επιτροπής Ελέγχου των Προϋπολογισμών, από την οποία φυσικά μπορούμε να περιμένουμε μια ιδιαίτερα κριτική στάση, αυτό μετράει ακόμα περισσότερο.
<P>
Παρ' όλ' αυτά, συμφωνώ με τον Επίτροπο Rehn ότι οι καιροί και οι καταστάσεις αλλάζουν. " κάθε χώρα ακολουθεί τον δικό της δρόμο, και το διάστημα που προηγείται της ένταξης συχνά ποικίλλει. Ωστόσο, του ζητώ να εξασφαλίσει ότι οι άνθρωποι που είχαν κάποιες πολύ θετικές εμπειρίες σε αυτές τις χώρες θα έχουν την ευκαιρία να συνεχίσουν να προσφέρουν θετικό έργο για την ΕΕ και για τις χώρες αυτές.
<P>
Θα ήθελα επίσης να εκμεταλλευτώ την ευκαιρία για να ευχαριστήσω θερμά τον Επίτροπο Rehn για τον ζήλο που έδειξε σε σχέση με αυτήν την περιοχή, διότι είναι πολύ σημαντικό να υπάρχει κάποιος που αντιμετωπίζει με ευαισθησία την περιοχή, που γνωρίζει ότι πρέπει να αντιμετωπιστεί κατάλληλα και ότι αυτό σημαίνει μια πανευρωπαϊκή προσέγγιση. Θα ήθελα να ζητήσω από τον κ. Επίτροπο να κάνει ό,τι μπορεί τους επόμενους μήνες, όταν η κατάσταση στη Βοσνία-Ερζεγοβίνη θα είναι επισφαλής, και να ενεργήσει μαζί με το Κοινοβούλιο -και, ελπίζω, με το Συμβούλιο- για να εξασφαλίσει τη σταθερότητα στην περιοχή. Είμαι βέβαιος ότι θα το κάνει. Μεγάλο μέρος της εργασίας, που επιτελέστηκε και από τον οργανισμό, απλά θα χαθεί αν δεν θέσουμε σαφείς ευρωπαϊκούς στόχους για να εξασφαλίσουμε ότι ο δρόμος προς την ένταξη στην ΕΕ είναι σαφής. Οι χώρες αυτές πρέπει όμως να κάνουν προοδευτικά τη δική τους δουλειά -με τη δική μας βοήθεια και υποστήριξη, βέβαια- γιατί εμείς δεν μπορούμε να το κάνουμε αυτό αντί γι' αυτές. Ως εκ τούτου, είναι πολύ σημαντικό να δώσει μία σαφή κατεύθυνση ο αρμόδιος Επίτροπος. Αν το κάνει, θα υποστηρίξουμε πλήρως το περαιτέρω έργο του.
<SPEAKER ID="169" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, η ένταξη των νεοεισελθέντων στην Ευρωπαϊκή Ένωση είναι πιο επιτυχής όταν όλοι απολαμβάνουν περίπου τον ίδιο βαθμό δημοκρατίας, ανθρωπίνων δικαιωμάτων, προστασίας του περιβάλλοντος και ευημερίας όπως και τα υπόλοιπα κράτη μέλη. " Ευρωπαϊκή Υπηρεσία Ανασυγκρότησης μπορεί να συμβάλει στην άρση ορισμένων διαφορών που εξακολουθούν να καθυστερούν την προσχώρηση επτά κρατών των Δυτικών Βαλκανίων. Τα τελευταία χρόνια, οι απόψεις διίστανται σχετικά με την έμφαση που θα πρέπει να δώσει αυτή η υπηρεσία τόσο στην εκπαίδευση όσο και στις υποδομές, καθώς και οι δύο τομείς λείπουν από αυτές τις χώρες, αλλά και στις μεταρρυθμίσεις. Αυτές οι μεταρρυθμίσεις στους τομείς της διακυβέρνησης, της δικαιοσύνης, της αστυνομίας και της αγοράς είναι κυρίως εξωτερικές απαιτήσεις. Οι εσωτερικές απαιτήσεις, από την άλλη πλευρά, είναι απαιτήσεις για χρηματοδοτική ενίσχυση σε μικρά σχέδια που μπορούν να αντιμετωπιστούν μεμονωμένα χωρίς υπερβολική γραφειοκρατία, εποπτεία ή έλεγχο, σε συνδυασμό με την αποκατάσταση των σιδηροδρομικών γραμμών, των γεφυρών, των αντιπλημμυρικών φραγμάτων και των λεκανών πόσιμου νερού που υπέστησαν βλάβες ως αποτέλεσμα του πολέμου ή λόγω αμέλειας. " μεταβίβαση των ευθυνών αυτής της υπηρεσίας στις αντιπροσωπείες και τα γραφεία της Επιτροπής το 2009 αποτελεί ριζικό βήμα. Αυτό που θα ήθελα να μας πει η Επιτροπή είναι αν θέλει απλά να βοηθήσει στην απλούστευση της παρέμβασης της ΕΕ ή αν θέλει επίσης να καλύψει τις τοπικές ανάγκες πιο αποτελεσματικά.
<SPEAKER ID="170" NAME="Παναγιώτης Μπεγλίτης" AFFILIATION="PSE">
Κύριε Πρόεδρε, κι εγώ θα συμφωνήσω με τους προηγούμενους ομιλητές, ότι πράγματι η υπηρεσία για την ανασυγκρότηση των Βαλκανίων έπαιξε έναν πολύ σημαντικό ρόλο, όχι απλώς αρχικά στην αποστολή ανθρωπιστικής βοήθειας, αλλά κυρίως στην ανασυγκρότηση και ενίσχυση των δημοκρατικών μεταρρυθμίσεων και στην εμπέδωση δημοκρατικών θεσμών στις χώρες των Δυτικών Βαλκανίων. Αυτός ο ρόλος ενισχύθηκε ιδιαίτερα -νομιμοποιήθηκε θα έλεγα- με τις αποφάσεις του Ευρωπαϊκού Συμβουλίου στη Θεσσαλονίκη τον Ιούνιο του 2003, για την υποστήριξη της ευρωπαϊκής προοπτικής των χωρών των Βαλκανίων, μια υποστήριξη που πρέπει συνεχώς να την ανανεώνουμε με πράξεις και αποφάσεις. Βεβαίως, ο ρόλος αυτός έγινε περισσότερο αποτελεσματικός διότι επελέγη η Θεσσαλονίκη ως έδρα της υπηρεσίας, λόγω της γεωγραφικής γειτνίασης με την περιοχή και λόγω της γνώσης αυτής της περιοχής.
<P>
Όπως είδαμε η υπηρεσία δημιουργήθηκε σε μια περίοδο δύσκολη για τα Βαλκάνια. Φοβάμαι ότι σήμερα η περίοδος αυτή είναι επίσης δύσκολη, έχουμε το αδιέξοδο στις διαπραγματεύσεις για το Κοσσυφοπέδιο, άρα χρειάζεται -κι' εδώ κάνω έκκληση στον Επίτροπο τον κ. Rehn- ιδιαίτερη προσοχή και άμεσα να περάσουμε στις νέες αρμοδιότητες στις τοπικές αντιπροσωπείες της Επιτροπής στις πρωτεύουσες των Δυτικών Βαλκανίων, έτσι ώστε να μην υπάρξει κενό. Βεβαίως, υπάρχει η μεταβατική περίοδος των 2 χρόνων, αλλά αυτό που πρέπει από τώρα να διασφαλίσουμε, είναι να μεταφερθεί η εμπειρία, η τεχνογνωσία, το "know how", από την υπηρεσία στις τοπικές αντιπροσωπείες της Επιτροπής. Θα έλεγα δε, κύριε Επίτροπε, ότι θα πρέπει να είσαστε ευέλικτοι, να μην είσαστε δογματικοί, ακόμη και για το ενδεχόμενο αρνητικών εξελίξεων στα Βαλκάνια, ώστε να προβλεφθεί από τώρα παράταση της λειτουργίας της υπηρεσίας στη Θεσσαλονίκη για λίγο χρόνο, ακόμα και μετά τον Δεκέμβριοι του 2008, ανάλογα με τις τοπικές εξελίξεις.
<P>
Τελειώνω, κύριε Πρόεδρε, λέγοντας ότι η διαδικασία ανασυγκρότησης στα Βαλκάνια δεν είναι μια τεχνοκρατική διαδικασία. Είναι βαθιά μια πολιτική διαδικασία, γι' αυτό το λόγο η Ευρωπαϊκή Επιτροπή θα πρέπει να ενημερώνει τακτικά το Ευρωπαϊκό Κοινοβούλιο και συμφωνώ με τον συνάδελφο κ. Kacin ότι θα πρέπει να υποβάλλονται περιοδικές εκθέσεις για τη λειτουργία των τοπικών...
<P>
(Ο Πρόεδρος διακόπτει τον ομιλητή)
<SPEAKER ID="171" NAME="Józef Pinior" AFFILIATION="PSE">
(PL) Κύριε Πρόεδρε, η Επιτροπή προτείνει την κατάργηση της Ευρωπαϊκής Υπηρεσίας Ανασυγκρότησης, αλλά και την παράταση της λειτουργίας της κατά δύο έτη μέχρι τις 31 Δεκεμβρίου του 2008, διατηρώντας το καθεστώς και την εντολή της. Σύμφωνα με αυτό το σχέδιο, η Υπηρεσία και οι δραστηριότητές της θα καταργηθούν σταδιακά και θα αντικατασταθούν από τις αντιπροσωπείες και τα γραφεία της Επιτροπής, τα οποία θα διαχειρίζονται ένα νέο χρηματοδοτικό μέσο.
<P>
" μεταρρύθμιση και η διασφάλιση της ορθής διαχείρισης είναι καίριας σημασίας για την Ευρωπαϊκή Ένωση. Από την άλλη πλευρά, η σταδιακή κατάργηση της Ευρωπαϊκής Υπηρεσίας Ανασυγκρότησης δεν θα πρέπει να γίνει με βάση ένα προκαθορισμένο χρονοδιάγραμμα, αλλά πρέπει να βασίζεται σε πολιτικά και οικονομικά κριτήρια και παράγοντες, αξιοποιώντας πλήρως τις δυνατότητές της ως προς την εμπειρογνωμοσύνη και της τεχνογνωσία που απέκτησε. " Ευρωπαϊκή Υπηρεσία Ανασυγκρότησης κλείνει σε μια εποχή καίριων πολιτικών εξελίξεων όσον αφορά την ανάπτυξη των Δυτικών Βαλκανίων. Κατά την κατάργηση της Υπηρεσίας, η Επιτροπή πρέπει να λάβει υπόψη τη διασφάλιση της σταθερότητας στην περιοχή και την απόφαση του Συμβουλίου Ασφαλείας του Ο"Ε σχετικά με το καθεστώς του Κοσσυφοπεδίου. " διασφάλιση του ρόλου της Ευρωπαϊκής Ένωσης σε αυτή τη διαδικασία θα πρέπει να αποτελέσει πρωταρχικό στόχο σε αυτό.
<SPEAKER ID="172" NAME="Justas Vincas Paleckis" AFFILIATION="PSE">
- (LT) Εργαζόμενος στο Ευρωπαϊκό Κοινοβούλιο, είχα την ευκαιρία να επισκεφθώ χώρες της πρώην Γιουγκοσλαβίας καθώς και την Αλβανία και να διαπιστώσω ιδίοις όμμασι πόσο πολύτιμη είναι η ευρωπαϊκή προοπτική για τις χώρες αυτές. " Ευρωπαϊκή Υπηρεσία Ανασυγκρότησης διαδραμάτισε και συνεχίζει να διαδραματίζει σημαντικό ρόλο στην εδραίωση της κατάστασης και στη στήριξη των μεταρρυθμίσεων στην περιοχή.
<P>
Καθώς καταργούμε σταδιακά τις δραστηριότητες αυτής της Υπηρεσίας, οι οικονομικές και πολιτικές συνέπειες της κατάργησης της Υπηρεσίας και η χρήση της επαγγελματικής εμπειρίας και της γνώσης του προσωπικού της πρέπει να ληφθούν υπόψη. Τα προσεχή έτη θα είναι καίριας σημασίας για τα κράτη των Δυτικών Βαλκανίων στην πορεία τους προς την ΕΕ, ενώ ορισμένοι τρόποι επίλυσης του προβλήματος του Κοσσυφοπεδίου μπορούν για άλλη μια φορά να ανακόψουν την πορεία όχι μόνο στην περιοχή, αλλά και σε πολλές άλλες.
<P>
Χαιρετίζω τις συστάσεις σχετικά με τους τρόπους ενίσχυσης του κοινοβουλευτικού ελέγχου σε αυτό το στάδιο λειτουργίας της Υπηρεσίας. " έκθεση της Επιτροπής θα πρέπει να εξηγήσει αν οι αντιπροσωπείες και οι αξιωματούχοι της Επιτροπής που αναλαμβάνουν το έργο της διακοπής λειτουργίας της Υπηρεσίας θα είναι σε θέση να αντισταθμίσουν καταλλήλως αυτή τη διακοπή.
<SPEAKER ID="173" NAME="Olli Rehn">
Επιτροπή. (SV) Κύριε Πρόεδρε, αξιότιμοι βουλευτές, θα ήθελα να ευχαριστήσω το Κοινοβούλιο για την υποστήριξη της απόφασης της Επιτροπής σχετικά με τη σταδιακή κατάργηση της Ευρωπαϊκής Υπηρεσίας Ανασυγκρότησης (ΕΥΑ) επιτρέποντας στην Υπηρεσία να διακόψει τις δραστηριότητές της στο πλαίσιο του προγράμματος CARDS. Κατά τη διάρκεια της σταδιακής κατάργησης της ΕΥΑ, θα διασφαλίσουμε τις καλύτερες δυνατές συνθήκες για την επιτυχή συνέχιση της στήριξης που παρέχεται στις χώρες των Δυτικών Βαλκανίων. Πολλοί βουλευτές εξέφρασαν ανησυχία σχετικά με την απώλεια της εμπειρογνωμοσύνης στην ΕΕ. Στόχος μας είναι να διατηρήσουμε την εμπειρογνωμοσύνη που έχουμε και, συνεπώς, ζητούμε από το προσωπικό που τώρα εργάζεται για την ΕΥΑ να συνεχίσει, στον βαθμό που αυτό είναι δυνατόν, το ίδιο έργο και στις αντιπροσωπείες της Επιτροπής.
<P>
Όσον αφορά το Μαυροβούνιο και το Κοσσυφοπέδιο, η Επιτροπή είναι σε διαδικασία σχεδιασμού μιας καλά δομημένης αντιπροσωπίας στην Ποντγκόριτσα, στο Μαυροβούνιο και μιας ενδεχόμενη αναβάθμισης του γραφείου σύνδεσής μας στην Πρίστινα.
<P>
Κύριε Πρόεδρε, θέλω να ευχαριστήσω το Κοινοβούλιο για την υποστήριξή του στην πολιτική σταθεροποίησης και ολοκλήρωσης μας στα Δυτικά Βαλκάνια. Είναι εξαιρετικά σημαντικό να εργαστούμε μαζί για την επίτευξη των ίδιων στόχων. Είμαι βέβαιος ότι, μαζί, μπορούμε να επιτύχουμε πολύ καλά αποτελέσματα όσον αφορά τη σταθεροποίηση των Δυτικών Βαλκανίων και την ενσωμάτωσή τους στην Ευρωπαϊκή Ένωση.
<SPEAKER ID="174" NAME="Πρόεδρος">
Θα ήθελα να ευχαριστήσω τον Επίτροπο και όλους τους ομιλητές που συμμετείχαν σε αυτή τη συζήτηση. Θα ήθελα επίσης να ευχαριστήσω τους διερμηνείς για την υπομονή τους.
<P>
" συζήτηση έληξε.
<P>
" ψηφοφορία θα διεξαχθεί αύριο στις 11.00.
<P>
(" συνεδρίαση διακόπτεται στις 20.50 και επαναλαμβάνεται στις 21.05)

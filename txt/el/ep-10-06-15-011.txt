<CHAPTER ID="011">
Ώρα των ερωτήσεων με τον Πρόεδρο της Επιτροπής
<SPEAKER ID="386" NAME="Πρόεδρος">
" ημερήσια διάταξη προβλέπει την Ώρα των Ερωτήσεων με τον Πρόεδρο της Επιτροπής.
<SPEAKER ID="387" NAME="Manfred Weber" LANGUAGE="DE">
Κύριε Πρόεδρε, κύριε Barroso, κυρίες και κύριοι, στη συνεδρίασή της σήμερα, η Επιτροπή ενέκρινε τη νέα συμφωνία SWIFT, και το έκανε με μεγάλη πλειοψηφία ή ακόμη και ομόφωνα.
<P>
Θα ήθελα να ρωτήσω τον Πρόεδρο της Επιτροπής -καθώς είμαι βέβαιος ότι γνωρίζει ότι πολλοί από τους πολίτες μας ανησυχούν για τη διαβίβαση δεδομένων- πού βλέπει σημαντική πρόοδο και πώς μπορούμε να πείσουμε τους πολίτες μας για την αναγκαιότητα αυτής της συμφωνίας.
<SPEAKER ID="388" NAME="José Manuel Barroso" LANGUAGE="EN">
Είναι αληθές ότι το αναθεωρημένο σχέδιο συμφωνίας εγκρίθηκε σήμερα ομόφωνα από την Επιτροπή. Πιστεύουμε ότι υπόκειται σε αυστηρή συμμόρφωση με τις εγγυήσεις όσον αφορά την ιδιωτική ζωή και την προστασία των δεδομένων προσωπικού χαρακτήρα. Διασφαλίζει την αρχή της αναγκαιότητας και της αναλογικότητας και ο σκοπός του περιορίζεται αυστηρά στην πρόληψη, την έρευνα, τον εντοπισμό ή τη δίωξη της τρομοκρατίας και της χρηματοδότησης των τρομοκρατών.
<P>
" συμφωνία, όπως είναι τώρα, σέβεται τα θεμελιώδη δικαιώματα και τηρεί τις αρχές που αναγνωρίζονται ειδικότερα στον Χάρτη των Θεμελιωδών Δικαιωμάτων της Ευρωπαϊκής Ένωσης. " συμφωνία διασφαλίζει σημαντικές εγγυήσεις για τα δεδομένα όταν τα επεξεργάζεται ο πάροχος. Προβλέπει επίσης τη διαφάνεια της χρήσης των δεδομένων και τη διαθεσιμότητα διαδικασίας για την επιδίωξη δικαστικής διόρθωσης.
<P>
Συνεπώς η Επιτροπή θεωρεί ότι αυτό το σχέδιο είναι συμβατό όσον αφορά τα θεμελιώδη δικαιώματα και θα παράσχει τις κατάλληλες απαντήσεις στις ανησυχίες του Κοινοβουλίου, όπως εκφράστηκαν κατά την ψηφοφορία επί του ψηφίσματος για την προσωρινή πέμπτη συμφωνία τον Μάρτιο του 2010.
<SPEAKER ID="389" NAME="Manfred Weber" LANGUAGE="DE">
Κύριε Πρόεδρε, θα θέσω μόνο μία σύντομη συμπληρωματική ερώτηση. Αφορά το περιεχόμενο της συμφωνίας που έχετε παρουσιάσει. Θα ήθελα να επαναλάβω την προηγούμενη ερώτησή μου. Ποιες είναι οι συνεπαγωγές αυτής της συμφωνίας για τις διατλαντικές σχέσεις; Πόσο σημαντική είναι για τα άλλα θέματα που χρειάζεται να συζητήσουμε με τις "ΠΑ; Θα ήμουν πολύ ευγνώμων αν μπορούσατε να μας δώσετε κάποια ιδέα επ' αυτού.
<SPEAKER ID="390" NAME="José Manuel Barroso">
Πρόεδρος της Επιτροπής. - (ΕΝ) Είναι όντως εξαιρετικά σημαντική. Μπορώ να σας πω ότι οι αμερικανοί εταίροι μας θεωρούν ότι αποτελεί πιθανόν μία από τις πρώτες προτεραιότητές τους, αν όχι την πρώτη προτεραιότητα, στις τρέχουσες συζητήσεις με την Ευρωπαϊκή Ένωση. Αυτή η συμφωνία είναι κρίσιμης σημασίας για τις σχέσεις της Ευρωπαϊκής Ένωσης με τις "ΠΑ. Από την 1η Ιανουαρίου 2010, σημαντικοί όγκοι δεδομένων τους οποίους λάμβανε προηγουμένως η αμερικανική κυβέρνηση δεν ήταν διαθέσιμοι, και αυτό δημιουργεί προβλήματα στο πρόγραμμά τους. Γι' αυτό πιστεύουμε ότι πρέπει να το επιλύσουμε και αυτό, έχοντας υπόψη τη σημασία των διατλαντικών σχέσεων. Φυσικά, αυτές οι διατλαντικές σχέσεις είναι κρίσιμης σημασίας, αλλά αυτό δεν σημαίνει ότι δεν πρέπει να παραμείνουμε προσηλωμένοι στις αρχές της ιδιωτικής ζωής και της προστασίας των δεδομένων.
<P>
Ταυτόχρονα, πιστεύω ότι έχουμε τώρα καταλήξει σε μια πάρα πολύ καλή συμφωνία και η Επίτροπος Malmström έχει επιτελέσει σημαντικότατο έργο. Γι' αυτό πιστεύω επίσης ότι, από μια ευρύτερη πολιτική σκοπιά, είναι σημαντικό να καταλήξουμε σε συμφωνία με τους αμερικανούς εταίρους μας επί αυτού του ζητήματος.
<SPEAKER ID="391" NAME="Martin Schulz" LANGUAGE="DE">
Κύριε Πρόεδρε, κύριε Barroso, παίρνοντας τη σκυτάλη των ερωτήσεων από τον συνάδελφό μου βουλευτή, κ. Weber, ενημέρωσε η Επίτροπος Malmström το Σώμα των Επιτρόπων ότι υπάρχουν μεγάλες ανησυχίες στο Κοινοβούλιο σχετικά με την τρέχουσα κατάσταση των διαπραγματεύσεων;
<P>
Γνωρίζει η Επιτροπή ότι αυτό που αποφάσισε σήμερα αναμφίβολα δεν είναι αυτό το οποίο το Κοινοβούλιο θεωρεί επαρκή πρόοδο; Αντιλαμβάνεστε, κύριε Πρόεδρε, ότι έχετε εγκρίνει σήμερα κάτι το οποίο, αν εφαρμοστεί ως έχει, θα έχει ως αποτέλεσμα άτομα τα οποία απασχολούνται από ιδιωτικές εταιρείες όπως η Swift να έχουν περισσότερα δικαιώματα ελέγχου απ' ό,τι οι υπάλληλοι της Ευρωπαϊκής Ένωσης; " κ. Malmström σας το εξήγησε αυτό; Αν ναι, πως μπορέσατε να λάβετε μια τέτοια απόφαση; Αν όχι, γιατί η κ. Malmström δεν σας έθεσε υπόψη αυτό το σημείο;
<SPEAKER ID="392" NAME="José Manuel Barroso">
Πρόεδρος της Επιτροπής. - (ΕΝ) Φυσικά, το Σώμα των Επιτρόπων ενημερωνόταν διαρκώς από την αρμόδια Επίτροπο σχετικά με τη διαδικασία των διαπραγματεύσεων. Μόλις σήμερα, η Επίτροπος Malmström μάς ενημέρωσε σχετικά με την τελική έκβαση αυτών των διαπραγματεύσεων. Επιπλέον αυτού, μας είπε ότι διατηρούσε έναν πολύ εντατικό διάλογο με πολλούς από εσάς στο Ευρωπαϊκό Κοινοβούλιο. Γνωρίζουμε όλοι καλά τις ανησυχίες τις οποίες εξέφρασε αυτό το Κοινοβούλιο και μου είπε ότι τηρούσε το Κοινοβούλιο ενημερωμένο σε τακτική βάση όσον αφορά τη διαδικασία των διαπραγματεύσεων.
<P>
" Επιτροπή έχει εκπληρώσει τον ρόλο της στις διαπραγματεύσεις· εναπόκειται τώρα στο Κοινοβούλιο να δεχθεί ή να μην δεχθεί τη συμφωνία. Σας συνιστώ σθεναρά να την αποδεχθείτε διότι είναι σημαντική για την ασφάλεια και των ευρωπαίων πολιτών. Πιστεύουμε ότι έχουμε πετύχει το απαραίτητο επίπεδο προστασίας όσον αφορά τα θεμελιώδη δικαιώματα και την προστασία των δεδομένων, αλλά φυσικά, αυτό είναι ένα πολύ ευαίσθητο ζήτημα. Πιστεύουμε ότι τα δικαιώματα αυτού του Κοινοβουλίου έχουν ληφθεί πλήρως υπόψη, αλλά έπρεπε να διαπραγματευτούμε εξ ονόματος της Ευρωπαϊκής Ένωσης και, όπως σας είπα, η σημερινή απόφαση της Επιτροπής ελήφθη ομόφωνα.
<SPEAKER ID="393" NAME="Martin Schulz" LANGUAGE="DE">
Κύριε Πρόεδρε, κύριε Barroso, σας ευχαριστώ που είχατε την ευγένεια να περιγράψετε τη συζήτησή σας. Ωστόσο, δεν απαντήσατε στις ερωτήσεις μου. Συνεπώς θα προσπαθήσω αυτήν τη φορά να είμαι ακριβέστερος, και θα σας ζητήσω να είστε πολύ ακριβής στην απάντησή σας.
<P>
Σας είπε η κ. Malmström κατά τη διάρκεια της συζήτησης στην Επιτροπή, πριν το Σώμα των Επιτρόπων λάβει την απόφασή του, ότι υπήρχε κίνδυνος το Κοινοβούλιο να απορρίψει το κείμενο το οποίο τώρα παρουσιάζετε ως συμφωνία; Ή μήπως η κ. Malmström σας είπε: "Θα επιτύχουμε κοινοβουλευτική πλειοψηφία με αυτό το κείμενο"; Επιτρέψτε μου να επαναλάβω την ερώτησή μου επακριβώς. Σας είπε η κ. Malmström: "Θα επιτύχουμε κοινοβουλευτική πλειοψηφία γι' αυτό το κείμενο" ή είπε: "Με αυτό το κείμενο είναι αβέβαιο αν θα επιτύχουμε κοινοβουλευτική πλειοψηφία"; Θα σας ήμουν ευγνώμων αν μπορούσατε να μου δώσετε μια ακριβή απάντηση.
<SPEAKER ID="394" NAME="José Manuel Barroso">
Πρόεδρος της Επιτροπής. - (ΕΝ) " Επίτροπος Malmström δεν μπορεί να προδικάσει ποια θα είναι η ψήφος του Κοινοβουλίου. Αυτό το γνωρίζει πάρα πολύ καλά.
<P>
" ερώτησή σας ήταν αν η κ. Malmström μίλησε σ' εμένα ή στο Σώμα των Επιτρόπων σχετικά με το ποια θα ήταν η ψήφος ή η αντίδραση του Κοινοβουλίου: αν επρόκειτο να ψηφίσει "ναι" ή "όχι".
<P>
Φυσικά, ελπίζει ότι θα είναι υπέρ. Αν όχι, δεν θα είχε ολοκληρώσει τις διαπραγματεύσεις εξ ονόματος της Επιτροπής. Μετά την αρνητική ψήφο του Κοινοβουλίου πριν από μερικούς μήνες, είχαμε μια πολύ σημαντική συζήτηση στην Επιτροπή. Μίλησα επίσης με την Επίτροπο Malmström αρκετές φορές. Γνωρίζουμε, και γνωρίζει προσωπικά πολύ καλά αφού αφιέρωσε πολύ χρόνο σε επαφές με το Κοινοβούλιο, ορισμένα ερωτήματα τα οποία ενδέχεται να τεθούν σχετικά με αυτήν τη συμφωνία, αλλά δεν προβλέπουμε τώρα πώς θα ψηφίσει το Κοινοβούλιο. Μπορώ να σας πω αυτό τώρα. Δεν μπορούσε να μου πει, αλλά μου είπε ότι βρίσκεται ακόμη σε διαβούλευση με το Κοινοβούλιο. Δεν υπάρχει ακόμη συμφωνία όταν θα διεξαχθεί ψηφοφορία επί αυτής της προτεινόμενης συμφωνίας.
<P>
Αυτό μπορώ να σας πω, εξ όσων γνωρίζω, σχετικά με τις πληροφορίες τις οποίες η αρμόδια Επίτροπος έδωσε σ' εμένα και στο Σώμα των Επιτρόπων.
<SPEAKER ID="395" NAME="Guy Verhofstadt" LANGUAGE="FR">
Κύριε Πρόεδρε, σας βεβαιώ ότι δεν θα θέσω ερωτήσεις για τη συμφωνία Swift -θα μιλήσουμε γι' αυτήν αργότερα- όμως χθες, η κ. Merkel και ο κ. Sarkozy πραγματοποίησαν συνάντηση κορυφής. Έλαβαν αποφάσεις για μια προσέγγιση της οικονομικής διακυβέρνησης στην Ένωση και όχι στη ζώνη του ευρώ. Προσωπικά, δεν πιστεύω ότι αυτή είναι μια πολύ ορθή απόφαση, επειδή το θέμα δεν είναι να αντιπαρατεθεί το ευρώ με την Ευρωπαϊκή Ένωση. Χρειαζόμαστε οικονομική διακυβέρνηση στην Ευρωπαϊκή Ένωση και χρειαζόμαστε οικονομική διακυβέρνηση στη ζώνη του ευρώ - την χρειαζόμαστε σε αμφότερες τις περιπτώσεις. Επιπλέον, την χρειαζόμαστε ακόμη περισσότερο στη ζώνη του ευρώ παρά στην Ευρωπαϊκή Ένωση δεδομένου ότι έχουμε το ενιαίο νόμισμα.
<P>
" ερώτησή μου προς τον κ. Barroso είναι η εξής: ποια είναι η γνώμη σας σχετικά με αυτό; Συμφωνείτε μ' εμάς ότι χρειαζόμαστε οικονομική διακυβέρνηση τόσο στη ζώνη του ευρώ όσο και στην Ευρωπαϊκή Ένωση; Δεύτερον, πιστεύουμε ότι η Επιτροπή πρέπει να είναι αυτή που θα επιβλέπει την εν λόγω οικονομική διακυβέρνηση. Είναι αδύνατο το Συμβούλιο το οποίο συνέρχεται τέσσερις φορές τον χρόνο να διασφαλίζει ότι η οικονομική διακυβέρνηση λαμβάνει χώρα στην Ευρώπη με όλα τα προβλήματα που έχουμε. Τώρα εναπόκειται στην Επιτροπή να καταλάβει τη θέση του οδηγού. Θα ήθελα επίσης να μάθω τη θέση της Επιτροπής επί αυτού του ζητήματος.
<SPEAKER ID="396" NAME="José Manuel Barroso">
Πρόεδρος της Επιτροπής. - (FR) Κύριε Πρόεδρε, κύριε Verhofstadt, φυσικά, όσον αφορά τις εξουσίες που εκχωρούνται ήδη στην Ένωση, η Επιτροπή είναι η οικονομική κυβέρνηση της Ευρώπης. Είναι η μόνη λύση η οποία είναι συμβατή με τη Συνθήκη. Όσον αφορά το εμπόριο, τον ανταγωνισμό, και ένα πολύ σημαντικό μερίδιο των εξουσιών δημοσιονομικής εποπτείας, είναι η Επιτροπή, και πιστεύω ότι είναι ορισμένες φορές απαραίτητο να υπενθυμίσουμε αυτό το σημείο σε εκείνους από τις κυβερνήσεις μας που δεν έχουν διαβάσει καλά τις Συνθήκες.
<P>
Ωστόσο, η Επιτροπή από μόνη της δεν μπορεί να εκπληρώσει αυτό το καθήκον. Πρέπει να εργαστούμε από κοινού με το Συμβούλιο, το οποίο διαθέτει ορισμένες πολύ σημαντικές εξουσίες, και επίσης με το Ευρωπαϊκό Συμβούλιο, το οποίο δίνει γενική κατεύθυνση και ώθηση στο έργο της Ένωσης. Συμφωνώ επίσης με την πρώτη δήλωσή σας. Στην πραγματικότητα, έχουμε τη λύση για τη ζώνη του ευρώ και για ολόκληρη την Ευρωπαϊκή Ένωση. Δεν έχετε παρά να διαβάσετε το άρθρο 136. Το άρθρο 136 της Συνθήκης της Λισαβόνας τώρα μας προσφέρει πολύ μεγαλύτερες ευκαιρίες για να υποβάλουμε προτάσεις για τη ζώνη του ευρώ, επειδή πραγματικά έχει ειδική σημασία εντός της ζώνης του ευρώ· περισσότερα καθήκοντα σημαίνει επίσης περισσότερα δικαιώματα, όχι μόνο γι' αυτούς οι οποίοι έχουν κοινό νόμισμα, αλλά και για την Ένωση συνολικά. Συνεπώς, ελπίζω ότι η οικονομική διακυβέρνηση της Ευρωπαϊκής Ένωσης θα ενισχυθεί, αλλά πάντοτε σύμφωνα με το πνεύμα της Συνθήκης και της κοινοτικής μεθόδου.
<SPEAKER ID="397" NAME="Guy Verhofstadt" LANGUAGE="FR">
Κύριε Πρόεδρε, η πρώτη δοκιμασία θα έλθει, φυσικά, την Πέμπτη, όταν θα αποφασίσουμε επίσης για τη στρατηγική "Ευρώπη 2020". Ελπίζω σε κάθε περίπτωση, κ. Barroso, ότι δεν θα είναι το Συμβούλιο αυτό που θα παρακολουθεί και θα διαχειρίζεται τη στρατηγική "Ευρώπη 2020". " Επιτροπή πρέπει να είναι αυτή η οποία θα το αναλάβει, επειδή ουδέποτε είδα αρχηγούς κρατών και κυβερνήσεων να τιμωρούν και να επικρίνουν αλλήλους. Κάτι τέτοιο δεν συμβαίνει μεταξύ ομολόγων, και γι' αυτό πιστεύω ότι η Επιτροπή πρέπει να υπερασπιστεί τη θέση της στο πλαίσιο της στρατηγικής "Ευρώπη 2020" και εντός της ομάδας εργασίας της οποίας αυτήν τη στιγμή επικεφαλής είναι ο κ. Van Rompuy.
<SPEAKER ID="398" NAME="José Manuel Barroso" LANGUAGE="FR">
Κύριε Πρόεδρε, κύριε Verhofstadt, εσείς ο ίδιος υπήρξατε μέλος του Ευρωπαϊκού Συμβουλίου· γνωρίζετε καλά το Ευρωπαϊκό Συμβούλιο. Πράγματι, το Ευρωπαϊκό Συμβούλιο είναι ένα πολύ σημαντικό όργανο, όμως δεν μπορεί να κάνει μικροδιαχείριση της οικονομικής πολιτικής. Αυτό θα ήταν θεμελιώδες λάθος.
<P>
Όχι μόνο θα αντέβαινε στο πνεύμα των Συνθηκών, αλλά θα ήταν θεμελιώδες λάθος. Το Ευρωπαϊκό Συμβούλιο δίνει, φυσικά, κατεύθυνση και ώθηση -αυτό ορίζεται στο άρθρο 16 της Συνθήκης- αλλά, μετά, εναπόκειται στα διάφορα θεσμικά όργανα, στην Επιτροπή, εντός του πεδίου των εξουσιών της, καθώς και στο Συμβούλιο, εντός των διαφόρων ομάδων, να ελέγχει την εφαρμογή των πολιτικών.
<P>
Ανυπομονώ να σας πω ότι η Επιτροπή είναι αποφασισμένη να αναλάβει πλήρως τον ρόλο της όσον αφορά τον έλεγχο ολόκληρης της διαδικασίας της στρατηγικής για το 2020. Αναμένουμε τώρα από τα κράτη μέλη να στηρίξουν αυτήν την πολιτική. Οι συζητήσεις που έχουν λάβει χώρα έως τώρα είναι ενθαρρυντικές. Αναμένω επίσης τη στήριξη του Ευρωπαϊκού Κοινοβουλίου. Οι θέσεις που ενέκρινε αυτό το Κοινοβούλιο είναι πολύ ενθαρρυντικές, και μπορώ να σας πω ότι η Επιτροπή είναι έτοιμη να αναλάβει πλήρως τον ρόλο της.
<P>
Για να ολοκληρώσω, κύριε Πρόεδρε, θα ήθελα να σας ευχαριστήσω με κάθε ειλικρίνεια για την πολύ σαφή θέση την οποία οι τέσσερις κυριότερες πολιτικές ομάδες σε αυτό το Σώμα υιοθέτησαν στη συνέντευξη Τύπου, η οποία ήταν θέση υπεράσπισης της κοινοτικής μεθόδου και σεβασμού του πνεύματος της Συνθήκης της Λισαβόνας.
<SPEAKER ID="399" NAME="Rebecca Harms" LANGUAGE="DE">
Κύριε Πρόεδρε, κύριε Barroso, επιτρέψτε μου να αλλάξω θέμα: ο Κόλπος του Μεξικού. Το Deepwater Horizon είναι, πιστεύω, ένα όνομα το οποίο αυτήν τη στιγμή κάνει τους ανθρώπους σε ολόκληρο τον κόσμο να συνειδητοποιούν τα όρια της ανάπτυξης, τα όρια της σπάταλης χρήσης του πετρελαίου και τα όρια του ανθρώπου και της τεχνολογίας. Σε σχέση με αυτό το ζήτημα, θα ήθελα να γνωρίζω, κύριε Barroso, με ποιον τρόπο η Επιτροπή προτίθεται να απαγορεύσει -σε προληπτική βάση- τη σχεδιαζόμενη παραγωγή πετρελαίου και φυσικού αερίου στη Βόρεια Θάλασσα και την Αρκτική στις περιοχές όπου η Ευρωπαϊκή Ένωση έχει αρμοδιότητα. Αυτό είναι κάτι το οποίο μπορεί ακόμη να αποφασιστεί.
<P>
Δεύτερον, θα ήθελα να γνωρίζω αν εσείς πράγματι πιστεύετε ότι οι κανόνες τους οποίους έχουμε στην Ευρωπαϊκή Ένωση όσον αφορά την παραγωγή πετρελαίου και φυσικού αερίου θα μας προστατεύσουν από τυχόν επανάληψη τέτοιων καταστροφών σε περιοχές στις οποίες έχουμε αρμοδιότητα.
<SPEAKER ID="400" NAME="José Manuel Barroso">
Πρόεδρος της Επιτροπής. - (ΕΝ) Δεν γνωρίζουμε ακόμη τους λόγους του ατυχήματος στις "ΠΑ, καθώς οι έρευνες είναι ακόμη σε εξέλιξη. Είναι σημαντικό να γνωρίζουμε αν τα αίτια ήταν κυρίως τεχνικής φύσης ή συνδέονταν με ελλείψεις στο ρυθμιστικό πλαίσιο ή με τη μη συμμόρφωση εκ μέρους του κλάδου. Κατά συνέπεια, είναι πολύ νωρίς για να παράσχουμε στοιχεία για το τι θα συνέβαινε ή θα μπορούσε να συμβεί στην Ευρώπη.
<P>
Ενώ οι πετρελαϊκές έρευνες στην Ευρώπη δεν λαμβάνουν χώρα υπό τις ίδιες ακραίες συνθήκες όπως αυτές που επικρατούν στον Κόλπο του Μεξικού, πρέπει επίσης να ασχοληθούμε με την πιθανότητα ατυχήματος κοντά στις ακτές μας. Οι τεχνικές γεώτρησης έχουν ομοιότητες ακόμη και αν τα ύδατα είναι πολύ πιο ρηχά στη Βόρεια Θάλασσα.
<P>
" Επιτροπή παρακολουθεί προσεκτικά τις εξελίξεις. Ο Επίτροπος Oettinger συγκάλεσε συνεδρίαση τον Μάιο με τη συμμετοχή των μεγαλύτερων πετρελαϊκών εταιρειών οι οποίες δραστηριοποιούνται σε ύδατα της ΕΕ, προκειμένου να διαμορφώσει ακριβή εικόνα της κατάστασης στην Ευρώπη και για να λάβει διαβεβαιώσεις από τον κλάδο όσον αφορά τα ισχύοντα επίπεδα ασφάλειας.
<P>
" Επιτροπή συνεργάζεται με τα κράτη μέλη για να διασφαλίσει ισχυρά συστήματα πρόληψης και αντιμετώπισης έκτακτης ανάγκης, προκειμένου να προστατεύονται οι ευρωπαίοι πολίτες και το περιβάλλον.
<SPEAKER ID="401" NAME="Rebecca Harms" LANGUAGE="DE">
Κύριε Πρόεδρε, θα ήθελα να σας ζητήσω να πείτε ακόμη μία φορά αν πιστεύετε ότι αρκεί η οδηγία σχετικά με την περιβαλλοντική ευθύνη για την υποθαλάσσια παραγωγή πετρελαίου και φυσικού αερίου. Θα ήθελα να γνωρίζω αν πιστεύετε ότι τα μη ομοιογενή, σχετικά χαμηλά ανώτερα όρια για την ευθύνη είναι πράγματι αυτά που χρειαζόμαστε υπό το πρίσμα της καταστροφής στον Κόλπο. Θα ήθελα επίσης να γνωρίζω αν συζητάτε το ενδεχόμενο εισαγωγής επειγουσών βελτιώσεων στους τεχνικούς ελέγχους που διενεργούνται στις εξέδρες. Πιστεύετε πράγματι ότι οι περιβαλλοντικές και κλιματικές συνθήκες στην Αρκτική είναι αρκετά φιλικές προς τους ανθρώπους και την τεχνολογία ώστε να αναλάβουμε τους κινδύνους της υποθαλάσσιας παραγωγής πετρελαίου και εκεί; Μπορεί βέβαια εκεί τα ύδατα να μην είναι τόσο βαθιά όσο στον Κόλπο του Μεξικού, αλλά οι συνθήκες είναι δύσκολες.
<SPEAKER ID="402" NAME="José Manuel Barroso" LANGUAGE="EN">
Ναι, έχετε δίκιο. Πρώτον, διαθέτουμε νομοθεσία. Έχουμε δεσμευτικά νέα πρότυπα και απαιτήσεις που ισχύουν για υπεράκτιες εγκαταστάσεις γεώτρησης και παραγωγής πετρελαίου όσον αφορά τα πρότυπα εξοπλισμού, την ασφάλεια των εργαζομένων, την περιβαλλοντική βιωσιμότητα, την πρόληψη και την ετοιμότητα για έκτατα συμβάντα. Επιπλέον, τα κράτη μέλη έχουν θεσπίσει εκτεταμένη εθνική νομοθεσία για τη διατήρηση υψηλού επιπέδου ασφάλειας των υπεράκτιων επιχειρήσεων στην Ευρώπη.
<P>
Δεύτερον, έχουμε πληροφορικό σύστημα αντίδρασης έτοιμο να αντιμετωπίζει καταστροφές που προκαλούνται από πετρελαιοκηλίδες από πετρελαιοφόρα ή από εγκαταστάσεις γεώτρησης και παραγωγής. Αυτό το σύστημα περιλαμβάνει σύνολο εργαλείων τα οποία διαχειρίζεται ο Ευρωπαϊκός Οργανισμός για την Ασφάλεια στη Θάλασσα, επικεντρώνοντας την προσοχή στην πρόληψη της ρύπανσης και στην αντιμετώπιση της ρύπανσης.
<P>
Τρίτον, υπάρχει ένας κοινοτικός μηχανισμός πολιτικής προστασίας ο οποίος μπορεί να ανταποκριθεί σε οιαδήποτε κατάσταση σημαντικής κρίσης. Όσον αφορά τη συγκεκριμένη επισήμανση που κάνατε για την ευθύνη, το μεγαλύτερο μέρος της ευρωπαϊκής νομοθεσίας για την ασφάλεια και το περιβάλλον δεν στοχεύει συγκεκριμένους τομείς, αλλά μπορούμε να διαπιστώσουμε ότι αυτή η νομοθεσία ισχύει για όλους τους σχετικούς οικονομικούς τομείς. " νομοθεσία της ΕΕ ορίζει ελάχιστα πρότυπα ασφάλειας τα οποία τα επιμέρους κράτη μέλη πρέπει να προσπαθούν να τηρούν μέσω της νομοθεσίας τους. Αυτό συνάδει με την αρχή της επικουρικότητας.
<SPEAKER ID="403" NAME="Timothy Kirkhope">
εξ ονόματος της Ομάδας ECR. - (ΕΝ) Επιτρέψτε μου να επιστρέψω στις σχέσεις ΕΕ"ΠΑ μόνο για μια στιγμή για να πω πόσο ευτυχής είμαι εγώ και η πολιτική ομάδα μου -καθώς η Ομάδα μου αποτελεί σημαντική Ομάδα σε αυτό το πλαίσιο- που ακούμε για την πρόοδο που έχει επιτευχθεί για τη συμφωνία SWIFT στην οποία είχαμε σημαντικότατη συμμετοχή.
<P>
Επιτρέψτε μου να ζητήσω από τον Πρόεδρο Barroso να μας πει ίσως ποια χρήσιμα διδάγματα έχει αποκομίσει η Επιτροπή σε σχέση με τη συμφωνία SWIFT τα οποία μπορεί να χρησιμοποιηθούν επιτυχώς και επωφελώς όταν θα ασχοληθούμε με τις σημαντικότατες συμφωνίες PNR οι οποίες αναμένουν την προσοχή μας, τώρα καταρχάς με τις "νωμένες Πολιτείες, αλλά και με τον Καναδά και την Αυστραλία.
<SPEAKER ID="404" NAME="José Manuel Barroso" LANGUAGE="EN">
Είναι πιθανόν πολύ πρόωρο να αποκομίσουμε όλα τα διδάγματα επειδή δεν έχουμε ακόμη ολοκληρώσει τη διαδικασία.
<P>
Προσβλέπω στην ολοκλήρωση της διαδικασίας σε συμφωνία με το Ευρωπαϊκό Κοινοβούλιο, επειδή δεν μπορούμε να επιτύχουμε συμφωνία χωρίς τη στήριξή σας. Αυτή, ειλικρινά, είναι σημαντική.
<P>
Εδώ υπάρχουν δύο βασικά θέματα.
<P>
Το ένα αφορά την ασφάλεια σχετικά με τα θεμελιώδη δικαιώματα και την προστασία δεδομένων. Δίνουμε μεγάλη σημασία σε αυτό και πιστεύουμε ότι αυτή η συμφωνία, όπως έχει σήμερα, ανταποκρίνεται στις ανησυχίες που εξέφρασε το Κοινοβούλιο μετά την πρώτη ψηφοφορία του.
<P>
Υπάρχει επίσης ένα ακόμη γενικότερο θέμα το οποίο εσείς, κύριε Kirkhope, επισημάνατε και σας ευχαριστώ γι' αυτό. Είναι η σημασία των σχέσεων με τις "νωμένες Πολιτείες της Αμερικής. Οι "ΠΑ είναι ένας από τους σημαντικότερους εταίρους μας, αν όχι ο σημαντικότερος, γι' αυτό πιστεύω ότι θα πρέπει επίσης να προσπαθήσουμε πολιτικά να καταλήξουμε σε συμφωνία.
<P>
Ο αντιπρόεδρος Biden ήλθε εδώ και παρουσίασε με ιδιαίτερα ένθερμο τρόπο τα επιχειρήματά του για τη σημασία των διατλαντικών σχέσεων, και σε αυτόν τον τομέα. " Επιτροπή δεν θα συστήσει την υπερψήφιση αν δεν είμαστε πεπεισμένοι ότι αυτό είναι προς όφελος των ευρωπαίων πολιτών. Θέλω να υπογραμμίσω αυτό το σημείο. Πρόκειται και για τη δική μας ασφάλεια. Ταυτόχρονα, θα θέλαμε να την είχαμε ως ένδειξη της δέσμευσής μας έναντι αυτής της πολύ σημαντικής σχέσης με τον σημαντικότερο εταίρο μας.
<SPEAKER ID="405" NAME="Timothy Kirkhope" LANGUAGE="EN">
Συμφωνώ απολύτως με αυτό. Πιστεύω ότι η στάση του Ευρωπαϊκού Κοινοβουλίου επ' αυτού, ιδιαίτερα πρόσφατα, αποτέλεσε ένα καλό δημοκρατικό παράδειγμα για όλους. " συμπληρωματική ερώτησή μου αφορά το ζήτημα του επιμερισμού του βάρους σχετικά με την αντιμετώπιση της τρομοκρατίας μεταξύ των "νωμένων Πολιτειών και της Ευρωπαϊκής Ένωσης. Πιστεύει ο Πρόεδρος ότι οι συμφωνίες τις οποίες συζητούμε δίνουν πάρα πολύ μεγάλο βάρος στις "νωμένες Πολιτείες ενώ, αντιθέτως, δεν μας επιτρέπεται να αναλάβουμε το βάρος ή δεν υποκείμεθα στο βάρος του επιμερισμού αρμοδιοτήτων και πόρων αναφορικά με την αντιμετώπιση της τρομοκρατίας;
<SPEAKER ID="406" NAME="José Manuel Barroso" LANGUAGE="EN">
Πιστεύω ότι αυτό είναι ένα σημαντικό θέμα. Για την ακρίβεια, κατά τη διάρκεια της συζήτησής μας με τους Αμερικανούς, μας είπαν ότι είναι έτοιμοι να μας στηρίξουν αν θέλουμε να εγκαταστήσουμε παρόμοιο σύστημα σε ευρωπαϊκό επίπεδο. Αυτή είναι μια απόφαση που πρέπει να λάβουμε εδώ στην Ευρώπη.
<P>
Αυτό που δεχόμαστε με αυτήν τη συμφωνία είναι να παρέχουμε κάποια δεδομένα, υπό αυστηρές προϋποθέσεις, στις αμερικανικές αρχές, αλλά θα μπορούσαμε επίσης να σκεφτούμε τι θα μπορούσαμε να κάνουμε καλύτερα μεταξύ μας. Οι Αμερικανοί μάς είπαν ότι είναι έτοιμοι να μας βοηθήσουν τεχνικά, επειδή έχουν κάνει μεγαλύτερες επενδύσεις σε αυτόν τον τομέα απ' ό,τι εμείς. Θεωρώ ότι αυτό θα μπορούσε να αποφασιστεί στο μέλλον, επειδή πιστεύω ότι πρέπει όλοι να συμβάλουμε στην καταπολέμηση της τρομοκρατίας. Θα ήταν μεγάλο λάθος να νομίζουμε ότι η καταπολέμηση της τρομοκρατίας είναι αμερικανική ευθύνη και ότι εμείς απλώς τους στηρίζουμε. " καταπολέμηση της τρομοκρατίας και η προστασία της ασφάλειας όλων των πολιτών μας είναι κοινή ευθύνη.
<SPEAKER ID="407" NAME="Gabriele Zimmer" LANGUAGE="DE">
Κύριε Πρόεδρε, σήμερα, το Ευρωπαϊκό Κοινοβούλιο ενέκρινε την έκθεση του κ. Cashman σχετικά με την υλοποίηση των αναπτυξιακών στόχων της Χιλιετίας. Ένα από τα κύρια μηνύματά μας προς την Επιτροπή, προς εσάς, είναι φυσικά ότι θέλουμε να κάνουμε ό,τι μπορούμε για να συνδυάσουμε όλους τους πόρους της ΕΕ, προκειμένου να υλοποιήσουμε τους αναπτυξιακούς στόχους της Χιλιετίας έως το 2015.
<P>
Ωστόσο, έως τώρα, η ΕΕ και τα κράτη μέλη δεν έχουν εκπληρώσει τις υποχρεώσεις τους. Αυτήν τη στιγμή υπάρχει ήδη έλλειμμα 20 δισεκατομμυρίων ευρώ όσον αφορά τις αναλήψεις δεσμεύσεων που έγιναν για την επίτευξη των αναπτυξιακών στόχων της Χιλιετίας. Θα ήθελα, κατά συνέπεια, να γνωρίζω τι πρόκειται να κάνετε -και συγκεκριμένα στην επικείμενη σύνοδο του Συμβουλίου- για να υπενθυμίσετε στα κράτη μέλη ειδικότερα τις δεσμεύσεις τους και για να ασκήσετε πίεση στην ΕΕ για να παράσχει μια σαφή, τελική εικόνα στη διάσκεψη των "νωμένων Εθνών τον Σεπτέμβριο και να μην αφήσετε τα επιμέρους κράτη μέλη να αποφεύγουν επανειλημμένα τις ευθύνες τους υπό το πρίσμα της εντεινόμενης κρίσης, όταν ένα δισεκατομμύριο άνθρωποι ζουν αυτήν τη στιγμή σε συνθήκες φτώχειας και πείνας.
<SPEAKER ID="408" NAME="José Manuel Barroso" LANGUAGE="EN">
Κύριε Πρόεδρε, συμφωνώ πλήρως με τον προβληματισμό που θέτει η ερώτησή σας. Στην πραγματικότητα, υπάρχει τώρα ο κίνδυνος, λόγω των δημοσιονομικών περιορισμών σε ορισμένα κράτη μέλη, ορισμένες αναλήψεις δεσμεύσεων να μην τηρηθούν.
<P>
" Επιτροπή συνεδρίασε πριν από μερικές ημέρες στην Αντίς Αμπέμπα με την Επιτροπή της Αφρικανικής Ένωσης, και ένα από τα ζητήματα που έθεσαν οι εταίροι μας στην Αφρική ήταν ότι ορισμένες φορές θεωρούν ότι οι δεσμεύσεις δεν τηρούνται. Επομένως, πρόκειται για θέμα αξιοπιστίας και λογοδοσίας, και από τη δική μας πλευρά.
<P>
Έτσι, βεβαίως, η Επιτροπή θα υποστηρίξει ότι πρέπει να τηρούμε τις δεσμεύσεις μας. Επί παραδείγματι, οι δεσμεύσεις που αναλαμβάνονται όσον αφορά τη χρηματοδότηση ταχείας εκκίνησης για την καταπολέμηση της κλιματικής αλλαγής. Σκοπεύω να συμμετάσχω στη συνάντηση υψηλού επιπέδου στη Νέα Υόρκη. Σήμερα ακριβώς, έλαβα επιστολή από τον Γενικό Γραμματέα Ban Ki-moon στην οποία επισημαίνει τη σημασία αυτού του προγράμματος, και συμμεριζόμαστε τις ανησυχίες του.
<P>
Θα θέσω το θέμα όχι μόνο στο Ευρωπαϊκό Συμβούλιο αυτήν την εβδομάδα, αλλά και στις εκτός ΕΕ συνόδους της G20 και της G8 την επόμενη εβδομάδα στον Καναδά. Άρα, παραμένουμε πολύ προσηλωμένοι ως προς αυτό.
<P>
Συμμετείχα πριν από μερικά χρόνια στη σύνοδο της G8 στο Gleneagles, και, όντως, η πραγματικότητα είναι ότι οι περισσότερο ανεπτυγμένες χώρες δεν έχουν ακόμη εκπληρώσει όλα όσα είχαν δεσμευτεί να πράξουν.
<SPEAKER ID="409" NAME="Gabriele Zimmer" LANGUAGE="DE">
Κύριε Πρόεδρε, δεν αμφιβάλλω καθόλου ότι, στα χρόνια που μεσολάβησαν, η Επιτροπή έχει επανειλημμένα παρουσιάσει πρωτοβουλίες που αφορούν ακριβώς αυτά τα θέματα αναπτυξιακής πολιτικής. Θα ήθελα να ρωτήσω τι έχει γίνει εντός της Επιτροπής για να δημιουργηθούν οι δομές, οι πόροι και οι συνθήκες για να υλοποιηθεί, επί παραδείγματι, το σχέδιο δώδεκα σημείων το οποίο συνέταξε η Επιτροπή, και συγκεκριμένα ο Επίτροπος Piebalgs. Με άλλα λόγια, τι κάνει η ίδια η Επιτροπή για να δημιουργήσει τις συνθήκες για τη συνοχή της πολιτικής; Γιατί, επί παραδείγματι, τόσο σοβαρά ζητήματα, όπως ο αγώνας για την υλοποίηση των αναπτυξιακών στόχων της Χιλιετίας, δεν διαδραματίζουν κανένα ρόλο στην στρατηγική Ευρώπη 2020;
<SPEAKER ID="410" NAME="José Manuel Barroso" LANGUAGE="EN">
" Επιτροπή επιτελεί το δικό της έργο μέσω του κοινοτικού προϋπολογισμού. Στην πραγματικότητα, σε αρκετές περιπτώσεις, προτείναμε πρόσθετη χρηματοδότηση στα κράτη μέλη. Θυμάμαι, για παράδειγμα, στη σύνοδο της G8 στην Ιαπωνία, πρότεινα ένα επιπλέον δισεκατομμύριο ευρώ ως παροχή βοήθειας για την αγροτική ανάπτυξη στην Αφρική και σε άλλα αναπτυσσόμενα μέρη του κόσμου να προέλθει από τα μη δαπανηθέντα χρήματα.
<P>
Τώρα, για να εκπληρωθούν οι δεσμεύσεις από την ευρωπαϊκή πλευρά, το μεγαλύτερο μέρος πρέπει να προέλθει από τους εθνικούς προϋπολογισμούς. Στο τρέχον πλαίσιο με τις τρέχουσες δημοσιονομικές προοπτικές, δεν μπορούμε να είμαστε περισσότερο ευέλικτοι. Άρα αυτό λοιπόν κάνουμε - συνομιλούμε με τα κράτη μέλη μας έτσι ώστε να μπορέσουμε, πράγματι, να εκπληρώσουμε τις δεσμεύσεις μας.
<SPEAKER ID="411" NAME="Νίκη Τζαβέλα">
εξ ονόματος της ομάδας EFD. - Κύριε Πρόεδρε, συνεχίζω με ερώτηση σχετικά με την ανάπτυξη και ενόψει της συνόδου του Συμβουλίου μεθαύριο την Πέμπτη. " παρούσα οικονομική κρίση και η απειλούμενη ύφεση στην Ευρώπη πρέπει να αντιμετωπιστούν κυρίως με αύξηση των επενδύσεων. Βασικό μέλημα λοιπόν είναι η εξασφάλιση πόρων χρηματοδότησης.
<P>
" ερώτησή μου είναι η εξής: σκέφτεστε, ως πολιτικός ηγέτης της οικονομικής ανάπτυξης της Ευρώπης και η Επιτροπή ως Σώμα, ότι μπορεί να εξεταστεί η περίπτωση έκδοσης ευρωπαϊκών ομολόγων για τη χρηματοδότηση ευρωπαϊκών αναπτυξιακών μεγα-επενδύσεων, όπως διευρωπαϊκοί αυτοκινητόδρομοι υψηλής ταχύτητας, διευρωπαϊκή έρευνα για τις κλιματικές αλλαγές, το e-health, πανευρωπαϊκό σύστημα ναυσιπλοΐας ή μεγάλες επενδύσεις στην ενέργεια, π.χ. LNG Terminals στην Ευρωμεσόγειο: μεγάλα πανευρωπαϊκού χαρακτήρα επενδυτικά έργα που θα καλυφθούν με την έκδοση ομολόγων;
<SPEAKER ID="412" NAME="José Manuel Barroso" LANGUAGE="EN">
Ελπίζουμε αυτά τα θέματα να αντιμετωπιστούν στις επόμενες δημοσιονομικές προοπτικές. Πράγματι, ήδη στη στρατηγική της ΕΕ για το 2020, καθιστούμε προτεραιότητα ό,τι έχει σχέση με αυτές οι διασυνδέσεις για τη μελλοντική χρηματοδότηση σε ευρωπαϊκό επίπεδο, είτε πρόκειται για την ενέργεια, τις μεταφορές είτε για άλλες μορφές άυλων συνδέσεων, όπως η ψηφιακή ατζέντα.
<P>
Αυτός είναι ακριβώς ένας από τους τομείς όπου πιστεύουμε ότι υπάρχει προστιθέμενη αξία, όπου ένα ευρώ που δαπανάται σε ευρωπαϊκό επίπεδο σημαίνει περισσότερα από ένα ευρώ που δαπανάται σε εθνικό επίπεδο, επειδή υπάρχει μια ευρωπαϊκή συλλογιστική γι' αυτού του είδους τις επενδύσεις.
<P>
Ο τρόπος χρηματοδότησης αυτού, φυσικά, πρέπει να συζητηθεί με τα κράτη μέλη. Είναι μια πολύ δύσκολη στιγμή για να συζητήσουμε για προϋπολογισμούς με τα κράτη μέλη μας, αλλά πιστεύουμε ότι μπορούμε να παρουσιάσουμε ισχυρά επιχειρήματα που συνηγορούν υπέρ ισχυρότερων διασυνδέσεων σε ευρωπαϊκό επίπεδο.
<SPEAKER ID="413" NAME="Νίκη Τζαβέλα">
εξ ονόματος της ομάδας EFD. - Κύριε Πρόεδρε, πιστεύω ότι δεν πήρα την απάντησή μου. Πιστεύετε ότι μπορούμε να αντιμετωπίσουμε τον κίνδυνο της ύφεσης με πανευρωπαϊκά συντονισμένες και άμεσες ενέργειες εκδίδοντας ευρωπαϊκά ομόλογα;
<P>
Μην ξεχνάτε ότι έχουμε να αντιμετωπίσουμε μια μεγάλη ανταγωνιστική παγκόσμια αγορά, την Ινδία, την Κίνα, την Αμερική. " Ευρώπη θα ανταποκριθεί με μεγάλες επενδύσεις πανευρωπαϊκής κλίμακας; Θα παίξουν κάποιο ρόλο τα ευρωομόλογα καλύπτοντας αυτές τις επενδύσεις; Τι έχετε κατά νου;
<SPEAKER ID="414" NAME="José Manuel Barroso" LANGUAGE="EN">
Για να είμαι ειλικρινής, δεν πιστεύω ότι υπάρχει τώρα πνεύμα αποδοχής μεταξύ όλων των κρατών μελών για να εξεταστούν τα ευρωομόλογα γι' αυτού του είδους τις δαπάνες. Μόλις πρόσφατα εγκρίναμε ένα πολύ σημαντικό, φιλόδοξο πρόγραμμα όσον αφορά έναν μηχανισμό ή ένα μέσο για παροχή βοήθειας σε χώρες με προβλήματα χρέους. Πρόκειται, πράγματι, για ένα είδος υποχρέωσης την οποία τα κράτη μέλη αναλαμβάνουν στις χρηματοπιστωτικές αγορές, γι' αυτό πιστεύω ότι θα είναι εξαιρετικά δύσκολο να επιτευχθεί συμφωνία με τα κράτη μέλη για την έκδοση ευρωομολόγων γι' αυτού του είδους τα έργα. Παρά ταύτα, πιστεύω ότι υπάρχουν ορισμένες δυνατότητες χρήσης άλλων μηχανισμών. Στο πρόγραμμά μου, αναφέρθηκα, επί παραδείγματι, σε ορισμένες συμπράξεις δημόσιου και ιδιωτικού τομέα· αναφέρθηκα στη συμμετοχή της Ευρωπαϊκής Τράπεζας Επενδύσεων με καλύτερο τρόπο· εξετάζουμε με πολύ ανοιχτό πνεύμα όλες τις δυνατότητες χρηματοδότησης γι' αυτά τα πολύ σημαντικά έργα. Αλλά αν θέλετε την ειλικρινή απάντησή μου, θα σας πω ότι θα ήταν δύσκολο, αν όχι αδύνατο, τώρα να χρησιμοποιήσουμε ευρωομόλογα γι' αυτόν τον συγκεκριμένο σκοπό.
<SPEAKER ID="415" NAME="Diane Dodds" AFFILIATION="NI">
(ΕΝ) Πρόεδρε Barroso, υπήρξατε υποστηρικτής της Βόρειας Ιρλανδίας και της σημαντικής προόδου η οποία έχει επιτευχθεί για τη δημιουργία σταθερού και ειρηνικού μέλλοντος για τον λαό μας. Στην έκθεση της ομάδας εργασίας σας, αναφέρατε τη στήριξή σας και τη στήριξη της Επιτροπής για την αποκεντρωμένη τοπική διοίκηση και το έργο που επιτελεί όσον αφορά τη διασφάλιση ενός ειρηνικού και ευνοϊκού μέλλοντος για τον λαό της Βόρειας Ιρλανδίας.
<P>
Σε αυτήν την περίοδο οικονομικής αναταραχής, η βιομηχανία γεωργικών τροφίμων στη Βόρεια Ιρλανδία είναι ένας από τους σημαντικότερους τομείς της οικονομίας. Αυτό το πολύ σημαντικό έργο θα μπορούσε να πληγεί από τις προτεινόμενες ποινές για εικαζόμενες παραβιάσεις του καθεστώτος ενιαίας ενίσχυσης (SFP) που εντόπισαν οι ελεγκτές της Επιτροπής.
<P>
Κύριε Barroso, θα συμφωνούσατε ότι οι προτεινόμενες κυρώσεις στο Υπουργείο Γεωργίας και Αγροτικής Ανάπτυξης στη Βόρεια Ιρλανδία για παραβάσεις του προγράμματος SFP μεταξύ 2004 και 2006 είναι δυσανάλογες σε σχέση με τον πραγματικό κίνδυνο για το πρόγραμμα; Θα συμφωνήσετε εσείς και η ΓΔ Γεωργίας και Αγροτικής Ανάπτυξης να επανεξετάσετε την πρόταση μιας εφάπαξ μείωσης της επιχορήγησης της τάξεως του πέντε τοις εκατό, δεδομένου ότι το υπουργείο στη Βόρεια Ιρλανδία λαμβάνει διορθωτικά μέτρα για να διασφαλίσει ότι τα συστήματα είναι ακριβή και ότι τα χρήματα έχουν ήδη ανακτηθεί σε σχέση με τις αρχικές απαιτήσεις;
<SPEAKER ID="416" NAME="José Manuel Barroso" LANGUAGE="EN">
Σας ευχαριστώ για τα σχόλια σχετικά με τη στήριξη την οποία η Επιτροπή παρέχει στη Βόρεια Ιρλανδία. Πράγματι, εκφράζουμε την ιδιαίτερη ικανοποίησή μας, καθώς και την υποστήριξή μας, για τις εξελίξεις στη Βόρεια Ιρλανδία. " Επιτροπή έχει επενδύσει πάρα πολύ σε αυτήν τη διαδικασία. Θυμάμαι επίσης την πρώτη επίσκεψή μου στη Βόρεια Ιρλανδία και θα συνεχίσω να το κάνω.
<P>
Γνωρίζω το θέμα που έχετε θέσει για το καθεστώς ενιαίας ενίσχυσης. Ο Επίτροπος Cioloş έχει περιγράψει τη θέση μας επ' αυτού, αλλά επιτρέψτε μου να δηλώσω σαφέστατα ότι η διαδικασία εκκαθάρισης λογαριασμών είναι διοικητική. Στο ενδιαφερόμενο κράτος μέλος δίνεται πλήρης δυνατότητα να εκφράσει την άποψή του, όμως η ανεξαρτησία της διαδικασίας είναι ζωτικής σημασίας.
<P>
" Επιτροπή δεν διαθέτει οιαδήποτε διακριτική ευχέρεια όσον αφορά το ύψος των διορθώσεων, όπου ακολουθούνται καθιερωμένες αρχές για να διασφαλίζεται ίση μεταχείριση για όλα τα κράτη μέλη. Είμαι βέβαιος ότι όλοι σας συμφωνείτε σε αυτό το Κοινοβούλιο σχετικά με την ανάγκη να σεβόμαστε πλήρως τους κανονισμούς μας όσον αφορά τη λογοδοσία. Είναι εξαιρετικά σημαντικό. Μόλις χθες, είχα μια ενδιαφέρουσα σύσκεψη η οποία διήρκεσε αρκετές ώρες με την Επιτροπή και το Ελεγκτικό Συνέδριο και θέλω να σας πω ότι, ενώ στηρίζουμε πάρα πολύ τη Βόρεια Ιρλανδία, πρέπει να σεβόμαστε αυστηρά όλους τους κανόνες όσον αφορά τη λογοδοσία.
<SPEAKER ID="417" NAME="Diane Dodds" AFFILIATION="NI">
(EN) Θα χρησιμοποιήσω ελάχιστο από τον χρόνο σας για μια συμπληρωματική ερώτηση σε σχέση με αυτό το θέμα.
<P>
Υπάρχει κάποια ανησυχία στη Βόρεια Ιρλανδία ότι το συγκεκριμένο ποσοστό μείωσης της επιχορήγησης επιβλήθηκε με βάση ελάχιστες σποραδικές επιθεωρήσεις.
<P>
Θα ήμουν ευγνώμων αν ο Πρόεδρος διασφάλιζε ότι η Επιτροπή θα αναλάβει τη δέουσα αξιολόγηση των διαδικασιών οι οποίες τώρα εφαρμόζονται για να διασφαλιστεί ότι η διαχείριση του προγράμματος γίνεται με τον αρμόζοντα τρόπο.
<SPEAKER ID="418" NAME="José Manuel Barroso" LANGUAGE="EN">
Φυσικά, μπορώ να σας παράσχω όλες τις εγγυήσεις εκ μέρους της Επιτροπής ότι θα προσπαθήσουμε να διασφαλίσουμε ότι η διαχείριση του προγράμματος γίνεται με τον αρμόζοντα τρόπο.
<P>
Αλλά και πάλι, η διαδικασία εκκαθάρισης λογαριασμών είναι μια διαδικασία πρωτοβουλίας η οποία περιλαμβάνει αρκετά βήματα που διασφαλίζουν στα κράτη μέλη το δικαίωμα υπεράσπισης, καθώς και την ευκαιρία για συμβιβασμό από ανεξάρτητο όργανο. Και τώρα πρέπει να ασχοληθούμε με αυτό με σοβαρότητα και αντικειμενικότητα.
<SPEAKER ID="419" NAME="Corien Wortmann-Kool" AFFILIATION="PPE">
(NL) Κύριε Πρόεδρε. Κύριε Barroso, μόλις κάνατε μια σαφή δήλωση. " Ευρωπαϊκή Ένωση είναι η οικονομική κυβέρνηση της Ευρώπης. Ωστόσο, σε μια εποχή όπου επιδιώκουμε να ενισχύσουμε την οικονομική διακυβέρνηση, χρειάζεται περισσότερο την κοινοτική μέθοδο. Είμαστε στο πλευρό σας, αλλά στους κύκλους του Συμβουλίου υπάρχουν ιδέες προς την κατεύθυνση της διακυβερνητικής μεθόδου, μεταξύ άλλων και όσον αφορά το σύμφωνο σταθερότητας και ανάπτυξης.
<P>
Ποια είναι τα κρίσιμα στοιχεία που σχετίζονται με την ομάδα εργασίας και τα αποτελέσματά της τα οποία πιστεύετε ότι θα έπρεπε να συμπεριληφθούν σε αυτά τα συμπεράσματα, προκειμένου να επιτευχθεί ισχυρότερη οικονομική διακυβέρνηση και ένα ισχυρότερο σύμφωνο σταθερότητας και ανάπτυξης χρησιμοποιώντας την κοινοτική μέθοδο; Θα μπορούσατε να προσδιορίσετε ορισμένα από αυτά τα στοιχεία; Αυτό θα ήταν επίσης πολύ χρήσιμο όσον αφορά τη δημόσια συζήτηση.
<SPEAKER ID="420" NAME="José Manuel Barroso" LANGUAGE="EN">
" ειδική ομάδα δημιουργήθηκε στο ειδικό πλαίσιο στήριξης για την Ελλάδα και, όπως γνωρίζετε, η Επιτροπή συμμετέχει στην ειδική ομάδα με πλήρως εποικοδομητικό και ένθερμο τρόπο. Στην πραγματικότητα, η ειδική ομάδα δημιουργήθηκε από τον Πρόεδρο του Ευρωπαϊκού Συμβουλίου σε συνεργασία με την Επιτροπή. " Επιτροπή συμμετέχει στην ειδική ομάδα, και είμαι ευτυχής για τον τρόπο με τον οποίο το έργο προοδεύει στο πλαίσιο της ειδικής ομάδας. Υπάρχει συναίνεση η οποία διαμορφώνεται αναφορικά με τα βήματα προς τον οικονομικό συντονισμό στην Ευρώπη, και τα περισσότερα από αυτά τα βήματα είναι πλήρως εναρμονισμένα με τις προτάσεις που διατυπώνονται στην ανακοίνωσή μας της 12ης Μαΐου. Γι' αυτό ας μου επιτραπεί να πω ότι αυτή η ειδική ομάδα επιτελεί σημαντικό έργο, δεδομένου ότι έχει ασχοληθεί με σημαντικά θέματα όπως η εφαρμογή του συμφώνου σταθερότητας και ανάπτυξης και το "ευρωπαϊκό εξάμηνο". Αναμένω με ανυπομονησία την έκθεση του Προέδρου του Ευρωπαϊκού Συμβουλίου προς το Ευρωπαϊκό Συμβούλιο την Πέμπτη. " Επιτροπή, φυσικά, δεν θα παραιτηθεί του δικαιώματος πρωτοβουλίας που διαθέτει και θα υποβάλει περαιτέρω προτάσεις, στηριζόμενη στη συναίνεση η οποία διαμορφώνεται σε αυτήν την ειδική ομάδα.
<SPEAKER ID="421" NAME="Elżbieta Katarzyna Łukacijewska" AFFILIATION="PPE">
(PL) Γνωρίζουμε πόσο δύσκολη είναι η οικονομική κατάσταση για ορισμένα κράτη μέλη, και τι επίδραση έχει αυτή στα συναισθήματα των κατοίκων, και όχι μόνο αυτών των χωρών, καθώς και στις αποφάσεις που λαμβάνονται από μεμονωμένες κυβερνήσεις.
<P>
Μιλήσατε προ ολίγου, κύριε Barroso, σχετικά με την αναγκαιότητα να υπερασπιστείτε την ενότητα της Ευρωπαϊκής Ένωσης και να διατηρηθεί η ολοκλήρωση της ΕΕ εντός ενός πλαισίου των 27 κρατών μελών. Θα ήθελα να ρωτήσω, και να μάθω, πώς προτίθεσθε να υπερασπιστείτε αυτόν τον στόχο σε μια κατάσταση στην οποία η πίεση να παρουσιαστούν νέες μέθοδοι αυξάνεται, όπως η ιδέα να δημιουργηθεί Ευρωπαϊκό Γραφείο για την Οικονομία, το οποίο θα οδηγούσε σε στενότερο συντονισμό στη ζώνη του ευρώ. Τι εγγυήσεις μπορείτε να μας δώσετε ότι οι χώρες οι οποίες, με σημαντικές προσπάθειες, γεφυρώνουν το χάσμα όσον αφορά την ανάπτυξη δεν θα υποβιβαστούν στη δεύτερη κατηγορία της Ευρωπαϊκής Ένωσης;
<SPEAKER ID="422" NAME="José Manuel Barroso" LANGUAGE="EN">
Καταρχάς, έχω επανειλημμένα δηλώσει σε αυτό το Κοινοβούλιο και σε άλλες περιπτώσεις ότι είμαστε αντίθετοι σε οιεσδήποτε ανταγωνιζόμενες ή παράλληλες κατηγορίες οργάνων στην Ευρωπαϊκή Ένωση.
<P>
Έχουμε μία Ένωση, την Ευρωπαϊκή Ένωση, με τα θεσμικά όργανά μας, με τα 27 κράτη μέλη σήμερα, και φυσικά τηρούμε πλήρως τις Συνθήκες.
<P>
Μπορούμε, στο υφιστάμενο πλαίσιο, να κάνουμε περισσότερα για τον οικονομικό συντονισμό και την εκκαθάριση. Έχουμε, συγκεκριμένα, το άρθρο 121 της Συνθήκης το οποίο ορίζει σαφέστατα ότι οι οικονομικές πολιτικές των κρατών μελών είναι ζήτημα κοινού ενδιαφέροντος. Το τι πράττει ένα κράτος μέλος έχει συνεπαγωγές στα άλλα κράτη μέλη. Το άρθρο 121 αποτελεί έμμεση πρόσκληση για συντονισμό μεταξύ των κρατών μελών. Έχουμε το άρθρο 126 το οποίο ασχολείται ειδικά με τις δημοσιονομικές πολιτικές, και το άρθρο 136 επιτρέπει στην Επιτροπή να αναλαμβάνει πρωτοβουλίες για να ενισχύει τον συντονισμό, και εντός της ζώνης του ευρώ αλλά και εντός του γενικού κοινοτικού πλαισίου.
<P>
Αυτό είναι ένα σημαντικό θέμα το οποίο πρέπει να κατανοήσουμε. Μπορούμε να καταθέσουμε ορισμένες προτάσεις για τη ζώνη του ευρώ, αλλά πάντοτε εντός του πλαισίου της Ευρωπαϊκής Ένωσης, και όχι έχοντας το ευρώ ως κάτι ξεχωριστό από την υπόλοιπη Ευρωπαϊκή Ένωση. Πιστεύω ότι αυτό είναι ζωτικής σημασίας για την επιτυχία μιας Ένωσης η οποία βασίζεται πραγματικά στην αρχή της αλληλεγγύης.
<SPEAKER ID="423" NAME="Sergio Gaetano Cofferati" AFFILIATION="S&amp;D">
(IT) Κύριε Πρόεδρε, κυρίες και κύριοι, η γνώμη μου για το έργο της Επιτροπής και της ίδιας της ειδικής ομάδας κατά τη διάρκεια των τελευταίων μηνών διαφέρει στην πραγματικότητα κατά κάποιον τρόπο από τη γνώμη του Προέδρου Barroso.
<P>
Έχω ακριβώς την εντύπωση -και θα ήθελα να μου αποδείξετε ότι κάνω λάθος- ότι η ιδέα της διαδικασίας ανάκαμψης και των αναγκαίων μέτρων λιτότητας, τα οποία και εγώ πιστεύω ότι είναι απαραίτητα, έχει σαφέστατα κερδίσει έδαφος, μεταξύ άλλων και στα μέσα ενημέρωσης, όμως, από την άλλη πλευρά, η ιδέα της μεγέθυνσης και της ανάπτυξης έχει εξασθενίσει σημαντικά. Το σύμφωνο σταθερότητας και ανάπτυξης κινδυνεύει να καταστεί μόνο σύμφωνο σταθερότητας, αν όχι στις προθέσεις του, τότε τουλάχιστον στα μέτρα που ανακοινώνονται.
<P>
Αντίθετα, πιστεύω ότι είναι απαραίτητο να εφαρμόσουμε μέτρα τα οποία είναι ικανά να στηρίξουν την ανάπτυξη, αρχίζοντας με τη δημιουργία των ευρωομολόγων. Θα ήθελα να μάθω από εσάς αν η ανησυχία για τη μεγέθυνση πράγματι αποτελεί θεμελιώδη ανησυχία της ειδικής ομάδας, αλλά ακόμη περισσότερο αν αποτελεί θεμελιώδη ανησυχία της Επιτροπής.
<SPEAKER ID="424" NAME="José Manuel Barroso" LANGUAGE="EN">
" ειδική ομάδα ήταν για την οικονομική διακυβέρνηση και, όταν εξέφραζα τη συνολική ικανοποίησή μου για το έργο που έχει έως τώρα επιτελεστεί, αναφερόμουν σε αυτή. Φυσικά, τώρα η ανάπτυξη είναι ξεχωριστό ζήτημα. " ανάπτυξη είναι το σημαντικότερο ζήτημα για την οικονομία της Ευρωπαϊκής Ένωσης. Χωρίς ανάπτυξη, δεν θα είμαστε σε θέση να προσφέρουμε στους πολίτες μας αυτά που προσδοκούν. Δεν θα είμαστε σε θέση να διατηρήσουμε τη δική μας κοινωνική οικονομία της αγοράς. Οι πολίτες μας δεν θα είναι σε θέση να υλοποιήσουν πλήρως τις δυνατότητές τους.
<P>
Αυτός ακριβώς είναι ο στόχος του προγράμματος της στρατηγικής της ΕΕ για το 2020 - ανάπτυξη, ανάπτυξη, ανάπτυξη. Όχι βέβαια οποιοδήποτε είδος ανάπτυξης, αλλά έξυπνη ανάπτυξη, βιώσιμη ανάπτυξη και ανάπτυξη χωρίς αποκλεισμούς. Φυσικά, πιστεύουμε ότι για να έχουμε ανάπτυξη χρειαζόμαστε εμπιστοσύνη, και αν η εμπιστοσύνη δεν επανέλθει στις χρηματοπιστωτικές αγορές στην Ευρώπη, δεν θα καταφέρουμε να πετύχουμε αυτό το υψηλότερο επίπεδο ανάπτυξης και να αποκαταστήσουμε το αναπτυξιακό δυναμικό που υπήρχε πριν από την κρίση. Γι' αυτό η δημοσιονομική εξυγίανση είναι τόσο σημαντική και οι μεταρρυθμίσεις είναι τόσο σημαντικές, όχι ως αυτοσκοπός, αλλά ως μέσο επίτευξης υψηλότερων επιπέδων ανάπτυξης για να αυξηθεί το αναπτυξιακό δυναμικό στην Ευρώπη.
<SPEAKER ID="425" NAME="Syed Kamall" AFFILIATION="ECR">
(EN) Πιστεύω ότι όλοι συμφωνούμε ως προς την ανάγκη για υγιή οικονομική διακυβέρνηση. Αλλά ας είμαστε ειλικρινείς σχετικά με αυτό που συμβαίνει. Αυτό που διαπιστώσαμε είναι η κατάφωρη περιφρόνηση των κανόνων και του συμφώνου σταθερότητας και ανάπτυξης και δραστηριοποίηση σε αυτό που θα αποκαλούσαμε, προφανώς μάλλον κατ' ευφημισμό, δραστηριότητες εκτός ισολογισμού και χρηματοοικονομική τεχνική.
<P>
Τώρα είμαι βέβαιος ότι μπορούμε όλοι να συμφωνήσουμε ότι τα κράτη μέλη της ΕΕ πρέπει να τηρούν τις αρχές της υγιούς νομισματικής πολιτικής, της φορολογικής ευθύνης και της έντιμης λογιστικής, αλλά μήπως αυτό το βλέπετε ως ευκαιρία η ΕΕ να αποκτήσει εξουσίες επί των προϋπολογισμών των κρατών μελών ή θα αντιμετωπίσετε τα πραγματικά προβλήματα χωρών οι οποίες έχουν μαγειρέψει τα βιβλία και έχουν συσσωρεύσει τεράστια δημοσιονομικά ελλείμματα, αντί να επικεντρωθείτε στην ενίσχυση των εξουσιών επί των προϋπολογισμών των κρατών μελών;
<SPEAKER ID="426" NAME="José Manuel Barroso" LANGUAGE="EN">
Ειλικρινά, δεν βλέπω αυτό το θέμα ως θέμα που αφορά τη μάχη για αρμοδιότητες ή την απόσπαση εξουσιών. Δεν είναι αυτό το πρόβλημα. Αυτό που έχουμε τώρα, και είναι σαφές -το άρθρο 120 της Συνθήκης- είναι μια κατάσταση στην οποία η οικονομική πολιτική ενός κράτους μέλους δεν είναι μόνο ζήτημα εθνικού ενδιαφέροντος. Έχουμε δει κατά τη διάρκεια αυτής της κρίσης ότι οι αποφάσεις που λαμβάνονται από μια χώρα έχουν πολύ άμεσο αντίκτυπο και στις άλλες χώρες. Γι' αυτό είναι λογικό, για παράδειγμα, τα κράτη μέλη, όταν ετοιμάζουν τον προϋπολογισμό τους, να γνωρίζουν τι κάνουν και οι άλλοι επίσης, διότι οι αποφάσεις των άλλων θα έχουν αντίκτυπο στις δικές τους αποφάσεις.
<P>
Ουδόλως θέλουμε -και θέλω να το καταστήσω σαφές- να αναμιγνυόμαστε στις κυρίαρχες εξουσίες των εθνικών κοινοβουλίων μας. Είναι πολύ σημαντικό να τις σεβόμαστε, αλλά είναι λογικό όταν συζητούμε την οικονομική πολιτική για την Ευρώπη -και έχουμε δει πόσο αλληλεξαρτώμενοι είμαστε- να γνωρίζουμε ποιες είναι οι βασικές προθέσεις των άλλων οικονομιών. Αυτό είναι το σωστό σημείο. Ποια είναι η προστιθέμενη αξία της οντότητας που απαρτίζουμε; Αυτή είναι η λογική γραμμή την οποία προτείνει η Επιτροπή, και πιστεύουμε ότι τώρα διαμορφώνεται μια συναίνεση κατ' αυτόν τον τρόπο.
<SPEAKER ID="427" NAME="Enikő Győri" AFFILIATION="PPE">
(HU) Κυρίες και κύριοι, η συνεχιζόμενη κρίση έχει καταστήσει σαφές ότι η Ένωση δεν έχει χρόνο να χάσει. Απαιτείται άμεση δράση όσον αφορά τα θέματα οικονομικής πολιτικής. Χρειαζόμαστε συντονισμένη δράση σε τρεις τομείς: οικονομική διακυβέρνηση, μακροπρόθεσμη αναπτυξιακή στρατηγική και μεταρρύθμιση χρηματοπιστωτικών υπηρεσιών. Επιπλέον, αυτό θα πρέπει να γίνει με τέτοιον τρόπο ώστε να μην παραλείψουμε να εντάξουμε τις δοκιμασμένες κοινές πολιτικές, όπως η κοινή γεωργική πολιτική ή η πολιτική συνοχής, και αυτό διότι η Ευρώπη δύσκολα μπορεί να είναι επιτυχής στον ευρύτερο κόσμο αν δεν έχει εσωτερική συνοχή και δεν παράγει ασφαλή τρόφιμα.
<P>
Συνεπώς, ερωτώ τον Πρόεδρο της Επιτροπής αν είναι προσηλωμένος στην εναρμόνιση της στρατηγικής Ευρώπη 2020 με τις υφιστάμενες κοινές πολιτικές. Θα ήθελα να σας ρωτήσω, ως θεματοφύλακα της κοινοτικής προσέγγισης, πράγμα για το οποίο σας σέβομαι πάρα πολύ, αν επιθυμείτε να διατηρήσετε στους τρεις τομείς κοινοτικής πολιτικής που αναφέρονται ανωτέρω την αρχή ότι οιεσδήποτε αλλαγές θα εφαρμόζονται μόνο αντιμετωπίζοντας την ΕΕ ως ενιαία οντότητα και λαμβάνοντας υπόψη τα συμφέροντα κρατών που δεν ανήκουν στη ζώνη του ευρώ, διασφαλίζοντας ότι η εσωτερική συνοχή της ΕΕ δεν επηρεάζεται.
<SPEAKER ID="428" NAME="José Manuel Barroso" LANGUAGE="EN">
Έχετε απόλυτο δίκιο όταν υπογραμμίζετε αυτό που αποκαλώ ολιστική προσέγγιση στην οικονομική πολιτική. Είναι λάθος και πιστεύω τώρα ότι τα κράτη μέλη το αντιλαμβάνονται πλήρως.
<P>
Όταν μιλούμε για οικονομική πολιτική στην Ευρώπη, μόνο για να εξετάσουμε το σύμφωνο σταθερότητας και ανάπτυξης ή μόνο για να εξετάσουμε τη μεταρρύθμιση των χρηματοοικονομικών υπηρεσιών, όλα ανάγονται στην ανάπτυξη. Για να έχουμε βιώσιμη ανάπτυξη, χρειαζόμαστε φυσικά υγιή οικονομική διακυβέρνηση στην Ευρώπη, πρέπει να τηρούμε το σύμφωνο σταθερότητας και ανάπτυξης, και χρειαζόμαστε την αξιοπιστία των υγιών δημόσιων οικονομικών, αλλά χρειαζόμαστε επίσης νέα ρυθμιστική εποπτεία για τη χρηματοπιστωτική αγορά και πρέπει να επενδύσουμε στο αναπτυξιακό δυναμικό μας. " στρατηγική της ΕΕ για το 2020 είναι ακριβώς αυτό. Είναι μεταρρύθμιση. Γι' αυτό επιμένω ότι χρειαζόμαστε δημοσιονομική εξυγίανση και διαρθρωτική μεταρρύθμιση.
<P>
Και φυσικά, χρειάζεται να εφαρμόσουμε τις οικονομικές πολιτικές οι οποίες είναι τόσο σημαντικές για εμάς στην Ευρώπη, δηλαδή όσον αφορά την οικονομική και κοινωνική συνοχή -όχι μόνο για τα 16, ή τα 17, επειδή ελπίζω ότι η Εσθονία θα ενταχθεί στη ζώνη του ευρώ πολύ σύντομα- αλλά και για τα 27 κράτη μέλη.
<SPEAKER ID="429" NAME="Franz Obermayr" AFFILIATION="NI">
(DE) Κύριε Πρόεδρε, κύριε Barroso, ο κ. van Rompuy -ο Πρόεδρος του Συμβουλίου- θέλει να χρησιμοποιήσει την ειδική ομάδα για να δημιουργήσει γρήγορα νέους κανόνες όσον αφορά το ευρώ, προκειμένου να βγάλει την ΕΕ από την τρέχουσα κρίση του ευρώ.
<P>
Κύριε Πρόεδρε της Επιτροπής, έχετε ήδη αναφέρει αρκετές φορές το άρθρο 121. Ορθότατα κάνετε λόγο για αλληλεξάρτηση και για το ότι η οικονομική πολιτική φυσικά δεν αφορά μόνο τα επιμέρους κράτη μέλη. " συγκεκριμένη ερώτησή μου προς εσάς, κύριε Barroso, είναι η εξής: κατά πόσο η ειδική ομάδα ετοιμάζει πιθανές κυρώσεις κατά κρατών τα οποία επανειλημμένα παραβιάζουν τους δημοσιονομικούς κανόνες; Μπορεί η Επιτροπή να εξετάσει το ενδεχόμενο αναστολής κοινοτικών επιδοτήσεων ή την αναστολή διαρθρωτικών κονδυλίων γι' αυτά τα κράτη; Τι σκέπτεται η Επιτροπή για την ιδέα της προσωρινής αναστολής δικαιωμάτων ψήφου ως πιθανή κύρωση; Τέλος, ποια είναι η θέση της Επιτροπής σχετικά με τα αιτήματα για ενιαίο κανόνα πτώχευσης για πτωχευμένα κράτη μέλη;
<SPEAKER ID="430" NAME="José Manuel Barroso" LANGUAGE="EN">
Έχετε θέσει πολλά ερωτήματα. Καταρχάς, αυτό το οποίο κάνουμε τώρα στην ειδική ομάδα και βέβαια στην Επιτροπή -η ανακοίνωση της 12ης Μαΐου ήδη το αναφέρει- είναι ότι εξετάζουμε το ενδεχόμενο ενίσχυσης του συμφώνου σταθερότητας και ανάπτυξης, μεταξύ άλλων μέσω της διεύρυνσης του οπλοστασίου κινήτρων για συμμόρφωση, όπως προτιμώ να το αποκαλώ.
<P>
Πιστεύω ότι είναι λογικό να έχουμε αυτά τα κίνητρα για συμμόρφωση -ορισμένοι κάνουν λόγο για κυρώσεις- επειδή χρειαζόμαστε την αξιοπιστία αυτών των εργαλείων για να διασφαλίζεται η τήρηση του συμφώνου σταθερότητας και ανάπτυξης. Όπως έχουμε δει, το πρόβλημα ήταν ότι ορισμένα κράτη μέλη δεν τήρησαν τη Συνθήκη την οποία τα ίδια είχαν εγκρίνει και επικυρώσει.
<P>
Πώς μπορούμε να το κάνουμε αυτό; Θέλουμε να το κάνουμε με δίκαιο τρόπο, όχι απλώς επιβάλλοντας κυρώσεις στις χώρες οι οποίες είναι στο Ταμείο Συνοχής. Γι' αυτό εξετάζουμε τρόπους εφαρμογής αυτών των κινήτρων για συμμόρφωση, ανεξάρτητα από το αν οι χώρες είναι ή όχι χώρες συνοχής. Αυτά τα κίνητρα για συμμόρφωση μπορούν να ενισχυθούν με αρκετούς τρόπους, επί παραδείγματι, εκ των προτέρων, περιλαμβανομένης της χρήσης τους στο προληπτικό μέρος του συμφώνου, ή εκ των υστέρων, επί παραδείγματι με αυξημένο βαθμό αυτοματισμού. Εξετάζουμε αρκετούς τρόπους και η Επιτροπή θα υποβάλει ορισμένες νομοθετικές προτάσεις επ' αυτού.
<SPEAKER ID="431" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, κύριε Barroso, θα ήθελα να σας ακούσω να μιλάτε για ανεργία όταν αναλύετε τους στόχους της ειδικής ομάδας για την οικονομική διακυβέρνηση, επειδή έχετε αναφερθεί σε πολλές περιπτώσεις στη στρατηγική ως στρατηγική για έξυπνη, βιώσιμη και χωρίς αποκλεισμούς ανάπτυξη.
<P>
Επιπλέον, θα ήταν χωρίς αποκλεισμούς, πρωτίστως, για τα 20 και πλέον εκατομμύρια Ευρωπαίων οι οποίοι αισθάνονται αποκλεισμένοι επειδή έχουν αποκλειστεί από την αγορά εργασίας λόγω της σοβαρότατης οικονομικής κρίσης. Υπάρχουν 20 και πλέον εκατομμύρια άνεργοι οι οποίοι θέλουν διευκρινίσεις όταν τους λέμε ότι η οικονομική διακυβέρνηση, η σταθερότητα και η εποπτεία -η δέσμη μέτρων οικονομικής και χρηματοπιστωτικής εποπτείας- θα αντανακλάται σε μια στρατηγική η οποία στοχεύει άμεσα στο να επαναφέρει στην εργασία όλους εκείνους τους ανθρώπους οι οποίοι έχουν προσωπικά πληγεί από το ξέσπασμα της κρίσης, με φιλοδοξίες αυξημένης παραγωγικότητας και, εξ αυτού, ανταγωνιστικότητας.
<P>
Ειδικότερα, θα ήθελα να μας πείτε πώς αυτό θα αντανακλάται στη συμμετοχή των κρατών μελών που θα συμμετέχουν σε αυτήν την ευκαιρία, η οποία δεν πρέπει να χαθεί, και η οποία πρέπει να σχετίζεται με τον καθορισμό νέων κανόνων για την παγκόσμια οικονομική διακυβέρνηση στην προσεχή σύνοδο της G20 στο Τορόντο.
<SPEAKER ID="432" NAME="José Manuel Barroso" LANGUAGE="PT">
Πιστεύω ότι αυτά τα οποία είπε ο κ. López Aguilar είναι απολύτως κρίσιμης σημασίας. Πρέπει να υιοθετήσουμε μια ολιστική άποψη όλου αυτού. Δεν μπορούμε να εξετάζουμε μόνο ορισμένους κανόνες διακυβέρνησης που αφορούν το σύμφωνο σταθερότητας και ανάπτυξης· πρέπει επίσης να εξετάσουμε τι μπορούμε να κάνουμε για την ανάπτυξη εντός της Ευρώπης, ειδικά δε προκειμένου να διασφαλίσουμε ότι η ανάπτυξη είναι βιώσιμη και χωρίς αποκλεισμούς.
<P>
Έχουμε πει σε αρκετές περιπτώσεις ότι δεν θέλουμε το κόστος αυτής της τροποποίησης, αυτής της προσαρμογής, να το υποστούν οι ασθενέστεροι. Δεν ήταν αυτοί οι οποίοι προκάλεσαν την κρίση. Γι' αυτόν τον λόγο, πιστεύουμε ότι πρέπει να υπάρξει καλύτερος επιμερισμός των θυσιών, και επίσης, όπως είπε ο κ. López Aguilar, ότι πρέπει να υπάρξει εξωτερική διάσταση. Γι' αυτό πηγαίνουμε στην G20 αποφασισμένοι να προτείνουμε μηχανισμούς για τη συνεισφορά του χρηματοπιστωτικού τομέα στην αντιμετώπιση της κρίσης, ενώ επιδιώκουμε επίσης να ενισχύσουμε μια κοινή ευρωπαϊκή θέση στην παγκόσμια σκηνή, ιδίως εντός της G20.
<SPEAKER ID="433" NAME="Petru Constantin Luhan" AFFILIATION="PPE">
(RO) Αναφορικά με τη στρατηγική Ευρώπη 2020, μια νέα ευρωπαϊκή στρατηγική που προάγει την απασχόληση και την οικονομική ανάπτυξη, της οποίας οι κύριοι στόχοι που εγκρίθηκαν φέτος από το Ευρωπαϊκό Συμβούλιο στις 25 και 26 Μαρτίου περιλαμβάνουν επίσης αυτούς που αφορούν τη βελτίωση των συνθηκών για την έρευνα και ανάπτυξη, ιδίως ώστε τα συνδυασμένα επίπεδα δημόσιας και ιδιωτικής χρηματοδότησης σε αυτόν τον τομέα να μπορέσουν να φθάσουν το 3% του ΑΕγχΠ. Αναφέρθηκε επίσης ότι η Επιτροπή θα επινοήσει έναν δείκτη που θα να αντικατοπτρίζει την ένταση της έρευνας, της ανάπτυξης και της καινοτομίας.
<P>
" ερώτησή μου είναι:
<P>
Ποια μέθοδο θα χρησιμοποιήσετε για να σχεδιάσετε αυτόν τον δείκτη, και έχει ήδη καθοριστεί χρονοδιάγραμμα διαβουλεύσεων γι' αυτό;
<SPEAKER ID="434" NAME="José Manuel Barroso" LANGUAGE="EN">
Έχετε δίκιο. Έχουμε κάνει αναφορά στο 3%, αλλά δεν έχουμε αναφέρει μόνο την έρευνα και ανάπτυξη, αλλά και την ιδέα της καινοτομίας, δεδομένου ότι δεν πρόκειται μόνο για τη βασική έρευνα αλλά πώς η έρευνα μεταφράζεται σε οικονομική δραστηριότητα. Τι μπορεί να κάνει η έρευνα για να παραγάγει περισσότερη ανάπτυξη και περισσότερη απασχόληση; Όπως γνωρίζετε, δεν υπάρχει ένας καθιερωμένος δείκτης για την καινοτομία, πράγμα που αποτελεί τεχνικό ζήτημα και διχάζει ορισμένους ειδικούς.
<P>
Το έχω συζητήσει προσωπικά αυτό με τον ΟΟΣΑ, για παράδειγμα. Ο Γενικός Γραμματέας του ΟΟΣΑ και ορισμένοι από τους εμπειρογνώμονές του ήλθαν στις Βρυξέλλες πρόσφατα, και συνεργαζόμαστε με αυτούς καθώς και με άλλους για να καταλήξουμε σε έναν δείκτη καινοτομίας επί του οποίου θα μπορούσε να υπάρξει συμφωνία από την ακαδημαϊκή κοινότητα και την κοινότητα χάραξης πολιτικής. Αυτό κάνουμε, και βεβαίως θέλουμε να το κάνουμε με ανοικτή διαβούλευση, γι' αυτό καλωσορίζουμε ιδιαίτερα όλες τις συνεισφορές σε αυτό. Είναι ένα εξαιρετικά τεχνικό ζήτημα, αλλά πιστεύω ότι είναι ιδιαίτερα σημαντικό να αναπτύξουμε καλύτερους δείκτες για την καινοτομία.
<SPEAKER ID="435" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, γνωρίζουμε ότι η κλιμάκωση της οικονομικής και κοινωνικής κατάστασης αποτελεί θέμα ανησυχίας για πολλά από τα κράτη μέλη της ΕΕ. " οικονομική ανάπτυξη παραμένει πολύ ασθενής και είναι ανεπαρκής για να μειώσει την ανεργία και να δημιουργήσει τις θέσεις εργασίας που χρειάζεται η ΕΕ.
<P>
Από την άλλη πλευρά, τα μέτρα τα οποία λαμβάνονται, ειδικά οι πολιτικές λιτότητας στο όνομα της συμμόρφωσης με το σύμφωνο σταθερότητας και τα κριτήριά του, όχι μόνο αντιβαίνουν στην ανάγκη για δημιουργία θέσεων εργασίας και οικονομικής ανάπτυξης, αλλά επιδεινώνουν επίσης την ανισότητα και τη φτώχεια. Έτσι, στη διάρκεια του ίδιου του Ευρωπαϊκού Έτους Καταπολέμησης της Φτώχειας, είμαστε σε μια κατάσταση όπου ο αποκλεισμός, η φτώχεια και η ανεργία σημειώνουν άνοδο.
<P>
Γι' αυτό, αναρωτιέμαι, κύριε Πρόεδρε, δεν νομίζετε ότι υπάρχει πιεστική ανάγκη να δοθεί προτεραιότητα στην κοινωνική βιωσιμότητα στο πλαίσιο αυτών των μακροοικονομικών πολιτικών, παρά να συνεχίσετε να επιμένετε στη δημοσιονομική βιωσιμότητα, η οποία υπονομεύει την ίδια την κοινωνική βιωσιμότητα; Δεν πιστεύετε ότι είναι καιρός να επανεξετάσετε το σύμφωνο σταθερότητας και ανάπτυξης και τα παράλογα κριτήριά του, και να δώσετε προτεραιότητα στην απασχόληση και στον αγώνα για κοινωνική ένταξη;
<SPEAKER ID="436" NAME="José Manuel Barroso" LANGUAGE="PT">
Πιστεύω ότι δεν μπορούμε να έχουμε κοινωνική βιωσιμότητα χωρίς δημοσιονομική βιωσιμότητα. Χωρίς δημοσιονομική βιωσιμότητα δεν υπάρχει εμπιστοσύνη, χωρίς εμπιστοσύνη δεν υπάρχουν επενδύσεις· χωρίς επενδύσεις δεν υπάρχουν θέσεις εργασίας. Γι' αυτό δεν πρέπει να αντιτίθεστε σε σταθερές και υγιείς μακροοικονομικές πολιτικές, αλλά να ανησυχείτε για τη φτώχεια και τους ευπαθέστερους.
<P>
Σε σχέση με τη φτώχεια, εμείς οι ίδιοι καθιστούμε την καταπολέμηση της φτώχειας και τον αγώνα για κοινωνική ένταξη έναν από τους στόχους της στρατηγικής για το 2020, μαζί με ορισμένους συγκεκριμένους στόχους, και συμφωνώ ότι σήμερα υπάρχει μεγαλύτερος κίνδυνος φτώχειας στις κοινωνίες μας. Βλέπουμε νέα φαινόμενα φτώχειας τα οποία είναι εξαιρετικά ανησυχητικά. Γι' αυτό οι κυβερνήσεις πρέπει να εξετάσουν πώς μπορούν να ανταποκριθούν σε αυτό το ζήτημα στο πλαίσιο των προτεραιοτήτων τους, όμως η λύση -πρέπει να επαναλάβω- δεν μπορεί να βρεθεί στη δημοσιονομική απειθαρχία, επειδή αν αυτή είναι η λύση, είναι πιθανόν να δούμε την κατάσταση να επιδεινώνεται σε ορισμένες χώρες και, κατ' επέκταση, και η κατάσταση για τους ευπαθέστερους σε αυτές τις χώρες.
<SPEAKER ID="437" NAME="John Bufton" AFFILIATION="EFD">
(EN) Διερωτώμαι, μπορείτε παρακαλώ να μου πείτε ποιος επωφελείται από το ελληνικό σχέδιο διάσωσης; Είναι ο ελληνικός λαός ή ο πλουσιότερος έλληνας τραπεζίτης, Σπύρος Λάτσης, ο οποίος κατέχει μερίδιο 40% στην τρίτη μεγαλύτερη ελληνική τράπεζα, τον όμιλο Eurobank EFG;
<P>
Θα μπορούσε, κύριε, η φιλία σας με τον κ. Λάτση να συνιστά πιθανόν σύγκρουση συμφερόντων;
<SPEAKER ID="438" NAME="José Manuel Barroso" LANGUAGE="EN">
Το σχέδιο που πρότεινε η Ελλάδα και τα ευρωπαϊκά θεσμικά όργανα είναι προς όφελος του ελληνικού λαού και της ευρωπαϊκής οικονομίας συνολικά. Αν δεν ήταν έτσι, τότε δεν θα είχε εγκριθεί από τα 27 κράτη μέλη. Σχετικά με τον υπαινιγμό σας, πιστεύω πράγματι ότι δεν αξίζει οιουδήποτε είδους απάντηση.
<SPEAKER ID="439" NAME="Γεώργιος Παπανικολάου" AFFILIATION="PPE">
Κύριε Πρόεδρε, φαίνεται ότι η Γερμανική και η Γαλλική Κυβέρνηση συναινούν στο ότι η Ευρωπαϊκή Ένωση δεν έχει ανάγκη νέων θεσμών. Αυτό τουλάχιστον φάνηκε από τις δηλώσεις της κ. Merkel και του κ. Sarkozy την περασμένη εβδομάδα. Ωστόσο, διαφαίνεται - όπως προαναφέρθηκε - ότι οδεύουμε σε μια νέα τροποποίηση του Συμφώνου Σταθερότητας όπου θα επιβάλλονται κυρώσεις, όπως η άρση του δικαιώματος ψήφου, σε κράτη μέλη που δεν τηρούν την πειθαρχία στο δημοσιονομικό πεδίο.
<P>
" ερώτησή μου είναι απλή: πιστεύετε ότι το πρόβλημα διακυβέρνησης της Ευρώπης αντιμετωπίζεται και περιορίζεται σε θέματα πειθαρχίας σε ό,τι αφορά τη δημοσιονομική προσαρμογή; Ή τελικά εν μέσω κρίσης έχοντας το νομισματικό εργαλείο σε κοινοτικό επίπεδο και το δημοσιονομικό εργαλείο σε εθνικό καταλήγουμε σε αδιέξοδο;
<P>
Υπάρχουν προβλήματα τα οποία έχουμε διαπιστώσει επανειλημμένως. Μόλις χθες ο οίκος Moody's για μια ακόμη φορά αναιτιολόγητα υποβάθμισε την πιστοληπτική ικανότητα της Ελλάδας. " διεύρυνση οπλοστασίου, την οποία αναφέρατε, θα μας οδηγήσει σε συγκεκριμένα, χειροπιαστά αποτελέσματα για το μέλλον;
<SPEAKER ID="440" NAME="José Manuel Barroso" LANGUAGE="EN">
Τα ευρωπαϊκά θεσμικά όργανα, μαζί με τα κράτη μέλη, θα καταβάλουν κάθε δυνατή προσπάθεια για να επιτύχουν κάτι το οποίο να είναι περισσότερο αξιόπιστο όσον αφορά την εφαρμογή του συμφώνου σταθερότητας και ανάπτυξης.
<P>
Είναι αρκετά εμφανές ότι υπάρχουν προβλήματα όσον αφορά την εφαρμογή και τη μη συμμόρφωση από ορισμένα κράτη μέλη με τους κανόνες τους οποίους αυτά τα ίδια είχαν συμφωνήσει.
<P>
Ήδη τώρα, ορισμένοι περιορισμοί και ακόμη και κυρώσεις είναι δυνατό να υπάρξουν βάσει των ισχυουσών Συνθηκών και χωρίς νέες μεταρρυθμίσεις.
<P>
Στο μέλλον, θέλουμε αυτό να εφαρμόζεται με αντικειμενικό τρόπο. Αναζητούμε τρόπους βελτίωσης της αξιοπιστίας του συμφώνου με δίκαιο τρόπο, έτσι ώστε τα μέτρα να μπορούν να εφαρμόζονται αντικειμενικά, ανεξάρτητα από το αν η χώρα είναι ένα από τα πλουσιότερα ή φτωχότερα κράτη μέλη. Πιστεύω ότι είναι προς το συμφέρον όλων μας να έχουμε ένα αξιόπιστο τρόπο εφαρμογής του συμφώνου σταθερότητας και ανάπτυξης.
<SPEAKER ID="441" NAME="Πρόεδρος">
" Ώρα των Ερωτήσεων με τον Πρόεδρο της Ευρωπαϊκής Επιτροπής έληξε.

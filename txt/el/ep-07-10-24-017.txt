<CHAPTER ID="017">
Παραγωγή οπίου στο Αφγανιστάν για ιατρικούς σκοπούς (συζήτηση)
<SPEAKER ID="462" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Cappato, εξ ονόματος της Επιτροπής Εξωτερικών Υποθέσεων, που περιέχει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με την παραγωγή οπίου στο Αφγανιστάν για ιατρικούς σκοπούς.
<SPEAKER ID="463" NAME="Marco Cappato">
εισηγητής. - (IT) Κυρία Πρόεδρε, κυρίες και κύριοι, στην εν λόγω έκθεση προτείνουμε το Κοινοβούλιο να αναλάβει πρωτοβουλία και να υποβάλει πρόταση προς το Συμβούλιο, κυρίως στο πλαίσιο της κοινής εξωτερικής πολιτικής και πολιτικής ασφαλείας, επί του ζητήματος της παραγωγής οπίου στο Αφγανιστάν.
<P>
Σημείο αφετηρίας μας αποτελεί η συνειδητοποίηση της ανεπάρκειας των αποτελεσμάτων που επιτεύχθηκαν μέχρι σήμερα. Τα τελευταία δύο χρόνια έχει σημειωθεί 50% αύξηση στην παραγωγή οπίου που χρησιμοποιείται για την παρασκευή ηρωίνης. Φαίνεται ότι δεν είμαστε σε θέση να βρούμε ένα αποτελεσματικό μέσο μείωσης αυτού του πελώριου βουνού παραγωγής, το σύνολο του οποίου στη συνέχεια δεν καθιστά, φυσικά, πλούσιους τους καλλιεργητές, τους παραγωγούς, αλλά τα μεγάλα διεθνή κυκλώματα ναρκωτικών, τους τρομοκράτες και τους Ταλιμπάν.
<P>
" έκθεση ξεκινά, επίσης, και από μια άλλη βάση: ότι ταυτόχρονα υπάρχει πράγματι πολύ σοβαρή έλλειψη πρόσβασης σε παυσίπονα. Το 80% περίπου του παγκόσμιου πληθυσμού δεν έχει καθόλου πρόσβαση σε παυσίπονα. Φυσικά, τα δύο ζητήματα θα μπορούσαν να θεωρηθούν ως εντελώς ανεξάρτητα, πιστεύω, όμως, ότι καθήκον των πολιτικών οργάνων είναι να αντιμετωπίζουν τα πράγματα ρεαλιστικά και επομένως να αντιλαμβάνονται ότι, ενόψει αυτής της τεράστιας παραγωγής που χρησιμοποιείται για την παρασκευή ηρωίνης - τη στιγμή όπου υπάρχει σημαντική έλλειψη ενός άλλου προϊόντος της ίδιας γεωργικής προέλευσης - θα έπρεπε να είναι εφικτός, κατά κάποιον τρόπο, ο συνδυασμός των δύο σημείων αφετηρίας.
<P>
Οι τροπολογίες που προτάθηκαν από την Επιτροπή Εξωτερικών Υποθέσεων και από την κ. Gomes εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, καθώς και οι τροπολογίες που κατατέθηκαν από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στην Ολομέλεια, συνέβαλαν ούτως ώστε η πρόταση που κατατίθεται σήμερα να μην αποτελεί εναλλακτική, δηλαδή μια αρνητική πρόταση που επιβάλλει την αντικατάσταση της εφαρμοζόμενης μέχρι τώρα πολιτικής εν μια νυκτί.
<P>
Αυτό που ζητούμε από εσάς, από το Συμβούλιο και από την Επιτροπή, είναι να διεξάγετε ένα πείραμα, να εφαρμόσετε ορισμένα πιλοτικά σχέδια μετατροπής μέρους της παραγωγής που χρησιμοποιείται σήμερα για την παρασκευή ηρωίνης για την παρασκευή παυσίπονων. Από την πλευρά της ζήτησης επίσης, θα μπορούσαν να εφαρμοστούν πολιτικές ώστε να φτάσουν τα παυσίπονα σε ηπείρους όπως η Αφρική και η Ασία που ουσιαστικά στερούνται κάθε τέτοιου είδους φάρμακο.
<P>
Για αυτόν τον λόγο η έκθεση, όπως παρουσιάστηκε από την Επιτροπή Εξωτερικών Υποθέσεων και λαμβανομένων υπόψη των προτεινόμενων τροπολογιών, μου φαίνεται θεμελιωδώς ισόρροπη. Ξεκινά από μια πολύ απλή υπόθεση, συγκεκριμένα ότι είναι ενδεχομένως - κατά τη γνώμη μου σίγουρα - ευκολότερο να συνεργαστούμε με τους παραγωγούς αν προτείνουμε μετατροπή μέρους της παραγωγής τους για νόμιμους σκοπούς, αντί να εμφανιστούμε απλώς με μια πολιτική εξάλειψης, υποκαπνισμού και καταστροφής των φυτειών. Αυτή η αντιμετώπιση στην πραγματικότητα δημιουργεί έναν ακόμη λόγο σύγκρουσης με τους τοπικούς πληθυσμούς και έχει αποδειχθεί αντιπαραγωγική και αλυσιτελής, τουλάχιστον ως τώρα.
<P>
Ελπίζω, επομένως, ότι, πέρα από την εύλογη επίσημη γραμμή που υιοθετήθηκε από τις ευρωπαϊκές κυβερνήσεις και από την κυβέρνηση του Αφγανιστάν, που βεβαιώνει την ανάγκη καταπολέμησης της παραγωγής οπίου, πέρα από αυτήν την επίσημη γραμμή μπορεί να στείλουμε ακόμη ένα μήνυμα, και το Ευρωπαϊκό Κοινοβούλιο απολαμβάνει ενδεχομένως μεγαλύτερης ελευθερίας σε σχέση με άλλους όσον αφορά την υποβολή μιας τέτοιου είδους πρότασης. Έχουμε ήδη αναλάβει αυτήν την ευθύνη και ελπίζω πως θα την επαναβεβαιώσουμε αύριο στην ψηφοφορία. Απολαμβάνουμε μεγαλύτερης ελευθερίας σε σχέση με άλλους να προτείνουμε τη διεξαγωγή εναλλακτικών πειραμάτων και τη ρεαλιστική, και όχι ιδεολογική, εκτίμηση αυτών.
<P>
Ο καθένας μας έχει τις δικές του απόψεις για τη διεθνή πολιτική και τα ναρκωτικά, καθώς και για τις διεθνείς πολιτικές στο Αφγανιστάν. Σκοπός της παρούσας έκθεσης δεν είναι να αποτελέσει ιδεολογική πρόταση, αλλά πρακτική απόπειρα συμβολής στην επίλυση μιας κατάστασης που συνιστά πράγματι παγκόσμια τραγωδία.
<SPEAKER ID="464" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, θα ήθελα και εγώ να ευχαριστήσω πολύ τον κ. Cappato - tante grazie!
<P>
Χαιρετίζω αυτήν την πολύ επίκαιρη συζήτηση για το πρόβλημα των ναρκωτικών - και ιδιαιτέρως για το πρόβλημα των ναρκωτικών στο Αφγανιστάν - το οποίο, όπως γνωρίζουμε, αποτελεί μείζον περίπλοκο ζήτημα στο πολιτικό πλαίσιο και στο πλαίσιο ασφαλείας.
<P>
Πρόσφατα πραγματοποιήθηκε σειρά συζητήσεων στη Νέα Υόρκη. Επρόκειτο για ορισμένες πολύ σημαντικές συζητήσεις κατά τη διάρκεια της Γενικής Συνέλευσης του Ο"Ε με τον Πρόεδρο Karzai, τον Γενικό Γραμματέα των "νωμένων Εθνών Ban Ki-moon, και πλήθος χωρών. Οι συζητήσεις αυτές επικεντρώθηκαν ακριβώς σε αυτό το περίπλοκο ζήτημα.
<P>
" αποψινή συζήτηση συνεισφέρει στην ευρύτερη συζήτηση για την ανασυγκρότηση του Αφγανιστάν, αλλά, επίσης, για τον ρόλο των ναρκωτικών. Επιτρέψτε μου ακόμη να σας επαινέσω για τη συγκρότηση αντιπροσωπείας του ΕΚ για τις σχέσεις με το Αφγανιστάν. Ενδιαφερόμαστε άμεσα για το έργο σας και θεωρούμε πολύ σημαντική την ενέργειά σας.
<P>
" βιομηχανία ναρκωτικών του Αφγανιστάν θέτει πράγματι μια τεράστια πρόκληση για την πρόοδο στην ανοικοδόμηση του κράτους. " τελευταία έκθεση του Προγράμματος των "νωμένων Εθνών για την Ανάπτυξη (UNDP) είναι ανησυχητική. Τόσο η καλλιέργεια παπαρούνας όσο και το δυναμικό μεταποίησης, έχουν, δυστυχώς, σημειώσει σημαντική αύξηση. Περισσότερο πλήττονται οι νότιες επαρχίες του Αφγανιστάν, από όπου προέρχεται το 70% του συνόλου της παραγωγής. Ο ισχυρός δεσμός μεταξύ των εξεγέρσεων και της οικονομίας των ναρκωτικών δεν προκαλεί σχεδόν καμία έκπληξη. Ωστόσο, δεν πρέπει να παραβλέψουμε τις θετικές εξελίξεις, ειδικά στις πιο σταθερές περιοχές της χώρας, όπου έχουν σημειωθεί ουσιαστικές βελτιώσεις στους τομείς της υγείας και της εκπαίδευσης, καθώς και οικονομική ανάπτυξη.
<P>
Σε δεκατρείς επαρχίες στο βόρειο και κεντρικό Αφγανιστάν δεν καλλιεργείται όντως παπαρούνα. Το γεγονός αυτό, τουλάχιστον, είναι πολλά υποσχόμενο, και κάτι στο οποίο μπορούμε να στηριχθούμε. " έκθεση του κ. Cappato παρουσιάζει μια ολοκληρωμένη εικόνα αυτής της κατάστασης - και οφείλω να σας ευχαριστήσω για τις ενθαρρυντικές σας παρατηρήσεις για τη δράση της Επιτροπής - και, επίσης, εστιάζει δικαίως στην ευθύνη του Αφγανιστάν για την αντιμετώπιση της βιομηχανίας οπίου. Πράγμα που μας βρίσκει απολύτως σύμφωνους.
<P>
Εντούτοις, οφείλω να πω ότι δεν μπορώ να συμφωνήσω - τουλάχιστον όχι ακόμα - με τα συμπεράσματα της έκθεσης, η οποία προτείνει τη νομιμοποίηση της μήκωνος της υπνοφόρου για ιατρικούς σκοπούς, μολονότι σε δοκιμαστική βάση. Εκ πρώτης όψεως μπορεί να αποτελεί δελεαστική πρόταση, δυστυχώς, όμως, δεν υπάρχουν απλές απαντήσεις στο περίπλοκο πρόβλημα των ναρκωτικών στο Αφγανιστάν.
<P>
Επιτρέψτε μου να μοιραστώ μαζί σας ορισμένες ανησυχίες μου. Σε χώρες όπως η Αυστραλία, η Τουρκία και η Ινδία, που ήδη παράγουν ακατέργαστο όπιο για ιατρικούς σκοπούς, υπάρχουν συνήθως αποτελεσματικοί μηχανισμοί επιβολής του νόμου καθώς και απουσία εκτεταμένων συγκρούσεων. Ακόμη και τότε, η υλοποίηση είναι πολύ δύσκολη. Σε περιπτώσεις όπου δεν πληρούνται τέτοιου είδους προϋποθέσεις, το όπιο που καλλιεργείται νόμιμα διοχετεύεται αμέσως σε άλλες οδούς, όπως έχουμε δει στο Περού και στη Βολιβία. Προφανώς, στην περίπτωση του Αφγανιστάν, η νόμιμη καλλιέργεια, φοβόμαστε, θα προστίθετο απλώς στην παράνομη καλλιέργεια, αντί να την αντικαταστήσει. Ακόμη, η νόμιμη παραγωγή οπίου εξακολουθεί να μην θεωρείται ελκυστική από τους τοπικούς γεωργούς καθώς τα έσοδά τους θα ανέρχονταν μόνο στο 25-30% περίπου όσων μπορούν να εξασφαλίσουν τώρα στη μαύρη αγορά.
<P>
" υλοποίηση ενός τέτοιου συστήματος είναι περίπλοκη, και εφικτή μόνο με επιδοτήσεις για έλεγχο της ποιότητας και τη διανομή ιατρικών προϊόντων. Πρέπει να στηρίξουμε κάτι τέτοιο με τα χρήματα των φορολογουμένων; " αφγανική κυβέρνηση, που είναι, ως γνωστό, αδύναμη με αδύναμους θεσμούς, δεν είναι δυστυχώς προς το παρόν - και για αυτόν τον λόγο είπα "όχι ακόμα" - σε θέση να επιβλέψει ένα τέτοιο σύστημα.
<P>
Σε ορισμένες περιοχές της χώρας, απλώς δεν υπάρχει διακυβέρνηση, πόσο μάλλον χρηστή διακυβέρνηση, επί του παρόντος. Αυτό ισχύει κυρίως για τις ασταθείς νότιες επαρχίες, όπου παράγεται το μεγαλύτερο ποσοστό οπίου. Τέλος, η ίδια η κυβέρνηση του Αφγανιστάν έχει αυστηρώς αποκλείσει - και αυτό αποτελεί σημαντικό επιχείρημα - κάθε νόμιμη παραγωγή οπίου.
<P>
Σε αυτό το πλαίσιο, το πολιτικό μήνυμα της εν λόγω έκθεσης δεν έχει την απήχηση που θα έπρεπε στους αφγανούς εταίρους μας. Ενδέχεται ακόμη και να αποβεί επιζήμιο. " σκληρή και αδιαμφισβήτητη αλήθεια είναι ότι η ανασυγκρότηση του Αφγανιστάν θα χρειαστεί πολύ περισσότερο χρόνο και πόρους. Θα απαιτήσει, επίσης, σθένος αν στόχος μας είναι η αειφόρος ανάπτυξη αυτής της χώρας που έχει πληγεί από τον πόλεμο.
<P>
" πρόοδος όσον αφορά την οικοδόμηση του κράτους είναι εφικτή μόνο με περισσότερη αποφασιστικότητα, και από την πολιτική ηγεσία του Αφγανιστάν, ιδιαιτέρως στο τοπικό επίπεδο. Αυτό ήταν, παρεμπιπτόντως, το μήνυμα που στείλαμε στη Νέα Υόρκη. Συμφωνώ ότι είναι πλέον καιρός να αντιμετωπίσουμε φανερά τη διαφθορά. Δεν έχουμε μείνει μόνο στα λόγια· προσπαθούμε να συμβάλουμε με την ανάπτυξη ενός καλού δικαστικού συστήματος και την ύπαρξη πραγματικά αποτελεσματικής αστυνομικής δύναμης, ούτως ώστε να πείσουμε τους απλούς αφγανούς πολίτες που συχνά παραμένουν επιφυλακτικοί.
<P>
" πορεία είναι ξεκάθαρη. Μέσω της εθνικής στρατηγικής ελέγχου των ναρκωτικών του Αφγανιστάν, που στηρίχθηκε από τη διεθνή κοινότητα και περιέχει όλα τα απαραίτητα στοιχεία. Αυτή η στρατηγική αξίζει πράγματι την αμέριστη υποστήριξή μας, καθώς πρόκειται για μια ολοκληρωμένη στρατηγική που περιλαμβάνει απαγόρευση, πληροφόρηση, δίωξη γνωστών εμπόρων ναρκωτικών και την προώθηση της τοπικής ανάπτυξης.
<P>
Όπου έχει χρησιμοποιηθεί ένας τόσο προσεκτικός συνδυασμός πολιτικών, οι παραγωγοί έχουν ήδη εγκαταλείψει την καλλιέργεια παπαρούνας, κατά τρόπο αειφόρο. Σε αυτό το πλαίσιο, η Επιτροπή θεωρεί ότι μια πρόταση νομιμοποίησης της μήκωνος της υπνοφόρου ενδέχεται απλώς να υπονομεύσει το έργο που πραγματοποιεί επί του παρόντος σε άλλους τομείς, κυρίως όσον αφορά το κράτος δικαίου και την αστυνόμευση.
<SPEAKER ID="465" NAME="Carlo Fatuzzo">
εξ ονόματος της Ομάδας PPE-DE. - (IT) Κυρία Πρόεδρε, κυρίες και κύριοι, δεν έχω καμία απολύτως αμφιβολία ότι ο κ. Cappato, με τον οποίο διατηρώ φιλικές σχέσεις εδώ και πολύ καιρό, πασχίζει να συνεισφέρει στην καταπολέμηση των ναρκωτικών σε παγκόσμιο επίπεδο και να συνδράμει τους ατυχείς νέους ή ηλικιωμένους που υποφέρουν ετοιμοθάνατοι και τους οποίους τα φάρμακα μπορούν να βοηθήσουν. Δυστυχώς, όμως, δεν μπορώ να συμφωνήσω μαζί του.
<P>
Δυστυχώς, επαναλαμβάνω, δεν συμμερίζομαι την άποψη του εισηγητή. Πιστεύω ότι το πρόβλημα οφείλεται στο γεγονός ότι η πρότασή του αφορά το Αφγανιστάν, ένα κράτος όπου η ανασφάλεια βρίσκεται στο αποκορύφωμά της. Ναι, το Ιράκ είναι ίσως λιγότερο ασφαλές, αλλά το Αφγανιστάν δεν αποτελεί σίγουρα το μέρος από όπου θα μπορούσαμε να ξεκινήσουμε μια απόπειρα να πείσουμε τους παραγωγούς να εγκαταλείψουν ό,τι για αυτούς συνιστά η πολύ επικερδής καλλιέργεια παπαρούνας και να περάσουν σε καλλιέργειες που είναι πιο θεμιτές, πιο παραδοσιακές και πιο σύμφωνες με τις πολιτισμένες γεωργικές πρακτικές που όλοι γνωρίζουμε.
<P>
Καθαυτή η έκθεση καθιστά απολύτως σαφές ότι η μεγαλύτερη ποσότητα ναρκωτικών ανά τον κόσμο, σχεδόν το ένα δεύτερο, προέρχεται από το Αφγανιστάν και ότι η παραγωγή οπίου είναι παράνομη στο Αφγανιστάν. Εντούτοις, παρά το γεγονός ότι είναι παράνομη, η χώρα αυτή συνιστά την πηγή του ημίσεος της πρώτης ύλης που απαιτείται για να σκοτώσει τους νέους μας ή να τους καταστήσει θύματα εμπόρων ναρκωτικών οι οποίοι, όπως γνωρίζουμε, τους παρασύρουν στη χρήση ναρκωτικών που βλάπτει τους ίδιους αλλά και την κοινωνία ως σύνολο.
<P>
Πιστεύω ότι υπάρχει μόνο ένα αποτελεσματικό όπλο για την καταπολέμηση όλων των εμπόρων ναρκωτικών, ξεκινώντας με τους αφγανούς παραγωγούς οι οποίοι συνιστούν κατά τη γνώμη μου τους πρώτους εμπόρους ναρκωτικών. " αδυναμία μας να τους ελέγξουμε και να τους παρακολουθήσουμε σημαίνει ότι ο μόνος τρόπος να καταπολεμήσουμε τα ναρκωτικά είναι η πρόληψη, συμβάλλοντας άρα στη μείωση της παραγωγής οπίου όσο το δυνατόν περισσότερο.
<P>
Για τον λόγο αυτόν η Ομάδα PPE-DE καταψηφίζει αυτό το τμήμα της έκθεσης του κ. Cappato, και θεωρώ ότι τα λεγόμενά μου αυτήν τη στιγμή είναι σαφή σε όλους, ανεξάρτητα από το αυριανό αποτέλεσμα.
<P>
(" Πρόεδρος διακόπτει τον ομιλητή)
<SPEAKER ID="466" NAME="Ana Maria Gomes">
εξ ονόματος της Ομάδας PSE. - (PT) Πρέπει να συγχαρώ τον εισηγητή, κ. Cappato, όχι μόνο για αυτήν την πολύ χρήσιμη έκθεση, αλλά και για την προθυμία του να δεχτεί συνεισφορές για την επίτευξη μιας όσο το δυνατόν ευρύτερης συμφωνίας.
<P>
Οι αρχικές του προθέσεις ήταν αξιέπαινες καθώς προσπαθούσε να πετύχει με ένα σμπάρο δυο τρυγόνια: η νομιμοποίηση της καλλιέργειας παπαρούνας και της παραγωγής οπίου για ιατρικούς σκοπούς θα έθεταν τέρμα όχι μόνο στην παραγωγή ηρωίνης στο Αφγανιστάν, αλλά και στην έλλειψη παυσίπονων παγκοσμίως.
<P>
Δυστυχώς, ήρθαμε αντιμέτωποι με αρκετά πρακτικά προβλήματα, όπως οι εύθραυστοι θεσμοί του Αφγανιστάν και η αδυναμία τους να ρυθμίσουν την παραγωγή οπίου, η αβεβαιότητα ως προς την οικονομική βιωσιμότητα ενός τέτοιου συστήματος και ο κίνδυνος που ενέχει η επανεισαγωγή του οπίου σε ορισμένες από τις δεκατρείς επαρχίες του Αφγανιστάν όπου έχει διακοπεί η παραγωγή.
<P>
Οι τροπολογίες της Ομάδας μου επεχείρησαν να επανεστιάσουν την έκθεση στο ουσιώδες στοιχείο: την καταπολέμηση της παραγωγής οπίου στο Αφγανιστάν που πλήττει όχι μόνο το Αφγανιστάν, αλλά και τις γειτονικές χώρες. Τα ναρκωτικά που παράγονται παράνομα από αυτό το όπιο συνιστούν ό,τι κάποιοι αποκαλούν "πραγματικά όπλα μαζικής καταστροφής", ιδιαιτέρως στην Ευρώπη.
<P>
Στον αγώνα κατά της παραγωγής οπίου, πρέπει να αντιμετωπίσουμε με ευαισθησία τα ιδιαίτερα χαρακτηριστικά των διαφόρων περιοχών του Αφγανιστάν. Μόνο ένας συνδυασμός μέτρων θα επιφέρει αποτελέσματα. Πρώτον, η διαφθορά που έχει διεισδύσει στην κεντρική διοίκηση του Αφγανιστάν, και ειδικότερα στο Υπουργείο Εσωτερικών και στην αστυνομία, πρέπει να εξαλειφθεί, καθώς η κατάσταση αυτή έχει παραλύσει όλες τις πολιτικές για την καταπολέμηση της παραγωγής οπίου. Δεύτερον, οι 30 περίπου έμποροι ναρκωτικών, η ταυτότητα των οποίων προσδιορίζεται σε μια έκθεση του 2006 των "νωμένων Εθνών και της Παγκόσμιας Τράπεζας, πρέπει να αναζητηθούν, να συλληφθούν και να δικαστούν ώστε να τεθεί τέρμα σε αυτήν τη δολοφονική διακίνηση. Τρίτον, το NATO πρέπει να στηρίξει τα εγχειρήματα του Αφγανιστάν για την καταπολέμηση αυτής της διακίνησης, καταστρέφοντας εργαστήρια και αποθέματα και αποτρέποντας τις μεταφορές ναρκωτικών. Τέταρτον, οι ενέργειες εξάλειψης της παπαρούνας πρέπει εφαρμόζονται προσεκτικά και επιλεκτικά και να επικεντρώνονται σε περιοχές όπου υπάρχουν πραγματικές εναλλακτικές για τους παραγωγούς.
<P>
Έτσι, φθάνουμε στα σημεία συμφωνίας με τον εισηγητή. Όλοι καταψηφίζουμε τον αδιάκριτο υποκαπνισμό των καλλιεργειών παπαρούνας, όπως υποστηρίχθηκε από τις "ΠΑ, που θα τροφοδοτήσει απλώς τη στρατιά των Ταλιμπάν χωρίς να μεταβάλει ουσιωδώς την παραγωγή ηρωίνης.
<P>
Τέλος, στο πλαίσιο μιας δέσμης μέτρων για την αντιμετώπιση του προβλήματος των ναρκωτικών στο Αφγανιστάν, η πρόταση του εισηγητή για ένα πιλοτικό σχέδιο για τη νόμιμη παραγωγή αναλγητικών με βάση το όπιο πρέπει να εξεταστεί. Πάνω από όλα, η παρούσα έκθεση επιχειρεί να ενθαρρύνει το Ευρωπαϊκό Συμβούλιο να είναι δημιουργικό και τολμηρό στο θέμα της καταπολέμησης της παραγωγής ηρωίνης στο Αφγανιστάν. Δεν υπάρχουν εύκολες λύσεις για αυτό το πρόβλημα, γνωρίζουμε, όμως, ότι η τρομοκρατία και ο βίαιος σκοταδισμός που υποστηρίζεται από τους Ταλιμπάν και την Αλ Κάιντα θα ανατραπούν μόνο όταν το Αφγανιστάν απελευθερωθεί από τα δίχτυα των ναρκωτικών.
<P>
Τελειώνω, κύριε Πρόεδρε. " εν λόγω έκθεση πρέπει να αντιμετωπιστεί ως μια επείγουσα έκκληση προς τα κράτη μέλη να καταβάλουν κάθε δυνατή προσπάθεια για την οικονομική και πολιτική ανασυγκρότηση μιας χώρας που έχει πληγεί ιδιαίτερα από αιματηρές συγκρούσεις και η οποία είναι τόσο σημαντική για την περιφερειακή και παγκόσμια ασφάλεια.
<SPEAKER ID="467" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, θα μιλήσω για αυτό το θέμα σε προσωπικό επίπεδο, και όχι εξ ονόματος της Ομάδας μου.
<P>
" παραγωγή παράνομου οπίου στο Αφγανιστάν έχει ανθίσει από τότε που οι "ΠΑ και οι συμμαχικές δυνάμεις έχουν παρουσία στη χώρα. Και αυτό παρά τη σύσταση διαφόρων αρχών για την καταπολέμηση της παραγωγής ναρκωτικών και προγραμμάτων για την καταπολέμηση των ναρκωτικών, που χρησιμοποιούν ορισμένες φορές μεγάλα ποσά χρημάτων των φορολογούμενων πολιτών της ΕΕ.
<P>
Είναι λοιπόν προφανές, σε όλους ανεξαιρέτως, ότι οι Αφγανοί θα εξακολουθήσουν την παραγωγή οπίου ό,τι και να γίνει. Ο λόγος είναι αρκετά απλός. Οι υπηρεσίες για την καταπολέμηση των ναρκωτικών ανά τον κόσμο αυξάνονται σε μέγεθος, αριθμό και τεχνογνωσία, και παράγουν αποτελεσματικότερο έργο. Κατορθώνουν, επομένως, να κατασχέσουν μεγαλύτερες ποσότητες ναρκωτικών. Εντούτοις, εφόσον η ζήτηση από τους τοξικομανείς παραμένει αμετάβλητη και εφόσον οι λαθρέμποροι ναρκωτικών εξακολουθούν να πραγματοποιούν τεράστια κέρδη από την παράνομη προσφορά οπίου σε αυτούς τους ασθενείς, η τιμή των οπιούχων ανεβαίνει και τα κέρδη από τη διακίνηση οπίου αυξάνονται.
<P>
Επομένως, οι Αφγανοί ακολουθούν απλώς βασικές αρχές της ελεύθερης αγοράς. Αυξάνουν την παραγωγή τους για να ανταποκριθούν στη ζήτηση του παράνομου εμπορίου και για να αυξήσουν τα κέρδη τους. Είναι, λοιπόν, καθαρή πλάνη να προσδοκούμε ότι η υποστήριξη περισσότερων προγραμμάτων για τον έλεγχο του οπίου στο Αφγανιστάν θα έχει σημαντικά αποτελέσματα.
<P>
Ο μόνος τρόπος να αντιμετωπίσουμε αποτελεσματικά την παραγωγή οπίου στο Αφγανιστάν, και οπουδήποτε αλλού, είναι να αντιμετωπίσουμε το πρόβλημα των ναρκωτικών σε παγκόσμιο επίπεδο. Ο μόνος λογικός τρόπος να γίνει αυτό είναι η νομιμοποίηση των ναρκωτικών και η παραδοχή του γεγονότος ότι οι τοξικομανείς δεν είναι εγκληματίες, αλλά ασθενείς που χρειάζονται βοήθεια.
<P>
Αν παρέχονταν φάρμακα σε αυτούς τους τοξικομανείς σε ένα ελεγχόμενο ιατρικό περιβάλλον, τότε οι πιθανότητες αποφυγής σοβαρών παρενεργειών, καθώς και οι πιθανότητες επιτυχούς αποτοξίνωσης θα βελτιώνονταν σε μεγάλο βαθμό. Ταυτόχρονα, η τεράστια εγκληματικότητα που σχετίζεται μες τη διακίνηση ναρκωτικών θα εξαφανιζόταν, και όλες οι αστυνομικές υπηρεσίες για την καταπολέμηση των ναρκωτικών δεν θα ήταν απαραίτητες, πράγμα που θα οδηγούσε σε εκπληκτική εξοικονόμηση δημοσιονομικών πόρων.
<P>
Αυτή η λογική είναι τόσο στοιχειώδης, ωστόσο πολιτικοί ανά τον κόσμο δυσκολεύονται να το αντιληφθούν.
<SPEAKER ID="468" NAME="Salvatore Tatarella">
εξ ονόματος της Ομάδας UEN. - (IT) Κυρία Πρόεδρε, κυρίες και κύριοι, το θέμα που θίγει η έκθεση του κ. Cappato είναι εξαιρετικά λεπτό και απαιτεί προσεκτική αξιολόγηση από το Ευρωπαϊκό Κοινοβούλιο για να αποφευχθεί, παρόλες τις καλές προθέσεις, η πρόταση άστοχων και ολέθριων λύσεων.
<P>
Θα ήθελα να επισημάνω δύο σημεία. Πρώτον, η αύξηση της παραγωγής οπίου και παράγωγων οπίου στο Αφγανιστάν μπορεί να διακυβεύσει την ανασυγκρότηση της χώρας και την ήδη δύσκολη σταθεροποίηση του κράτους δικαίου στην άτυχη αυτή περιοχή. Δεύτερον, η αυξανόμενη παραγωγή οπίου - κατά 30% φέτος - δεν συνοδεύθηκε από μια επαρκή στρατηγική κατά των ναρκωτικών.
<P>
Για τους λόγους αυτούς θεωρώ ότι η πρόταση που παρουσιάζεται στην έκθεση είναι απολύτως απαράδεκτη, και θα ήθελα να τονίσω ότι:
<P>
1. οι αναγκαίες ποσότητες μορφίνης παράγονται ήδη στο Αφγανιστάν με ειδικές άδειες και υπό την εποπτεία της υπηρεσίας των "νωμένων Εθνών για τα ναρκωτικά και του Υπουργείου Καταπολέμησης των Ναρκωτικών της κυβέρνησης του Αφγανιστάν·
<P>
2. το Διεθνές Όργανο Ελέγχου των Ναρκωτικών υποστηρίζει ότι υπάρχει ήδη σε παγκόσμιο επίπεδο πλεόνασμα οπιούχων για ιατρική χρήση·
<P>
3. η μεγάλης κλίμακας νόμιμη παραγωγή μορφίνης θα οδηγούσε στην παραγωγή περισσότερων ναρκωτικών· αυτά τελικά θα ικανοποιούσαν τη ζήτηση ναρκωτικών στην παγκόσμια αγορά. Μόλις θα διατίθεντο στην αγορά σε χαμηλή τιμή, θα ήταν διαθέσιμα σε όλους.
<P>
Αντί για αυτό, πρέπει να αντιταχθούμε στα ναρκωτικά - πάντοτε και σε κάθε περίπτωση και με κάθε μέσο - από την παραγωγή, μέχρι τη διακίνηση και την παράνομη διανομή. " ζήτηση πρέπει να κατασταλεί μέσω μιας πολιτικής με βάση την τιμή και μέσω συνεχούς, ευρέος έργου πρόληψης και ενημερωτικών εκστρατειών, ειδικά στους νέους.
<P>
Σε μια χώρα όπως το Αφγανιστάν, δεδομένων των συνθηκών που επικρατούν επί του παρόντος, η λύση που προτείνει η εν λόγω έκθεση μπορεί να θεωρηθεί ένδειξη παράδοσης και ήττας· θα μπορούσε επίσης να ανατρέψει τις προσπάθειες που πραγματοποιούνται από τη διεθνή κοινότητα, την Ευρωπαϊκή Ένωση, τον Ο"Ε και τις υπηρεσίες ανασυγκρότησης στο Αφγανιστάν μέσω προγραμμάτων για την απομάκρυνση από την καλλιέργεια οπίου και τη στροφή προς άλλες καλλιέργειες, που στηρίζονται σε οικονομικά κίνητρα.
<P>
Τέλος, θα ήθελα να αναφέρω ότι το Διεθνές Όργανο Ελέγχου των Ναρκωτικών ενέκρινε την απόφαση της κυβέρνησης του Αφγανιστάν για την απόρριψη της πρότασης νομιμοποίησης της παράνομης καλλιέργειας μήκωνος της υπνοφόρου επαναλαμβάνοντας τη δέσμευσή της να συμμορφωθεί προς τις υποχρεώσεις της βάσει των διεθνών συνθηκών.
<SPEAKER ID="469" NAME="Raül Romeva i Rueda">
εξ ονόματος της Ομάδας Verts/ALE. - (ES) Κυρία Πρόεδρε, ξεκινώντας θα ήθελα να τονίσω ότι η εν λόγω έκθεση είναι άκρως σημαντική, επίκαιρη και τολμηρή. Οι δύο επείγουσες ανάγκες στις οποίες αναφέρεται χρήζουν πολιτικής προσοχής και πολιτικής αντιμετώπισης που σαφώς δεν έχουν λάβει ακόμα.
<P>
Ενώ η κατάσταση της ασφάλειας και η κατάσταση αναφορικά με την παραγωγή οπίου στο Αφγανιστάν είναι ολοένα και πιο ανησυχητικές, η ανάγκη προμήθειας αναλγητικών σε παγκόσμια κλίμακα συνιστά μία από τις μεγαλύτερες ανθρωπιστικές ανάγκες της εποχής μας, αν και δυστυχώς μία από τις πιο περιφρονημένες επίσης.
<P>
Το έργο του εισηγητή, κ. Cappato, δεν ήταν εύκολο όσον αφορά την εν λόγω έκθεση, πράγμα που το καθιστά ακόμη πιο αξιοσημείωτο, και επαναλαμβάνω και πάλι την υποστήριξη τόσο από μέρους μου όσο και της Ομάδας μου. Όπως είπε ο ίδιος, παρόλο που η συσχέτιση των δύο ζητημάτων δεν είναι απλή, ούτε άμεση απαραιτήτως, ως πολιτικοί έχουμε ευθύνη να αναλύουμε τις σύνθετες πραγματικότητες ώστε να βρίσκουμε σύνθετες λύσεις για τα σύνθετα προβλήματα. Αυτό ακριβώς κάνει η παρούσα έκθεση.
<P>
Όσον αφορά την ασφάλεια στο Αφγανιστάν, αναμφίβολα πρέπει να αποτελεί προτεραιότητα αν στόχος μας είναι η υλοποίηση προγραμμάτων ανασυγκρότησης και ανάπτυξης με εγγυήσεις για το μέλλον. Το πρόβλημα, ωστόσο, είναι ότι ορισμένες ένοπλες ομάδες χρηματοδοτούνται ακριβώς λόγω της έλλειψης νομοθετικού πλαισίου για την παραγωγή οπίου. Γνωρίζουμε, επίσης, την ύπαρξη παράνομης καλλιέργειας και διακίνησης οπίου, που αντιστοιχεί στο 40% του ακαθάριστου εγχώριου προϊόντος του Αφγανιστάν.
<P>
Ενόψει αυτής της κατάστασης, θεωρώ σκόπιμο τουλάχιστον να εξετάσουμε και να λάβουμε υπόψη πρωτοβουλίες όπως αυτές του Συμβουλίου του Senlis, που προτείνει ένα σύστημα για την έγκριση της καλλιέργειας οπίου για ιατρικούς σκοπούς στο Αφγανιστάν. Το σύστημα αυτό θα εστίαζε κυρίως στην παραγωγή παυσίπονων όπως μορφίνη και κωδεΐνη, που θα μπορούσαν να πωληθούν επίσης σε άλλες χώρες που επί του παρόντος έχουν περιορισμένη ή καθόλου πρόσβαση σε τέτοιου είδους ζωτικής σημασίας φάρμακα λόγω προτιμησιακών εμπορικών συμφωνιών.
<P>
Είναι λυπηρό το ότι η εν λόγω πρόταση, προς το παρόν, δεν τυγχάνει πραγματικά μεγάλης στήριξης εκ μέρους της Επιτροπής ή της ίδιας της κυβέρνησης του Αφγανιστάν. Ακόμη πιο ανησυχητικό είναι το γεγονός ότι τα μέτρα που προτείνονται ως εναλλακτικές λύσεις συνίστανται συχνά σε εξάλειψη με χημικά μέσα, όπως τονίστηκε επανειλημμένως από τις αρχές των "ΠΑ. Αν υλοποιούνταν αυτό το μέτρο, θα έδινε στους Ταλιμπάν ένα νέο επιχείρημα για να υποστηρίξουν τις θέσεις τους και εν τέλει θα οδηγούσε κατά πάσα πιθανότητα στη μετατροπή των αγροτικών κοινοτήτων σε στρατόπεδα ανταρτών.
<P>
Επίσης, οι επιπτώσεις στην υγεία και οι περιβαλλοντικές επιπτώσεις θα ήταν πολύ σοβαρές. Είναι σαφές εξαρχής ότι ο αεροψεκασμός, που προφανώς προτείνεται για το Αφγανιστάν, εγγυάται ότι η μόλυνση θα εξαπλωθεί στους ανθρώπους που ζουν στις περιοχές όπου θα πραγματοποιηθεί και στα περίχωρα. Αυτό αποδείχθηκε στις αρχές του έτους όταν η πρακτική αυτή χρησιμοποιήθηκε στην Κολομβία για τον υποκαπνισμό παραγωγής κοκαΐνης κατά μήκος των συνόρων με τον Ισημερινό. Κατά συνέπεια, υποβλήθηκε καταγγελία εκ μέρους του Ισημερινού και η υπόθεση παραπέμφθηκε στη Χάγη.
<P>
Δεν είμαι ειδικός και προφανώς αυτό το χημικό ζήτημα είναι πολύ πιο σύνθετο, πιστεύω όμως ότι σε αυτό το στάδιο πρέπει να γνωρίζουμε καλά μερικές από τις καταστροφές που προκλήθηκαν από τις ναπάλμ και το απεμπλουτισμένο ουράνιο. Δεν πρέπει να το επαναλάβουμε τρίτη φορά και ελπίζω πως δεν θα το κάνουμε.
<SPEAKER ID="470" NAME="Miroslav Mikolášik" AFFILIATION="PPE-DE">
(SK) " παραγωγή οπίου πρέπει να ελεγχθεί. Ολόκληρη η διεθνής κοινότητα πρέπει να ασχοληθεί πολύ περισσότερο με τον έλεγχο της παραγωγής οπίου παγκοσμίως. Οι προσπάθειες που ανελήφθησαν από τον Ο"Ε και το Οικονομικό και Κοινωνικό Συμβούλιο (ECOSOC), καθώς και από τον Παγκόσμιο Οργανισμό Υγείας, για τη ρύθμιση της χρήσης οπιούχων για την αντιμετώπιση του πόνου είναι αναγκαίες, αλλά ανεπαρκείς. Ταυτόχρονα, η διεθνής κοινότητα δεν πρέπει να επιτρέψει την ανεξέλεγκτη χρήση οπιούχων και την κατάχρησή τους από τοξικομανείς.
<P>
Κατά τη γνώμη μου, καθήκον μας είναι να μην εγκαταλείψουμε τον αγώνα κατά της κατάχρησης σκληρών ναρκωτικών που είναι προφανές ότι καταστρέφουν τη ζωή των χρηστών τους. Ούτε τάσσομαι υπέρ της άποψης ότι η κοινωνία πρέπει να προμηθεύει τους τοξικομανείς ναρκωτικά αντί να επιχειρεί την αναμόρφωση και επιστροφή τους στην πραγματικότητα. Τι αφορά ακριβώς η έκθεση του κ. Cappato; Σύμφωνα με μια άποψη, η διεθνής κοινότητα πάσχει από έλλειψη οπιούχων, ή ενδεχομένως θα πληγεί από μια τέτοιου είδους έλλειψη στο εγγύς μέλλον, και είναι επομένως απαραίτητο, υπό ορισμένες συνθήκες, να αγοράσουμε αυτά τα ναρκωτικά από το Αφγανιστάν.
<P>
Αληθεύει ότι τα οπιούχα είναι απαραίτητα για τη θεραπεία διαφόρων ασθενειών, για τη μείωση του μετεγχειρητικού πόνου και τέλος, όμως εξίσου σημαντικό, για τη θεραπεία όσων πάσχουν από κακοήθη νοσήματα. Ωστόσο, αυτή η θεωρία έχει αρκετά στοιχειώδη ελαττώματα που δεν μπορούν να αγνοηθούν στην παρούσα κατάσταση. Πρώτον, η τρέχουσα πολιτική κατάσταση στο Αφγανιστάν είναι ασταθής. Στο Αφγανιστάν, πρέπει να καταπολεμήσουμε τους Ταλιμπάν αφενός και να ταχθούμε με τη μαύρη αγορά οπίου αφετέρου. Ο αντίκτυπος της μαύρης αγοράς είναι καίριος όχι μόνο όσον αφορά την οικονομία αλλά και την πολιτική στο Αφγανιστάν και τις εξωτερικές σχέσεις. Διατηρώ σοβαρές αμφιβολίες και ανησυχίες για το γεγονός αυτό και θα εξηγήσω τώρα γιατί κατά τη γνώμη μου μια τέτοιου είδους προσέγγιση δεν είναι δυνατόν να επιφέρει αποτελέσματα. Σχέδια που περιλαμβάνουν νόμιμη παραγωγή παπαρούνας για την παραγωγή οπίου δεν θα επιφέρουν αποτελέσματα γιατί το Διεθνές Όργανο Ελέγχου των Ναρκωτικών μπορεί μόνο να επιβάλει κυρώσεις σε μια χώρα μετέπειτα, η χώρα όμως θα χάνει μέρος της παραγωγής στη μαύρη αγορά.
<P>
" διεθνής ζήτηση είναι σταθερή. " κυβέρνηση του Αφγανιστάν δεν είναι σε θέση να διαχειριστεί μόνη της την καλλιέργεια οπίου. Είναι σαφές ότι κάτω από αυτές τις συνθήκες η κυβέρνηση θα χάσει τη μάχη κατά των λαθρεμπόρων. Ο ανταγωνισμός θα αυξήσει την τιμή του οπίου και οι γεωργοί που καλλιεργούν παπαρούνες νόμιμα θα στραφούν στη μαύρη αγορά. Επιπλέον (και αυτό είναι πολύ σημαντικό) οι τιμές του Αφγανιστάν δεν είναι ανταγωνιστικές συγκριτικά με της Αυστραλίας όπου ένα κιλό μορφίνης κοστίζει 56 δολάρια "ΠΑ, της Ινδίας όπου κοστίζει 159 δολάρια "ΠΑ ή της Τουρκίας όπου ανέρχεται σε 250 δολάρια "ΠΑ. Στο Αφγανιστάν, η τιμή μπορεί να φτάσει έως και 450 δολάρια "ΠΑ το κιλό.
<P>
Όσον αφορά τη χρήση για ιατρικούς σκοπούς, αν το αφγανικό όπιο χρησιμοποιούνταν σε ιατρικά προϊόντα, κάτι τέτοιο θα συνέβαλε απλώς στον υπερκορεσμό της αγοράς στην περιοχή. Έχω σχεδόν ολοκληρώσει, κυρία Πρόεδρε. Θα καταψηφίσω κάθε υποστήριξη εκ μέρους της ΕΕ και των κρατών μελών της για την καλλιέργεια παπαρούνας στο Αφγανιστάν για τέσσερις τουλάχιστον λόγους: ανεπαρκείς υποδομές, απουσία οικονομικού ανταγωνισμού, τεράστια επέκταση προς λάθος κατεύθυνση και, τέλος, δεν σημειώνεται επί του παρόντος έλλειψη οπιούχων στις παγκόσμιες αγορές.
<SPEAKER ID="471" NAME="Józef Pinior" AFFILIATION="PSE">
(PL) Κυρία Πρόεδρε, κυρία Επίτροπε, θα ήθελα να ξεκινήσω ευχαριστώντας τον κ. Cappato για τις προσπάθειές του κατά την εκπόνηση της παρούσας έκθεσης. " έκθεση έθεσε μια μεγάλη πρόκληση καθώς επιχειρεί να αντιμετωπίσει ένα από τα δυσκολότερα προβλήματα του σύγχρονου κόσμου.
<P>
" παραγωγή οπίου στο Αφγανιστάν αυξάνεται χρόνο με τον χρόνο. Σύμφωνα με την τελευταία ετήσια έκθεση, η παραγωγή οπίου έχει πλέον διπλασιαστεί σε σχέση με δυο χρόνια πριν. Στην πράξη, το Αφγανιστάν διαθέτει σήμερα το μονοπώλιο της προμήθειας του πιο θανατηφόρου ναρκωτικού στον κόσμο. Είναι υπεύθυνο για το 93% της παγκόσμιας παραγωγής οπιούχων. Ο Πρόεδρός μας συγκαταλέγεται μεταξύ όσων πιστεύουν ότι η μοίρα του Αφγανιστάν συνιστά για εμάς κοινό σκοπό. Ο ηρωικός αγώνας του λαού του Αφγανιστάν κατά τη διάρκεια του Ψυχρού Πολέμου συνέβαλε στην εξάπλωση της ελευθερίας στον σύγχρονο κόσμο και στην πτώση του Σιδηρού Παραπετάσματος στην Ευρώπη. " Ευρωπαϊκή Ένωση τώρα οφείλει να παρέχει στρατιωτική, διοικητική και οικονομική βοήθεια στο Αφγανιστάν.
<P>
Αυτό περιλαμβάνει επίσης βοήθεια στην καταπολέμηση της παραγωγής ναρκωτικών στο Αφγανιστάν. Δεν πρέπει να ξεχνάμε ότι βασικό κίνητρο των αφγανών καλλιεργητών για την παραγωγή οπιούχων συνιστά το οικονομικό όφελος. Το γεγονός αυτό πρέπει να ληφθεί υπόψη κατά την κατάρτιση του ευρωπαϊκού προγράμματος ενίσχυσης για την επίλυση του προβλήματος. Ιδιαιτέρως για αυτόν τον λόγο ήθελα να συγχαρώ τον κ. Cappato για τις τολμηρές του προτάσεις σε αυτήν την έκθεση. Μπορούν κάλλιστα να συμβάλουν στην επίλυση της εν λόγω κατάστασης.
<P>
Μία από τις προτάσεις αφορά την προσφορά βοήθειας μέσω της εφαρμογής ενός πιλοτικού επιστημονικού σχεδίου για την παραγωγή παπαρούνας για ιατρικούς σκοπούς που θα καταστήσει δυνατή την περαιτέρω έρευνα ως προς τον βαθμό στον οποίο η αδειοδότηση μπορεί να συμβάλει στη μείωση της φτώχειας, στη διαφοροποίηση της αγροτικής οικονομίας, στη γενική ανάπτυξη και στη βελτίωση της ασφάλειας. Εν ολίγοις, το θέμα δεν είναι η ηθικολογία, αλλά μια αποτελεσματική συνεισφορά της Ευρωπαϊκής Ένωσης στην επίλυση αυτού του προβλήματος στο Αφγανιστάν.
<SPEAKER ID="472" NAME="Horia-Victor Toma" AFFILIATION="ALDE">
(RO) Σύμφωνα με τη μελέτη του 2007 για το όπιο στο Αφγανιστάν, που εκπονήθηκε από το Γραφείο του Ο"Ε για τον Έλεγχο των Ναρκωτικών και την Πρόληψη του Εγκλήματος, η παραγωγή οπίου άγγιξε την ποσότητα ρεκόρ των 8 200 τόνων, αντιπροσωπεύοντας το 93% της παγκόσμιας παραγωγής οπιούχων. Ως εκ τούτου, το 40% του ακαθάριστου εγχώριου προϊόντος του Αφγανιστάν προέκυψε από παραγωγή και παράνομο εμπόριο οπίου, διαδικασία στην οποία συμμετείχαν 2,9 εκατομμύρια άτομα. Παρά το γεγονός αυτό, μόνο 10 χώρες καταναλώνουν το 80% των παράγωγων του οποίου που διατίθενται νόμιμα στον κόσμο, ενώ σε περισσότερες από 150 χώρες διαπιστώθηκαν σοβαρές ανεπάρκειες σε επίπεδο θεραπευτικής αγωγής που οφείλονται στο παράνομο εμπόριο οπίου.
<P>
Οφείλουμε να τονίσουμε ότι η κύρια πηγή χρηματοδότησης των Ταλιμπάν και τρομοκρατικών ομάδων είναι η παράνομη διακίνηση ναρκωτικών. Επιπλέον, οι ενέργειες εξάλειψης ή καταστροφής των ναρκωτικών, που υποστηρίζονται από τη διεθνή κοινότητα, χρησιμοποιούνται από τους πολιτικούς και στρατιωτικούς ηγέτες αυτόχθονων φυλών για προσωπικό τους όφελος και για εξάλειψη του ανταγωνισμού. Βάσει των όσων αναφέρθηκαν ως τώρα, είμαι πεπεισμένος ότι μια στρατηγική και ισορροπημένη προσέγγιση της διαδικασίας μείωσης και ελέγχου της παραγωγής οπίου πρέπει να περιλαμβάνει εναλλακτικές κοινωνικές και οικονομικές λύσεις που θα ευνοήσουν την εγκαθίδρυση κράτους δικαίου και τη θέσπιση δημοκρατικών θεσμών στο Αφγανιστάν. Για αυτόν τον λόγο μια τέτοιου είδους ενέργεια μπορεί να αντιπροσωπεύσει μία από τις βασικές λύσεις για την πρόληψη και την εξάλειψη της τρομοκρατίας.
<P>
Κυρία Πρόεδρε, θεωρώ ότι ένα σχέδιο κατά των ναρκωτικών στο Αφγανιστάν, που έγκειται στον έλεγχο των ποσοτήτων οπίου μέσω της χρήσης τους για την παραγωγή αναλγητικών και άλλων παραγώγων, αντιπροσωπεύει ενδεχομένως μία και όχι τη μοναδική οικονομική λύση και ένα μέσο μείωσης της καλλιέργειας παπαρούνας.
<SPEAKER ID="473" NAME="Ryszard Czarnecki" AFFILIATION="UEN">
(PL) Κυρία Πρόεδρε, θα ήθελα να ξεκινήσω συγχαίροντας την Επίτροπο Ferrero-Waldner για την εκπληκτική ερμηνεία της Χορωδίας Αγοριών του Altenburg που μόλις ακούσαμε. Πραγματικά, με εντυπωσίασε.
<P>
Πρέπει, ωστόσο, να περάσω τώρα σε λιγότερο ευχάριστα θέματα, δηλαδή την έκθεση του κ. Cappato. Βουλευτές που έλαβαν τον λόγο νωρίτερα επέμεναν να αναφέρονται στο 40% του ΑΕγχΠ γιατί πρόκειται για ένα ποσοστό του ΑΕγχΠ του Αφγανιστάν που υποτίθεται ότι προέρχεται από την παραγωγή ναρκωτικών. Το ποσοστό αυτό έχει γίνει αποδεκτό, θα ήθελα όμως να τονίσω ότι ένα χρόνο πριν οι αντιπρόσωποί μας στο Αφγανιστάν ρητώς ανέφεραν άλλα στοιχεία ενώπιον της Επιτροπής Εξωτερικών Υποθέσεων του Κοινοβουλίου. Ισχυρίζονταν ότι το ποσοστό του ΑΕγχΠ ξεπερνά το 50%, που είναι ακόμη υψηλότερο. Δεν προτίθεμαι να προβώ σε εξηγήσεις, αλλά τουλάχιστον 10% του πληθυσμού του Αφγανιστάν ζει από την παραγωγή και το εμπόριο ναρκωτικών. Οφείλουμε να αναγνωρίσουμε επίσης το γεγονός ότι στρατιώτες των διεθνών δυνάμεων εμπλέκονται σε αυτό το εμπόριο, μαζί με Αμερικανούς που είναι εγκατεστημένοι στη χώρα.
<P>
Θεωρώ ότι πρόκειται για ριψοκίνδυνη πρόταση, αν και δέχομαι φυσικά ότι εμπεριέχει ορισμένα πλεονεκτήματα. Είμαι βαθύτατα πεπεισμένος ωστόσο ότι η πρόταση θα έχει στην ουσία ως αποτέλεσμα τη νομιμοποίηση του εμπορίου ναρκωτικών παρά την ιατρική βοήθεια.
<SPEAKER ID="474" NAME="Vittorio Agnoletto" AFFILIATION="GUE/NGL">
(IT) Κυρία Πρόεδρε, κυρίες και κύριοι, το θέμα δεν είναι απλώς να παρατηρήσουμε ότι το 92% του οπίου παγκοσμίως παράγεται στο Αφγανιστάν, αλλά να προσέξουμε την ανοδική τάση: το 2001, σύμφωνα με στοιχεία της υπηρεσίας για τα ναρκωτικά του Ο"Ε, 80 000 στρέμματα αφιερώθηκαν στην καλλιέργεια οπίου ενώ το 2006 1 650 000· η συγκομιδή οπίου ανήλθε σε 185 τόνους το 2001 και σε 6 100 το 2006.
<P>
Αυτό σημαίνει προφανώς ότι η τρέχουσα στρατηγική καταστροφής των καλλιεργειών με υποκαπνισμό δεν λύνει τίποτα. Αντιθέτως, έχει κοινωνικές επιπτώσεις που θα προκαλέσουν στη συνέχεια αύξηση της παραγωγής οπίου. Καταστρέφονται και άλλες καλλιέργειες εκτός από αυτές της μήκωνος της υπνοφόρου, ως εκ τούτου οι γεωργοί γίνονται ολοένα και πιο φτωχοί και καταλήγουν στα χέρια των λαθρεμπόρων ναρκωτικών, και ειδικότερα των Ταλιμπάν και των πολέμαρχων που συμμετέχουν ανενόχλητοι στην κυβέρνηση.
<P>
Ο στόχος είναι, λοιπόν, η παροχή υποστήριξης στους γεωργούς η οποία τουλάχιστον αρχικά πρέπει να βρίσκεται στο ίδιο οικονομικό επίπεδο με τώρα, ώστε να τους απελευθερώσει από την εξάρτηση από τους λαθρεμπόρους ναρκωτικών. Αυτό το σχέδιο δεν θα επιλύσει, φυσικά, το πρόβλημα, κανείς όμως δεν ισχυρίζεται ότι θα το κάνει. Αναφερόμαστε σε ένα πείραμα σε μια περιορισμένη περιοχή, και δεν θα μπορούσε να ήταν διαφορετικά σε μια χώρα που έχει πληγεί από τον πόλεμο, όπου τη γη ελέγχουν αντίπαλες συμμορίες. Εντούτοις, συνιστά ένα βήμα προς τα εμπρός, ως προς το ότι τουλάχιστον μέρος του οπίου αυτού δεν θα καταλήξει στην παραγωγή ηρωίνης, αλλά μορφίνης. Αυτό, πιστεύω, είναι ωφέλιμο για τη Δύση και ολόκληρο τον κόσμο.
<P>
Εξάλλου, πιστεύω ότι πρέπει να διευκρινίσουμε το γεγονός ότι υπάρχει ήδη πρόβλεψη για παραγωγή μορφίνης. Δεν γνωρίζω, κυρία Επίτροπε, αν όλα αυτά τα προβλήματα υπάρχουν στην Ινδία και στην Τουρκία· αν ναι, απαιτείται νομοθετική ρύθμιση. Το ψήφισμα που έχουμε ενώπιόν μας, ωστόσο, προβλέπει έναν ρυθμιστικό ρόλο για τα διεθνή όργανα: όχι στο σύνολο του Αφγανιστάν, κάτι που είναι δυσεφάρμοστο επί του παρόντος, αλλά σε μια εξαιρετικά περιορισμένη περιοχή.
<P>
Επιπλέον, διεθνείς ιατρικοί σύλλογοι καθιστούν σαφές ότι εξακολουθεί να υπάρχει ανάγκη για μορφίνη σήμερα, όχι μόνο στο νότιο ημισφαίριο, αλλά παραδόξως και στο βόρειο. Πρέπει φυσικά να πωλείται σε επίσημες τιμές, πρόκειται όμως για παυσίπονο και κατά τη γνώμη μου όλοι το δικαιούνται, συμπεριλαμβανομένου του αφρικανικού πληθυσμού και των φτωχών. Αν μιλάμε για κόστος, αναμφίβολα κοστίζει λιγότερο μια τέτοιου είδους δράση και η εφαρμογή ελέγχων των τιμών της μορφίνης, από την καταστροφή των καλλιεργειών με τη χρήση των υφιστάμενων μεθόδων που δεν μας βγάζει πουθενά.
<P>
Ένα τελευταίο σχόλιο. Χαιρετίζω το γεγονός ότι η σημερινή υπήρξε μια ρεαλιστική συζήτηση, και όχι μια αντιπαράθεση μεταξύ όσων επιθυμούν την ελευθέρωση ή τη νομιμοποίηση των ναρκωτικών και την απαγόρευση. Προσπαθούμε να αναλάβουμε πρακτική, ρεαλιστική δράση για να βοηθήσουμε ένα μέρος του αφγανικού πληθυσμού.
<SPEAKER ID="475" NAME="Charles Tannock" AFFILIATION="PPE-DE">
(EN) Κυρία Πρόεδρε, είναι σημαντικό το γεγονός ότι ουσίες παραγόμενες από το όπιο, όπως η διαμορφίνη (γνωστή ως ηρωίνη), διατίθενται για ιατρικούς σκοπούς, ειδικά για αντιμετώπιση του πόνου, όμως η καλλιέργεια παπαρούνας παρέχει στους τρομοκράτες Ταλιμπάν το 20-40% των πόρων τους, πράγμα που τους δίνει τη δυνατότητα να σκοτώνουν στρατιώτες του NATO. Δυστυχώς, η παραγωγή οπίου στο Αφγανιστάν αυξήθηκε κατά 34% φέτος και αποτελεί πάνω από το 90% της παγκόσμιας προσφοράς.
<P>
Στρατεύματα της χώρας μου, του "νωμένου Βασιλείου, ηγούνται του αγώνα κατά των Ταλιμπάν συμμετέχοντας στη Διεθνή Δύναμη για την Προαγωγή της Ασφάλειας (ISAF) υπό την ηγεσία του ΝΑΤΟ. Δεν έχουν την εντολή ούτε το ανθρώπινο δυναμικό για την αστυνόμευση ενός μεγάλης κλίμακας ιατρικού σχεδίου καλλιέργειας παπαρούνας - ούτε, άλλωστε, για την εξάλειψη των καλλιεργειών. Έχουν ήδη πολλά να σκεφτούν ενώ αποφεύγουν σφαίρες, χωρίς να γίνουν δενδροκαλλιεργητές μερικής απασχόλησης.
<P>
Εντούτοις, συμμερίζομαι εν μέρει, ως ιατρός, τα επιχειρήματα που προέβαλε ο Βρετανικός Ιατρικός Σύλλογος, που υποστηρίζει όντως την καλλιέργεια παπαρούνας - υπό αυστηρές, ελεγχόμενες συνθήκες - για τη διασφάλιση της άμεσης προσφοράς αναλγητικών. Ο συνάδελφός μου, βουλευτής του "νωμένου Βασιλείου, κ. Tobias Ellwood, έχει συμβάλει σημαντικά στην εκπόνηση εξαετούς σχεδίου για τη σταδιακή αντικατάσταση των καλλιεργειών παπαρούνας στο Αφγανιστάν με εμπορεύσιμες καλλιέργειες στρέφοντας την παραγωγή οπίου σε ιατρική χρήση.
<P>
Επομένως, πρέπει να ερευνήσουμε τουλάχιστον την ιδέα ενός πολύ περιορισμένου πιλοτικού συστήματος αδειοδότησης, λαμβάνοντας υπόψη τον κίνδυνο κατάληψής του από τους Ταλιμπάν για παράνομους σκοπούς. Κάθε απόπειρα θα πρέπει αναπόφευκτα να περιοριστεί σε πολύ μικρή περιοχή. Θα χρειαστεί την υποστήριξη πολλών οργανισμών-εταίρων προκειμένου να έχει αποτελέσματα. Σίγουρα δεν μπορούμε να εκτρέψουμε τα γενναία στρατεύματά μας από το ζωτικής σημασίας έργο τους της καταπολέμησης της τρομοκρατίας, ενδέχεται, όμως, να έχει ορισμένα ωφέλιμα αποτελέσματα γενικά.
<P>
Όσον αφορά το ζήτημα της βοήθειας της ΕΕ στο Αφγανιστάν, χρειαζόμαστε μια πολύ πιο συντονισμένη προσέγγιση εκ μέρους της ΕΕ για την ανάπτυξη των υποδομών του Αφγανιστάν και την καταπολέμηση της διαφθοράς· διαφορετικά, οι Ταλιμπάν όντως θα επικρατήσουν, καθώς μετά βίας τους συγκρατούμε στο νότιο τμήμα της χώρας.
<P>
" Δύση πρέπει να αντιληφθεί τις πραγματικότητες του Αφγανιστάν. Τα διεθνή όργανα δεν συντονίζουν σωστά τις δραστηριότητές τους. " αχαλίνωτη διαφθορά της κυβέρνησης του Αφγανιστάν σημαίνει ότι αρχίζει να εξαντλείται η υπομονή των επαρχιών με την κυβέρνηση του Προέδρου Karzai στην Καμπούλ.
<P>
Το υφιστάμενο συγκεντρωτικό μοντέλο διακυβέρνησης δεν αρμόζει στην ποικιλία συμφερόντων και εθνικοτήτων στη χώρα, που ποτέ πριν δεν είχε ισχυρό συγκεντρωτικό καθεστώς. Στις επαρχίες δεν παρέχεται επί του παρόντος επιχειρησιακή χρηματοδότηση για την επιδίωξη στόχων διαφορετικών από της Καμπούλ. Δεν ακολουθείται μακροπρόθεσμο οικονομικό σχέδιο για τη συγκράτηση των άφθονων υδάτινων πόρων, το 92% των οποίων ρέει - αδιάντροπα και παράλογα - έξω από τη χώρα. " κατασκευή φραγμάτων και συστημάτων άρδευσης θα καθιστούσε δυνατή την μεγάλης κλίμακας καλλιέργεια φρούτων και λαχανικών.
<P>
Το Αφγανιστάν φημιζόταν κάποτε για τα ρόδια του, που σήμερα θεωρούνται πολύ "ιν" από το λόμπι της υγιεινής διατροφής. " κατασκευή ενός πολύ αναγκαίου σιδηροδρομικού συστήματος θα συνέβαλε στην αποστολή των εν λόγω αγαθών στη διεθνή αγορά.
<P>
Προκειμένου να διασωθεί η χώρα από πολιτική και οικονομική καταστροφή, χρειάζεται να γίνουν επειγόντως πολλά ακόμα, κυρία Επίτροπε.
<SPEAKER ID="476" NAME="Richard Howitt" AFFILIATION="PSE">
(EN) Κυρία Πρόεδρε, όντας πολέμιος για μεγάλο χρονικό διάστημα του υποκαπνισμού για την εξάλειψη των ναρκωτικών ως μέτρου ανεπαρκούς, συχνά αντιπαραγωγικού που έχει πάντοτε καταστροφικές παρενέργειες για την ανθρώπινη υγεία, με λυπεί το γεγονός ότι το εν λόγω ψήφισμα συνδυάζει αυτήν τη θέση με ό,τι θεωρώ άστοχη απόπειρα ενθάρρυνσης της νόμιμης παραγωγής οπίου στο Αφγανιστάν. Αυτό το ψήφισμα παραθέτει αποσπάσματα από την έκθεση του Συμβουλίου του Senlis η οποία υποδεικνύει παγκόσμια έλλειψη παπαρούνας· αυτά, όμως, είναι ανοησίες. Το Διεθνές Όργανο Ελέγχου των Ναρκωτικών έχει να επιδείξει παγκόσμια αποθέματα νόμιμων οπιούχων που αντιστοιχούν στη ζήτηση δύο ετών, ενώ η εταιρεία Johnson Matthey, η μεγαλύτερη παραγωγός μορφίνης στον κόσμο, με έδρα στο Λονδίνο, επιβεβαιώνει την ύπαρξη παγκόσμιου πλεονάσματος άνω των 250 τόνων.
<P>
Δικαίως η κυρία Επίτροπος υποστηρίζει ότι οι συνθήκες στο Αφγανιστάν δεν θα καθιστούσαν δυνατό το όφελος των αφγανών γεωργών. Πρόκειται για μία από τις πολλές βεβιασμένες υποθέσεις του σχεδίου ψηφίσματος. " μήκων η υπνοφόρος καλλιεργείται σε λιγότερο από 4% της γεωργικής γης. " νόμιμη καλλιέργεια θα προστίθετο στην παράνομη καλλιέργεια, δεν θα την αντικαθιστούσε. Σύμφωνα με την ανεξάρτητη έρευνα του Asia Foundation, το 80% του πληθυσμού του Αφγανιστάν αντιτάσσεται σε αυτό το εμπόριο ναρκωτικών. " αφγανική κυβέρνηση αντιτάσσεται σε αυτό, και ο πρόεδρος Karzai αποκαλεί το όπιο "εχθρό της ανθρωπότητας". Εβδομάδες μόλις πριν τη σπορά παπαρούνας, θα έστελνε το πιο λανθασμένο πολιτικό μήνυμα.
<P>
Τρέφω μεγάλο σεβασμό για τον εισηγητή, όμως σε αυτό το θέμα, φοβάμαι, το Σώμα θα διχαστεί. " έκφραση "" παπαρούνα στην ιατρική" μοιάζει γοητευτική, απεναντίας όμως, η αλήθεια είναι ότι το όπιο χρηματοδοτεί τη βία και την ανασφάλεια στο Αφγανιστάν. "" παπαρούνα στη διαφθορά και την τρομοκρατία" θα ήταν η πιο εύστοχη έκφραση.
<SPEAKER ID="477" NAME="Bogdan Golik" AFFILIATION="PSE">
(PL) Κυρία Πρόεδρε, κυρία Επίτροπε, θα ήθελα να εκφράσω την υποστήριξή μου για την πρόταση σύστασης του Ευρωπαϊκού Κοινοβουλίου προς το Συμβούλιο σχετικά με την παραγωγή οπίου για ιατρικούς σκοπούς στο Αφγανιστάν. Θέλω επίσης να συγχαρώ τον εισηγητή για το θάρρος του. " καταπολέμηση του παράνομου εμπορίου ναρκωτικών είναι μία από τις μείζονες παγκόσμιες προκλήσεις του σύγχρονου κόσμου. " Ευρωπαϊκή Ένωση πρέπει να οργανώσει τις δραστηριότητές της κατά τέτοιο τρόπο ώστε να κατορθώσει να ελέγξει αποτελεσματικά τα ναρκωτικά και να μειώσει την προσφορά ναρκωτικών στον κόσμο αφενός, και να αυξήσει τη διαθεσιμότητα αναλγητικών και να μειώσει την τιμή τους αφετέρου.
<P>
" πρόταση νομιμοποίησης της παραγωγής οπίου για την ικανοποίηση των αναγκών της διεθνούς φαρμακοβιομηχανίας μπορεί να συνιστά ένα χρήσιμο μέσο επίτευξης των ανωτέρω στόχων. Ακολουθώντας το παράδειγμα της Τουρκίας και της Αυστραλίας, θα μπορούσαν να χορηγηθούν άδειες και στο Αφγανιστάν για την καλλιέργεια παπαρούνας που θα χρησιμοποιείται για την παραγωγή χρήσιμων αναλγητικών όπως μορφίνη και κωδεΐνη. Οι ιδιαίτερες συνθήκες που επικρατούν στο Αφγανιστάν πρέπει, ωστόσο, να ληφθούν υπόψη αν πρόκειται να προχωρήσει το θέμα της αδειοδότησης.
<P>
Το Αφγανιστάν αποτελεί τον κύριο προμηθευτή της πρώτης ύλης για την παραγωγή οπιούχων στον κόσμο. " παραγωγή και το εμπόριο οπίου στο Αφγανιστάν έχουν καταστεί σημαντικός παράγοντας αύξησης του ΑΕγχΠ, η βάση του διασυνοριακού εμπορίου, η κύρια πηγή εισοδήματος για παραγωγούς και ο μόνος τρόπος πρόσβασης στη γη, την εργασία και την πίστωση για το μεγαλύτερο ποσοστό της κοινωνίας. " νομιμοποίηση της καλλιέργειας παπαρούνας στο Αφγανιστάν θα έχει νόημα μόνο με τη δημιουργία των κατάλληλων συνθηκών. " κατάσταση της ασφάλειας πρέπει να βελτιωθεί και η χώρα να αποκτήσει πολιτική σταθερότητα προκειμένου οι εθνικές αρχές να είναι σε θέση να διασφαλίσουν τον αποτελεσματικό έλεγχο της διαδικασίας παραγωγής οπίου. Πρέπει να επέλθει αποτελεσματική δημοκρατία και κρατικές πιστώσεις να καταστούν διαθέσιμες στους γεωργούς. Επιπλέον, πρέπει να ρυθμιστεί η διεξαγωγή της οικονομικής δραστηριότητας.
<SPEAKER ID="478" NAME="Inger Segelström" AFFILIATION="PSE">
(SV) Κυρία Πρόεδρε, θέλω να ξεκινήσω ευχαριστώντας τον κ. Marco Cappato για μια ενδιαφέρουσα έκθεση. Είμαι υπεύθυνη στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων για τον πολυετή προϋπολογισμό του προγράμματος κατά των ναρκωτικών. Στην επιτροπή προσπαθούμε να είμαστε πρακτικοί στο έργο που εκπονούμε σχετικά με το πώς εμείς στην ΕΕ μπορούμε να μειώσουμε την επιβλαβή χρήση και προσφορά. Ως εκ τούτου, θεωρώ ότι η συζήτηση για το Αφγανιστάν είναι καίριας σημασίας, καθώς η χώρα αποτελεί την πηγή του μεγαλύτερου ποσοστού της ηρωίνης (93%) που σκοτώνει τους νέους μας στους δρόμους. Αν μέσω της παραγωγής οπίου για ιατρικούς σκοπούς είναι εφικτή η αναδιοργάνωση του ελέγχου και της παραγωγής για ορισμένους γεωργούς υπό την εποπτεία της ΕΕ και του Ο"Ε, τότε επιτρέψτε μας να πούμε "ναι" στο σχέδιο. Και αυτό το λέω εγώ, που κατάγομαι από τη Σουηδία, η οποία διαθέτει πολύ ισχυρό πρόγραμμα και πολιτική κατά των ναρκωτικών. Δυστυχώς, δεν πιστεύω ότι αρκεί, αλλά πρέπει, φυσικά, να εξετάσουμε και άλλες δυνατότητες, όπως την παραγωγή ενέργειας. Ωστόσο, οι γεωργοί χρειάζονται δουλειά και μέσα διαβίωσης, και άρα εμείς στο Ευρωπαϊκό Κοινοβούλιο οφείλουμε να αναλάβουμε την ευθύνη και να ζητήσουμε περισσότερη δράση. Θα αντικαταστήσουμε το 40% του ΑΕγχΠ, και οφείλουμε να αναλάβουμε την ευθύνη για αυτό! Όσον αφορά την παράγραφο 1(α) που καλεί το Συμβούλιο να μην δεχθεί να χρησιμοποιηθεί ο υποκαπνισμός ως τρόπος εξάλειψης της παπαρούνας, έχω διαφορετική άποψη. Πιστεύω πως πρέπει επίσης να το εξετάσουμε προκειμένου να ξεπεραστεί το αδιέξοδο στο οποίο έχουμε βρεθεί, χωρίς να γίνεται τίποτα. Τέλος, λίγα λόγια για την υπερπαραγωγή. Δεν σημαίνει ότι υπάρχει μεγαλύτερη ανάγκη αναλγητικών για τους φτωχότερους του κόσμου, για γυναίκες και παιδιά. Αυτοί χρησιμοποιούν πολύ λιγότερα αναλγητικά σε σχέση με εμάς στην ΕΕ. Ας κοιτάξουμε λοιπόν το θέμα σφαιρικά και ας βρούμε εποικοδομητικές λύσεις στην ΕΕ και στον Ο"Ε μαζί με το Αφγανιστάν για να στηρίξουμε την ειρήνη και τη δημοκρατία και να καταπολεμήσουμε την τρομοκρατία και τα ναρκωτικά. Σας ευχαριστώ.
<SPEAKER ID="479" NAME="Marco Cappato" AFFILIATION="ALDE">
(IT) Κυρία Πρόεδρε, κυρίες και κύριοι, θα ήθελα να αναφερθώ στη ζήτηση και στην προσφορά.
<P>
Από την πλευρά της ζήτησης, ο κ. Tatarella, που δεν είναι πλέον μαζί μας, και ο κ. Howitt έθιξαν το πρόβλημα της υπερπαραγωγής: το γεγονός ότι το διαθέσιμο όπιο επί του παρόντος υπερβαίνει στην πραγματικότητα τη ζήτηση για τη μεταποίηση σε οπιούχα για φάρμακα. Αυτό αληθεύει, αληθεύει όμως μόνο για τα τρέχοντα επίπεδα ζήτησης.
<P>
" έκθεση επιχειρεί να θίξει τη δυνητική ζήτηση. Περίπου 80% του παγκόσμιου πληθυσμού δεν έχει καθόλου πρόσβαση σε παυσίπονα, ούτε για τις συνηθέστερες επεμβάσεις, για ακρωτηριασμούς ή για την περίθαλψη καρκινοπαθών. Αυτό εννοούμε, και το Διεθνές Όργανο Ελέγχου των Ναρκωτικών φέρει εν μέρει ευθύνη για την απουσία μιας παγκόσμιας πολιτικής προώθησης παυσίπονων φαρμάκων.
<P>
Από την πλευρά της προσφοράς, επιτρέψτε μου να αναφέρω στην κυρία Επίτροπο ότι το εν λόγω πιλοτικό σχέδιο που προτείνεται όντως θα κόστιζε χρήματα, πόρους των φορολογούμενων. Αυτό είναι αλήθεια, όμως η υφιστάμενη πολιτική κοστίζει υπέρογκα ποσά των χρημάτων των φορολογούμενων.
<P>
Το πρόβλημα είναι απλό επομένως. Σας ζητούμε να ελέγξετε αν είναι πιο δύσκολο και πιο δαπανηρό να εισβάλουμε και να ξεριζώσουμε με τη βία τις καλλιέργειες από μια περιοχή που στη συνέχεια θα μετακινηθεί πολύ πιθανόν στη διπλανή περιοχή, ή να αγοράσουμε το σύνολο της συγκομιδής επί τόπου, υπό την εποπτεία της διεθνούς κοινότητας, ώστε να είναι αδύνατο να χρησιμοποιηθεί για την παραγωγή ηρωίνης, αλλά να χρησιμοποιηθεί επί τόπου για την παραγωγή φαρμάκων. " δεύτερη εναλλακτική λύση είναι λιγότερο δαπανηρή κατά τη γνώμη μου, ακόμη και για τους ευρωπαίους πολίτες και φορολογούμενους.
<SPEAKER ID="480" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, πιστεύω ότι ήταν μια πολύ ενδιαφέρουσα συζήτηση. Για μια ακόμη φορά, εκτιμώ την τολμηρή άποψη του κ. Cappato. Εντούτοις, επιτρέψτε μου και πάλι να διαφωνήσω και να πω το εξής: ναι, αληθεύει ότι η στρατηγική μας δεν ήταν μέχρι στιγμής επιτυχής. Όπως προανέφερα, όμως, δεν πρόκειται μόνο για μια στρατηγική αναφορικά με τα ναρκωτικά· είναι μια εξαιρετικά περίπλοκη κατάσταση. Βρισκόμαστε σε μια μετασυγκρουσιακή κατάσταση και, φυσικά, στην περιοχή βρίσκονται όλοι οι σχετικοί παράγοντες: το NATO, η Ευρωπαϊκή Ένωση και ο Ο"Ε. Πραγματοποιήθηκαν συναντήσεις στη Νέα Υόρκη για αυτό ακριβώς το θέμα.
<P>
Επιτρέψτε μου να επανέλθω τώρα στο ζήτημα των ναρκωτικών. Υπάρχουν πράγματι προβλήματα από την πλευρά της ζήτησης και της προσφοράς. Από την πλευρά της ζήτησης, δεν υπάρχει, προς στιγμή, ζήτηση επιπλέον νόμιμου οπίου για ιατρικούς σκοπούς σύμφωνα με το Διεθνές Όργανο Ελέγχου των Ναρκωτικών. Και πληροφορούμαι ότι η παγκόσμια ζήτηση όντως ικανοποιείται πλήρως τώρα, και ότι η Τουρκία και η Ινδία έπρεπε να διακόψουν την παραγωγή τους το 2005 και το 2006. Τα αποθέματα ήταν τόσο υψηλά που θα διαρκούσαν για δύο χρόνια παγκοσμίως. Αυτή είναι η πρώτη παρατήρηση. Αντιλαμβάνομαι αυτό που λέτε ότι ενδεχομένως άνθρωποι σε άλλα μέρη του κόσμου δεν έχουν καν τη δυνατότητα να λάβουν ιατρική περίθαλψη χωρίς αντιμετώπιση του πόνου. Το αντιλαμβάνομαι. Αυτό, όμως, είναι εκτός θέματος. Έτσι έχουν τα πράγματα σήμερα.
<P>
Από την πλευρά της προσφοράς, ας εξετάσουμε λίγο τις αναλογίες. Το Αφγανιστάν είναι, όπως ανέφεραν ορισμένοι συνάδελφοι, η χώρα που παράγει το μεγαλύτερο μερίδιο οπίου και ναρκωτικών: 8 200 τόνους. Αν επιτρεπόταν η νόμιμη παραγωγή, θα υπήρχε μόνο δυνατότητα μικρής ποσότητας και αυτή θα ήταν πολύ μικρή. Άρα, ακόμη και αν υπήρχε δυνατότητα, πιστεύω ότι θα αντιστοιχούσε μόνο σε πέντε τόνους παραγωγής οπίου. Τώρα, συγκρίνοντας 8 200 τόνους με πέντε τόνους: είναι τίποτα! Βλέπετε λοιπόν, δεν υπάρχει πραγματική ισορροπία ούτε από την πλευρά της προσφοράς ούτε από την πλευρά της ζήτησης.
<P>
Ως εκ τούτου, εκτός από αυτήν την πολύ περίπλοκη κατάσταση, θεωρώ την άποψή σας τολμηρή· συμφωνώ. Πιστεύω, όμως, ότι για το Αφγανιστάν δεν είναι ίσως χρήσιμο σε αυτό το στάδιο. Αντιθέτως, πιστεύω ότι αυτό που πρέπει να κάνουμε ως στρατηγική είναι να συνδυάσουμε τη διατήρηση της μακροπρόθεσμης ανάπτυξης του Αφγανιστάν και την προσφορά εναλλακτικών λύσεων της καλλιέργειας παπαρούνας στους γεωργούς, σε συνδυασμό με καλύτερη διακυβέρνηση. Έτσι θα εστιάσουμε στη δικαιοσύνη και την αστυνομία, όπως θα προσπαθήσουμε να κάνουμε και όπως έχουμε ήδη ξεκινήσει να κάνουμε.
<P>
Επίσης, ηγούμαστε των προσπαθειών της ατζέντας για τα μέσα διαβίωσης της υπαίθρου και συμβάλαμε στην θεμιτή απασχόληση. Για αυτόν τον σκοπό, η Ευρωπαϊκή Επιτροπή στηρίζει επίσης την Εθνική Στρατηγική Ελέγχου των Ναρκωτικών της κυβέρνησης του Αφγανιστάν με πρωτοβουλίες ελέγχου της προσφοράς και μείωσης της ζήτησης και βελτίωση της διακυβέρνησης. Για παράδειγμα, υποστηρίζουμε το Law and Order Trust Fund (Ταμείο Νομοθεσίας και Έννομης Τάξης), με 135 εκατομμύρια ευρώ περίπου έως σήμερα, ενώ ποσό ύψους 70 εκατομμυρίων ευρώ προγραμματίζεται για τα επόμενα δύο χρόνια.
<P>
Οφείλω, όμως, να αναφέρω επίσης ότι, εφόσον επικεντρωνόμαστε στην αγροτική ανάπτυξη, στην ιατρική περίθαλψη και στη δικαιοσύνη, και συμβάλλουμε στη μεταρρύθμιση της αστυνομίας και της δικαιοσύνης, αλλά και της εναλλακτικής παραγωγής, ως Ευρωπαϊκή Ένωση και Ευρωπαϊκή Επιτροπή, δεν μπορούμε να κάνουμε τα πάντα μόνοι μας στο Αφγανιστάν. Αυτό θέλω να πω στον αξιότιμο βουλευτή κ. Tannock, γιατί νομίζω ότι απευθύνεται μόνο σε εμάς, την Ευρωπαϊκή Επιτροπή και την Ευρωπαϊκή Ένωση, υπάρχουν, όμως, πολλοί άλλοι σημαντικοί παράγοντες στη χώρα. Πιστεύω πως όλοι πρέπει να αντιδράσουμε. Αυτό προσπαθούμε να κάνουμε ολοένα και περισσότερο μέσω μιας πολύ συντονισμένης στρατηγικής η οποία αφενός θα καταπολεμήσει τα ναρκωτικά. Και πάλι, όμως, πιστεύω ότι είναι ίσως πολύ νωρίς.
<SPEAKER ID="481" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

<CHAPTER ID="005-08">
8. Η κατάσταση στο Πακιστάν (ψηφοφορία) 
<P>
Κοινή πρόταση ψηφίσματος
<P>
- Πριν από την ψηφοφορία επί της παραγράφου 1:
<SPEAKER ID="096" NAME="Robert Evans">
εξ ονόματος της Ομάδας PSE. - (EN) Κύριε Πρόεδρε, ως πρόεδρος της αντιπροσωπείας για τις σχέσεις με τις χώρες της Νότιας Ασίας, ήμουν επικεφαλής των διαπραγματεύσεων για το παρόν κείμενο συμβιβασμού. Αναγνωρίζω ότι πρόκειται για ένα ευαίσθητο θέμα και είναι σημαντικό όλοι να αναγνωρίσουμε την κατάσταση στο Πακιστάν. Πιστεύω ότι όλο το Σώμα θα θέλει να στείλει ένα ισχυρό, κοινό μήνυμα στον στρατηγό Μουσάραφ.
<P>
Στο πνεύμα του συμβιβασμού και, ευελπιστώ, προκειμένου να κερδίσω τη στήριξη ολόκληρου του Σώματος, θα ήθελα να προτείνω την ακόλουθη προφορική τροπολογία. Στην αιτιολογική σκέψη Α, αναφερόμαστε στον πρόεδρο Μουσάραφ "που αναστέλλει το Σύνταγμα και το κράτος δικαίου και τα αντικαθιστά με το στρατιωτικό νόμο". Θα ήθελα να προτείνω να αναφέρουμε ότι στη θέση τους κήρυξε "κατάσταση έκτακτης ανάγκης, στην πράξη στρατιωτικό νόμο". Στη συνέχεια, σύμφωνα με τις προτάσεις άλλων συναδέλφων, σε άλλα τρία σημεία, παράγραφοι 1, 10 και 11, πρέπει να αντικαταστήσουμε τον "στρατιωτικό νόμο" με την "κατάσταση έκτακτης ανάγκης". Ευελπιστώ ότι αυτό θα τύχει της απόλυτης στήριξης του Σώματος.
<P>
(Το Σώμα εγκρίνει την προφορική τροπολογία)

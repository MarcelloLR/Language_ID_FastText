<CHAPTER ID="024">
Κοινοτικό νομικό πλαίσιο των Ευρωπαϊκών Ερευνητικών Υποδομών (ΕΕΥ) (συζήτηση)
<SPEAKER ID="264" NAME="Πρόεδρος">
Το επόμενο σημείο στην ημερήσια διάταξη είναι η έκθεση της κ. Riera Madurell εκ μέρους της Επιτροπής Βιομηχανίας, Έρευνας και Ενέργειας για την πρόταση Κανονισμού του Συμβουλίου σχετικά με το κοινοτικό νομικό πλαίσιο των Ευρωπαϊκών Ερευνητικών Υποδομών (ΕΕΥ) - C6-0306/2008 -.
<SPEAKER ID="265" NAME="Teresa Riera Madurell" LANGUAGE="ES">
Κύριε Πρόεδρε, Επίτροπε, θα ήθελα πρώτα απ' όλα να υπογραμμίσω επιτεύχθη η ομοφωνία στην Επιτροπή Βιομηχανίας, Έρευνας και Ενέργειας σχετικά με την εν λόγω έκθεση χάρη στην καλή δουλειά και συνεργασία των σκιωδών εισηγητών, των οποίων η συνεισφορά βοήθησε κατά πολύ στο να καταρτιστεί μια χρήσιμη έκθεση που πραγματεύεται ένα θέμα τόσο σημαντικό όσο οι Ευρωπαϊκές Ερευνητικές Υποδομές.
<P>
Πρέπει να πω ότι το Κοινοβούλιο συμφωνεί με την Επιτροπή ότι εν όψει της παγκοσμιοποίησης της έρευνας και την εμφάνισης νέων επιστημονικών και τεχνολογικών δυνάμεων, όπως η Κίνα και η Ινδία, πρέπει επειγόντως να επιταχύνουμε και ενθαρρύνουμε με το σκοπό αυτό την οικοδόμηση ενός νέου Ευρωπαϊκού Χώρου Έρευνας.
<P>
Είναι πολύ σημαντικό να διασφαλίσουμε το συντομότερο δυνατόν ότι η Ευρωπαϊκή Ένωση είναι ένας χώρος όπου οι ερευνητές, η τεχνολογία και η γνώση μπορούν να κυκλοφορούν ελεύθερα, όπου υπάρχει αποτελεσματικός συντονισμός των ερευνητικών δραστηριοτήτων και όπου οι πόροι χρησιμοποιούνται με τον καλύτερο δυνατό τρόπο. Όλα αυτά απαιτούν μεταξύ άλλων την ύπαρξη μεγάλων ερευνητικών υποδομών σε ευρωπαϊκό επίπεδο.
<P>
Αυτές οι υποδομές μπορούν, επίσης, να προσφέρουν μια εξαιρετική ευκαιρία συνεργασίας μεταξύ των κρατών μελών με σημαντικές συνέπειες στην επιστημονική εκπαίδευση των νέων μας και έντονο οικονομικό αντίκτυπο στην ευρωπαϊκή βιομηχανία. Επομένως, είναι απαραίτητες για την πρόοδο της επιστήμης στην Ευρώπη και συνεπώς πρέπει να διευκολύνουμε την ανάπτυξή τους. Για τους λόγους αυτούς, το Κοινοβούλιο χαιρετίζει την πρωτοβουλία της Επιτροπής να προτείνει ένα νομικό πλαίσιο και τις προϋποθέσεις του.
<P>
Στην πραγματικότητα, από την αρχή θεωρούσαμε την ανάπτυξη των Ευρωπαϊκών Ερευνητικών Υποδομών έναν από τους πυλώνες του Ευρωπαϊκού Χώρου Έρευνας. Ωστόσο, πάντα γνωρίζαμε τις δυσκολίες που έπρεπε να υπερβούμε, όχι μόνο επειδή χρειάζονταν σημαντικοί χρηματοδοτικοί πόροι - πρέπει να θυμόμαστε ότι ο χάρτης πορείας ESFRI προσδιορίζει 44 προγράμματα που θα πρέπει να εφαρμοστούν την επόμενη δεκαετία - αλλά, επίσης, λόγω της τεχνικής και οργανωτικής πολυπλοκότητας του θέματος.
<P>
Στο σημείο αυτό θα ήθελα να επαναλάβω ότι σε μια πρωτοβουλία τέτοιου βεληνεκούς το Κοινοβούλιο θα έπρεπε να έχει διαδραματίσει πιο αποφασιστικό ρόλο. Ωστόσο, η άμεση ανάγκη για αυτά τα μέτρα και η απουσία καλύτερης νομικής βάσης στην ισχύουσα Συνθήκη δικαιολογούν επαρκώς τη χρήση του άρθρου 171, που δεν απομακρύνεται από το γεγονός ότι αυτός είναι άλλος ένας λόγος για να διακηρύξουμε την ανάγκη για μια νέα Συνθήκη το συντομότερο δυνατόν.
<P>
Θα τονίσω σύντομα κάποιες από τις συνεισφορές της έκθεσης. Πρώτον, διασαφηνίζει τον ορισμό των "Ευρωπαϊκών Ερευνητικών Υποδομών", ώστε να αποφευχθούν συγχύσεις μεταξύ της νομικής οντότητας και της ουσιαστικής ερευνητικής υποδομής. Διευκρινίζει, επίσης, και συμπληρώνει τις απαιτήσεις για ένα τμήμα ερευνητικών υποδομών που πρέπει να θεωρείται ευρωπαϊκό και συμπληρώνει σημαντικά ζητήματα όπως η ανάλυση αντικτύπου για την πρόταση σε ευρωπαϊκό επίπεδο, δικαιολογώντας την χρηματοδοτική ικανότητά του και εξασφαλίζοντας ότι υπάρχει μια καλή πολιτική για την πρόσβαση σε ολόκληρη την ευρωπαϊκή επιστημονική κοινότητα.
<P>
Προτείνουμε, επίσης, την επέκταση αυτής της πρωτοβουλίας στις υπάρχουσες υποδομές και στηρίζουμε πλήρως την πρόταση της Επιτροπής για απαλλαγή από ΦΠΑ, πράγμα που θεωρούμε το βασικό στοιχείο αυτής της πρωτοβουλίας.
<P>
Επομένως, θέλουμε να στείλουμε ένα σαφές μήνυμα στο Συμβούλιο για να λύσει αυτά τα προβλήματα το συντομότερο δυνατόν και να επαναλάβουμε ότι αν επιθυμούμε την προώθηση της έρευνας στην Ευρώπη, πρέπει να την απαλλάξουμε από τον φορολογικό φόρτο. Αυτό το έχουμε προτείνει αρκετές φορές ώστε να παροτρύνουμε τις ΜΜΕ να συμμετάσχουν στις δράσεις Ε&Α. Πρέπει τώρα να στηρίξουμε τη σύσταση αυτή σε σχέση με τη δημιουργία μεγάλων ερευνητικών υποδομών σε ευρωπαϊκό επίπεδο, επειδή είναι απαραίτητες για την πρόοδο της επιστήμης.
<P>
Για να ολοκληρώσω, θα ήθελα να ευχαριστήσω για άλλη μια φορά όλους τους σκιώδεις εισηγητές, την Επιτροπή για την εξαιρετική συμβολή της και, επίσης, τις υπηρεσίες της Επιτροπής Βιομηχανίας, Έρευνας και Ενέργειας που με βοήθησαν κατά τη σύνταξη της έκθεσης.
<SPEAKER ID="266" NAME="Janez Potočnik">
Μέλος της Επιτροπής. - Κύριε Πρόεδρε, πρώτα απ' όλα θα ήθελα να εκφράσω την ευγνωμοσύνη μου στην Επιτροπή Βιομηχανίας, Έρευνας και Ενέργειας και ιδιαίτερα στην εισηγήτρια, κ. Riera Madurell, που στήριξαν την πρόταση της Επιτροπής για το κοινοτικό νομικό πλαίσιο των Ευρωπαϊκών Ερευνητικών Υποδομών. Τα λόγια σας ηχούσαν σαν μουσική στα αυτιά μου!
<P>
Θα ήθελα, επίσης, να ευχαριστήσω τους σκιώδεις εισηγητές της Επιτροπής Βιομηχανίας, Έρευνας και Ενέργειας για το εποικοδομητικό τους έργο.
<P>
Μαζί κάνουμε ένα μεγάλο βήμα μπροστά, προς το νομικό πλαίσιο που θα δώσει τη δυνατότητα στα κράτη μέλη να συνεργαστούν για την κατασκευή νέων μεγάλων ερευνητικών υποδομών, οι οποίες γίνονται όλο και πιο περίπλοκες και δαπανηρές και μπορούν να κατασκευαστούν μόνο αν συνεργαστούν αρκετές ευρωπαϊκές χώρες.
<P>
Συζητήσαμε διεξοδικά το νέο νομικό μηχανισμό και καταθέσατε πολλές τροποποιήσεις που θα βοηθήσουν στην διασαφήνιση του κειμένου και θα βελτιώσουν τη διάρθρωσή του, ιδιαίτερα σε ό,τι αφορά τον ορισμό, το πεδίο εφαρμογής και το καθεστώς και μέσω της εισαγωγής αναφορών στο Ευρωπαϊκό Στρατηγικό Φόρουμ Ερευνητικών Υποδομών (ESFRI).
<P>
" Επιτροπή θα καταβάλει κάθε δυνατή προσπάθεια για να στηρίξει την εφαρμογή αυτών των τροπολογιών από το Συμβούλιο.
<P>
Χαιρόμαστε ιδιαίτερα που βλέπουμε ότι συμφωνούμε στο πιο ζωτικό μέρος των συζητήσεων που διεξάγονται αυτή τη στιγμή στο Συμβούλιο και που κινδυνεύει να μπλοκάρει την έγκριση, δηλαδή το ζήτημα του ΦΠΑ.
<P>
Όπως γνωρίζετε, όλα τα κράτη μέλη συμφωνούν ότι είναι αναγκαία η απαλλαγή των ερευνητικών υποδομών που δημιουργούνται από διάφορες χώρες από τη φορολογία στο κράτος που τις φιλοξενεί.
<P>
Πολλές φορές για λόγους εργασίας αντιμετωπίζεται ως θέμα φοροαπαλλαγής, πράγμα που δημιουργεί κάποια σύγχυση. Στην πραγματικότητα, αφορά μόνο την εφαρμογή της ισχύουσας Οδηγίας ΦΠΑ, για την οποία έχουμε ήδη καταλήξει σε συμφωνία και έχει εγκριθεί από το Συμβούλιο. Το ουσιαστικό ζήτημα είναι αν οι Ευρωπαϊκές Ερευνητικές Υποδομές θα πρέπει να λάβουν το καθεστώς διεθνούς οργανισμού, όπως ορίζει η Οδηγία ΦΠΑ και ως τέτοιοι να απαλλάσσονται από το ΦΠΑ. Επομένως, δεν μιλάμε εδώ για φορολογική εναρμόνιση, αλλά για τη συγκρότηση των νομικών οντοτήτων που σχετίζονται με τις ερευνητικές υποδομές.
<P>
Τόσο η νομική υπηρεσία της Επιτροπής όσο και εκείνη του Συμβουλίου έχουν δηλώσει ρητά ότι αυτός είναι ο σωστός τρόπος. Συνεπώς, πρόκειται για καθαρά πολιτική απόφαση, για το πόσο σημαντική θεωρούν τα κράτη μέλη τη δημιουργία νέων ερευνητικών υποδομών παγκόσμιας κλάσης στην Ευρώπη.
<P>
" αμετάκλητη στήριξή σας για το ζήτημα αυτό θα μπορούσε να αποβεί εξαιρετικά σημαντική!
<SPEAKER ID="268" NAME="Paul Rübig">
εξ ονόματος της Ομάδας PPE-DE. - (DE) Κύριε Πρόεδρε, Επίτροπε, κυρίες και κύριοι, ο κύριος van Nistelrooij είπε κάποτε ότι αυτό έχει να κάνει με τον ορισμό της "πέμπτης ελευθερίας". " πέμπτη ελευθερία είναι απλά η ελευθερία των ερευνητών, οι οποίοι δεν μπορούν να δεσμευτούν σε περιφερειακό, εθνικό ή διεθνές επίπεδο.
<P>
Χρειάζεται απλά να δημιουργήσουμε τον όμιλο και το νομικό πλαίσιο έτσι ώστε οι ερευνητές να κάνουν τη δουλειά που η κοινωνία περιμένει από αυτούς. Δε μιλάμε μόνο για την έρευνα που γίνεται στα πανεπιστήμια - ακαδημαϊκή έρευνα - ή στη βιομηχανία αλλά ειδικότερα, για την έρευνα που γίνεται σε μικρομεσαίες επιχειρήσεις. Εξάλλου, είναι επίσης σημαντικό να συνεχίσουν να παρουσιάζονται και να διατίθενται τα αποτελέσματα αυτών των ερευνών.
<P>
Πέρυσι, παρουσιάσαμε το "Energy Club" στο Σώμα - στο οποίο είχε παρευρεθεί και ο Αντιπρόεδρος Onesta - όπου η επιστημονική κοινότητα και οι ιθύνοντες ακτινοβολούσαν από ενθουσιασμό για τις εφευρέσεις που δυνητικά θα μπορούσαν να αποφέρουν μεγάλα οφέλη. " δημιουργία τέτοιων ερευνητικών εργαλείων αποτελεί τη σωστή απάντηση, ιδιαίτερα στην παρούσα οικονομική και ενεργειακή κρίση, έτσι ώστε να καταστεί δυνατή η ανάπτυξη νέων προϊόντων και υπηρεσιών που μετά θα μπορούν να διατεθούν σε όλο τον κόσμο. " πρωτοβουλία της Επιτροπής σε αυτό, θα είναι έτσι ιδιαίτερα καλοδεχούμενη, καθώς η οργάνωση τέτοιων πρωτοβουλιών ενισχύει φυσικά τις διεθνείς δυνατότητες. " διεθνής συνεργασία, συγκεκριμένα, είναι όλο και πιο σημαντική για εμάς στην Ευρώπη, όπως είναι και για τους εταίρους μας. Εξάλλου, εμείς στην Ευρώπη έχουμε γίνει το μέρος του κόσμου με τη μεγαλύτερη αγοραστική δύναμη, και οι 500 εκατομμύρια πολίτες μας έχουν το δικαίωμα να έχουν διαθέσιμα τα αποτελέσματα των ερευνών όσο πιο γρήγορα και αποτελεσματικά γίνεται. Ευχαριστώ.
<SPEAKER ID="269" NAME="Adam Gierek" LANGUAGE="PL">
Κύριε Πρόεδρε, ο σκοπός των Ευρωπαϊκών Ερευνητικών Υποδομών (ΕΕΥ) είναι η δημιουργία μοναδικών ερευνητικών κέντρων που θα διαχειρίζονται από τους πιο διακεκριμένους ειδικούς που εργάζονται σε συγκεκριμένους τομείς. Πρέπει, κατά τη γνώμη μου, να διαθέτουν ένα μεγάλο αριθμό ακριβού, τελευταίας τεχνολογίας εξοπλισμού και να στελεχώνονται από ομάδα επιστημόνων. Το ΕΕΥ θα χρησιμοποιείται για πειραματικές έρευνες, κυρίως χρησιμοποιώντας επαγωγικές μεθόδους, φαινομένων του γύρω μας κόσμου, με σκοπό την εξαγωγή πρακτικών λύσεων. Το ΕΕΥ θα πρέπει επίσης να χρησιμεύει για την εκπαίδευση νέων επιστημόνων.
<P>
Πιστεύω ότι ο Ευρωπαϊκός Οδικός Χάρτης των Ερευνητικών Υποδομών δεν έχει ως στόχο την αντιγραφή άλλων κέντρων προηγμένης τεχνολογίας αλλά, χρησιμοποιώντας διαρθρωτικά και εθνικά ταμεία, να δημιουργήσει διαφορετικές ερευνητικές μονάδες οι οποίες θα συμπληρώσουν τα κέντρα προηγμένης τεχνολογίας και θα δημιουργήσουν μια υποδομή ειδικών ερευνητικών μονάδων, ένα ενιαίο δίκτυο που θα εκτείνεται σε όλη την ΕΕ. Νέοι, φιλόδοξοι Ευρωπαίοι ερευνητές δε θα χρειάζονται να πάνε στην άλλη άκρη του ωκεανού για να εφαρμόσουν τις ιδέες τους. Πιστεύω έτσι ότι τα προαπαιτούμενα για την αποτελεσματική λειτουργία του ΕΕΥ περιλαμβάνουν ένα υψηλό βαθμό ειδίκευσης και κινητικότητας όσον αφορά το ερευνητικό περιβάλλον. " έρευνα θα γίνει πιο αποτελεσματική εάν εισαχθούν χρονικοί περιορισμοί και εάν αυτή εξαπλωθεί σε αρκετά μέρη, π.χ. εάν βασικές ερευνητικές εργασίες διεξάγονται ταυτόχρονα σε διάφορες διεθνείς ειδικές μονάδες ΕΕΥ, οι οποίες, καθώς δεν αποτελούν οικονομικές οντότητες, θα απαλλάσσονται από φόρους.
<P>
Πριν σας ευχαριστήσω για την προσοχή σας, θα ήθελα να συγχαρώ την κυρία Madurell, και να ευχηθώ στην Επιτροπή μια ταχεία υλοποίηση αυτής της έννοιας για ένα κανονισμό, ο οποίος, παρόλο που είναι ενδιαφέρων, απαιτεί περαιτέρω εξειδίκευση.
<SPEAKER ID="270" NAME="Vladko Todorov Panayotov" LANGUAGE="BG">
Θα ήθελα να συγχαρώ την Teresa Riera Madurell για αυτή την έκθεση, η οποία μας φέρνει πιο κοντά στην επιτυχή δημιουργία ενός Ευρωπαϊκού Χώρου Έρευνας. Είμαι πεπεισμένος ότι μέσω της δημιουργίας ενός δικτύου επιστημονικών ερευνητικών συνεργασιών μεταξύ των Κρατών Μελών, θα μπορέσουμε να επιτύχουμε μια ανταγωνιστική και αποδοτική οικονομία που θα βασίζεται στη γνώση και την καινοτομία. Δε θα ήταν δυνατή η ανταλλαγή γνώσης χωρίς τη σχετική υποδομή, καθώς παίζει ένα σημαντικό ρόλο στη δημιουργία ενός αποτελεσματικού περιβάλλοντος για τη διενέργεια επίκαιρης και εξαιρετικά απαραίτητης έρευνας.
<P>
Προς το παρόν, όλη η δραστηριότητα περιορίζεται στη συνεργασία μεταξύ των μεμονωμένων ερευνητικών ιδρυμάτων. Δεν είχαμε επίσης τα σχετικά νομικά εργαλεία που θα έκαναν δυνατή τη δημιουργία μιας κατάλληλης συνεργασίας με συμμετέχοντες από διάφορα κράτη, το οποίο αποτελεί, στην πραγματικότητα, το κλειδί για την επιτυχία σε αυτό τον τομέα. " έλλειψη τέτοιων νομικών εργαλείων καθυστέρησε σε μεγάλο βαθμό τις διαδικασίες ερευνητικής ολοκλήρωσης των νέων Κρατών Μελών και αυτά τα Κράτη Μέλη έχουν ένα μεγάλο ερευνητικό δυναμικό, το ποίο πρέπει να ενσωματωθεί στην Ευρωπαϊκή Ένωση.
<P>
Αυτή η έκθεση δεν είναι απλά ένα βήμα προς τη δημιουργία νομικής βάσης για την εγκατάσταση μιας ερευνητικής υποδομής. Θα είναι σημαντικό για την επίτευξη της μετακίνησης της γνώσης στην Ευρωπαϊκή Ένωση, αυξάνοντας το κύρος και την εξουσία των Ευρωπαϊκών ερευνητικών κέντρων σε παγκόσμιο επίπεδο και αυξάνοντας την απασχόληση, και θα συμβάλλει στην αναζήτηση επαρκών λύσεων για τις νέες περιβαλλοντικές προκλήσεις. Θα ήθελα ξανά να συγχαρώ την εισηγήτρια, κυρία Riera Madurell.
<SPEAKER ID="271" NAME="Nils Lundgren">
εξ ονόματος της Ομάδας IND/DEM. - (SV) Χρειαζόμαστε μια νομικο-οικονομική οντότητα στον ερευνητικό τομέα ή αυτό είναι απλά ένα ακόμη παράδειγμα της συνεχούς μάχης της ΕΕ κατά του Ευρωπαϊκού πλουραλισμού; " αλήθεια είναι φυσικά, ότι ο θεσμικός ανταγωνισμός είναι απαραίτητος για επιτυχείς θεσμικές μεταρρυθμίσεις. Φανταστείτε εάν είχε ιδρυθεί ένα διεθνές νομικό ερευνητικό πλαίσιο πριν από 50 χρόνια. " ανάπτυξη σε αυτό τον τομέα θα είχε σταματήσει. " αλλαγή των διεθνών συνθηκών είναι δύσκολη και προχωρεί πολύ αργά. " πρόοδος επέρχεται εάν οι χώρες μπορούν εύκολα να μεταρρυθμίσουν τους εθνικούς τους θεσμούς. Οι επιτυχείς μεταρρυθμίσεις επεκτείνονται μετά στις άλλες χώρες.
<P>
" πρόταση της Επιτροπής δεν είναι φυσικά περιοριστική. Προσφέρει εναλλακτικές στις υπάρχουσες εθνικές προτάσεις και έτσι αποτελεί βελτίωση. Παρόλα αυτά, η πρόταση καταστρέφεται τελείως από το γεγονός ότι η Επιτροπή επιθυμεί επίσης να ρυθμίσει τη φορολόγηση αυτής της νομικής οντότητας σε επίπεδο ΕΕ. Συνεπώς, αυτή η πρόταση πρέπει να απορριφθεί.
<SPEAKER ID="272" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, Επίτροπε, νιώθω ότι αυτό αποτελεί ένα πολύ σημαντικό βήμα για την Ευρωπαϊκή ερευνητική πολιτική. Είναι αποτέλεσμα της έκθεσης αξιολόγησης του Έκτου Προγράμματος Πλαισίου, αλλά αποτελεί επίσης και μια σκέψη που έχει διατηρηθεί καθ' όλη τη σύνταξη του έβδομου.
<P>
Είπατε Επίτροπε, ότι ορισμένα Κράτη Μέλη επιτρέπεται τώρα να ενώσουν τις δυνάμεις τους. Είναι το λιγότερο παράλογο να λέγεται ότι χρειάζεται ειδική άδεια από την Ευρωπαϊκή Ένωση για αυτό, αλλά παρόλα αυτά, αποτελεί πρόοδο. Αυτό που με ανησυχεί είναι η δήλωσή σας ότι θα επιβληθεί το κατώτατο ποσοστό ΦΠΑ και ότι η κατάσταση σχετικά με το διεθνές καθεστώς δεν είναι ακόμη απολύτως ξεκάθαρη, τουλάχιστον έτσι το κατάλαβα εγώ.
<P>
Το άρθρο 171 αναφέρθηκε για την ψηφοφορία της Κοινής Επιχείρησης SESAR. Έχουμε ψηφίσει δύο φορές για αυτό το προσχέδιο καθώς, στην αρχική έκδοση, το διεθνές καθεστώς δεν είχε επιβεβαιωθεί και έτσι δεν ήταν δυνατή η σύσταση κοινής επιχείρησης. Μια άλλη κοινή επιχείρηση, η Galileo, δε συστάθηκε καθόλου.
<P>
Οι ερωτήσεις μου είναι οι ακόλουθες. Ποιο θα είναι το μερίδιο της Κοινοτικής χρηματοδότησης; Θα παρέχεται χρηματοδότηση για όσους δουλεύουν μαζί έτσι ώστε να αποφεύγεται η διασπάθιση πόρων που προβλέπονται για ερευνητικές υποδομές και για την ενθάρρυνσή τους; Τέλος, θα είναι δυνατόν να χρησιμοποιηθούν κεφάλαια από το ταμείο συνοχής για έρευνα, έτσι ώστε να συνδυάσουμε την αριστεία με τη συνοχή;
<SPEAKER ID="273" NAME="Silvia-Adriana Ţicău" AFFILIATION="PSE">
(RO) Το 2009 είναι το Ευρωπαϊκό Έτος Δημιουργικότητας και Καινοτομίας.
<P>
" δημιουργία Ευρωπαϊκών ερευνητικών υποδομών, οι οποίες θα λειτουργούν σε μη-οικονομική βάση, θα βοηθήσει στην πιο αποδοτική οργάνωση των ερευνητικών προγραμμάτων της Κοινότητας, καθώς και στη γνωστοποίηση και βελτίωση των αποτελεσμάτων στον τομέα των δραστηριοτήτων έρευνας, τεχνολογικής ανάπτυξης και επίδειξης σε Κοινοτικό επίπεδο.
<P>
Καλωσορίζω το γεγονός ότι αυτές οι υποδομές μπορούν να λάβουν συγχρηματοδότηση μέσω των χρηματοοικονομικών μέσων της Πολιτικής Συνοχής, σύμφωνα με τους κανονισμούς του Ευρωπαϊκού Ταμείου Περιφερειακής Ανάπτυξης, του Κοινωνικού Ταμείου και του Ταμείου Συνοχής.
<P>
Θέλω να τονίσω ότι είναι πολύ σημαντικό αυτές οι υποδομές να δημιουργήσουν ένα δεσμό μεταξύ των ερευνητικών ινστιτούτων και δομών, των πανεπιστημίων, της ακαδημαϊκής κοινότητας και του ιδιωτικού τομέα, ενώ ο βιομηχανικός τομέας θα επωφεληθεί από τη χρήση αυτών των ερευνητικών αποτελεσμάτων.
<P>
Παρόλα αυτά, θα ήθελα να αναφέρω ότι, πάνω απ' όλα, μέσα στην υπάρχουσα κρίση, χρειάζεται να εξασφαλίσουμε ότι τουλάχιστον το 1% του ΑΕΠ του κάθε Κράτους Μέλους θα διατίθεται για έρευνα.
<SPEAKER ID="274" NAME="Dragoş Florin David" AFFILIATION="PPE-DE">
(RO) " έννοια ενός κοινού Ευρωπαϊκού Χώρου Έρευνας και ενός Κοινοτικού νομικού πλαισίου που θα εφαρμόζεται στις Ευρωπαϊκές ερευνητικές υποδομές αποτελεί τη βασική αρχή για την επίτευξη των στόχων της Στρατηγικής της Λισαβόνας που έχουν σχέση με την οικονομική ανάπτυξη, τη δημιουργία θέσεων εργασίας και μιας δυναμικής οικονομίας που βασίζεται στη γνώση.
<P>
Οι ερευνητικές υποδομές διαδραματίζουν ένα όλο και μεγαλύτερο ρόλο στην προαγωγή της γνώσης και της τεχνολογίας, χάρη στην ικανότητά τους να κινητοποιούν ανθρώπινο δυναμικό και επενδύσεις έτσι ώστε να επιτυγχάνεται μια κρίσιμη μάζα, πραγματοποιώντας έτσι μια σημαντική συμβολή στην Ευρωπαϊκή οικονομική ανάπτυξη. Έχουμε προτείνει την παροχή έρευνας με ανταγωνιστική χρηματοδότηση, επαρκείς υποδομές και κανονισμούς για την πνευματική ιδιοκτησία, καθώς και αποτελεσματική κινητικότητα για τους ερευνητές στην προσπάθειά μας η Ευρωπαϊκή Ένωση να είναι κορυφαίος διεθνής ερευνητικός εταίρος.
<P>
Σήμερα, μέσω αυτής της πρότασης για ρύθμιση του Κοινοτικού νομικού πλαισίου για τις Ευρωπαϊκές Ερευνητικές Υποδομές, εδραιώνουμε τη δημιουργία της πέμπτης ελευθερίας στην Ευρώπη: την ελεύθερη διακίνηση της γνώσης. Αυτός ο κανονισμός θα αποτελέσει ένα πυλώνα της Ευρωπαϊκής ερευνητικής ανάπτυξης καθώς οι Ευρωπαϊκές Ερευνητικές Υποδομές θα εγγυώνται την επιστημονική αριστεία στην Κοινοτική έρευνα και την ανταγωνιστικότητα της Κοινοτικής οικονομίας, βασιζόμενη σε μεσοπρόθεσμες και μακροπρόθεσμες προβλέψεις και μέσω αποτελεσματικής υποστήριξης Ευρωπαϊκών ερευνητικών δράσεων.
<P>
Στην παρούσα οικονομική κρίση, η γρηγορότερη δυνατή εφαρμογή αυτού του κανονισμού, σε συνδυασμό με ενθάρρυνση της επένδυσης στην έρευνα και την ανάπτυξη, την εφαρμογή κοινών προτύπων στον τομέα της γνώσης και τον εκσυγχρονισμό των εθνικών εκπαιδευτικών συστημάτων, θα παρέχουν πραγματικές λύσεις με στόχο να ξεπεραστεί η κρίση.
<P>
Πιστεύω ότι αυτή την περίοδο, πρέπει να επικεντρώσουμε την προσοχή μας στις υπάρχουσες διαφορές στον τομέα της ανάπτυξης υποδομών για την καινοτομία και την έρευνα μεταξύ των ανεπτυγμένων Κρατών Μελών και αυτών των οποίων η οικονομία είναι σε ανάπτυξη, έτσι ώστε να μην πυροδοτήσουμε μια μεγάλη μετανάστευση ερευνητών από τις οικονομίες των κρατών που έγιναν πρόσφατα μέλη προς τα Κράτη Μέλη των οποίων οι οικονομίες είναι στην πρώτη γραμμή της παγκόσμιας οικονομίας. " ομοιογενής κατανομή αυτών των υποδομών και των ερευνητικών ευκαιριών μέσα στην Ευρωπαϊκή Ένωση θα ωφελούσε όλη την Ευρωπαϊκή Ένωση και θα βοηθούσε στην καταπολέμηση της μετανάστευσης επιστημόνων από την Ανατολή στη Δύση.
<P>
Θα ήθελα να τελειώσω συγχαίροντας την εισηγήτρια, κυρία Riera Madurell, και τους συνεργάτες της από την Επιτροπή Βιομηχανίας, Έρευνας και Ενέργειας για τη συμβολής τους στη σύνταξη αυτής της έκθεσης.
<SPEAKER ID="275" NAME="Avril Doyle" AFFILIATION="PPE-DE">
Κύριε Πρόεδρε, θα μπορούσατε να μοιράσετε τα πέντε λεπτά μεταξύ των δύο αιτήσεων που έχουν γίνει; Θα ήθελα να πάρω δύο λεπτά, εάν αυτό είναι εν τάξει;
<SPEAKER ID="990" NAME="Πρόεδρος">
Μου βάζετε ένα δίλημμα. Ο Κανονισμός ορίζει ένα λεπτό. Ένα λεπτό.
<SPEAKER ID="276" NAME="Avril Doyle" AFFILIATION="PPE-DE">
Κύριε Πρόεδρε, με όλο το σεβασμό, χάσαμε ήδη δύο λεπτά μιλώντας για αυτό. Μπορώ να πάρω το λόγο για πέντε λεπτά σύμφωνα με τη διαδικασία "έκτακτων παρεμβάσεων". Έχω συμμετάσχει και σε άλλες συζητήσεις όπου υπήρχαν ίσως ένας, δύο ή τρεις ομιλητές και μοιραστήκαμε το χρόνο. Θέλω μόνο δύο λεπτά - δεν ξέρω για του άλλους συναδέλφους.
<P>
Σας ευχαριστώ που μου επιτρέψατε να καταχραστώ την υπομονή σας, κύριε Πρόεδρε.
<P>
Υποστηρίζω πλήρως τη δημιουργία νομικού καθεστώτος για τις νέες Ευρωπαϊκές ερευνητικές υποδομές για πανευρωπαϊκά ερευνητικά προγράμματα και πανευρωπαϊκή χρηματοδότηση.
<P>
Θα ήθελα να αναφερθώ γρήγορα σε δύο σημεία. Έχω μπροστά μου - και θα ήθελα να συγχαρώ τον Επίτροπο και το προσωπικό του - μια δημοσίευση με τον τίτλο "Ένας ολοκληρωμένος και έντασης έρευνας Ευρωπαϊκός Χώρος Έρευνας : Επιστήμη, Τεχνολογία και Ανταγωνιστικότητα σημαντικά στοιχεία έκθεση 2008/2009". Πιστεύω ότι τα στοιχεία μπορεί να μην ισχύουν, δεδομένης της κατάρρευσης του ΑΕΠ σε όλα την ΕΕ και αλλού. Υπογραμμίζω ιδιαίτερα το σημείο ότι η δημόσια χρηματοδότηση της Ε&Α μπορεί να είναι αντικυκλική, όπως συνέβη στην Ιαπωνία και τις "ΠΑ στην αρχή της δεκαετίας του 1990 και 2000 αντίστοιχα. Όταν υπήρξε κατάρρευση στο ΑΕΠ τους, η επένδυση του δημόσιου τομέα σε Ε&Α αυξήθηκε.
<P>
Μπορείτε να συμπεράνετε σύμφωνα με όσα βιώνουμε επί του παρόντος στην ΕΕ, με όσα έχουμε διαθέσιμα στο Έβδομο Πρόγραμμα Πλαίσιο και από τα Κράτη Μέλη, εν όψει της κατάρρευσης της οικονομικής ανάπτυξης σε όλη την ΕΕ - δεν είμαστε μόνοι διεθνώς - κατά πόσο θα μπορέσει να εξισορροπηθεί μέσω αυξημένης χρηματοδότησης του δημόσιου τομέα σε Ε&Α;
<P>
Το δεύτερο σημείο αφορά την τρομακτική προοπτική του παγκόσμιου μεριδίου της ΕΕ σε αιτήσεις για διπλώματα ευρεσιτεχνίας, το οποίο έχει μειωθεί ανησυχητικά. Το υψηλό κόστος των διπλωμάτων ευρεσιτεχνίας στην Ευρώπη ίσως να εξηγεί αυτό το γεγονός. Στην Ευρώπη, το κόστος και τα συναφή έξοδα για αιτήσεις διπλωμάτων ευρεσιτεχνίας είναι πάνω από 20% υψηλότερα από ότι στις "ΠΑ, 13 φορές υψηλότερα από ότι στο Ιαπωνικό Γραφείο Ευρεσιτεχνιών, ενώ το κόστος για την προστασία μιας ευρεσιτεχνίας στα 27 Κράτη Μέλη είναι πάνω από 60 υψηλότερο στην ΕΕ από ότι στις "ΠΑ - ανησυχητικές επιπτώσεις. Θα μπορούσατε ίσως να μας πείτε κύριε Επίτροπε πως θα μπορούσαμε να επιλύσουμε αυτό το πρόβλημα όσο το δυνατόν συντομότερα;
<P>
Θα ήθελα να σας συγχαρώ για μία ακόμη φορά κύριε Επίτροπε για μια εξαιρετικά ενδιαφέρουσα έκθεση.
<SPEAKER ID="277" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, θα ήθελα να ευχαριστήσω την εισηγήτρια για τη δουλειά της. Θα αναφερθώ σε μια δήλωση της κυρίας Doyle. Σε εποχές οικονομικής κατάρρευσης, όπως η τωρινή, δεν πρέπει να διολισθαίνουμε προς την παραμέληση της έρευνας και της ανάπτυξης ή των ανθρώπων που εργάζονται σε αυτούς τους τομείς. Συνεπώς, υποστηρίζω τα μέτρα που έχουν σχέση με τη δημιουργία νομικού πλαισίου για τις Ευρωπαϊκές Ερευνητικές Υποδομές.
<P>
Πρέπει να γνωρίζουμε ότι για τις ΕΕΥ είναι απαραίτητο να έχουμε νομικό πλαίσιο και επαρκή χρηματοδότηση, αλλά τα χρήματα αυτά δεν μπορούν να προέρχονται από συνεισφορές από διάφορες περιοχές ή ακόμη και χώρες. Το ζήτημα της κατάλληλης φορολόγησης είναι επίσης σημαντικό σε αυτή την περίπτωση. Πιστεύω επίσης ότι χρειάζεται καλύτερη συνεργασία μεταξύ των ερευνητικών κέντρων και της οικονομίας, συμπεριλαμβανομένων μικρών και μεσαίων επιχειρήσεων. Είμαι πεπεισμένος ότι οι ΕΕΥ θα συμβάλλουν επίσης, εάν συνδέονται κατάλληλα με τα προγράμματα-πλαίσιο, στη βελτίωση της κατάστασης των ανθρώπων που εργάζονται στην έρευνα και ιδιαίτερα των νέων ανθρώπων, όπως έχει δηλώσει ο κύριος Gierek. Αυτό μπορεί να αποτρέψει τη διαρροή εγκεφάλων στην Ευρώπη. Πρέπει να έχουμε στο μυαλό μας ότι η Στρατηγική της Λισσαβόνας προβλέπει μερίδιο τρία τοις εκατό του ΑΕΠ για έρευνα και ανάπτυξη. Στην Ευρωπαϊκή Ένωση σήμερα - τα νούμερα αφορούν το 2007 - αυτός ο δείκτης βρίσκεται στο 1,84%. Ευελπιστώ, έτσι, ότι οι ΕΕΥ θα βελτιώσουν την κατάσταση.
<SPEAKER ID="278" NAME="Janez Potočnik">
Μέλος της Επιτροπής. - Κύριε Πρόεδρε, καταρχάς θα ήθελα να σας ευχαριστήσω για την υποστήριξή σας. Πιστεύω ότι όλοι κατανοούμε πόσο σημαντικό είναι το γεγονός ότι συζητούμε αυτά τα ζητήματα. Μπορεί να μην ακολουθώ τη σειρά των ερωτήσεων αλλά θα προσπαθήσω να απαντήσω εν συντομία σε όσα ρωτήσατε.
<P>
Κυρία Doyle, όσον αφορά τη δημόσια χρηματοδότηση, η εμπειρία του παρελθόντος έχει δείξει ότι, σε περιόδους κρίσης, η ιδιωτική χρηματοδότηση μειώνεται. Για αυτό το λόγο η δημόσια χρηματοδότηση δεν πρέπει να κάνει το ολέθριο λάθος και να ακολουθήσει αυτή την οδό καθώς κάτι τέτοιο θα μας οδηγούσε, μετά την κρίση, σε μια εσφαλμένη κατάσταση. Για αυτό το λόγο η δημόσια χρηματοδότηση πρέπει να λειτουργήσει αντι-κυκλικά και για αυτό, ακόμη και στην Ευρώπη, είχαμε σχετικό παράδειγμα. " Φιλανδία αποτελεί σχετικό παράδειγμα στην αρχή της δεκαετίας του 1990. Πιστεύω ότι πρέπει να ενεργήσουμε σχετικά και να ακολουθήσουμε αυτό το δρόμο.
<P>
Όσον αφορά το κόστος της αίτησης για δίπλωμα ευρεσιτεχνίας, είναι εντυπωσιακό και πιστεύω ότι δεν υπάρχει απλή απάντηση. Βεβαίως το "καλύτερα" θα αποτελούσε μια απάντηση πιο οριζόντια από ότι εμείς μπορούμε να κάνουμε. Πέρυσι, προσπαθήσαμε να κάνουμε ότι καλύτερο προτείνοντας τη διευκρίνιση της εικόνας που υπάρχει για τις ευρεσιτεχνίες στις σχέσεις μεταξύ ιδιωτικών και δημόσιων ιδρυμάτων, αλλά σίγουρα αυτό δεν αποτελεί απάντηση στο εύρος του προβλήματος που αντιμετωπίζουμε με τις αιτήσεις για διπλώματα ευρεσιτεχνίας.
<P>
Θα αναφερθώ τώρα στην πρόταση σχετικά με τις ερωτήσεις για τη χρηματοδότηση από το Έβδομο Πρόγραμμα Πλαίσιο. Αυτό που έχουμε χρηματοδοτήσει μέχρι τώρα είναι η προπαρασκευαστική φάση των σχεδίων που έχουν ανακοινωθεί. Ο σκοπός δεν είναι η θεσμική χρηματοδότηση των υποδομών. Αυτό θα γίνει από τα Κράτη Μέλη και επίσης αυτά είναι που θα αποφασίσουν για παράδειγμα που θα βρίσκονται αυτές οι υποδομές. Παρόλα αυτά, όταν τελειώσει η συγκεκριμένη διαδικασία, θα χρηματοδοτήσουμε βεβαίως τις επιδοτήσεις, όπως γίνεται για όλες τις υποδομές.
<P>
Αυτή είναι στην πραγματικότητα η μόνη διέξοδος. Να σας υπενθυμίσω ότι, όταν συζητήσαμε το ζήτημα του προϋπολογισμού των ερευνητικών υποδομών, αυτός ήταν ο προϋπολογισμός που, σε ποσοστά, προοριζόταν κυρίως για το Έβδομο Πρόγραμμα Πλαίσιο. Παρόλα αυτά, είμαι αρκετά αισιόδοξος. Είμαστε αρκετά μπροστά και πιστεύω ότι η νομοθεσία θα μας δώσει καλές λύσεις.
<P>
Όσον αφορά το ΦΠΑ, θα ήθελα να είμαι ακριβής. Δεν προτείνουμε εξαίρεση από το ΦΠΑ με αυτή τη νομοθεσία. Πιστεύουμε ότι εάν περισσότερες χώρες συντονίσουν τις προσπάθειές τους για τη δημιουργία κοινών υποδομών, για παράδειγμα μεταξύ της Γερμανίας και της Σλοβενίας ή του "νωμένου Βασιλείου ή οπουδήποτε, τότε στο τέλος, καμία από τις χώρες δε θα συμφωνήσει να πληρώσει ΦΠΑ σε αυτή τη χώρα. Αυτή είναι η κατάσταση σήμερα - αλλά ποιά ακριβώς είναι αυτή η κατάσταση; Σήμερα, οι χώρες διαπραγματεύονται μεμονωμένα με τη χώρα υποδοχής για αυτού του είδους την εξαίρεση. Αυτό που προσπαθούμε να κάνουμε, μέσω της νομοθεσίας, είναι η εγγύηση του καθεστώτος διεθνούς οργανισμού, το οποίο θα είχε ως συνέπεια την εγγύηση εξαίρεσης από το ΦΠΑ, λόγω της νομοθεσίας για το ΦΠΑ που υπάρχει σήμερα.
<P>
Εδώ θα τελείωνε ουσιαστικά η συζήτηση, εάν δεν είχε αναφερθεί ο χρονικός παράγοντας. Ο χρόνος αποτελεί το κρίσιμο ερώτημα, οπότε συζητάμε κατά πόσο μπορούμε να επισπεύσουμε και να απλοποιήσουμε το πώς κατασκευάζουμε τις ερευνητικές υποδομές. Δυστυχώς, η σημερινή κατάσταση στις ερευνητικές υποδομές είναι τόσο περίπλοκη που χάνουμε χρόνο και συνεπώς χρήμα. Στην ουσία, έτσι έχει η κατάσταση.
<P>
Ξέχασα τη συνοχή. " απάντηση είναι ναι.
<P>
Τελειώνοντας, αυτό ακριβώς είναι το σημείο που πρέπει να υπογραμμιστεί. Χρειαζόμαστε υποδομές. Τις χρειαζόμαστε όσο το δυνατόν συντομότερα. Αυτό είναι το βήμα που θα επιταχύνει την όλη διαδικασία. Σας ευχαριστώ για την κατανόηση και την υποστήριξη σε αυτό το πλαίσιο.
<SPEAKER ID="989" NAME="Πρόεδρος">
Πριν δώσω το λόγο στην εισηγήτριά μας, θα ήθελα να ξεκαθαρίσω κάτι για την κυρία Doyle. Ψάξαμε τις τεχνικότητες.
<P>
Πριν από λίγο περισσότερο από ένα χρόνο, τις 8 Ιανουαρίου 2008, λάβατε μια ανακοίνωση από τον Αναπληρωτή Γενικό Γραμματέα, σχετικά με μια απόφαση της Διάσκεψης των Προέδρων στις 27 Οκτωβρίου 2007. Το σημείο 3(B) ξεκάθαρα αναφέρει ότι ο μέγιστος χρόνος για τις "έκτακτες παρεμβάσεις" είναι πέντε λεπτά και περιορίζεται σε ένα λεπτό ανά ομιλητή.
<P>
Αυτός είναι ο κανόνας, αλλά ακούσαμε με μεγάλη χαρά όσα είχατε να πείτε. Ερχόμαστε τώρα στην εισηγήτριά μας, κυρία Riera-Madurell.
<SPEAKER ID="279" NAME="Teresa Riera Madurell" LANGUAGE="ES">
Κύριε Πρόεδρε, θα ήθελα να ευχαριστήσω όλους όσους έλαβαν μέρος σε αυτή τη συζήτηση για τη συμβολή τους και θα ήθελα επίσης να ευχαριστήσω τον κύριο Επίτροπο για τα λόγια του και να πω ότι συμφωνώ απολύτως με την ξεκάθαρη εξήγησή του σχετικά με το θέμα του ΦΠΑ. Ολοκληρώνοντας, θα ήθελα απλά να πω ότι οι περισσότεροι συμφωνούμε με τα βασικά. Το μήνυμα είναι ξεκάθαρο: το υψηλό επίπεδο στην έρευνα απαιτεί υψηλής ποιότητας ερευνητικές υποδομές και, λόγω υψηλού κόστους στην κατασκευή και τη λειτουργία, είναι σημαντικό να μοιραστούμε ένα μεγάλο μέρος αυτών των ερευνητικών υποδομών. Με άλλα λόγια, είναι πολύ λογική η σκέψη δημιουργίας Ευρωπαϊκών υποδομών που θα μπορούν να εξυπηρετήσουν ολόκληρη την Ευρωπαϊκή επιστημονική κοινότητα.
<P>
" χάραξη του οδικού χάρτη από τον Ευρωπαϊκό Οδικό Χάρτη των Ερευνητικών Υποδομών αποτέλεσε σίγουρα ένα βήμα προς τον καλύτερο σχεδιασμό των ερευνητικών υποδομών σε Ευρωπαϊκό επίπεδο. Αυτό που χρειάζεται να κάνουμε τώρα είναι να εφαρμόσουμε αυτό τον οδικό χάρτη. Ένα από τα σημαντικότερα προβλήματα είναι σίγουρα η χρηματοδότηση, όπως έχουν επισημάνει κάποιοι συνάδελφοί μου, καθώς παρόλη την αύξηση της χρηματοδότησης από το Έβδομο Πρόγραμμα Πλαίσιο και τις δυνατότητες υποστήριξης για τις υποδομές από τα προγράμματα πολιτικής συνοχής, στα οποία έχουν επίσης αναφερθεί κάποιοι συνάδελφοί μου, ο προϋπολογισμός της Ευρωπαϊκής Ένωσης δεν είναι αρκετός για να χρηματοδοτήσει όλες τις απαραίτητες υποδομές. Είναι έτσι σημαντικό να αντλήσουμε χρηματοδότηση, τόσο εθνική όσο και ιδιωτική, όσο το δυνατόν περισσότερο, ιδιαίτερα από τη βιομηχανία, παρόλο που όπως πολύ σωστά είπε ο κύριος Επίτροπος, δεν είναι πολύ καλή περίοδος.
<P>
Μία άλλη δυσκολία, η οποία είναι εξίσου σημαντική, ήταν η έλλειψη νομικού πλαισίου. Αυτός ήταν ο στόχος της Επιτροπής κατά την προώθηση αυτής της πρότασης: η δημιουργία ενός νομικού πλαισίου και των απαραίτητων συνθηκών για την ανάπτυξη Ευρωπαϊκών ερευνητικών υποδομών. Αυτή είναι μια καλή πρόταση, η οποία, όπως ήδη είπε ο Επίτροπος, είμαστε πεπεισμένοι ότι ενισχύθηκε από το Κοινοβούλιο.
<P>
Θα ήθελα να ζητήσω για μια ακόμη φορά από το Συμβούλιο να ακούσει το μήνυμά μας.
<SPEAKER ID="280" NAME="Paul Rübig" AFFILIATION="PPE-DE">
(DE) Κύριε Πρόεδρε, θα ήθελα να ζητήσω να μείνει η θέρμανση αναμμένη μέχρι το τέλος της συνεδρίασης, καθώς κάνει πολύ κρύο στην αίθουσα.
<SPEAKER ID="281" NAME="Πρόεδρος">
Σημειώνουμε το σχόλιο. Ίσως οι απογευματινές συζητήσεις να είναι πιο ζωηρές και πιο έντονες έτσι ώστε να ζεστάνουν την ατμόσφαιρα. Είναι αλήθεια πάντως ότι η αίθουσα είναι πολύ μεγάλη.
<P>
Σχετικά με το πολύ σημαντικό ζήτημα, το οποίο θα βοηθήσει πολύ στην προώθηση της Ευρωπαϊκής έρευνας, η συζήτηση έληξε.
<P>
" ψηφοφορία θα διεξαχθεί την Πέμπτη, 19 Φεβρουαρίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="282" NAME="Constantin Dumitriu  " LANGUAGE="RO">
Σε εποχές όπου η οικονομία είναι σε καθοδική τροχιά, οι αρχές μπαίνουν στον πειρασμό να μειώσουν τα κεφάλαια για την έρευνα. Παρόλα αυτά, είμαι χαρούμενος γιατί, μέσω της συζήτησης της έκθεσης για την πρόταση κανονισμού του Συμβουλίου σχετικά με το Κοινοτικό νομικό πλαίσιο Ευρωπαϊκών Ερευνητικών Υποδομών, στέλνουμε ένα σημαντικό μήνυμα ότι η έρευνα παραμένει προτεραιότητα για την Ευρωπαϊκή Ένωση.
<P>
Πιστεύω ένθερμα ότι δημιουργώντας το θεσμικό πλαίσιο για την υποστήριξη της ερευνητικής δραστηριότητας, θα δούμε αποτελέσματα που θα ενισχύσουν την Ευρωπαϊκή οικονομία. Αυτό θα γίνει γιατί η έρευνα δεν είναι περαστική μόδα, αλλά αναγκαιότητα που εξασφαλίζει την ανταγωνιστικότητα της Ευρωπαϊκής οικονομίας σε παγκόσμιο επίπεδο.
<P>
Θα ήθελα να τονίσω έναν πολύ σημαντικό τομέα όπου η έρευνα μπορεί να διαδραματίσει σπουδαίο ρόλο. Στα επόμενα 25 χρόνια, ως αποτέλεσμα της αστικοποίησης, αναμένεται ότι τα εδάφη για γεωργική χρήση θα μειωθούν κατά σχεδόν 25%. Για να αντισταθμιστεί αυτή η μείωση των εκτάσεων, χρειαζόμαστε μεγαλύτερη παραγωγικότητα από μικρότερες περιοχές, με ταυτόχρονη μικρότερη χρήση νερού ή φυτοφαρμάκων. Οι λύσεις μπορούν να προκύψουν μέσω της έρευνας, ιδιαίτερα της βιοτεχνολογίας, έχοντας φυσικά υπόψη, την αρχή της επισιτιστικής ασφάλειας.
<P>
Αυτός είναι ένας ακόμη λόγος για την υποστήριξη μεγαλύτερης ερευνητικής δραστηριότητας και διασφάλισης ενιαίου Ευρωπαϊκού πλαισίου.
<SPEAKER ID="283" NAME="Daniel Petru Funeriu  " LANGUAGE="RO">
Χαιρετίζω την έκθεση για τη θέσπιση νομικού πλαισίου για τις Ευρωπαϊκές Ερευνητικές Υποδομές (ΕΕΥ), καθώς και την πρόταση της Επιτροπής για ρύθμιση σε αυτό τον τομέα.
<P>
Οι ΕΕΥ αποτελούν απάντηση σε πραγματικές ανάγκες των Ευρωπαίων ερευνητών και χωρίς αμφιβολία θα δώσουν ώθηση στην ανταγωνιστικότητα της Ευρωπαϊκής επιστήμης.
<P>
Ένα από τα πιο σημαντικά στοιχεία σε αυτό τον κανονισμό είναι η δυνατότητα που έχει η Ευρωπαϊκή Ένωση να διατηρήσει μερίδια σε μια τέτοιου τύπου οντότητα ΕΕΥ. Αυτό δίνει στην Κοινότητα την ευκαιρία να συμμετέχει και να καθοδηγεί τη Διευρωπαϊκή ερευνητική πολιτική.
<P>
Βασιζόμενος σε αυτό το στοιχείο, καλώ την Ευρωπαϊκή Επιτροπή να έχει κατά νου τρία σημεία όσον αφορά την οικονομική υποστήριξη των ΕΕΥ:
<P>
1) Τη συμμετοχή της Κοινότητας αποκλειστικά σε σχέδια που έχουν υψηλές επιστημονικές δυνατότητες.
<P>
2) Την ενθάρρυνση της δημιουργίας ΕΕΥ σε περιοχές που παραδοσιακά πάσχουν από διαρροή εγκεφάλων, τόσο εντός όσο και εκτός της Κοινότητας.
<P>
3) Τη διευκόλυνση της πρόσβασης εταιρειών του ιδιωτικού τομέα στις ΕΕΥ.
<P>
Οι κοινοτικές πολιτικές σε αυτό τον τομέα πρέπει να συνδυάζουν την επιστημονική αριστεία με την εισροή ερευνητών και αποτελεσματικών υποδομών σε χώρες, όπως τα νέα μέλη της Ευρωπαϊκής Ένωσης από τους γύρους ένταξης του 2004 και 2007.
<SPEAKER ID="988" NAME="Nicolae Vlad Popa  " LANGUAGE="RO">
" έκθεση που συντάχθηκε από την Teresa Riera Madurell είναι ιδιαίτερα σημαντική, καθώς δημιουργεί το νομικό πλαίσιο που απαιτείται για την ανάπτυξη ερευνητικών υποδομών.
<P>
" δημιουργία Ευρωπαϊκών Ερευνητικών Υποδομών εγγυάται ότι η έρευνα θα φτάσει σε υψηλό επίπεδο.
<P>
Επιπλέον, θα δημιουργήσει νέες ευκαιρίες για στενότερη συνεργασία μεταξύ ομάδων Ευρωπαίων ερευνητών, ενώ μπορούν επίσης να προστεθούν φοιτητές και τεχνικό προσωπικό, βοηθώντας έτσι στην προσέλκυση νέων ανθρώπων στην έρευνα υψηλής τεχνολογίας.
<P>
Το νομικό πλαίσιο πρέπει επίσης να διασφαλίσει την καλύτερη συνεργασία μεταξύ βιομηχανίας και ακαδημαϊκής έρευνας, διευκολύνοντας έτσι την εφαρμογή καινοτομιών.
<P>
Υποστηρίζω πλήρως την πρόταση της εισηγήτριας σύμφωνα με την οποία η Επιτροπή πρέπει να δίνει συχνές αναφορές στο Ευρωπαϊκό Κοινοβούλιο για την πρόοδο της ανάπτυξης των Ευρωπαϊκών ερευνητικών υποδομών.
<P>
Το κόστος της δημιουργίας ερευνητικών υποδομών μεγάλης κλίμακας απαιτεί τη σύμπραξη αρκετών χωρών.
<P>
" θέσπιση ενός κοινού νομικού πλαισίου είναι απολύτως απαραίτητη προκειμένου να διευκολυνθεί και να επιταχυνθεί η ανάπτυξη αυτών των υποδομών.

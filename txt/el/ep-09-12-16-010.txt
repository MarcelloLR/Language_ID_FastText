<CHAPTER ID="010">
Λευκορωσία (συζήτηση)
<SPEAKER ID="192" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για τη Λευκορωσία.
<SPEAKER ID="193" NAME="Cecilia Malmström" LANGUAGE="SV">
Κύριε Πρόεδρε, αξιότιμοι κύριοι βουλευτές, η σχέση της ΕΕ με τη Λευκορωσία είναι μια σχέση περίπλοκη. Θα ήθελα να ξεκινήσω αυτήν τη συζήτηση εξηγώντας τον λόγο για τον οποίο το Συμβούλιο έλαβε τον Νοέμβριο αυτήν την απόφαση σχετικά με τις σχέσεις της ΕΕ με τη Λευκορωσία. Γνωρίζω ότι το θέμα αυτό είναι ένα θέμα μεγάλου ενδιαφέροντος για πολλούς βουλευτές.
<P>
Όταν το συζητήσαμε, επικεντρωθήκαμε σε δύο σημαντικές πτυχές. Αφενός, η ΕΕ ήθελε να στείλει ένα σαφές μήνυμα ότι δεν είμαστε ικανοποιημένοι με την έλλειψη θετικής προόδου κατά τους τελευταίους μήνες. Αφετέρου, θέλαμε να ορίσουμε τα επόμενα βήματα στο πλαίσιο του διαλόγου μας με τη Λευκορωσία, με στόχο να ενθαρρύνουμε το Μινσκ να αναλάβει δράση σε διάφορους τομείς.
<P>
Έχω την αίσθηση ότι το αποτέλεσμα ήταν μια ισορροπημένη απόφαση, η οποία λαμβάνει υπόψη αυτές τις πτυχές. Αποτελείται από τρία βασικά στοιχεία.
<P>
Καταρχάς, διευρύνουμε τις κυρώσεις μας ενώ, ταυτόχρονα, αναστέλλουμε τους ταξιδιωτικούς περιορισμούς σχεδόν για όλους τους ενδιαφερόμενους. Οι εξαιρέσεις αφορούν τέσσερα άτομα που συνδέονται άμεσα με τις πολιτικές εξαφανίσεις και τη θέση του προέδρου της Κεντρικής Εκλογικής Επιτροπής της Λευκορωσίας.
<P>
Δεύτερον, είμαστε ανοιχτοί στην πιθανότητα σύναψης συμφωνιών μεταξύ ΕΕ και Λευκορωσίας σχετικά με τη διευκόλυνση των θεωρήσεων και την επανεισδοχή.
<P>
Τρίτον, υπάρχει η προοπτική μιας συμφωνίας εταιρικής σχέσης και συνεργασίας μεταξύ της ΕΕ και της Λευκορωσίας. Φυσικά, κάτι τέτοιο θα απαιτούσε θετικές εξελίξεις όσον αφορά τη δημοκρατία, τα ανθρώπινα δικαιώματα και τις αρχές του κράτους δικαίου. Ζητήθηκε από την Επιτροπή να πραγματοποιήσει προπαρασκευαστικό έργο βάσει αυτών των σχεδίων δράσης, τα οποία αναπτύχθηκαν εντός του πλαισίου της ευρωπαϊκής πολιτικής γειτονίας.
<P>
Στις συζητήσεις μας λάβαμε υπόψη το γεγονός ότι η κατάσταση στη Λευκορωσία είναι καλύτερη από ό,τι ήταν πριν από 18 μήνες, παρά το γεγονός ότι σημειώθηκαν κάποια βήματα οπισθοδρόμησης. " αποβολή ενός φοιτητή από το πανεπιστήμιο μετά τη συμμετοχή του σε ένα φόρουμ σχετικά με την ανατολική εταιρική σχέση είναι ένα πολύ σοβαρό τέτοιο παράδειγμα.
<P>
" μετάβαση από μια αυταρχική κοινωνία στη δημοκρατία -όπως γνωρίζουν πολύ καλά πολλοί βουλευτές του Σώματος - είναι μια σταδιακή διαδικασία. " Λευκορωσία θα χρειαστεί χρόνο και θα υπάρξουν πολλά εμπόδια στην πορεία της. Συνεπώς, απαιτείται η πλήρης στήριξή μας.
<P>
" παγκόσμια χρηματοπιστωτική κρίση παρέχει, στη πραγματικότητα, ευκαιρίες επιρροής. " οικονομία της Λευκορωσίας έχει γονατίσει και η Ρωσία δεν είναι πλέον προετοιμασμένη εγγυηθεί την οικονομική στήριξη της χώρας. Στον ενεργειακό τομέα, οι χαμηλές τιμές του φυσικού αερίου είναι απλά μια ανάμνηση.
<P>
Μπορούμε, λοιπόν, να εκμεταλλευτούμε αυτήν την κατάσταση, προκειμένου να ενθαρρύνουμε τη Λευκορωσία να αλλάξει πορεία; Ο μόνος τρόπος είναι ο διάλογος. Πρέπει να βοηθήσουμε ώστε να ενισχυθεί η προσεκτική κίνηση προς έναν πιο ανοιχτό χαρακτήρα. Πρέπει να εξετάσουμε πόσο αποτελεσματική είναι η πολιτική κυρώσεων που ακολουθούμε. " απόφαση του περασμένου έτους για αναβολή των περιορισμών των θεωρήσεων μετά την απελευθέρωση από το Μινσκ των τελευταίων κρατουμένων τον Αύγουστο του 2008 βοήθησε στην επίτευξη κάποιας προόδου όσον αφορά τον διάλογό μας.
<P>
" χρήση κυρώσεων είναι ένας σημαντικός τρόπος άσκησης πίεσης εκ μέρους της Ευρωπαϊκής Ένωσης. Ταυτόχρονα, η Επιτροπή έκανε αρκετά βήματα με στόχο τη συνεργασία με τη Λευκορωσία και η χώρα αυτή είναι μέρος της ανατολικής εταιρικής σχέσης. " στήριξη της Λευκορωσίας από μέρους μας στο πλαίσιο του Διεθνούς Νομισματικού Ταμείου υπήρξε επίσης ένα θετικό βήμα.
<P>
Θέσαμε τις προϋποθέσεις και τώρα πρέπει να προχωρήσουμε με λογική και σύνεση. " απόφαση να παρατείνουμε την αναστολή του καταλόγου για την απαγόρευση έκδοσης θεωρήσεων έστειλε το μήνυμα ότι αντιμετωπίζουμε σοβαρά την ανταμοιβή των θετικών βημάτων που γίνονται. Εάν τα πράγματα συνεχίσουν να εξελίσσονται προς αυτήν την κατεύθυνση, μπορούμε να προχωρήσουμε ένα βήμα πιο πέρα.
<P>
Επί του παρόντος, οι συζητήσεις επικεντρώνονται σε δύο πιθανές εναλλακτικές. " μία είναι η επίτευξη μιας επίσημης συμφωνίας και η άλλη είναι η πιθανότητα επίτευξης συμφωνίας σχετικά με τη διευκόλυνση της έκδοσης θεωρήσεων και συμφωνιών επανεισδοχής. " θέση που έλαβε το Συμβούλιο έθεσε τα θεμέλια για πιο συγκεκριμένη εξέταση των θεμάτων.
<P>
Μια συμφωνία εταιρικής σχέσης και συνεργασίας θα μπορούσε να επιφέρει την εκ μέρους μας τυποποίηση των σχέσεων μεταξύ της ΕΕ και της Λευκορωσίας με νέο τρόπο. Είναι ένας τρόπος συνδυασμού της επιβολής προϋποθέσεων με τα διάφορα μέσα άσκησης πίεσης που διαθέτουμε στο πλαίσιο μιας νομικά δεσμευτικής συμφωνίας. Μια συμφωνία εταιρικής σχέσης και συνεργασίας θα επέτρεπε επίσης στη Λευκορωσία να συμμετάσχει πλήρως στο διμερές στοιχείο της ανατολικής εταιρικής σχέσης.
<P>
Όσον αφορά τη διευκόλυνση της έκδοσης θεωρήσεων, η πρόθεση είναι να στοχεύει στους καθημερινούς ανθρώπους, το ευρύ κοινό, και όχι την πολιτική ελίτ. Θα ήταν μια σημαντική ευκαιρία ενθάρρυνσης των επαφών μεταξύ της κοινωνίας των πολιτών και των πολιτών της Λευκορωσίας και της ΕΕ. Θα μπορούσε να γίνει σημαντικός παράγοντας για τη διεύρυνση και την επιρροή του πολιτισμού της Λευκορωσίας. Συνάδει πλήρως με τους στόχους της ανατολικής εταιρικής σχέσης.
<P>
" διευκόλυνση της έκδοσης θεωρήσεων συνδέεται με την επανεισδοχή. Αυτό δεν θα πρέπει να είναι μεγάλο πρόβλημα, καθώς η Λευκορωσία έχει επιδείξει την ικανότητά της να συνεργάζεται για θέματα που αφορούν τους συνοριακούς ελέγχους.
<P>
" Λευκορωσία βρίσκεται σε μια σημαντική περιοχή των ανατολικών συνόρων της ΕΕ. Συνεπώς, ο εκσυγχρονισμός της Λευκορωσίας, η ανάπτυξή της και η επίτευξη βημάτων προκειμένου να γίνει μια δημοκρατική, ελεύθερη χώρα είναι προς το συμφέρον μας. " σημασία της γειτνίασης με δημοκρατικές χώρες αποτελεί θεμέλιο λίθο της στρατηγικής μας για την ασφάλεια.
<P>
Πρέπει να εργαστούμε ώστε να ενσταλάξουμε τις αξίες μας -όπως η δημοκρατία, η οικονομία της αγοράς και ο σεβασμός των ανθρωπίνων δικαιωμάτων- στη Λευκορωσία. Υπάρχει εδώ μια σαφής συνάφεια με τον τρόπο με τον οποίο αναπτύσσουμε εταιρικές σχέσεις με αρκετές χώρες τόσο στην Ανατολή όσο και στον Νότο.
<P>
Θα ήθελα να ολοκληρώσω τονίζοντας ότι, φυσικά, πρέπει να συνεχίσουμε να θέτουμε σαφείς όρους στις σχέσεις μας με τη Λευκορωσία. " χώρα πρέπει να συνεχίσει να προοδεύει. Οι κατασταλτικές πολιτικές του προέδρου Lukashenko πρέπει να αντικατασταθούν από περισσότερη δημοκρατία και μεγαλύτερη ανοχή. Οι αρχές του κράτους δικαίου πρέπει να γίνονται σεβαστές. Αυτό είναι το μήνυμα που στέλνουμε σε όλες τις διμερείς επαφές που πραγματοποιούνται μεταξύ των κρατών μελών και της Λευκορωσίας.
<P>
Ο διάλογος είναι σημαντικός προκειμένου οι απαιτήσεις μας να επιφέρουν αποτελέσματα. Αυτός είναι ο λόγος για τον οποίο εμείς στο Συμβούλιο χαιρετίσαμε επίσης τις αυξημένες επαφές με στόχο την ενίσχυση της μετάβασης προς τη δημοκρατία. Θα συνεχίσουμε να αναπτύσσουμε τη στήριξή μας προς το δημοκρατικό κίνημα και την κοινωνία των πολιτών, που εργάζονται για τη μεταρρύθμιση και την ευρωπαϊκή ολοκλήρωση στη Λευκορωσία. Είμαστε ευγνώμονες για τη σημαντική υποστήριξη και τη δέσμευση που επέδειξε το Ευρωπαϊκό Κοινοβούλιο σε αυτό το έργο.
<SPEAKER ID="194" NAME="Benita Ferrero-Waldner" LANGUAGE="EN">
Κύριε Πρόεδρε, αγαπητοί συνάδελφοι, κύριε Προεδρεύοντα του Συμβουλίου, αξιότιμοι βουλευτές, είναι ευχάριστο το γεγονός ότι συζητούμε σήμερα μαζί σας την πολύ σημαντική, αλλά και γεμάτη προκλήσεις σχέση μας με τη Λευκορωσία. Φρονώ ότι είναι σημαντική, διότι η Λευκορωσία βρίσκεται σε ένα σταυροδρόμι της ηπείρου μας και ότι είναι γεμάτη προκλήσεις διότι οι επιλογές της ίδιας της Λευκορωσίας για το μέλλον της, και για τις σχέσεις της με την ΕΕ, παραμένουν ασαφείς. Απομένει να δούμε ποιες θα είναι, και έτσι θα πρέπει να συνεχίσουμε να εργαζόμαστε επ' αυτών.
<P>
Τα τελευταία δύο έτη, η Ευρωπαϊκή Ένωση έχει επιδιώξει σταδιακά να συνεργαστεί με τη Λευκορωσία και να ενθαρρύνει περαιτέρω μεταρρυθμίσεις, να οικοδομήσει με βάση τα, ομολογουμένως ήπια μέτρα που έχουν ληφθεί έως τώρα. Είμαι πεπεισμένη ότι η πιο παραγωγική προσέγγιση προς τη Λευκορωσία θα είναι μια προσέγγιση που θα βασίζεται στον πραγματισμό. " συνεργασία μας με αυτήν τη χώρα πρέπει να αντικατοπτρίζει θετικά βήματα από την ίδια τη Λευκορωσία, αλλά κι εμείς πρέπει να επιδείξουμε τουλάχιστον κάποια ευελιξία.
<P>
Έχουμε δείξει σαφώς ότι θα θέλαμε να λάβει η Λευκορωσία μια θέση συμμετέχοντας πλήρως στην ευρωπαϊκή πολιτική γειτονίας και ότι η διμερής οδός της ανατολικής εταιρικής σχέσης μπορεί να ανοίξει για τη Λευκορωσία, εάν αυτή επιδείξει μέσα από συνεχή δράση την επιθυμία της να κάνει μη αναστρέψιμα βήματα προς μια δημοκρατική μεταρρύθμιση.
<P>
Εν τω μεταξύ, έχουμε επιδείξει καλή θέληση με πολλούς σημαντικούς τρόπους. Αρκετές επισκέψεις υψηλού επιπέδου της ΕΕ στη Λευκορωσία φέτος βοήθησαν στην ενίσχυση των πολιτικών ανταλλαγών. Ξεκινήσαμε διάλογο σχετικά με ζητήματα ανθρωπίνων δικαιωμάτων τον Ιούνιο του 2009. " Επιτροπή συμμετέχει σε έναν όλο και μεγαλύτερο αριθμό τεχνικών διαλόγων με τη Λευκορωσία σχετικά με ζητήματα αμοιβαίου ενδιαφέροντος.
<P>
Τον περασμένο μήνα, για παράδειγμα, το Συμβούλιο Εξωτερικών Σχέσεων αποφάσισε να διευρύνει τα υφιστάμενα περιοριστικά μέτρα, κυρίως την απαγόρευση έκδοσης θεωρήσεων και το πάγωμα περιουσιακών στοιχείων, έως τον Οκτώβριο του 2010, δεδομένης της έλλειψης σημαντικής προόδου όσον αφορά τα ανθρώπινα δικαιώματα και τις θεμελιώδεις ελευθερίες.
<P>
Ωστόσο, προκειμένου να ενθαρρύνει τη δημοκρατική πρόοδο, το Συμβούλιο παράτεινε επίσης την αναβολή των περιοριστικών μέτρων. Επίσης, το Συμβούλιο έλαβε δύο περαιτέρω αποφάσεις, ώστε να ενθαρρύνει τη Λευκορωσία να συνεχίσει την πορεία των μεταρρυθμίσεων. Χαιρετίζω θερμά το γεγονός ότι η Επιτροπή μπορεί τώρα να ξεκινήσει να εργάζεται όσον αφορά το θέμα της διευκόλυνσης έκδοσης θεωρήσεων και ένα σκιώδες σχέδιο δράσης σχετικά με την ευρωπαϊκή πολιτική γειτονίας, το "κοινό ενδιάμεσο σχέδιο". Αυτά τα βήματα δίνουν ένα κίνητρο ώστε να γίνουν στη Λευκορωσία κινήσεις προς τη δημοκρατία, κάτι το οποίο είμαι βέβαιη ότι θα γίνει πλήρως κατανοητό, αφενός, από την κυβέρνηση αλλά, αφετέρου, ιδιαίτερα από τους πολίτες.
<P>
Το κοινό ενδιάμεσο σχέδιο θα αναπτυχθεί τόσο με τις αρχές όσο και με την κοινωνία των πολιτών της Λευκορωσίας, και ελπίζω ότι θα ανοίξει τον δρόμο για έναν πιο εις βάθος διάλογο με τη Λευκορωσία, που θα συμπεριλαμβάνει ευαίσθητα πολιτικά ζητήματα.
<P>
Οι υπηρεσίες μου προετοιμάζουν συστάσεις με στόχο τη διαπραγμάτευση οδηγιών σχετικά με τις συμφωνίες για τη διευκόλυνση έκδοσης θεωρήσεων και την επανεισδοχή. " διευκόλυνση έκδοσης θεωρήσεων αποτελεί προτεραιότητα για τον λαό της Λευκορωσίας, και θα ήθελα να δω περισσότερους Λευκορώσους να επισκέπτονται την Ευρωπαϊκή Ένωση, να ταξιδεύουν ελεύθερα, να σπουδάζουν και να δραστηριοποιούνται στον τομέα των επιχειρήσεων. Αλλά, φυσικά, η τελική απόφαση σχετικά με τις οδηγίες διαπραγμάτευσης θα έγκειται στο Συμβούλιο.
<P>
Επιπλέον, η Επιτροπή είναι έτοιμη να αυξήσει την χορήγηση οικονομικής βοήθειας προς τη Λευκορωσία για την περίοδο 2010-2013. Προτείναμε ένα πακέτο μακροοικονομικής βοήθειας ύψους 200 εκατ. ευρώ, για το οποίο ζητούμε την έγκριση του Κοινοβουλίου. " Επιτροπή υποστηρίζει την ιδέα της ΕΤΕπ να συμπεριλάβει τη Λευκορωσία στη νέα εντολή της Τράπεζας. Πραγματικά ελπίζω ότι αυτό θα προχωρήσει.
<P>
Ωστόσο, εάν η Λευκορωσία επιθυμεί να προσεγγίσει την ΕΕ, είναι σαφές ότι πρέπει να το αποδείξει αυτό με τις δράσεις της. Πρέπει να δοθεί ένα τέλος στην ύπαρξη πολιτικών κρατουμένων και στις διώξεις που έχουν πολιτικά κίνητρα. Είναι απολύτως απαραίτητη η μεταρρύθμιση της εκλογικής νομοθεσίας σύμφωνα με τις συστάσεις του ΟΑΣΕ/ODIHR. " ελευθερία του Τύπου, η ελευθερία του λόγου και του συναθροίζεσθαι θα πρέπει να επιτρέπονται και να γίνουν ο κανόνας. " Ευρωπαϊκή Ένωση ενθαρρύνει επίσης τη Λευκορωσία να καταργήσει τη θανατική ποινή ή να συντάξει ένα μορατόριουμ για αυτήν. Ζητούμε καλύτερες συνθήκες για τις ΜΚΟ, την κοινωνία των πολιτών και τους ακτιβιστές για τα ανθρώπινα δικαιώματα. Όλα αυτά τα βήματα θα μπορούσαν να διαδραματίσουν τον ρόλο τους στην επιτάχυνση της ανάπτυξης μιας πιο στενής εταιρικής σχέσης μεταξύ της Λευκορωσίας και της Ευρωπαϊκής Ένωσης.
<P>
Εν κατακλείδι, συνεπώς, η προσφορά μας προς τη Λευκορωσία είναι σαφής. " Ευρωπαϊκή Ένωση είναι έτοιμη να συνεργαστεί στενά με το Μινσκ και να στηρίξει την πολιτική και οικονομική του ανάπτυξη. Όμως, θα χαιρετίζαμε σημαντικά θετικά βήματα από την ηγεσία της Λευκορωσίας, τα οποία θα μας επέτρεπαν να αναπτύξουμε τις σχέσεις μας με τον ίδιο τρόπο όπως κάνουμε με άλλους ανατολικούς εταίρους, όταν αυτοί πληρούν τις προϋποθέσεις.
<SPEAKER ID="195" NAME="Jacek Protasiewicz" LANGUAGE="EN">
Κύριε Πρόεδρε, γιατί η πολιτική μου Ομάδα επέμεινε στην έγκριση ψηφίσματος μετά το πέρας της συζήτησης; Όχι μόνο για να εκφράσουμε τη στήριξή μας για την απόφαση που έλαβε το Συμβούλιο - διότι πρόκειται για μια σοφή και σωστή απόφαση και συμφωνώ και με τα δύο επιχειρήματά σας - αλλά ο βασικός λόγος είναι η αύξηση των φαινομένων καταστολής που σημειώθηκαν πρόσφατα στη Λευκορωσία. Το ψήφισμα θα αναφέρεται σε όλες αυτές τις περιπτώσεις και, εάν κάποιες παραλειφθούν κατά τη σύνταξη του ψηφίσματος, να είστε βέβαιοι ότι θα προταθούν ως τροπολογία, είτε από το PPE γραπτά είτε από εμένα προφορικά αύριο.
<P>
Υπάρχει άλλο ένα θέμα που αποκαλύφθηκε από τα μέσα ενημέρωσης μόλις σήμερα, ήτοι ένα νέο σχέδιο νόμου που ετοιμάζει ο Alexander Lukashenko και έχει ως στόχο τον πλήρη έλεγχο του Διαδικτύου, όπως συμβαίνει στην Κίνα ή ακόμη και τη Βόρεια Κορέα. Φρονώ ότι θα πρέπει να αναφερθούμε και σε αυτό.
<P>
Γιατί συμβαίνουν αυτά στη Λευκορωσία; " προσωπική μου γνώμη είναι ότι αυτό οφείλεται εν μέρει στις επιπόλαιες -για να μην πω ασύνετες- επισκέψεις του πρωθυπουργού Silvio Berlusconi, ο οποίος συνάντησε τον Alexander Lukashenko και τον επιδοκίμασε ως έναν δημοκρατικά εκλεγμένο ηγέτη, αλλά δεν βρήκε τον χρόνο να συναντήσει την αντιπολίτευση, και επίσης, λίγο νωρίτερα, του προέδρου της Λιθουανίας, ο οποίος προσκάλεσε τον Lukashenko στη Λιθουανία, θα έλεγα, χωρίς να το σκεφτεί καλά.
<P>
Τέλος, επιτρέψτε μου να αναφερθώ στην ομιλία του Sergei Kovalev σήμερα το πρωί, ο οποίος είπε, αναφερόμενος στα βραβεία Ζαχάρωφ, ότι ο δυτικός κόσμος θα πρέπει να προσφέρει και να απαιτεί. Αυτό είναι το θέμα. Θα πρέπει να προσφέρουμε εις βάθος συνεργασία με τη Λευκορωσία, αλλά θα πρέπει επίσης να απαιτήσουμε από τις αρχές της Λευκορωσίας πραγματική πρόοδο στον τομέα των ανθρωπίνων δικαιωμάτων, της δημοκρατίας και της ελευθερίας.
<SPEAKER ID="196" NAME="Kristian Vigenin" LANGUAGE="BG">
Κυρία υπουργέ, κυρία Επίτροπε, δεν μπορώ να μην συμφωνήσω με την εκτίμηση ότι η Λευκορωσία είναι ένας δύσκολος εταίρος για την Ευρωπαϊκή Ένωση.
<P>
Ωστόσο, δεν μπορούμε να υποστηρίξουμε την προσέγγιση που υιοθέτησαν το περασμένο έτος η Επιτροπή και το Συμβούλιο όσον αφορά την εν λόγω χώρα. Αυτή η προσέγγιση, η οποία βασίζεται στο σταδιακό άνοιγμα της πόρτας προς τη Λευκορωσία, σε συνδυασμό με σωστές αποφάσεις από την πλευρά των αρχών της Λευκορωσίας, δεν είναι, κατά τη γνώμη μας, ο καλύτερος τρόπος προκειμένου η χώρα αυτή σταδιακά να μετατραπεί σε μια δημοκρατική χώρα ή, τουλάχιστον, να προσεγγίσει όσο το δυνατόν περισσότερο την εικόνα που έχουμε εμείς για μια δημοκρατική χώρα.
<P>
Θα θέλαμε να υπάρχει λίγο περισσότερη ουσία στα μέτρα που εγκρίνουν η Ευρωπαϊκή Επιτροπή και το Συμβούλιο, καθώς και λίγο περισσότερη επικέντρωση στους σημερινούς πολίτες της Λευκορωσίας, διότι αυτός είναι ο τρόπος να κάνουμε τους ίδιους τους πολίτες να συσπειρωθούν πίσω από τον σκοπό που προσπαθούμε να προωθήσουμε εκεί μέσα από τον διάλογο με τις αρχές της Λευκορωσίας, ήτοι τον εκδημοκρατισμό, τη διαφάνεια και τη διεξαγωγή ελεύθερων και δημοκρατικών εκλογών. Στη σημερινή Ευρώπη, είναι αδιανόητο το γεγονός ότι αυτή η διαδικασία δεν μπορεί να εφαρμοστεί σε μια ευρωπαϊκή χώρα.
<P>
Τα προβλήματα που αντιμετωπίζουμε όσον αφορά την ανατολική εταιρική σχέση συνδέονται και με αυτό το θέμα. Γνωρίζετε ότι το Ευρωπαϊκό Κοινοβούλιο δεν στηρίζει τις επίσημες σχέσεις με το κοινοβούλιο της Λευκορωσίας, διότι θεωρούμε ότι οι βουλευτές της Λευκορωσίας δεν εκλέγονται με δίκαιες και δημοκρατικές εκλογές, κάτι που σημαίνει ότι αυτό το κοινοβούλιο δεν μπορεί να είναι επίσημος εταίρος μας.
<P>
Επίσης, με αυτό συνδέεται και η επικείμενη δημιουργία μιας κοινοβουλευτικής συνέλευσης της ανατολικής εταιρικής σχέσης, η οποία αντιμετωπίζει ορισμένα προβλήματα. Ωστόσο, η προσέγγισή μας θα είναι να προσπαθήσουμε, παράλληλα με την Επιτροπή και το Συμβούλιο, να ακολουθήσουμε μια κοινή στρατηγική, ούτως ώστε να είμαστε έτοιμοι και σε κοινοβουλευτικό επίπεδο να εφαρμόσουμε τα κατάλληλα μέτρα για τη Λευκορωσία, εάν οι Λευκορώσοι, από την πλευρά τους, εφαρμόσουν τα μέτρα τους και εκπληρώσουν τις απαιτήσεις που έχουμε από αυτούς.
<P>
Σε αυτό το πλαίσιο, καλώ μετ' επιτάσεως το Ευρωπαϊκό Κοινοβούλιο, την Ευρωπαϊκή Επιτροπή και το Συμβούλιο να ενώσουν τις δυνάμεις τους, προκειμένου να αποφύγουν ανεξάρτητες δράσεις, όπως αυτές του πρωθυπουργού Berlusconi, που βλάπτουν τον γενικό σκοπό και ενθαρρύνουν περαιτέρω τον Lukashenko. Κάτι τέτοιο πρέπει να αποφευχθεί.
<SPEAKER ID="197" NAME="Ivars Godmanis" LANGUAGE="EN">
Κύριε Πρόεδρε, θα ήθελα να θέσω άλλη μία πρόταση, διότι οι σχέσεις μεταξύ του Κοινοβουλίου και των αρχών είναι πραγματικά παγωμένες, αλλά έχουμε σχέσεις με την αντιπολίτευση. Προτείνω να οργανώσουμε μια διάσκεψη, στη Λετονία ή κάπου αλλού, στην οποία θα υπάρξουν συμμετέχοντες από τις αρχές και από την αντιπολίτευση. Τα θέματα της διάσκεψης πρέπει να είναι τα εξής: πρώτον, η ενέργεια, η ασφάλεια, η οικονομία, τα προβλήματα διέλευσης τα οποία είναι πολύ σημαντικά στη Λευκορωσία , όπως είναι και για την ΕΕ· δεύτερον, ζητήματα έκδοσης θεωρήσεων, ζητήματα γειτονίας όσον αφορά τους πολίτες· τρίτον, προβλήματα που αφορούν την κατάσταση της δημοκρατίας, προβλήματα που αφορούν τις παρατάξεις και τα ανθρώπινα δικαιώματα· και τέταρτον, η πραγματική θεώρηση των πραγμάτων από την πλευρά της Λευκορωσίας - πώς βλέπουν την ανατολική εταιρική σχέση στο εγγύς μέλλον. Τελικά, πιστεύω ότι αυτός είναι ένας από τους τρόπους με τους οποίους θα μπορούσαμε να θερμάνουμε την παγωμένη κατάσταση που πραγματικά επικρατεί. " σχέση πρέπει να είναι αμφίδρομη, διότι, εάν είναι μονόδρομος, δεν θα επιτύχουμε.
<SPEAKER ID="198" NAME="Werner Schulz" LANGUAGE="DE">
Κύριε Πρόεδρε, κυρίες και κύριοι, πριν από δύο σχεδόν εβδομάδες, ο ιταλός πρωθυπουργός έγινε ο πρώτος δυτικός αρχηγός κυβέρνησης εδώ και πολλά χρόνια που επισκέφθηκε τη Λευκορωσία. Εξήρε το έργο και τις πολιτικές του προέδρου Lukashenko και αναγνώρισε τη μεγάλη συμμετοχή στις εκλογές ως έκφραση του υψηλού επιπέδου θαυμασμού και αγάπης του λαού για το πρόεδρό του. Δυστυχώς, ξέχασε να επισκεφθεί την αντιπολίτευση, κάτι που, υπό διαφορετικές συνθήκες, θα αποτελούσε εθιμοτυπική επίσκεψη. " απάντηση δεν ήταν η αναγνώριση του γεγονότος ότι έχουν γίνει βήματα προς τον φιλελευθερισμό στη Λευκορωσία· αντίθετα, η γραμμή που ακολουθήθηκε απέναντι στην αντιπολίτευση έγινε λιγότερο ανεκτική. Οδήγησε σε καταστολή και σημειώθηκαν συγκρούσεις, φασαρίες κλπ.
<P>
Αυτός είναι επίσης ο λόγος για τον οποίο καταθέσαμε σήμερα αυτό το ψήφισμα, προκειμένου να καταστήσουμε σαφές ποιες δυνάμεις και ποιες προσεγγίσεις της κοινωνίας των πολιτών στηρίζουμε και προκειμένου να διευκρινίσουμε το γεγονός ότι θα μπορέσουμε να μιλήσουμε για μια εταιρική σχέση - κάτι που είναι, βεβαίως, ακόμη στον πάγο- μόλις μπορέσουμε να συνεχίσουμε πλήρως τον διάλογο περί ανθρωπίνων δικαιωμάτων με τη Λευκορωσία. Αυτό σημαίνει ελευθερία λόγου, ελευθερία έκφρασης, ελευθερία της αντιπολίτευσης να εργαστεί, δυνατότητα ύπαρξης κομμάτων της αντιπολίτευσης κλπ. Πιστεύουμε ότι αυτό είναι σημαντικό και ότι είναι κάτι που πρέπει να ορίσει την εταιρική μας σχέση στο μέλλον. Ελπίζουμε ότι η Ευρωπαϊκή Ένωση θα βρει μια κοινή γραμμή εδώ και ότι ο μελλοντικός Ύπατος Εκπρόσωπος θα καταβάλει επίσης πολλές προσπάθειες προκειμένου να προωθήσει κάτι τέτοιο.
<SPEAKER ID="199" NAME="Valdemar Tomaševski" LANGUAGE="LT">
Κύριε Πρόεδρε, η Λευκορωσία, μια χώρα της Κεντρικής Ευρώπης, είναι το ιστορικό λίκνο του Μεγάλου Δουκάτου της Λιθουανίας. Το δουκάτο υπερασπίστηκε τις αξίες του δυτικού πολιτισμού στη βόρειο-ανατολική του περιφέρεια. Συνεπώς, είναι θετικό το γεγονός ότι τα συμπεράσματα του Συμβουλίου της 17ης Νοεμβρίου του τρέχοντος έτους παρέχουν νέες ευκαιρίες διαλόγου, καθώς και μεγαλύτερη συνεργασία μεταξύ της Ευρωπαϊκής Ένωσης και της Λευκορωσίας.
<P>
Ωστόσο, πρέπει να προχωρήσουμε από τα λόγια και τις χειρονομίες σε κάτι ποιο συγκεκριμένο. Ας ξεκινήσουμε με τις διαπροσωπικές σχέσεις. Πρέπει να ενισχυθούν συμπεριλαμβάνοντας τη Λευκορωσία σε διαδικασίες σε ευρωπαϊκό επίπεδο και σε περιφερειακά επίπεδα. Καλώ την Επιτροπή να προετοιμάσει ταχέως συστάσεις επί των οδηγιών για την απλοποίηση του καθεστώτος έκδοσης θεωρήσεων και επί της πλήρους κατάργησης του καθεστώς έκδοσης θεωρήσεων εντός της συνοριακής ζώνης των 50 χιλιομέτρων. Οι πολίτες της Κεντρικής Ευρώπης πρέπει να έχουν δικαιώματα και ευκαιρίες να κινούνται ελεύθερα και προς τις δύο πλευρές.
<SPEAKER ID="200" NAME="Jiří Maštálka" LANGUAGE="CS">
Διάβασα προσεκτικά τα σχέδια ψηφίσματος επί του εν λόγω θέματος και άκουσα με ενδιαφέρον τη συζήτηση. Κατά τη γνώμη μου, τα περισσότερα από τα σχέδια που έχουν υποβληθεί επιχειρούν να προβούν σε μια θετική αλλαγή στις μέχρι σήμερα ψυχρές σχέσεις μεταξύ της ΕΕ και της Λευκορωσίας. Θεωρώ ότι το εγχείρημα της ανατολικής εταιρικής σχέσεις αποτελεί μια καλή ευκαιρία προκειμένου να επιτευχθούν σημαντικές βελτιώσεις στις σχέσεις μας. Θα ήθελα να τονίσω, πρώτον, ότι στον οικονομικό τομέα κυριαρχεί μια πραγματιστική προσέγγιση, αλλά δεν μπορεί να είναι απλώς μια μονόπλευρη διαδικασία. " ΕΕ πρέπει επίσης να δεχθεί προϊόντα και υπηρεσίες από τη Λευκορωσία. Δεύτερον, είναι σημαντικό, κατά την άποψή μου, να απελευθερωθούν γρήγορα οι χρηματοπιστωτικοί πόροι για τη Λευκορωσία στο πλαίσιο της ανατολικής εταιρικής σχέσης. Τρίτον, ο διάλογος θα μπορούσε να βοηθηθεί με τη χαλάρωση της πολιτικής της ΕΕ για την έκδοση θεωρήσεων. Τέταρτον, θα πρέπει να στηρίξουμε περισσότερο το περιβαλλοντικό στοιχείο της συνεργασίας μας. Όλοι γνωρίζουμε ότι η Λευκορωσία υπέστη την καταστροφή του Τσερνομπίλ και η βοήθειά μας θα είναι κάτι παραπάνω από ευπρόσδεκτη. Μολονότι κατανοώ τις ιστορικές και πολιτικές συνθήκες στη Λευκορωσία, πιστεύω ακράδαντα ότι έχει έρθει επίσης η στιγμή να εισέλθει η Λευκορωσία στην ομάδα των χωρών που έχουν καταργήσει τη θανατική ποινή.
<SPEAKER ID="201" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, απαντώντας στον προηγούμενο ομιλητή, θα ήθελα να επαναλάβω το δικαίωμα όλων των αρχηγών κρατών και κυβερνήσεων να επισκέπτονται κυβερνήσεις εντός ή εκτός της Ευρώπης, με την προϋπόθεση ότι αυτό συνάδει με τις επιθυμίες του Συμβουλίου. Συνεπώς, θεωρώ ότι αυτή η προληπτική επίκριση του ιταλού πρωθυπουργού είναι πολύ ενοχλητική.
<P>
Ωστόσο, για να επανέλθω στο υπό συζήτηση θέμα, με την υπογραφή της ανατολικής εταιρικής σχέσης, η Λευκορωσία έδειξε τη βούλησή της να συμπορευτεί με την Ευρώπη στον δρόμο για την οικονομική ανάπτυξη και τη μεταρρύθμιση. " Επιτροπή έχει αναγνωρίσει την επίτευξη κάποιας προόδου στη Λευκορωσία, όπως η απελευθέρωση πολιτικών κρατουμένων, η μεταρρύθμιση του εκλογικού κώδικα και η δυνατότητα κυκλοφορίας ορισμένων εφημερίδων της αντιπολίτευσης, μολονότι υπό κυβερνητικό έλεγχο. Αυτό δεν σημαίνει ότι η δημοκρατία βρίσκεται σε πλήρη άνθηση, αλλά είναι σίγουρα ένα βήμα απομάκρυνσης από το παρελθόν.
<P>
Ως εκ τούτου, η Ευρωπαϊκή Ένωση βρίσκεται αντιμέτωπη με την επιλογή της ενθάρρυνσης της μεταρρύθμισης μέσω του διαλόγου στο πλαίσιο της ανατολικής εταιρικής σχέσης και του Euronest και, ταυτόχρονα, με την επιλογή της διατήρησης μιας πολιτικής εγρήγορσης όσον αφορά τα αποτελέσματα που επιτεύχθηκαν και τα βήματα που έχουν γίνει. Συνεπώς, συμφωνώ ότι θα πρέπει να ανατεθεί στον κ. Vigenin το έργο της επίτευξης συμφωνίας με το Μινσκ όσον αφορά την ικανοποιητική εκπροσώπηση στη συνέλευση του Euronest που δεν περιορίζεται μόνο στην κοινωνία των πολιτών, αλλά περιλαμβάνει και μέλει του κοινοβουλίου της Λευκορωσίας.
<P>
Αυτό θα μας έδινε τη δυνατότητα να συμμετάσχουμε σε έναν διάλογο με όσους λαμβάνουν πολιτικές αποφάσεις επί θεμάτων που περιλαμβάνουν τα ανθρώπινα δικαιώματα και να καθιερώσουμε μια δίοδο επικοινωνίας με την κυβέρνηση προκειμένου να στηρίξουμε την πρόοδο της μεταρρύθμισης. Έτσι, δεν θα είχαν δικαιολογία να μην απαντήσουν ή να δώσουν μη ικανοποιητικές απαντήσεις.
<SPEAKER ID="202" NAME="Peter Šťastný" AFFILIATION="PPE">
(SK) " Λευκορωσία αξίζει μεγαλύτερης προσοχής, τόσο από την ΕΕ όσο και από το Ευρωπαϊκό Κοινοβούλιο. Αναμφίβολα επιδοκιμάζω την προσφορά μας να βοηθήσουμε εφόσον η ανταπόκριση της άλλης πλευράς είναι σαφώς μετρήσιμη και επαρκής. Πρέπει, ωστόσο, να είμαστε έντιμοι όσον αφορά τις απαιτήσεις μας. Έτσι, θα ωφεληθούν η δημοκρατία, οι καλές σχέσεις μεταξύ ΕΕ και Λευκορωσίας και, σίγουρα, οι πολίτες της εν λόγω χώρας.
<P>
Ως εκ τούτου, χαιρετίζω την πρόσκληση της Λευκορωσίας να γίνει μέλος της κοινής κοινοβουλευτικής συνέλευσης του Euronest με τη σαφή προϋπόθεση της μορφής 5+5 για τους αντιπροσώπους, κάτι που στηρίζει σθεναρά το Ευρωπαϊκό Κοινοβούλιο. Από την άλλη πλευρά, είναι θλιβερή η κατάφορη αθέτηση αρχής όσον αφορά τις επίσημες επισκέψεις εκπροσώπων κρατών μελών της ΕΕ. Μία τέτοια αρχή που απαιτείται κατά τη διάρκεια επίσημης επίσκεψης στη Λευκορωσία είναι η συνάντηση με την αντιπολίτευση. Αυτή ακριβώς η αρχή παραβιάστηκε κατάφωρα με την απουσία μιας τέτοιας συνάντησης κατά την πρόσφατη επίσκεψη του αρχηγού ενός κράτους μέλους της ΕΕ που ασκεί επιρροή. Μια τέτοια συμπεριφορά δυναμιτίζει τις προσπάθειές μας, βλάπτει το καλό όνομα της Ευρωπαϊκής Ένωσης και των θεσμικών οργάνων της και, αναμφίβολα, δεν βοηθά στην ενίσχυση της δημοκρατίας στη Λευκορωσία.
<SPEAKER ID="203" NAME="Justas Vincas Paleckis" AFFILIATION="S&amp;D">
(LT) Εδώ και έξι χρόνια υποστήριζα στο Ευρωπαϊκό Κοινοβούλιο και συνεχίζω να υποστηρίζω ότι η Ευρωπαϊκή Ένωση θα βοηθήσει περισσότερο τους πολίτες της Λευκορωσίας και της ΕΕ, ιδιαίτερα όσους ζουν στις γειτονικές χώρες, όχι εφαρμόζοντας κυρώσεις ή περιορισμούς, αλλά ανοίγοντας τις πόρτες όσο το δυνατόν περισσότερο στη συνεργασία μεταξύ των ανθρώπων, ιδιαίτερα των νέων, και στις στενότερες επαφές τον τομέα των επιχειρήσεων, του πολιτισμού, της επιστήμης και σε άλλους τομείς.
<P>
Είναι πολύ θετικό το γεγονός ότι για δεύτερη χρονιά οι Βρυξέλλες κάνουν ουσιαστικές προσπάθειες για μια αλλαγή, πλησιάζοντας τη Λευκορωσία και τον λαό της. Ναι, αυτή η πολιτική πρέπει ακόμα να αποδώσει όλα τα αναμενόμενα θετικά αποτελέσματα, αλλά η επιστροφή στο παρελθόν θα ήταν πραγματικά λάθος. Συνεπώς, στηρίζω της δράσεις του Συμβουλίου και της Επιτροπής, και ιδιαίτερα την προοπτική ενός σχεδίου δράσης για τη Λευκορωσία.
<P>
Όταν οι νέες χώρες της ΕΕ προσχώρησαν στη συμφωνία Σένγκεν πριν από δύο χρόνια, τα υπολείμματα του Τείχους του Βερολίνου, μιλώντας μεταφορικά, κινήθηκαν προς ανατολάς. Ενώ στο παρελθόν οι κάτοικοι της Λιθουανίας, της Λετονίας, της Πολωνίας και της Λευκορωσίας, συχνά συγγενείς μεταξύ τους, μπορούσαν να ταξιδεύουν από τη μία χώρα στην άλλη χωρίς να πληρώνουν φόρους, τώρα οι Λευκορώσοι πρέπει να πληρώσουν σχεδόν τον μισό μηνιαία μισθό τους για να αποκτήσουν μια θεώρηση Σένγκεν. Τέτοια γραφειοκρατικά και οικονομικά τείχη πρέπει να γκρεμιστούν όσο το δυνατόν συντομότερα. Από την άλλη πλευρά, οι δράσεις του Μινσκ προκειμένου να καθυστερήσει τη συμφωνία με τη Λιθουανία και άλλα κράτη σχετικά με τη διευκόλυνση της διέλευσης για τους κατοίκους των συνόρων εγείρει αμφιβολίες σχετικά με την καλή θέληση των αρχών.
<P>
Σύμφωνα με έρευνες, στη Λευκορωσία περίπου το 30% των κατοίκων είναι υπέρ των καλύτερων σχέσεων με την Ευρωπαϊκή Ένωση. Εν τω μεταξύ, το 28% των κατοίκων θα επιθυμούσε καλύτερες σχέσεις με τη Ρωσία. Δεν πρόκειται για αντίφαση. " Ευρωπαϊκή Ένωση πραγματικά δεν έχει ως στόχο να αποκόψει τη Λευκορωσία από τη Ρωσία ή να τις κάνει εχθρούς. Δεν είναι η Δύση αυτή που χρειάζεται μεταρρυθμίσεις, αλλά οι ίδιοι οι Λευκορώσοι.
<P>
Λοιπόν, ο δυναμικός οικονομικός εκσυγχρονισμός και η συμμετοχή στην πολιτική της ανατολικής εταιρικής σχέσης μπορεί να βοηθήσει στην πραγματοποίηση αυτού του έργου.
<SPEAKER ID="204" NAME="Paweł Robert Kowal" AFFILIATION="ECR">
(PL) Κύριε Πρόεδρε, ακούγοντας τη συζήτησή μας, μου δημιουργείται η εντύπωση ότι λέμε πολύ λίγα σχετικά με τον κύριο στόχο μας, ο οποίος είναι οι ελεύθερες εκλογές στη Λευκορωσία. Πρέπει πάντα να δίνουμε προσοχή σε αυτό. Ως βουλευτές του ΕΚ εκλεγμένοι με δημοκρατικές εκλογές στις χώρες μας, δεν μπορούμε να αγνοήσουμε αυτόν τον κύριο στόχο.
<P>
Είμαι πεπεισμένος ότι τόσο στην αντιπολίτευση όσο και στα κυβερνητικά στρατόπεδα, πολλοί άνθρωποι περιμένουν από μας να μιλήσουμε για ελεύθερες εκλογές. Και αυτοί περιμένουν αυτό το μήνυμα. Το γνωρίζω αυτό από την εμπειρία μου. Αξίζουν μια σαφή και καθαρή απάντηση. Αγωνιζόμαστε ώστε η Λευκορωσία να έχει ελεύθερες εκλογές και να γίνει ελεύθερος εταίρος στην Ευρώπη. Εχθές, είχαμε την ευκαιρία να λάβουμε μια ανακοίνωση από την κ. Ferrero-Waldner σχετικά με το σχέδιο Sarkozy, κάτι για το οποίο την ευχαριστώ.
<P>
Σήμερα, έχω μια άλλη ιδέα. Θα ήθελα η κ. Ferrero-Waldner να κάνει μια σαφή δήλωση ότι, έως ότου διεξαχθούν ελεύθερες εκλογές στη Λευκορωσία, δεν θα υπάρξουν πολιτικές επαφές με τη χώρα σε τομείς για τους οποίους είναι αρμόδια, με εξαίρεση την αντιπολίτευση, η οποία με αυτόν τον τρόπο δεν θα αποκλειστεί. Σας παρακαλώ να το πείτε αυτό δημοσίως. Θα σας είμαστε υπόχρεοι εάν το κάνετε. Θα είναι ένα χριστουγεννιάτικο δώρο για εμάς.
<SPEAKER ID="205" NAME="Bastiaan Belder" AFFILIATION="EFD">
(NL) Κύριε Πρόεδρε, στις αρχές αυτού του έτους, την Τετάρτη 14 Ιανουαρίου για να είμαι ακριβής, είχα κι εγώ την τιμή να συμμετάσχω σε μια συζήτηση στο Σώμα σχετικά με τη Λευκορωσία, στην οποία η Επίτροπος Ferrero-Waldner ήταν επίσης παρούσα. Στο τέλος του κοινοβουλευτικού έτους, είναι φυσικό να εξετάσουμε εάν υπήρξαν σημαντικές αλλαγές στις σχέσεις ΕΕ-Λευκορωσίας· και, κατά τη γνώμη μου, το 2009 σφραγίστηκε από το status quo μεταξύ του Μινσκ και των Βρυξελλών. Τι συμπεράσματα πρέπει να αντλήσουν τα ευρωπαϊκά θεσμικά όργανα από αυτό; Καταρχάς, παραμένει ο κίνδυνος το καθεστώς του προέδρου Lukashenko στη Λευκορωσία απλά να συνεχίσει να αμφιταλαντεύεται μεταξύ της Μόσχας και των Βρυξελλών ή μεταξύ της κίβδηλης ολοκλήρωσης με τη Ρωσία και των επίπλαστων εγκάρδιων σχέσεων με την Ευρωπαϊκή Ένωση. Αφενός, υπάρχει η οικονομική συναισθηματικότητα της Ευρώπης· αφετέρου, η επιθυμία της πολιτικής ελίτ της Λευκορωσίας να παγιώσει την εξουσία της. Οι πρόσφατες αλλαγές θέσεων που πραγματοποιήθηκαν στο ύψιστο πολιτικό επίπεδο στο Μινσκ οδηγούν σε μια πιο σκληρή γραμμή.
<P>
" Ευρωπαϊκή Ένωση θα πρέπει να εφαρμόσει μια ισορροπημένη στρατηγική προκειμένου να αδράξει την ευκαιρία και να επιφέρει μια σταδιακή αλλαγή νοοτροπίας σε επίπεδο πληθυσμού και ελίτ, μια ευκαιρία που προκύπτει από τις δομές διαλόγου και συνεργασίας που έχουν τώρα εδραιωθεί, σε συνδυασμό με την παγκόσμια οικονομική κρίση, η οποία επίσης ωθεί την κυβέρνηση Lukashenko σε δράση.
<P>
Εν συντομία, όλα τα ευρωπαϊκά θεσμικά όργανα πρέπει να έρθουν σε επαφή με όλες τις ομάδες-στόχους της Λευκορωσίας για αυτόν τον σκοπό, συμπεριλαμβανομένων των κρατικών αρχών, των δυνάμεων της αντιπολίτευσης, της κοινωνίας των πολιτών, ακόμη και του άμαχου πληθυσμού. Φυσικά, το Ευρωπαϊκό Κοινοβούλιο θα επιδιώξει επίσης ουσιαστική επαφή με το κοινοβούλιο της Λευκορωσίας.
<SPEAKER ID="206" NAME="Konrad Szymański" AFFILIATION="ECR">
(PL) Το πείραμα της σύσφιξης των σχέσεων μεταξύ της Ένωσης και της Λευκορωσίας συνεχίζει να επιφέρει αμφίβολα αποτελέσματα. " πολιτική πίεση από την Ευρωπαϊκή Ένωση είναι, επομένως, μια ουσιαστική προϋπόθεση για τη διατήρηση της πολύ αδύναμης κατεύθυνσης αλλαγής του Μινσκ. Το άνοιγμα διόδων επικοινωνίας με τις αρχές πρέπει να συνοδεύεται από την απόρριψη του μη δημοκρατικού κοινοβουλίου του Μινσκ. Πρέπει επίσης να φροντίσουμε σχολαστικά ώστε οι ελεύθεροι Λευκορώσοι να μην αισθανθούν ότι απορρίπτονται και, συνεπώς, η απερίσκεπτη παράλειψη συναντήσεων με τους εκπροσώπους της αντιπολίτευσης είναι εξαιρετικά ανεύθυνη.
<P>
Το Μινσκ πρέπει να συνειδητοποιήσει ότι η πολιτική μας έχει έναν στόχο - τη δημοκρατία στη Λευκορωσία. Οι πολιτικές αλλαγές θα είναι δυνατές μόνο όταν εξασφαλίσουμε ότι οι Λευκορώσοι θα έχουν πρόσβαση σε ανεξάρτητη ενημέρωση. Ένα σχέδιο που, σήμερα, απαιτεί τη στήριξή μας είναι, ιδιαίτερα, ο τηλεοπτικός σταθμός Belsat, ο οποίος, εδώ και δύο χρόνια, ήταν το μόνο κανάλι που χρησιμοποιούσε τη λευκορωσική γλώσσα παρέχοντας πρόσβαση σε άνευ λογοκρισίας ενημέρωση σχετικά με την κατάσταση στη χώρα, και είναι αντικείμενο όλο και μεγαλύτερου ενδιαφέροντος μεταξύ των Λευκορώσων.
<SPEAKER ID="207" NAME="Paul Rübig" AFFILIATION="PPE">
(DE) Κύριε Πρόεδρε, κυρία Malmström, κυρία Επίτροπε, είμαι ιδιαίτερα ικανοποιημένος από το γεγονός ότι η κ. Ferrero-Waldner, ως Επίτροπός μας, υποστήριζε πάντα τη δημοκρατία και την οικονομία της αγοράς και έχει, επίσης, θέσει νέα πρότυπα από αυτήν την άποψη στη Λευκορωσία. Σε αυτό το πλαίσιο, θα ήθελα να την ευχαριστήσω ειλικρινά για το έργο της ως Επιτρόπου Εξωτερικών Σχέσεων και Ευρωπαϊκής Πολιτικής Γειτονίας και να της ευχηθώ ό,τι καλύτερο για το μέλλον.
<SPEAKER ID="208" NAME="Marek Siwiec" AFFILIATION="S&amp;D">
(PL) Κύριε Πρόεδρε, βρεθήκαμε σε μια κατάσταση που οδηγεί σε ένα είδος σχιζοφρένειας στις επαφές μας με τη Λευκορωσία. Διότι οι ευρωπαίοι ηγέτες συζητούν με τον Πρόεδρο και την κυβέρνηση της Λευκορωσίας, η οποία εκπροσωπεί το κοινοβούλιο και το πολιτικό σύστημα της Λευκορωσίας. Αυτό είναι καλό. Ωστόσο, δεν θέλουμε να συνομιλούμε με ένα κοινοβούλιο που εξελέγη με εκλογές των οποίων η διεξαγωγή ήταν κακή και οι οποίες δεν ήταν ούτε ελεύθερες ούτε διαφανείς, διότι έχουμε τις αρχές μας. Αυτή η σχιζοφρένεια πρέπει να σταματήσει κάποια στιγμή, και αυτό πρέπει να το πούμε ξεκάθαρα.
<P>
" κατάλληλη στιγμή για να πούμε οριστικά ποια είναι πολιτική μας απέναντι στη Λευκορωσία είναι οι τοπικές εκλογές του επόμενου έτους. Είτε θα διεξαχθούν σύμφωνα με τα πρότυπα που αποδεχόμαστε και θα αποτελέσουν ένδειξη σημαντικής διαφάνειας είτε δεν θα διεξαχθούν με αυτόν τον τρόπο και θα πρέπει απλά να σταματήσουμε να σκεφτόμαστε τη διαφάνεια εκ μέρους της Λευκορωσίας, διότι θα είναι προφανές ότι ο κ. Lukashenko γνωρίζει τι θέλει, ενώ εμείς δεν γνωρίζουμε πραγματικά τι θέλουμε.
<P>
Όσον αφορά τον κ. Berlusconi, ωστόσο, αποκάλυψε πολλά για τον εαυτό του, διότι εάν η ιδανική αρχηγία είναι για αυτόν όσα πράττει ο Lukashenko, αυτό σημαίνει ότι πρόκειται για ένα μοντέλο αρχηγίας που τον εντυπωσιάζει, και το μόνο που μπορούμε να κάνουμε είναι να σταυρώσουμε τα χέρια μας και να εκφράσουμε τη λύπη μας για το γεγονός ότι ένας τέτοιος ηγέτης συγκαταλέγεται στους 27 ηγέτες των χωρών της Ευρωπαϊκής Ένωσης.
<SPEAKER ID="209" NAME="Charles Tannock" AFFILIATION="ECR">
(EN) Κύριε Πρόεδρε, ως παρατηρητής της Λευκορωσίας εδώ και πολύ καιρό, είναι σημαντικό ότι η ΕΕ συνεχίζει τις σχέσεις της με τη Λευκορωσία, η οποία είναι μια ευρωπαϊκή χώρα μεσαίου μεγέθους και η οποία απομονώνεται με δική της επιλογή όλο και περισσότερο και μετατρέπεται κατά κάποιο τρόπο σε Κούβα της Ευρώπης. Ο πρόεδρος Lukashenko, ο οποίος αποτελεί τυπικό παράδειγμα Homo sovieticus, κατανοεί πλήρως, παρ' όλα αυτά, το νόημα της πολιτικής ισχύος και, συνεπώς, πρέπει να υπάρχει μια λογική εμπορική και πολιτική επαφή και σχέση ΕΕ-Λευκορωσίας . Ως εκ τούτου, συμφωνώ ότι οι στοχευμένες κυρώσεις πρέπει να αρθούν επιτέλους και να επικυρωθεί μια ΣΕΣΣ.
<P>
Συνεπώς, μετά από χρόνια απομόνωσης της Λευκορωσίας από την ΕΕ, συμφωνώ τώρα ότι μια ρεαλιστική προσέγγιση μαστιγίου και καρότου είναι η σωστή προσέγγιση. Πρέπει να διευκολύνουμε τις επαφές με την κοινωνία των πολιτών της Λευκορωσίας και τους διακανονισμούς όσον αφορά τις φθηνότερες θεωρήσεις, και να χορηγήσουμε στη Λευκορωσία καθεστώς παρατηρητή στη συνέλευση του Euronest, καθώς κα πρόσβαση στα προγράμματα της ανατολικής εταιρικής σχέσης.
<P>
Κάναμε ένα γενναιόδωρο ξεκίνημα, και καλώ τώρα το Μινσκ να κάνει κάποιους συμβιβασμούς, βελτιώνοντας την κατάσταση των ανθρωπίνων δικαιωμάτων και της δημοκρατίας.
<SPEAKER ID="210" NAME="Andreas Mölzer" AFFILIATION="NI">
(DE) Κύριε Πρόεδρε, η πολιτική της Ευρωπαϊκής Ένωσης απέναντι στη Λευκορωσία αποτελεί σίγουρα παράδειγμα μιας λογικής πολιτικής γειτονίας. Οφείλουμε να ευχαριστήσουμε την απερχόμενη Επίτροπο, κ. Ferrero-Waldner, για το επιτυχημένο έργο της από αυτήν την άποψη.
<P>
" Λευκορωσία σίγουρα θα πρέπει να στηριχθεί από την Ευρωπαϊκή Ένωση στη διαδικασία μεταρρύθμισής της και, επίσης, στον εκδημοκρατισμό της. Ωστόσο, η Ευρωπαϊκή Ένωση και τα κράτη μέλη της Ευρωπαϊκής Ένωσης δεν θα πρέπει να διακρίνονται από τέτοια αλαζονεία ώστε να πιστεύουν ότι τα δικά τους δημοκρατικά πρότυπα θα πρέπει να αποτελούν πρότυπο για τον υπόλοιπο κόσμο.
<P>
Ένα είναι σίγουρο όσον αφορά τη Λευκορωσία: εάν θέλουμε να ανθήσουν οι σχέσεις μας με τη Λευκορωσία, θα είμαστε επίσης υποχρεωμένοι να σεβαστούμε κάπως τα ιστορικά και γεωπολιτικά συμφέροντα του Κρεμλίνου. Αυτό είναι ίσως το πιο ευαίσθητο θέμα σε σχέση με την ευρωπαϊκή πολιτική απέναντι στη Λευκορωσία.
<SPEAKER ID="211" NAME="Filip Kaczmarek" AFFILIATION="PPE">
(PL) Συζητήσαμε εδώ για την ανάγκη ανταλλαγών νέων και πολιτισμού μεταξύ της Ένωσης και της Λευκορωσίας. Φοβούμαι ότι αυτό θα είναι πολύ δύσκολο. Στις 3 Δεκεμβρίου, η Tatiana Szapućko, εκπρόσωπος της οργάνωσης της αντιπολίτευσης "Young Front", διαγράφηκε από τον κατάλογο των φοιτητών της Νομικής του κρατικού πανεπιστημίου της Λευκορωσίας. Γιατί αφαιρέθηκε το όνομά της; Διότι συμμετείχε σε ένα φόρουμ σχετικά με την ανατολική εταιρική σχέση στις Βρυξέλλες. Οι αρχές του πανεπιστημίου θεώρησαν ότι έφυγε χωρίς τη συναίνεσή τους, και γι' αυτόν τον λόγο την πέταξαν έξω από το πανεπιστήμιο.
<P>
Ίσως για μια γυναίκα στη Λευκορωσία, αυτό δεν είναι και πολύ επικίνδυνο, αλλά για τους άνδρες που αποκλείονται από το πανεπιστήμιο στη Λευκορωσία, τα αποτελέσματα μπορεί να είναι πολύ πιο επώδυνα, διότι η στρατιωτική θητεία εκεί χρησιμοποιείται ως τιμωρία, ως υποκατάστατο της φυλακής. Υπάρχουν νέοι στρατιώτες, όπως ο Franek Wieczorka, επικεφαλής της οργάνωσης νέων με την ονομασία "Belarusian Youth Front" (Μέτωπο Νεολαίας της Λευκορωσίας), και ο Ivan Szyła, επίσης από την οργάνωση Young Front, οι οποίοι διώκονται κατά τη διάρκεια της στρατιωτικής θητείας, όπου δεν τους δίνεται η δυνατότητα πρόσβασης στην ενημέρωση, και αυτό χρησιμοποιείται ως τιμωρία. Θα πρέπει αγωνιστούμε ενάντια σε αυτό και να στηρίξουμε όσους τιμωρούνται με αυτόν τον τρόπο.
<SPEAKER ID="212" NAME="Cecilia Malmström" LANGUAGE="EN">
Κύριε Πρόεδρε, κυρία Επίτροπε, αξιότιμοι κύριοι βουλευτές, φρονώ ότι είναι εξαιρετικά πολύτιμο το γεγονός ότι έχουμε τόσο δυνατή στήριξη από όλα τα ευρωπαϊκά θεσμικά όργανα όσον αφορά την προσέγγιση της Λευκορωσίας.
<P>
Πράγματι, πρόκειται για έναν πολύ δύσκολο εταίρο, αλλά είναι γείτονάς μας, μια χώρα με την οποία έχουμε κοινά σύνορα. Ορισμένες χώρες εδώ έχουν στενές και ιστορικές σχέσεις με τον λαό εκεί, και έτσι πρέπει να καταβάλουμε κάθε δυνατή προσπάθεια προκειμένου να στηρίξουμε την ανάπτυξη προς τη δημοκρατία, τα ανθρώπινα δικαιώματα, το κράτος δικαίου και την οικονομία της αγοράς.
<P>
Ανησυχούμε τελευταία για ορισμένες εχθρικές αντιδράσεις, για παράδειγμα την αποβολή της νεαρής φοιτήτριας. " σουηδική Προεδρία αντέδρασε με μεγάλη σταθερότητα στο Μινσκ και, επίσης, εξέδωσε πλήθος δηλώσεων: είναι, βεβαίως, κάτι για το οποίο λυπούμαστε και δεν θα πρέπει να συμβαίνει.
<P>
Είχαμε πολλές επαφές με την κοινωνία των πολιτών κατά τη διάρκεια του τρέχοντος έτους. Πραγματοποιήθηκε μια διάσκεψη με την κοινωνία των πολιτών μόλις πριν από λίγες εβδομάδες στις Βρυξέλλες. Συνάντησα προσωπικά τους εκπροσώπους της αντιπολίτευσης στη Στοκχόλμη πριν από λίγες εβδομάδες και καταβάλλονται συνεχείς προσπάθειες σύνδεσης με την κοινωνία των πολιτών και την αντιπολίτευση. Είναι αδύναμοι, αλλά είναι εκεί και χρειάζονται τη στήριξή μας, και αυτή η στήριξη θα συνεχιστεί.
<P>
Φρονώ ότι η ιδέα του κ. Godmanis σχετικά με το θέμα της διάσκεψης είναι πολύ ενδιαφέρουσα. Σίγουρα αξίζει να διερευνηθεί εάν μπορούμε να προχωρήσουμε.
<P>
Αυτή η διττή προσέγγιση προς τη Λευκορωσία -η προσέγγιση "του μαστιγίου και του καρότου", όπως νομίζω ότι την αποκάλεσε ο κ. Tannock- ευελπιστούμε ότι είναι μια προσέγγιση που θα επιτύχει. Αποδεικνύει ότι είμαστε πραγματικά δεσμευμένοι, έχουμε απλώσει το χέρι. Μπορούμε να αποδείξουμε στον κ. Lukashenko και στο καθεστώς της Λευκορωσίας ότι, εάν κινηθεί κανείς προς τη δημοκρατία, εάν κινηθεί κανείς προς τον σεβασμό των διεθνών αξιών, μπορεί να βρει έναν άλλον δρόμο. Υπάρχει ο δρόμος που οδηγεί στην ευρωπαϊκή ολοκλήρωση· υπάρχει ο δρόμος που οδηγεί στη συνεργασία με την Ευρωπαϊκή Ένωση, στη διευκόλυνση της έκδοσης θεωρήσεων και στην εμβάθυνση της ανατολικής εταιρικής σχέσης.
<P>
Τώρα, εξαρτάται από αυτούς το να ανταποκριθούν. Τους έχουμε δώσει το χέρι μας και, με την πλήρη στήριξη όλων των ευρωπαϊκών θεσμικών οργάνων, παρακαλώ το Μινσκ να το κρατήσει, διότι αυτό και ο λαός της Λευκορωσίας θα κερδίσουν πολλά.
<SPEAKER ID="213" NAME="Karel De Gucht" LANGUAGE="EN">
Κύριε Πρόεδρε, εν κατακλείδι, θα ήθελα να τονίσω ότι, κατά τη γνώμη μου -και ομιλώ επίσης εξ ονόματος της Benita Ferrero-Waldner, βεβαίως- η σημερινή ανταλλαγή απόψεων υπήρξε πολύ ειλικρινής και εξαιρετικά χρήσιμη. Θα ήθελα να σας ευχαριστήσω για την εποικοδομητική και μελλοντοστραφή συζήτηση.
<P>
" ΕΕ είναι, καταρχήν, έτοιμη να συνεργαστεί στενά με το Μινσκ και να στηρίξει τις πολιτικές και οικονομικές μεταρρυθμίσεις που απαιτούνται επειγόντως. Εάν υπάρξουν σημαντικά βήματα από την πλευρά της ηγεσίας της Λευκορωσίας όσον αφορά τον εκδημοκρατισμό, η ΕΕ θα είναι έτοιμη να αντιμετωπίσει τη Λευκορωσία ως πλήρες μέλος της ανατολικής εταιρικής σχέσης. Εν τω μεταξύ, η ΕΕ καλεί και θα συνεχίσει να καλεί μετ' επιτάσεως τη Λευκορωσία να κάνει περαιτέρω αμετάκλητα βήματα με στόχο την επίτευξη δημοκρατικών προτύπων, χωρίς τα οποία οι σχέσεις μας δεν μπορούν να αναπτυχθούν πλήρως. Ειλικρινά ελπίζω ότι το 2010 θα είμαστε σε θέση να συνεργαστούμε σταδιακά και έξυπνα με τη Λευκορωσία και να προσφέρουμε στον λαό της Λευκορωσίας ένα όραμα και τα χειροπιαστά οφέλη μιας στενής σχέσης με την ΕΕ.
<P>
" ΕΕ αναμένει από τη Λευκορωσία να λάβει μια σειρά συνοδευτικών μέτρων στον τομέα των δημοκρατικών μεταρρυθμίσεων, με στόχο να έλθει πιο κοντά στην ΕΕ και από κοινού να βοηθήσουν στη διεύρυνση του τομέα της ειρήνης, της σταθερότητας και της ευημερίας με τη συμμετοχή και των έξι χωρών της ανατολικής εταιρικής σχέσης, καθώς και της Ρωσίας, του στρατηγικού εταίρου της ΕΕ.
<P>
Υπάρχουν πέντε μέτρα που αναμένουμε από τη Λευκορωσία να λάβει με αποφασιστικό και αμετάκλητο τρόπο.
<P>
Πρώτον, να εξασφαλίσει ότι δεν θα υπάρξει οπισθοδρόμηση όσον αφορά το θέμα των πολιτικών κρατουμένων και των πολιτικά υποκινούμενων ποινικών διώξεων. Δεύτερον, να πραγματοποιήσει εκτενή μεταρρύθμιση της εκλογικής νομοθεσίας σύμφωνα με τις συστάσεις του ΟΟΣΑ/ ODIHR. Τρίτον, ξεκινώντας από την απελευθέρωση των μέσων, να καθιερώσει την ελευθερία του λόγου και του συναθροίζεσθαι. Τέταρτον, να βελτιώσει τις συνθήκες εργασίας των ΜΚΟ μέσω κανονιστικών και νομοθετικών μέτρων. Πέμπτον, να καταργήσει τη θανατική ποινή ή να κηρύξει ένα μορατόριουμ για αυτήν.
<P>
Μια σημαντική κίνηση που θα συμβάλει στο να επιδείξει η Λευκορωσία τη δέσμευσή της για κοινές αξίες θα ήταν η άμεση θέσπιση ενός μορατόριουμ για τη θανατική ποινή και η επακόλουθη κατάργησή της ως ένα σημαντικό βήμα προόδου στον δρόμο για την προσχώρησής της στο Συμβούλιο της Ευρώπης. Στα συμπεράσματα του Νοεμβρίου, το Συμβούλιο της ΕΕ κάλεσε μετ' επιτάσεως τη Λευκορωσία να θεσπίσει ένα μορατόριουμ για τη θανατική ποινή. Επιπλέον, η Επιτροπή πραγματοποίησε δράσεις επικοινωνίας ενόψει της 10ης παγκόσμιας ημέρας κατά της θανατικής ποινής.
<P>
Τι θα μπορούσε να κάνει η ΕΕ για τη Λευκορωσία; Τι περιλαμβάνει η προσφορά; " Επιτροπή πιστεύει ότι η πιο παραγωγική προσέγγιση της Λευκορωσίας μπορεί να γίνει με βάση τον πραγματισμό. " προοδευτική συνεργασία της ΕΕ με τη Λευκορωσία πρέπει να αντικατοπτρίζει θετικά βήματα από την πλευρά της ίδιας της Λευκορωσίας, αλλά πρέπει επίσης να επιδείξουμε ευελιξία. Τα συμπεράσματα του Νοεμβρίου του 2009 του Συμβουλίου Γενικών Υποθέσεων και Εξωτερικών Σχέσεων (ΣΓΥΕΣ) επιτρέπουν στην ΕΕ να προσφέρει κίνητρα στη Λευκορωσία για βήματα που θέλουμε να γίνουν, ενώ ταυτόχρονα παραμένουμε πιστοί στις αρχές μας. Αυτό εννοώ με τον όρο "πραγματισμό".
<P>
Το μήνυμά μας προς τη Λευκορωσία είναι σαφές. Πρώτον, η ΕΕ είναι έτοιμη να συνεργαστεί στενά με το Μινσκ και να στηρίξει την πολιτική και οικονομική του ανάπτυξη και, εάν σημειωθούν σημαντικά θετικά βήματα από την ηγεσία της Λευκορωσίας, θα είμαστε έτοιμοι να αντιμετωπίσουμε τη Λευκορωσία ως πλήρες μέλος της ανατολικής εταιρικής σχέσης. Αυτό απαιτεί την ανάπτυξη των σχέσεών μας μέσω της διμερούς οδού της ανατολικής εταιρικής σχέσης, της έναρξης ενός εκτενούς πολιτικού και οικονομικού διαλόγου, καθώς και της ενισχυμένης τομεακής συνεργασίας.
<P>
Εν τω μεταξύ, η Λευκορωσία κλήθηκε στον Μάιο του 2009 να συμμετάσχει στην πολυμερή διάσταση της ανατολικής εταιρικής σχέσης. Συμμετέχει εποικοδομητικά σε επίπεδο υφυπουργών στα τέσσερα πολυμερή φόρουμ - δημοκρατία και διακυβέρνηση, οικονομική ολοκλήρωση, ενεργειακή ασφάλεια και διαπροσωπικές σχέσεις.
<P>
Δεύτερον, αναμένουμε από τη Λευκορωσία να προβεί σε περαιτέρω αμετάκλητες ενέργειες προς την επίτευξη δημοκρατικών προτύπων, χωρίς τα οποία οι σχέσεις μας δεν μπορούν να αναπτυχθούν πλήρως.
<P>
Τρίτον, η απουσία μιας συμφωνίας εταιρικής σχέσης και συνεργασίας δεν είναι μόνο απώλεια για τη Λευκορωσία· μας στερεί μια νόμιμη βάση για δομές όπως ο επίσημος διάλογος για τα ανθρώπινα δικαιώματα και η αντιμετώπιση θεμάτων που αφορούν το εμπόριο ή τη μεταφορά ενέργειας. Στην Επιτροπή συνεχίζουμε να πιστεύουμε ότι η επικύρωση της συμφωνίας εταιρικής σχέσης και συνεργασίας θα αποτελέσει ένα χρήσιμο βήμα προόδου, αλλά θα συνεχίσουμε σαφώς να την χρησιμοποιούμε ως ένα κίνητρο που θα ενθαρρύνει περαιτέρω κινήσεις από την πλευρά της Λευκορωσίας.
<P>
Τέταρτον, και τελευταίο, η Επιτροπή ξεκίνησε να εργάζεται για την εφαρμογή των συμπερασμάτων στα οποία κατέληξε το ΣΓΥΕΣ τον Νοέμβριο του 2009 και θα επανέλθει στο Συμβούλιο Υπουργών της ΕΕ με προτάσεις όσο το δυνατόν συντομότερα.
<SPEAKER ID="214" NAME="Πρόεδρος">
" συζήτηση έληξε.
<P>
Έχω λάβει επτά προτάσεις ψηφίσματος σύμφωνα με το άρθρο 110, παράγραφος 2 του Κανονισμού.
<P>
" ψηφοφορία θα διεξαχθεί αύριο, Πέμπτη, 17 Δεκεμβρίου 2009.
<P>
Γραπτές δηλώσεις (άρθρο 149)
<SPEAKER ID="993" NAME="Cristian Silviu Buşoi  " LANGUAGE="RO">
Οι δημοκρατικές αξίες και ο σεβασμός των ανθρωπίνων δικαιωμάτων και των ατομικών ελευθεριών αποτελούν τα θεμέλια στα οποία οικοδομήθηκε η ΕΕ. Καθώς βασικός μας στόχος είναι να βοηθήσουμε τις γειτονικές χώρες να γίνουν δημοκρατικές και η Λευκορωσία είναι μία από τις τελευταίες χώρες της Ευρώπης με απολυταρχικό καθεστώς, πιστεύω ότι πρέπει να θέσουμε πολύ σαφείς, αυστηρές πολιτικές προϋποθέσεις για τη Λευκορωσία πριν από οποιαδήποτε πολιτική επαφή. " Λευκορωσία έχει πραγματοποιήσει ορισμένες μεταρρυθμίσεις, αλλά ωχριούν ως προς τη σημασία τους μπροστά στα προβλήματα που υφίστανται, ιδιαίτερα όσον αφορά τον σεβασμό των ανθρωπίνων δικαιωμάτων, την ελευθερία του Τύπου και την ελευθερία της έκφρασης. Πρέπει να δοθεί στήριξη στους ακτιβιστές που αγωνίζονται για τον σεβασμό των ανθρωπίνων δικαιωμάτων και των ατομικών ελευθεριών. Υποστηρίζω την ιδέα της καθιέρωσης επαφών με την αντιπολίτευση και τάσσομαι θερμά υπέρ των ατομικών επαφών μεταξύ των πολιτών από την ΕΕ και τη Λευκορωσία. Αυτό θα έχει ως αποτέλεσμα να μπορούν οι πολίτες της Λευκορωσίας να μιλούν ελεύθερα με ανθρώπους που συμμερίζονται τις ίδιες δημοκρατικές αξίες. Αυτό θα συνέβαλε στην ανάπτυξη της κοινωνίας των πολιτών και θα διευκόλυνε μια διαδικασία εκδημοκρατισμού, η οποία θα έχαιρε ευρείας στήριξης και θα ξεκινούσε από τον ίδιο τον λαό. Αυτός είναι ο μόνος τρόπος δημιουργίας μιας υγιούς δημοκρατίας όπου θα γίνονται σεβαστά τα δικαιώματα όλων. Ως εκ τούτου, η χρήση των κυρώσεων ως μέσο άσκησης πιέσεων πρέπει να συνδυαστεί με τη διευκόλυνση των επαφών μεταξύ των πολιτών από την ΕΕ και τη Λευκορωσία.
<SPEAKER ID="215" NAME="Kinga Göncz  " LANGUAGE="HU">
Θα ήθελα να χαιρετίσω την εποικοδομητική συμμετοχή της Λευκορωσίας στη διαδικασία της ανατολικής εταιρικής σχέσης, καθώς και το γεγονός ότι ξεκίνησε ο διάλογος για τα ανθρώπινα δικαιώματα μεταξύ της ΕΕ και της Λευκορωσίας. Κατά το περασμένο έτος, ξεκίνησαν θετικές διαδικασίες στη χώρα με την απελευθέρωση πολιτικών κρατουμένων, βλέπουμε όμως ότι αυτή η διαδικασία έχει έκτοτε πέσει σε τέλμα. Αυτό οφείλεται σε προβλήματα που αφορούν τη σύσταση πολιτικών κομμάτων και την έγκριση λειτουργίας ανεξάρτητων μέσων ενημέρωσης και οργανώσεων της κοινωνίας των πολιτών. Κατά συνέπεια, η ΕΕ αναγκάστηκε να διευρύνει τα περιοριστικά μέτρα που αφορούν τα ταξίδια. Ειλικρινά ελπίζω ότι η Λευκορωσία θα συνεχίσει την πορεία των θετικών αλλαγών που ξεκίνησε πέρυσι, προσφέροντας έτσι την ευκαιρία στην ΕΕ να μπορέσει και εκείνη να ανταποκριθεί θετικά. Έως τότε, φρονώ ότι είναι επίσης σημαντικό να εξετάσουμε εάν μπορούμε να προχωρήσουμε τον τομέα της διευκόλυνσης έκδοσης θεωρήσεων, καθώς οι ανθρώπινες επαφές μπορούν να συμβάλουν σημαντικά σε μεγαλύτερη πολιτική διαφάνεια και στη διαδικασία εκδημοκρατισμού.
<SPEAKER ID="216" NAME="Bogusław Sonik  " LANGUAGE="PL">
Όταν συζητούμε τον σεβασμό των ανθρωπίνων δικαιωμάτων στη Λευκορωσία και την απόφαση των κρατών μελών να διευρύνουν τις κυρώσεις κατά ορισμένων εκπροσώπων του καθεστώτος της Λευκορωσίας έως τον Οκτώβριο του 2010, πρέπει να πούμε ότι η κατάσταση στη Λευκορωσία σταδιακά αλλάζει.
<P>
Στα αποτελέσματα του Ευρωπαϊκού Συμβουλίου της 17ης Νοεμβρίου 2009, διαβάσαμε ότι έχουν διαφανεί νέες δυνατότητες διαλόγου και αυξημένης συνεργασίας μεταξύ της Ευρωπαϊκής Ένωσης και της Λευκορωσίας. Θέλοντας να ενθαρρύνουν τις αρχές της Λευκορωσίας να πραγματοποιήσουν μεταρρυθμίσεις, τα κράτη μέλη συμφώνησαν στην προσωρινή άρση των κυρώσεων για την ελεύθερη κυκλοφορία, οι οποίες εφαρμόζονταν σε υψηλόβαθμους εκπροσώπους των αρχών της Λευκορωσίας. " Ευρωπαϊκή Επιτροπή ετοιμάζει μια οδηγία προκειμένου να διευκολύνει την έκδοση θεωρήσεων από την ΕΕ για τους Λευκορώσους και την επίτευξη μιας συμφωνίας επανεισδοχής.
<P>
Ωστόσο, δεν πρέπει να λησμονούμε ότι τα ανθρώπινα δικαιώματα εξακολουθούν να παραβιάζονται στη Λευκορωσία, και τα πολλά υποσχόμενα και ευνοϊκά βήματα που έγιναν από τον Οκτώβριο του 2008, όπως η απελευθέρωση των περισσότερων πολιτικών κρατουμένων και η άδεια κυκλοφορίας δύο ανεξάρτητων εφημερίδων, δεν αρκούν. Ένα χαρακτηριστικό παράδειγμα παραβίασης των ανθρωπίνων δικαιωμάτων είναι η συνεχιζόμενη επιβολή της θανατικής ποινής: " Λευκορωσία είναι η μόνη ευρωπαϊκή χώρα που εξακολουθεί να επιβάλλει θανατικές καταδίκες, και τους τελευταίους μήνες έχουν επιβληθεί και άλλες θανατικές ποινές.
<P>
Συνεπώς, απευθύνουμε τις ακόλουθες απαιτήσεις σε όσους λαμβάνουν αποφάσεις στη Λευκορωσία: τουλάχιστον, να σεβαστούν τα ανθρώπινα δικαιώματα, μεταξύ άλλων με τη σύνταξη ενός μορατόριουμ για την εκτέλεση της θανατικής ποινής, με την τροποποίηση του εκλογικού νόμου και τη διασφάλιση της ελευθερίας του λόγου και των μέσων ενημέρωσης.

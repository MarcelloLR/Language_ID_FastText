<CHAPTER ID="003">
Δηλώσεις της Προεδρίας
<SPEAKER ID="007" NAME="Πρόεδρος">
Την προηγούμενη εβδομάδα, στην τουρκική πόλη Μαλάτια, τρεις υπάλληλοι του χριστιανικού εκδοτικού οίκου Zirve δολοφονήθηκαν με έναν ιδιαίτερα ειδεχθή τρόπο. Πρόκειται για μια αποτρόπαιη πράξη, την οποία καταδικάζω με τον πιο κατηγορηματικό τρόπο και θα προέτρεπα τις τουρκικές αρχές να συνεχίσουν τις προσπάθειές τους, προκειμένου να ρίξουν άπλετο φως σε κάθε πτυχή αυτού του εγκλήματος. " τουρκική κυβέρνηση καταδίκασε απερίφραστα αυτές τις επιθέσεις και θα ήθελα να τους παρακινήσω ειδικότερα να οδηγήσουν τους υπευθύνους ενώπιον της δικαιοσύνης για να λογοδοτήσουν για τις πράξεις τους. " προστασία των θρησκευτικών μειονοτήτων και των δικαιωμάτων τους είναι μια σημαντική αποστολή ενός κράτους δικαίου σε οποιαδήποτε δημοκρατική χώρα, και αυτό το Σώμα καταδικάζει όλα τα εγκλήματα που διαπράττονται από πολιτικούς ή θρησκευτικούς φανατικούς κατά όσων οι απόψεις και οι πεποιθήσεις διαφέρουν από τις δικές τους.
<P>
Οφείλω να ενημερώσω το Σώμα ότι μόλις λάβαμε την είδηση του θανάτου του Μπορίς Γιέλτσιν, του πρώην -και πρώτου- προέδρου της Ρωσίας. Θα θέλαμε να εκφράσουμε τα συλλυπητήριά μας προς τον ρωσικό λαό.

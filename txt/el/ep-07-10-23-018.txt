<CHAPTER ID="018">
Πρωτόκολλο που τροποποιεί τη συμφωνία για τα δικαιώματα πνευματικής ιδιοκτησίας στον τομέα του εμπορίου (TRIPS) (συζήτηση)
<SPEAKER ID="390" NAME="Πρόεδρος">
" ημερήσια διάταξη προβλέπει τη σύσταση του κ. Gianluca Susta, εξ ονόματος της Επιτροπής Διεθνούς Εμπορίου, σχετικά με την πρόταση απόφασης του Συμβουλίου για την αποδοχή εξ ονόματος της Ευρωπαϊκής Κοινότητας του πρωτοκόλλου που τροποποιεί τη συμφωνία TRIPS, που υπεγράφη στη Γενεύη στις 6 Δεκεμβρίου 2005 (08934/2006 - C6-0359/2006 -.
<SPEAKER ID="391" NAME="Gianluca Susta  " AFFILIATION="ALDE">
εισηγητής. - (IT) Κύριε Πρόεδρε, κύριε Επίτροπε, κυρίες και κύριοι, θέλω καταρχάς να εκμεταλλευτώ αυτή την ευκαιρία για να ευχαριστήσω τη γραμματεία της Ομάδας της Συμμαχίας Φιλελευθέρων και Δημοκρατών για την Ευρώπη στο Κοινοβούλιο για τη στήριξη που μου παρείχε. Θέλω επίσης να ευχαριστήσω όλους τους σκιώδεις εισηγητές, καθώς και τον κ. Van Hecke, ο οποίος κάλυπτε αυτόν τον φάκελο πριν από εμένα, για την εξαιρετική δουλειά που έχει γίνει και για το γεγονός ότι κατέστη δυνατό να διατηρηθεί μέχρι τέλους η ενότητα του θεσμικού μας οργάνου.
<P>
Κατά τη γνώμη μου, αυτό υπήρξε το ισχυρότερο σημείο του Κοινοβουλίου στην εκστρατεία για την προώθηση της πρόσβασης στα φάρμακα σε αναπτυσσόμενες και λιγότερο ανεπτυγμένες χώρες που τα έχουν περισσότερο ανάγκη. Το δικαίωμα στην υγεία και η πρόσβαση στην υγεία σε προσιτές τιμές είναι θεμελιώδη δικαιώματα και πρέπει να εγγυώνται για όλους τους πολίτες. Δυστυχώς, γνωρίζουμε πολύ καλά ότι αυτό δεν συμβαίνει πάντα: πάρα πολύ συχνά οι τιμές τις οποίες επιβάλλει η φαρμακευτική βιομηχανία είναι υπερβολικά υψηλές, με αποτέλεσμα οι χώρες που τα έχουν περισσότερο ανάγκη να αντιμετωπίζουν σοβαρές δυσκολίες.
<P>
Για τον λόγο αυτόν, όπως έχω ήδη επισημάνει σε διάφορες περιπτώσεις, τόσο στην Επιτροπή Διεθνούς Εμπορίου όσο και στην Ολομέλεια, το Κοινοβούλιο δεν επιτρέπεται να αποδεχτεί τυφλά το πρωτόκολλο που τροποποιεί τη συμφωνία TRIPS σαν να επρόκειτο για πανάκεια, θεωρώντας ότι έτσι λύνεται το ζήτημα. Το Κοινοβούλιο επιθυμούσε να γίνουν περισσότερα, τουλάχιστον εντός της Ευρωπαϊκής Ένωσης, καθότι η Ευρωπαϊκή Ένωση μπορεί και πρέπει να κάνει περισσότερα.
<P>
Ακόμη και ενόψει των θλιβερών γεγονότων αυτού του καλοκαιριού, όπως η ανταλλαγή επιστολών με την Ταϊλάνδη, ακόμη και μετά την εύρεση μιας μερικής λύσης, το Ευρωπαϊκό Κοινοβούλιο, το οποίο είναι πάντα υπέρμαχος της χρησιμοποίησης όλων των δυνατοτήτων ευελιξίας που προσφέρει η συμφωνία TRIPS, δεν θα μπορούσε να επιτρέψει την επικύρωση του πρωτοκόλλου χωρίς να έχει εξασφαλίσει απτές και αποτελεσματικές εγγυήσεις από την Επιτροπή και το Συμβούλιο.
<P>
Νομίζω ότι είναι δίκαιο να τονιστεί ότι κατά τη διάρκεια αυτών των μηνών στενής συνεργασίας με την Επιτροπή και το Συμβούλιο, επιτύχαμε αναμφίλεκτα έναν σημαντικό στόχο της Ευρωπαϊκής Ένωσης, τοποθετώντας ένα ουσιαστικά τεχνικό θέμα στην κορυφή της ευρωπαϊκής πολιτικής ατζέντας.
<P>
Πιστεύω ότι το τελικό αποτέλεσμα μπορεί να θεωρηθεί επιτυχία, όχι μόνο γι' αυτόν τον λόγο, αλλά προπάντων επειδή καταφέραμε να σημειώσουμε πρόοδο σε εξαιρετικά ευαίσθητους τομείς, όπως η ενθάρρυνση της χρήσης των δυνατοτήτων ευελιξίας που προβλέπει η συμφωνία TRIPS έτσι ώστε να είμαστε σε θέση να προωθήσουμε την πρόσβαση σε βασικά φάρμακα σε προσιτές τιμές στο πλαίσιο των εθνικών προγραμμάτων δημόσιας υγείας.
<P>
Υποστηρίζω ιδιαίτερα τη ρητή αναφορά που περιλαμβάνει η δήλωση του Συμβουλίου -η οποία παρουσιάστηκε τη Δευτέρα- στο άρθρο 30 της συμφωνίας TRIPS. Για την πολιτική μου ομάδα, αυτό συνιστά εγγύηση και επιβεβαίωση της πρόθεσης των κρατών μελών να χρησιμοποιήσουν στην πράξη αυτό το μέσο χωρίς να υποστούν πιέσεις και ότι θα διευκολυνθεί η πρόσβαση στα φάρμακα σε χώρες οι οποίες τα έχουν περισσότερο ανάγκη.
<P>
Δεύτερον, χαίρομαι επίσης για τα αποτελέσματα που επιτεύχθηκαν όσον αφορά το TRIPS+, συγκεκριμένα για τη θέσπιση πιο αυστηρών διατάξεων στο πλαίσιο της συμφωνίας TRIPS. Το Κοινοβούλιο, το Συμβούλιο και η Επιτροπή έχουν συμφωνήσει ότι δεν πρέπει να διεξαχθούν διαπραγματεύσεις σε μελλοντικές διμερείς ή περιφερειακές συμφωνίες με αναπτυσσόμενες χώρες σχετικά με διατάξεις οι οποίες ενδέχεται να έχουν αρνητικές συνέπειες για την υγεία και την πρόσβαση στα φάρμακα.
<P>
Παρ' όλα αυτά, και ενώ αναγνωρίζω τις προσπάθειες της πορτογαλικής Προεδρίας, θέλω να ρωτήσω αν μπορεί να βελτιωθεί περαιτέρω το κείμενο της δήλωσης, κυρίως δε το τμήμα που αναφέρεται στις φτωχές αναπτυσσόμενες χώρες. Αυτή η έκφραση θα μπορούσε να δημιουργήσει σύγχυση, δεδομένου ότι είναι πλέον σύνηθες να αναφερόμαστε μόνο σε αναπτυσσόμενες χώρες και στην κατηγορία των λιγότερο ανεπτυγμένων χωρών. " παρεμβολή μιας νέας κατηγορίας θα περιέπλεκε την κατάσταση. Πάνω από όλα, είναι σημαντικό να τονιστεί ότι όλες οι αναπτυσσόμενες χώρες, ως εκ τούτου ακόμη και χώρες όπως η Βραζιλία, η Ινδία κλπ., πρέπει να μπορούν να χρησιμοποιήσουν το τρέχον σύστημα χωρίς να κινδυνεύουν από την εισαγωγή επιζήμιων διατάξεων στο μέλλον.
<P>
Τελευταίο, αλλά όχι ασήμαντο, έχει ζωτική σημασία να υπογραμμιστούν οι προσπάθειες που έχουν καταβληθεί έως σήμερα για τη μεταφορά των αποτελεσμάτων της έρευνας και της τεχνολογικής ανάπτυξης στις χώρες του Νότου. " Ομάδα ALDE είναι πρόθυμη να δώσει τη συγκατάθεσή της καθότι θεωρεί ότι ένα "όχι" θα έστελνε ένα αρνητικό μήνυμα στις χώρες που πάσχουν από τις σοβαρότερες ελλείψεις, ενώ θα ήταν ανεύθυνο εκ μέρους της Ευρωπαϊκής Ένωσης δεδομένου ότι η επανέναρξη των διαπραγματεύσεων του ΠΟΕ είναι μη ρεαλιστική.
<P>
Εντούτοις, αυτό δεν αλλάζει το γεγονός ότι συνεχίζουμε να έχουμε επιφυλάξεις ως προς την αποδοτικότητα του μηχανισμού που έχει μελετηθεί και εγκριθεί από τον ΠΟΕ. Ως εκ τούτου, και με αυτή την επισήμανση φτάνω στο τέλος της ομιλίας μου, θέλω να επιβεβαιώσω ότι η ΕΕ δεν θα σταματήσει εδώ. Το Κοινοβούλιο θα καταβάλει κάθε δυνατή προσπάθεια ώστε να διασφαλίσει ότι οι εγγυήσεις που δόθηκαν τους τελευταίους μήνες θα τηρηθούν στην πράξη.
<P>
Καλούμε λοιπόν τον Επίτροπο Mandelson, ο οποίος στην επιστολή του επιβεβαίωσε ότι δεν σκοπεύει να διαπραγματευτεί τις διατάξεις της συμφωνίας TRIPS+, να αφαιρέσει από το σχέδιο συμφωνίας οικονομικής εταιρικής σχέσης με τις χώρες της Καραϊβικής το αίτημα να γίνουν δεκτές και να τηρηθούν οι υποχρεώσεις που απορρέουν από τη Συνθήκη Συνεργασίας για τα Διπλώματα Ευρεσιτεχνίας, τη Συνθήκη για το δίκαιο ευρεσιτεχνίας και τις διατάξεις περί πνευματικής ιδιοκτησίας της οδηγίας 2004/48/ΕΚ σχετικά με την επιβολή των δικαιωμάτων διανοητικής ιδιοκτησίας, οι οποίες μοιάζουν αναμφίλεκτα με τις διατάξεις της συμφωνίας TRIPS+.
<SPEAKER ID="392" NAME="Peter Mandelson">
μέλος της Επιτροπής. - (EN) Κύριε Πρόεδρε, είμαι πολύ ευχαριστημένος που μπορέσαμε να βρούμε μια λύση αρεστή σε όλους στο σημαντικό θέμα της πρόσβασης στα φάρμακα για τις φτωχές, αναπτυσσόμενες χώρες. " συζήτησή μας κατά τη διάρκεια των τελευταίων μηνών απέφερε καρπούς και θα ήθελα να ευχαριστήσω το Κοινοβούλιο για την ένταση και την ποιότητα των ανταλλαγών μας. " Επιτροπή ήταν ανέκαθεν δεκτική στις ανησυχίες που εξέφραζε το Κοινοβούλιο και, πράγματι, συμμερίζεται τις περισσότερες από αυτές. Αυτός είναι ο λόγος για τον οποίο η Επιτροπή ήταν στην πρώτη γραμμή της συζήτησης για τη συμφωνία TRIPS και για την πρόσβαση στα φάρμακα στον ΠΟΕ.
<P>
Είδα σε αυτή τη συζήτηση μια ευκαιρία ώστε να διευκρινίσει η Επιτροπή τη θέση της σε μια σειρά θεμάτων. Συμφωνούμε όλοι ότι η τροποποίηση της συμφωνίας TRIPS είναι ένα μέρος της λύσης, μεταξύ πολλών άλλων, στο πρόβλημα της πρόσβασης στα φάρμακα. Προφανώς, απαιτούνται άλλα μέτρα, ιδιαίτερα για τη βελτίωση των συστημάτων υγειονομικής περίθαλψης και των υποδομών, ιδίως στις φτωχές, αναπτυσσόμενες χώρες.
<P>
Ορισμένοι βουλευτές φοβούνται ότι ο μηχανισμός δεν θα λειτουργήσει αποτελεσματικά. Είναι σίγουρα πολύ νωρίς για να υποστηρίξουμε κάτι ανάλογο. Στον κανονισμό μας που εφαρμόζει την παρέκκλιση, και μαζί με το Κοινοβούλιο, συμφωνήσαμε να την αξιολογήσουμε τρία χρόνια μετά τη θέση σε ισχύ της και αυτό θα πράξουμε.
<P>
Υποστηρίζουμε επίσης το έργο της διακυβερνητικής ομάδας εργασίας στο πλαίσιο της ΠΟΥ για τη διερεύνηση άλλων μέτρων που θα βελτιώσουν περαιτέρω την πρόσβαση στα φάρμακα.
<P>
" Επιτροπή μπόρεσε να επιβεβαιώσει εκ νέου την αφοσίωσή της στη δήλωση της Ντόχα και τη συμφωνία TRIPS για τη δημόσια υγεία καθώς και την υποστήριξη των "δυνατοτήτων ευελιξίας" που περιέχονται σε αυτήν.
<P>
Ομοίως, η συζήτηση μου επιτρέπει να διαλύσω οποιαδήποτε παρανόηση σχετικά με το τι κάνει η Επιτροπή στις συμφωνίες οικονομικής εταιρικής σχέσης με τις χώρες ΑΚΕ. Επιτρέψτε μου να επιβεβαιώσω ότι, σε αυτές τις συμφωνίες και σε άλλες διμερείς και περιφερειακές συμφωνίες με τις φτωχές, αναπτυσσόμενες χώρες, η Επιτροπή δεν ζητά και δεν θα ζητήσει διατάξεις που θα μπορούσαν να επηρεάσουν την πρόσβαση στα φάρμακα ή να υπονομεύσουν τις δυνατότητες ευελιξίας της TRIPS που περιέχονται στη δήλωση της Ντόχα σχετικά με τη συμφωνία TRIPS και τη δημόσια υγεία.
<P>
Χάρη σε αυτή την ειλικρινή και άμεση συζήτηση το Κοινοβούλιο είναι τώρα σε θέση να δώσει τη συγκατάθεσή του στην πρόταση της Επιτροπής. " Ευρωπαϊκή Κοινότητα θα συνταχθεί τότε με τα άλλα μέλη του ΠΟΕ τα οποία έχουν ήδη δεχτεί τη συμφωνία TRIPS. " αποδοχή αυτή θα δώσει τη δυνατότητα στην ΕΚ να συνεχίσει να διαδραματίζει ηγετικό ρόλο στον ΠΟΕ όσον αφορά το ζήτημα της πρόσβασης στα φάρμακα.
<P>
Εν κατακλείδι, θα ήθελα να επιμείνω ότι η πρόσβαση στα φάρμακα παραμένει προτεραιότητα για την Επιτροπή και επιθυμώ να συνεχίσω να συνεργάζομαι σε εποικοδομητικό πνεύμα με το Κοινοβούλιο γι' αυτό το θέμα στο μέλλον.
<SPEAKER ID="393" NAME="Michel Rocard  " AFFILIATION="PSE">
συντάκτης της γνωμοδότησης της Επιτροπής Νομικών Θεμάτων. - (FR) Κύριε Πρόεδρε, κύριε Επίτροπε, κυρίες και κύριοι, λυπάμαι που το Συμβούλιο δεν εκπροσωπείται στη συζήτησή μας απόψε, καθώς αυτή είναι μια από τις σπάνιες φορές που αποτελεί την κύρια επαφή μας. " ατμόσφαιρα που επικρατεί στο Σώμα χαρακτηρίζεται από ευφορία, όλοι συμφωνούμε και αύριο θα ψηφίσουμε -με συντριπτική πλειοψηφία, νομίζω- υπέρ της επικύρωσης αυτής της τροποποίησης της συμφωνίας TRIPS, η οποία έχει ως στόχο να εξασφαλίσει τη βελτίωση της πρόσβασης στα φάρμακα χωρών οι οποίες δεν είναι επαρκώς ανεπτυγμένες και δεν διαθέτουν φαρμακοβιομηχανία η οποία να τους προσφέρει αυτή την πρόσβαση.
<P>
Κατά τη διάρκεια των παρατεταμένων συζητήσεων που διεξήγαμε γι' αυτό το θέμα προέκυψε ότι το Κοινοβούλιο αμφέβαλλε κάπως περισσότερο από ό,τι η Ευρωπαϊκή Επιτροπή για την αποτελεσματικότητα αυτού του συστήματος. Πιστεύω -και θέλω εδώ να ευχαριστήσω το Συμβούλιο διότι για πρώτη φορά άκουσε περισσότερο τη γνώμη του Κοινοβουλίου παρά της Επιτροπής- ότι αυτό ακριβώς οδήγησε στη δήλωση που διανεμήθηκε το πρωί της Δευτέρας, χάρη στην οποία δεχτήκαμε ότι μια μεταξύ μας συμφωνία μάς επιτρέπει να πραγματοποιήσουμε αυτό το μικρό βήμα προόδου. Πρόκειται για βελτίωση, είναι όμως μια βελτίωση την ανεπάρκεια της οποίας γνωρίζουμε και σχετικά με την αποτελεσματικότητα της οποίας διατηρούμε κάποιες αμφιβολίες. Οι λίγες αυτές αμφιβολίες που απομένουν θα εξαλειφθούν εφόσον τα κράτη μέλη και το Συμβούλιο εφαρμόσουν με αυστηρότητα τις συστάσεις.
<P>
Με χαροποιούν, ωστόσο, τα όσα ανέφερε προ ολίγου ο κ. Mandelson, ο οποίος έχει αναγγείλει προσωπικά ότι θα αναθέσει σε ομάδα εμπειρογνωμόνων να αναζητήσει άλλα μέτρα, καθώς και να αξιολογήσει αυτά τα μέτρα, νομίζω δε ότι θα συζητήσουμε και πάλι αυτά τα ζητήματα όταν είμαστε σε θέση να διαπιστώσουμε κατά πόσον ο βαθμός αποτελεσματικότητας ανταποκρίνεται στις προσδοκίες μας. Εν πάση περιπτώσει, χαίρομαι για τη θετική έκβαση αυτού του αναγκαίου σταδίου, έστω και αν δεν προχωρά όσο θα ήθελα.
<SPEAKER ID="394" NAME="Γεώργιος Παπαστάμκος">
εξ ονόματος της ομάδας PPE-DE. - Κύριε Πρόεδρε, ως εισηγητής του Ευρωπαϊκού Λαϊκού Κόμματος θα ήθελα να ευχαριστήσω τον εισηγητή κ. Sousa, και τους άλλους συναδέλφους για τη δημιουργική συνεργασία που είχαμε και η οποία μας επέτρεψε να διατηρήσουμε, παρά τις επί μέρους διαφορές μεταξύ των πολιτικών ομάδων, μια ενιαία θέση στο σημαντικό αυτό ζήτημα. Το Ευρωπαϊκό Κοινοβούλιο δεν περιορίστηκε στις αρμοδιότητες που ορίζει η Συνθήκη, να εκφράσει δηλαδή απλώς τη σύμφωνη γνώμη του. Πέτυχε μια πολιτική νίκη, την έκφραση μια ενιαίας διακομματικής πολιτικής βούλησης, στο ψήφισμα του Ιουλίου.
<P>
Επεδίωξε και πέτυχε την ανάληψη δεσμεύσεων εκ μέρους της Επιτροπής και του Συμβουλίου, οι οποίες συναντούν -σε μεγάλο βαθμό- τις θέσεις του Ευρωπαϊκού Κοινοβουλίου. Θα μπορούσα μάλιστα να πω ότι αποτέλεσε μια προγύμναση διοργανικής συνεργασίας ενόψει του νέου ρόλου που θα αναλάβει το Ευρωπαϊκό Κοινοβούλιο μετά την υιοθέτηση και θέση σε ισχύ της μεταρρυθμιστικής Συνθήκης.
<P>
" αποδοχή της τροποποίησης εκ μέρους της Ένωσης συνοδεύεται λοιπόν από ουσιαστικές δεσμεύσεις. Αυτές αφορούν στη διασφάλιση της αποτελεσματικής λειτουργίας του μηχανισμού. Βαίνουν, επί πλέον, πολύ πέραν αυτής, αφού θέτουν τις κατευθυντήριες γραμμές για μια σύνολη προσέγγιση του ζητήματος της δημόσιας υγείας των αναπτυσσομένων χωρών. " αποδοχή εκ μέρους της Ένωσης της τροποποίησης της συμφωνίας TRIPS στέλνει ένα θετικό ελπιδοφόρο μήνυμα προς τις αναπτυσσόμενες χώρες. Ελπίζουμε δε ότι θα συμπαρασύρει και τα άλλα μέλη του Παγκοσμίου Οργανισμού Εμπορίου προς την ίδια κατεύθυνση.
<SPEAKER ID="395" NAME="Kader Arif">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, κυρίες και κύριοι, κατά τη διάρκεια της τελευταίας συζήτησής μας τον Ιούλιο σχετικά με την πρόσβαση στα φάρμακα, έκλεισα την παρέμβασή μου καλώντας το Συμβούλιο και την Επιτροπή να αναλάβουν σαφείς και επίσημες δεσμεύσεις που να εγγυώνται την ενεργό συμμετοχή της Ευρώπης στην εύρεση νέων λύσεων και την επιθυμία της να αναλάβει ρόλο πρωτοπόρου στον αγώνα για την πρόσβαση όλων σε φθηνά φάρμακα. Δεν θα μπορούσαμε να μείνουμε ικανοποιημένοι από μια συζήτηση στην οποία δεν αναλήφθηκε καμία σαφής υποχρέωση, και σημειώνω σήμερα ότι, μετά από αρκετούς μήνες συνομιλιών μεταξύ των τριών οργάνων, ορισμένες από τις προτάσεις που είχαμε καταθέσει και που επιδιώκαμε με θέρμη γίνονται πραγματικότητα.
<P>
Επιτρέψτε μου καταρχάς να εκφράσω την επιδοκιμασία μου για το κοινοβουλευτικό έργο που έχει πραγματοποιηθεί, και που πραγματοποιείται με σταθερή προσήλωση στη λογοδοσία και τη διαφάνεια. Οι τρεις διαδοχικές αναβολές της ψηφοφορίας στο Κοινοβούλιο οφείλονταν στην έντονη προσήλωσή μας στον στόχο της εξασφάλισης της παγκόσμιας δημόσιας υγείας. Αυτή η διαδικασία μας έδειξε ότι η λέξη "αλληλεγγύη" έχει ακόμη νόημα στις ευρωπαϊκές πολιτικές.
<P>
Θέλω λοιπόν να ευχαριστήσω καταρχάς τον εισηγητή μας, κ. Susta, για την ιδιαίτερη ικανότητά του να πείθει αλλά και να αντιστέκεται, καθώς και όλους τους σκιώδεις εισηγητές των πολιτικών ομάδων, οι οποίοι, καθ' όλη τη διάρκεια αυτής της πολύμηνης συνεργασίας, προσπάθειας και κοινής πεποίθησης, υπερέβησαν τις κομματικές πολιτικές και απέδειξαν την ποιότητα του έργου που έχει τη δυνατότητα να επιτελεί το Κοινοβούλιο. Ευελπιστώ συνεπώς ότι το Συμβούλιο και η Επιτροπή θα μπορέσουν να μας πείσουν ότι θα τηρηθούν αυστηρά οι δεσμεύσεις που αναλήφθηκαν κατά τη διάρκεια των τελευταίων μηνών στο πλαίσιο των διαφόρων συνομιλιών μας και της γραπτής δήλωσης που μας διαβιβάστηκε.
<P>
Οι δεσμεύσεις αυτές είναι οι ακόλουθες: τα κράτη μέλη είναι ελεύθερα να χρησιμοποιήσουν όλες τις ρήτρες που τους επιτρέπουν να παράγουν γενόσημα φάρμακα και να τα εξάγουν σε αναπτυσσόμενες χώρες, και όχι μόνο σε φτωχές αναπτυσσόμενες χώρες· οι εν λόγω αναπτυσσόμενες χώρες μπορούν να χρησιμοποιούν όλες τις δυνατότητες ευελιξίας που επιτρέπει η δήλωση της Ντόχα προκειμένου να παρέχουν στους πληθυσμούς τους τα βασικά φάρμακα που έχουν ανάγκη· η Ευρωπαϊκή Ένωση δεν θα διαπραγματευτεί διατάξεις σχετικές με τη δημόσια υγεία στο πλαίσιο των διαπραγματεύσεων με σκοπό τη σύναψη εμπορικών συμφωνιών - και λαμβάνω υπόψη εν προκειμένω τις δηλώσεις του κ. Επιτρόπου· και, τέλος, η ΕΕ θα χρηματοδοτεί προγράμματα ανάπτυξης ικανοτήτων στους τομείς της έρευνας και της μεταποίησης στις χώρες αυτές.
<P>
Αυτά είναι θετικά βήματα προόδου, και θέλουμε τώρα να τα εκμεταλλευτούμε πλήρως, οφείλω ωστόσο να επισημάνω ότι τα υπόλοιπα θεσμικά όργανα δεν έχουν δώσει απαραιτήτως τις επιθυμητές απαντήσεις σε όλα τα ζητήματα που έχει θίξει το Κοινοβούλιο, ή στις εύλογες ανησυχίες του. Ο αγώνας μας υπέρ της πρόσβασης όλων των ανθρώπων του κόσμου στα φάρμακα συνεχίζεται. Θα παραμείνουμε λοιπόν σε πλήρη επαγρύπνηση όσον αφορά την τήρηση των δεσμεύσεων που ανέλαβαν σήμερα το Συμβούλιο και η Επιτροπή, ενώ συγχρόνως θα συνεχίσουμε να απαιτούμε να δοθούν τους επόμενους μήνες ταχείες και ικανοποιητικές απαντήσεις σε όλες τις ανησυχίες που έχουμε εκφράσει. Υπενθυμίζω ότι η πρώτη από τις δεσμεύσεις που αναλήφθηκαν ενώπιον του Κοινοβουλίου αφορούσε την ολοκλήρωση της αξιολόγησης του μηχανισμού που πρόκειται να υιοθετήσουμε αύριο. Επ' αυτού συνεχίζουν να υπάρχουν αμφιβολίες, οι οποίες πρέπει να αντιμετωπιστούν. Ειδάλλως, σύμφωνα με τις δεσμεύσεις που έχουν αναληφθεί έναντι των ενδιαφερόμενων αναπτυσσόμενων χωρών, η ΕΕ οφείλει να συναγάγει τα αναγκαία συμπεράσματα και να καταλήξει σε μια αληθινά εφαρμόσιμη, βιώσιμη λύση.
<P>
Χαίρομαι, συνεπώς, για τις δεσμεύσεις που ανέλαβαν το Συμβούλιο και η Επιτροπή, και θα ζητήσω από την Ομάδα μου να ψηφίσει αύριο υπέρ της επικύρωσης, έστω και αν οι διάρκειας εβδομάδων προσπάθειές μας την αμέσως προηγούμενη περίοδο με κάνουν να πιστεύω όχι μόνο ότι δεν έχουμε φτάσει στο τέλος, αλλά ότι η συλλογική συμφωνία στην οποία έχουμε καταλήξει είναι μόνον η αρχή.
<SPEAKER ID="396" NAME="Johan Van Hecke">
εξ ονόματος της Ομάδας ALDE. - (NL) " απόφαση του ΠΟΕ της 30ής Αυγούστου 2003, η οποία προέβλεπε μια προσωρινή παρέκκλιση από τη συμφωνία TRIPS, έχει πλέον μετατραπεί σε μόνιμη παρέκκλιση με μια νέα απόφαση της 6ης Δεκεμβρίου 2005. Στην έκθεσή του, ο κ. Susta διατυπώνει μια σειρά πολύ εύστοχων παρατηρήσεων σχετικά με τις δυνατότητες πρακτικής εφαρμογής της υποχρεωτικής χορήγησης αδειών. Αναγνωρίζω πάρα πολλά στοιχεία από την έκθεση που είχα εκπονήσει το 2005 για τη μετατροπή της προσωρινής παρέκκλιση σε ευρωπαϊκό κανονισμό.
<P>
Υποστηρίζω πλήρως τις συστάσεις του Συμβουλίου και της Επιτροπής, τις οποίες ο κ. Susta συνδέει με τη διαδικασία σύμφωνης γνώμης. Ο μηχανισμός που δημιουργείται προσφέρει όντως μόνο μερική λύση στο πρόβλημα της ανεπαρκούς πρόσβασης στα φάρμακα σε φτωχές χώρες. " ΕΕ πρέπει να βοηθήσει τις αναπτυσσόμενες χώρες να βρουν μια μακροπρόθεσμη λύση για την εξασφάλιση της διάθεσης των πιο βασικών φαρμάκων σε προσιτές τιμές, ενώ πρέπει επίσης να ενθαρρύνει τις επενδύσεις σε τοπικές μονάδες παραγωγής. " μεταφορά τεχνολογίας, έρευνας και τεχνικής βοήθειας είναι φυσικά επιβεβλημένη σε αυτό το πλαίσιο.
<P>
Επ' αυτού, θα μπορούσα να αναφέρω πρόσφατες εκθέσεις σύμφωνα με τις οποίες το μερίδιο αγοράς των γενόσημων φαρμάκων μειώνεται για μια ακόμη φορά, και ως αιτία προβάλλεται η φθηνή παραγωγή από τις ίδιες τις φαρμακοβιομηχανίες των φαρμάκων το καθεστώς προστασίας των οποίων έχει λήξει. Αυτή η κατάσταση πρέπει να δημιουργεί ευκαιρίες για φτωχές χώρες, στις οποίες, σύμφωνα με την απόφαση του ΠΟΕ, η υποχρεωτική χορήγηση αδειών μπορεί να προσφέρει μια λύση για τα φάρμακα που προστατεύονται ακόμα από διπλώματα ευρεσιτεχνίας.
<P>
Αν δεν θέλουμε να δώσουμε φρούδες ελπίδες σε εκατομμύρια ανθρώπων που συνεχίζουν να μην έχουν πρόσβαση στα πλέον βασικά φάρμακα, θα απαιτηθούν περισσότερα -πολύ περισσότερα- από έναν μηχανισμό η πρακτικότητα του οποίου ήταν και είναι ιδιαίτερα αμφίβολη.
<SPEAKER ID="397" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, πριν από 14 χρόνια συνέβη να μετάσχω στην εξέταση του θέματος των πνευματικών δικαιωμάτων στο πολωνικό κοινοβούλιο, ως πρόεδρος μιας ειδικής υποεπιτροπής. Σήμερα έχω την τιμή να κάνω το ίδιο στο Ευρωπαϊκό μας Κοινοβούλιο.
<P>
Όπως και οι ομιλητές που έλαβαν τον λόγο πριν από εμένα, θέλω να υπογραμμίσω τη σημαντική πρόοδο που έχουμε σημειώσει κατά τη διάρκεια των τελευταίων μηνών, και θέλω επίσης να τονίσω ότι, κατά τη γνώμη μας, το Ευρωπαϊκό Κοινοβούλιο κατόρθωσε σε μεγάλο βαθμό να διορθώσει τις προτάσεις της Ευρωπαϊκής Επιτροπής. Είμαι απολύτως πεπεισμένος ότι ο συμβιβασμός που προτείνουμε θα συμβάλει στη βελτίωση της πρόσβασης στα φαρμακευτικά προϊόντα σε χώρες του Τρίτου Κόσμου, καθώς αυτές είναι οι χώρες που μας ενδιαφέρουν κυρίως εν προκειμένω.
<SPEAKER ID="398" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, αν έχω καταλάβει σωστά, το Συμβούλιο θα διαβάσει τη δήλωση πριν από την ψηφοφορία, ειδάλλως δεν πρόκειται να υπάρξει επίσημη δέσμευση. Εν τοιαύτη περιπτώσει, σας παρακαλώ να αφαιρέσετε τον όρο φτωχές αναπτυσσόμενες χώρες. Είναι εντελώς άσχετος και χωρίς ουσιαστικό νόημα που να στηρίζεται σε προηγούμενες συμφωνίες. Υπάρχουν οι αναπτυσσόμενες χώρες και οι λιγότερο αναπτυγμένες χώρες, και το Κοινοβούλιο θέλει και οι δύο αυτές ομάδες χωρών να μπορούν να επωφεληθούν από αυτούς τους μηχανισμούς. Είναι σαφές ότι εδώ μιλάμε την ίδια γλώσσα. Υπάρχει μια πτυχή της ομιλίας σας που με προβληματίζει, κύριε Mandelson: είπατε ότι οι χώρες ΑΚΕ δεν έχουν κανένα λόγο ανησυχίας, έπειτα όμως μιλήσατε για φτωχές αναπτυσσόμενες χώρες, και χώρες ΑΚΕ. Ελπίζω ότι δεν περιορίζουμε τη συζήτηση σε αυτό το θέμα, και ότι η επιστολή σας προς την Ταϊλάνδη δεν αντικατοπτρίζει τα όρια της συζήτησης, αλλά ότι υιοθετούμε τη σαφή θέση ότι οι αναπτυσσόμενες χώρες που δεν συγκαταλέγονται μεταξύ των φτωχότερων χωρών πρέπει επίσης να μπορούν να προστατέψουν πραγματικά τη δημόσια υγεία, προκειμένου να είναι σε θέση να αναπτυχθούν αποτελεσματικά, και ότι πρέπει να τους δώσουμε κάθε δυνατή βοήθεια και υποστήριξη. Ελπίζω ότι συμφωνούμε ως προς αυτό.
<SPEAKER ID="399" NAME="Umberto Guidoni">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, το Ευρωπαϊκό Κοινοβούλιο έχει κληθεί να τοποθετηθεί σχετικά με το αν η τροποποίηση των συμφωνιών του ΠΟΕ για την πνευματική ιδιοκτησία -των συμφωνιών TRIPS- μπορεί να γίνει μόνιμη, καθόσον αυτό θα προσέφερε μια άμεση λύση στο πρόβλημα της πρόσβασης στα φάρμακα σε αναπτυσσόμενες χώρες.
<P>
Έχοντας υπόψη ότι, έως τώρα, η εν λόγω τροποποίηση δεν έχει προσφέρει κανένα εχέγγυο πραγματικής αποτελεσματικότητας, είναι σημαντικό να επωφεληθεί το Ευρωπαϊκό Κοινοβούλιο της ευκαιρίας που του προσφέρει η επικύρωση της τροποποίησης της συμφωνίας TRIPS ώστε να αποσπάσει περισσότερες εγγυήσεις που να διασφαλίζουν ότι η πολιτική της ΕΕ για την πρόσβαση στα φάρμακα θα είναι λεπτομερής, συνεκτική και αποτελεσματική.
<P>
" συμφωνία TRIPS, όπως έχει αναγνωρίσει το Συμβούλιο, αντιπροσωπεύει μόνο μέρος της λύσης στο πρόβλημα της πρόσβασης σε φάρμακα και υπηρεσίες δημόσιας υγείας· είναι σημαντικό επομένως, όπως έχει υπογραμμίσει επανειλημμένως το Κοινοβούλιο, να διακηρύξει το Συμβούλιο την υποστήριξή του σε όλες εκείνες τις χώρες που σκοπεύουν να εκμεταλλευτούν τις δυνατότητες ευελιξίας που προσφέρουν οι συμφωνίες TRIPS, ώστε να είναι σε θέση να παρέχουν βασικά φάρμακα σε προσιτές τιμές.
<P>
" Ευρωπαϊκή Ένωση πρέπει να κάνει περισσότερα για να καταπολεμήσει την κρίση στον τομέα της υγείας που διέρχονται οι φτωχότερες χώρες του κόσμου, εξασφαλίζοντας συγκεκριμένα τη δυνατότητα των εν λόγω χωρών να καλύπτουν τις ανάγκες τους, χωρίς να επιβαρύνονται από διμερείς ή περιφερειακές συμφωνίες, τις συμφωνίες "TRIPS+", όσον αφορά τις διατάξεις τους που αφορούν τα φαρμακευτικά προϊόντα, οι οποίες δημιουργούν τον κίνδυνο να επηρεαστεί αρνητικά η πρόσβαση στη δημόσια υγεία και τα φάρμακα.
<P>
Επίσης πιστεύουμε ότι είναι καθήκον της Επιτροπής και του Συμβουλίου να υποστηρίξουν πρωτοβουλίες του ΠΟΕ με σκοπό την απλούστευση των κανόνων της συμφωνίας TRIPS, και κυρίως τη μεγιστοποίηση της διαθεσιμότητας των προϊόντων.
<SPEAKER ID="400" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, στο μέσο της πορείας κατέστη εμφανές ότι, από όλους τους στόχους της χιλιετίας, οι χειρότερες επιδόσεις μας αφορούν την καταπολέμηση της φυματίωσης, του HIV και της ελονοσίας. Σύμφωνα με τα στατιστικά στοιχεία της Παγκόσμιας Οργάνωσης Υγείας, το 2005 πάνω από ενάμισι εκατομμύριο άνθρωποι πέθαναν από φυματίωση, η οποία παρουσίαζε υψηλό δείκτη θνησιμότητας στην Ευρώπη πριν από τον Δεύτερο Παγκόσμιο Πόλεμο. Κάθε ημέρα 27 000 άνθρωποι πεθαίνουν λόγω έλλειψης πρόσβασης σε βασικά φάρμακα.
<P>
" υγεία είναι αναγκαία προϋπόθεση για την ευημερία και την οικονομική ανάπτυξη, και πιστεύω ότι είναι ηθική υποχρέωσή μας να βοηθήσουμε τις λιγότερο αναπτυγμένες χώρες σε αυτόν τον τομέα. Ένα θετικό βήμα είναι να παρασχεθεί στήριξη στο πρωτόκολλο τροποποίησης της συμφωνίας TRIPS, προκειμένου να επιτραπεί η πρόσβαση στα φάρμακα. Δεν αποτελεί ολοκληρωμένη λύση, αλλά δεν επιτρέπεται να το ριψοκινδυνέψουμε αν θέλουμε να προστατέψουμε τις ζωές εκατομμυρίων ανθρώπων.
<P>
Υπάρχει ένας κίνδυνος. Καταρχάς, η χορήγηση άδειας για την παραγωγή γενότυπων φαρμάκων προς εξαγωγή σε χώρες που τα έχουν ανάγκη συνοδεύεται από πολυάριθμες προϋποθέσεις οι οποίες ενδέχεται να αποθαρρύνουν την έναρξη τέτοιων δραστηριοτήτων.
<P>
Επιπλέον, η παραγωγή φαρμάκων αυτού του είδους μπορεί να δημιουργήσει τις προϋποθέσεις για καταχρήσεις εκ μέρους τόσο των δικαιούχων όσο και των ιδίων των εξαγωγέων· συν τοις άλλοις, οι υποδομές στις φτωχές χώρες είναι τόσο ανεπαρκείς ώστε να είναι απλούστατα αδύνατη η παραγωγή στο εσωτερικό τους. Για τον λόγο αυτόν, απαιτείται κάποιο είδος πρόσθετων, πολυεπίπεδων μέσων ενίσχυσης. Έχω την εντύπωση ότι το σημαντικότερο είναι η παροχή οικονομικής βοήθειας με σκοπό τη δημιουργία τοπικών κέντρων παραγωγής, τη μεταφορά τεχνολογίας, και την επένδυση στην ανάπτυξη και την καινοτομία. Είμαστε υποχρεωμένοι να επιδείξουμε κοινωνική αλληλεγγύη προς τις χώρες αυτές, όμως εμείς οφείλουμε να σχεδιάσουμε μια μέθοδο που θα ενισχύσει στον μεγαλύτερο δυνατό βαθμό την αποτελεσματικότητα της παρεχόμενης βοήθειας, προστατεύοντας συγχρόνως τη δική μας αγορά.
<P>
Τέλος, κύριε Επίτροπε, θέλω να επισημάνω ότι η Ευρωπαϊκή Επιτροπή -και εσείς ο ίδιος, ως επικεφαλής μιας ειδικής επιτροπής- έχετε άφθονα περιθώρια για να σκεφτείτε νέες ιδέες.
<SPEAKER ID="401" NAME="Erika Mann" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, το θέμα που συζητάμε απόψε και επί του οποίου θα ψηφίσουμε αύριο θα είναι ένα μικρό αλλά σημαντικό δομικό στοιχείο στη συνεργασία μεταξύ των οργάνων, της Επιτροπής, του Συμβουλίου και του Κοινοβουλίου.
<P>
Στο πλαίσιο αυτής της διαδικασίας, οι μόνες επιλογές του Κοινοβουλίου είναι είτε να συμφωνήσει με την πρόταση είτε να την απορρίψει. Ο τρόπος με τον οποίο χειρίστηκαν το θέμα ο εισηγητής, κ. Susta, και όλοι οι σκιώδεις εισηγητές -και εδώ θέλω να ευχαριστήσω ιδιαίτερα το Kader Arif από την Ομάδα μου- ενίσχυσε σημαντικά τα περιθώρια που έχει στη διάθεσή του το Κοινοβούλιο για την ανάληψη δράσης.
<P>
Ωστόσο, θέλω επίσης να ευχαριστήσω τον κ. Επίτροπο διότι επεσήμανε ρητώς ότι αυτή η συμφωνία, αυτό το πρωτόκολλο, για το οποίο θα ψηφίσουμε αύριο και το οποίο θα μπορούν στη συνέχεια να επικυρώσουν τα κράτη μέλη, είμαι μόνο ένα δομικό στοιχείο -σημαντικό μεν, αλλά μόνο ένα- και ότι πρέπει να ληφθούν πολύ περισσότερα μέτρα προκειμένου να δοθεί στις αναπτυσσόμενες χώρες που δεν διαθέτουν βιομηχανικές δυνατότητες στον φαρμακευτικό τομέα μια πραγματική ευκαιρία, την οποία έχουν ανάγκη, να παρέχουν στους πολίτες τους βασικά φάρμακα.
<P>
Αυτό το μέτρο θα ενισχύσει τη συνεργασία μας και θα μας φανεί ιδιαίτερα χρήσιμο όταν το Κοινοβούλιο αποκτήσει περαιτέρω δικαιώματα συναπόφασης σε πολλούς άλλους τομείς πολιτικής, όπως λόγου χάρη στον τομέα του εμπορίου.
<P>
Επιτρέψτε μου τέλος να εκφράσω τις ειλικρινείς ευχαριστίες μου στο Συμβούλιο και την Επιτροπή, καθώς και σε όλες και όλους τους συναδέλφους που μας επέτρεψαν να εξασφαλίσουμε τον βαθμό ευελιξίας που διαθέτουμε πλέον.
<SPEAKER ID="402" NAME="Francisco Assis" AFFILIATION="PSE">
(PT) Κύριε Επίτροπε, κυρίες και κύριοι, ενόψει της ηθικής σπουδαιότητας αυτού του θέματος, η συζήτηση την οποία διεξάγουμε έχει τεράστια πολιτική σημασία. " αντιπαράθεση μεταξύ της προστασίας της πνευματικής ιδιοκτησίας και της προαγωγής της υγείας και της ευημερίας των πληθυσμών λιγότερο ανεπτυγμένων χωρών απορρέει από μια σύγκρουση συμφερόντων η οποία μπορεί να επιλυθεί μόνο μέσω μιας αντιπαράθεσης αξιών.
<P>
Με απλά λόγια, αυτή η αντιπαράθεση είναι σαφής. Από τη μια πλευρά έχουμε ένα αμφιλεγόμενο πρότυπο προστασίας της πνευματικής ιδιοκτησίας που στηρίζεται στο επιχείρημα ότι αποτελεί κίνητρο υπέρ της καινοτομίας και της συνακόλουθης επέκτασης της επιστημονικής γνώσης, ενώ από την άλλη πλευρά υπάρχουν εκατομμύρια φτωχά ανθρώπινα όντα, τα οποία ζουν σε χώρες με ελάχιστους πόρους και δεν επιτρέπεται να καταδικαστούν να υποφέρουν και να πεθαίνουν για οικονομικούς λόγους σε μια εποχή κατά την οποία διαθέτουμε τις γνώσεις οι οποίες μπορούν να σώσουν τις ζωές τους.
<P>
Αυτή η σύγκριση καθιστά σαφές ποια πλευρά εκφράζει θεμελιώδεις αξίες. Υπό αυτό το πρίσμα, σε διάφορες περιόδους και τόπους έχουν ήδη ληφθεί ορισμένα μέτρα προκειμένου το σύστημα προστασίας της πνευματικής ιδιοκτησίας να καταστεί πιο ευέλικτο, ώστε να προωθηθεί η πρόσβαση στα φάρμακα για όλους. Ωστόσο, φαίνεται ότι η πρόοδος που έχει συντελεστεί μέχρι σήμερα δεν είναι ικανοποιητική. Ο μηχανισμός που εξετάζεται τώρα είναι μόνο ένας τρόπος άμβλυνσης αυτού του τόσο δυσάρεστου προβλήματος.
<P>
Πρέπει να προχωρήσουμε περισσότερο. Το Κοινοβούλιο έχει υποδείξει την κατεύθυνση που πρέπει να ακολουθηθεί, συμβάλλοντας αποφασιστικά στο να ενθαρρυνθεί η ΕΕ να υιοθετήσει μια θέση σύμφωνη με τις θεμελιώδεις αξίες της. " λύση που έχει τώρα βρεθεί αποκαλύπτει αυτή την επιδίωξη, και γι' αυτό θέλω να αποδώσω εύσημα στην Προεδρία του Συμβουλίου για τις προσπάθειές της να καταλήξουμε, μέσω δηλώσεων και δεσμεύσεων, σε μια θέση η οποία αντικατοπτρίζει την Ευρώπη στον καλύτερό της εαυτό: μια πολιτική κοινότητα που είναι πάντα προσηλωμένη στις αδιαπραγμάτευτες αξίες του ανθρωπισμού.
<SPEAKER ID="403" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.00.

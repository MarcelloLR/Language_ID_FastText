<CHAPTER ID="006-02">
2. Προκλήσεις όσον αφορά τις συλλογικές συμβάσεις στην ΕΕ (
<P>
- Πριν από την ψηφοφορία:
<SPEAKER ID="124" NAME="Jacek Protasiewicz" LANGUAGE="PL">
Κύριε Πρόεδρε, θα ήθελα να σας ενημερώσω ότι ύστερα από μια συζήτηση εχθές κατά τη διάρκεια της συνεδρίασης της Ομάδας PPE-DE, εμείς ως ομάδα αποσύρουμε τρεις τροπολογίες: Την τροπολογία 6 στην παράγραφο 9, την τροπολογία 8 στην παράγραφο 15 και την τροπολογία 10 στην παράγραφο 24. Σας ενημερώνω με ευχαρίστηση, εξ ονόματος της Ομάδας PPE-DE, ότι αυτές οι τρεις τροπολογίες αποσύρονται.
<P>
Μετά την ψηφοφορία:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Κύριε Πρόεδρε, με όλο τον σεβασμό, θα ήθελα να κάνω το ακόλουθο σχόλιο.
<P>
Ύστερα από την πολύ καλή και λογική παρουσίαση που έγινε σχετικά με τη Συμμαχία των Πολιτισμών από τον Ύπατο Εκπρόσωπο του Ο"Ε, συνεχίσατε τη συνεδρίαση με αυτές τις λέξεις - ίσως τις έχετε πρόχειρες - οι οποίες ήταν πάνω-κάτω οι εξής:
<P>
"Λοιπόν, και τώρα, μετά τη Συμμαχία των Πολιτισμών, πρέπει να προσγειωθούμε".
<P>
Κύριε Πρόεδρε, λυπάμαι που λέω ότι το σχόλιό σας δεν ήταν σύμφωνο με την κοινοβουλευτική ευγένεια και ήταν ακατάλληλο για τη θέση σας ως Προέδρου.
<SPEAKER ID="127" NAME="Πρόεδρος">
Πρέπει να γνωρίζετε ότι μία από τις εξουσίες του Προέδρου - και οι συνάδελφοί μου Αντιπρόεδροι συχνά το κάνουν - είναι να κάνει αβλαβή σχόλια για συμβάντα στο Σώμα. Αυτά τα σχόλια πρέπει να εξετάζονται στο πλαίσιο του περιεχομένου και της πρόθεσής τους.
<P>
Μπορώ να σας διαβεβαιώσω, αγαπητέ συνάδελφε, ότι η πρόθεσή μου ήταν απολύτως θετική.
<P>
Εντούτοις αν εσείς ή οποιοσδήποτε άλλος βουλευτής έχετε βρει κάτι ενοχλητικό σε αυτό το αθώο και καλόβουλο σχόλιο, πρέπει να θεωρεί ότι έχει αποσυρθεί.

<CHAPTER ID="004-02">
2. Συνεδρίαση του Ευρωπαϊκού Συμβουλίου (15-16 Οκτωβρίου 2008) (ψηφοφορία) 
<P>
- Πριν από την ψηφοφορία:
<SPEAKER ID="080" NAME="Pervenche Berès  " LANGUAGE="FR">
Κύριε Πρόεδρε, κατά τη διαχείριση αυτής της κρίσης, το Κοινοβούλιο έχει αποδείξει την αίσθηση της ευθύνης του. Σε αυτό το πνεύμα, η Επιτροπή Οικονομικών και Νομισματικών Υποθέσεων συνεδρίασε το βράδυ της Δευτέρας για να προσεγγίσει την αναθεώρηση της οδηγίας για τις κεφαλαιακές απαιτήσεις, που είναι γνωστή ως "ΟΚΑ", η οποία έχει υποβληθεί από την Επιτροπή ως ένας από τους ακρογωνιαίους λίθους της απάντησής της στη σοβαρή οικονομική κρίση στην Ευρωπαϊκή Ένωση.
<P>
Θα ήθελα να ενημερώσω αυτή την ολομέλεια ότι η Επιτροπή δεν θεώρησε χρήσιμο να συμμετάσχει στην εργασία της Επιτροπής Οικονομικών και Νομισματικών Υποθέσεων το βράδυ της Δευτέρας γι' αυτή την ανταλλαγή απόψεων.
<P>
- Πριν από την ψηφοφορία επί της παραγράφου 6:
<SPEAKER ID="082" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, έχετε λάβει αυτό γραπτώς. Είμαι υπέρ του να προστεθεί μια φράση με την ακόλουθη διατύπωση στην αγγλική γλώσσα:
<P>
"Λυπάται για τα αναμενόμενα φαινόμενα μετάδοσης σε άλλους κλάδους της οικονομίας, άρα ..."
<P>
(DE) Αυτή η προσθήκη θα καταστήσει σαφές ότι η χρηματοπιστωτική κρίση έχει αρνητικό αντίκτυπο στο σύνολο της οικονομίας.
<P>
(" προφορική τροπολογία δεν έγινε δεκτή)
<SPEAKER ID="084" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, θα ήθελα απλώς να επισημάνω ότι ψηφίζουμε για μια κοινή πρόταση ψηφίσματος τεσσάρων πολιτικών ομάδων, που έχουν συμφωνήσει να μην υποβάλουν τροπολογίες στο κοινό σχέδιο. Οι προφορικές τροπολογίες είναι επίσης τροπολογίες και η Ομάδα της Συμμαχίας Φιλελευθέρων και Δημοκρατών για την Ευρώπη έχει υπογράψει το κοινό ψήφισμα. Γι' αυτό το λόγο, με λύπη μας, πρέπει να αντιταχθούμε σε περαιτέρω τροποποιήσεις, περιλαμβανομένων των προφορικών τροπολογιών.
<P>
- Μετά την ψηφοφορία επί της τροπολογίας 6:
<SPEAKER ID="086" NAME="Avril Doyle" AFFILIATION="PPE-DE">
Κύριε Πρόεδρε, δεν απαιτείτο να ψηφίσουμε επί της παραγράφου 6; Θα πρέπει να με συμβουλεύσετε εσείς.
<SPEAKER ID="087" NAME="Πρόεδρος">
Όχι, δεν υπάρχει αίτηση για χωριστή ψηφοφορία γι' αυτή την παράγραφο.
<P>
- Πριν από την ψηφοφορία επί της παραγράφου 9:
<SPEAKER ID="089" NAME="Margarita Starkevičiūt" AFFILIATION="ALDE">
(LT) Θα ήθελα απλώς να προσθέσω τις λέξεις που είναι δίπλα στην παράγραφο 9 και στη συνέχεια το κείμενο θα διατυπώνεται ως εξής:
<P>
"και τη συμμόρφωσή τους με τις διατάξεις της Συνθήκης", με σκοπό την αποσαφήνιση. Άρα το κείμενο θα διατυπωνόταν ως εξής: "κανόνες για τις κρατικές ενισχύσεις σε μέτρα που λαμβάνονται και τη συμμόρφωσή τους με τις διατάξεις της Συνθήκης".
<P>
(" προφορική τροπολογία δεν έγινε δεκτή)
<P>
- Πριν από την ψηφοφορία επί της τροπολογίας 29:
<SPEAKER ID="092" NAME="Ona Juknevičien" AFFILIATION="ALDE">
Κύριε Πρόεδρε, πιστεύω ότι οι συνάδελφοι από την Ομάδα PPE-DE θα σηκωθούν για να μιλήσουν σε λίγο, αλλά, πριν το κάνουν, θα ήθελα να τους ζητήσω να εξετάσουν αν θα έβλαπτε τις αρχές τους να υποστηρίξουν την προφορική μου τροπολογία προσθέτοντας δύο λέξεις που υπογραμμίζουν την απομόνωση της περιοχής της Βαλτικής στον τομέα της ενέργειας και την εξάρτησή της κατά 100% από τη Ρωσία. Θα ήθελα να επισημάνω και να χαιρετίσω την πρωτοβουλία της Επιτροπής, και συγκεκριμένα του Συμβουλίου, να βοηθήσουν να τεθεί τέλος στην απομόνωση της περιοχής της Βαλτικής στον τομέα της ενέργειας. Άρα, στην παράγραφο 29, όταν μιλάμε για Ανατολική Ευρώπη, θα ήθελα να αναφέρω την περιοχή της Βαλτικής. Ζητώ την υποστήριξή σας.
<P>
(Χειροκροτήματα από το κέντρο και την αριστερή πτέρυγα)
<SPEAKER ID="093" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, θα ήθελα να προτείνω οι συνάδελφοί μας από την Ομάδα της Συμμαχίας Φιλελευθέρων και Δημοκρατών για την Ευρώπη να προβάλουν τις δικαιολογημένες αντιρρήσεις τους κατά τη διάρκεια των διαπραγματεύσεων που προορίζονται γι' αυτό το σκοπό. Είναι αναίδεια να κάνει κανείς τέτοιες προτάσεις στην ολομέλεια, αφού δεν μπορούμε να κάνουμε σοβαρή συζήτηση γι' αυτές εδώ. Αυτό είναι αντικοινοβουλευτικό και γι' αυτό πρέπει να εγκαταλειφθεί.
<P>
(Χειροκροτήματα)
<P>
(" προφορική τροπολογία δεν έγινε δεκτή)
<P>
- Μετά την ψηφοφορία επί της τροπολογίας 1:
<SPEAKER ID="095" NAME="Hélène Goudin" AFFILIATION="IND/DEM">
(SV) Κύριε Πρόεδρε, πιστεύω ότι δεν υπάρχει δικαιολογία που δεν λάβαμε τις τροπολογίες μέχρι τις δέκα σήμερα το πρωί και τότε μόνο στα Αγγλικά, στα Λετονικά και στα Φινλανδικά. Δεν επιτρέπεται να συμβαίνει αυτό.
<SPEAKER ID="096" NAME="Πρόεδρος">
Σημειώνουμε το παράπονό σας, κυρία Goudin.
<P>
- Μετά την ψηφοφορία:
<SPEAKER ID="097" NAME="Alexander Alvaro" AFFILIATION="ALDE">
Κύριε Πρόεδρε, θα ήθελα απλώς να επισημάνω στο Σώμα ότι ψηφίσαμε για ένα ψήφισμα μιας συνεδρίασης του Ευρωπαϊκού Συμβουλίου και είναι ντροπή που κανείς από το Συμβούλιο δεν είναι παρών για να λάβει υπόψη αυτό πάνω στο οποίο εργαζόμαστε και όσα έχουμε να πούμε. Αυτός δεν είναι ο σωστός τρόπος συνεργασίας μεταξύ μας.
<P>
(Χειροκροτήματα)
<SPEAKER ID="098" NAME="David Martin" AFFILIATION="PSE">
Κύριε Πρόεδρε, μπορεί να είναι αλήθεια ότι το Συμβούλιο δεν είναι εδώ, αλλά θα ήθελα να ζητήσω από το Σώμα να καλωσορίσει τη νέα μας Επίτροπο, η οποία, αμέσως μετά το διορισμό της, μπήκε στον κόπο να είναι παρούσα για την ψηφοφορία. Καλωσορίζω τη βαρόνη Ashton στην αίθουσα.
<P>
(Δυνατό χειροκρότημα)
<SPEAKER ID="099" NAME="Πρόεδρος">
Μάλιστα, κ. Martin. Είσαστε απολύτως ενημερωμένος.

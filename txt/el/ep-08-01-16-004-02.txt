<CHAPTER ID="004-02">
2. (
<P>
- Πριν από την ψηφοφορία:
<SPEAKER ID="097" NAME="Meglena Kuneva">
Μέλος της Επιτροπής. - (EN) Κυρία Πρόεδρε, θα ήθελα να επωφεληθώ της ευκαιρίας προκειμένου να διευκρινίσω ένα θέμα το οποίο τέθηκε στη χθεσινή συζήτηση σχετικά με την πρόταση οδηγίας για την καταναλωτική πίστη. Αυτό το θέμα αφορούσε τη νέα εκδοχή του άρθρου 8 σχετικά με την υποχρέωση αξιολόγησης της πιστοληπτικής ικανότητας των καταναλωτών. Και οι δύο τροπολογίες 46 και 45 προβλέπουν ότι τα κράτη μέλη των οποίων η νομοθεσία απαιτεί από τον πιστωτικό φορέα να αξιολογεί την πιστοληπτική ικανότητα των καταναλωτών κατόπιν έρευνας στην κατάλληλη βάση δεδομένων μπορούν να διατηρήσουν την απαίτηση αυτή. Όπως το αντιλαμβάνομαι, αυτό συνεπάγεται επίσης ότι οι κυρώσεις που προβλέπονται στην παρούσα εθνική νομοθεσία για την αδυναμία του πιστωτικού φορέα να εκπληρώσει αυτές τις απαιτήσεις θα μπορούσαν επίσης να διατηρηθούν.
<SPEAKER ID="098" NAME="Kurt Lechner">
εισηγητής. - (DE) Κυρία Πρόεδρε, αφού διαβουλευτήκαμε για έξι χρόνια στα θεσμικά όργανα για την κατευθυντήρια αυτή γραμμή, θα ήθελα να κάνω μερικές παρατηρήσεις. Αρχικά θέλω να πω ότι αυτό το μεγάλο χρονικό διάστημα δεν πρέπει να το επικρίνουμε, παρά δείχνει τη μεγάλη σοβαρότητα με την οποία ασχολήθηκε ο ευρωπαίος νομοθέτης με αυτό το πολύπλοκο ζήτημα, αλλά και πόσο μας ενδιαφέρει όλους η προστασία του καταναλωτή στην Ευρώπη. Αισιοδοξώ ότι η νομοθετική διαδικασία θα ολοκληρωθεί με τη σημερινή ψηφοφορία, πράγμα που θέλω κι εγώ παρά τις όποιες διαφορές επί της ουσίας. Θέλω να επισημάνω κατηγορηματικά ότι όλες ανεξαιρέτως οι κοινές τροπολογίες που έχουν υποβληθεί, βελτιώνουν κατά τη γνώμη μου το κείμενο του Συμβουλίου, δηλαδή την κοινή θέση. Άλλωστε οι περισσότερες ξεκίνησαν από δικές μου προτάσεις.
<P>
Για λόγους σαφήνειας θέλω να πω ότι θέλαμε να υπάρξει συμφωνία και για να καταλήξουμε σε συμφωνία, μεταξύ άλλων και για το άρθρο 16 παράγραφος 2, το οποίο βασικά ήταν μέχρι πρόσφατα αντικείμενο αμφισβήτησης μόνο ως προς τη διατύπωση, αποφασίσαμε να εγκρίνουμε την πρόταση των σοσιαλιστών και των φιλελευθέρων έτσι ώστε και αυτό το θέμα να λυθεί φιλικά, ακριβώς όπως αποσύραμε κάποιες άλλες τροπολογίες για να επιτευχθεί συμφωνία.
<P>
Θα ήθελα να ευχαριστήσω θερμά την Επιτροπή, το Συμβούλιο και τους συναδέλφους -με τους οποίους συζητήσαμε με μεγάλη ένταση- για την ευχάριστη και συναδελφική συνεργασία. Όσον αφορά τις προτάσεις που απομένουν, θα ήθελα να επισημάνω ότι κατά τη γνώμη μου συνιστούν απλά μία επιπλέον βελτίωση της κοινής θέσης και δεν θα επηρεάσουν σε τίποτα την προστασία του καταναλωτή και το όφελος που θα είχε από την οδηγία, γιατί και αυτό ανήκει στις πρώτες μας προτεραιότητες.
<P>
Τελειώνοντας θέλω να εκφράσω την ελπίδα ότι οι θετικές προσδοκίες από την οδηγία θα εκπληρωθούν.
<P>
(Χειροκροτήματα)
<SPEAKER ID="099" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, χθες η Ομάδα Ανεξαρτησία/Δημοκρατία ζήτησε όλες οι ψηφοφορίες να διεξαχθούν διά ονομαστικής κλήσεως. Διαπιστώνω στις σημερινές ψηφοφορίες ότι, όλες οι ψηφοφορίες είναι ψηφοφορίες διά ονομαστικής κλήσεως. Χθες ο Πρόεδρος είπε ότι επρόκειτο να εξετάσει εάν ήταν όντως δυνατόν για την Ομάδα Ανεξαρτησία/Δημοκρατία να ζητήσει ψηφοφορίες διά ονομαστικής κλήσεως. Πρέπει να συμπεράνω ότι είναι δυνατό, και ότι από τώρα και στο εξής όλες οι ψηφοφορίες μας θα είναι ψηφοφορίες διά ονομαστικής κλήσεως;
<SPEAKER ID="100" NAME="Πρόεδρος">
Κύριε Ματσάκη, θα συζητηθεί στη Διάσκεψη των Προέδρων αύριο αλλά θα ήθελα να πω ότι αυτή είναι μια σημαντική ψηφοφορία, συνεπώς είναι προς όφελος όλων μας να είναι μια ψηφοφορία δι' ονομαστικής κλήσεως.
<P>
Ο κ. Bonde έχει ζητήσει τον λόγο.
<SPEAKER ID="101" NAME="Jens-Peter Bonde">
εξ ονόματος της Ομάδας IND/DEM. - (EN) Κυρία Πρόεδρε, ζήτησα τον λόγο προηγουμένως.
<P>
" ψηφοφορία μας χθες εκτυλίχθηκε πολύ καλά. Ήταν γρηγορότερη από ό,τι συνήθως - ομαλή, ήρεμη και δεν υπήρξε ούτε ένα αίτημα για τον χρονοβόρο και ενοχλητικό έλεγχο. Συνεπώς, η Ομάδα μου προτείνει να συνεχίσουμε με ηλεκτρονική ψηφοφορία.
<P>
Πριν από περίπου έξι μήνες μου υποσχέθηκαν μια άσκηση όπου οι αριθμοί των εκθέσεων και οι αριθμοί των τροπολογιών θα εμφανίζονταν κατά τη διάρκεια της ψηφοφορίας μας. Οι νέες, πολύ μεγαλύτερες οθόνες μπορούν να δείξουν τον πλήρη κατάλογο ψηφοφοριών και να μας εξοικονομήσουν πολύ περισσότερο χρόνο επειδή μπορούμε να ψηφίζουμε αμέσως μόλις βλέπουμε τους αριθμούς σε διαφορετικά χρώματα στην οθόνη. Δεν θα πρέπει να περιμένουμε τη διερμηνεία. Θα αποφύγουμε την κατάσταση όπου όσοι περιμένουν για διερμηνεία μέσω άλλης διερμηνείας ψηφίζουν για ένα θέμα ενώ όσοι ψηφίζουν χωρίς έμμεση διερμηνεία ψηφίζουν το επόμενο θέμα. Θα εξοικονομήσουμε πολύ χρόνο.
<P>
(Χειροκροτήματα)
<SPEAKER ID="102" NAME="Πρόεδρος">
Σας ευχαριστώ, κύριε Bonde, το σημειώσαμε αυτό. Οι εργασίες συνεχίζονται για αυτό το θέμα, αλλά τώρα νομίζω ότι το Κοινοβούλιο θα ήθελε να προχωρήσει στη σημερινή ψηφοφορία.

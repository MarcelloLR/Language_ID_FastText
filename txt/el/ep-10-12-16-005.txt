<CHAPTER ID="005">
Στήριξη της απαγόρευσης εκ μέρους της ΕΕ της αφαίρεσης πτερυγίων των καρχαριών - Αυξημένη στήριξη της Ευρωπαϊκής Ένωσης υπέρ του αθλητισμού βάσης - Στρατηγική της ΕΕ για το πρόβλημα των αστέγων (γραπτές δηλώσεις) 
<SPEAKER ID="997" NAME="Πρόεδρος">
Οι γραπτές δηλώσεις 0071/2010, 0062/2010 και 0061/2010 συγκέντρωσαν τις υπογραφές της πλειοψηφίας των μελών αυτού του Σώματος και, ως εκ τούτου, σύμφωνα με το άρθρο 123, παράγραφοι 3 και 4 του Κανονισμού, θα διαβιβαστούν στους αποδέκτες τους και θα δημοσιευθούν με μνεία των ονομάτων των προσυπογραφόντων, στα κείμενα που εγκρίθηκαν κατά την παρούσα συνεδρίαση.
<SPEAKER ID="110" NAME="Seán Kelly" AFFILIATION="PPE">
(EN) Κυρία Πρόεδρε, εξ ονόματος των συνυπογραφόντων μου, Ivo Belet, Hannu Takkula, Mary Honeyball και Joanna Senyszyn, ευχαριστώ όλους τους βουλευτές που υπέγραψαν αυτήν τη γραπτή δήλωση. Ήταν σημαντικό το γεγονός ότι σχεδόν το 50% των προσυπογραφόντων ήταν γυναίκες, έτσι θα ήθελα να τις ευχαριστήσω ιδιαίτερα για τη συνεργασία τους, καθώς επίσης και να εκφράσω την ιδιαίτερη εκτίμησή μου στην Joanna Senyszyn. Εργάστηκε σκληρά και ίσως να θέλει να πει και εκείνη δυο λόγια.
<P>
Προς όλους λοιπόν σας ευχαριστώ και σας εύχομαι καλή διασκέδαση και πολλή άθληση για τα Χριστούγεννα.
<SPEAKER ID="111" NAME="Πρόεδρος">
" ημερήσια διάταξη προβλέπει τη συζήτηση για τη γραπτή δήλωση 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Κυρία Πρόεδρε, κυρίες και κύριοι, θα ήθελα να εκφράσω με κάποια συγκίνηση και εκ μέρους των συναδέλφων μου, της κ. Thomsen, της κ. Lynne, της κ. Figueiredo και του κ. Protasiewicz, τις ειλικρινείς μου ευχαριστίες για την υποστήριξή σας για τη γραπτή δήλωση 61/2010 σχετικά με τη στρατηγική της ΕΕ για το πρόβλημα των αστέγων.
<P>
Σήμερα, την ώρα που η Ευρωπαϊκή Επιτροπή παρουσιάζει την εμβληματική της πρωτοβουλία -μια ευρωπαϊκή πλατφόρμα για την καταπολέμηση της φτώχειας και του κοινωνικού αποκλεισμού- αυτή η δήλωση στέλνει ένα ισχυρό μήνυμα από το Κοινοβούλιο προς την Ευρωπαϊκή Επιτροπή και τα κράτη μέλη.
<P>
Δεν υπάρχει πλέον χρόνος για λόγια. Τώρα είναι ώρα για δράση. Συγκεκριμένες προτάσεις μπορούν τώρα να εφαρμοστούν. Ας εξασφαλίσουμε ότι το 2015 δεν θα υπάρχουν πια άνθρωποι που κοιμούνται στο δρόμο.
<P>
Εύχομαι σε όλους σας καλές γιορτές και πιστεύω ότι θα έχουμε όλοι ένα καλό ξεκίνημα για το νέο έτος.
<P>
(Χειροκροτήματα)
<SPEAKER ID="113" NAME="Πρόεδρος">
Ο κ. Besset ζήτησε τον λόγο. Παρακαλώ, έχετε τον λόγο.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Κυρία Πρόεδρε, εκ μέρους των τριών συναδέλφων μου, της κ. Pietikäinen, της κ. Sârbu και του κ. Davies, θα ήθελα να εκφράσω τις ειλικρινείς μου ευχαριστίες στους 410 βουλευτές του Ευρωπαϊκού Κοινοβουλίου που υπέγραψαν τη γραπτή δήλωση 71/2010 που υποβάλαμε σχετικά με τη στήριξη της απαγόρευσης εκ μέρους της ΕΕ της αφαίρεσης πτερυγίων των καρχαριών.
<P>
Πράγματι, αυτό το ευπαθές είδος, όπως και πολλά άλλα, υφίσταται αληθινή σφαγή στη θάλασσα λόγω των πρακτικών αφαίρεσης των πτερυγίων και της απόρριψης των σωμάτων στη θάλασσα μετά από αυτόν τον ακρωτηριασμό.
<P>
Σας ευχαριστώ που υπογράψατε με συντριπτική πλειοψηφία αυτήν τη γραπτή δήλωση. Στέλνει ένα ισχυρό μήνυμα στην Επιτροπή για να επιτύχει την ενίσχυση των κανόνων για την προστασία αυτού του είδους.
<P>
(Χειροκροτήματα)

<CHAPTER ID="018">
Θέσπιση ενός κοινού ευρωπαϊκού προγράμματος επανεγκατάστασης (συζήτηση)
<SPEAKER ID="179" NAME="Πρόεδρος">
" ημερήσια διάταξη προβλέπει τη συζήτηση σχετικά με:
<P>
την προφορική ερώτηση του Rui Tavares, εξ ονόματος της Ομάδας GUE/NGL, προς το Συμβούλιο, σχετικά με τη θέσπιση κοινού προγράμματος επανεγκατάστασης της ΕΕ - B7-0205/2011),
<P>
την προφορική ερώτηση των Nadja Hirsch, Sophia in 't Veld, Sonia Alfano και Nathalie Griesbeck, εξ ονόματος της Ομάδας ALDE, προς το Συμβούλιο, σχετικά με τη θέσπιση κοινού προγράμματος επανεγκατάστασης προσφύγων της ΕΕ - B7-0206/2011),
<P>
την προφορική ερώτηση των Manfred Weber, Simon Busuttil και Γεώργιου Παπανικολάου, εξ ονόματος της Ομάδας PPE, προς το Συμβούλιο, σχετικά με τη θέσπιση κοινού προγράμματος επανεγκατάστασης της ΕΕ - B7-0208/2011).
<SPEAKER ID="180" NAME="Rui Tavares" LANGUAGE="PT">
Κύριε Πρόεδρε, οι πρόσφυγες είναι πιθανότατα οι πιο ευάλωτοι πληθυσμοί στον κόσμο και, από αυτούς, οι πλέον ευάλωτοι είναι εκείνοι που δεν μπορούν ούτε να επιστρέψουν στην πατρίδα τους ούτε να παραμείνουν στις χώρες διέλευσης. " Ύπατη Αρμοστεία των "νωμένων Εθνών για τους Πρόσφυγες υπολογίζει αριθμητικά αυτόν τον πληθυσμό: 200.000 πρόσφυγες ετησίως. Γνωρίζουμε ότι το ήμισυ του εν λόγω πληθυσμού επανεγκαθίσταται από τις "νωμένες Πολιτείες και άλλους παράγοντες, και γνωρίζουμε επίσης ότι η Ευρώπη αναλαμβάνει ελάχιστη δράση εν προκειμένω: 4.500 πρόσφυγες ετησίως.
<P>
Όλοι συμφωνούμε, λοιπόν, ότι η τραγωδία των προσφύγων αποτελεί σημαντικό και επείγον ζήτημα. Πόσο σημαντικό, όμως; Το ίδιο το Συμβούλιο έχει ήδη απαντήσει σε αυτό το ερώτημα. " σουηδική Προεδρία έκανε λόγο για την επανεγκατάσταση 100.000 ατόμων ετησίως, ενώ η βελγική Προεδρία δήλωσε κατά τη λήξη της θητείας της -παρίστατο τότε στο Σώμα ο πρωθυπουργός κ. Yves Leterme- ότι οι πρόσφυγες ενσαρκώνουν τον λόγο ύπαρξης, αυτόν καθαυτόν, της Ευρωπαϊκής Ένωσης. Με συγχωρείτε που το λέω, αλλά οι πρόσφυγες είναι σημαντικοί για την ουγγρική Προεδρία για ιστορικούς λόγους, διότι η πρώτη συντονισμένη προσπάθεια που καταβλήθηκε το 1956 από τη διεθνή κοινότητα στο πλαίσιο της επανεγκατάστασης χιλιάδων προσφύγων είχε ως αποδέκτη την Ουγγαρία.
<P>
Εντέλει, όμως, κατά πόσον συνιστά επείγον ζήτημα η τραγωδία των προσφύγων; Δυστυχώς, αυτό ακριβώς είναι το ερώτημα που είμαστε αναγκασμένοι να υποβάλουμε στο Συμβούλιο. Κατά πόσον αποτελούν οι πρόσφυγες μείζονα προτεραιότητα για το Συμβούλιο; Συνιστούν αρκούντως επείγον ζήτημα ώστε να θέσει επιτέλους την υπογραφή του, να προσθέσει επιτέλους την υπογραφή του σε μία κόλλα χαρτί; Πέρυσι, το Κοινοβούλιο υπερψήφισε δύο εκθέσεις, η μία εκ των οποίων αποτελούσε συναπόφαση επί του Ευρωπαϊκού Ταμείου για τους Πρόσφυγες. " συντριπτική πλειοψηφία του Σώματός μας τάχθηκε ενωμένη υπέρ ενός τόσο σημαντικού θέματος: από τους έλληνες Κομουνιστές έως τους βρετανούς Συντηρητικούς. Εμείς επιτελέσαμε το έργο μας. Έναν χρόνο μετά, εξακολουθούμε να περιμένουμε το Συμβούλιο. " διαδικασία της συναπόφασης έχει μετατραπεί σε διαδικασία "συν-αναποφασιστικότητας". Αυτή η διαδικασία "συν-αναποφασιστικότητας" θα ήταν γελοία εάν δεν ήταν τόσο τραγική για τους ανθρώπους τους οποίους αφορά άμεσα.
<P>
" έκθεση που εγκρίναμε συμπεριελάμβανε την εφαρμογή μέτρων έκτακτης ανάγκης, επιπλέον των ετήσιων προτεραιοτήτων της Επιτροπής. Αυτό το πράξαμε, διότι γνωρίζουμε ότι ανά πάσα στιγμή μπορεί να ξεσπάσει ανθρωπιστική κρίση. Ανθρωπιστική κρίση έχει μόλις ξεσπάσει στη βόρειο Αφρική, στο κατώφλι μας, αλλά αυτά τα μέτρα έκτακτης ανάγκης δεν είναι έτοιμα προς εφαρμογή. Και δεν είναι έτοιμα, διότι, δυστυχώς, το Συμβούλιο δεν έχει ολοκληρώσει τη διαδικασία της συναπόφασης.
<P>
Επιπλέον, ήδη από την επαύριον της ολοκλήρωσής της, θα είχαμε στη διάθεσή μας, πέραν των εν λόγω διαδικασιών έκτακτης ανάγκης, και επιπλέον χρήματα για τις χώρες που επιθυμούν να κινήσουν τη διαδικασία επανεγκατάστασης, καθώς και σαφείς κατηγορίες των προτεραιοτήτων που θα έπρεπε να θέσουν σε εφαρμογή τα κράτη μέλη. Επίσης, θα διαθέταμε και όλα όσα περικλείονται στις εκθέσεις ιδίας πρωτοβουλίας: ποιότητα, ταχύτητα, αλλά και τη δημιουργία μονάδας επανεγκατάστασης στο πλαίσιο της Ευρωπαϊκής Υπηρεσίας Υποστήριξης για το Άσυλο.
<P>
Αγαπητά μέλη του Συμβουλίου, εσείς -ολοκληρώνω με αυτό, κύριε Πρόεδρε- είστε συννομοθέτες. Δεν θα υποδείξουμε εμείς στο Συμβούλιο πώς να νομοθετεί, " πρόχειρη, όμως, λύση του βέτο δεν βοηθά κανέναν, ειδικότερα δε την αξιοπιστία των θεσμικών οργάνων.
<P>
(Ο Πρόεδρος διακόπτει τον ομιλητή)
<SPEAKER ID="181" NAME="Nadja Hirsch" LANGUAGE="DE">
Κύριε Πρόεδρε, το πρόγραμμα επανεγκατάστασης είναι ένα έργο επί του οποίου επενδύθηκαν εξαιρετικά εντατικές και δυναμικές προσπάθειες από όλες τις πολιτικές παρατάξεις και συμμαχίες. Υπήρχε ομοφωνία ως προς τη βούλησή μας να αποστείλουμε ένα σαφές μήνυμα εν προκειμένω. Επίσης, του αποδώσαμε κορυφαία προτεραιότητα, διότι πρόκειται απλούστατα για ένα πολύ σημαντικό ζήτημα: διακυβεύονται ανθρώπινες ζωές.
<P>
Παρ' όλα αυτά, δεδομένης της κατάστασης και των συνεχιζόμενων εξελίξεων στη βόρειο Αφρική, καλούμαστε εκ νέου να αναλάβουμε ταχύτατα αποτελεσματική δράση. Χάσαμε ήδη έναν χρόνο. Αξιοποιήσαμε με τον καλύτερο δυνατό τρόπο τον χρόνο που είχαμε στη διάθεσή μας, προκειμένου να κινήσουμε τη διεξαγωγή μιας πολιτικής και κοινωνικής συζήτησης, διότι, εντέλει, χρειαζόμαστε εξίσου την υποστήριξη των κρατών μελών, των περιφερειακών αρχών και του τοπικού πληθυσμού, εάν πρόκειται να θεσπιστεί ένα τέτοιο πρόγραμμα και στα νέα κράτη μέλη. Δεν μπορούμε να εγκαταλείψουμε αυτήν τη συζήτηση και την κοινωνική συναίνεση που έχει επιτευχθεί σταδιακά, απλώς επειδή το Συμβούλιο και άλλοι βασικοί παράγοντες αδυνατούν να συμφωνήσουν και έχουν καταλήξει σε αδιέξοδο. Το ζήτημα είναι εξαιρετικά σημαντικό. Έχουμε κινήσει τη διαδικασία για την παρούσα συζήτηση και, επαληθεύοντας τα φιλελεύθερα διαπιστευτήριά μας, έχουμε την πρόθεση να δώσουμε στο ζήτημα αυτό πραγματική προτεραιότητα.
<P>
Πιστεύω ότι υπάρχει συμφωνία από όλες τις πολιτικές Ομάδες του Κοινοβουλίου. Έχουμε κοινοποιήσει τη θέση μας και αναμένουμε τώρα τον καθορισμό ξεκάθαρης πορείας από το Συμβούλιο, ούτως ώστε να συμπεριληφθεί το θέμα στην ημερήσια διάταξη και να ενθαρρυνθεί πλέον η συστράτευση και των άλλων κρατών μελών που δεν έχουν διαδραματίσει προς το παρόν ενεργό ρόλο. Οι πληροφορίες που λάβαμε κατά τη διάρκεια των συζητήσεων μας υποδηλώνουν ότι τα εν λόγω κράτη μέλη είναι πρόθυμα να ακολουθήσουν. Για τον λόγο αυτόν, η κύρια ανησυχία της Ομάδας της Συμμαχίας Φιλελευθέρων και Δημοκρατών για την Ευρώπη -αν και πιστεύω ότι μπορώ να μιλώ εξ ονόματος όλων των ενεχομένων πολιτικών Ομάδων, καθόσον το επίπεδο συνεργασίας μας ήταν πραγματικά εξαιρετικό- αφορά την προτεραιότητα που πρέπει να δοθεί στο συγκεκριμένο ζήτημα, καθώς και την περαιτέρω προώθηση της συζήτησης που ξεκινήσαμε σε ευρύ κοινωνικό επίπεδο, και όχι η διακύβευσή της με τη διαρκή και επί μακρόν αναβολή του εν λόγω ζητήματος.
<SPEAKER ID="182" NAME="Γεώργιος Παπανικολάου">
συντάκτης. - Κύριε Πρόεδρε, συνεχίζοντας τα όσα είπαν οι εξαίρετοι συνάδελφοι, θα ήθελα και εγώ να προσθέσω ότι, κατ' αρχάς, κυρία Υπουργέ, ένα χρόνο σχεδόν μετά από τις αποφάσεις που εμείς εδώ στο Κοινοβούλιο λάβαμε -και πράγματι απαιτήθηκε πολύς κόπος και καταβάλαμε μεγάλες προσπάθειες γι' αυτές τις αποφάσεις, πραγματοποιήσαμε και αποστολή στη Συρία γι' αυτόν το σκοπό και προσπαθήσαμε να έχουμε όσο το δυνατόν περισσότερα κίνητρα ώστε όλο και περισσότερα κράτη μέλη να εμπλακούν στο πρόγραμμα επανεγκατάστασης προσφύγων- παρά λοιπόν όλα αυτά, παραμένουμε ακόμη αδρανείς. Και αν υπάρχει κάποιο τυπικό πρόβλημα, από πλευράς Συμβουλίου, και πρέπει να εμπλακεί και το Κοινοβούλιο, εδώ είμαστε για να βρούμε λύσεις. Αυτός είναι ο σκοπός μας.
<P>
Αναφερόμαστε στην ανθρωπιστική διάσταση του προγράμματος αυτού, αναφερόμαστε όμως και στο μέσο που παρέχεται στην Ευρώπη για να ασκήσει ακόμη πιο αποτελεσματικά την εξωτερική πολιτική. Αυτό λοιπόν το μέσο δεν θα συνιστούσε άραγε ένα πολύ σημαντικό εργαλείο σήμερα στα χέρια της κυρίας Άστον εάν βρισκόταν στη Βόρειο Αφρική και μπορούσε να αναφερθεί και στο εν λόγω πρόγραμμα το οποίο θα είχαμε αποφασίσει;
<P>
Ασφαλώς, αναφερόμαστε στις ανάγκες που υπάρχουν παγκοσμίως. Βεβαίως όμως, πρέπει να αντιληφθούμε ότι πλέον το πρόβλημα το έχουμε μπροστά μας. " Ευρώπη καλείται να διαδραματίσει ηγετικό ρόλο στη Μεσόγειο. Αυτό το πρόγραμμα, κυρία Υπουργέ, είναι απαραίτητο να το ξεκινήσουμε και να το προχωρήσουμε και πρέπει να αντιληφθούμε, τη στιγμή που συζητάμε για τους δημοσιονομικούς πόρους μετά το 2013, ότι για το πρόγραμμα αυτό υπάρχουν πόροι μέχρι το 2013 και, αν χάσουμε κι άλλον χρόνο, δεν θα μπορέσουμε πλέον να αξιοποιήσουμε και αυτούς τους πόρους και αυτές τις δυνατότητες.
<P>
Κλείνοντας, κυρία Υπουργέ, θέλω να υπενθυμίσω την πρόταση που είχαμε κάνει και τότε και την οποία επαναφέρουμε διαρκώς, ως Ευρωπαϊκό Λαϊκό Κόμμα, πρόταση όσον αφορά το πρόγραμμα εσωτερικής επανεγκατάστασης των προσφύγων, το λεγόμενο "reallocation". Δεν μπορούμε, κυρία Υπουργέ, να περιμένουμε να δούμε και άλλες "Λαμπεντούζες" για να αντιληφθούμε πόσο αναγκαία είναι και αυτή εδώ η πρωτοβουλία, την οποία θα πρέπει γρήγορα να βάλουμε μπροστά.
<P>
(Χειροκροτήματα)
<SPEAKER ID="183" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, αξιότιμοι βουλευτές, το Ευρωπαϊκό Κοινοβούλιο απηύθυνε στο Ευρωπαϊκό Συμβούλιο τρεις ερωτήσεις σχετικά με την επανεγκατάσταση προσφύγων. Θα ήθελα να ευχαριστήσω θερμά τους τρεις συντάκτες των ερωτήσεων, διότι παρουσίασαν λεπτομερώς τους προβληματισμούς που τους οδήγησαν στη διατύπωση των ερωτήσεων. Και οι τρεις ερωτήσεις αφορούσαν την πρόταση της Επιτροπής, η οποία αποσκοπεί στην τροποποίηση της απόφασης για τη σύσταση του Ευρωπαϊκού Ταμείου Προσφύγων για την περίοδο 2008-2013 σε σχέση με τη θέσπιση κοινού προγράμματος επανεγκατάστασης της ΕΕ. Πιστεύω ότι η παρούσα συζήτηση καταδεικνύει επίσης τον βαθύ προβληματισμό του Ευρωπαϊκού Κοινοβουλίου για την τύχη των ανθρώπων που βρίσκονται σε μεγάλη ανάγκη. Ως εκ τούτου, θα ήθελα καταρχάς να ευχαριστήσω τους αξιότιμους βουλευτές που ενέκυψαν στο ζήτημα της επίλυσης της κατάστασης των προσφύγων. Όπως παρατήρησε και ο κ. Tavares, ερχόμενη από την Ουγγαρία, με την κληρονομιά της επανάστασης του 1956, και δεσμευόμενη απέναντι σε αυτήν, η ουγγρική Προεδρία έχει ηθική υποχρέωση να σημειώσει πρόοδο στον τομέα του κοινού προγράμματος επανεγκατάστασης της ΕΕ.
<P>
" κρίση της βορείου Αφρικής, στην οποία αναφερθήκατε πολλοί εξ υμών, ανέδειξε την ανάγκη για τη θέσπιση ενός ομαλά λειτουργούντος, ενοποιημένου ευρωπαϊκού συστήματος ασύλου. Συμφωνώ με τη θέση του Ευρωπαϊκού Κοινοβουλίου ότι η Ευρωπαϊκή Ένωση πρέπει να αναλάβει ευθύνες σε σχέση με την επίλυση της κατάστασης των προσφύγων, εφόσον επιθυμεί να διατηρήσει τον ηγετικό της ρόλο στον τομέα της παροχής ανθρωπιστικής βοήθειας. Επιτρέψτε μου να σας μεταφέρω τις τελευταίες πληροφορίες σχετικά με τις τρέχουσες εξελίξεις στην κατάσταση των προσφύγων στα σύνορα της Λιβύης. Επισκέφθηκα τα σύνορα μεταξύ της Τυνησίας και της Λιβύης στις αρχές Μαρτίου. Την περίοδο εκείνη, χίλιοι πρόσφυγες κατέφθαναν κάθε ώρα, οι περισσότεροι εκ των οποίων ήταν διακινούμενοι εργαζόμενοι, και για τους οποίους η ανεύρεση κάποιου τρόπου να επιστρέψουν στην πατρίδα τους, δηλαδή ενός μέσου επαναπατρισμού, αποτελούσε το πιο φλέγον ζήτημα. Από όλους αυτούς τους ανθρώπους, στη δυσχερέστερη θέση βρίσκονταν όσοι έφθαναν χωρίς καθόλου χαρτιά ή έγγραφα. Αναλάμβαναν τη φροντίδα τους οι διεθνείς οργανισμοί παροχής βοήθειας που δραστηριοποιούνται στην περιοχή. Ο αριθμός τους παρουσίαζε συνεχή αύξηση· ο επαναπατρισμός τους εξακολουθεί να αποτελεί ανεπίλυτο πρόβλημα, και, κατά συνέπεια, το σύστημα επανεγκατάστασης πρέπει οπωσδήποτε να ληφθεί υπόψη εν προκειμένω. Σήμερα, ή μάλλον εχθές και σήμερα, ο υπουργός Εξωτερικών της Ουγγαρίας, János Martonyi, βρίσκεται στην άλλη πλευρά, στα σύνορα μεταξύ της Λιβύης και της Αιγύπτου. Πρωταρχικός σκοπός της επίσκεψής του ήταν να λάβει πληροφορίες σχετικά με την κατάσταση των προσφύγων. Μετέβη στα σύνορα, όπου συνάντησε αιγύπτιους αξιωματούχους. " κατάσταση εκεί, σε εκείνο ακριβώς το τμήμα, έχει πλέον αλλάξει. Επί τρία διαδοχικά εικοσιτετράωρα δεν υπήρχε εκροή από την Λιβύη στο συγκεκριμένο τμήμα των συνόρων.
<P>
Επί του παρόντος, υπάρχουν περίπου 200 άνθρωποι που θα έπρεπε να είναι σε θέση να συμμετάσχουν στο πρόγραμμα επανεγκατάστασης. Οι υπόλοιποι, οι οποίοι έχουν φθάσει στο σημείο μέχρι στιγμής, εκκενώνονται, με άλλα λόγια, οι αιγυπτιακές αρχές τους βοηθούν να επιστρέψουν στην πατρίδα τους, συμπτωματικά δε με τη βοήθεια των ευρωπαϊκών κρατών μελών. Παρεμπιπτόντως, ο κ. Martonyi πραγματοποίησε επίσης συζητήσεις με τον υπουργό Εξωτερικών του εθνικού μεταβατικού συμβουλίου της Βεγγάζης, καθώς και με τον υπουργό Εσωτερικών της Αιγύπτου, προκειμένου να αποκτήσει ακριβώς μια γενική εικόνα σχετικά με την κατάσταση των προσφύγων. Όσον αφορά την κοινή ευρωπαϊκή πολιτική ασύλου, θα ήθελα να επισημάνω ότι θα καταβάλουμε κάθε δυνατή προσπάθεια, προκειμένου να διαμορφωθεί μια κοινή πολιτική και ένα κοινό σύστημα, το οποίο θα βασίζεται στην πλήρη εφαρμογή της Σύμβασης της Γενεύης του 1951 σχετικά με το καθεστώς των προσφύγων, καθώς και άλλων σχετικών διεθνών συμβάσεων, και το οποίο θα ανταποκρίνεται στις δεσμεύσεις που ανέλαβε το Ευρωπαϊκό Συμβούλιο στο πλαίσιο του προγράμματος της Στοκχόλμης. " ουγγρική Προεδρία δεσμεύεται να προωθήσει τις προτάσεις που περιέχονται στη δέσμη μέτρων για τους πρόσφυγες. Αυτό φαίνεται και από το γεγονός ότι, βάσει της εντολής που παρείχαν την προηγούμενη εβδομάδα τα κράτη μέλη, είμαστε διατεθειμένοι να ξεκινήσουμε το συντομότερο δυνατόν ανεπίσημους τριμερείς διαλόγους επί της οδηγίας για τις προϋποθέσεις χορήγησης ασύλου, προκειμένου να επιτύχουμε την καθορισμένη ημερομηνία του 2012.
<P>
Σας ευχαριστώ και πάλι για τη συζήτηση επί του εν λόγω θέματος, η οποία διεξήχθη τον Ιανουάριο και της οποίας προήδρευσα. Και τότε είχα απαντήσει σε ερωτήσεις των βουλευτών του ΕΚ. Θα ήθελα επίσης να υπογραμμίσω ότι το Συμβούλιο, το οποίο αναγνωρίζει τη σημασία της επανεγκατάστασης ως ύστατης λύσης για τους πρόσφυγες, επικρότησε την πρόταση απόφασης για τη θέσπιση κοινού προγράμματος επανεγκατάστασης της ΕΕ, καθώς και τη σχετική ανακοίνωση της Επιτροπής, η οποία υποβλήθηκε τον Σεπτέμβριο του 2009. Οι πρωτοβουλίες αυτές προέκυψαν από τη συμφωνία στην οποία κατέληξε το Ευρωπαϊκό Συμβούλιο σε σχέση με το Ευρωπαϊκό Σύμφωνο για τη Μετανάστευση και το Άσυλο τον Σεπτέμβριο του 2008, ήτοι ότι η επανεγκατάσταση ατόμων που τελούν υπό την προστασία του Ύπατου Αρμοστή των "νωμένων Εθνών για τους Πρόσφυγες στην επικράτεια της Ευρωπαϊκής Ένωσης θα μπορούσε να προωθηθεί προς το παρόν σε προαιρετική βάση.
<P>
Ως συγκεκριμένο παράδειγμα, θα ήθελα να αναφέρω τα συμπεράσματα του Συμβουλίου του Ιουλίου και Νοεμβρίου του 2008, σύμφωνα με τα οποία τα κράτη μέλη της ΕΕ δεσμεύονταν να προβούν στην επανεγκατάσταση ιρακινών προσφύγων στην επικράτειά τους ή μάλλον αυτό ακριβώς τα ενθαρρύναμε να κάνουν στα εν λόγω συμπεράσματά μας. Τον Σεπτέμβριο του 2009, το Συμβούλιο ξεκίνησε τη διεξοδική εξέταση της πρότασης για την τροποποίηση της απόφασης σχετικά με τη σύσταση του Ευρωπαϊκού Ταμείου για τους Πρόσφυγες. Κατά το πρώτο εξάμηνο του 2010, πραγματοποιήθηκαν, σε αρκετές περιστάσεις, άτυπες συνεδριάσεις με το Ευρωπαϊκό Κοινοβούλιο. Επιδεικνύοντας μείζονα ευελιξία, τα κράτη μέλη ενέκριναν τις προτάσεις του Ευρωπαϊκού Κοινοβουλίου σχεδόν στο σύνολό τους, ενόψει της επίτευξης αυτού του κοινού στόχου, ήτοι της καθιέρωσης καλύτερου και πιο ευέλικτου συστήματος, σύμφωνα με την πρόταση της Επιτροπής. Όπως σωστά επεσήμαναν στις ερωτήσεις τους οι αξιότιμοι βουλευτές, κατόπιν των προαναφερθεισών άτυπων συναντήσεων, το Ευρωπαϊκό Συμβούλιο και το Ευρωπαϊκό Κοινοβούλιο κατέληξαν σε συμφωνία επί του πολιτικού περιεχομένου της απόφασης. Το Συμβούλιο υποστήριξε, για παράδειγμα, μία από τις σημαντικότερες προτάσεις του Κοινοβουλίου, ότι πρέπει, δηλαδή, να δημιουργηθεί ένας μηχανισμός, ο οποίος θα ενθαρρύνει τα νεότερα κράτη μέλη να συμμετάσχουν στο πρόγραμμα επανεγκατάστασης, μεταξύ άλλων και μέσω χρηματοδοτικών μέσων. Εντούτοις, το Συμβούλιο δεν μπόρεσε να ταχθεί υπέρ της πρότασης του Ευρωπαϊκού Κοινοβουλίου για την έγκριση των κοινών ετήσιων προτεραιοτήτων της ΕΕ για την επανεγκατάσταση σύμφωνα με το άρθρο 290 της Συνθήκης, μέσω της εφαρμογής της διαδικασίας για τις κατ' εξουσιοδότηση πράξεις.
<P>
Οι θέσεις του Συμβουλίου και της Επιτροπής ταυτίζονται ως προς το συγκεκριμένο ζήτημα. Ο κύκλος προγραμματισμού για τη λειτουργία του γενικού προγράμματος για την αλληλεγγύη και τη διαχείριση των μεταναστευτικών ροών καθορίζει αυστηρές προθεσμίες, οι δε εκτελεστικές πράξεις δύνανται να διασφαλίσουν αποτελεσματικό προγραμματισμό. Επιπροσθέτως, το Συμβούλιο συμμερίστηκε την άποψη της Επιτροπής ότι ο καθορισμός ετήσιων προτεραιοτήτων για την επανεγκατάσταση έχει μόνον εκτελεστικό χαρακτήρα, διότι αυτό σημαίνει ουσιαστικά ότι οι λεπτομερείς κανόνες που περιέχονται στην απόφαση εφαρμόζονται σε συγκεκριμένες καταστάσεις. Είναι λυπηρό το γεγονός ότι το Συμβούλιο και το Ευρωπαϊκό Κοινοβούλιο δεν κατόρθωσαν να συμφωνήσουν επί της πρότασης σε ένα επίπεδο που θα επέτρεπε τον καθορισμό των κοινών ευρωπαϊκών προτεραιοτήτων για την επανεγκατάσταση σε ετήσια βάση.
<P>
Παρά ταύτα, δεν θα πρέπει να λησμονούμε ότι η επανεγκατάσταση συγκαταλέγεται μεταξύ των δράσεων που θα υποστηριχθούν στο πλαίσιο του υφιστάμενου Ευρωπαϊκού Ταμείου για τους Πρόσφυγες κατά την περίοδο 2008-2013. Είναι αλήθεια ότι, βάσει των προτεινόμενων τροποποιήσεων, τα κράτη μέλη που συμμετέχουν για πρώτη φορά στο πρόγραμμα επανεγκατάστασης αναμένεται να λάβουν ελαφρώς μεγαλύτερη χρηματοδοτική στήριξη, ενώ προβλέπεται εξίσου η δυνατότητα ετήσιου καθορισμού των γεωγραφικών περιοχών που προορίζονται για επανεγκατάσταση, καθώς και των εθνικοτήτων που χρήζουν επανεγκατάστασης. Παρ' όλα αυτά, τα κράτη μέλη δικαιούνται ακόμα και τώρα ένα καθορισμένο ποσό της τάξης των 4.000 ευρώ για κάθε επανεγκατεστημένο άτομο που εμπίπτει σε μία από τις κατηγορίες που καθορίζονται στη σχετική απόφαση. Πέραν τούτου, τίποτα δεν εμποδίζει τα κράτη μέλη που δεν έχουν συμμετάσχει μέχρι στιγμής στο πρόγραμμα να ξεκινήσουν τις δράσεις επανεγκατάστασης στο πλαίσιο του τρέχοντος προγράμματος. Είμαι στην ευχάριστη θέση να σας ενημερώσω ότι και η Ουγγαρία θα λάβει μέρος στο εν λόγω πρόγραμμα το επόμενο έτος, και είναι έτοιμη να συμμετάσχει στο πρόγραμμα επανεγκατάστασης.
<P>
Τέλος, θα ήθελα να τονίσω ότι το Συμβούλιο παραμένει, ασφαλώς, διατεθειμένο να εξετάσει όλες τις προτάσεις που μπορούν να εφαρμοστούν και να παράσχουν αμοιβαία αποδεκτές λύσεις σε εκκρεμή ζητήματα που αφορούν το εν λόγω θέμα. Ο στόχος μας, σε εναρμόνιση με την πρόταση της Επιτροπής, συνίσταται στην απόδοση ακόμα μεγαλύτερης ευελιξίας και αποτελεσματικότητας στον υφιστάμενο μηχανισμό. Δεν θα ήθελα αυτό το εξαιρετικά σημαντικό θέμα να γίνει όμηρος ενός ακόμα ζητήματος νομικής ερμηνείας. Υπάρχουν πάρα πολλά θέματα, στο πλαίσιο των οποίων τελούν υπό την ομηρεία του διλήμματος "εκτελεστική πράξη ή κατ' εξουσιοδότηση πράξη" λίαν σημαντικά ζητήματα, και θα επιθυμούσα να σημειωθεί θετική πρόοδος στα θέματα αυτά κατά τη θητεία της ουγγρικής Προεδρίας. Σας ευχαριστώ θερμά.
<SPEAKER ID="184" NAME="Agustín Díaz de Mera García Consuegra" LANGUAGE="ES">
Κύριε Πρόεδρε, νομίζω πως κανείς δεν θα εκπλαγεί εάν με ακούσει να επαναλαμβάνω ότι η αλληλεγγύη προς τους πρόσφυγες και τους εκτοπισθέντες πρέπει να συνιστά θεμελιώδες στοιχείο της κοινοτικής πολιτικής στους τομείς του ασύλου και της μετανάστευσης.
<P>
Εντούτοις, το ζητούμενο δεν είναι να επιδείξουμε αλληλεγγύη μόνον προς τα άτομα που προέρχονται από αδύναμες και μειονεκτούσες κοινωνίες, αλλά πρέπει να επιδείξουμε αλληλεγγύη και προς τα κράτη μέλη τα οποία, λόγω της γεωγραφικής τους θέσης, του πολιτισμού ή της γλώσσας τους, υφίστανται μείζονες πιέσεις σε αυτό το πλαίσιο.
<P>
Μολονότι ο αριθμός τόσο των αιτήσεων για παροχή προστασίας όσο και των αφικνούμενων μεταναστών είναι χαμηλός σε ορισμένες χώρες, υπάρχουν πολλές άλλες χώρες που αδυνατούν να αντιμετωπίσουν μόνες τους τις πιέσεις στις οποίες υπόκεινται τα σύνορά τους σε καθημερινή βάση.
<P>
Μετά την έγκριση, στο Κοινοβούλιο, των εκθέσεων σχετικά με την ανακοίνωση της Επιτροπής για τη θέσπιση προγράμματος επανεγκατάστασης της Ένωσης και την τροποποίηση του Ευρωπαϊκού Ταμείου για τους Πρόσφυγες τον Μάιο του 2010, εξακολουθούμε να βρισκόμαστε εν αναμονή της ολοκλήρωσης της διαδικασίας συναπόφασης από το Συμβούλιο.
<P>
Τα πιλοτικά προγράμματα που εφαρμόζονται επί του παρόντος σε δέκα κράτη μέλη αποτελούν απλώς σταγόνα στον ωκεανό που καλούμαστε να διασχίσουμε.
<P>
Τα κράτη μέλη του Νότου υφίστανται μείζονες πιέσεις, ειδικότερα δε μετά την εμφάνιση των λαϊκών κινημάτων στην Αίγυπτο και την Τυνησία, καθώς και τον πόλεμο που ξέσπασε στη Λιβύη.
<P>
" Λαμπεντούζα, με πληθυσμό 5.000 κατοίκων, έχει υποδεχθεί σχεδόν 6.000 μετανάστες από τότε που ξεκίνησαν οι συγκρούσεις.
<P>
Τα προαναφερθέντα πιλοτικά προγράμματα κρίνονται εντελώς ανεπαρκή και ουδόλως θα κατορθώσουν να μετριάσουν τις πιέσεις που έχουν ήδη αρχίσει να ασκούνται στην Ιταλία και τη Μάλτα, ενώ αναμένεται να ασκηθούν και σε άλλες μεσογειακές χώρες στο εγγύς μέλλον.
<P>
" Ένωση πρέπει να βοηθήσει αυτές τις χώρες ως ενιαίο σύνολο. Είναι επιτακτική η ανάγκη να υπερβεί το Συμβούλιο τα εμπόδια που αποτρέπουν επί του παρόντος την πλήρη εφαρμογή ενός ευρωπαϊκού προγράμματος επανεγκατάστασης και να υπερνικήσει τις μειοψηφίες που το παρακωλύουν. Οι μαζικές εκτοπίσεις πληθυσμών και οι μεταναστεύσεις έχουν αντίκτυπο στην Ένωση συνολικά και όχι μόνο σε επιμέρους περιοχές της.
<P>
Ολοκληρώνω, κύριε Πρόεδρε. Την προηγούμενη εβδομάδα, ζήτησα να διασφαλισθεί η παρουσία του Ευρωπαϊκού Κοινοβουλίου στα σύνορα της Λιβύης, και τώρα επαναλαμβάνω αυτό το αίτημα. Το γεγονός ότι δέκα βουλευτές του ΕΚ διέμειναν την προηγούμενη εβδομάδα στην Αίγυπτο δεν είναι αρκετό: πρέπει να είμαστε σε θέση να αξιολογήσουμε την ανθρωπιστική κατάσταση εμείς οι ίδιοι.
<SPEAKER ID="185" NAME="Claude Moraes" LANGUAGE="EN">
Κύριε Πρόεδρε, σήμερα στην Αίθουσα διατυπώνεται ξεκάθαρα από όλες τις πολιτικές Ομάδες ένα πολύ ισχυρό αίτημα προς το Συμβούλιο να καταβάλει κάθε δυνατή προσπάθεια ώστε να καταστεί πραγματικότητα η επανεγκατάσταση των προσφύγων.
<P>
" επανεγκατάσταση των προσφύγων δεν είναι το ίδιο πράγμα με την κατανομή της σχετικής επιβάρυνσης. Παρότι επιθυμούμε να επέλθουν βελτιώσεις στο κοινό σύστημα ασύλου, αυτό που ζητούμε εν προκειμένω είναι η άρση των φραγμών που προσδίδουν περιορισμένη αξιοπιστία σε ένα ευρωπαϊκό σύστημα επανεγκατάστασης, το οποίο καλείται να μεριμνήσει για την τύχη περίπου 4.000 προσφύγων σε ολόκληρη την Ευρωπαϊκή Ένωση, σε σύγκριση με τα αντίστοιχα αριθμητικά στοιχεία στις "νωμένες Πολιτείες και τον Καναδά. Ας μην ξεχνούμε ότι η συντριπτική πλειονότητα των εκτοπισθέντων ατόμων σε παγκόσμιο επίπεδο εισρέουν στις αναπτυσσόμενες χώρες. Το δίδαγμα που καλούμαστε να αντλήσουμε από την κατάσταση στη βόρειο Αφρική είναι ότι όλοι αυτοί οι άνθρωποι μεταβαίνουν σε χώρες που δεν είναι σε θέση να χειριστούν αυτό το βάρος.
<P>
Το Συμβούλιο πρέπει να αναλάβει την απεμπλοκή της παρούσας κατάστασης, ούτως ώστε να μπορέσουμε να αποκτήσουμε ένα αξιόπιστο σύστημα επανεγκατάστασης. Αυτό είναι το αίτημα που υποβάλλεται απόψε στο Συμβούλιο από όλες τις πολιτικές Ομάδες.
<SPEAKER ID="187" NAME="Nathalie Griesbeck" LANGUAGE="FR">
Κύριε Πρόεδρε, κυρία Győri, έχω ένα νούμερο, μια παρατήρηση και ένα ερώτημα. Το νούμερο: υπάρχουν περισσότεροι από δέκα εκατομμύρια πρόσφυγες στον κόσμο. Πρόκειται για ανθρώπους ευάλωτους, γυναίκες που κινδυνεύουν, παιδιά και ασυνόδευτους ανηλίκους. " κρίση αυτή είναι σοβαρή και πρέπει να δώσουμε απαντήσεις που θα καταδεικνύουν τη δέσμευσή μας υπέρ των ανθρωπίνων δικαιωμάτων.
<P>
" παρατήρηση: εδώ και έναν χρόνο, το Κοινοβούλιο έχει παράσχει τη σύμφωνη γνώμη του, και συντάσσομαι με τους συναδέλφους βουλευτές στο αίτημά τους, κυρία Győri, να λάβετε υπόψη την ιδιαίτερα ισχυρή συναίνεση που υπάρχει στο Κοινοβούλιο σε σχέση με το εν λόγω ζήτημα.
<P>
Το ερώτημα: δεν θέλω να πιστέψω ότι το Συμβούλιο γίνεται καθ' οιονδήποτε τρόπο κυνικό, στάση που το οδηγεί, συνεπώς, να προφασίζεται, στο πλαίσιο της διαδικασίας, το γεγονός ότι η πρώτη ανάγνωση δεν υπόκειται σε καταληκτική ημερομηνία, με στόχο να παρεμποδίσει τη διαδικασία της συναπόφασης. Τι συμβαίνει, λοιπόν, με την επανεγκατάσταση έκτακτης ανάγκης; Κυρία Győri, αυτό το ζήτημα δεν μπορεί να περιμένει έως το 2012.
<P>
Θα ήθελα να παροτρύνω τα κράτη μέλη να αποτινάξουν τη σχιζοφρένεια που τα οδηγεί στην υιοθέτηση αυστηρών και αμετάβλητων θέσεων στις ομιλίες τους, ενώ συνηγορούν υπέρ του αντιθέτου όταν το νομοθετικό πλαίσιο αρχίζει να λαμβάνει σχήμα, όπως φαίνεται να συμβαίνει στην προκειμένη περίπτωση. Το παρόν νομοθετικό πλαίσιο πρέπει να ανταποκριθεί σε μια επιτακτική ανάγκη, στην ανάγκη του κόσμου μας σήμερα.
<SPEAKER ID="188" NAME="Timothy Kirkhope" LANGUAGE="EN">
Κύριε Πρόεδρε, λαμβάνω τον λόγο ως πρώην αρμόδιος υπουργός σε θέματα μετανάστευσης στο "νωμένο Βασίλειο. Δεν υπάρχει αμφιβολία ότι η προστασία των ευάλωτων ατόμων και όσων αναζητούν ένα πραγματικό καταφύγιο, λαμβανομένων ιδίως υπόψη των πρόσφατων γεγονότων σε ολόκληρο τον κόσμο, αποτελεί πολύ σημαντικό ζήτημα προτεραιότητας για το παρόν Σώμα, και ελπίζω ότι αποτελεί ακόμα σημαντικότερο ζήτημα για το Συμβούλιο.
<P>
Το "νωμένο Βασίλειο, όπως και άλλα κράτη μέλη, έχει διαδραματίσει κατά το παρελθόν τον ρόλο που του αναλογεί στην επανεγκατάσταση προσφύγων, μέσω εθνικών προγραμμάτων επανεγκατάστασης. Είναι, ωστόσο, κεφαλαιώδους σημασίας να συζητήσουμε, με τη βοήθεια μιας συντονισμένης και επικοινωνιακής προσέγγισης επί τη βάσει της συνεργασίας, τους πιθανούς τρόπους με τους οποίους μπορούμε να συνδυάσουμε καλύτερα την παροχή βοήθειας σε όσους την έχουν περισσότερο ανάγκη με τις καταστάσεις των κρατών μελών που είναι ήδη υπερβολικά επιφορτισμένα με εθνικές προτεραιότητες. Ωστόσο, διατηρώ ορισμένες επιφυλάξεις, διότι τα προγράμματα στον τομέα αυτόν δεν πρέπει να υπονομεύουν το δικαίωμα ενός κράτους να καθορίζει τις δικές του πολιτικές.
<P>
Επίσης, χρειαζόμαστε συνεργασία και επικοινωνία μεταξύ του Κοινοβουλίου και του Συμβουλίου, καθώς και την ανάληψη μεγαλύτερης δράσης, την επίδειξη μεγαλύτερης αποφασιστικότητας εκ μέρους του Συμβουλίου. Θα ήθελα να λάβουμε τη διαβεβαίωση ότι προτίθεται να ενημερώνει σε τακτική βάση το Σώμα σχετικά με τον τρόπο με τον οποίο προτίθεται να προχωρήσει περαιτέρω και εάν ή με ποιον τρόπο τα πρόσφατα γεγονότα στη βόρειο Αφρική θα αλλάξουν τον ρυθμό προόδου και τη διαδικασία. Θα ήθελα επίσης να μάθω κατά πόσον οι αυξημένες επιβαρύνσεις θα συντελέσουν μελλοντικά στη διατύπωση προτάσεων για τη θέσπιση υποχρεωτικών ποσοστώσεων επί του αριθμού των προσφύγων που επανεγκαθίστανται στα κράτη μέλη. Απευθύνω έκκληση στο Συμβούλιο να μας επιτρέψει να συνεχίσουμε το έργο μας εν προκειμένω.
<SPEAKER ID="189" NAME="Franziska Keller" LANGUAGE="EN">
Κύριε Πρόεδρε, η επανεγκατάσταση αποτελεί ένα σημαντικό μέσο για τη διαχείριση των προσφύγων. Άλλες χώρες, όπως οι "νωμένες Πολιτείες, επανεγκαθιστούν χιλιάδες πρόσφυγες κάθε χρόνο στην επικράτειά τους. " επανεγκατάσταση αφορά ανθρώπους που δεν έχουν φθάσει, ή δεν έχουν προσπαθήσει να φθάσουν, στην Ευρωπαϊκή Ένωση για να ζητήσουν την παροχή ασύλου εδώ, επομένως αυτό θα πρέπει να είναι το τέλειο μέσο για όλους τους αρχηγούς κρατών που διατείνονται συνεχώς ότι θα πρέπει να αντιμετωπίσουμε τη μετανάστευση εκεί, στον τόπο από όπου ξεκινά, προτού καταλήξει στην Ευρωπαϊκή Ένωση.
<P>
Εντούτοις, οι χώρες που δέχονται και φιλοξενούν μεγάλους αριθμούς προσφύγων δεν είναι οι χώρες της ΕΕ, αλλά χώρες πολύ φτωχότερες από οιοδήποτε κράτος μέλος της ΕΕ, όπως το Πακιστάν και η Συρία. Καθώς οι χώρες αυτές δεν διαθέτουν εγκαταστάσεις υποδοχής, πολλοί πρόσφυγες πρέπει να υπομείνουν απαράδεκτες συνθήκες. " ΕΕ μπορεί και πρέπει να συνδράμει εν προκειμένω. " επανεγκατάσταση των ιρακινών προσφύγων στην ΕΕ απέδειξε ότι το σύστημα αυτό λειτουργεί. Ωστόσο, ο αριθμός των ιρακινών προσφύγων που έγιναν δεκτοί ήταν υπερβολικά μικρός.
<P>
Μακράν περισσότεροι διεθνώς αναγνωρισμένοι πρόσφυγες έχουν ανάγκη από μια δίκαιη ευκαιρία για μια νέα ζωή, και θεωρώ αδιανόητο το γεγονός ότι το Συμβούλιο και η Επιτροπή προσπαθούν να αποτρέψουν το Κοινοβούλιο από την άσκηση των κοινοβουλευτικών του δικαιωμάτων. Θεωρώ ότι είναι απαράδεκτο να δηλώνετε ότι καθυστερούμε τη διαδικασία: εμείς ακριβώς είμαστε εκείνοι που προσπαθούμε να εφαρμόσουμε τα συνήθη κοινοβουλευτικά μας δικαιώματα. Πιστεύω ότι εσείς, στο Συμβούλιο, ευθύνεστε για την καθυστέρηση της διαδικασίας, στερώντας μας αυτά τα δικαιώματα. Δεν πρόκειται μόνο για δικαίωμά μας· πρόκειται επίσης για καθήκον μας ως εκλεγμένων αντιπροσώπων των ευρωπαίων πολιτών.
<P>
Θα ήθελα να πληροφορηθώ το ουσιαστικό και ακριβές χρονοδιάγραμμα που έχετε θέσει για την υπέρβαση των δυσκολιών που συναντήσατε. Δεσμεύεστε προσωπικά ότι θα θέσετε το θέμα αυτό στην ημερήσια διάταξη το συντομότερο δυνατόν; Κάθε μέρα που περνά χάνουμε χρόνο.
<P>
Υπάρχουν και άλλα μέσα που θα παρουσίαζαν μείζον πλεονέκτημα στην παρούσα κατάσταση. " επανεγκατάσταση θα μπορούσε επίσης να διαδραματίσει κάποιον ρόλο και μακροπρόθεσμα όσον αφορά την αντιμετώπιση της κατάστασης στη βόρειο Αφρική, υπάρχουν όμως και άλλα εν ισχύι μέσα που δεν χρησιμοποιούνται. Για παράδειγμα, η οδηγία για την προσωρινή προστασία ή την εσωτερική κατανομή των προσφύγων. Πρόκειται για μέσα που έχουν μεν θεσπιστεί, αλλά δεν χρησιμοποιούνται. Το γεγονός αυτό μου δημιουργεί την εντύπωση ότι τα κράτη μέλη δεν είναι πρόθυμα να προστατεύσουν τα ανθρώπινα δικαιώματα, και ότι επιδεικνύουν δειλία όσον αφορά τη διεθνή προστασία. Θα ήθελα να μάθω με ποιον τρόπο προσπαθείτε να θεσπίσετε το κοινό σύστημα ασύλου έως το 2012, διότι έχω την εντύπωση ότι η χρονολογία αυτή είναι πολύ μακρινή.
<SPEAKER ID="190" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, όταν συζητούμε αυτές τις ημέρες για τη μετανάστευση, είναι προφανώς αδύνατον να μην ξεκινούμε με την ανάλυση της κατάστασης στη βόρειο Αφρική. Από τη μία πλευρά, πρέπει να επικροτήσουμε το γεγονός ότι οι λαοί της βορείου Αφρικής ένιωσαν τον άνεμο της δημοκρατίας, από την άλλη, όμως, είναι λυπηρό το γεγονός ότι αυτές τις ημέρες, ακόμα δε και τούτη την ώρα, άνθρωποι χάνουν μαζικά τη ζωή τους: παιδιά, γυναίκες, αθώοι πολίτες. Οφείλω να προσθέσω ότι τούτο αποτελεί απλώς τη βραχυπρόθεσμη συνέπεια. Εξάλλου, η μετανάστευση θα αποκαλύψει πραγματικά τις αρνητικές της συνέπειες μόνο σε μακροπρόθεσμο ορίζοντα. Αρκεί να αναλογιστούμε το απλό γεγονός ότι, τις τελευταίες ημέρες, έχουν εγκαταλείψει τη Λιβύη 500.000 άνθρωποι, 500.000 πρόσφυγες. " επανεγκατάσταση των προσφύγων αυτών καθίσταται ιδιαίτερα δυσχερής από το γεγονός ότι η δυτική Ευρώπη είναι "πλήρης". Στην ανατολική Ευρώπη, ωστόσο, ο παράγοντας που δυσχεραίνει την υποδοχή επιπλέον μεταναστών είναι η υπερίσχυση και η εθνική αναλογία των Ρομά. Το ίδιο ισχύει και στη δυτική Ευρώπη, για τα άτομα από τη μαύρη Αφρική ή τους Άραβες.
<P>
Επιτρέψτε μας, όμως, να θέσουμε το εξής ερώτημα: τι θα συμβεί εάν επανεγκαταστήσουμε τους μετανάστες αυτούς στην Ευρώπη; Τι θα συμβεί μετέπειτα; Ποιος θα τους προσφέρει εργασία; Και τι θα γίνει με τις κοινωνικές εντάσεις; Τι θα γίνει με τις θρησκευτικές, εθνοτικές και πολιτισμικές εντάσεις; Δεδομένης της παρούσας κατάστασης, είναι παράλογο να εγκαταστήσουμε περισσότερους μετανάστες στην Ευρώπη με αυτόν τον εξαναγκαστικό τρόπο. Και ο λόγος για τον οποίο έχει αποτελματωθεί αυτή η διαδικασία, αυτή η φιλελεύθερη δομή, είναι ότι η έννοια της μετανάστευσης είναι ουσιαστικά ελαττωματική. Θα μπορούσαν οι φιλελεύθεροι βουλευτές να δουν πόσο λίγοι συνάδελφοί τους είναι παρόντες σε αυτήν την Αίθουσα, σε μια συζήτηση για ένα θέμα που είναι τόσο σημαντικό για αυτούς; Διότι παρίστανται εν προκειμένω μόνον ένας ή δύο βουλευτές από την Ομάδα των Φιλελευθέρων. Ντροπή σας! Και μην τρέφετε καμία ελπίδα ότι θα επιτύχετε τους στόχους σας με τόσο χαμηλά επίπεδα ενεργού συμμετοχής σας στις συνόδους της Ολομέλειας. Το Ευρωπαϊκό Ταμείο για τους Πρόσφυγες πρέπει να χρησιμοποιηθεί, αντιθέτως, για τη δημιουργία μέσων βιοπορισμού για τους ανθρώπους στη βόρειο Αφρική και, τοπικά, στις χώρες των προσφύγων, και να επιτρέψει στους ευρωπαίους πολίτες να επανακτήσουν την αξιοπρέπεια και τις θέσεις εργασίας τους. Σας ευχαριστώ θερμά.
<SPEAKER ID="191" NAME="Carlos Coelho" AFFILIATION="PPE">
(PT) Κύριε Πρόεδρε, με μεγάλη μου χαρά ακούω την ασκούσα την Προεδρία του Συμβουλίου να τονίζει τη σημασία των προσφύγων και του προγράμματος επανεγκατάστασης. Τα στοιχεία από την Ύπατη Αρμοστεία των "νωμένων Εθνών για τους Πρόσφυγες είναι ξεκάθαρα: μιλούμε για εκατομμύρια πρόσφυγες και για τουλάχιστον 200.000 ανθρώπους περίπου που χρειάζονται τα προγράμματα επανεγκατάστασης κάθε χρόνο.
<P>
Ως εκ τούτου, υπάρχει μια ανθρωπιστική έκτακτη ανάγκη στον κόσμο γύρω μας: δεν εντοπίζεται πλέον μόνο στο Αφγανιστάν, τη Σομαλία και το Κονγκό, αλλά την συναντούμε και στην Αίγυπτο, τη Λιβύη και σε πολλές άλλες χώρες. Εντούτοις, παράλληλα με την ανθρωπιστική έκτακτη ανάγκη διαπιστώνεται, όπως μας υπενθύμισε ο κ. Παπανικολάου, και το γεγονός ότι έχουμε στη διάθεσή μας μη χρησιμοποιηθέντες δημοσιονομικούς πόρους, διότι τα εν λόγω προγράμματα δεν έχουν εγκριθεί.
<P>
Αυτό ακριβώς συμβαίνει, κυρία Enikő. Με μεγάλη μου χαρά σας άκουσα επίσης να δηλώνετε ότι η εν λόγω διαδικασία δεν θα παραλύσει εξαιτίας νομικών ζητημάτων. Ωστόσο, η αλήθεια είναι ότι η διαδικασία έχει ήδη παραλύσει, σε μεγάλο βαθμό για νομικούς λόγους. Βρισκόμαστε στη διαδικασία της συναπόφασης, και δεν έχουμε δει το Συμβούλιο να διαφωνεί με τις λύσεις του Κοινοβουλίου. Ο κ. Tavares εκπόνησε μια εξαιρετική έκθεση, και δεν βλέπουμε καμία πρόταση από το Συμβούλιο που να αντιτίθεται στο μοντέλο του προγράμματος επανεγκατάστασης που σχεδιάστηκε. Αυτό που βλέπουμε είναι το Συμβούλιο να περιορίζεται από νομικά ζητήματα, και αυτό είναι ανεπίτρεπτο. Είναι ουσιώδους σημασίας το ερώτημα που έθεσε ο κ. Tavares στην αρχή της παρούσας συζήτησης, ήτοι κατά πόσον γνωρίζουμε ποια είναι η προτεραιότητά μας και κατά πόσον το ζήτημα της επανεγκατάστασης προσφύγων είναι ή δεν είναι σημαντικό για την Προεδρία και το Συμβούλιο.
<P>
Έχουμε την αίσθηση ότι, στην πραγματικότητα, δεν είναι σημαντικό. Ορισμένα κράτη μέλη θα συνεδριάσουν αύριο σε Συμβούλιο, σε συνέχεια του οποίου -ήδη γνωρίζουμε τα προτεινόμενα συμπεράσματα αυτού του Συμβουλίου- το σχέδιο επί του ζητήματος των μεταναστευτικών ροών θα αναβληθεί έως το Συμβούλιο του Ιουλίου. " σύσταση που θα θέλαμε να λάβετε υπόψη σήμερα, κυρία Enikő, είναι ότι το Ευρωπαϊκό Κοινοβούλιο δεν ζητεί από το Συμβούλιο να καθυστερήσει: το Ευρωπαϊκό Κοινοβούλιο ζητεί από το Συμβούλιο να αποφασίσει.
<SPEAKER ID="192" NAME="Sylvie Guillaume" AFFILIATION="S&amp;D">
(FR) Κυρία Győri, κυρίες και κύριοι, στο πλαίσιο της ανθρωπιστικής κρίσης στη Λιβύη, σήμερα περισσότερο από ποτέ, είναι θεμελιώδους σημασίας να εφοδιαστεί η Ευρώπη με μέσα συντονισμένης δράσης σε σχέση με την επανεγκατάσταση.
<P>
Παρότι, ήδη από την 1η Μαρτίου, η Ύπατη Αρμοστεία των "νωμένων Εθνών για τους Πρόσφυγες (UNHCR) έχει καλέσει τη διεθνή κοινότητα να συμμετάσχει σε μια προσπάθεια επανεγκατάστασης έκτακτης ανάγκης, κανένα κράτος μέλος δεν έχει γνωστοποιήσει μέχρι στιγμής την πρόθεσή του να λάβει μέρος. Μόνο η Ιταλία έχει καλωσορίσει 58 Ερυθραίους που εκκενώθηκαν εκτάκτως από την Τρίπολη, μαθαίνω όμως ότι είπε ότι υπάρχει κάποιο πρόγραμμα ή πρόταση για την επανεγκατάσταση 4.000 ανθρώπων που έχουν παγιδευθεί στη Λιβύη. Επομένως, θα ήθελα να μάθω περισσότερα επ' αυτού.
<P>
Είναι πράγματι αλήθεια ότι η ευθύνη της Ευρωπαϊκής Ένωσης στον τομέα αυτόν δεν μπορεί να επιτρέψει την αδράνεια. Πρέπει να επιδείξουμε αυξημένη αλληλεγγύη προς τις χώρες αυτές και τους πληθυσμούς τους. " Τυνησία και η Αίγυπτος συμφώνησαν να ανοίξουν τα σύνορά τους σε όσους εγκαταλείπουν εσπευσμένα τη Λιβύη. " Ευρώπη πρέπει να τους στηρίξει και να διαδραματίσει τον ρόλο που της αναλογεί στο πλαίσιο των διεθνών προσπαθειών για την προστασία των προσφύγων.
<P>
Εντούτοις, πέρα από τον επείγοντα χαρακτήρα της ανθρωπιστικής κρίσης στη Λιβύη, οι προκλήσεις στις οποίες πρέπει να αντεπεξέλθει η Ευρώπη σε σχέση με την επανεγκατάσταση είναι πολλές. Θα αναφέρω τρεις.
<P>
Καταρχάς, η Ευρωπαϊκή Ένωση πρέπει να εργαστεί προς την κατεύθυνση μιας πιο γενναιόδωρης πολιτικής επανεγκατάστασης για όσους η επανεγκατάσταση αποτελεί την έσχατη λύση. Από την άποψη αυτή, θα πρέπει να έχουμε όλοι μας υπόψη ότι, το 2009, επανεγκαταστάθηκαν περίπου 85.000 πρόσφυγες παγκοσμίως, όμως μόνον το 8,4% επανεγκαταστάθηκε σε κράτη μέλη της Ευρωπαϊκής Ένωσης.
<P>
Επιπλέον αυτού του ποσοτικού στόχου, οιαδήποτε αξιόπιστη ευρωπαϊκή πολιτική επανεγκατάστασης θα πρέπει να διασφαλίζει επίσης ένα υψηλό επίπεδο προετοιμασίας πριν από την επανεγκατάσταση των υποψηφίων, λαμβάνοντας υπόψη τους πλέον ευάλωτους και την ποιότητα των εγκαταστάσεων υποδοχής και ενσωμάτωσης στη χώρα υποδοχής.
<P>
Τέλος, στον βαθμό που συμπληρώνει τα υφιστάμενα εθνικά προγράμματα ασύλου, το ευρωπαϊκό πρόγραμμα επανεγκατάστασης θα πρέπει, όπως ήδη κατέστησε σαφές η θέση του Κοινοβουλίου του 2010, να βασίζεται στις διάφορες εμπειρίες και τα αποτελέσματα στο πλαίσιο των κρατών μελών, και να υπόκειται σε ενισχυμένο συντονισμό.
<SPEAKER ID="193" NAME="Anna Rosbach" AFFILIATION="ECR">
(DA) Κύριε Πρόεδρε, παντού στον κόσμο βρίσκονται εν κινήσει ρεύματα προσφύγων. Αυτό είναι το αποτέλεσμα εν μέρει των πολέμων και των αναταραχών και εν μέρει των φυσικών καταστροφών. Οι άνθρωποι αυτοί αναζητούν προσωρινό καταφύγιο. " συντριπτική πλειονότητα των προσφύγων επιστρέφει στην πατρίδα τους, αλλά περίπου 200.000 πρόσφυγες πρέπει να επανεγκατασταθούν κάπου αλλού στον κόσμο. Εντούτοις, οι συνθήκες αλλάζουν διαρκώς και, εξαιτίας των αναταραχών και των πολέμων στη βόρειο Αφρική, τα νότια σύνορα της Ευρώπης δέχονται πλέον αυξημένες πιέσεις από χιλιάδες πρόσφυγες. Οι δυνατότητες των κρατών μελών να δεχθούν τους ανθρώπους αυτούς ποικίλουν σημαντικά.
<P>
Ως εκ τούτου, θα ήθελα να ρωτήσω εάν το Συμβούλιο θα μπορούσε να μας διευκρινίσει ποιο ποσοστό αυτού του ρεύματος προσφύγων μπορεί να συμπεριληφθεί στο πρόγραμμα επανεγκατάστασης. Το εν λόγω πρόγραμμα θα επεκτείνει τις αρμοδιότητες της ΕΕ στον τομέα των προσφύγων και του ασύλου. Θεωρώ ότι κάτι τέτοιο είναι προβληματικό. Όπως και άλλοι βουλευτές που έθεσαν ερωτήματα, θα ήθελα και εγώ με τη σειρά μου να ρωτήσω εάν το Συμβούλιο μπορεί να καθορίσει έναν χρονικό ορίζοντα σε σχέση με την απάντηση στο ερώτημα εάν τάσσεται υπέρ ή κατά της θέσπισης κοινού προγράμματος επανεγκατάστασης της ΕΕ.
<SPEAKER ID="194" NAME="Carmen Romero López" AFFILIATION="S&amp;D">
(ES) Κύριε Πρόεδρε, κυρίες και κύριοι, το πρόβλημα που συζητούμε είναι προφανώς ένα πρόβλημα που έχει να κάνει με την κοινή γνώμη.
<P>
Πώς θα πείσουμε τα κράτη μέλη ότι είναι καλύτερη μια κοινή πολιτική επανεγκατάστασης; Το να επιθυμεί ένα κράτος μέλος να διατηρήσει την κυριαρχία του στον τομέα αυτόν δεν εμποδίζει την ύπαρξη μιας ευρωπαϊκής πολιτικής που να καθορίζει ορισμένες προτεραιότητες, ούτε εμποδίζει τις πολιτικές αυτές να αντικατοπτριστούν στις χορηγήσεις του Ευρωπαϊκού Ταμείου για τους Πρόσφυγες (ΕΤΠ).
<P>
Ως εκ τούτου, είναι ιδιαίτερα σημαντικό να ξεφύγουμε από το αδιέξοδο σε σχέση με το θέμα αυτό, διότι υπάρχουν πολλές πιθανές λύσεις. Το Συμβούλιο θα πρέπει ενδεχομένως να εξετάσει το εν λόγω ζήτημα.
<P>
Εάν τα κράτη μέλη μπορούν να δεχθούν χρηματοδότηση από το ΕΤΠ χωρίς αυτό να συνοδεύεται από κάποια προϋπόθεση, τότε δεν θα υπάρξει ποτέ κοινή πολιτική επανεγκατάστασης.
<P>
Ως εκ τούτου, η κοινή πολιτική ασύλου είναι ένα ανεπίλυτο ζήτημα που δεν μπορεί να αποκρυφθεί. Επιπλέον, είναι ανόητο και μίζερο να μην επιχειρήσουμε την άσκηση μιας κοινής στρατηγικής, και η στάση αυτή θα οδηγήσει αναπόδραστα στην καθημερινή επιδείνωση των επιπτώσεων αυτής της έλλειψης ανταπόκρισης εκ μέορυς μας.
<P>
Το ζήτημα δεν αφορά μόνον αξίες· αφορά το γεγονός ότι η έλλειψη συντονισμού και κοινής αλληλεγγύης είναι πιο δαπανηρή για τα κράτη μέλη.
<SPEAKER ID="195" NAME="Monika Flašíková Beňová" AFFILIATION="S&amp;D">
- (SK) Κύριε Πρόεδρε, σχεδόν πριν από έναν χρόνο, επεσήμανα στην Ολομέλεια αυτού του Σώματος ότι λιγότερα από τα μισά κράτη μέλη της ΕΕ διέθεταν επίσημα προγράμματα επανεγκατάστασης για πρόσφυγες από τρίτες χώρες.
<P>
Επιπλέον, τα προγράμματα αυτά δεν είναι άρτια συντονισμένα. Συνεπεία του χαμηλού επιπέδου συντονισμού και συνεργασίας μεταξύ των ευρωπαϊκών κρατών μελών, το κόστος που συνδέεται με την επανεγκατάσταση είναι δυσανάλογα υψηλό. Εξακολουθεί να ισχύει ότι, δεδομένης της επαρκούς πολιτικής βούλησης, θα μπορέσουμε να δημιουργήσουμε ένα αποτελεσματικό, δίκαιο και ενοποιημένο πρόγραμμα επανεγκατάστασης. Προς τον σκοπό αυτόν, είναι αναγκαίο να δημιουργήσουμε, όχι μόνο ένα πρόγραμμα, αλλά και ένα ειδικό ταμείο για την επανεγκατάσταση προσφύγων στην Ένωση. Αυτή η δέσμη μέτρων θα μπορούσε να χρηματοδοτήσει την κατάρτιση εθνικών προγραμμάτων επανεγκατάστασης στις χώρες που δεν διαθέτουν ήδη ανάλογα προγράμματα, καθώς και τον συντονισμό των ενεργειών σε κεντρικό επίπεδο.
<P>
Παρά το γεγονός ότι γνωρίζουμε από καιρό τα δεδομένα αυτά, και παρότι έχει επιτευχθεί συναίνεση μεταξύ του Κοινοβουλίου, της Επιτροπής και του Συμβουλίου εδώ και έναν τουλάχιστον χρόνο, δεν ελήφθη καμία τελική απόφαση. Ως εκ τούτου, θα ήθελα να συνταχθώ με το αίτημα που έχουν διατυπώσει ορισμένοι βουλευτές στο Συμβούλιο να συμπεριλάβει στις προτεραιότητές του την ολοκλήρωση της διαδικασίας της συναπόφασης στον συγκεκριμένο τομέα.
<SPEAKER ID="196" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, διατηρούμε σοβαρούς προβληματισμούς σχετικά με την ανθρωπιστική κατάσταση των προσφύγων, σχετικά με όσους προσπαθούν να διαφύγουν των εμπόλεμων καταστάσσεων, των ενόπλων συγκρούσεων, της πείνας, της εκμετάλλευσης και της ένδειας, καθώς και σχετικά με τις γυναίκες και τα παιδιά που πέφτουν θύματα εμπορίας ανθρώπων. " έκφραση αλληλεγγύης προς τους ανθρώπους αυτούς αποτελεί κεντρικής σημασίας ζήτημα, το οποίο απαιτεί τη λήψη συγκεκριμένων μέτρων, είτε από πλευράς παροχής βοήθειας στους πρόσφυγες είτε από πλευράς παροχής στήριξης στις χώρες που, λόγω της γεωγραφικής τους εγγύτητας, αποτελούν τους κυριότερους προορισμούς προσφύγων.
<P>
Οι πρόσφατες συγκρούσεις στις χώρες της βορείου Αφρικής, σε συνδυασμό με τους πολέμους στη Μέση Ανατολή, έχουν επιδεινώσει μια ήδη εξαιρετικά δύσκολη κατάσταση. Ως εκ τούτου, είναι αναγκαίο να λάβουμε αποτελεσματικά και επείγοντα μέτρα για την επανεγκατάσταση των προσφύγων και τη στέγασή τους με την αξιοπρέπεια που τους αξίζει. Δεν μπορούμε να συνεχίσουμε να περιμένουμε αποφάσεις που τραβούν επί μακρόν, ενώ χιλιάδες άνθρωποι κτυπούν καθημερινά την πόρτα μας, χωρίς να δείχνουμε την ανταπόκριση που δικαιούνται.
<SPEAKER ID="197" NAME="Kinga Gál" AFFILIATION="PPE">
(HU) Κύριε Πρόεδρε, κυρία υφυπουργέ, μπορούμε να διαπιστώσουμε, όπως είπατε και εσείς, ότι τα γεγονότα των προηγούμενων εβδομάδων κατέδειξαν πραγματικά με τον καλύτερο τρόπο πώς το ζήτημα των προσφύγων μπορεί ανά πάσα στιγμή να μετατραπεί σε σοβαρό και ακανθώδες ζήτημα στην Ευρώπη. Είναι επίσης απολύτως προφανές ότι η ΕΕ δεν είναι προετοιμασμένη για καταστάσεις εκτάκτου ανάγκης, μεγαλύτερα κύματα προσφύγων ή για την παροχή στρατηγικής λύσης στην κατάσταση των προσφύγων. Το ζήτημα της επανεγκατάστασης είναι ένα από τα σημαντικά εργαλεία που διαθέτουμε στο πλαίσιο αυτό. Και, φυσικά, θα πρέπει να αναμένεται υψηλότερος βαθμός αλληλεγγύης και συντονισμού. Εντούτοις, όπως ήδη αναφέρθηκε στην παρούσα συζήτηση, ο τομέας αυτός χρήζει κοινωνικής συναίνεσης. Όλοι μας, όπως και τα κράτη μέλη, οφείλουμε να καταβάλουμε μείζονες προσπάθειες στον εν λόγω τομέα. Παρ' όλα αυτά, εκτιμούμε το γεγονός ότι η ουγγρική Προεδρία δεν προτίθεται να δημιουργήσει νομικά εμπόδια και επιδεικνύει ευθύτητα και προσήλωση σε σχέση με τη διευθέτηση αυτού του ζητήματος.
<SPEAKER ID="198" NAME="Franz Obermayr" AFFILIATION="NI">
(DE) Κύριε Πρόεδρε, μια μικρή, ελιτίστικη, πολιτικά ορθή ομάδα πιστεύει προφανώς ότι εξακολουθούμε να μην έχουμε αρκετούς πρόσφυγες στην Ευρώπη και ότι θα πρέπει να χρησιμοποιηθεί το Ευρωπαϊκό Ταμείο Προσφύγων για να φέρει στην ΕΕ όσους έχουν ήδη διαφύγει σε κάποια γειτονική τρίτη χώρα, διότι το βιοτικό επίπεδο εδώ είναι υψηλότερο. " προσέγγιση αυτή φαίνεται ιδιαίτερα εξωπραγματική, εάν σκεφθεί κανείς ότι εκατοντάδες χιλιάδες πρόσφυγες από τη βόρειο Αφρική έχουν ήδη κατακλύσει την Ευρώπη, και ότι η νήσος της Λαμπεντούζα βρίσκεται ήδη στα πρόθυρα να εκραγεί.
<P>
Μια καλύτερη λύση θα ήταν να φιλοξενηθούν οι πρόσφυγες κοντά στις πατρίδες τους, σε ένα πολιτισμικό περιβάλλον που τους είναι όσο το δυνατόν πιο οικείο, για παράδειγμα στην Αίγυπτο ή την Τυνησία, δεδομένου ότι κάτι τέτοιο θα απέτρεπε τα προβλήματα ενσωμάτωσης στην Ευρώπη. Κατόπιν δημοκρατικών αλλαγών, αυτές οι δύο χώρες θα πρέπει να θεωρηθούν ως ασφαλείς τρίτες χώρες για τους πρόσφυγες, και εκεί ακριβώς θα πρέπει να διοχετεύσουμε την ελεγχόμενη, βιώσιμη, διαρθρωτική βοήθεια.
<SPEAKER ID="199" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, αξιότιμοι βουλευτές, θα προσπαθήσω και εγώ με τη σειρά μου να δώσω συγκεκριμένες απαντήσεις στα κύρια ζητήματα. Καταρχάς, ας ρίξουμε μια ματιά στο μητρώο της Ευρωπαϊκής Ένωσης, διότι πολλοί εξ υμών δήλωσαν ότι υπολειπόμαστε των "νωμένων Πολιτειών και άλλων χωρών από πλευράς γενναιοδωρίας. Δεν νομίζω ότι ισχύει κάτι τέτοιο. Ο συνολικός αριθμός των προσφύγων που έχουν επανεγκατασταθεί από την ΕΕ είναι όντως μικρότερος, σε ετήσια βάση, από τους αντίστοιχους αριθμούς στις "ΠΑ, τον Καναδά ή την Αυστραλία. Και παρά το γεγονός ότι το Συμβούλιο αναγνωρίζει πλήρως ότι η επανεγκατάσταση συνεχίζει να αποτελεί ένα μέσο μόνιμης επίλυσης της κατάστασης των προσφύγων, θα πρέπει να έχουμε υπόψη ότι ο ετήσιος αριθμός των αυτόβουλων αιτημάτων για παροχή ασύλου που έχουν υποβληθεί στην ΕΕ υπερβαίνει μακράν τον αντίστοιχο αριθμό σε άλλες περιοχές του πλανήτη. Σύμφωνα με τα στατιστικά στοιχεία που δημοσίευσε το Γραφείο του Ύπατου Αρμοστή των "νωμένων Εθνών για τους Πρόσφυγες, τα 27 κράτη μέλη της ΕΕ δέχθηκαν, μεταξύ του 2005 και του 2009, 1.150.980 αιτούντες άσυλο, ενώ στον Καναδά και τις "νωμένες Πολιτείες ο αντίστοιχος αριθμός ήταν 391.090.
<P>
Συνεπώς, πιστεύω ότι τα στοιχεία αυτά μιλούν από μόνα τους. Πολλοί ζήτησαν διευκρινίσεις σχετικά με το ακριβές χρονοδιάγραμμα που προτίθεται να ακολουθήσει η ουγγρική Προεδρία. Δεν υπάρχει αμφιβολία μεταξύ μας ότι θα πρέπει να προχωρήσουμε· το ζήτημα είναι εξαιρετικά επείγον. Αυτό δήλωσα και τον Ιανουάριο, όταν η κατάσταση των προσφύγων δεν ήταν ακόμα τόσο οξεία όπως είναι τώρα όσον αφορά τη βόρειο Αφρική. Αυτό σημαίνει ότι έχουμε ήδη συγκεκριμένα σχέδια και σκοπεύουμε να φέρουμε επιτυχώς εις πέρας το έργο αυτό. Όπως γνωρίζετε, η βελγική Προεδρία, έχοντας ως στόχο να τηρήσει την προθεσμία του 2012, πρότεινε τη στρατηγική να επικεντρωθούμε σε τέσσερις νόμους κατά προτεραιότητα. Τα γνωρίζετε όλα αυτά· πρόκειται για την οδηγία σχετικά με τις προϋποθέσεις για τη χορήγηση ασύλου, τον κανονισμό του Δουβλίνου, τον κανονισμό "Eurodac" και την οδηγία για τη μακροπρόθεσμη διαμονή.
<P>
Επίσης, έχουν προχωρήσει οι συζητήσεις σχετικά με τις δύο οδηγίες που απαιτούν μεγαλύτερο έργο, δηλαδή την οδηγία για τις διαδικασίες ασύλου και την οδηγία για τις προϋποθέσεις υποδοχής. Την περίοδο εκείνη, η στρατηγική αυτή είχε κερδίσει ευρεία υποστήριξη στο Συμβούλιο, το Κοινοβούλιο καθώς και στην Επιτροπή, και είχε επίσης παραγάγει απτά αποτελέσματα. Όπως γνωρίζετε, το Κοινοβούλιο και το Συμβούλιο κατέληξαν σε συμφωνία όσον αφορά την οδηγία για τη μακρόχρονη διαμονή, η οποία θα υιοθετηθεί επισήμως από το Συμβούλιο σε μερικές εβδομάδες. Όσον αφορά την οδηγία σχετικά με τις προϋποθέσεις χορήγησης ασύλου, η ουγγρική Προεδρία έχει λάβει την εντολή να ξεκινήσει τον ανεπίσημο τριμερή διάλογο. Στόχος μας είναι, κατά συνέπεια, να τον ξεκινήσουμε το συντομότερο δυνατό και ζητούμε από το Ευρωπαϊκό Κοινοβούλιο να είναι εταίρος μας στο πλαίσιο αυτό.
<P>
Αναφορικά με τον κανονισμό του Δουβλίνου και τον κανονισμό "Eurodac", έχει σημειωθεί σημαντική πρόοδος στο Συμβούλιο και μόνο κάποια ζητήματα έντονης πολιτικής φύσεως παραμένουν ανεπίλυτα. Ως προς τις οδηγίες σχετικά με τις διαδικασίες ασύλου και τις προϋποθέσεις υποδοχής, η Επιτροπή ανακοίνωσε ότι προτίθεται να υποβάλει μια νέα πρόταση. Κατά την προηγούμενη περίοδο, το Ευρωπαϊκό Κοινοβούλιο ολοκλήρωσε την πρώτη ανάγνωση της οδηγίας για τις προϋποθέσεις υποδοχής και η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων εξετάζει επί του παρόντος την πρόταση της Επιτροπής για τροποποίηση της οδηγίας σχετικά με τις διαδικασίες ασύλου. Αυτό σημαίνει ότι τόσο το Ευρωπαϊκό Κοινοβούλιο όσο και το Συμβούλιο ξεκαθαρίζουν επί του παρόντος τις θέσεις τους. Το γεγονός αυτό θα επιτρέψει στους δύο νομοθέτες να ξεκινήσουν συζητήσεις σχετικά με την οδηγία για τις προϋποθέσεις χορήγησης ασύλου και τους κανονισμούς "Δουβλίνο" και "Eurodac". Μόλις η Επιτροπή υποβάλει τις προτάσεις της αναφορικά με τις οδηγίες για τις διαδικασίες ασύλου και τις προϋποθέσεις υποδοχής, μπορεί να συνεχιστεί η δουλειά και πάνω σε αυτούς τους δύο νόμους.
<P>
Όσον αφορά τη βόρειο Αφρική, ανέφερα τις επισκέψεις της Προεδρίας στη συνοριακή ζώνη λόγω της υφιστάμενης κατάστασης. Θα αξιολογήσουμε τη μεταναστευτική κατάσταση στη σύνοδο που θα πραγματοποιήσει το Συμβούλιο Δικαιοσύνης και Εσωτερικών Υποθέσεων στις 11 Απριλίου. Εντούτοις, θα ήθελα να επισημάνω ήδη σε αυτό το σημείο, καθόσον έχουν διατυπωθεί ορισμένες επικρίσεις εν προκειμένω, ότι το υφιστάμενο σχέδιο συμπερασμάτων του Ευρωπαϊκού Συμβουλίου κάνει επίσης αναφορά στη σημασία της κατάστασης των προσφύγων. Εάν κριθεί αναγκαίο, θα αξιολογήσουμε την πρόοδο των εργασιών. Επίσης, είμαστε διατεθειμένοι να προγραμματίσουμε κατά τη διάρκεια της ουγγρικής Προεδρίας μία ειδικότερη σύνοδο του Συμβουλίου Δικαιοσύνης και Εσωτερικών Υποθέσεων. Κατά συνέπεια, προσπαθούμε να επιταχύνουμε το νομοθετικό έργο. Θα θέλαμε να εμπνεύσουμε εσάς, καθώς και την Ευρωπαϊκή Επιτροπή, να κάνετε το ίδιο. Πολλοί εξ υμών, συμπεριλαμβανομένου του κ. Coelho, αναφέρατε το πρόβλημα σχετικά με την τροποποίηση της απόφασης για το άσυλο. Λοιπόν, όπως είπα και στην εισαγωγή μου, υπάρχει συμφωνία ως προς το πολιτικό περιεχόμενο, και τώρα έχουμε εγκλωβιστεί σε ένα νομικό ζήτημα. Παρεμπιπτόντως, διεξάγονται εξίσου διαβουλεύσεις μεταξύ του Συμβουλίου και του Κοινοβουλίου ως προς το ζήτημα του κατά πόσον θα πρέπει να επιλύσουμε πολλά θέματα, από τα νέα είδη διατροφής έως τα διάφορα μέσα εξωτερικής πολιτικής και εξωτερικά χρηματοδοτικά μέσα, με τη χρήση των εκτελεστικών ή των κατ' εξουσιοδότηση πράξεων.
<P>
Θα ήθελα να επισημάνω ότι το εν λόγω ζήτημα είναι πολύ σημαντικό. Αυτή η νομική διαδικασία, καθώς και το ερώτημα σχετικά με την έννοια της εκτελεστικής ή της κατ' εξουσιοδότηση πράξης, απαιτείται ιδιαίτερη προσπάθεια για να γίνουν κατανοητά από τους πολίτες, από τους ευρωπαίους πολίτες. Καθήκον μας είναι να βρούμε λύσεις σε κατεπείγοντα ζητήματα, με οιαδήποτε νομική φόρμουλα. Προσπαθώ πολύ σκληρά να τηρήσω τη Συνθήκη της Λισαβόνας με κάθε μέτρο που λαμβάνω. " Συνθήκη δεν τραβά σαφή διαχωριστική γραμμή μεταξύ των επιμέρους πράξεων. Πιστεύουμε ότι η πράξη αυτή είναι εκτελεστική και, κατά συνέπεια, το ζήτημα θα πρέπει να ρυθμιστεί κατ' αυτόν τον τρόπο, ήτοι μέσω εκτελεστικής πράξης. Επιτρέψτε μας να συζητήσουμε επ' αυτού και να συσκεφθούμε. Θα θέλαμε πολύ όμως να αποφύγουμε τυχόν εγκλωβισμό μας σε νομικά ζητήματα. Τα αρχικά μας σχέδια για το Ευρωπαϊκό Συμβούλιο του Ιουνίου περιελάμβαναν την εξέταση των ζητημάτων των προσφύγων, και τούτο αποτελεί πλέον ακόμα μεγαλύτερη προτεραιότητα. Εντούτοις, πιστεύω ότι, εάν μπορέσουμε να προσδώσουμε στις συνόδους του Συμβουλίου το κατάλληλο περιεχόμενο -και είναι καθήκον μας να το πράξουμε-, τότε θα μπορεί και το Ευρωπαϊκό Συμβούλιο να λάβει αποφάσεις μεγαλύτερης σημασίας από ό,τι ελπίζαμε, για παράδειγμα, μόλις προ ενός ή δύο μηνών.
<P>
Μου θέσατε επίσης το ερώτημα σχετικά με το τι μέλλει γενέσθαι εάν η ροή των προσφύγων στραφεί προς τη δική μας κατεύθυνση. Θεωρώ ότι δεν πρέπει να αρχίσουμε ήδη να φανταζόμαστε πράγματα. Στον τομέα των ζητημάτων που σχετίζονται με τους πρόσφυγες, έχουμε επιτελέσει μέχρι στιγμής μείζον έργο στις διάφορες συνθέσεις του Συμβουλίου. " Επιτροπή τηρεί εξαιρετικά σταθερή στάση σε σχέση με τα ανθρωπιστικά ζητήματα, όπως κάνουν παρεμπιπτόντως και οι αιγυπτιακές και τυνησιακές αρχές και οι τοπικοί πληθυσμοί, καθώς επίσης και οι διεθνείς οργανισμοί για τους πρόσφυγες. Έχω την εντύπωση ότι όλοι ελέγχουν την κατάσταση. Ο επαναπατρισμός, που είναι το πιο επείγον ζήτημα, προχωρά. Αυτό δεν σημαίνει ότι οι επανεγκαταστάσεις αυτές, για παράδειγμα, δεν είναι κατάλληλες.
<P>
Παρεμπιπτόντως, παρά το γεγονός ότι υπάρχει ένα νομικό πρόβλημα που δεν έχουμε κατορθώσει ακόμα να διευθετήσουμε -ο καθένας είναι ελεύθερος να το πράξει σε προαιρετική βάση-, εξ όσων γνωρίζω, η Ιταλία έχει ήδη επανεγκαταστήσει εθελοντικά 125 άτομα, πράγμα που σημαίνει ότι, μολαταύτα, το ζήτημα έχει ήδη επιλυθεί εν μέρει, χάρη στις ειλικρινείς προσπάθειες των κρατών μελών. Αυτό δεν σημαίνει ότι δεν είναι αναγκαία η νομοθεσία. " νομοθεσία είναι πραγματικά αναγκαία. Ας προσπαθήσουμε να καταλήξουμε σε κάποια συμφωνία. Σας ευχαριστώ πολύ για την προσοχή σας και, όπως η ουγγρική Προεδρία ανακοίνωσε κάποτε ότι θα είναι μια Προεδρία που θα αποδείξει ότι διαθέτει και καρδιά, όπως φαίνεται και από το προσηλωμένο ενδιαφέρον μας στη στρατηγική για τους Ρομά, θα ήθελα να σας διαβεβαιώσω ότι το ίδιο ισχύει και για τα ζητήματα σχετικά με τους πρόσφυγες. Σας ευχαριστώ θερμά.
<SPEAKER ID="200" NAME="Rui Tavares">
συντάκτης. - (EN) Κύριε Πρόεδρε, η παρατήρησή μου είναι μεθοδολογικής φύσεως. Το Συμβούλιο μάς δήλωσε ότι συμφωνεί με τα πάντα, εκτός από το άρθρο 290· επομένως, κατόπιν συντονισμού με τους σκιώδεις εισηγητές μας, και ως εισηγητής για την επανεγκατάσταση, θα ήθελα να προβώ σε δύο παρατηρήσεις σχετικά με τη μεθοδολογία.
<P>
(Ο Πρόεδρος διακόπτει τον ομιλητή)
<SPEAKER ID="201" NAME="Πρόεδρος">
Κύριε Tavares, ελπίζω να με συγχωρέσετε, αλλά έχουμε καθυστερήσει τόσο πολύ ώστε ήμουν υποχρεωμένος να σας διακόψω.
<P>
" συζήτηση έληξε.

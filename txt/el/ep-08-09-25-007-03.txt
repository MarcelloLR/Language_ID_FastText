<CHAPTER ID="007-03">
3. Χώρος ελευθερίας, ασφάλειας και δικαιοσύνης (ΧΕΑΔ) 2007 (ψηφοφορία) 
<P>
- Πριν από την ψηφοφορία επί της τροπολογίας 1
<SPEAKER ID="092" NAME="Manfred Weber" AFFILIATION="PPE-DE">
(DE) Κύριε Πρόεδρε, εκ μέρους της Ομάδας ΕΛΚ-ΕΔ, θα ήθελα να καταθέσω μια προφορική τροπολογία για την αναδιατύπωση της τροπολογίας 1. Προηγουμένως, επιτρέψτε μου να πω ότι η έκθεση του κ. Deprez και ολόκληρης της επιτροπής είναι εξαιρετική, και η Ομάδα ΕΛΚ-ΕΔ θα ήθελε να την ψηφίσει. Υπάρχει, ωστόσο, ένα καίριο σημείο: το ζήτημα των δικαιωμάτων ψήφου για τους διακινούμενους εργαζόμενους στην Ευρωπαϊκή Ένωση, και τούτο όχι επειδή απορρίπτουμε τη χορήγηση πολιτικών δικαιωμάτων γενικά, αλλά επειδή θεωρούμε ότι στις αποφάσεις αυτές πρέπει να εφαρμόζεται η αρχή της επικουρικότητας. " εκλογική νομοθεσία δεν είναι ευρωπαϊκό θέμα.
<P>
Για τον λόγο αυτό, θα θέλαμε να γεφυρώσουμε τη διαφορά μας στην τροπολογία προτείνοντας την αναδιατύπωσή της. Ζητούμε από τους συναδέλφους μας στις άλλες ομάδες να υποστηρίξουν τη νέα διατύπωση ώστε να μπορέσουμε όλοι να εγκρίνουμε την καλή αυτή έκθεση.
<P>
" νέα διατύπωση έχει ως εξής:
<P>
"υποβολή πρότασης σχετικά με την ένταξη των μακροχρονίως διαμενόντων υπηκόων στην πολιτική ζωή σε ευρωπαϊκό και τοπικό επίπεδο· ένα βήμα προς τα εμπρός που μπορεί να βοηθήσει την κοινωνική, πολιτιστική και πολιτική ένταξη των εν λόγω μακροχρονίως διαμενόντων υπηκόων·".
<P>
(DE) Ζητώ τη στήριξή σας.
<SPEAKER ID="095" NAME="Πρόεδρος">
Βλέπω ότι υπάρχουν αντιρρήσεις.
<P>
(Το Σώμα απορρίπτει την προφορική τροπολογία)

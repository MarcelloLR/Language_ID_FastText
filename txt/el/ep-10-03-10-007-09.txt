<CHAPTER ID="007-09">
9. Ετήσια έκθεση 2008 για την ΚΕΠΠΑ (
<SPEAKER ID="110" NAME="Heidi Hautala" AFFILIATION="Verts/ALE">
(EN) Κύριε Πρόεδρε, αυτή η έκθεση εξετάζει την κοινή εξωτερική πολιτική και πολιτική ασφάλειας το 2008. Ωστόσο, δεν αναφέρει τι συνέβη στις 10 Μαρτίου 2008 όταν Θιβετιανοί οργάνωσαν ειρηνική διαμαρτυρία κατά της καταστολής του πολιτισμού και της θρησκείας τους. Σήμερα, έχουμε μία επισκέπτη από το Θιβέτ, την κ. Namdrol Lhamo, μια μοναχή που παρέμεινε φυλακισμένη για 12 χρόνια στη φυλακή Drapchi διότι είχε λάβει μέρος σε μια ειρηνική διαμαρτυρία και στη συνέχεια ηχογραφούσε τραγούδια στη φυλακή. Πρέπει να αποτίσουμε φόρο τιμής στην ίδια και στους άλλους θαρραλέους Θιβετιανούς που ζουν υπό κατοχή.
<P>
Συναντήθηκα με τον Dalai Lama πρόσφατα και καταλήξαμε στο συμπέρασμα ότι είναι επιτακτική η ανάγκη για μια ανεξάρτητη διεθνή έρευνα σχετικά με τα όσα συνέβησαν σε αυτή την εξέγερση στη Λάσα στις 10 Μαρτίου 2008 και αργότερα, διότι για όσο διάστημα δεν διενεργείται αυτή η έρευνα, η Κίνα θα εξακολουθεί να κατηγορεί την εξόριστη θιβετιανή κυβέρνηση και τον Dalai Lama για την πρόκληση αυτής της εξέγερσης και της βίαιης κατάληξής της.
<P>
Σύμφωνα με τη εξόριστη θιβετιανή διοίκηση, τουλάχιστον 22 Θιβετιανοί έχασαν τη ζωή τους, πολλοί ως αποτέλεσμα των αδιάκριτων πυρών της αστυνομίας, της κακομεταχείρισης ή των βασανιστηρίων στις φυλακές. Ακόμα περισσότεροι αγνοούνται.
<P>
(Παρατεταμένα χειροκροτήματα)
<SPEAKER ID="112" NAME="Adrian Severin">
εξ ονόματος της Ομάδας S&D. - (EN) Κύριε Πρόεδρε, έχουμε μια τροπολογία εδώ.
<P>
Κανονικά, η ομάδα μου θα την καταψήφιζε αλλά, για να μπορέσουμε να ψηφίσουμε υπέρ, θέλουμε να διαγραφεί η φράση: "προϋποθέτει τον τερματισμό του ισραηλινού αποκλεισμού".
<P>
Και αυτό διότι ο ισραηλινός αποκλεισμός είναι υπερβολικά σύνθετο ζήτημα και πιστεύω ότι δεν υπάρχει σαφής σύνδεση της προηγούμενης διατύπωσης με αυτή τη φράση. Αν μπορέσουμε να διαγράψουμε αυτή τη φράση, πιστεύω ότι θα ήμασταν πιο θετικοί με την υπόλοιπη τροπολογία και θα μπορούσαμε να ψηφίσουμε υπέρ. Είναι μια μικρή αλλαγή, αλλά θα μας επέτρεπε να ψηφίσουμε υπέρ.

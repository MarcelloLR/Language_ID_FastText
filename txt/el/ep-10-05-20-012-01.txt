<CHAPTER ID="012-01">
1. Θρησκευτική ελευθερία στο Πακιστάν
<SPEAKER ID="222" NAME="Πρόεδρος">
" ημερήσια διάταξη προβλέπει τη συζήτηση επί των επτά προτάσεων ψηφίσματος σχετικά με τη θρησκευτική ελευθερία στο Πακιστάν.
<SPEAKER ID="223" NAME="Charles Tannock" LANGUAGE="EN">
Κυρία Πρόεδρε, η αδυναμία του Πακιστάν να αναπτύξει μια ισχυρή και ανθεκτική δημοκρατία έχει αντίκτυπο -κατά τη γνώμη μου αρκετά σοβαρό- στη θρησκευτική ελευθερία σε αυτήν τη χώρα. Οι διαδοχικοί ηγέτες έχουν χρησιμοποιήσει το Ισλάμ για να δικαιολογήσουν την καταπίεση των μειονοτήτων και να αιτιολογήσουν τον αυταρχισμό, ιδιαίτερα δε τον αυταρχισμό στρατιωτικής φύσης παρότι πρέπει να αναγνωριστούν οι πρόσφατες προσπάθειες της κυβέρνησης για να διορθωθεί αυτή η κατάσταση.
<P>
Το σύνταγμα του Πακιστάν, παρότι ονομαστικά υποστηρίζει τη θρησκευτική ελευθερία, εξακολουθεί να επιτρέπει νόμους όπως η νομοθεσία περί βλασφημίας, που κάνουν διακρίσεις εις βάρος των μη Μουσουλμάνων, και ο διωγμός των μειονοτήτων Shia και Ahmadiyya είναι κοινός τόπος. " έμφαση στη θρησκευτική ταυτότητα που ήταν η βάση για την ίδρυση του Πακιστάν, και τη δημιουργία του, δυστυχώς φαίνεται να υποθάλπει ένα κλίμα μισαλλοδοξίας και συχνά ακόμη και βίας έναντι αυτών που βρίσκονται έξω από την πλειοψηφούσα θρησκεία.
<P>
" εξάπλωση των μαδράς Deobandi, οι οποίες κηρύσσουν μηνύματα μίσους κατά της Δύσης, έχει δημιουργήσει ένα περιβάλλον στο οποίο ο εξτρεμισμός και ο φονταμενταλισμός ανθούν και πάρα πολλοί πολίτες της ΕΕ -περιλαμβανομένων από τη χώρα μου, το "Β- έχουν υποκύψει στην επιρροή τους. " σαφέστερη εκδήλωση αυτής της κατάστασης είναι οι πακιστανοί Ταλιμπάν, ένα τρομοκρατικό κίνημα του οποίου οι προθέσεις έγιναν εκ νέου σαφέστατες πρόσφατα στην, ευτυχώς, αποτυχημένη βομβιστική συνομωσία στην Times Square στη Νέα Υόρκη.
<P>
Φοβάμαι προσωπικά ότι τίποτα δεν θα αλλάξει στο Πακιστάν έως ότου η χώρα αναπτύξει ένα εκπαιδευτικό και πολιτικό σύστημα το οποίο θα υποστηρίζει πραγματικά τις αρχές της θρησκευτικής ελευθερίας, της ανεκτικότητας και της ισότητας.
<SPEAKER ID="224" NAME="Anneli Jäätteenmäki" LANGUAGE="EN">
Κυρία Πρόεδρε, η πολιτική ομάδα μου, ALDE, χαιρετίζει τα μέτρα που ελήφθησαν προς το συμφέρον των θρησκευτικών μειονοτήτων από την πακιστανική κυβέρνηση από τον Νοέμβριο του 2008, και στηρίζει τις προσπάθειες του ομοσπονδιακού υπουργού για τις μειονότητες για τη δημιουργία δικτύου τοπικών επιτροπών διαθρησκευτικής αρμονίας για την προαγωγή του διαλόγου μεταξύ των θρησκευμάτων.
<P>
Παρά ταύτα, πολλά χρειάζεται να γίνουν στην πορεία προς μια πραγματική θρησκευτική ελευθερία στο Πακιστάν. Οι εκθέσεις και οι έρευνες που διενεργήθηκαν από ανεξάρτητες υπηρεσίες αποκαλύπτουν ότι οι μειονότητες στο Πακιστάν στερούνται βασικών πολιτικών ελευθεριών και ίσων ευκαιριών στην εργασία, την εκπαίδευση και την πολιτική εκπροσώπηση.
<P>
Οι νομοθετικές διατάξεις είναι επικίνδυνα ασαφείς και εξακολουθούν να είναι ανοικτές στην κακή χρήση, η οποία επηρεάζει άτομα όλων των θρησκειών στο Πακιστάν. Γνωρίζουμε επίσης ότι οι γυναίκες στο Πακιστάν αντιμετωπίζουν οικιακή βία, περιλαμβανομένης της φυσικής και ψυχολογικής κακοποίησης. Συνεπώς, πολλά ακόμη απομένουν να γίνουν.
<SPEAKER ID="225" NAME="Eija-Riitta Korhola" LANGUAGE="FI">
Κυρία Πρόεδρε, το ψήφισμά μας για το Πακιστάν εγείρει με συνέπεια ορισμένες ανησυχίες, τις οποίες βλέπουμε να προκύπτουν ειδικά από τη νομοθεσία περί βλασφημίας. Ταυτόχρονα, ωστόσο, θέλουμε πολύ να αναγνωρίσουμε τις εξαιρετικές εξελίξεις που έχουν λάβει χώρα υπό την παρούσα κυβέρνηση στο Πακιστάν, και ενθαρρύνουμε τη χώρα να συνεχίσει τη δημοκρατική πολιτική μεταρρυθμίσεων η οποία σέβεται τα δικαιώματα των μειονοτήτων.
<P>
Ο Shahbaz Bhatti, ο πρώτος υπουργός για θέματα μειονοτήτων στην ιστορία του Πακιστάν, ήταν προσκεκλημένος της Ομάδας του Ευρωπαϊκού Λαϊκού Κόμματος (Χριστιανοδημοκράτες) αυτήν την εβδομάδα. Εκτιμούμε πάρα πολύ το έργο του και τις μεταρρυθμίσεις που έχει πραγματοποιήσει η κυβέρνηση. " λίστα βελτιώσεων είναι εντυπωσιακή: ποσόστωση 5% των θέσεων στο δημόσιο για τις μειονότητες, αναγνώριση των εορτών των μειονοτήτων και έδρες στη μελλοντική γερουσία που θα κατέχουν εκπρόσωποι μειονοτήτων.
<P>
Το πλέον εμπνευσμένο σχέδιο είναι οι λαϊκές επιτροπές διαθρησκευτικής αρμονίας, αν επιτύχουν να αμβλύνουν τις εντάσεις μεταξύ των διαφόρων ομάδων στη χώρα και να προλαμβάνεται έτσι η στρατολόγηση τρομοκρατών. Είναι μια σημαντική ειρηνευτική πράξη της οποίας ο αντίκτυπος θα έχει μεγάλη και ευρεία απήχηση. Αυτό το άοπλο ειρηνευτικό έργο είναι ο καλύτερος δυνατός πόλεμος κατά της τρομοκρατίας, επειδή αντιμετωπίζει τις βαθύτατες αιτίες της. Αν αυτό το έργο στεφθεί με επιτυχία, θα αξίζει βραβείο ειρήνης. Θα ήθελα να πω στον κ. Tannock ότι αυτό είναι, ταυτόχρονα, ακριβώς το εκπαιδευτικό σύστημα που ζήτησε.
<SPEAKER ID="226" NAME="Lidia Joanna Geringer de Oedenberg" LANGUAGE="PL">
Ως εκπρόσωποι μιας κοινότητας που βασίζεται στην ελευθερία, την ισότητα και την ανεκτικότητα, είμαστε υποχρεωμένοι να καταδικάσουμε τις πρακτικές διακριτικής μεταχείρισης ακόμη και αν συμβαίνουν πολύ μακριά από τα σύνορα της Ένωσης. " διαγραφή εκπροσώπων θρησκευτικών μειονοτήτων από το εκλογικό μητρώο, όπως έγινε το 2007 στο Πακιστάν, είναι βεβαίως μια τέτοια πρακτική. Επιπλέον, σύμφωνα με το άρθρο 260 του συντάγματος του Πακιστάν, οι πολίτες της χώρας χωρίζονται σε δύο κατηγορίες: στους Μουσουλμάνους και του μη Μουσουλμάνους. Μια απαίτηση που θεσπίστηκε πρόσφατα επιβάλει την αναγραφή της θρησκευτικής ταυτότητας στα διαβατήρια. Μια ομάδα η οποία υποφέρει ιδιαίτερα από τις διακρίσεις στο Πακιστάν είναι η κοινότητα Ahmadiyya, στην οποία οι πακιστανικές αρχές δεν επιτρέπουν ακόμη και να συμμετέχει σε δημόσιες συνελεύσεις ή να προβαίνει σε δημοσιεύσεις.
<P>
" νομοθεσία περί του αδικήματος της βλασφημίας και η ποινή του θανάτου που αυτό συνεπάγεται πλήττει επίσης ιδιαίτερα τις μειονότητες. Το Συμβούλιο της Ευρωπαϊκής Ένωσης πρέπει να θέσει αυτό το θέμα στην ημερήσια διάταξη για τις σχέσεις με το Ισλαμαμπάντ ως θέμα επείγοντος χαρακτήρα. Στο κάτω-κάτω, βάσει της Συμφωνίας Συνεργασίας που υπογράφηκε προ έξι ετών μεταξύ της Ευρωπαϊκής Ένωσης και του Πακιστάν για τα έτη 2007-2013, το Πακιστάν λαμβάνει 200 εκατομμύρια ευρώ από τον προϋπολογισμό της ΕΕ.
<P>
Τα πρόσφατα γεγονότα στο Πακιστάν έδειξαν ότι η χώρα είναι έτοιμη για βαθιές τομές στο σύστημά της. Ελπίζω ότι όπως και στην από μακρού αναμενόμενη αναθεώρηση του συντάγματος, η οποία τελικά έλαβε χώρα, θα είναι σύντομα επίσης δυνατόν να τροποποιηθούν και άλλοι νόμοι οι οποίοι σαφώς κάνουν διακρίσεις εις βάρος των μειονοτήτων του Πακιστάν.
<SPEAKER ID="227" NAME="Nicole Kiil-Nielsen" LANGUAGE="FR">
Κυρία Πρόεδρε, η θρησκευτική ελευθερία δεν είναι εγγυημένη στο Πακιστάν. Το 2009, παρατηρήθηκε αύξηση των βίαιων επιθέσεων κατά θρησκευτικών μειονοτήτων, και αυτή η αύξηση περιλαμβάνει και φόνους.
<P>
Επιπλέον, σχεδόν το 80% των ατόμων από μειονοτικές ομάδες ζουν κάτω από το όριο της φτώχειας. Ωστόσο, αυτό δεν είναι το μόνο πρόβλημα όσον αφορά την παραβίαση των ανθρωπίνων δικαιωμάτων στο Πακιστάν: άλλα θέματα περιλαμβάνουν τον περιορισμό της ελευθερίας του συνέρχεσθαι, απειλές κατά οργανώσεων της κοινωνίας των πολιτών, τη σύλληψη συνδικαλιστών, τις απαγωγές και τον φόνο δημοσιογράφων.
<P>
Από τότε που το Πακιστάν δήλωσε την στήριξή του για τον πόλεμο κατά της τρομοκρατίας που διεξάγουν οι "νωμένες Πολιτείες, εκατοντάδες, αν όχι χιλιάδες, άτομα για τα οποία υπήρχαν υποψίες ότι συνδέονται με τρομοκρατικές ομάδες κρατούνται αυθαίρετα: συλλήψεις χωρίς ένταλμα, κρατήσεις χωρίς νομική βάση ή πρόσβαση σε δικηγόρο, κρατήσεις σε μη προσδιορισμένες τοποθεσίες, εξαναγκασμένες εξαφανίσεις, κακοποίηση και βασανιστήρια.
<P>
Στη μοναδική φυλακή στη Λαχώρη, το 2009 κρατούνταν 4.651 φυλακισμένοι, ενώ η χωρητικότητά της είναι μόνο για 1.050 κρατούμενους. " βία εις βάρος τω γυναικών εξακολουθεί να αυξάνεται: βιασμοί, αυτοκτονίες, επιθέσεις με οξύ και γυναίκες που καίγονται. Θα χρειαζόμουν όχι δύο λεπτά ή δύο ώρες αλλά δύο ολόκληρες ημέρες για να περιγράψω τα δεινά που υποφέρουν τα κορίτσια και οι γυναίκες στο Πακιστάν.
<P>
Σε αυτό το πλαίσιο το Σώμα, το οποίο ενδιαφέρεται για τον σεβασμό προς τις γυναίκες, την ελευθερία της συνείδησης και τα ανθρώπινα δικαιώματα, ετοιμάζεται να χρησιμοποιήσει τη νέα του εξουσία αρνησικυρίας για τη σύναψη συμφωνίας επανεισδοχής μεταξύ της Ευρωπαϊκής Ένωσης και του Πακιστάν, ζητώντας έτσι πρόσθετες εγγυήσεις για τις προϋποθέσεις εφαρμογής μιας τέτοιας συμφωνίας για την επανεισδοχή των πακιστανών και αφγανών υπηκόων οι οποίοι έχουν διέλθει από το Πακιστάν.
<SPEAKER ID="228" NAME="Joe Higgins" LANGUAGE="EN">
Κυρία Πρόεδρε, ως διεθνής σοσιαλιστής, υπερασπίζομαι σθεναρά το δικαίωμα κάθε ατόμου στην ελευθερία της θρησκευτικής πίστης και πρακτικής, υπό την προϋπόθεση ότι δεν παραβιάζονται τα θεμελιώδη δικαιώματα των άλλων. Ο πακιστανικός λαός, και ακόμη περισσότερο οι θρησκευτικές μειονότητες, βρίσκονται, σήμερα, εγκλωβισμένοι ανάμεσα στη θεσμική μισαλλοδοξία του πακιστανικού κράτους, και σε ορισμένες περιοχές, στις υπερσυντηρητικές και σκοταδιστικές δυνάμεις των Ταλιμπάν.
<P>
Υπάρχει, φυσικά, μια θεμελιώδης αντίφαση στις δεξιές πολιτικές ομάδες σε αυτό το Ευρωπαϊκό Κοινοβούλιο που ισχυρίζονται ότι υπερασπίζονται την ελευθερία και τα ανθρώπινα δικαιώματα στο Πακιστάν, ενώ στηρίζουν τον πόλεμο στο Αφγανιστάν ο οποίος έχει σοβαρό αντίκτυπο στο Πακιστάν με πολύ επιζήμιες συνέπειες. Αυτή η σφαγή αμάχων στο Αφγανιστάν από νατοϊκές δυνάμεις και από εξοπλισμούς που προμηθεύει η Δύση στο Πακιστάν, πέραν από το γεγονός ότι είναι εγκληματική καθαυτή, μπορεί να ωθήσει ορισμένους αμάχους στα χέρια των αντιδραστικών ομάδων.
<P>
Στον πυρήνα της κρίσης στο Πακιστάν βρίσκονται οι φεουδαρχικές καπιταλιστικές δομές υπό τις οποίες ευδοκιμούν σήμερα τεράστια επίπεδα φτώχειας. Ούτε η διεφθαρμένη ελίτ στο Πακιστάν, που εκπροσωπείται από την παρούσα κυβέρνηση, ούτε το κυριότερο κόμμα της αντιπολίτευσης, έχουν απαντήσεις για τον λαό. Οι ανεξάρτητες οργανώσεις που εκπροσωπούν τον εργαζόμενο λαό και τους φτωχούς είναι κρίσιμης σημασίας. " Ομοσπονδία Προοδευτικών Εργαζόμενων (Progressive Workers Federation) είναι μια τέτοια οργάνωση της οποίας το μισό εκατομμύριο μέλη προσπαθούν να ανοικοδομήσουν ισχυρές κοινωνικές παραδόσεις για να ενώσουν τον εργαζόμενο λαό, να υπερβούν εθνικές και θρησκευτικές γραμμές, και να ενώσουν άνδρες και γυναίκες. Αυτή είναι η μελλοντική κατεύθυνση την οποία πρέπει να ακολουθήσει το Πακιστάν.
<SPEAKER ID="229" NAME="Bernd Posselt" LANGUAGE="DE">
Κυρία Πρόεδρε, πρέπει να υιοθετήσουμε μια επικριτική αλλά επίσης πολύ αντικειμενική και διακριτική προσέγγιση έναντι του Πακιστάν, το οποίο είναι ένας σημαντικός σύμμαχος. Το Πακιστάν είναι μια ισλαμική χώρα και πρέπει να το σεβαστούμε αυτό. Ιδρύθηκε από τους Μουσουλμάνους από τη βρετανική Ινδία λόγω του θρησκευτικού δόγματος στο οποίο ανήκουν, με τον ίδιο τρόπο με τον οποίο η Ινδία ιδρύθηκε από τους Ινδουιστές. Αμφότερες οι χώρες είχαν μειονότητες από την αρχή και αμφότερες έχουν αναπτύξει μακρά παράδοση ανεκτικότητας. Αυτός ο σεβασμός για όλες τις θρησκευτικές μειονότητες και, ιδιαίτερα, για τους Χριστιανούς, πρέπει να ενισχυθεί. Πιστεύω ότι μπορούμε να δώσουμε έμφαση σε αυτό. Ποιος θα στηρίξει την υπόθεση των Χριστιανών, αν η Ευρώπη, μια ήπειρος η οποία σχεδόν εξολοκλήρου ανήκει στη χριστιανική θρησκεία, δεν το κάνει;
<P>
Έχουμε μια πολύ ειδική υποχρέωση αλλά, ταυτόχρονα, πρέπει να καταστήσουμε σαφές ότι σεβόμαστε τον ηγετικό και συχνά εποικοδομητικό ρόλο τον οποίο το Πακιστάν έχει διαδραματίσει και μπορεί να εξακολουθήσει να διαδραματίζει στον ισλαμικό κόσμο.
<SPEAKER ID="230" NAME="Marietje Schaake" LANGUAGE="EN">
Κυρία Πρόεδρε, η νομοθεσία περί βλασφημίας στο Πακιστάν, όπως διάφοροι συνάδελφοι έχουν επισημάνει, εύκολα χρησιμοποιείται καταχρηστικά από τους εξτρεμιστές ως πρόσχημα για τη χρήση βίας εις βάρος θρησκευτικών ή μη θρησκευτικών μειονοτήτων. Φυσικά η θρησκευτική ελευθερία είναι σημαντική, αλλά η ελευθερία από τη θρησκεία είναι επίσης σημαντική.
<P>
Αυτή η νομοθεσία περί βλασφημίας σε μια κοινωνία στην οποία η ελευθερία της έκφρασης καταπιέζεται στο όνομα της θρησκείας θέτει άλλον ένα κίνδυνο· την περασμένη Τετάρτη, δικαστήριο στο Πακιστάν απαγόρευσε τον ιστότοπο κοινωνικής δικτύωσης Facebook στη χώρα. " πακιστανική αρχή τηλεπικοινωνιών διέταξε όλους τους παρόχους Διαδικτύου να μπλοκάρουν τον ιστότοπο. Το μέτρο ελήφθη για να εμποδίζεται ο κόσμος να μαθαίνει σχετικά με εικαζόμενα υβριστικά σχόλια για το Ισλάμ ή για τον προφήτη Μωάμεθ. Ένας σκιτσογράφος πήρε την πρωτοβουλία να ζητήσει από τους ανθρώπους να παρουσιάσουν σχέδια του Μωάμεθ για να αντισταθούν σε πιέσεις όπως αυτές που ασκούνται στη δημοφιλή σειρά South Park, οι οποίες οδήγησαν σε διορθώσεις στο πρόγραμμα.
<P>
Το Facebook, καθώς και οι επιγραμμικές υπηρεσίες και πλατφόρμες, προσφέρουν μια σημαντική εικονική διέλευση στον υπόλοιπο κόσμο. Ανοίγει πηγές πληροφόρησης και επαφής για τους Πακιστανούς και τους επιτρέπει να επιδίδονται σε ανταλλαγή ιδεών· ειδικά δε η νέα γενεά των Πακιστανών μπορεί να διαφωτίζεται μέσω του Διαδικτύου, καθώς το σχολικό υλικό συχνά περιέχει γλώσσα που κάνει διακρίσεις και είναι μονόπλευρη. " ποινικοποίηση του ελεύθερου λόγου δεν είναι αποτελεσματικός τρόπος για να δοθεί η δυνατότητα στην πακιστανική κοινωνία να αντιμετωπίσει την ποικιλομορφία. Οι σκιτσογράφοι, οι δημοσιογράφοι και οι πολίτες πρέπει να έχουν τη δυνατότητα να εκφράζουν τη σκέψη τους ελεύθερα ακόμη και αν αυτό σημαίνει προσβολή ορισμένων ανθρώπων.
<P>
Οι προκλήσεις για την ελευθερία του λόγου δεν υφίστανται αποκλειστικά στο Πακιστάν· και στην Ευρώπη αντιμετωπίζουμε σοβαρές προκλήσεις για τον ανοικτό διάλογο. Οι απειλές σε δημοσιογράφους, σκιτσογράφους και καλλιτέχνες γίνονται συχνότερες και απειλούν τις φιλελεύθερες, δημοκρατικές κοινωνίες μας. " αυτολογοκρισία καθίσταται συχνότερη και οι πολιτικοί, οι σκιτσογράφοι και οι δημοσιογράφοι χρειάζονται τώρα προστασία από απειλές θανάτου.
<P>
Ας εμπνευστούμε να υπερασπιζόμαστε την ελευθερία της έκφρασης στην Ευρωπαϊκή Ένωση, αλλά και στο Πακιστάν και ολόκληρο τον κόσμο. Είναι το καλύτερο φάρμακο κατά του εξτρεμισμού.
<SPEAKER ID="231" NAME="Tomasz Piotr Poręba" LANGUAGE="PL">
Οι εκλογές του 2008 απεκατέστησαν τη δημοκρατία και την πολιτική κυβέρνηση στο Πακιστάν, παρότι αυτή η δημοκρατία δεν είναι εντελώς σταθερή.
<P>
Αρκετές από τις αποφάσεις που έλαβαν οι πακιστανικές αρχές σε θέματα θρησκευτικών ελευθεριών είναι άξιες σεβασμού, αλλά φαίνεται ότι τώρα είναι αναγκαία περαιτέρω μέτρα. " δυνατότητα για άτομα από θρησκευτικές μειονότητες να αναλαμβάνουν εργασία στο δημόσιο τομέα, η αναγνώριση των εορτών τους και η καθιέρωση "μέρας Εθνικών Μειονοτήτων είναι ένα βήμα προς τη σταθεροποίηση και τον εκδημοκρατισμό της χώρας. Θα πρέπει, ωστόσο, να επισημανθεί ότι εξακολουθούν να μην υπάρχουν επακριβώς θεσπισμένα δικαιώματα τα οποία να προστατεύουν τις μειονότητες, γεγονός το οποίο μπορεί να οδηγήσει σε περίεργες καταστάσεις όπως η επιβολή ποινής 25ετούς κάθειρξης σε ζεύγος Χριστιανών γιατί άγγιξε το ιερό Κοράνι με ακάθαρτα χέρια.
<P>
Ορισμένες θρησκευτικές κοινότητες εξακολουθούν να διώκονται, και είναι επίσης ανησυχητικό το γεγονός ότι διαπιστώνεται αποτελεσματική εφαρμογή κανονισμών που βασίζονται στον νόμο της Σαρίας στις αγροτικές περιοχές, ειδικά στο βόρειο τμήμα της χώρας. Πρέπει να συνεχίσουμε να παρέχουμε οικονομική στήριξη στους υπερασπιστές των ανθρωπίνων δικαιωμάτων στο Πακιστάν και να παροτρύνουμε τις πακιστανικές αρχές να δώσουν στους πολίτες τους πλήρη δικαιώματα στη θρησκευτική ελευθερία.
<SPEAKER ID="232" NAME="Eva-Britt Svensson" LANGUAGE="SV">
Κυρία Πρόεδρε, συμφωνώ με πολλά από αυτά που ειπώθηκαν σε σχέση με τις παραβιάσεις των ανθρωπίνων δικαιωμάτων στο Πακιστάν.
<P>
Θα ήθελα ιδιαίτερα να επισημάνω την κατάσταση των Μουσουλμάνων Ahmadiyya και τις διώξεις στις οποίες υπόκεινται. Αυτές οι διώξεις λαμβάνουν τη μορφή συνήθους διωγμού, εν ψυχρώ δολοφονίας, διακρίσεων και παρενόχλησης σε όλα τα επίπεδα της κοινωνίας. Εξακολουθούν να λαμβάνουν χώρα, παρά το γεγονός ότι υπήρξαν υποσχέσεις για βελτιώσεις τόσο από την προηγούμενη όσο και από την παρούσα κυβέρνηση. Τέτοιες βελτιώσεις δεν έχουν υπάρξει και οι διώξεις συνεχίζονται.
<P>
Είναι καιρός η διεθνής κοινότητα και η ΕΕ να αφυπνιστούν και να αναλάβουν δράση για να θέσουν τέλος στις παραβιάσεις των ανθρωπίνων δικαιωμάτων οι οποίες συνεχώς λαμβάνουν χώρα στο Πακιστάν.
<SPEAKER ID="233" NAME="Bastiaan Belder" LANGUAGE="NL">
Όταν ιδρύθηκε το πακιστανικό κράτος το 1947, ο ιδρυτής του, Mohammad Ali Jinnah, είπε αυτά τα μνημειώδη λόγια: "Ξεκινάμε με τη θεμελιώδη αρχή ότι όλοι είμαστε πολίτες και ίσοι πολίτες ενός κράτους". Σήμερα αυτά τα λόγια είναι κενά περιεχομένου, ειδικά δε για τα εκτιμώμενα 15 εκατομμύρια Χριστιανών που ζουν στο Πακιστάν. Περιβάλλονται από μια διάχυτη ατμόσφαιρα εκφοβισμού και απειλών τόσο στις πόλεις όσο και στην ύπαιθρο, και ακόμη και στην πρωτεύουσα Ισλαμαμπάντ.
<P>
Δυστυχώς, το πακιστανικό νομικό σύστημα αποδέχεται την επισφαλή θέση των αυτοχθόνων χριστιανών της χώρας. Αυτό είναι το αποτέλεσμα της ιστορικής διαδικασίας της αθόρυβης ισλαμοποίησης της πακιστανικής κοινωνίας από τα τέλη της δεκαετίας του '70 η οποία οδήγησε στην ανησυχητική επιδείνωση της νομικής υπόστασης της χριστιανικής κοινότητας του Πακιστάν.
<P>
Συγκεκριμένα, μιλούμε για τη νομοθεσία περί μαρτυρικών καταθέσεων και βλασφημίας της δεκαετίας του '80, νομικά μέσα τα οποία έχουν στην πραγματικότητα θέσει εκτός νόμου τον Χριστιανισμό, καθώς η κατάθεση που δίνει ένας μη Μουσουλμάνος σε μια δίκη αξίζει μόνο το ήμισυ της κατάθεσης που δίνει ένας Μουσουλμάνος - και αυτό συμβαίνει αν καταρχάς ο δικαστής επιθυμεί να ακούσει αποδεικτικά στοιχεία από Χριστιανό!
<P>
Οι νόμοι περί βλασφημίας θέτουν έναν ακόμη κίνδυνο για τους πακιστανούς Χριστιανούς. Προβλέπουν ισόβια κάθειρξη για βεβήλωση του Κορανίου και τη θανατική καταδίκη για υποτιμητικά σχόλια σχετικά με το Ισλάμ και τον Προφήτη Μωάμεθ. Εν ολίγοις, ένας Χριστιανός στο Πακιστάν μπορεί ξαφνικά να καταλήξει στο κελί των μελλοθανάτων αν οιοσδήποτε Μουσουλμάνος καταθέσει εις βάρος του!
<P>
Κυρία Πρόεδρε, κυρίες και κύριοι, αυτή η κατάσταση έχει δημιουργήσει μια σχεδόν ανυπόφορο κλίμα φόβου και αβεβαιότητας. Εκατοντάδες πακιστανών Χριστιανών φυτοζωούν στη φυλακή επί χρόνια χωρίς πρόσβαση σε οιαδήποτε νόμιμη διαδικασία. Συνεπώς παροτρύνω το Συμβούλιο και την Επιτροπή να συνδέσουν οιαδήποτε μορφή βοήθειας προς την πακιστανική κυβέρνηση με την κατεπείγουσα κατάργηση αυτών των επιζήμιων διακρίσεων εις βάρος των θρησκευτικών μειονοτήτων της χώρας.
<SPEAKER ID="234" NAME="Laima Liucija Andrikien" AFFILIATION="PPE">
(EN) Κυρία Πρόεδρε, το σύνταγμα του Πακιστάν κάνει διάκριση μεταξύ Μουσουλμάνων και μη Μουσουλμάνων, καθιστώντας έτσι δυνατή τη διάκριση βάσει της θρησκείας. Σε αυτό το πλαίσιο, είναι σημαντικό να θυμηθούμε ότι το Δεκέμβριο του 2009, ο Πρόεδρος Asif Ali Zardari επανέλαβε την δέσμευση του Λαϊκού Κόμματος του Πακιστάν για ισότιμη αντιμετώπιση όλων των μειονοτήτων και σεβασμό των δικαιωμάτων τους.
<P>
Δυστυχώς, οι εκθέσεις και οι έρευνες τις οποίες διενήργησαν ανεξάρτητοι οργανισμοί αποκαλύπτουν ότι οι μειονότητες στο Πακιστάν στερούνται των βασικών πολιτικών ελευθεριών και των ίσων ευκαιριών στην εργασία, την εκπαίδευση και την πολιτική εκπροσώπηση. Έτσι, η συνολική εικόνα που αφορά τη θρησκευτική ελευθερία στο Πακιστάν, ακόμη και χωρίς να υπεισέλθουμε σε λεπτομέρειες, είναι αμφιλεγόμενη και μας δίνει ισχυρούς λόγους για ανησυχία.
<P>
Θα ήθελα επίσης να τονίσω την αντίφαση μεταξύ της δέσμευσης που ανέλαβε η κυβέρνηση του Πακιστάν για τη θρησκευτική ελευθερία αφενός και, αφετέρου, του ηγετικού ρόλου που είχε στο πλαίσιο του οργανισμού ισλαμικών κρατών για την υιοθέτηση της ατζέντας περί "καταπολέμησης της δυσφήμισης της θρησκείας" στα "νωμένα Έθνη. Σε αυτό το πλαίσιο, θα ήθελα να υπενθυμίσω τα συμπεράσματα του Συμβουλίου της ΕΕ της 16ης Νοεμβρίου 2009 σχετικά με τη σχέση μεταξύ του διεθνούς δικαίου για τα ανθρώπινα δικαιώματα, το οποίο προστατεύει άτομα και ομάδες ατόμων, και της έννοιας της δυσφήμισης της θρησκείας.
<SPEAKER ID="235" NAME="Πρόεδρος">
Κύριοι συνάδελφοι, θέλω να υπενθυμίσω σε όλους σας ότι θα έχουμε έλλειψη χρόνου αυτό το απόγευμα, και οιοσδήποτε ο οποίος υπερβαίνει τον χρόνο μειώνει τον αριθμό των εκτάκτων παρεμβάσεων του ενός λεπτού που θα μπορέσουμε να δεχθούμε.
<SPEAKER ID="236" NAME="Ryszard Czarnecki" AFFILIATION="ECR">
(PL) Υπάρχει μια αμερικανική ρήση που λέγει ότι δεν υπάρχει δωρεάν γεύμα. Εν τω μεταξύ, πρέπει να πούμε ότι η βοήθεια της Ευρωπαϊκής Ένωσης δεν μπορεί να δίδεται δωρεάν και δεν μπορούμε να δίδουμε 200 εκατομμύρια ευρώ χωρίς να θέλουμε τίποτε σε ανταπόδοση. Ας θελήσουμε κάτι! Πρέπει τουλάχιστον να θέλουμε σεβασμό, για παράδειγμα, για παρόμοια πρότυπα με αυτά τα οποία είναι, για εμάς, ένα είδος ηθικού και πολιτικού φάρου. " κατάσταση κατά την οποία επί πολλά χρόνια στο Πακιστάν υπήρχαν διώξεις ανθρώπων που ανήκαν σε θρήσκευμα άλλο από το Ισλάμ -και οι περισσότεροι είναι Χριστιανοί- είναι εντελώς απαράδεκτη. Συχνά μιλούμε για υποθέσεις διαφόρων μειονοτήτων, όχι απαραίτητα θρησκευτικών μειονοτήτων, στην Ευρώπη και τον κόσμο. Ας υπερασπιστούμε τώρα τη χριστιανική μειονότητα και τις άλλες θρησκευτικές μειονότητες στο Πακιστάν παρότι, φυσικά, αυτό δεν είναι το μόνο πρόβλημα που αντιμετωπίζει μια χώρα η οποία σπαράσσεται από σοβαρές πολιτικές συγκρούσεις και η οποία, δυστυχώς, αντιμετωπίζει την προοπτική της αποσταθεροποίησης.
<SPEAKER ID="237" NAME="Csaba Sógor" AFFILIATION="PPE">
(HU) Αν εξετάσουμε την κατάσταση στο Πακιστάν, βρισκόμαστε μπροστά σε δύο αδιαμφισβήτητα γεγονότα. Πρώτον, το Πακιστάν είναι ένας κομβικός στρατηγικός παράγοντας στην καταπολέμηση της τρομοκρατίας. Πρέπει να κάνουμε οτιδήποτε είναι δυνατόν για να διασφαλίσουμε ότι η ασφάλεια των ευρωπαίων πολιτών δεν βρίσκεται σε κίνδυνο. Δεύτερον, το Πακιστάν έχει διαφορετική άποψη για τις θρησκευτικές και εθνοτικές μειονότητες εν συγκρίσει με την άποψη που βασίζεται στις αξίες που επικρατούν στην Ευρώπη και σε προηγμένες φιλελεύθερες δημοκρατίες. " Ευρώπη δεν μπορεί να παραμείνει σιωπηρή αν άλλα κράτη παραβιάζουν ασύστολα τα ανθρώπινα δικαιώματα και, κατά συνέπεια, πρέπει να εκφράσουμε την ανησυχία μας ακόμη και αν πρόκειται για έναν από τους στρατηγικούς εταίρους μας. " Ευρωπαϊκή Ένωση μπορεί να κάνει αξιόπιστα βήματα όσον αφορά τρίτες χώρες μόνον αν αντιμετωπίζει ικανοποιητικά τα προβλήματα των θρησκευτικών και εθνοτικών μειονοτήτων στη δική της επικράτεια. Πρέπει να είναι σαφές σε ολόκληρο τον κόσμο ότι μια από τις βασικές αξίες της ΕΕ είναι το υψηλό επίπεδο προστασίας που παρέχεται στα ανθρώπινα δικαιώματα και στα δικαιώματα των μειονοτήτων, τα οποία η Ένωση θεωρεί καταρχάς ότι είναι δεσμευτικά για την ίδια, ή θα έλεγα ότι οφείλει να τα θεωρεί δεσμευτικά για την ίδια. Μόνον τότε μπορούμε να ζητήσουμε αποτελεσματικά από τους εταίρους μας να κάνουν παρόμοιες προόδους ή βήματα προς αυτή την κατεύθυνση.
<SPEAKER ID="238" NAME="Zbigniew Ziobro" AFFILIATION="ECR">
(PL) Χαιρετίζουμε το γεγονός ότι το Πακιστάν είναι στρατευμένο στην καταπολέμηση της διεθνούς τρομοκρατίας, αλλά αυτό το γεγονός δεν πρέπει να συγκαλύπτει άλλα, πολύ σημαντικά δεδομένα, τα οποία δείχνουν ότι σε αυτήν τη χώρα, διαπράττονται σοβαρές παραβιάσεις των δικαιωμάτων των θρησκευτικών μειονοτήτων, και ειδικά των Χριστιανών.
<P>
Κάθε τόσο, στην πραγματικότητα πολύ συχνά, μάς έρχονται πληροφορίες για περαιτέρω επιθέσεις, ξυλοδαρμούς, απειλές και ακόμη και φόνους, περιλαμβανομένης της καύσης ζωντανών Χριστιανών μόνο και μόνο επειδή είναι Χριστιανοί, περιλαμβανομένων γυναικών και παιδιών. Αυτού του είδους οι πληροφορίες εγείρουν ερωτήματα. Γιατί συμβαίνουν αυτά σε μια χώρα η οποία παίζει ένα τόσο σημαντικό ρόλο στις διεθνείς σχέσεις και στην καταπολέμηση της τρομοκρατίας; Λοιπόν, αυτά συμβαίνουν επειδή δυστυχώς, οι πακιστανικές αρχές είναι, σε σημαντικό βαθμό, υπεύθυνες για τη δημιουργία ατμόσφαιρας η οποία ενθαρρύνει τέτοια πράγματα, με ακατάλληλη νομοθεσία για τη βλασφημία και με το να μην αντιδρά σε ανάρμοστες ενέργειες των υπηρεσιών εφαρμογής του νόμου και του δικαστικού συστήματος στο Πακιστάν.
<P>
Πρέπει να αναμένουμε θεμελιώδη αλλαγή στάσης, μεταξύ άλλων και από την Ευρωπαϊκή Ένωση και τα θεσμικά της όργανα, σε σχέση με μια τέτοια συμπεριφορά.
<SPEAKER ID="239" NAME="Martin Kastler" AFFILIATION="PPE">
(DE) Κυρία Πρόεδρε, περίπου το 75% έως 80% όλων αυτών οι οποίοι υφίστανται θρησκευτικές διώξεις παγκοσμίως είναι Χριστιανοί. Εμείς στο Ευρωπαϊκό Κοινοβούλιο αγωνιζόμαστε ειδικά για τα ανθρώπινα δικαιώματα σε ολόκληρο τον κόσμο. Κατ' εμέ, η θρησκευτική ελευθερία είναι μια κεντρική έννοια της πολιτικής μας για τα ανθρώπινα δικαιώματα. Συνεπώς, λυπάμαι για το γεγονός ότι αυτοί στην αριστερά και τη φιλελεύθερη αριστερά στο Ευρωπαϊκό Κοινοβούλιο συχνά ενώνουν τις δυνάμεις τους για να τηρούν σιγή σχετικά με τη μοίρα των Χριστιανών.
<P>
Ταυτόχρονα, είμαι ευτυχής που καταθέτουμε από κοινού πρόταση ψηφίσματος σχετικά με τη φοβερή κατάσταση στο Πακιστάν. Από τα 156 εκατομμύρια κατοίκων στο Πακιστάν, το 95% είναι Μουσουλμάνοι, περίπου το 3% Χριστιανοί και περίπου το 2% Ινδουιστές. Ως Χριστιανός, θα ήθελα να εστιάσω ακόμη μια φορά στην κατάσταση των πακιστανών Χριστιανών, οι οποίοι υπόκεινται σε σοβαρές διώξεις. Οιοσδήποτε επιτρέπει να λαμβάνουν χώρα βίαιες επιθέσεις εις βάρος Χριστιανών πρέπει να λαμβάνει απάντηση από τον πολιτισμένο κόσμο. Συνεπώς, η ΕΕ πρέπει να εισάγει ένα κριτήριο στην αναπτυξιακή πολιτική και την οικονομική συνεργασία της το οποίο να καλύπτει αυτό το θέμα και να επιτρέπει την επιβολή κυρώσεων αν αυτό είναι απαραίτητο.
<SPEAKER ID="240" NAME="Πρόεδρος">
Τώρα προχωρούμε στη διαδικασία "catch-the-eye". Είχα πολύ περισσότερα αιτήματα από εκείνα που μπορούμε να ικανοποιήσουμε. Έχουμε μόνο δυο λεπτά. Θα δώσω τον λόγο σε τέσσερις ομιλητές.
<SPEAKER ID="241" NAME="Michael Gahler" AFFILIATION="PPE">
(DE) Κυρία Πρόεδρε, στην περίπτωση οιασδήποτε χώρας, είναι σημαντικό να λαμβάνουμε υπόψη την προέλευσή της και το αν οι εξελίξεις στον τομέα των ανθρωπίνων δικαιωμάτων και των δικαιωμάτων των μειονοτήτων κινούνται προς τη σωστή κατεύθυνση. Ως επικεφαλής της αποστολής παρακολούθησης της Ευρωπαϊκής Ένωσης κατά τη διάρκεια των τελευταίων εκλογών προ δύο ετών, έκανα ορισμένες συστάσεις και είμαι ευτυχής που βλέπω ότι η χώρα έχει αρχίσει να υλοποιεί ορισμένες από αυτές. Αυτές περιλαμβάνουν την επικύρωση του Διεθνούς Συμφώνου για τα Ατομικά και Πολιτικά δικαιώματα -αυτό όχι μόνο υπογράφηκε, αλλά προφανώς έχει επίσης επικυρωθεί τώρα- καθώς και της Σύμβασης των "Ε κατά των Βασανιστηρίων. Είναι θετικό το γεγονός ότι τώρα υπάρχει υπουργός ο οποίος είναι αρμόδιος ex officio για θέματα μειονοτήτων και ο οποίος βαθμιαία θα προσπαθήσει να υπερβεί τις διακρίσεις.
<P>
Μεταξύ άλλων θεμάτων, έχει επίσης εγερθεί το ζήτημα των Αχμαντί. Μια από τις συστάσεις μου ήταν την επόμενη φορά να βγουν από τους χωριστούς εκλογικούς καταλόγους τους και να ενσωματωθούν στους βασικούς εκλογικούς καταλόγους. Πιστεύω ότι αυτό θα ήταν ένα συγκεκριμένο μέτρο το οποίο θα βοηθούσε να τεθεί τέλος στις διακρίσεις εις βάρος αυτής της μειονότητας.
<SPEAKER ID="242" NAME="Heidi Hautala" AFFILIATION="Verts/ALE">
(FI) Κυρία Πρόεδρε, θα ήθελα να πω ότι, και εγώ, επίσης, συνάντησα τον υπουργό για θέματα μειονοτήτων εδώ αυτήν την εβδομάδα. Είμαι βέβαιη ότι προσπαθούσε να εδραιώσει μια αμοιβαία κατανόηση μεταξύ των θρησκευτικών ομάδων. Ωστόσο, δεν μπόρεσε ούτε κι εκείνος να απαντήσει στην ερώτηση γιατί το Πακιστάν, παρότι είναι στα "Ε και είναι μέλος του Συμβουλίου Ανθρωπίνων Δικαιωμάτων, έχει υπερασπιστεί πολύ σθεναρά, στους κόλπους του οργανισμού ισλαμικών κρατών, έναν νέο διεθνή κώδικα για την καταπολέμηση της βλασφημίας και τη δυσφήμιση της θρησκείας. Αυτός βεβαίως δεν μπορεί να είναι ο ιδανικός τρόπος για την προαγωγή της αμοιβαίας κατανόησης μεταξύ των θρησκευτικών ομάδων.
<P>
Θέλω να ελπίζω ότι η Ευρωπαϊκή Ένωση θα αναλάβει σθεναρότερη δράση διεθνώς σε αυτό το ζήτημα για να προλαμβάνει τέτοιους νόμους, οι οποίοι θέτουν σε κίνδυνο την εφαρμογή των ανθρωπίνων δικαιωμάτων. Σε αυτό το ζήτημα οι "νωμένες Πολιτείες της Αμερικής υπήρξαν πολύ πιο δραστήριες από ό,τι η Ευρωπαϊκή Ένωση.
<SPEAKER ID="243" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, η κατάσταση στο Πακιστάν εξελίσσεται δυναμικά και λαμβάνουμε αντικρουόμενες πληροφορίες, και πρέπει να παρατηρούμε την κατάσταση εκεί πολύ προσεκτικά ώστε να μην διαπράξουμε λάθη. Είναι θετικό το γεγονός ότι η πακιστανική κυβέρνηση έχει υιοθετήσει ορισμένα μέτρα προς όφελος των θρησκευτικών μειονοτήτων, όπως η εγγύηση στις μειονότητες του 5% των θέσεων εργασίας στον δημόσιο τομέα. Είναι θετικό το γεγονός ότι η πακιστανική κυβέρνηση έχει κρατήσει, ή έχει υποσχεθεί να κρατήσει, έδρες στη Γερουσία για τις μειονότητες, περιλαμβάνοντας γυναίκες που εκπροσωπούν ομάδες μειονοτήτων.
<P>
Παρά ταύτα, κάτι πρέπει να γίνει. Τόσο η κυβέρνηση όσο και οι αρχές στο Πακιστάν πρέπει να κάνουν κάτι σχετικά με τη νομοθεσία περί βλασφημίας, η οποία επιφέρει την θανατική ποινή στο Πακιστάν και συχνά χρησιμοποιείται για να αιτιολογεί τη λογοκρισία, την ποινικοποίηση, τις διώξεις και, σε ορισμένες περιπτώσεις, τη δολοφονία μελών πολιτικών, φυλετικών και θρησκευτικών μειονοτήτων. Οι αρχές στο Πακιστάν πρέπει να κάνουν κάτι σχετικά με τον Ποινικό Κώδικα, ο οποίος προβλέπει την ποινή του θανάτου για όλα τα άτομα που έχουν κριθεί ένοχα και έχουν καταδικαστεί για βλασφημία.
<P>
Σε μια χώρα η οποία λαμβάνει βοήθεια από την Ευρωπαϊκή Ένωση, και τον 21ο αιώνα, ο φόνος ανθρώπων με αυτόν τον τρόπο δεν πρέπει να επιτρέπεται. Ευχαριστώ πολύ.
<SPEAKER ID="244" NAME="Elena Băsescu" AFFILIATION="PPE">
(RO) Μετά από σχεδόν εννέα χρόνια στρατιωτικής δικτατορίας, οι εκλογές που διεξήχθησαν στο Πακιστάν το 2008 σηματοδότησαν την αρχή μιας διαδικασίας εκδημοκρατισμού σε αυτήν τη χώρα. Δυστυχώς, η Benazir Bhutto δολοφονήθηκε μερικές εβδομάδες πριν από τις εκλογές. Το Λαϊκό Κόμμα του Πακιστάν, του οποίου ήταν ηγέτης, κέρδισε αυτές τις εκλογές. Παρότι οι μειονότητες στο Πακιστάν αντιμετωπίζουν αριθμό προβλημάτων, αρκετά θετικά μέτρα έχουν ξεκινήσει υπό την ηγεσία της παρούσας κυβέρνησης. Ο διαπολιτισμικός διάλογος προωθείται, μια ποσόστωση 5% έχει οριστεί για τις μειονότητες στην ομοσπονδιακή διοίκηση και ορισμένες μουσουλμανικές δημόσιες αργίες έχουν αναγνωριστεί. " δέσμευση της πακιστανικής κυβέρνησης να παραχωρήσει έδρες της Γερουσίας σε μειονότητες πρέπει να επαινεθεί. Τέλος θέλω να τονίσω τον ιδιαίτερα σημαντικό ρόλο που διαδραμάτισε το Πακιστάν στην καταπολέμηση της τρομοκρατίας και του εξτρεμισμού.
<SPEAKER ID="245" NAME="Antonio Tajani" LANGUAGE="FR">
Κυρία Πρόεδρε, αξιότιμοι βουλευτές, η Ευρωπαϊκή Ένωση παρακολουθεί στενά την κατάσταση σχετικά με τις θρησκευτικές μειονότητες στο Πακιστάν. Το σύνταγμα του Πακιστάν αναγνωρίζει τη θρησκευτική ελευθερία και προβλέπει ότι το κράτος θα προστατεύει τα δικαιώματα των μειονοτήτων.
<P>
Πρόσφατα, το Πακιστάν σημείωσε πρόοδο: αυτή περιλαμβάνει την έγκριση συνταγματικών τροποποιήσεων, την ενίσχυση του ρόλου των εκλεγμένων συνελεύσεων στο Πακιστάν, και θεσμικές εξελίξεις στον τομέα των ανθρωπίνων δικαιωμάτων, ειδικότερα την ίδρυση υπουργείου ανθρωπίνων δικαιωμάτων και υπουργείου μειονοτήτων. Επιπλέον, συστήνεται ανεξάρτητη Εθνική Επιτροπή Ανθρωπίνων Δικαιωμάτων.
<P>
Επιπλέον, το Πακιστάν επικύρωσε το Διεθνές Σύμφωνο για τα Ατομικά και Πολιτικά Δικαιώματα και τη Σύμβαση κατά των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης ή τιμωρίας των "νωμένων Εθνών. Αυτό είναι ένα βήμα προς τη σωστή κατεύθυνση, υπό τον όρο ότι αυτά τα μέσα εφαρμόζονται αποτελεσματικά. Παρά ταύτα, το Πακιστάν πρέπει να διπλασιάσει τις προσπάθειές του για να διασφαλίσει καλύτερη ένταξη των θρησκευτικών μειονοτήτων, περιλαμβανομένης της χριστιανικής μειονότητας, εντός των κοινωνικών, οικονομικών και πολιτικών θεσμών. " διεθνής φήμη του Πακιστάν έχει αμαυρωθεί από γεγονότα όπως αυτά που έλαβαν χώρα το παρελθόν έτος στην Gojra, όπου επτά Χριστιανοί κάηκαν ζωντανοί όταν εξτρεμιστές επιτέθηκαν σε εκκλησία και στα σπίτια των ανθρώπων, καθώς και επιθέσεις σε Μουσουλμάνους Σιίτες και διακρίσεις εις βάρος των Αχμαντί.
<P>
Όσον αφορά τα δικαιώματα των θρησκευτικών μειονοτήτων, η ΕΕ έχει χρησιμοποιήσει με συνέπεια τον πολιτικό διάλογο με το Πακιστάν προκειμένου να εγείρει θέματα ανθρωπίνων δικαιωμάτων, και έχει προβεί σε διπλωματικά βήματα σε αρκετές περιπτώσεις. Επιπλέον αυτών, από το 2007 η ΕΕ διατηρεί διάλογο για τα ανθρώπινα δικαιώματα εντός του πλαισίου της Συμφωνίας Συνεργασίας με το Πακιστάν, η οποία προβλέπει τακτικό διάλογο για τη διακυβέρνηση και τα ανθρώπινα δικαιώματα.
<P>
Κατά τη διάρκεια αυτών των συζητήσεων, η ΕΕ έδινε πάντοτε έμφαση στον σεβασμό των ατομικών δικαιωμάτων και των δικαιωμάτων των μειονοτήτων. Ως μέρος αυτού του διαλόγου για τα ανθρώπινα δικαιώματα, η ΕΕ έχει επίσης επανειλημμένα εγείρει το θέμα της εφαρμογής της νομοθεσίας περί βλασφημίας με την πακιστανική κυβέρνηση. Σε απόλυτους αριθμούς, φαίνεται ότι οι περισσότεροι κατηγορούμενοι είναι Μουσουλμάνοι, αλλά γνωρίζω ότι η νομοθεσία περί βλασφημίας έχει συχνά χρησιμοποιηθεί εναντίον των θρησκευτικών μειονοτήτων, και ότι γίνονται ψευδείς κατηγορίες ως τρόπος ρύθμισης προσωπικών διαφορών ή για λόγους οικονομικής απληστίας. " τελευταία συνεδρίαση της Κοινής Επιτροπής έλαβε χώρα στις 25 Μαρτίου 2010, ενώ προηγήθηκε την προηγούμενη ημέρα η συνεδρίαση υποομάδας για τη διακυβέρνηση, τα ανθρώπινα δικαιώματα και τη μετανάστευση.
<P>
Σε αυτήν την ευκαιρία ηγέρθη το θέμα των μειονοτήτων στο Πακιστάν. Ταυτόχρονα, δεν διστάσαμε να αναφερθούμε στις πακιστανικές ανησυχίες για την κατάσταση σχετικά με τις θρησκευτικές μειονότητες εδώ στην πατρίδα μας, στην Ευρώπη.
<P>
" Ευρωπαϊκή Ένωση σχεδιάζει επίσης να εγείρει αυτά τα θέματα στην επόμενη συνεδρίαση με το Πακιστάν, στις 4 Ιουνίου του τρέχοντος έτους. " πλειονότητα των Πακιστανών δεν έχει πρόσβαση στην εκπαίδευση και αγνοεί τους βασικούς κανόνες κοινωνικής συμπεριφοράς. Μέσω της βοήθειας για τη συνεργασία που παρέχει η Ευρωπαϊκή Επιτροπή, έχει δοθεί προτεραιότητα στη βελτίωση της πρόσβασης στην βασική εκπαίδευση στο πλαίσιο της πακιστανικής πολιτικής και εκπαίδευσης. Ευελπιστώ ότι μεσοπρόθεσμα, αυτό θα οδηγήσει σε μια ανεκτικότερη στάση έναντι της έννοιας της θρησκευτικής ελευθερίας.
<SPEAKER ID="246" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί εντός ολίγου.
<P>
Γραπτές δηλώσεις (άρθρο 149 του Κανονισμού)
<SPEAKER ID="247" NAME="Monica Luisa Macovei  " AFFILIATION="PPE">
γραπτώς. - (ΕΝ) Λέγεται ότι το Πακιστάν έχει την σκληρότερη νομοθεσία περί βλασφημίας στον κόσμο. " άσκηση των δικαιωμάτων της ελεύθερης έκφρασης και θρησκείας μπορεί να έχει ως αποτέλεσμα τη φυλάκιση και τον θάνατο. Το άρθρο 295Β και Γ του πακιστανικού Ποινικού Κώδικα ποινικοποιεί υποτιμητικά σχόλια σχετικά με το Κοράνι και τον Προφήτη, προβλέποντας ποινές ισόβιας κάθειρξης και θανάτου αντίστοιχα. Το άρθρο 298 τιμωρεί την σκόπιμη προσβολή των θρησκευτικών αισθημάτων και τα άρθρα 298 Α, Β, και Γ ποινικοποιούν υποτιμητικά σχόλια για ιερά πρόσωπα και τόπους και θέτουν εκτός νόμου τις θρησκευτικές ομάδες των Αχμαντί (οι οποίοι θεωρούν τον εαυτό τους Μουσουλμάνο). " ελευθερία θρησκείας περιλαμβάνει την ελευθερία να πιστεύει κανείς σε οιαδήποτε θρησκεία και την ελευθερία να μην πιστεύει κανείς σε καμία θρησκεία. Ο πακιστανός υπουργός για θέματα μειονοτήτων ανακοίνωσε χθες ότι ετοιμάζονται τροπολογίες για να σταματήσει η κατάχρηση της νομοθεσίας περί βλασφημίας. Πιστεύω ότι αυτή η νομοθεσία πρέπει να καταργηθεί, καθώς οιοδήποτε τροποποιημένο κείμενο θα είναι μόνον παρακαταθήκη του παρελθόντος και θα επιτρέπει τη συνέχιση της βίας και των διακρίσεων.
<SPEAKER ID="248" NAME="Cristian Dan Preda  " LANGUAGE="RO">
Τα τελευταία χρόνια, η πακιστανική κυβέρνηση έχει εγκρίνει σειρά μέτρων τα οποία σαφώς αποδεικνύουν μια ορισμένη ευαισθησία για την κατάσταση των εθνικών μειονοτήτων. Αυτά περιλαμβάνουν τον διορισμό του Shahbaz Bhatti ως ομοσπονδιακού υπουργού για τις μειονότητες, ποσόστωση 5% για τους εργαζόμενους στον δημόσιο τομέα και τη δέσμευση για εκπροσώπηση των θρησκευτικών μειονοτήτων στη Γερουσία, για να αναφέρουμε μόνο μερικά. Αυτές οι προσπάθειες πρέπει να ενθαρρυνθούν. Ωστόσο, πολλά ακόμη βήματα χρειάζεται να γίνουν για να βελτιωθεί η κατάσταση των θρησκευτικών μειονοτήτων.
<P>
Πιστεύω ότι ένα κρίσιμο στοιχείο σε αυτό είναι η αναθεώρηση των διατάξεων για αδικήματα που διαπράττονται εις βάρος θρησκειών, γνωστές ως νομοθεσία περί βλασφημίας. " δυνατότητα κατάχρησης των διατάξεων αυτής της νομοθεσίας έχει δημιουργήσει ένα κλίμα μισαλλοδοξίας το οποίο έχει ενθαρρύνει τη θρησκευτική βία, τις διακρίσεις, τον εκφοβισμό και τις διώξεις των θρησκευτικών μειονοτήτων. Πέραν της νομικής πτυχής, είναι σημαντικό η κυβέρνηση να εγκρίνει αποφασιστικά μέτρα για την πρόληψη της βίας. " προαγωγή της ανεκτικότητας είναι το κλειδί για την προστασία των θρησκευτικών μειονοτήτων στο Πακιστάν.
<SPEAKER ID="963" NAME="Anna Záborská  " LANGUAGE="SK">
Ο ευρωπαϊκός πολιτισμός όπως τον γνωρίζουμε σήμερα δεν θα ήταν δυνατός χωρίς θρησκευτική ελευθερία. " αναζήτηση για κάτι το οποίο υπερβαίνει το άτομο πρέπει να συμβαδίζει με την ανεκτικότητα. Ο δρόμος προς τον Θεό -καθώς και ο δρόμος από τον Θεό- είναι διαφορετικός και μοναδικός για κάθε άτομο. Αν μη τι άλλο, αυτό το έχουμε μάθει κατά τη διάρκεια των δύο χιλιάδων ετών Χριστιανισμού στην Ευρώπη. Αυτή η εμπειρία υπήρξε μακρά και επώδυνη, με τίμημα τη ζωή εκατομμυρίων αθώων ανθρώπων. Συνεπώς, εμείς οι Ευρωπαίοι έχουμε το δικαίωμα να πούμε στους άλλους να μην ακολουθήσουν αυτόν τον δρόμο. Κατά συνέπεια, πάντοτε, και σε κάθε χώρα, θα καταδικάζουμε τη διάπραξη βίας και τη δολοφονία αθώων ανθρώπων, ειδικά τώρα, όταν αυτό αφορά ένα σύμμαχο και φίλο μας.

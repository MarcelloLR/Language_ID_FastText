<CHAPTER ID="009-14">
14. Ετήσια έκθεση 2008 σχετικά με τα ανθρώπινα δικαιώματα στον κόσμο και την πολιτική της Ευρωπαϊκής Ένωσης στον τομέα αυτό (
<P>
- Πριν την ψηφοφορία
<SPEAKER ID="118" NAME="Hartmut Nassauer" AFFILIATION="PPE-DE">
- (DE) Κύριε Πρόεδρε, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα ήθελα να σας ζητήσω, δυνάμει του άρθρου 151(1) και (3), να απορρίψετε την τροπολογία 45α, που κατέθεσε η Ομάδα της Συμμαχίας Φιλελευθέρων και Δημοκρατών για την Ευρώπη, ως απαράδεκτη στο μέτρο που αφορά τη δήλωση που έκανε ο Πάπας Βενέδικτος για τους εξής λόγους. Πρώτον, αυτή η δήλωση έγινε το 2009, ενώ η έκθεση αφορά παραβιάσεις των ανθρωπίνων δικαιωμάτων που συνέβησαν το 2008. Αυτή η τροπολογία δεν τροποποιεί επομένως το κείμενο που προτίθεται να τροποποιήσει. Δεύτερον, αυτή η τροπολογία συγκρίνει τις δηλώσεις που έκανε ο Πάπας με παραβιάσεις ανθρωπίνων δικαιωμάτων της πιο σοβαρής μορφής, τη χρήση της θανατικής ποινής, τις παραβιάσεις των ανθρωπίνων δικαιωμάτων στην Κίνα και τα βασανιστήρια ανά τον κόσμο. Αυτή η σύγκριση δείχνει μια κυνική ασέβεια προς τα θύματα των παραβιάσεων των ανθρωπίνων δικαιωμάτων ανά τον πλανήτη.
<P>
(Χειροκρότημα)
<P>
Τρίτον, διαβάλει με απίστευτο τρόπο τον Πάπα και είναι απαράδεκτα προκατειλημμένη εναντίον του που η Ομάδα του ALDE μπορεί κάλλιστα να ταυτίζεται με αυτήν, αλλά σε καμία περίπτωση δεν θα πρέπει να κάνει το ίδιο και το Ευρωπαϊκό Κοινοβούλιο.
<P>
(Δυνατό χειροκρότημα)
<SPEAKER ID="119" NAME="Πρόεδρος">
Κυρίες και κύριοι, θα σας παρουσιάσω τη γνωμοδότηση της νομικής υπηρεσίας και του Προέδρου του Ευρωπαϊκού Κοινοβουλίου, δεδομένου ότι ζητήσαμε ασφαλώς τη γνώμη του σύμφωνα με τον κανονισμό μας.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, απλά ήθελα να πω, σε νομικό επίπεδο, στον κύριο Nassauer, ότι ο Πάπας δεν μετρά τα έτη, γιατί είναι εφ' όρου ζωής.
<SPEAKER ID="121" NAME="Πρόεδρος">
Παρακαλώ, παρακαλώ ... " νομική υπηρεσία το έλεγξε προσεκτικά αυτό, από τεχνική άποψη, από την άποψη των στοιχείων που αναφέρθηκαν, από άποψη περιεχομένου και από την άποψη της υπό εξέταση περιόδου.
<P>
" νομική υπηρεσία γνωμοδότησε ότι η τροπολογία είναι αποδεκτή και την ίδια γνώμη συμμερίζεται και ο Πρόεδρος του Ευρωπαϊκού Κοινοβουλίου. Επομένως μόνο η γνώμη του κυρίου Pöttering θα υπερισχύσει. Συνεπώς, λυπάμαι, κύριε Nassauer, αλλά η τροπολογία είναι αποδεκτή.
<P>
- Πριν την ψηφοφορία για την παράγραφο 25
<SPEAKER ID="122" NAME="Raimon Obiols i Germà" LANGUAGE="ES">
Κύριε Πρόεδρε, θέλω να αναφερθώ αυστηρά σε μια επικαιροποίηση στοιχείων, γιατί το κείμενο καταδίκαζε τη φυλάκιση ενός Σουδανού ηγέτη ο οποίος έχει αφεθεί ελεύθερος.
<SPEAKER ID="124" NAME="Alexander Graf Lambsdorff" AFFILIATION="ALDE">
- (DE) Κύριε Πρόεδρε, κύριε Nassauer, το δικαίωμα στον αυτοπροσδιορισμό είναι ανθρώπινο δικαίωμα και αυτό περιλαμβάνει και τον σεξουαλικό αυτοπροσδιορισμό. Σε αυτόν το βαθμό ήταν ήδη επίκαιρο το 2008 και αυτό που ειπώθηκε είναι ιδιαίτερα ατυχές.
<P>
Θα διαβάσω την Τροπολογία 2 δυνατά. Αφενός, αποτελεί μια διόρθωση μιας πραγματικότητας και αφετέρου μια κάπως πιο ισορροπημένη διατύπωση:
<P>
"Υπογραμμίζει τη σημασία της προώθησης των δικαιωμάτων της σεξουαλικής και αναπαραγωγικής υγείας, ως προϋπόθεση για οποιαδήποτε επιτυχή καταπολέμηση του HIV/AIDS, το οποίο προκαλεί τεράστιες απώλειες από άποψη ανθρωπίνων ζωών και οικονομικής ανάπτυξης, πλήττοντας ιδιαίτερα τις φτωχότερες περιοχές του κόσμου· αφορά δηλώσεις που έγιναν από τον Πάπα Βενέδικτο ΙΣΤ', οι οποίες δημιουργούν την εντύπωση ότι η χρήση προφυλακτικού θα μπορούσε ακόμα και να οδηγήσει σε αυξημένο κίνδυνο μετάδοσης· είναι της γνώμης ότι αυτές οι δηλώσεις θα παρακωλύσουν σε μεγάλο βαθμό τον αγώνα κατά του HIV/AIDS·". Το υπόλοιπο μέρος της τροπολογίας παραμένει αμετάβλητο.
<P>
(Χειροκρότημα από την αριστερή πτέρυγα)
<SPEAKER ID="126" NAME="Hartmut Nassauer" AFFILIATION="PPE-DE">
- (DE) Κύριε Πρόεδρε, η τροπολογία δεν είναι τόσο αγενής στο ύφος όσο το πρωτότυπο αλλά τα γεγονότα παραμένουν αμετάβλητα. Για το λόγο αυτό απορρίπτουμε την προφορική τροπολογία.
<P>
(Το Σώμα απορρίπτει την προφορική τροπολογία)
<P>
Μετά την ψηφοφορία για την Τροπολογία 16
<SPEAKER ID="128" NAME="Christopher Beazley" AFFILIATION="PPE-DE">
Κύριε Πρόεδρε, συγχωρέστε με που διακόπτω την προεδρεία σας, αλλά είχα την εντύπωση ότι η Τροπολογία 16 εντέλει απορρίφθηκε, ενώ εσείς ανακοινώσατε ότι εγκρίθηκε. Θα μπορούσατε να κάνετε μια διευκρίνιση;
<SPEAKER ID="129" NAME="Πρόεδρος">
Ναι, παρακαλώ συγχωρέστε με, ήταν ένα ολίσθημα της γλώσσας. Πράγματι, η πλειοψηφία τάχθηκε κατά. Άξιζε να γίνει ο έλεγχος, αλλά οι υπηρεσίες είχαν ήδη διορθώσει το λάθος μου.
<P>
Σας ευχαριστώ για την παρατήρησή σας.

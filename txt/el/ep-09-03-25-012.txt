<CHAPTER ID="012">
Συνέχεια που δόθηκε στη δήλωση-των υπουργών αθλητισμού της Ευρωπαϊκής Ένωσης κατά τη συνεδρίασή τους στο Biarritz το Νοέμβριο του 2008 (συζήτηση) 
<SPEAKER ID="442" NAME="Πρόεδρος">
- " ημερήσια διάταξη προβλέπει τη συζήτηση σχετικά με την προφορική ερώτηση προς την Επιτροπή για τη συνέχεια που δόθηκε στη δήλωση των υπουργών αθλητισμού της Ευρωπαϊκής Ένωσης κατά τη συνεδρίασή τους στο Biarritz τον Νοέμβριο του 2008 της Κατερίνας Μπατζελή και της Doris Pack, εξ ονόματος της Επιτροπής Πολιτισμού και Παιδείας - B6-0223/2009).
<SPEAKER ID="443" NAME="Κατερίνα Μπατζελή">
συντάκτρια. - (EL) Κύριε Πρόεδρε, κύριε Επίτροπε, το άτυπο συμβούλιο των Υπουργών Αθλητισμού στο Biarritz, τον Νοέμβριο του 2008, αποτέλεσε το πρώτο κατ' ουσία ευρωπαϊκό φόρουμ αθλητισμού σε επίπεδο διακρατικής συνεργασίας.
<P>
Αποτελεί ένα πρώτο ουσιαστικό και σημαντικό βήμα. Αρχές όπως η επικουρικότητα, η αυτονομία, η αυτορρύθμιση στον χώρο του αθλητισμού, εφαρμόζονται ευρέως σε εθνικό και περιφερειακό επίπεδο. Δεν μπορούν ωστόσο ν' απαντήσουν στο βασικό ερώτημα που είναι εάν, τελικά, ο αθλητισμός έχει κοινωνικό ρόλο ή καθαρά εμπορική διάσταση η οποία αναπόφευκτα μετατρέπει μία αθλητική δραστηριότητα σε προϊόν εσωτερικής αγοράς.
<P>
Σήμερα, η έντονη εμπορευματοποίηση στον χώρο του αθλητισμού, σε συνδυασμό με το άνοιγμά του σε καθαρά εμπορικούς τομείς, όπως αυτού της διαφήμισης στα μέσα μαζικής ενημέρωσης, του έχουν προσδώσει καθαρά οικονομικές ιδιότητες. Ήδη, το Δικαστήριο της Ευρωπαϊκής Ένωσης έχει κληθεί αρκετές φορές να προσδιορίσει - σε συγκεκριμένες υποθέσεις - κατά πόσο μια αθλητική δραστηριότητα αφορά υπηρεσία αμιγώς κοινής ωφελείας, ή εάν, αντίθετα, ενέχονται και οικονομικές εκφάνσεις που συνεπάγεται μία υπηρεσία γενικού οικονομικού συμφέροντος.
<P>
Ο ιδιαίτερος κοινωνικός ρόλος του αθλητισμού, παρόλο που δεν δικαιολογεί τη γενική εξαίρεσή του από τον κανόνα του κοινοτικού δικαίου, εξακολουθεί ν' αναγνωρίζεται και να επιτρέπει περιορισμούς, υπό τον όρο ότι οι εξαιρέσεις αυτές δικαιολογούνται από τον ίδιο τον κοινωνικό ρόλο του αθλητισμού.
<P>
Κύριε Επίτροπε, υπάρχουν ορισμένα ερωτήματα τα οποία τίθενται και στην ερώτηση της επιτροπής μας:
<P>
πρώτον, η ίδια προβληματική σχετικά με την αυτονομία των οργανώσεων· η αυτονομία των αθλητικών συλλόγων και των ομοσπονδιών θα πρέπει να διασφαλιστεί. Ωστόσο, υπάρχουν σαφείς περιπτώσεις όπου η αυτορρύθμιση δεν διασφαλίσει την ίση μεταχείριση όλων των φορέων·
<P>
δεύτερον, είναι άμεση ανάγκη η Επιτροπή να μας δώσει πλέον τις απαραίτητες κατευθυντήριες εκείνες γραμμές σχετικά με το θέμα της οριοθέτησης της έννοιας της υπηρεσίας γενικού οικονομικού συμφέροντος στον χώρο του αθλητισμού και τα κριτήρια εκείνα που οριοθετούν την επιβολή των ελευθεριών της εσωτερικής αγοράς και των κανόνων ανταγωνισμού, και
<P>
τρίτον, ένα θέμα το οποίο μπορεί μεν να μην αναφέρεται στην προφορική ερώτηση, αποτελεί όμως ζήτημα μεγάλης σημασίας, είναι αυτό που έχει ανακύψει σε εθνικό επίπεδο, και συγκεκριμένα ο τρόπος διαχείρισης των δικαιωμάτων τηλεοπτικής κάλυψης αθλητικών διοργανώσεων από δημόσιους ή μη δημόσιους οπτικοακουστικούς φορείς. " είσοδος στην αγορά πολλών νέων ιδιοκτητών παρόχων και με βάση τη νέα τεχνολογία και τις τηλεπικοινωνίες, αποτέλεσε το βασικό δέλεαρ για πολλές αθλητικές ομοσπονδίες για την προνομιακή πώληση των δικαιωμάτων αυτών.
<P>
Ωστόσο, θα πρέπει στο σημείο αυτό να τονιστεί ότι, δεδομένου ακριβώς του κοινωνικού ρόλου του αθλητισμού, θα ήταν λάθος να προωθηθεί ένα σύστημα από το οποίο απουσιάζει η αλληλεγγύη μεταξύ των συλλόγων και στο οποίο ενισχύεται ο οικονομικός ανταγωνισμός. " συλλογική διαπραγμάτευση, θέμα το οποίο έχει τεθεί και στην έκθεση του κυρίου Μαυρομμάτη, θα πρέπει να προωθηθεί ως η πλέον κατάλληλη και αρμόζουσα στον χώρο λύση για τον τομέα του αθλητισμού.
<P>
" όποια λύση, κύριε Επίτροπε, οφείλει να τηρεί όχι μόνο τη νόμιμη διαδικασία της αγοράς, αλλά και την ουσιαστική τήρηση του δημόσιου ρόλου του αθλητισμού και του χαρακτήρα του ως κοινωνικού αγαθού, την προβολή στα ευρύτερα στρώματα του κοινωνικού συνόλου. Ο ρόλος δε και ο τρόπος οργάνωσης των αθλητικών συλλόγων αποτελεί ένα σημαντικό ζήτημα στον τρόπο διαπραγμάτευσης αυτών με την Ευρωπαϊκή Επιτροπή, αλλά και την Επιτροπή Πολιτισμού και το Ευρωπαϊκό Κοινοβούλιο.
<SPEAKER ID="444" NAME="Ján Figeľ">
Μέλος της Επιτροπής. - Κύριε Πρόεδρε, χαιρετίζω τη δήλωση των υπουργών αθλητισμού της ΕΕ κατά τη συνεδρίασή τους τον προηγούμενο Νοέμβριο στο Biarritz. Είναι σημαντικοί για τη βαθμιαία πρόοδο της πολιτικής συζήτησης για τον αθλητισμό και επίσης για την ενίσχυση των δομών του διαλόγου για τον αθλητισμό, όπως προτάθηκε στη Λευκή Βίβλο που συντάξαμε το 2007. Αυτή η Λευκή Βίβλος για τον αθλητισμό παρουσιάζει ιδιαίτερη πρόοδο κατά την εφαρμογή της.
<P>
" πρόσφατη Δήλωση για τον Αθλητισμό του Ευρωπαϊκού Συμβουλίου, τον Δεκέμβριο, αποτελεί επίσης ένα πολύ σημαντικό βήμα προόδου και απαιτεί ως προτεραιότητα την ενίσχυση του διαλόγου με τη Διεθνή Ολυμπιακή Επιτροπή και το αθλητικό κίνημα.
<P>
" Επιτροπή κινήθηκε γρήγορα, προκειμένου να ακολουθήσει και τις δύο προσκλήσεις από την πολιτική πλευρά. Ωστόσο, ο διάλογος στον αθλητισμό παραμένει ένα ενδιαφέρον έργο, με δεδομένη την ποικιλία των αθλημάτων και την πολυπλοκότητα των δομών του αθλητισμού.
<P>
Τον Ιανουάριο στη Λωζάννη, συναντήθηκα με τον Πρόεδρο της ΔΟΕ, τον κ. Jacques Rogge και με εκπροσώπους των διεθνών ομοσπονδιών αθλητισμού. " συνάντηση επιβεβαίωσε ότι οι οργανώσεις αθλητισμού πραγματικά παύουν να επιμένουν για τις γενικές εξαιρέσεις - "απαλλαγές κατά κατηγορία" - από το "κοινοτικό κεκτημένο" για τον αθλητισμό και είναι έτοιμες να αντιμετωπίσουν θέματα σε σχέση με τον αθλητισμό με νομικές επιπτώσεις σε μία βάση ανά θέμα . Νομίζω ότι αυτός είναι ο κατάλληλος τρόπος για να επιτύχουμε περισσότερη σαφήνεια αναφορικά με την εφαρμογή του δικαίου της Ευρωπαϊκής Ένωσης στον αθλητισμό, εκτός από τις οδηγίες που προβλέπονται στη Λευκή Βίβλο
<P>
Επίσης, ανταλλάσσουμε απόψεις με ομαδικά αθλήματα. Αξιωματούχοι από τις υπηρεσίες μου συναντήθηκαν την προηγούμενη εβδομάδα με τις κύριες διεθνείς και Ευρωπαϊκές ομοσπονδίες ομαδικών αθλημάτων, προκειμένου να συζητήσουν την ελεύθερη κυκλοφορία των αθλητών και τις πλευρές της αποφυγής των διακρίσεων στον αθλητισμό. Σκοπεύω να συνεχίσω αυτές τις συζητήσεις, συγκαλώντας μια περαιτέρω συνάντηση σε ανώτατο επίπέδο τον Ιούνιο.
<P>
Τέλος, έχει σημειωθεί σημαντική πρόοδος στην καθιέρωση των κοινωνικών δομών διαλόγου της ΕΕ στον αθλητισμό. Αυτό ξεκίνησε στον τομέα του ποδοσφαίρου και πιστεύω ότι θα συνεχιστεί σε άλλους τομείς.
<P>
Σε ότι αφορά τη μορφή του πλαισίου διαλόγου, δεν μπορεί απλά να είναι ένα ενιαίο, τυπικό πλαίσιο για διαβούλευση με το αθλητικό κίνημα. Με δεδομένη τη συγκεκριμένη οργάνωση του αθλητισμού, ο διάλογος πρέπει να λαμβάνει υπόψη του τα διαφορετικά επίπεδα του αθλητισμού.
<P>
Έχω αναλάβει την υποχρεώση για μια εποικοδομητική εταιρική σχέση με όλους τους φορείς στον αθλητισμό σε σχέση με την αυτονομία του αθλητισμού, τις αρχές επικουρικότητας και τα εθνικά και νομικά πλαίσια της ΕΕ. Νομίζω ότι αυτό είναι ιδιαίτερα σημαντικό για τη διαμόρφωση του μελλοντικού πλαισίου πολιτικής της ΕΕ για τον αθλητισμό, το οποίο - χωρίς να προδικάζω τις εξελίξεις αναφορικά με τη Συνθήκη της Λισαβόνας - μπορεί να χρειαστεί να το θέσουμε σε εφαρμογή μόλις το επόμενο έτος.
<P>
Σε αυτό το σημείο, θέλω επίσης να ευχαριστήσω το Ευρωπαϊκό Κοινοβούλιο και ειδικά την Επιτροπή Πολιτισμού και Παιδείας για τη στήριξή της. Εσείς επίσης εγκρίνατε τη συγκεκριμένη γραμμή ή τον προϋπολογισμό, για προπαρασκευαστική δράση, την οποία σύντομα θα αρχίσουμε να εφαρμόζουμε. Αυτή είναι μια σημαντική ευκαιρία και θα μας βοηθήσει να διαμορφώσουμε τις απόψεις μας για το μέλλον.
<SPEAKER ID="445" NAME="Μανώλης Μαυρομάτης">
εξ ονόματος της Ομάδας PPE-DE. - (EL) Κύριε Πρόεδρε, κύριε Επίτροπε, αγαπητοί συνάδελφοι, ως εισηγητής της Λευκής Βίβλου για τον αθλητισμό, είχα την ευκαιρία να παρουσιάσω τη θέση του Ευρωπαϊκού Κοινοβουλίου στην συνάντηση των Υπουργών Αθλητισμού των κρατών μελών της Ευρωπαϊκής Ένωσης στο Biarritz.
<P>
Στη Λευκή Βίβλο υπογραμμίζεται η ανάγκη σεβασμού της αυτονομίας και της ιδιαιτερότητας του αθλητισμού. " πολιτική συζήτηση για τον αθλητισμό στην Ευρώπη αποδίδει συχνά μεγάλη σημασία στο επονομαζόμενο 'ευρωπαϊκό αθλητικό μοντέλο'. Κατά τη διάρκεια των συζητήσεων με τους φορείς του ευρωπαϊκού αθλητισμού πάνω στη Λευκή Βίβλο για τον αθλητισμό, η Επιτροπή και το Ευρωπαϊκό Κοινοβούλιο συμφώνησαν ότι, σε κάθε περίπτωση, πρέπει να προστατευθεί η ιδιαιτερότητα του αθλητισμού. Δύο είναι οι προσεγγίσεις της ιδιαιτερότητας του ευρωπαϊκού αθλητισμού:
<P>
πρώτον, η ιδιαιτερότητα των αθλητικών δραστηριοτήτων και των αθλητικών κανόνων και,
<P>
δεύτερον, η ιδιαιτερότητα της δομής του αθλητισμού.
<P>
Όσον αφορά το δεύτερο, η Ευρωπαϊκή Ένωση αναγνωρίζει την αυτονομία των αθλητικών οργανώσεων και των αντιπροσωπευτικών δομών όπως οι φορείς διοργάνωσης των επαγγελματικών πρωταθλημάτων.
<P>
Ωστόσο, για να υπάρχει καλύτερος και πιο αποτελεσματικός συντονισμός, θα πρέπει να υπάρχει μια ελάχιστη ρύθμιση σε ευρωπαϊκό επίπεδο. Έτσι, τόσο η Επιτροπή όσο και οι παράγοντες του ευρωπαϊκού αθλητισμού πιστεύουν ότι οι περισσότερες προκλήσεις μπορούν να αντιμετωπιστούν με αυτορρύθμιση στο πλαίσιο του σεβασμού των αρχών της χρηστής διαχείρισης και της τήρησης του κοινοτικού δικαίου.
<P>
Σε γενικές γραμμές αγαπητοί συνάδελφοι, κύριε Επίτροπε, κύριε Πρόεδρε, η Ευρωπαϊκή Ένωση είναι ιδιαίτερα προσεκτική όσον αφορά την προσέγγιση και ρύθμιση των θεμάτων που άπτονται του αθλητισμού με την προϋπόθεση ότι είναι σύννομα με το ευρωπαϊκό δίκαιο.
<SPEAKER ID="446" NAME="Emine Bozkurt">
εξ ονόματος της Ομάδας PSE. - (NL) Κύριε Πρόεδρε, το Κοινοβούλιο εργάσθηκε σκληρά για τη Λευκή Βίβλο για τον αθλητισμό και υποστήριξε πλήρως το αίτημά του προς την Ευρωπαϊκή Επιτροπή να δημιουργήσει σαφείς οδηγίες για την εφαρμογή του Ευρωπαϊκού δικαίου στον αθλητισμό. Όχι μόνο το Κοινοβούλιο, αλλά επίσης οι οργανισμοί από όλη την Ευρώπη ζήτησαν σαφήνεια. Είναι απάνθρωπο που έμειναν στο σκοτάδι επειδή, έτσι όπως έχουν τα πράγματα, οι δικαστικές αρχές πρέπει να αποφασίσουν με τον καιρό για την εφαρμογή του Ευρωπαϊκού δικαίου. Οι Ευρωπαίοι υπουργοί αθλητισμού επανέλαβαν το αίτημα προς την Επιτροπή στο Biarritz.
<P>
Πρέπει να ακούσουμε από την ίδια την Επιτροπή εάν παρόλα αυτά άρχισε να εκπονεί αυτές τις οδηγίες. Μπορεί να μας πει πότε θα είναι διαθέσιμες; Είναι έτοιμη να διοργανώσει μία συνδιάσκεψη φορέων που μεταξύ άλλων αφορά στους εκπροσώπους του κόσμου του αθλητισμού και του Ευρωπαϊκού Κοινοβουλίου, προκειμένου να ξεκινήσουν ή να επιταχύνουν αυτή τη διαδικασία και να αυξήσουν όσο το δυνατόν πιο γρήγορα τη σαφήνεια για τους Ευρωπαϊκούς αθλητικούς οργανισμούς;
<P>
Αυτό με οδηγεί σε ένα άλλο ιδιαίτερα σχετικό θέμα. " εμπειρία έχει δείξει ότι προς το παρόν υπάρχουν λίγοι κατάλληλοι ή μη κατάλληλοι μηχανισμοί για διάλογο στον αθλητισμό. Το πιο σαφές παράδειγμα είναι η συζήτηση σχετικά με τον τροποποιημένο Κώδικα Αντιντόπινγκ του Παγκόσμιου Οργανισμού Αντιντόπινγκ (WADA). Προσκολλώνται απελπισμένα σε ανεφάρμοστους κανόνες και δεν υπάρχει κανένα απολύτως περιθώριο για πραγματικό διάλογο με τα Ευρωπαϊκά όργανα και με τους ίδιους τους ανθρώπους του αθλητισμού για την εξεύρεση λύσεων με τη δυνατότητα να δημιουργήσουν μία πολιτική αντιντόπινγκ που είναι αποτελεσματική και πράγματι σέβεται τα πολιτικά δικαιώματα και την ιδιωτική ζωή των αθλητών. Έχω κάνει πολλές συνομιλίες με αθλητές και οργανισμούς ενδιαφερόμενων κύκλων συμφερόντων που παραπονιούνται ότι υπάρχει έλλειψη διαβούλευσης και ότι ο WADA και η Διεθνής Ολυμπιακή Επιτροπή καθορίζουν τις προϋποθέσεις, αλλά οι ίδιοι δεν είναι δεκτικοί στην ανταλλαγή απόψεων. " απάντηση του WADA στη χθεσινή πρόταση της UEFA και της FIFA από μόνη της υποδεικνύει ότι δεν υπάρχει καμία περίπτωση υιοθέτησης ανοικτής συμπεριφοράς.
<P>
Όσον αφορά στην πολιτική αντιντόπινγκ, σε ποιο βαθμό η Ευρωπαϊκή Επιτροπή ανέλαβε η ίδια την ευθύνη να καθιερώσει μία διαβούλευση για την προστασία των πολιτικών δικαιωμάτων των Ευρωπαίων αθλητών και πώς πιστεύει ότι πρέπει να καθιερωθεί ένα συμβουλευτικό πλαίσιο για τον αθλητισμό - τόσο γενικά όσο και γι' αυτό το ζήτημα; " Επιτροπή έχει επίσης την άποψη ότι αυτή η διαβούλευση πρέπει εξ ορισμού να είναι αμοιβαία;
<SPEAKER ID="447" NAME="Zdzisław Zbigniew Podkański" LANGUAGE="PL">
Κύριε Πρόεδρε, η προφορική ερώτηση σχετικά με τα περαιτέρω μέτρα που θα ληφθούν σε συνέχεια της Δήλωσης των υπουργών αθλητισμού της Ευρωπαϊκής Ένωσης στη συνεδρίασή τους στο Biarritz τον Νοέμβριο του 2008 είναι δικαιολογημένη. Οι δυναμικές αλλαγές στην κοινωνία συνοδεύονται από αλλαγές στον αθλητισμό. Πάρα πολλά προβλήματα στο χώρο του σύγχρονου αθλητισμού παραμένουν άλυτα και δεν υπάρχει καμία αντίδραση από τους εργοδότες. Υφιστάμεθα μία συγκεκριμένη κρίση στον αθλητισμό. Μεταξύ άλλων, το ντόπινγκ και η εμπορική ανταλλαγή των νέων αυξάνονται.
<P>
" μεταχείριση των αθλητών, ειδικά των νεαρών, σαν να ήταν αγαθά προς εμπορική ανταλλαγή δεν τους δίνει την ευκαιρία να συνεχίσουν την καριέρα τους εκτός του αθλητισμού ως ενήλικες. Οι Υπουργοί σωστά απαιτούν οι νέοι αθλητές και οι νέες αθλήτριες να έχουν πρόσβαση σε μία διπλή σειρά μαθημάτων εκπαίδευσης και αθλημάτων και να αυξηθούν οι προσπάθειες για την παροχή των σχετικών εξοπλισμών και των δομών. Οι βελτιώσεις που προτείνονται σχετικά με τον ανταγωνισμό μεταξύ νέων αθλητών είναι κατάλληλες, αλλά δεν πρέπει να επιφέρουν τον αποκλεισμό άλλων αθλητών η επίδοση των οποίων είναι καλύτερη.
<P>
Ως εκ τούτου, υπάρχουν πάρα πολλές απειλές και κατά αμφιβολίες. Οι απειλές έχουν παγκόσμιο χαρακτήρα και κατά συνέπεια ο εύλογος συντονισμός από την Κοινότητα υπό τη μορφή πλαισίων διαβούλευσης είναι αποδεκτός, εφόσον δεν είναι αναγκαστικός. Ωστόσο, πάντα παραμένει κάποιο θέμα σχετικά με τις λεπτομέρειες. Παραπέμποντας απευθείας στο δεύτερο μέρος της προφορικής ερώτησης, μπορούμε να αναφέρουμε ότι, συνολικά, ο θεσμικός συντονισμός φαίνεται να παραγκωνίζει τις εθνικές κυβερνήσεις. Δεν πρέπει να υποκύψουμε σε αυτόν τον πειρασμό.
<SPEAKER ID="448" NAME="Ivo Belet" AFFILIATION="PPE-DE">
- (NL) Κύριε Πρόεδρε, ο Πρόεδρος της UEFA Michel Platini προσφατα παρουσίασε στο Ευρωπαϊκό Κοινοβούλιο άρτιες προτάσεις για την πάταξη της μάστιγας της διακίνησης των νέων στο ποδόσφαιρο. Υπάρχει μία σαφής σχέση με την ερώτηση που υπέβαλε η κ. Μπατζελή. " πρόταση της UEFA είναι σαφής: παύση των διεθνών μεταγραφών των νέων παικτών, των παιδιών κάτω των 18 ετών. Βέβαια, αυτό είναι ένα ευαίσθητο θέμα, καθώς πολλοί το θεωρούν ως παραβίαση της ελεύθερης κυκλοφορίας στην Ευρώπη.
<P>
Το θέμα είναι ποιο συμφέρον και ποια αρχή επικρατεί σε αυτή την περίπτωση. " απάντηση, όλοι συμφωνούμε, είναι η κατάλληλη κατάρτιση για τους νέους και για τα παιδιά στο σχολείο και στους αθλητικούς συλλόγους. " διακίνηση των νέων παιδιών μερικές φορές από τη μία άκρη της Ευρώπης στην άλλη, είτε με είτε χωρίς την οικογένειά τους, δεν μπορεί να συντελεί σε μία ισορροπημένη ανατροφή. Ως εκ τούτου έχω να θέσω στον Επίτροπο την εξής ερώτηση: έχετε την πρόθεση να ασχοληθείτε με την προάσπιση αυτής της πρότασης της UEFA και εννοείτε επίσης ότι θα ξεκινήσετε διάλογο για το θέμα με τους ενδιαφερόμενους κύκλους συμφερόντων - παίκτες, συλλόγους, ενώσεις και ομοσπονδίες - βραχυπρόθεσμα;
<P>
Έχω επίσης μία δεύτερη ερώτηση: αφορά στον κανόνα "έξι συν πέντε", ο οποίος έχει σκοπό να προστατεύει τους νέους παίκτες και να ενθαρρύνει τους συλλόγους να επενδύουν περισσότερα στην προπόνηση των δικών τους νέων. Το Γερμανικό Ινστιτούτο Ευρωπαϊκών Υποθέσεων (INEA), ένα ερευνητικό ινστιτούτο, πρόσφατα διεξήγαγε μία μελέτη σχετικά με αυτό το θέμα κατόπιν αιτήματος της FIFA και κατέληξε ότι ο κανόνας "έξι συν πέντε" είναι πραγματικά αποδεκτός και συμφωνεί με το Ευρωπαϊκό δίκαιο. Επίτροπε Figel, ποια είναι η άποψή σας γι' αυτό το θέμα; Θέλουμε επίσης εσείς, η Ευρωπαϊκή Ένωση, να ξεκινήσετε διάλογο σχετικά με αυτό με τους ρυθμιστικούς αθλητικούς φορείς, υπό το πρίσμα της συγκεκριμένης φύσης του ποδοσφαίρου για την οποία συμφωνούμε όλοι και, επίσης, βέβαια προβλέποντας τη Συνθήκη της Λισαβόνας.
<SPEAKER ID="449" NAME="Christopher Heaton-Harris" AFFILIATION="PPE-DE">
- Κύριε Πρόεδρε, πραγματικά ευχαριστώ πολύ τον Επίτροπο για την εναρκτήρια δήλωσή του. Αυτό που ζητούν όλοι είναι η ασφάλεια δικαίου.
<P>
Έχω να υποβάλλω μερικές ερωτήσεις που βασίζονται σε αυτό καθώς επίσης μία ερώτηση που βασίζεται στη Συνθήκη της Λισαβόνας, εάν κυρωθεί. Ως σωστός Συντηρητικός Ευρωσκεπτικιστής, πρέπει να ομολογήσω ότι ελπίζω να μην κυρωθεί ποτέ.
<P>
Ωστόσο, απλά αναρωτιόμουν, τι θα σημαίνει αυτό - εάν κυρωθεί - για τις αθλητικές οργανώσεις και τους ρυθμιστικούς φορείς; Πολλοί από αυτούς τους ρυθμιστικούς φορείς θεωρούν ότι θα αναγνωρίσει πραγματικά την ιδιαιτερότητά τους, την ιδιαιτερότητα του αθλητισμού. Κατά συνέπεια, κύριε Επίτροπε, μπορείτε να μας πείτε πώς αυτή η αναγνώριση στη νέα Συνθήκη θα βοηθήσει τον αθλητισμό; Τότε ο αθλητισμός θα έχει παρεκκλίσεις από διαφορετικές πλευρές, όπως ο νόμος για την απασχόληση ή άλλοι νόμοι που πραγματικά θέλουν να προσπαθήσουν και να το επιτύχουν;
<P>
Όσον αφορά στην ασφάλεια δικαίου, υπάρχουν τόσο πολλά θέματα που τώρα η Επιτροπή πρέπει και μπορεί να βοηθά τις αθλητικές οργανώσεις. Πρέπει οι υπερπόντιες εταιρείες να επενδύουν τεράστια ποσά χρημάτων σε αθλητικούς συλλόγους της Ευρώπης; Δεν έχω πρόβλημα με αυτό. Στην πραγματικότητα το θεωρώ ως μια άμεση εσωτερική επένδυση και, ως εκ τούτου, κάτι ιδιαίτερα θετικό. Ωστόσο, οι αθλητικές οργανώσεις και πολλοί ρυθμιστικοί φορείς πιστεύουν ότι αυτό είναι άσχημο. Συνεπώς, ποια είναι η ερμηνεία σας για μία αθλητική οργάνωση που απαγορεύει μια τέτοια πρακτική;
<P>
Όπως δήλωσε ο συνάδελφός μου κ. Belet, προς το παρόν η UEFA προτείνει να απαγορευτούν οι μεταγραφές ατόμων κάτω των 18 ετών σε διασυνοριακό επίπεδο. Το Ευρωπαϊκό δίκαιο αναγνωρίζει έναν εργαζόμενο ως κάποιον που στην ουσία είναι τουλάχιστον 16 ετών, κατά συνέπεια τι συμβαίνει όταν ένας νέος 17 ετών αμφισβητεί το γεγονός ότι δεν μπόρεσε να μετακινηθεί σε μία μεγάλη ομάδα σε μία ξένη χώρα υπό την παρούσα κατάσταση στην οποία βρισκόμαστε;
<P>
Οι εγχώριοι παίκτες. Ο κανόνας "έξι συν πέντε" με τη FIFA: ποια είναι η διευκρίνιση αυτών των δύο σημείων; Επίσης, ο χώρος του ποδοσφαίρου ενδιαφέρεται πάντοτε γι' αυτά τα θέματα και φαίνεται ότι κατευθύνει την ατζέντα. Ωστόσο, όλα αυτά τα θέματα στην πραγματικότητα επηρεάζουν την ένωση του πόλο και του ράγκμπι και τους παίκτες του πινγκ πονγκ - όλα τα αθλήματα επηρεάζονται.
<P>
Μήπως εξετάζουμε περισσότερα αθλήματα; " Επιτροπή θα ξεκινήσει πράγματι ένα φόρουμ όπου μπορεί να συμμετέχει ο χώρος του αθλητισμού και να συζητά ειλικρινά με την Επιτροπή σχετικά με ορισμένα από τα προβλήματα που αντιμετωπίζει και να λαμβάνει απαντήσεις σε ορισμένες από αυτές τις ερωτήσεις σε τακτική βάση - είτε με τη Συνθήκη της Λισαβόνας είτε χωρίς αυτή;
<SPEAKER ID="450" NAME="Πρόεδρος">
- Κύριε Επίτροπε, έχετε το λόγο - λαμβάνοντας υπόψη ότι είχαμε πολλές ερωτήσεις, αλλά στην πραγματικότητα υπάρχουν μόνο δύο στη διαδικασία προφορικής ερώτησης.
<SPEAKER ID="451" NAME="Ján Figeľ">
Μέλος της Επιτροπής. - Κύριε Πρόεδρε, αυτό είναι αλήθεια. Συνήθως οι ερωτήσεις είναι ευκολότερες από τις απαντήσεις και συνήθως υπάρχουν περισσότερες ερωτήσεις από ότι απαντήσεις, αλλά νομίζω ότι μπορούμε να βρούμε περισσότερες και καλύτερες απαντήσεις από κοινού.
<P>
Αυτό αφορά στη συνεργασία, όχι μόνο μεταξύ του Κοινοβουλίου και της Επιτροπής, αλλά ιδιαίτερα με τις αθλητικές ενώσεις, τις ομοσπονδίες, τα κράτη μέλη και τους ενδιαφερόμενους φορείς. Εάν είναι υπεύθυνοι και ανταποκρίνονται συναντώνται και αναζητούν λύσεις που είναι αποδεκτές και σύννομες. Διαφορετικά προσαρμόζουμε και αλλάζουμε το νόμο, είτε σε εθνικό είτε σε Ευρωπαϊκό επίπεδο. Κατά συνέπεια, πρέπει να προχωρήσουμε με αυτόν τον τρόπο. Ανυπομονώ να διαητρήσω αυτή την προσέγγιση.
<P>
Νομίζω ότι έχουν αλλάξει πολλά από το 2007. Δεν θέλω να επαναλαμβάνομαι ή να συνιστώ ξανά να διαβάσετε τη Λευκή Βίβλο. Υπάρχει μία μικρότερη έκδοση καθώς και μία έκδοση με παραρτήματα. Την πρώτη φορά που προσπαθήσαμε, ενώσαμε τις περιγραφές όλων των περιπτώσεων και όλων των αποφάσεων που έχουν σχέση με τον αθλητισμό που αποτέλεσαν ένα είδος χάρτη που δείχνει με ποιον τρόπο ο αθλητισμός έχει σχέση με το δίκαιο ή με τις πολιτικές της Ευρωπαϊκής Κοινότητας. Βέβαια, προτείνουμε περαιτέρω οδηγίες. Έχουμε προτείνει - και στο Biarritz πρότεινα - οδηγίες για τη σωματική δραστηριότητα, οι οποίες μπορεί να συμβάλλουν στην προώθηση της έντασης, της σφοδρότητας και της ποιότητας της άσκησης φυσικής εκπαίδευσης στις κοινωνίες μας και ειδικά στα σχολεία. Πρέπει να εγκριθεί από το Συμβούλιο των Υπουργών Υγείας. Δεν έχουμε Συμβούλιο των Υπουργών Αθλητισμού, αλλά στην πραγματικότητα ο βασικός λόγος είναι ότι έχει σχέση με τη δημόσια υγεία.
<P>
Δεν μπορούμε να έχουμε ένα μεγάλο και συγκεκριμένο σύνολο οδηγιών για τα πάντα. Δήλωσα ότι μπορούμε να ασχοληθούμε με συγκεκριμένα ζητήματα με βάση θέμα ανά θέμα από ότι περίπτωση ανά περίπτωση. Στη συνέχεια, ελπίζω ότι θα μπορέσουμε να ασχοληθούμε με τη χορήγηση άδειας - με ποιον τρόπο να εγκαθιδρύσουμε ένα πιο διαφανές και πιο βιώσιμο σύστημα και να δημιουργήσουμε ένα σύνολο αρχών για τις πολιτικές χορήγησης άδειας. Βέβαια, η UEFA ή οι εταίροι της πρέπει να έχουν τη συγκεκριμένη ευθύνη γι' αυτό, αλλά μπορούμε να βοηθήσουμε . Είναι προς το συμφέρον μας να προωθούμε αρχές όπως η αυτορύθμιση, η διαφάνεια και η βιωσιμότητα και μπορούμε να συμβάλλουμε σημαντικά σε βελτιώσεις κατά τη χορήγηση άδειας.
<P>
Θα στηρίξουμε τη Διάσκεψη Αντιντόπινγκ. Αυτό παρέχει μία σημαντική ευκαιρία για να αναφέρουμε πολλά σχετικά με αυτό, αλλά διαφωνώ με τη σύσταση μιας άλλης υπηρεσίας ή ενός Ευρωπαϊκού Οργανισμού Αντιντόπινγκ. Δήλωσα επίσης δημόσια ότι υπάρχει το NADAS, το Ευρωπαϊκό δίκτυο συνεργασίας μεταξύ εθνικών υπηρεσιών αντιντόπινγκ στις χώρες μας, είτε είναι δημόσιες είτε ιδιωτικές. " Ευρώπη πρέπει να είναι πιο δραστήρια και πιο ενωμένη. Υπάρχουν μαθήματα που πρέπει να πάρουμε από τον WADA και πρέπει να το κάνουμε γρήγορα. Υπάρχουν διαφωνίες. Συζητήσαμε με την κ. Bozkurt σχετικά με αυτόν τον κώδικα δεοντολογίας. Σήμερα είδα στην τηλεόραση τον Sepp Blatter και τον John Fahey, τον Πρόεδρο του WADA, να συζητούν με ποιον τρόπο το αντιντόπινγκ και οι αγώνες ποδοσφαίρου μπορούν να συμβαδίσουν μετά την έγκριση του κώδικα δεοντολογίας και σε αυτό το σημείο έχουμε πρόβλημα.
<P>
Κατά συνέπεια, σχετικά με το αντιντόπινγκ νομίζω ότι χρειαζόμαστε περισσότερη εσωτερική συνεργασία προκειμένου να καταστήσουμε την Ευρώπη πιο αξιόπιστη. Έχουμε το Συμβούλιο της Ευρώπης, έχουμε μία σύμβαση σχετικά με αυτό. Έχουμε πολλούς λόγους για να είμαστε πιο συνεπείς στη συμβολή μας στον κόσμο του αντιντόπινγκ ή σε έναν κόσμο που αγωνίζεται πιο αποτελεσματικά κατά του ντόπινγκ. Αναφέρατε ότι ο διάλογος δεν είναι εύκολος σε αυτόν τον τομέα - εννοώ όχι απλά αναφορικά με τα θέματα του αντιντόπινγκ, αλλά με τα θέματα αθλητισμού γενικά. Είναι αλήθεια ότι μερικές φορές είναι δύσκολο, ακόμη και σε διεθνές και σε Ευρωπαϊκό επίπεδο ή μεταξύ διαφορετικών κλάδων ή τμημάτων, αλλά μπορώ να σας διαβεβαιώσω ότι η δημιουργία συνθηκών διαλόγου και η ειλικρίνεια καθώς και η ετοιμότητα για έναρξη διαλόγου αυξάνεται.
<P>
Έλαβα μέρος στα εγκαίνια της υπηρεσίας των Ευρωπαϊκών Ολυμπιακών Επιτροπών στις Βρυξέλλες, η οποία είναι πολύ κοντά στο Rond Point Schuman και στην Επιτροπή, στο Συμβούλιο και στο Κοινοβούλιο. Αυτό σημαίνει τη μόνιμη παρουσία των Ευρωπαϊκών Ολυμπιακών Επιτροπών και της ΔΟΕ στα Ευρωπαϊκά θεσμικά όργανα με σκοπό το διάλογο και τη συνεργασία. Αναφέρεται κάτι σχετικά με τη σημασία αυτου του γεγονότος και την αμοιβαία ετοιμότητα για διάλογο και για την εξεύρεση λύσεων.
<P>
Αναφορικά με τις διεθνείς μεταγραφές, επίσης τάσσομαι υπέρ της προστασίας των νέων και της προώθησης της κατάρτισης και της εκπαίδευσης. Το 2001 εγκρίναμε αποφάσεις ή συμφωνίες αναφορικά με τις διεθνείς μεταγραφές. Το γενικό επίπεδο ηλικίας είναι 18 έτη περίπου, αλλά στην Ευρώπη υπάρχει μία ειδική ρύθμιση για το διάστημα μεταξύ των 16 και των 18 ετών. Εκτός εάν παρουσιαστούν σοβαρά ή πολύ κρίσιμα προβλήματα, δεν χρειάζεται να αλλάξουμε, αλλά μάλλον να προωθήσουμε την καλύτερη και περισσότερη εκπαίδευση και να συνεργασθούμε με ταλέντο στην Ευρώπη.
<P>
Γι' αυτόν το λόγο, για παράδειγμα, υποστηρίξαμε τον κανόνα του εγχώριου παίκτη, διότι αυτός προωθεί κυρίως αυτή τη μεταχείριση. Βέβαια, δεν είναι απόλυτος κανόνας, αλλά αφορά σε ειδικές ρυθμίσεις. Προτιμάμε ή προωθούμε την ιδιαιτερότητα υπό συγκεκριμένους κανόνες. Δηλώσαμε ότι θα επανέλθουμε σε αυτή την απόφαση σε πέντε έτη για να διαπιστώσουμε ποια ήταν η πραγματική απήχηση - όχι μόνο η θεωρία - αυτού του νέου κανόνα. Ο κανόνας "εξι συν πέντε", όπως είναι τώρα, απλά δεν συμφωνεί με τη νομοθεσία της ΕΕ, όπως αποδείχθηκε σε μία μελέτη. Μιλήσαμε σε αυτούς και μελετήσαμε τα έγγραφα, αλλά δεν υπάρχει τίποτα καινούργιο σε αυτά. Ουσιαστικά, δεν μπορούμε να πούμε ότι συμφωνούμε με τη μελέτη.
<P>
Ωστόσο, πρέπει να αναφέρω ότι ο διάλογος - ειδικά μετά τα πρόσφατα γεγονότα στο Biarritz και στη Λωζάννη - είναι πραγματικός και πολύ συγκεκριμένος μεταξύ της Ευρωπαϊκής Επιτροπής και των εταίρων της, συμπεριλαμβάνοντας τη FIFA. Σχετικά με αυτό το συγκεκριμένο θέμα του κανόνα "έξι συν πέντε" θα συνεχίσουμε περαιτέρω. Ακόμη και η FIFA δηλώνει ότι δεν υπάρχει λόγος για βεβιασμενη προσέγγιση, αλλά μάλλον η ανάγκη για πολύ συγκεκριμένες και αξιόπιστες απαντήσεις. Δεν θέλουν να υπεισέλθουν σε επίσημες διαφωνίες. Συμφωνήσαμε να υπάρχει περισσότερη εμπειρία και περισσότερη ανταλλαγή. Νομίζω ότι αυτό είναι ιδιαίτερα ευεργετικό.
<P>
Σχετικά με τη Συνθήκη της Λισαβόνας και την αναγνώριση της ιδιαιτερότητας, δύο ειδικές ρήτρες περιλαμβάνονται στο Άρθρο 149 της Συνθήκης της Ευρωπαϊκής Ένωσης αναφορικά με την εκπαίδευση, τη νεολαία και τον αθλητισμό. Αφορά επίσης στο επίπεδο επάρκειας. Αυτή αποτελεί μόνο υποστηρικτική δράση, προκειμένου η Ένωση να μην έχει καμία εξουσία στη διαδικασία λήψης αποφάσεων, αλλά μόνο να υποστηρίζει τα κράτη μέλη στην προώθηση της εντιμότητας των αθλητών και των αθλητριών. Θα ήταν χρήσιμο να διοργανωθεί ένα Συμβούλιο Αθλητισμού, όπως υπάρχει για την εκπαίδευση και για τη νεολαία, το οποίο ίσως θα έχει διευρυμένη μορφή. Μπορεί να είναι χρήσιμο να δημιουργήσουμε την πρώτη πολιτική αθλητισμού και το αθλητικό πρόγραμμα της ΕΕ, αλλά δεν θα σημαίνει αλλαγή του σχεδιασμού ή γενική παρέκκλιση. " ιδιαιτερότητα ανά θέμα που είναι πραγματική και δεν σημαίνει τη συνηθισμένη δραστηριότητα, πρέπει να προασπίζεται έναντι του συστήματος ή του Ευρωπαϊκού Δικαστηρίου.
<P>
" άποψή μου απλά αντανακλά την άποψη της Επιτροπής. " άποψή μας δεν είναι η οριστική άποψη σε ότι αφορά την ερμηνεία της νομοθεσίας της Ευρωπαϊκής Ένωσης. Ειδικά σε αυτόν τον τομέα πολλά θέματα είναι αλληλένδετα. Θέλουμε να προωθήσουμε μια αυξημένη ασφάλεια δικαίου, για την οποία ξεκινήσαμε τη διαδικασία. " Λευκή Βίβλος υπάρχει και το Σχέδιο Δράσης του Pierre de Coubertin συμβάλει να την καταστήσουμε πιο κατανοητή και πιο συγκεκριμένη, αλλά είναι μια διαδικασία. Με τη Συνθήκη μπορούμε να βοηθήσουμε ακόμη περισσότερο, αλλά, θα πρέπει να παραμείνουμε μόνο στο επίπεδο που έχουμε φτάσει τώρα.
<P>
Αναφέρθηκα στις μεταγραφές για ηλικίες κάτω των 18 ετών. Αναφορικά με αυτό το θέμα, η FIFA έλαβε μία πολύ σωστή απόφαση, όχι μόνο σχετικά με τις μεταγραφές, αλλά σχετικά με την προώθηση και την προστασία των ανηλίκων στον αθλητισμό - στο ποδόσφαιρο - και νομίζω ότι αυτή είναι η σωστή προσέγγιση. Συνεπώς, σε ορισμένους τομείς η UEFA δίνει το καλό παράδειγμα, δηλαδή για παράδειγμα σχετικά με τους εγχώριους παίκτες και σε ορισμένους τομείς η FIFA δίνει το καλό παράδειγμα, δηλαδή για παράδειγμα σχετικά με την προστασία των ανηλίκων. Νομίζω ότι μπορούμε να βοηθήσουμε και στα δύο θέματα και είναι σημαντικό ότι αυτό συνάδει επίσης με τον κόσμο του ποδοσφαίρου.
<P>
Τελευταίο, αλλά εξίσου σημαντικό - και σας ζητώ συγγνώμη που η απάντησή μου είναι τόσο μεγάλη - αναφορικά με το φόρουμ για τον αθλητισμό, το οποίο ανέφερε ο κ. Heaton-Harris, στην πράξη το έχουμε καθιερώσει. Στο Biarritz είχαμε μία υπουργική διάσκεψη με σημαντικούς εταίρους, αλλά πριν από αυτή τη διάσκεψη διεξάχθηκε ένα φόρουμ με περισσότερους από 200 ενδιαφερόμενους φορείς από πολύ διαφορετικούς τομείς του αθλητισμού. Ήταν ένα ιδιαίτερα θετικό, επικοινωνιακό και ανοικτό φόρουμ και θέλουμε να συνεχίσουμε με αυτό. Θεωρώ ότι, υπό τη Σουηδική ή ιδιαίτερα υπό την Ισπανική Προεδρία, μπορούμε να διοργανώσουμε ακόμη ένα φόρουμ προκειμένου να σκεφτούμε την πρόοδο που έχουμε σημειώσει και να δεσμευτούμε για να προχωρήσουμε περαιτέρω.
<P>
Σε αυτό το σημείο βρισκόμουν όταν άρχισα να απαντώ στις ερωτήσεις - στη συνεργασία με διαφανή, κανονικό και αξιόπιστο τρόπο. Εάν αυτό ισχύει, η Ευρώπη είναι ο πρωταρχικός χώρος όπου ο αθλητισμός προστατεύεται και προωθείται και όπου καταπολεμάμε τα αρνητικά φαινόμενα όπως το ντόπινγκ, η διαφθορά, η βία και ο ρατσισμός σε σχέση με τον αθλητισμό. Θέλω να σας καλέσω να αποδεχθείτε αυτή την προσέγγιση, διότι δεν έχουμε κάποια καλύτερη. Δεν θέλουμε να επιβάλλουμε οτιδήποτε ξανά, αλλά μάλλον να προτείνουμε, να προστατεύσουμε και να ενισχύσουμε. Αυτή είναι η απάντησή μου.
<SPEAKER ID="452" NAME="Πρόεδρος">
- " συζήτηση έληξε.

<CHAPTER ID="020">
Η κοινωνική κατάσταση των Ρομά και η βελτίωση της πρόσβασής τους στην αγορά εργασίας της ΕΕ (συνοπτική παρουσίαση)
<SPEAKER ID="185" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από την κυρία Kósáné Kovács, εκ μέρους της Επιτροπής Απασχόλησης και Κοινωνικών Υποθέσεων, σχετικά με την κοινωνική κατάσταση των Ρομά και τη βελτίωση της πρόσβασής τους στην αγορά εργασίας της ΕΕ.
<SPEAKER ID="186" NAME="Magda Kósáné Kovács">
εισηγήτρια - (HU) Σας ευχαριστώ, Κυρία Πρόεδρε. Επίτροπε, κυρίες και κύριοι. Μετά από εργασία αρκετών μηνών, υποβάλλω στο Κοινοβούλιο την έκθεση για την κοινωνική κατάσταση των Ρομά και τη βελτίωση της πρόσβασής τους στην αγορά εργασίας, μια έκθεση που εκφράζει τη βαθιά αίσθηση ευθύνης μας για το ευρωπαϊκό μέλλον των Ρομά, μιας εθνοτικής μειονότητας ο πληθυσμός της οποίας ισοδυναμεί με τον πληθυσμό ενός κράτους μέλους.
<P>
Τους τελευταίους μήνες, η ανάγκη για ανάληψη δράσης δεν μετριάστηκε, αντιθέτως έγινε πιο επιτακτική. " παγκόσμια χρηματοοικονομική κρίση σαρώνει την Ευρώπη και ο οικονομικός κλονισμός που τη συνοδεύει πλήττει έντονα και πάλι τις πιο ευπαθείς κοινωνικές ομάδες, ιδιαίτερα τους Ρομά. " αυξανόμενη και δικαιολογημένη υπαρξιακή αγωνία του μεγαλύτερου μέρους της κοινωνίας συνιστά γόνιμο έδαφος για την ανάπτυξη μίσους απέναντι στις μειονότητες, για μια στάση υπέρ των διακρίσεων και του αποκλεισμού και την αναζήτηση εξιλαστήριων θυμάτων. Είναι ευτυχές και έχει συμβολική σημασία ότι η έκθεση για τους Ρομά ενδέχεται να υιοθετηθεί την εβδομάδα κατά την οποία το Κοινοβούλιο θα προετοιμάζει την επόμενη συνεδρίαση του Συμβουλίου, αναζητώντας όχι μόνο τα εργαλεία που θα μας βοηθήσουν να βγούμε από την κρίση αλλά και την ευκαιρία να περιορίσει τα ανθρώπινα τραύματα και τους κινδύνους για τα μέσα διαβίωσης βάσει της αρχής της αλληλεγγύης που ενώνει την Ευρώπη.
<P>
Τις τελευταίες δεκαετίες μάθαμε ότι δεν υπάρχει δυναμική οικονομική ανάπτυξη που θα μπορούσε αυτόματα να προσφέρει κινητικότητα με τη χρήση των υφιστάμενων συστημάτων ανακατανομής στα άτομα τα οποία βρίσκονται στο χαμηλότερο κοινωνικό στρώμα. Αντιθέτως, είδαμε ότι εάν δεν υπάρχει καμία πολιτική για την υποστήριξη της αρχής των ίσων ευκαιριών, τότε οι διαφορές στις παρυφές της κοινωνίας μπορούν να γίνουν ακόμα μεγαλύτερες κατά τη διάρκεια των περιόδων ανάπτυξης. Καθήκον μας είναι τώρα να κινητοποιήσουμε τους πόρους για την αντιμετώπιση της κρίσης και την ανάπτυξη της οικονομίας με τέτοιο τρόπο ώστε τα δέκα εκατομμύρια Ρομά να μην γίνουν θύματα της κρίσης, αλλά να συμμετέχουν στην ανάκαμψη. " θέση της Επιτροπής Απασχόλησης και Κοινωνικών Υποθέσεων που υιοθετείται από μια μεγάλη πλειοψηφία θεωρεί απαράδεκτο το ότι μια σημαντική μερίδα του πληθυσμού των Ρομά ζει σε συνθήκες παρόμοιες με εκείνες του αναπτυσσόμενου κόσμου. Δεκάδες χιλιάδες παιδιά των Ρομά μεγαλώνουν ακόμα σε χωριστά σχολεία όπου δεν μπορούν να αποκτήσουν ανταγωνιστικές γνώσεις και φέρουν καθ'όλη τη διάρκεια της ζωής τους τα τραύματα του αποκλεισμού και των διακρίσεων. Εκατομμύρια ζουν σε γκέτο χωρίς τρεχούμενο νερό, χωρίς αποχέτευση και συχνά χωρίς ηλεκτρικό ρεύμα με προσδόκιμο ζωής δέκα με είκοσι χρόνια χαμηλότερο από το προσδόκιμο ζωής της πλειοψηφίας του πληθυσμού. Υπάρχει έλλειψη επαγγελματικής κατάρτισης, ζουν χάρη στην περιστασιακή εργασία και ο τρόπος ζωής τους αποτελεί καθημερινά αντικείμενο ορατών διακρίσεων. Το πιο δραματικό είναι ότι η κατάσταση αυτή ενισχύει το λεκτικό αποκλεισμό, τα προσβλητικά σχόλια και την επίλυση των διαφορών και συγκρούσεων επί εθνοτικής βάσης. Ποιος δεν έχει ακούσει φράσεις του τύπου "εάν είναι τσιγγάνος, δεν θέλει να αλλάξει την κατάστασή του αλλά προτιμά να κλέψει παρά να δουλέψει;"
<P>
Το βασικό αίτιο είναι το γεγονός ότι η ποιότητα ζωής τους παραμένει στα επίπεδα μιας αναπτυσσόμενης χώρας. Αυτό με τη σειρά του εντείνει την τάση για αποκλεισμό και το δέντρο του μίσους καρποφορεί καταστροφικές πράξεις. " βία μπορεί να εξαλειφθεί μόνο από τη ρίζα. Το θέμα δεν απασχολεί μόνο τις χώρες της Κεντρικής και Ανατολικής Ευρώπης που επιθυμούν την ειρήνη αλλά κάθε Ευρωπαίο πολίτη. Επίσης, δεν πρέπει να ξεχνάμε ότι το θεμελιώδες συμφέρον της γηράσκουσας Ευρώπης είναι να διασφαλιστεί ότι οι κάτοικοί της δεν είναι ατυχή άτομα που βασίζονται στην κοινωνική αρωγή αλλά καλά μορφωμένοι, εργαζόμενοι πολίτες που έχουν τη δυνατότητα να πληρώσουν φόρους, κοινωνικές εισφορές και ασφάλιση. Αυτό είναι το αντικείμενο της έκθεσης που παρουσιάζεται ενώπιόν σας σήμερα.
<P>
Προκειμένου να κάνουμε ό,τι είναι απαραίτητο, είναι αδήριτη η ανάγκη να εργαστούν τα θεσμικά όργανα της Ευρωπαϊκής Ένωσης για την επεξεργασία και τη σχεδιασμένη εφαρμογή μιας ολοκληρωμένης πολιτικής για τους Ρομά. Απαιτείται ενιαία ευρωπαϊκή θέληση και αποφασιστικότητα ώστε οι καλόβουλες και συχνά δαπανηρές προσπάθειες των Κρατών Μελών, οι οποίες συχνά παραμένουν χωρίς αποτέλεσμα λόγω της έλλειψης συλλογικής βούλησης, να στραφούν προς μια νέα κατεύθυνση. Θέλω να ευχαριστήσω ειλικρινά όλους τους συναδέλφους μου ευρωβουλευτές που βοήθησαν με τις σημαντικές πρωτοβουλίες τους στη σύνταξη μιας πιο ολοκληρωμένης έκθεσης. " προθυμία για συνεργασία μπορεί να συμβάλει στο να γίνει κατανοητό ότι δεν είναι θέμα επιλογής αλλά αναγκαιότητας να ενσωματώσει άμεσα η Ευρωπαϊκή Ένωση αυτό το ογκώδες δυνητικό εργατικό δυναμικό, το οποίο διαθέτει εμπειρία αιώνων όσον αφορά στην προσαρμογή στο περιβάλλον του. Σας ευχαριστώ για την υπομονή σας.
<SPEAKER ID="187" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, κυρία Kósáné Kovács, κυρίες και κύριοι, θα ήθελα πρώτα να ευχαριστήσω την κυρία Kósáné Kovács για την έκθεσή της η οποία συμβάλλει στις κοινές προσπάθειες για την προώθηση της κοινωνικής ένταξης των Ρομά.
<P>
" Επιτροπή συμμερίζεται την ανάλυσή σας, κυρία Kósáné Kovács, σχετικά με τους κύριους υποκείμενους λόγους για αυτό τον αποκλεισμό: ο κοινωνικός διαχωρισμός στον οποίο υπόκεινται, τα εμπόδια που αντιμετωπίζουν προσπαθώντας να αποκτήσουν πρόσβαση στην εκπαίδευση, οι διακρίσεις που τους εμποδίζουν να συμμετέχουν πλήρως στον κόσμο της εργασίας και εμποδίζουν την πρόσβαση σε αγαθά και υπηρεσίες και πάνω από όλα, όπως πολύ καλά το τονίσατε, οι προκαταλήψεις και τα στερεότυπα που τους βαραίνουν.
<P>
" Επιτροπή υποστηρίζει επίσης τις προτάσεις του Ευρωπαϊκού Κοινοβουλίου για βιώσιμες λύσεις, ιδιαίτερα την έμφαση που δίνετε στην ανάπτυξη των παιδιών από το προσχολικό στάδιο, τη χορήγηση μικροπιστώσεων για την ενίσχυση της επιχειρηματικότητας, της αυτοαπασχόλησης και τη στοχευμένη εφαρμογή των διαρθρωτικών ταμείων. Για την Επιτροπή, η εφαρμογή αποτελεσματικών, βιώσιμων λύσεων απαιτεί δράση από όλους τους βασικούς παράγοντες, περιλαμβανομένων πρωταρχικά των ίδιων των Ρομά, για την ανάπτυξη, την εφαρμογή και τον έλεγχο των πολιτικών που τους επηρεάζουν.
<P>
Επιπρόσθετα, η Επιτροπή θεωρεί ότι θα ήταν καλύτερο να χρησιμοποιηθούν κοινοτικά μέσα και πολιτικές για να επιτευχθεί η ένταξη των Ρομά και ότι πρέπει να υπάρξει ανταλλαγή των βέλτιστων πρακτικών, όπως το πρόγραμμα ACCEDER στην Ισπανία ή οι προσπάθειες εξάλειψης του αποκλεισμού στην Ουγγαρία. Για να είναι αποτελεσματικές, οι πολιτικές πρέπει να είναι στοχευμένες και να σέβονται τις ιδιαίτερες καταστάσεις στις κοινότητες των Ρομά για την επίτευξη του στόχου της κοινωνικής ένταξης.
<P>
Στο πνεύμα της έκθεσής σας, κυρία Kósáné Kovács, η Επιτροπή θα συνεχίζει να στηρίζει την κοινωνική ένταξη των Ρομά ενισχύοντας την προστασία των ατομικών δικαιωμάτων όλων των Ρομά, ιδιαίτερα των γυναικών και των παιδιών, λαμβάνοντας υπόψη τα προβλήματά τους στο πλαίσιο του συντονισμού των πολιτικών σε ευρωπαϊκό επίπεδο, ιδιαίτερα σε σχέση με την απασχόληση και την κοινωνική ένταξη μέσω μιας πιο ενεργούς εφαρμογής των διαρθρωτικών ταμείων και του Ευρωπαϊκού Κοινωνικού Ταμείου και, τέλος, ενισχύοντας τις θεσμικές δυνατότητες της κοινωνίας των πολιτών των Ρομά.
<P>
Κυρία Kósáné Kovács, θα ήθελα να σας ευχαριστήσω για την έκθεσή σας. Μπορώ να σας πω ότι ο συνάδελφός μου, ο Επίτροπος Špidla και εγώ ο ίδιος έχουμε πλήρη επίγνωση αυτών των προβλημάτων. Θα ήθελα να προσθέσω ότι ο Οργανισμός Θεμελιωδών Δικαιωμάτων μας πρόκειται να μας παραδώσει δύο εκθέσεις για την κατάσταση των Ρομά οι οποίες ελπίζω ότι θα μας επιτρέψουν να προτείνουμε και να προωθήσουμε όσα μόλις εξηγήσατε τόσο καλά.
<P>
Κυρία Kósáné Kovács σας ευχαριστώ, όπως επίσης ευχαριστώ και το Κοινοβούλιο για την υποστήριξή του.
<SPEAKER ID="188" NAME="Πρόεδρος">
Εδώ ολοκληρώνεται η συζήτηση για το θέμα. " ψηφοφορία θα διεξαχθεί την Τετάρτη.
<P>
Γραπτές δηλώσεις (Κανονισμός 142)
<SPEAKER ID="999" NAME="Corina Creţu  " LANGUAGE="RO">
" αναζήτηση μιας ευρωπαϊκής λύσης για τα προβλήματα που αντιμετωπίζουν οι Ρομά απαιτεί να λάβουμε υπόψη ότι είναι πολίτες όπως εμείς, ακόμα και εάν υπόκεινται σε αποκλεισμό. Οι οργανώσεις των εκπροσώπων και οι κοινότητες των Ρομά πρέπει να παίξουν έναν ενεργό ρόλο στη χάραξη πολιτικών ένταξης.
<P>
Απαιτούνται αυξημένες προσπάθειες για τη βελτίωση των συνθηκών διαβίωσής τους και της πρόσβασης στις υπηρεσίες εκπαίδευσης και υγείας. Αυτές είναι οι ελάχιστες προϋποθέσεις που απαιτούνται προκειμένου οι Ρομά να βρουν και να διατηρήσουν μια θέση εργασίας στις χώρες όπου ζουν. Οι ευκαιρίες κινητικότητας των εργαζομένων είχαν το εντελώς αντίθετο αποτέλεσμα για αυτούς, επιδεινώνοντας το φαινόμενο των διακρίσεων. Οι γυναίκες βρίσκονται σε ακόμα πιο λεπτή θέση καθώς αντιμετωπίζουν πολυάριθμες μορφές διακρίσεων σε σχέση με το φύλο τους, την εθνοτική καταγωγή και την κοινωνική θέση τους.
<P>
Υπάρχουν εθνικά προγράμματα για την ένταξη και την καταπολέμηση της φτώχειας, τα οποία είχαν μέτρια αποτελέσματα. " οικονομική κρίση δεν πρέπει να χρησιμοποιείται κατά κανένα τρόπο ως δικαιολογία για τη μη εφαρμογή των προγραμμάτων κοινωνικής ένταξης. Αντιθέτως, αποτελεί λόγο για συντονισμένη δράση.
<P>
Οι Ρομά, όπως κάθε άλλη ομάδα μειονεκτούντων ατόμων, ενδέχεται να πληρώσει ακριβά τις επιπτώσεις της κρίσης. Οι ασυνήθιστες αντιδράσεις που είδαμε στην Ιταλία είναι μια προειδοποίηση. Μπορούμε να σκεφτούμε λύσεις για τα προβλήματα ή να βρούμε τους ενόχους. " δεξιά προτιμούσε ανέκαθεν να ρίχνει την ευθύνη στους άλλους, κυρίως στις ευπαθείς ομάδες. Ως εκπρόσωπος της αριστεράς, θα προτιμούσα να βρούμε λύσεις.
<SPEAKER ID="189" NAME="Lívia Járóka  " AFFILIATION="PPE-DE">
γραπτώς. - (HU) Θα ήθελα να συγχαρώ την κυρία Kósáné Kovács για την έκθεσή της, η οποία παρουσιάζει μια περιεκτική ανάλυση της κοινωνικοοικονομικής κατάστασης των κοινοτήτων των Ρομά. " έκθεσή της διατυπώνει πλήθος προοδευτικών συστάσεων, καλώντας για παράδειγμα την Ευρωπαϊκή Επιτροπή να λάβει υπόψη στις τεχνικού ύφους πολιτικές της τον αντίκτυπο των εν λόγω πολιτικών στους Ρομά και να προτείνει την εισαγωγή ενός ενιαίου συστήματος απαιτήσεων στα αναπτυξιακά προγράμματα. Τα προγράμματα των Κρατών Μελών που στερούνται βάσης και εφαρμόζονται διάσπαρτα δεν παράγουν πραγματικά αποτελέσματα. Χρειαζόμαστε ένα κοινό σχέδιο δράσης με σταθερές νομικές βάσεις, το οποίο θα έχει τη δυνατότητα, μέσω της επιβολής κυρώσεων, να διασφαλίζει την εφαρμογή των δεσμεύσεων των Κρατών Μελών. Οι κοινότητες των Ρομά πρέπει να συμμετέχουν στη διαδικασία σχεδιασμού, εφαρμογής και ελέγχου, από το χαμηλότερο επίπεδο έως τους διεθνείς συμβουλευτικούς οργανισμούς, ενώ πρέπει να τεθούν ενιαία πρότυπα αναφοράς και προθεσμίες προκειμένου να επαληθευτεί η αποτελεσματική χρήση των οικονομικών πόρων που επενδύονται.
<P>
" φτώχεια και ο κοινωνικός αποκλεισμός χαρακτηρίζονται από γεωγραφική εστίαση και οι έρευνες έχουν οριοθετήσει με σαφήνεια το χάρτη της φτώχειας στην Ευρώπη. " πλειονότητα των Ρομά ζουν σε μικρές περιοχές "καταδικασμένες σε θάνατο" και ακόμα και η διατήρηση της τρέχουσας ποιότητας ζωής τους κοστίζει ένα τεράστιο ποσό. Μακροπρόθεσμα, μπορεί να παραλύσει τους προϋπολογισμούς και απειλεί με διάσπαση την ευρύτερη κοινωνική συνοχή. Για αυτό το λόγο, η Κοινοτική στρατηγική πρέπει να καταστήσει εφικτή την άμεση και επείγουσα παρέμβαση σε αυτές τις περιοχές μέσω ξεχωριστών προγραμμάτων χρηματοδοτούμενων από τα αναπτυξιακά κεφάλαια που προβλέπονται σε επίπεδο ΕΕ και τα οποία θα πρέπει να μπορούν να αντιμετωπίσουν τα προβλήματα σε ολόκληρο το εύρος της πολυπλοκότητάς τους όπως και να διασφαλίσουν τη διαπερατότητα μεταξύ των κεφαλαίων και, εάν είναι απαραίτητο, να εισαγάγουν συγκεκριμένες κατά περιοχή μορφές υποστήριξης.
<SPEAKER ID="190" NAME="Rumiana Jeleva  " LANGUAGE="BG">
Ως εκπρόσωπος της δεξιάς, πιστεύω στη συνεισφορά κάθε πολίτη στο γενικό καλό και στην ευημερία της κοινωνίας. Πιστεύω ότι η ενσωμάτωση όλων των κοινωνικών ομάδων στην κοινωνία και η κοινωνική συνοχή πρέπει να είναι ένας στόχος που προσεγγίζεται χωρίς δημαγωγίες και θορυβώδεις φανφάρες. " βιώσιμη, αποτελεσματική ένταξη των Ρομά πρέπει να βασιστεί στην οικονομική συνεισφορά τους και στη συμμετοχή καθενός από αυτούς στην αγορά εργασίας.
<P>
Στη χώρα μου, η οποία δεν αποτελεί εξαίρεση, οι Ρομά είναι κοινωνικά περιθωριοποιημένοι και ζουν σε συνθήκες φτώχειας. Στην πράξη, η εκπαίδευσή τους σταματά σε πολύ πρώιμο στάδιο. Μάλιστα, σύμφωνα με έρευνα που διεξήγαγε η Βουλγαρική Ακαδημία Επιστημών το 2007, το ποσοστό αποφοίτων είναι σχεδόν μηδενικό: μόλις 0,2%. Αυτή η έλλειψη εκπαίδευσης τοποθετεί τους Ρομά στο κατώτατο επίπεδο της αγοράς εργασίας και είναι η αιτία για το υψηλό επίπεδο ανεργίας τους. Για την αποτελεσματική ενσωμάτωσή τους, εκτός από το ζήτημα της εκπαίδευσης, πρέπει επίσης να βελτιωθούν οι συνθήκες ζωής τους και να συμμετέχουν ενεργά στην αγορά εργασίας. Ωστόσο, τίποτε από αυτά δεν μπορεί να γίνει χωρίς τη συμμετοχή των ίδιων των Ρομά, χωρίς την ενεργή και συνειδητή επιθυμία τους να αλλάξουν τα πράγματα. Θεωρώ ότι αυτή είναι η μεγαλύτερη πρόκληση που όλοι μας έχουμε να αντιμετωπίσουμε.
<SPEAKER ID="191" NAME="Katalin Lévai  " AFFILIATION="PSE">
γραπτώς. - (HU) Τα γεγονότα των τελευταίων ετών έχουν δείξει ότι έφτασε η ώρα να αντιμετωπίσουμε με σοβαρότητα την οικονομική και πολιτιστική κατάσταση όπως και την κατάσταση της παροχής υπηρεσιών υγείας όσον αφορά τους Ρομά που ζουν στην Ευρωπαϊκή Ένωση. Ο βαθμός κοινωνικού μειονεκτήματος σε ορισμένες περιοχές έχει λάβει σχεδόν τραγικές διαστάσεις και στην τρέχουσα οικονομική κρίση μας απειλεί με μια κοινωνική έκρηξη. Για αυτό το λόγο, καλωσορίζω πολύ θερμά την έκθεση της Magda Kósáné Kovács, η οποία αναζητά μια απάντηση σε αυτό το σοβαρό κοινωνικό πρόβλημα. Επίσης, εκφράζω την ικανοποίησή μου για τους στόχους που τίθενται στην έκθεση, ωστόσο, η αξιολόγηση της κατάστασης, οι εκστρατείες πληροφόρησης και η ενίσχυση της κοινωνίας των πολιτών δεν επαρκούν. Χρειαζόμαστε συγκεκριμένα και αποφασιστικά μέτρα στους τομείς της παιδείας και της δημιουργίας θέσεων εργασίας.
<P>
Εάν δεν διατεθούν επαρκείς οικονομικοί πόροι για αυτούς τους στόχους, τότε η πρωτοβουλία θα παραμείνει νεκρό γράμμα. Επίσης, χρειαζόμαστε μια στρατηγική της ΕΕ για τους Ρομά προκειμένου οι προτεινόμενοι στόχοι να επηρεάσουν τις οικονομικές και εκπαιδευτικές πολιτικές όπως και τις πολιτικές υγείας των Κρατών Μελών. Μόνο με αυτό τον τρόπο θα είναι δυνατό να εγγυηθούμε μια ζωή με ανθρώπινη αξιοπρέπεια για την κοινότητα των δέκα εκατομμυρίων Ρομά και να επισπεύσουμε την ένταξή τους.
<P>
" στρατηγική για τη βελτίωση της κατάστασης των Ρομά της Ευρώπης απαιτεί ένα σχέδιο δράσης και ελπίζω, κατά συνέπεια, ότι θα υπάρξουν άτομα πρόθυμα να συνεχίσουν το έργο που ξεκίνησε με αυτή την έκθεση, το οποίο ελπίζω ότι θα συνεχιστεί σε αρκετές κοινοβουλευτικές περιόδους.
<SPEAKER ID="192" NAME="Pier Antonio Panzeri  " LANGUAGE="IT">
Αν και στην Ιταλία η κυβερνητική προσέγγιση στο ζήτημα των Ρομά δεν υπήρξε απόλυτα συνεπής ενώ ορισμένες φορές αμφισβητήθηκε ιδιαίτερα σε σχέση με τις ανθρωπιστικές αρχές, στην Ευρώπη γινόταν ανέκαθεν μια προσπάθεια να διατηρηθεί η δύσκολη ισορροπία μεταξύ ένταξης και ασφάλειας. Το ψήφισμα του Ευρωπαϊκού Κοινοβουλίου για την κοινωνική κατάσταση των Ρομά και τη βελτίωση της πρόσβασής τους στην αγορά εργασίας της ΕΕ αποτελεί ένα παράδειγμα αυτής της προσπάθειας.
<P>
" κατ'επανάληψη προσφυγή σε επείγοντα νομοθετικά μέτρα για την αντιμετώπιση των προβλημάτων που έχουν σχέση με τους Ρομά καταδεικνύει με σαφήνεια την αδυναμία αντιμετώπισης ενός φαινομένου που δεν είναι καινούργιο. Αυτό που χρειάζεται, αντιθέτως, είναι μια συστηματική προσέγγιση και συντονισμένες, μακροπρόθεσμες λύσεις στους τομείς της παιδείας, της υγείας και, κυρίως, πολιτικές για την αγορά εργασίας καθώς η απασχόληση και η εκπαίδευση διευκολύνουν την κοινωνική αποδοχή και ένταξη.
<P>
" Ευρώπη ζητά να δοθεί τέλος στην πρακτική των διακρίσεων που εκφράζεται με την εκδίωξη όσων διαμένουν στα γκέτο των Ρομά και να αναπτυχθούν συγκεκριμένα οικιστικά έργα που θα διορθώσουν το οικιστικό πρόβλημα που αντιμετωπίζουν αυτές οι κοινότητες.
<P>
Εν ολίγοις, απαιτούμε συνεπείς επιλογές πολιτικής που συνδυάζουν την αλληλεγγύη και την υπευθυνότητα επιτρέποντάς μας να προσφέρουμε μια ισορροπημένη απάντηση σε μια επείγουσα κατάσταση η οποία, διαφορετικά, ενδέχεται να ξεφύγει από τον έλεγχο. Γνωρίζουμε καλά ότι ο δρόμος είναι δύσκολος, αλλά δεν υπάρχει άλλος τρόπος για να φτάσουμε στον προορισμό μας.
<SPEAKER ID="193" NAME="Rovana Plumb  " LANGUAGE="RO">
Θα ήθελα να καλέσω την Ευρωπαϊκή Επιτροπή να υιοθετήσει συγκεκριμένα μέτρα προς υποστήριξη της ένταξης των Ρομά στην αγορά εργασίας μέσω της παροχής κονδυλίων για εκπαίδευση και μετεκπαίδευση, όπως και με μέτρα που στοχεύουν στην αυστηρή εφαρμογή της νομοθεσίας για την καταπολέμηση των διακρίσεων στην απασχόληση.
<P>
Θα ήθελα να επαναλάβω την ανάγκη δημιουργίας στα πλαίσια της ΕΕ μιας εξειδικευμένης υπηρεσίας που θα υποστηρίζει την επικοινωνία μεταξύ της Ευρωπαϊκής Επιτροπής και των εθνικών κυβερνήσεων, εστιάζοντας στην εφαρμογή των έργων που στοχεύουν στη μειονότητα των Ρομά και στην κοινωνική, οικονομική και πολιτιστική τους ένταξη.
<SPEAKER ID="998" NAME="Daciana Octavia Sârbu  " LANGUAGE="RO">
Γνωρίζουμε όλοι ότι το πρόβλημα που δημιουργεί η κατάσταση των Ρομά δεν είναι μόνο ένα εθνικό πρόβλημα για κάθε Κράτος Μέλος ξεχωριστά, αλλά ένα ευρωπαϊκό πρόβλημα και για αυτό πρέπει να επιλυθεί σε αυτό το επίπεδο.
<P>
Θα ήθελα να τονίσω ότι ιδιαίτερα τα νέα Κράτη Μέλη χρειάζονται την κατάλληλη υποστήριξη της ΕΕ για την ένταξη των Ρομά, τόσο σε κοινωνικό επίπεδο όσο και σε σχέση με την αγορά εργασίας.
<P>
Είναι γνωστό ότι ο αριθμός των Ρομά που δεν έχουν πρόσβαση στην αγορά εργασίας της Ευρωπαϊκής Ένωσης είναι ανησυχητικός. Για αυτό το λόγο, πρέπει να σταματήσουμε να αναβάλουμε τη δημιουργία αποτελεσματικών ευρωπαϊκών προγραμμάτων για την προώθηση κυρίως της πρόσβασής τους στην εκπαίδευση έτσι ώστε η ανεργία να πάψει να είναι μια πτυχή της ζωής που κληροδοτείται διαρκώς από τη μια γενιά στην επόμενη.
<P>
" ελεύθερη μετακίνηση που απολαμβάνουν επί του παρόντος οι Ρομά από τα νέα Κράτη Μέλη δεν σημαίνει ότι η πρόσβαση στην αγορά εργασίας της ΕΕ υπήρξε εξίσου εύκολη. Μπορούμε απλώς να πούμε ότι το μόνο που πέτυχαν οι Ρομά οι οποίοι μετακινούνται σε άλλα Κράτη Μέλη είναι να εξαγάγουν τη φτώχεια τους.
<P>
Υπό τις συνθήκες της τρέχουσας οικονομικής κρίσης είναι ακόμα πιο δύσκολο για τους πολίτες Ρομά να αποκτήσουν πρόσβαση στην αγορά εργασίας, κάτι που σημαίνει ότι ένας μεγάλος αριθμός αυτών ζουν κάτω από το όριο της φτώχειας.
<P>
Κατά συνέπεια, βρισκόμαστε αντιμέτωποι με μια μεγάλη πρόκληση κατά τη διάρκεια μιας περιόδου οικονομικής κρίσης που αφορά στην παρότρυνση των εργοδοτών να προσφέρουν θέσεις εργασίας στη μεγαλύτερη μειονότητα στην Ευρώπη.
<SPEAKER ID="997" NAME="Dushana Zdravkova  " LANGUAGE="BG">
Κυρίες και κύριοι.
<P>
" έκθεση της κυρίας Kósáné Kovács σχετικά με την κοινωνική κατάσταση των Ρομά και τη βελτίωση της πρόσβασής τους στην αγορά εργασίας της ΕΕ αντανακλά το υψηλό επίπεδο πολιτικής ευθύνης που έχει το Ευρωπαϊκό Κοινοβούλιο απέναντι στους πολίτες της Ευρώπης στο αποκορύφωμα της παγκόσμιας οικονομικής κρίσης. " έκθεση προβάλλει αναλυτικά όλες τις μεγάλες προκλήσεις σε σχέση με τη βελτίωση της οικονομικής κατάστασης και της κοινωνικής ένταξης της μεγαλύτερης εθνοτικής μειονότητας στην Ευρώπη. Κατά τη διάρκεια αυτών των περιόδων κρίσης, είναι σημαντικό για εμάς να προασπίζουμε τις αξίες πάνω στις οποίες βασίζεται η ένωσή μας και να προστατεύουμε τα αδύναμα μέλη της κοινωνίας μας.
<P>
" παροχή εκπαίδευσης για τους Ρομά, η εφαρμογή συγκεκριμένων πολιτικών απασχόλησης, η εγγυημένη πρόσβαση στις υπηρεσίες υγείας και η προώθηση του αγώνα για την ισότητα των γυναικών των Ρομά πρέπει να είναι τα μέσα που θα χρησιμοποιηθούν για να επιλυθούν μακροπρόθεσμα τα ζητήματα που επηρεάζουν αυτό το κομμάτι της ευρωπαϊκής κοινωνίας.
<P>
" έκθεση διατυπώνει ξεκάθαρα και με σαφήνεια την αρχή της συμμετοχής των μη κυβερνητικών οργανώσεων και των Ρομά στη σύνταξη και εφαρμογή πολιτικών κοινωνικής ένταξης. Πιστεύω ότι, καθώς μπαίνουμε στο τέταρτο έτος της Δεκαετίας Ένταξης των Ρομά, τα Κράτη Μέλη πρέπει να παρακολουθήσουν με μεγαλύτερη σοβαρότητα τις συγκεκριμένες συστάσεις της Επιτροπής για την εφαρμογή αυτού του ευρωπαϊκού εγχειρήματος ευρέως φάσματος.
<P>
Σας ευχαριστώ για την προσοχή σας.

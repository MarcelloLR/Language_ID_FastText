<CHAPTER ID="005">
Σύνθεση του Κοινοβουλίου
<SPEAKER ID="032" NAME="Πρόεδρος">
Οι γαλλικές αρχές μας ενημέρωσαν ότι η κ. Marie-Line Reynaud, ο κ. Pierre Moscovici και ο κ. Jean-Claude Fruteau εξελέγησαν στη γαλλική εθνοσυνέλευση. Βάσει του άρθρου 7, παράγραφος 2, της πράξης της 20ής Σεπτεμβρίου 1976 όπως τροποποιήθηκε στις 25 Ιουνίου και στις 23 Σεπτεμβρίου 2002, υπάρχει ασυμβατότητα εντολών για τα μέλη αυτά από τις 26 Ιουνίου 2007, ημέρα της συνεδρίασης για τη συγκρότηση σε σώμα της γαλλικής εθνοσυνέλευσης. Αμφισβητήθηκε η εκλογή της κ. Reynaud και του κ. Moscovici, ενώ η εκλογή του κ. Fruteau μπορεί να αμφισβητηθεί μέχρι τις 28 Ιουνίου, και εφόσον το γαλλικό συνταγματικό δικαστήριο πρέπει να αποφασίσει το συντομότερο για τις ενστάσεις αυτές, προτείνω να αναβάλουμε την ανακήρυξη χηρείας των εδρών τους μέχρι να ολοκληρωθούν οι διαδικασίες στο συνταγματικό δικαστήριο. Δεδομένου ότι η ασυμβατότητα των εντολών ισχύει από τις 26 Ιουνίου 2007, η κ. Reynaud, ο κ. Moscovici και ο κ. Fruteau δεν μπορούν προς το παρόν να συμμετέχουν στις εργασίες του Ευρωπαϊκού Κοινοβουλίου και των οργάνων του. Επίσης σημειώνω ότι τώρα χηρεύει το αξίωμα του αντιπροέδρου που κατείχε μέχρι τώρα ο κ. Pierre Moscovici, με τη συναίνεσή του.
<P>
Επειδή αυτή η κατάσταση είναι έκτακτη, προτείνω να διαβιβάσουμε το θέμα στην Επιτροπή Νομικών Θεμάτων.

<CHAPTER ID="011">
Δήλωση του Προέδρου του Ευρωπαϊκού Κοινοβουλίου σχετικά με την κατάσταση στην Τυνησία
<SPEAKER ID="031" NAME="Jerzy Buzek">
Πρόεδρος. - Κυρίες και κύριοι, με μεγάλη ανησυχία, αλλά και με μεγάλη ελπίδα, παρακολουθήσαμε τα γεγονότα που εκτυλίχθηκαν τις πρόσφατες εβδομάδες στην Τυνησία. Οι ειρηνικές διαδηλώσεις υπέρ εύλογων αιτημάτων μετατράπηκαν σε αιματηρές συγκρούσεις -τις οποίες αποδοκιμάζουμε- όταν οι αρχές της Τυνησίας στράφηκαν εναντίον των πολιτών τους. Σήμερα, αποτίουμε φόρο τιμής στα θύματα αυτών των γεγονότων. Εκφράζουμε τα ειλικρινή μας συλλυπητήρια σε όλους όσοι έχασαν μέλη της οικογενείας τους ή φίλους. Συγκεκριμένα, μνημονεύουμε το πρώτο θύμα των συγκρούσεων -έναν νεαρό άνδρα με το όνομα Mohamed Bouazizi. " τραγική πράξη του έγινε για πάντα σύμβολο του κύματος του δημοκρατικού αισθήματος της τυνησιακής κοινωνίας. Ας τηρήσουμε ενός λεπτού σιγή στη μνήμη των τυνήσιων φίλων μας. Παρακαλώ σηκωθείτε.
<P>
(Οι βουλευτές, όρθιοι, τηρούν ενός λεπτού σιγή)
<P>
Σας ευχαριστώ. Κυρίες και κύριοι, η επανάσταση των γιασεμιών συνεχίζεται. Από πολλές απόψεις, πρόκειται για μια πραγματικά ιστορική στιγμή. Θέλω να εκφράσω τον βαθύ σεβασμό μου για το θάρρος και την αποφασιστικότητα των πολιτών της Τυνησίας. Εκείνοι είναι η πηγή των αλλαγών. Ωστόσο, πρόκειται μόνο για την αρχή μιας μακράς πορείας. Ως Ευρωπαίοι, συμμεριζόμαστε τις φιλοδοξίες των Τυνήσιων και θέλουμε να τους συνοδεύσουμε στην πορεία της πλήρους επίτευξης αυτών των φιλοδοξιών. Οι Ευρωπαίοι είναι ιδιαίτερα ευαίσθητοι στην κοινωνική δικαιοσύνη, τις ίσες ευκαιρίες, την ελευθερία του λόγου, τη δημοκρατία, τον πραγματικό πλουραλισμό και την ικανότητα να διαμορφώνει κανείς το δικό του πολιτικό μέλλον. Γι' αυτό δεν παραμένουμε αδιάφοροι σήμερα. Επιπλέον, ζητούμε οι αλλαγές να έχουν ειρηνικό χαρακτήρα. Πρέπει να υπηρετούν τη δικαιοσύνη και το κράτος δικαίου. Επίσης, έχουμε ορισμένες θεμελιώδεις απαιτήσεις. Πρώτον, την απελευθέρωση όλων όσων συνελήφθησαν αυθαίρετα. Δεύτερον, διεξαγωγή ανεξάρτητων ερευνών για τις σοβαρές κατηγορίες διαφθοράς και επίσης για τα περιστατικά θανάτων και κατάχρησης εξουσίας. Τρίτον, διαφανείς και πραγματικά δημοκρατικές προεδρικές και κοινοβουλευτικές εκλογές, υπό την εποπτεία τοπικών και ξένων παρατηρητών και, τέταρτον, υποστηρίζουμε τις προσπάθειες σχηματισμού μιας κυβέρνησης εθνικής ενότητας που θα εκπροσωπεί όλους τους Τυνήσιους.
<P>
" Ευρωπαϊκή Ένωση και η Τυνησία συνδέονται με εταιρική σχέση εδώ και πολλά χρόνια - είναι οι γείτονές μας στην άλλη πλευρά της Μεσογείου. Αυτή η εταιρική σχέση πρέπει να είναι, πάνω απ' όλα, προς όφελος των πολιτών μας -Τυνήσιων και Ευρωπαίων. " εταιρική σχέση μας, προκειμένου να είναι αξιόπιστη και σημαντική, πρέπει να υποστηρίζει τους Τυνήσιους στην πορεία τους προς μια βαθιά αλλαγή. Πρέπει να βοηθήσουμε την Τυνησία να επιτύχει. Κυρίες και κύριοι, ας υποστηρίξουμε τους Τυνήσιους.
<SPEAKER ID="032" NAME="Štefan Füle" LANGUAGE="EN">
Κύριε Πρόεδρε, η πρόσφατη λαϊκή εξέγερση στην Τυνησία δεν έχει προηγούμενο στη σύγχρονη ιστορία της χώρας. Στις 17 Δεκεμβρίου 2010, ένας νεαρός απόφοιτος πανεπιστημίου αυτοπυρπολήθηκε από καθαρή απόγνωση μετά την κατάσχεση από την αστυνομία των φρούτων και των λαχανικών που πουλούσε για να ζήσει. Λιγότερο από έναν μήνα μετά, πανεθνικές διαμαρτυρίες οδήγησαν στην οριστική αποχώρηση του προέδρου Ben Ali.
<P>
" Ευρωπαϊκή Ένωση καταδίκασε τη βία της καταστολής κατά τη διάρκεια των τελευταίων ημερών του καθεστώτος. Αυτήν τη στιγμή, η κατάσταση ως προς την ασφάλεια παραμένει αβέβαια. Εξακολουθούν να αναφέρονται περιστατικά λεηλασιών και βίας. " Τυνησία εξακολουθεί να βρίσκεται σε πολύ ευαίσθητη φάση, αν και μόλις έφτασαν οι πρώτες ειδήσεις για τον σχηματισμό εθνικής κυβέρνησης ενότητας.
<P>
Παρά την κάποια αβεβαιότητα, το μήνυμα του λαού της Τυνησίας είναι ηχηρό και σαφές: η Τυνησία θέλει να γίνει μια σταθερή δημοκρατία που θα σέβεται πλήρως τα θεμελιώδη δικαιώματα και ελευθερίες. Θέλει ελεύθερες και δίκαιες εκλογές για όλους. Οι πολίτες θέλουν να γράψουν μια νέα σελίδα στην ιστορία τους και εμείς θέλουμε να τους στηρίξουμε σε αυτήν την προσπάθεια. Ο σεβασμός για το σύνταγμα και τα μέτρα που λαμβάνονται για τον σχηματισμό μιας κυβέρνησης εθνικής αλληλεγγύης την ώρα που μιλάμε, είναι κινήσεις προς τη σωστή κατεύθυνση.
<P>
Φυσικά αυτό είναι μόνο η αρχή. " Ευρωπαϊκή Ένωση ποτέ δεν σταμάτησε να υπενθυμίζει στην Τυνησία τις διεθνείς υποχρεώσεις της στον τομέα των ανθρωπίνων δικαιωμάτων και των θεμελιωδών ελευθεριών. Από την αρχή της θητείας μου -συγκεκριμένα από την ακρόασή μου ενώπιον αυτού του Σώματος- επαναλαμβάνω ότι ενισχυμένο καθεστώς σημαίνει σαφώς ενισχυμένες υποχρεώσεις σε όλους τους τομείς της σχέσης μας, περιλαμβανομένων των θεμελιωδών ελευθεριών και των ανθρωπίνων δικαιωμάτων.
<P>
Τόνισα σε όλες τις συναντήσεις με τις αρχές της Τυνησίας, εξ ονόματος της Ευρωπαϊκής Επιτροπής, ότι πρέπει να εκπληρώσουν τις δημοκρατικές υποχρεώσεις τους και τις υποχρεώσεις τους ως προς τα ανθρώπινα δικαιώματα. Από την πρώτη συνεδρίαση των διαπραγματεύσεων σχετικά με το σχέδιο δράσης για την απόκτηση ενισχυμένου καθεστώτος (statut avance), επέμεινα προσωπικά, με πρωτοφανή και σαφέστατο τρόπο, ότι θα θεωρούσαμε κάθε χρήση του νέου άρθρου 61α του Ποινικού Κώδικα ασύμβατη προς το statut avance και τις κοινές αξίες μας.
<P>
Και, παρεμπιπτόντως, αν τυχόν υπάρχουν ακόμα σκεπτικιστές και από τις δύο πλευρές που πιστεύουν ότι αυτές οι αξίες είναι κοινές μόνο στη θεωρία, τότε θα πρέπει να ακούσουν ξανά και ξανά τη φωνή στους τυνησιακούς δρόμους τις τελευταίες ημέρες και εβδομάδες. Τι ήταν αυτό αν όχι μια επίσημη απαίτηση για δημοκρατία και περισσότερη οικονομική δικαιοσύνη;
<P>
Όπως δηλώσαμε η Catherine Ashton και εγώ σήμερα το πρωί, η Ευρωπαϊκή Ένωση είναι έτοιμη να υποστηρίξει μια πραγματικά συμμετοχική εκλογική διαδικασία με τις κατάλληλες εγγυήσεις. Ελπίζουμε οι όροι της να μπορέσουν να ανακοινωθούν το συντομότερο δυνατόν, μόλις σχηματιστεί η κυβέρνηση εθνικής ενότητας και ξεκινήσει το έργο της. Είμαστε έτοιμοι να παράσχουμε άμεση βοήθεια για την προετοιμασία και την οργάνωση της εκλογικής διαδικασίας, καθώς και διαρκή στήριξη για μια πραγματικά δημοκρατική μετάβαση.
<P>
Εργαζόμαστε επίσης επί μιας ευρύτερης δέσμης για να βοηθήσουμε -μόλις σταθεροποιηθεί η κατάσταση- μεταξύ άλλων, στην οικονομική ανάπτυξη, την ιδιαίτερη προσοχή στα κοινωνικά προβλήματα που αντιμετωπίζει η νεολαία της Τυνησίας και την εδραίωση του κράτους δικαίου και της δικαστικής εξουσίας.
<P>
Φυσικά θα συνεχίσουμε τη στενή διαβούλευση με το Σώμα και με τα κράτη μέλη σχετικά με αυτήν την διαδικασία.
<P>
" ευρωπαϊκή πολιτική γειτονίας βασίζεται σε ουσιαστικές αξίες κοινές για την Ευρωπαϊκή Ένωση και τους εταίρους της: δημοκρατία, ανθρώπινα δικαιώματα και ανοιχτή οικονομία της αγοράς, με σκοπό την οικοδόμηση ενός κοινού χώρου δημοκρατίας, σταθερότητας και ευημερίας. " Επιτροπή πάντα τόνιζε ότι αυτές οι αξίες αποτελούν βασικό στοιχείο της πολιτικής γειτονίας μας, τόσο προς τους νότιους όσο και προς τους ανατολικούς γείτονές μας.
<P>
Με την ισχυρή μεσαία τάξη της, το υψηλό επίπεδο εκπαίδευσης, την εγγύτητα στην Ευρώπη και τη γενική διαλλακτικότητά της, η Τυνησία μπορεί κάλλιστα να κάνει το άλμα προς τη δημοκρατία που ζητάνε τώρα οι πολίτες με τόση δύναμη και σθένος και πιστεύω ότι όλοι θα συμφωνούσαν ότι η Ευρωπαϊκή Ένωση έχει επίσης έντονο ενδιαφέρον για μια δημοκρατική, ευημερούσα και σταθερή Τυνησία. Έχουμε μια μακρά και δυνατή σχέση με την Τυνησία και στενούς δεσμούς μεταξύ των λαών και των επιχειρηματικών κοινοτήτων μας. Τόσο εγώ όσο και η Αντιπρόεδρος της Επιτροπής/Υπάτη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας φιλοδοξούμε να ενδυναμώσουμε τώρα τις διμερείς σχέσεις μας βάσει των νέων δεσμεύσεων των εταίρων μας για τη διακυβέρνηση, του σεβασμού προς το κράτος δικαίου και τις θεμελιώδεις ελευθερίες και των οικονομικών και κοινωνικών μεταρρυθμίσεων.
<P>
Θα καταβάλουμε κάθε προσπάθεια για να βοηθήσουμε τον τυνησιακό λαό να κάνει τις φιλοδοξίες του πραγματικότητα.
<SPEAKER ID="033" NAME="José Ignacio Salafranca Sánchez-Neyra" LANGUAGE="ES">
Κύριε Πρόεδρε, τα πρόσφατα γεγονότα στην Τυνησία πρέπει να μας ωθήσουν να εξετάσουμε με αίσθημα ευθύνης τουλάχιστον δύο θέματα. Πρώτον, κατά πόσο οι πολιτικές για την υποστήριξη του status quo σε χώρες που δεν έχουν δημοκρατικές ελευθερίες συμβάλλουν πραγματικά στη σταθερότητα, σε αυτήν την περίπτωση, στην περιοχή άμεσης γειτονίας μας.
<P>
Δεύτερον, κύριε Πρόεδρε, πρέπει να εξετάσουμε αν η εξαφάνιση του κ. Ben Ali από την πολιτική σκηνή αρκεί για να διασφαλίσει την επίτευξη μιας πραγματικής δημοκρατικής μετάβασης.
<P>
Κατά τη γνώμη μου, κύριε Πρόεδρε, η απάντηση και στις δύο αυτές ερωτήσεις είναι όχι. Ως εκ τούτου, κ. Füle, πρέπει να εξεταστεί ενδελεχώς το ερώτημα γιατί η πολιτική γειτονίας, σύμφωνα με το πνεύμα της Διαδικασίας της Βαρκελώνης, δεν είχε τα αναμενόμενα αποτελέσματα εκδημοκρατισμού και πώς θα μπορούσαμε ή θα έπρεπε να την προσαρμόσουμε.
<P>
Δεύτερον, η εμπειρία μας έχει δείξει σε πολλές περιπτώσεις ότι, όταν υπάρχει κενό εξουσίας, οι πιο ριζοσπαστικές και ακραίες ομάδες αντικαθιστούν τη διαδικασία, τη σφετερίζονται και θέλουν να την καταστρέψουν.
<P>
Κύριε Πρόεδρε, μόνο όταν πρόκειται για την υπεράσπιση της ελευθερίας, ο εξτρεμισμός δεν είναι ελάττωμα και μόνο όταν πρόκειται για την υπεράσπιση της δικαιοσύνης, η μετριοπάθεια δεν είναι αρετή. Αυτό το ηθικό επιτακτικό καθήκον συνεπάγεται ότι η Ευρωπαϊκή Ένωση πρέπει να καταβάλει κάθε προσπάθεια για να συμβάλει στη διασφάλιση ότι αυτή η διαδικασία δεν θα εκτροχιαστεί.
<P>
Επικροτώ αυτό που είπε ο κ. Füle σχετικά με την παροχή εκλογικής βοήθειας στην Τυνησία, αλλά είναι ακόμα πιο σημαντικό να προχωρήσουμε ένα βήμα παραπέρα και να υποστηρίξουμε την Τυνησία μέσω μιας αποστολής εκλογικών παρατηρητών της Ευρωπαϊκής Ένωσης. Αυτό, κύριε Πρόεδρε, δεν πρέπει να το κάνουμε μόνο επειδή είναι ηθικό επιτακτικό καθήκον εγγεγραμμένο στον γενετικό κώδικα της Ευρωπαϊκής Ένωσης, αλλά και επειδή είναι υπέρ των συμφερόντων μας: διότι δεν έχει νόημα να ταξιδεύει κανείς στην πρώτη θέση αν υπάρχει ένας επιβάτης στην οικονομική με μια βόμβα στη βαλίτσα του.
<SPEAKER ID="034" NAME="Pier Antonio Panzeri" LANGUAGE="IT">
Κύριε Πρόεδρε, κυρίες και κύριοι, συμμεριζόμαστε τις ανησυχίες σχετικά με όσα συμβαίνουν στην Τυνησία και εκφράζουμε τη θλίψη μας για το πλήθος ανθρώπων που έχασαν τη ζωή τους κατά τη διάρκεια των εκδηλώσεων διαμαρτυρίας.
<P>
" νέα και συγκεχυμένη κατάσταση που ξεκίνησε μετά τη φυγή του πρώην προέδρου, κ. Ben Ali πρέπει να οδηγήσει τώρα στον στόχο που πολλοί επιζητούν: την έναρξη των οικονομικών και κοινωνικών μεταρρυθμίσεων ως ανταπόκριση στις προσδοκίες της συντριπτικής πλειοψηφίας του πληθυσμού, και στο άνοιγμα δημοκρατικών βημάτων προκειμένου να διασφαλιστεί η αυξανόμενη συμμετοχή της κοινωνίας των πολιτών και των διαφόρων δυνάμεων της αντιπολίτευσης στη δημόσια ζωή και στη διακυβέρνηση.
<P>
Προφανώς, όλες οι χώρες έχουν το δικαίωμα να καθορίσουν την πορεία τους, αλλά θα θέλαμε αυτές οι μεταρρυθμίσεις να πραγματοποιηθούν και οι αλλαγές να είναι πραγματικές και όχι απλώς μια βιτρίνα. Αυτό που συμβαίνει στην Τυνησία επί του παρόντος θέτει ερωτήματα για όλους μας και για την Ευρώπη, με όλες τις καθυστερήσεις και τα λάθη της.
<P>
Το 1995, η Ευρωπαϊκή Ένωση εγκαινίασε στη Βαρκελώνη το πρόγραμμα εταιρικής σχέσης με τη Μεσόγειο. Αυτό το πρόγραμμα επρόκειτο να περιλαμβάνει οικονομική, πολιτική, στρατιωτική, ακόμα και κοινωνική και ανθρωπιστική συνεργασία, αλλά ούτε καν οι δύο βασικοί στόχοι του δεν επετεύχθησαν. Όσον αφορά την οικονομία, σημειώθηκε μια δραστική μείωση των περιφερειακών έργων και των έργων υποδομής διότι οι πόροι δεν έφτασαν ποτέ από τα κράτη μέλη και οι πόροι από την Επιτροπή παραμένουν σε αναμονή. Δεν υφίσταται η ζώνη ελεύθερων συναλλαγών που είχαμε υποσχεθεί, αλλά η πιο προφανής αποτυχία αφορά το πολιτικό επίπεδο και πρέπει να έχουμε πλήρη επίγνωση αυτού, κύριε Επίτροπε.
<P>
" Ένωση για τη Μεσόγειο ξεκίνησε το 2008, αλλά παραμένει πρόσχημα. " διάσκεψη κορυφής που επρόκειτο να διεξαχθεί τον Νοέμβριο του 2010 αναβλήθηκε επ' αόριστον. Το πρόβλημα είναι ότι οι ευρωπαϊκές κυβερνήσεις δεν ενδιαφέρονται και δεν βλέπουν κανένα συμφέρον από μια πραγματική συνεργασία. Προτιμούν να διατηρούν σχέσεις με καθεστώτα υπό αμφισβήτηση που είναι προσκολλημένα στην προστασία των φυσικών πόρων τους, τους οποίους δεν διαχειρίζονται δημοκρατικά, ενώ εκατομμύρια νέοι ζουν χωρίς μελλοντικές προοπτικές πέρα από τη μετανάστευση, η οποία καθίσταται όλο και πιο δύσκολη.
<P>
Δεν αποτελεί έκπληξη λοιπόν το γεγονός ότι, εντεινόμενες από την οικονομική και κοινωνική κρίση, οι διαμαρτυρίες στην Τυνήσια εξελίχθηκαν σε παλιρροϊκό κύμα ικανό να επηρεάσει σοβαρά την υφιστάμενη δομή εξουσίας. Ο ευρωπαϊκός πολιτικός ρεαλισμός δεν είναι πλέον χρήσιμος λόγω του φόβου του ισλαμικού φονταμενταλισμού και ίσως ήρθε ο καιρός να τεθεί επιτέλους τέλος σε αυτήν τη μετα-αποικιοκρατική στάση που τείνει να επανεμφανίζεται κατά καιρούς στις σχέσεις με τις χώρες της βόρειας Αφρικής.
<P>
Μάλιστα, με τη Βαρκελώνη ως σημείο εκκίνησης, η Ευρώπη χρειάζεται έναν νέο όραμα των νότιων περιοχών επιρροής της και της Μεσογείου, το οποίο πρέπει να είναι πιο αξιόπιστο απ' ό,τι στο παρελθόν. Αυτό συνεπάγεται μια πλήρη επανεξέταση των πολιτικών εταιρικής σχέσης και γειτονίας που ακολουθούνται μέχρι στιγμής και θα επέμενα να το φροντίσετε εσείς αυτό, κύριε Επίτροπε. Δεν μπορούμε να κρύψουμε το γεγονός ότι τόσο η Επιτροπή όσο και το Συμβούλιο ήταν έτοιμα ακόμα και να ξεκινήσουν συζητήσεις με την Τυνησία για μια συμφωνία προηγμένου καθεστώτος. Βάσει ποιων κριτηρίων θεωρήθηκε ότι όλα αυτά ήταν πιθανά, μένει να εξηγηθεί.
<P>
Πρέπει να αλλάξουμε πλεύση -να αλλάξουμε ταχύτητα- και λέμε στην Επιτροπή και στο Συμβούλιο ότι αυτό μπορεί να επιτευχθεί αν πιστέψουν περισσότερο στην παραχώρηση στο Κοινοβούλιο ενός ρόλου στη ανάπτυξη και εφαρμογή μιας νέας ιδέας εταιρικής σχέσης με τις χώρες της Μεσογείου. Όλα αυτά δεν είναι μόνο προς όφελος αυτών των χωρών, αλλά, πάνω απ' όλα, προς όφελος της Ευρώπης.
<P>
Πολλά από τα προβλήματα που φαίνεται να έχει η Ευρώπη μπορούν να αντιμετωπιστούν και να επιλυθούν μόνο μέσα από μια παραγωγική και ενάρετη σχέση με όλες τις χώρες του Μαγκρέμπ. " υποστήριξη των οικονομικών και δημοκρατικών μεταρρυθμίσεων, όπως και η ταυτόχρονη ανάπτυξη όλων των αναγκαίων αντιδότων στον φονταμενταλισμό και στην τρομοκρατία, είναι ένας δύσκολος δρόμος, αλλά είναι και ο μοναδικός.
<P>
Έχουμε λόγο να ελπίζουμε ότι το τραγικό και πικρό μάθημα που δίνει η Τυνησία μπορεί να επιτρέψει σε όλους μας να κατανοήσουμε καλύτερα τι αξίζει να κάνουμε και τι αξίζει να αλλάξουμε σε σχέση με τις δράσεις της Ευρώπης.
<SPEAKER ID="035" NAME="Marietje Schaake" LANGUAGE="EN">
Κύριε Πρόεδρε, θέλω να συγχαρώ τον λαό της Τυνησίας για την ανδρεία, το θάρρος και την επιμονή που επέδειξε διεκδικώντας ευκαιρίες και ελευθερία και ελπίζω ότι όλοι θα μπορέσουν να αποφύγουν τη χρήση βίας και ότι σύντομα θα διεξαχθούν ελεύθερες και δίκαιες εκλογές.
<P>
Οι πολίτες μίλησαν ανοιχτά κατά ενός καταπιεστικού καθεστώτος που χρησιμοποίησε σφαίρες και σκότωσε τη νεολαία του. Μόνο οι αδύναμες κυβερνήσεις φτάνουν σε τόσο ακραίο σημείο για να διατηρήσουν τη διεφθαρμένη εξουσία και τον πλούτο που απέκτησαν με τεχνητό τρόπο. Τα καθεστώτα αντλούν τη νομιμότητά τους από την προστασία της ευημερίας των πολιτών τους, όχι από το κλείσιμο των πανεπιστημίων και τον αποκλεισμό της πρόσβασης σε πληροφορίες και ελεύθερες επικοινωνίες.
<P>
Όσον αφορά την πρόσβαση σε πληροφορίες, η αντιπολίτευση της Τυνησίας χρησιμοποίησε το διαδίκτυο, και το διαδίκτυο καθίσταται όλο και πιο σημαντικό για την ειρηνική αντίσταση σε όλο τον κόσμο. Έμαθα για την εξέγερση του κινήματος των πολιτών στην Τυνησία μέσω του διαδικτύου και από αναφορές αυτοπτών μαρτύρων που αναρτήθηκαν εκεί, αλλά χρειάστηκε να περάσει ένας μήνας αγώνα πριν να συνειδητοποιήσουν τα παραδοσιακά μέσα ενημέρωσης και οι πολιτικοί ηγέτες την πραγματικότητα που επικρατούσε στους δρόμους.
<P>
Την ίδια εβδομάδα -την περασμένη εβδομάδα- ο γάλλος υπουργός Εξωτερικών πρόσφερε βοήθεια στην κυβέρνηση της Τυνησίας με τη μορφή αστυνομικών δυνάμεων καταστολής και ενίσχυσης της αστυνόμευσης. Ποια είναι η αντίδραση της Επιτροπής σε αυτήν την προσφορά και πού ήταν η βοήθεια για τους πολίτες προς υποστήριξη των δικαιωμάτων τους;
<P>
(Χειροκροτήματα)
<P>
" αντιπαράθεση μεταξύ της τυνησιακής κυβέρνησης και των πολιτών της έλαβε χώρα εξίσου στις εικονικές λεωφόρους του διαδικτύου και στους δρόμους. " κυβέρνηση της Τυνησίας ήταν γνωστό ότι συγκαταλεγόταν στις πιο προηγμένες όσον αφορά τη χρήση λογισμικών φίλτρων και λογοκρισίας και τους τελευταίους μήνες δεν εφείσθη προσπαθειών προκειμένου να καταστείλει τους πολίτες μέσω αυτών των τεχνολογιών. Τα καταπιεστικά καθεστώτα ανά τον κόσμο εξακολουθούν να χρησιμοποιούν τεχνολογίες για να καταπνίξουν την ελευθερία έκφρασης.
<P>
" σημερινή ημέρα είναι αφιερωμένη στη μνήμη του Martin Luther King, και εκείνος ήταν που είπε ότι έρχεται κάποτε μια στιγμή που η σιωπή γίνεται προδοσία. Κύριε Füle, αυτή η στιγμή έφτασε. Οι "νωμένες Πολιτείες έχασαν σε σημαντικό βαθμό την αξιοπιστία τους στον αγώνα τους για την ανάληψη ηγεσίας ως προς την ελευθερία του διαδικτύου.
<P>
" ΕΕ έχει μπροστά της μια μάχη, για την οποία θα μιλήσουμε απόψε αναφορικά με τους επικείμενους ουγγρικούς νόμους. Αλλά η νέα γενιά ανά τον κόσμο, που αγαπά την ελευθερία, στηρίζεται στο συμβολικό παράδειγμα που έδωσε η Τυνησία και προσβλέπει στην ΕΕ για υποστήριξη, και δεν υπάρχει λόγος να μην ηγηθούμε της προστασίας των ελευθεριών των ανθρώπων, περιλαμβανομένης και της ελευθερίας τους στο διαδίκτυο.
<SPEAKER ID="036" NAME="Daniel Cohn-Bendit" LANGUAGE="FR">
Κύριε Πρόεδρε, κυρίες και κύριοι, ομολογώ ότι θα ήθελα το Κοινοβούλιο να είχε σταθεί στο ίδιο ύψος με τους Τυνήσιους που με την υπερηφάνεια τους κατάφεραν να νικήσουν τον δικτάτορα Ben Ali.
<P>
Κυρίες και κύριοι, ο δικτάτορας ανατράπηκε, αλλά η δικτατορία, το οικοδόμημα της δικτατορίας, εξακολουθεί να υφίσταται στην Τυνησία. Σήμερα, πρέπει να είμαστε πολύ προσεκτικοί. Οι ευρωπαϊκές κυβερνήσεις και η πλειοψηφία του Κοινοβουλίου υποστήριξαν για πολλά χρόνια το οικοδόμημα της δικτατορίας και τον τυνήσιο δικτάτορα. Μόλις την περασμένη εβδομάδα, οι περισσότερες Ομάδες απέρριψαν μια συζήτηση σχετικά με την Τυνησία και αρνήθηκαν να καταδικάσουν τον Ben Ali.
<P>
Οι πράξεις του γάλλου υπουργού Εξωτερικών αποτελούν απλώς το πιο πρόσφατο παράδειγμα της συνενοχής της Δύσης. Γιατί συμβαίνει αυτό; Από φόβο, διότι οι άνθρωποι φοβούνταν τον ισλαμισμό. Ορθώς φοβόμαστε την ισλαμική δικτατορία, αλλά τι σχέση έχουν με αυτό οι νέοι αυτοί άνθρωποι, αυτοί οι Τυνήσιοι που σε καμία περίπτωση δεν ήταν ισλαμιστές, οι οποίοι αγωνίζονταν για την ελευθερία; Ο κ. Bouazizi, ο οποίος αυτοπυρπολήθηκε, είναι ο Jan Palach της Τυνησίας και όταν ο Jan Palach αυτοπυρπολήθηκε, το σύνολο του Κοινοβουλίου τον υποστήριξε. Δεν είμαστε καν σε θέση να υποστηρίξουμε τον κ. Bouazizi -αυτή είναι η αλήθεια για το Κοινοβούλιο.
<P>
Τώρα πρέπει να δράσει η Επιτροπή. Πρέπει να πει απλά ένα πράγμα: πρέπει να πει στους Τυνήσιους ότι σε μια χώρα που μόλις βγήκε από τη δικτατορία δεν είναι δυνατόν να διεξαχθούν δημοκρατικές εκλογές εντός δύο μηνών. Δεν υπάρχει καμία δημοκρατική βάση στη χώρα. Δεν υπάρχει ελευθερία έκφρασης και τα μέσα ενημέρωσης, το ραδιόφωνο και η τηλεόραση δεν είναι ελεύθερα. Το μόνο που υπάρχει είναι ένα εθνικό τυπογραφείο.
<P>
Γι' αυτόν τον λόγο ζητώ από την Επιτροπή να πάρει τα χρήματα από τη συμφωνία σύνδεσης και να τα χρησιμοποιήσει για να στηρίξει την ελευθερία έκφρασης στην Τυνησία και όχι για να στηρίξει τις κυβερνητικές οργανώσεις της Τυνησίας.
<P>
Δεύτερον, η μεταβατική κυβέρνηση δεν είναι κυβέρνηση εθνικής ενότητας. Γιατί; Διότι η πλειοψηφία εκείνων που αγωνίστηκαν ή εκείνων που βρίσκονται στην εξορία δεν έχει επιστρέψει ακόμα και δεν αναγνωρίζεται. Απαιτείται λοιπόν χρόνος προκειμένου να μπορέσουν να αναπτυχθούν οι δημοκρατικές δυνάμεις -όχι οι δυνάμεις που "αναγνωρίζονται" από τον Ben Ali, αλλά οι πραγματικά δημοκρατικές δυνάμεις.
<P>
" Ευρωπαϊκή Ένωση πρέπει να δείξει ότι για εμάς, αυτό που συμβαίνει στην Τυνησία είναι το κλειδί για την κατανόηση και την ελπίδα για όλες τις αραβικές χώρες. " δημοκρατία και το Ισλάμ μπορούν να συνδυαστούν και αν μπορέσουμε να υποστηρίξουμε τη νεογέννητη δημοκρατία της Τυνησίας, θα δούμε ότι στην Αίγυπτο, την Ιορδανία και τη Συρία, και παντού, οι πολίτες και οι λαοί θα ξεσηκωθούν κατά των δικτατόρων τους.
<P>
Έχουμε ευθύνη, όλοι εμείς εδώ, διότι τελικά οι Τυνήσιοι -οι οποίοι αποτελούν κομμάτι του αραβικού κόσμου- μας δείχνουν ότι η ελπίδα για ελευθερία που είδαμε το 1989 στο ανατολικό μπλοκ γεννιέται τώρα σε μια χώρα όπως η Τυνησία. Αύριο θα δούμε το ίδιο στην Αλγερία και μεθαύριο στην Αίγυπτο και στην Ιορδανία.
<P>
Συνεπώς, γι' αυτό είναι αδιανόητο να παραμένει το Κοινοβούλιο αδρανές και να λέει: "Ναι, ίσως· δεν ξέρουμε". Δεν ξέραμε το 1989 πώς θα εξελισσόταν η κατάσταση στην Πολωνία. Δεν ξέραμε πώς θα εξελισσόταν η κατάσταση στη Ρωσία με τον Gorbachev. Αν ζητάμε εγγυήσεις κάθε φορά που ένας λαός απαιτεί ελευθερία -δηλαδή, αν ζητάμε να μας πουν ότι η κατάσταση θα προχωρήσει οπωσδήποτε προς μια συγκεκριμένη κατεύθυνση- δεν θα υποστηρίξουμε ποτέ την ελευθερία και γι' αυτό ζητώ από την Επιτροπή να κινηθεί, να δώσει κάτι, να δείξει στους Τυνήσιους ότι η realpolitik είναι τώρα η πολιτική της υποστήριξης της δημοκρατίας και όχι πια η πολιτική στήριξης της δικτατορικής δομής.
<P>
(Χειροκροτήματα)
<SPEAKER ID="037" NAME="Charles Tannock" LANGUAGE="EN">
Κύριε Πρόεδρε, η αναταραχή στην Τυνησία αντικατοπτρίζει αναμφίβολα την απογοήτευση του λαού από την πολιτική στασιμότητα της χώρας και από τη σχετική οικονομική στασιμότητα. " σκανδαλώδης διαφθορά και ο πλούτος της οικογενειακής ελίτ που βρισκόταν στην εξουσία έρχονται σε έντονη αντίθεση με τα υψηλά επίπεδα φτώχειας και ανεργίας μεταξύ των απλών πολιτών.
<P>
Ο πρώην πρόεδρος Ben Ali πλήρωσε το υπέρτατο τίμημα διότι δεν ανταποκρίθηκε στις προσδοκίες και στις φιλοδοξίες του λαού του, αλλά δεν συμφωνώ με ορισμένες εκτιμήσεις, ειδικά της Ομάδας των Πρασίνων, ότι η κυβέρνησή του ήταν μία από τις πιο καταπιεστικές στον αραβικό κόσμο. " Τυνησία υπήρξε από ορισμένες απόψεις υπόδειγμα μιας σύγχρονης, κοσμικής και προοδευτικής αραβικής χώρας. Για παράδειγμα, η πολυγαμία και οι μαντίλες ήταν απαγορευμένες και ενθαρρύνθηκαν οι ξένες άμεσες επενδύσεις και ο τουρισμός.
<P>
" Τυνησία κατάφερε να αντισταθεί στις προσπάθειες των βίαιων οπαδών της τζιχάντ να υπονομεύσουν την ακεραιότητα της κοσμικής κοινωνίας της. Ως εκ τούτου, είναι απαραίτητο οι πολιτικοί ηγέτες της Τυνησίας -οι νέοι ηγέτες που θα προκύψουν- να προστατεύσουν αυτήν την κληρονομιά, διότι οι εξτρεμιστές σαλαφιστές θα προσπαθήσουν αναμφίβολα να εκμεταλλευτούν το χάος και την αναστάτωση για να προωθήσουν τους επικίνδυνους σκοπούς τους και αυτό προφανώς απειλεί και ευρωπαϊκούς πολιτικούς στόχους, περιλαμβανομένων των στόχων της εξωτερικής πολιτικής.
<P>
" νέα πολιτική ηγεσία της Τυνησίας πρέπει επίσης να καταλάβει ότι η κακή διακυβέρνηση και η κατάφωρη ανισότητα παρέχουν πρόσφορο έδαφος για βίαιο ριζοσπαστισμό. Αντλώ αισιοδοξία από το γεγονός ότι η προσωρινή ηγεσία υποσχέθηκε σημαντικές μεταρρυθμίσεις διότι η έναρξη αυτής της πορείας θα ενισχύσει σε μεγάλο βαθμό τη σχέση της Τυνησίας με την Ευρωπαϊκή Ένωση. Στο μεταξύ, η Ομάδα μου απευθύνει έκκληση για τη μέγιστη συγκράτηση από τις δυνάμεις ασφαλείας και για τη σύλληψη και δίκη της ηγεσίας της προεδρικής φρουράς του παλαιού καθεστώτος που ευθύνεται για τους πυροβολισμούς, τις τελευταίες ημέρες, κατά αθώων περαστικών σε μια μάταιη προσπάθεια αποσταθεροποίησης της χώρας. Συγχαίρω τον στρατό για τον επαγγελματισμό του στην προστασία των θεσμών της Δημοκρατίας.
<P>
Εμείς στην ΕΕ πρέπει να προσφέρουμε στη νέα κυβέρνηση εθνικής ενότητας της Τυνησίας κάθε βοήθεια και επίσης να παράσχουμε κάθε βοήθεια στους πολίτες της ΕΕ, περιλαμβανομένων των βρετανών πολιτών, που είχαν επισκεφθεί την Τυνησία για διακοπές και έχουν εγκαταλειφθεί αβοήθητοι.
<SPEAKER ID="038" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, απευθύνομαι σήμερα στο Σώμα με κάποια υπερηφάνεια και συγκίνηση εξ ονόματος της Ομάδας μου, της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών.
<P>
Ο λόγος είναι ότι πολύ λίγοι από εμάς σε αυτό το Σώμα καταδίκασαν τις καταχρήσεις του τυνησιακού καθεστώτος και αυτά που περνούσαν οι άνθρωποι που τολμούσαν, παρά τις αντιξοότητες, να το επικρίνουν και να καταδικάσουν τις πρακτικές του και ειδικά τον βασανισμό των υπερασπιστών των ανθρωπίνων δικαιωμάτων.
<P>
Χρειάστηκε η αυτοθυσία ενός νέου 26 ετών προκειμένου να ξεσηκωθούν οι Τυνήσιοι και να σταματήσουν πλέον να φοβούνται διότι αισθάνονταν μόνοι. " ελπίδα της ελευθερίας γεννήθηκε εκεί. Έπρεπε να προηγηθούν 50 θάνατοι για να τολμήσει η Ευρωπαϊκή Ένωση να κάνει μια δειλή δήλωση ζητώντας περιορισμό της χρήσης βίας, αλλά χωρίς να θέτει υπό αμφισβήτηση την ιερή εταιρική σχέση ΕΕ-Τυνησίας και χωρίς να καταδικάζει τη βία, κ. Füle, μέχρι το Σάββατο. Το λιγότερο που μπορούμε να πούμε είναι ότι το τυνησιακό καθεστώς σάς άκουσε ελάχιστα μετά τον διορισμό σας.
<P>
Αυτή η φράση για "περιορισμό στη χρήση βίας" μου κάθεται στο στομάχι. Το Ευρωπαϊκό Κοινοβούλιο έμεινε βουβό πέρα από μια άτολμη δήλωση από την αντιπροσωπεία για τις σχέσεις με τις χώρες Μαγκρέμπ. Μόλις το Σάββατο μιλήσατε γι' αυτό το θέμα εσείς, κύριε Πρόεδρε, και σήμερα μια πλειοψηφία στο Ευρωπαϊκό Κοινοβούλιο απέρριψε ένα γραπτό ψήφισμα. Ωστόσο, οι ευρωπαϊκές αρχές καταφέρνουν να εκφράζονται πιο έντονα προς άλλα καθεστώτα. Ως Γαλλίδα, γνωρίζω ποιες είναι οι ευθύνες της γαλλικής κυβέρνησης και δεν θα επανέλθω στις προτάσεις του υπουργού Εξωτερικών μας. Προφανώς, για ορισμένους, η περίοδος της αποικιοκρατίας δεν έχει τελειώσει ακόμα, αλλά ας ελπίσουμε ότι όλο αυτό ανήκει στο παρελθόν.
<P>
Χάρη στο σθένος του λαού της Τυνησίας, το τυνησιακό θαύμα, τόσο αγαπητό σε κάποιους εδώ, κατέρρευσε μέσα σε λίγες ημέρες και έδειξε το πραγματικό του πρόσωπο. Σήμερα, η Ευρωπαϊκή Ένωση έχει μεγάλη ευθύνη να σταθεί στο πλάι των πολιτών της Τυνησίας στη δημοκρατική τους μετάβαση, αλλά χωρίς να παρεμβαίνει σε αυτή. " Ευρωπαϊκή Ένωση πρέπει να εποπτεύσει την εκλογική διαδικασία και να διασφαλίσει ότι μια ανεξάρτητη επιτροπή διερεύνησης θα ρίξει άπλετο φως σε όσα συνέβησαν -στη βία και τη διαφθορά. Ο τυνησιακός λαός δεν πρέπει πλέον να λεηλατείται. Τα περιουσιακά στοιχεία των οικογενειών Ben Ali και Trabelsi δεν πρέπει απλώς να ελεγχθούν, πρέπει να δεσμευθούν.
<P>
" Ευρωπαϊκή Ένωση απέτυχε. Υπάρχει ακόμα πολύς δρόμος μέχρι να ανακτήσουν οι Τυνήσιοι την εμπιστοσύνη τους. " αλήθεια είναι ότι τα πράγματα είναι ακόμα δύσκολα σήμερα και αυτό που συμβαίνει στη χώρα μπορεί να αποτελέσει ένα καλό παράδειγμα για την περιοχή του Μαγκρέμπ. Γνωρίζουμε ότι παρόμοιες εξεγέρσεις ενδέχεται να λάβουν χώρα σε όλες αυτές τις χώρες στις οποίες η Δύση εξακολουθεί να θέτει τα δικά της συμφέροντα πάνω από αυτά των ενδιαφερόμενων ανθρώπων. Έχουν ήδη αυτοπυρποληθεί άνθρωποι στην Αλγερία, την Αίγυπτο και τη Μαυριτανία. Είναι καιρός να περάσουμε από τη θεωρία στην πράξη όσον αφορά τη δημοκρατία και τα ανθρώπινα δικαιώματα. Είναι καιρός να αναδιαρθρώσει η Ευρωπαϊκή Ένωση τις εταιρικές σχέσεις της με τις χώρες του Νότου και να τις αναπτύξει επιτέλους σύμφωνα με δημοκρατικές απαιτήσεις, τον σεβασμό για τα ανθρώπινα δικαιώματα και την ισότητα, διαφορετικά θα ανοίξει ουσιαστικά τον δρόμο για τους φονταμενταλιστές.
<SPEAKER ID="039" NAME="Gerard Batten" LANGUAGE="EN">
Κύριε Πρόεδρε, κάνατε ορισμένες παρατηρήσεις στην αρχή της συζήτησης σχετικά με τις ελεύθερες και δίκαιες εκλογές και την καλή αντιπροσωπευτική διακυβέρνηση και μας ζητήσατε να στηρίξουμε τον λαό της Τυνησίας.
<P>
Κανένας δημοκράτης δεν θα διαφωνούσε. Οι άνθρωποι ανέχονται πολλά από ανίκανες, διεφθαρμένες κυβερνήσεις, αλλά αν η πίεση ξεπεράσει κάποια όρια θα επαναστατήσουν. Αποτελεί δόγμα των υπηρεσιών εσωτερικής ασφάλειας ότι κάθε πληθυσμός απέχει μόνο τρεις ημέρες από την εξέγερση και την κοινωνική αναταραχή όταν εξαντληθούν οι προμήθειες τροφίμων.
<P>
Μπορούν να βρεθούν αντιστοιχίες μεταξύ αυτών που συμβαίνουν στην Τυνησία και στην Ευρωπαϊκή Ένωση; " ΕΕ ασκεί αντιδημοκρατική και ανεπαρκή διακυβέρνηση. Έχει μια πολιτική τάξη που απομακρύνεται όλο και περισσότερο από τις επιθυμίες των πολιτών της. Υπάρχει μεγάλη ανεργία των νέων σε πολλές χώρες στην Ευρώπη ως άμεσο αποτέλεσμα των πολιτικών της ΕΕ. Έχουμε ήδη εξεγέρσεις και κοινωνική αναταραχή στην Ελλάδα λόγω της καθαρά ιδεολογικής της δέσμευσης στο ευρωπαϊκό ενιαίο νόμισμα. Χώρες όπως η Ισπανία, η Πορτογαλία και η Ιρλανδία μπορεί σύντομα να ακολουθήσουν την Ελλάδα, καθώς οι οικονομίες τους κλονίζονται πιεζόμενες από την αυστηρή πολιτική του ευρώ.
<P>
Μην νομίζετε ότι δεν μπορεί να συμβεί σε ευρωπαϊκές χώρες. Όταν οι κυβερνήσεις γίνονται εχθροί των πολιτών τους, τότε οι πολίτες τελικά θα επαναστατήσουν.
<P>
Συμφωνώ με όσα είπατε στην εισαγωγή σας, αλλά ας δούμε αυτές τις αρχές να εφαρμόζονται και στην Ευρώπη και όχι μόνο σε άλλες χώρες του κόσμου.
<SPEAKER ID="040" NAME="Πρόεδρος">
" συζήτηση έληξε.

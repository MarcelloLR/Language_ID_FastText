<CHAPTER ID="014">
Προετοιμασία του Ευρωπαϊκού Συμβουλίου, συμπεριλαμβανομένης της κατάστασης του διεθνούς χρηματοπιστωτικού συστήματος (συνέχεια της συζήτησης) 
<SPEAKER ID="029" NAME="José Manuel Barroso">
Πρόεδρος της Επιτροπής. - (FR) Κυρία Πρόεδρε, κύριε Jouyet, κυρίες και κύριοι, επιτρέψτε μου, κατ' αρχάς, να προβώ σε μια αποτίμηση του ρόλου της γαλλικής Προεδρίας του Συμβουλίου.
<P>
Όπως είπε μόλις ο κ. Jouyet, στα μέσα της γαλλικής Προεδρίας του Συμβουλίου, αρχικά υπήρξε η κρίση μεταξύ Ρωσίας και Γεωργίας και τώρα υπάρχει μια κρίση άνευ προηγουμένου, αυτή η παγκόσμια οικονομική κρίση. Είναι μια κρίση που δεν προήλθε από την Ευρώπη - ήρθε από την άλλη άκρη του Ατλαντικού - και είναι μια κρίση για την οποία δεν έχουμε ακόμη, και τονίζω το "ακόμη", στην Ευρώπη τους απαραίτητους κανόνες, που θα μας έδιναν τη δυνατότητα να ανταποκριθούμε με έναν τυπικά ευρωπαϊκό τρόπο. Υπήρξα μάρτυρας των τρομακτικών προσπαθειών που κατέβαλε η γαλλική Προεδρία και ο Nicolas Sarkozy, για να δώσουν μια ευρωπαϊκή απάντηση σε αυτό το επείγον ζήτημα.
<P>
" βαρύτητα της οικονομικής κρίσης είναι σαφής σε όλους μας και είναι απόλυτα ορθό ότι θα πρέπει να είναι στο επίκεντρο της διάσκεψης του Ευρωπαϊκού Συμβουλίου την ερχόμενη εβδομάδα.
<P>
" αντιμετώπιση αυτής της κρίσης είναι μια σημαντική δοκιμασία για τον οικονομικό τομέα, για τα κράτη μέλη, για την Ευρώπη και τους θεσμούς της, καθώς και για τα διεθνή χρηματοπιστωτικά ιδρύματα. Υπάρχει μια μεγάλη ποικιλία εμπλεκομένων φορέων - τράπεζες και άλλα χρηματοπιστωτικά ιδρύματα, επόπτες, η ΕΚΤ και άλλες κεντρικές τράπεζες, οι εθνικές κυβερνήσεις, η Επιτροπή - επομένως, χρειαζόμαστε συντονισμό. Και τα γεγονότα διαδραματίζονται πολύ γρήγορα - οπότε πρέπει να σπεύσουμε.
<P>
Την προηγούμενη εβδομάδα, απηύθυνα κάλεσμα για μια συντονισμένη ευρωπαϊκή απόκριση, επειδή είμαι πεπεισμένος ότι, χωρίς αυτήν, θα είναι πολύ δυσκολότερο για την Ευρώπη να ξεπεράσει αυτή την κρίση. Σήμερα, είμαι ενθαρρυμένος από την αποφασιστικότητα των κρατών μελών να συνεργαστούν, όπως καταδεικνύεται από τη δήλωση των 27 αρχηγών των κρατών μελών και εμού, τη Δευτέρα, στις διασκέψεις του Eurogroup και του Ecofin. Ωστόσο, δεν είμαι ακόμα ικανοποιημένος - μπορούμε και πρέπει να κάνουμε περισσότερα.
<P>
Συγκεκριμένα, καλώ τα κράτη μέλη να καταβάλουν ειλικρινή προσπάθεια συντονισμού - για τη βελτίωση της συνεργασίας μεταξύ τους και μεταξύ των ευρωπαϊκών θεσμικών οργάνων . Ναι, η δημόσια παρέμβαση έχει πραγματοποιηθεί - κυρίως σε εθνικό επίπεδο, επειδή εκεί βρίσκονται τα χρήματα και οι αρμοδιότητες. Αυτό αντανακλά το γεγονός ότι είμαστε μια ένωση κρατών, όχι ένα ενιαίο κράτος, με καταστάσεις που διαφέρουν, τουλάχιστον έως έναν ορισμένο βαθμό. Οι δράσεις των κρατών μελών έχουν υπάρξει αποτελεσματικές στις περισσότερες περιπτώσεις. Εντούτοις, τα κράτη μέλη πρέπει να λειτουργούν με βάση τις κοινές αρχές και εντός ενός κοινά συμφωνηθέντος πλαισίου και να λαμβάνουν υπόψη τις διασυνοριακές επιπτώσεις των δράσεών τους.
<P>
Δράττομαι αυτής της ευκαιρίας, για να χαιρετίσω τα μέτρα που ανακοινώθηκαν σήμερα από το "νωμένο Βασίλειο, τα οποία ευθυγραμμίζονται με το σύνολο των αρχών που συμφωνήθηκαν χθες στη διάσκεψη του Ecofin.
<P>
Βεβαίως, είναι, επίσης, πολλά και αυτά που κάνουμε και που πρέπει να κάνουμε σε επίπεδο ευρωπαϊκών θεσμικών οργάνων, τόσο στο βραχυπρόθεσμο, όσο και στο μεσοπρόθεσμο και μακροπρόθεσμο διάστημα. Οι προτάσεις που έχω υπόψη είναι συγκεκριμένες, πρακτικές και ρεαλιστικές.
<P>
Θα είμαι σαφής: όσο δελεαστικό και αν είναι, δεν είναι ούτε ο κατάλληλος χρόνος ούτε ο χώρος για πολιτικές τοποθετήσεις και κινήσεις εντυπωσιασμού, για ανακοίνωση μεγαλειωδών πρωτοβουλιών που δεν υπάρχει περίπτωση να έχουν συνέχεια. Οι αγορές θα τιμωρούσαν αμέσως αυτό το είδος συμπεριφοράς και οι δαπάνες θα επιβάρυναν τους οικονομικούς παράγοντες και κυρίως τους φορολογούμενους. Είναι καιρός για φιλοδοξία συνδυασμένη με ρεαλισμό και υπευθυνότητα.
<P>
Σε αυτό το πλαίσιο, επιτρέψτε μου να αποτίσω φόρο τιμής στην ΕΚΤ, η οποία αναδείχθηκε σε εγγυημένο και αποτελεσματικό παγκόσμιο παράγοντα, με το ευρώ να λειτουργεί ως βασική σταθεροποιητική δύναμη.
<P>
" Επιτροπή έχει επιτελέσει το καθήκον της στο ακέραιο. Οι κανόνες των κρατικών ενισχύσεων και του ανταγωνισμού αποδείχθηκαν θεμελιώδεις για την παροχή εγγυήσεων ίσων όρων. Ο κίνδυνος να προκαλέσει αρνητικές συνέπειες σε ένα κράτος μέλος η ανάληψη δράσης από κάποιο άλλο κράτος μέλος καθιστά αυτούς τους κανόνες πιο σημαντικούς από ποτέ. Συγχρόνως, η Επιτροπή έχει δείξει ότι είναι απόλυτα ικανή να δράσει ταχέως και με την απαραίτητη ευελιξία. Χαιρετίζω το γεγονός ότι αυτός ο ευεργετικός ρόλος των κανόνων για τις κρατικές ενισχύσεις και ο τρόπος με τον οποίο τους εφαρμόζει η Επιτροπή αναγνωρίζεται στα συμπεράσματα του Συμβουλίου του Ecofin. " Επιτροπή θα εκδώσει προσεχώς κατευθυντήριες οδηγίες, οι οποίες θα καθορίζουν το ευρύ πλαίσιο εντός του οποίου θα μπορούσε να αποτιμηθούν ταχέως η συμβατότητα της ανακεφαλαιοποίησης και των συστημάτων εγγύησης με τις κρατικές ενισχύσεις.
<P>
Στον τομέα της νομοθεσίας, θα επανέλθουμε την επόμενη εβδομάδα με δύο προτάσεις. Πρώτον, για να προωθήσουμε τη σύγκλιση των συστημάτων εγγύησης των καταθέσεων. Οι ενισχυμένοι και πιο κοινοί κανόνες εδώ θα αποτελέσουν σημαντικό μέρος της στρατηγικής εξόδου από την κρίση. Ενθαρρύνομαι από το Συμβούλιο του Ecofin, το οποίο ακολούθησε την πρότασή μας για διπλασιασμό τουλάχιστον του ποσού, ορίζοντας το κοινό ελάχιστο όριο στα 50.000 ευρώ, με τα περισσότερα κράτη μέλη να φθάνουν έως και τα 100.000 ευρώ.
<P>
Κατά δεύτερον, θα υποβάλουμε μια πρόταση, για να διασφαλίσουμε ότι τα ευρωπαϊκά χρηματοπιστωτικά ιδρύματα δεν βρίσκονται σε μειονεκτική θέση έναντι των διεθνών ανταγωνιστών τους, όσον αφορά τους λογιστικούς κανόνες και την ερμηνεία τους. Την προηγούμενη εβδομάδα, είχα μια συνάντηση με τους εκπροσώπους των ευρωπαϊκών τραπεζών, οι οποίοι μου δήλωσαν ομόφωνα ότι αυτό ήταν σοβαρό πρόβλημα για αυτούς. Ο ρόλος της Επιτροπής ήταν η προώθηση της ευαισθητοποίησης για την ανάγκη δράσης και η δημιουργία πολιτικής ορμής και φαίνεται ότι, τώρα, τα εμπόδια που δημιουργήθηκαν από ορισμένα κράτη μέλη τελικά εξαφανίστηκαν.
<P>
Εν συνεχεία, υπάρχει το μεσοπρόθεσμο και το μακροπρόθεσμο διάστημα: τα μέτρα που χρειάστηκαν για να επαναφέρουν σταθερότητα και βιωσιμότητα στις χρηματαγορές. Το έχω πει στο παρελθόν και το λέω ξανά: πέραν της ρευστότητας, πρέπει επίσης να κάνουμε ενέσεις αξιοπιστίας στην τρέχουσα οικονομική κατάσταση. Δεν είναι αρκετή η "πυρόσβεση". Σε αυτό το θέμα, οι εργασίες της Επιτροπής έχουν ξεκινήσει από την αρχή της κρίσης, από το προηγούμενο έτος.
<P>
Τα κράτη μέλη πρέπει να δείξουν ότι πήραν το δίδαγμα που χρειάζονταν, για να δημιουργήσουν το κατάλληλο ρυθμιστικό πλαίσιο, προκειμένου να ελαχιστοποιηθούν οι κίνδυνοι κρίσης. " πρόοδος του οδικού χάρτη του Ecofin, που συμφωνήθηκε πέρυσι, θα χρειαστεί στενή παρακολούθηση.
<P>
Επιτρέψτε μου να τονίσω ιδίως τρία θέματα. Πρώτον, θα ήθελα το Συμβούλιο και το Κοινοβούλιο να δώσουν πραγματική προτεραιότητα στην πρόταση που κάναμε την προηγούμενη εβδομάδα σχετικά με τις κεφαλαιακές απαιτήσεις. Δεύτερον, θα επανέλθουμε την ερχόμενη εβδομάδα με την πρόταση που ανακοινώσαμε σχετικά με τους οργανισμούς αξιολόγησης. Γνωρίζω ότι μπορώ, για άλλη μία φορά, να βασίζομαι στην υποστήριξή σας για την επίσπευση της εργασίας σε αυτό το θέμα. Τρίτον, θα αναθεωρήσουμε, επίσης, τη σύστασή μας, του Δεκεμβρίου 2004, περί αμοιβών των στελεχών, η οποία δυστυχώς αγνοήθηκε από τα κράτη μέλη - ή, για να είμαι δίκαιος, μόνο ένα κράτος μέλος αποφάσισε να ακολουθήσει έως ένα βαθμό τις συστάσεις που εισηγήθηκε η Επιτροπή το Δεκέμβριο του 2004. Αυτό καταδεικνύει το είδος της αντίστασης που αντιμετωπίζουμε σε αυτό τον τομέα, κατά τα τελευταία έτη.
<P>
Το τελευταίο σημείο είναι πιο συστημικής φύσης. Πρέπει, επίσης, να εξετάσουμε περαιτέρω την εποπτεία σε ευρωπαϊκό επίπεδο στα πλαίσια της ενιαίας οικονομικής αγοράς. Υπάρχουν περισσότερες από 8.000 τράπεζες στην Ευρωπαϊκή Ένωση, αλλά τα δύο τρίτα των συνολικών στοιχείων ενεργητικού των τραπεζών της Ευρωπαϊκής Ένωσης βρίσκονται στην κατοχή 44 διασυνοριακών ιδρυμάτων. Ορισμένα λειτουργούν έως και σε 15 κράτη μέλη. Αυτή είναι η ενιαία αγορά στην πράξη - οι διασυνοριακές τράπεζες, όμως, πρέπει να αντιμετωπίσουν διαφορετικά συστήματα εποπτείας σε κάθε κράτος μέλος και οι εθνικοί επόπτες δεν μπορούν να επιληφθούν του συνόλου της τραπεζικής δραστηριότητας πέραν των εθνικών συνόρων. Έχει νόημα η άρση της αναντιστοιχίας μεταξύ μιας αγοράς σε επίπεδο ηπείρου και των εθνικών συστημάτων εποπτείας. Όταν μια διασυνοριακή τράπεζα βρίσκεται υπό πίεση, η εξεύρεση ταχέων λύσεων εκ παραλλήλου με διάφορους εθνικούς επόπτες είναι δυνατή, όπως αποδείχθηκε τις προηγούμενες εβδομάδες - αλλά, ειλικρινά, δεν είναι εύκολη.
<P>
Γνωρίζω ότι επ' αυτού του θέματος θα είναι επίμοχθος ο αγώνας για ορισμένα κράτη μέλη. Οι τρέχουσες συζητήσεις στο Συμβούλιο σχετικά με την οδηγία "Φερεγγυότητα ΙΙ" καταδεικνύουν τον μεγάλο βαθμό αντίστασης που εξακολουθεί να αντιμετωπίζει οποιαδήποτε προσπάθεια βελτίωσης της διασυνοριακής εποπτείας.
<P>
Αυτό που προτείναμε στη Φερεγγυότητα ΙΙ και στην Οδηγία περί Κεφαλαιακών Απαιτήσεων είναι το ελάχιστο δυνατό που χρειαζόμαστε. Μάλιστα, είμαι πεπεισμένος ότι θα χρειαστεί να προχωρήσουμε περαιτέρω.
<P>
Συνεπώς, είναι σημαντικό να υπογραμμίσουμε αυτό το σημείο. Όταν η Επιτροπή μιλά υπέρ μιας ενιαίας προσέγγισης αναφορικά με την εποπτεία στην Ευρώπη, δεν το κάνει επειδή υπάρχει κάποια ατζέντα για τη συγκέντρωση περισσότερων αρμοδιοτήτων. Το κάνουμε επειδή είναι μια πραγματικότητα - και η πραγματικότητα είναι ότι σχεδόν τα δύο τρίτα των στοιχείων ενεργητικού των τραπεζών στην Ευρωπαϊκή Ένωση ήδη έχουν διασυνοριακή διάσταση. Αυτό σημαίνει μια ευρωπαϊκή διάσταση και πρέπει να αποκριθούμε σε αυτή την ευρωπαϊκή διάσταση με μια πραγματική ευρωπαϊκή λύση.
<P>
Πρέπει, λοιπόν, να ξεκινήσουμε μια διαδικασία περισυλλογής, προκειμένου να δημιουργήσουμε κοινό έδαφος. Για αυτόν το σκοπό, θα συστήσω μια ομάδα υψηλού επιπέδου, που θα εξετάσει την ορθή αρχιτεκτονική, για να διασφαλίσει ότι οι χρηματαγορές ταιριάζουν στις πραγματικότητες της ενιαίας αγοράς και ότι οι επόπτες μπορούν να εργαστούν από κοινού, για να ανταποκριθούν στην πρόκληση των διασυνοριακών τραπεζών. Με υπερηφάνεια, σας ανακοινώνω σήμερα ότι ο Jacques de Larosière, πρώην Διαχειριστικός Διευθυντής του ΔΝΤ, Διοικητής της Τράπεζας της Γαλλίας και Πρόεδρος της ΕΤΑΑ, δέχτηκε την πρόσκλησή μου να προεδρεύσει αυτής της ομάδας, η οποία θα είναι ανεξάρτητη και θα αποτελείται από υψηλού επιπέδου εμπειρογνώμονες επί του αντικειμένου. Πιστεύω ότι οι ιδέες τους θα μπορούσαν να τροφοδοτήσουν μια γενική διαδικασία προβληματισμού, με την ελπίδα εξεύρεσης ορισμένων μακροπρόθεσμων λύσεων.
<P>
" τρέχουσα κρίση κατέδειξε ότι χρειάζεται να επανεξετάσουμε εκτενώς τους ρυθμιστικούς και εποπτικούς κανόνες μας για τις χρηματαγορές - στις οποίες συμπεριλαμβάνονται τα αμοιβαία κεφάλαια κινδύνου και τα κεφάλαια ιδιωτικών συμμετοχών, όπως επισήμανε το Κοινοβούλιο. Επομένως, θα επανέλθουμε σε αυτά τα θέματα. Ελπίζω μόνο ότι τα κράτη μέλη θα επιδείξουν - στο σύνολό τους - τον ίδιο βαθμό προθυμίας που επέδειξε το Κοινοβούλιο και η Επιτροπή.
<P>
Επιτρέψτε μου να ανακεφαλαιώσω. Βραχυπρόθεσμα, πρέπει να διασφαλίσουμε ότι οι επιχειρήσεις διάσωσης, καθώς και άλλες μορφές κρατικής παρέμβασης, πραγματοποιούνται σε ένα συντονισμένο και συνεπές ευρωπαϊκό πλαίσιο. " ταχεία εφαρμογή των κανόνων κρατικών ενισχύσεων από την Επιτροπή εμπνέει εμπιστοσύνη μεταξύ των κρατών μελών και, ως εκ τούτου, πολύ σύντομα θα εκδώσουμε κατευθυντήριες οδηγίες. Θα επανέλθουμε την επόμενη εβδομάδα με προτάσεις σχετικά με τα συστήματα εγγύησης των καταθέσεων και τους λογιστικούς κανόνες.
<P>
Μεσοπρόθεσμα, υπάρχουν τρία μέτρα που πρέπει να τονίσουμε: η πρόταση της προηγούμενης εβδομάδας σχετικά με τις κεφαλαιακές απαιτήσεις, η επερχόμενη πρότασή μας για τους οργανισμούς αξιολόγησης και μια αναθεώρηση της σύστασής μας του έτους 2004 περί αμοιβών των στελεχών.
<P>
Τέλος, μακροπρόθεσμα, η ομάδα υψηλού επιπέδου, τη σύσταση της οποίας ανακοίνωσα, θα πρέπει να θέσει τα θεμέλια για τη δημιουργία ομοφωνίας σχετικά με τη διασυνοριακή εποπτεία.
<P>
Όλα αυτά τα μέτρα, σε συνδυασμό με τη συντονισμένη και συνεπή δράση των κρατών μελών, θα αναδείξουν μια Ευρωπαϊκή Ένωση που αντιμετωπίζει τα πραγματικά προβλήματα. Οι επιπτώσεις σε επίπεδο εμπιστοσύνης θα είναι πολύ ισχυρότερες, εάν τα ιδρύματα μπορέσουν να παρουσιάσουν ένα ψήφισμα και αποφασιστικότητα για ταχεία δράση.
<P>
Όσον αφορά την Επιτροπή, θα ήθελα να σας ενημερώσω ότι αποφάσισα να δημιουργήσω, εντός του σώματος των Επιτρόπων, μια μόνιμη διευθύνουσα ομάδα για την οικονομική κρίση, αποτελούμενη από τους Επιτρόπους Almunia, McCreevy και Kroes, στην οποία θα προεδρεύω ο ίδιος. Θέλω να βρίσκομαι σε ανοικτή επικοινωνία με το Κοινοβούλιο αναφορικά με αυτά τα ζητήματα. Γνωρίζω ότι το Κοινοβούλιο έχει ήδη δώσει ενδείξεις για τη θετική στάση του στην επίσπευση προτάσεων και ελπίζω ότι μπορούμε να συνεργαστούμε σε αυτό το πολύ σημαντικό και ευαίσθητο θέμα, επειδή η οικονομική σταθερότητα είναι δημόσιο αγαθό. Έχουμε καθήκον να καταδείξουμε την κοινή αποφασιστικότητά μας να αντιμετωπίσουμε αυτή την πολύ δύσκολη και επείγουσα κατάσταση.
<P>
Για όλα αυτά, η διεθνής διάσταση είναι αποφασιστικής σημασίας, όπως μόλις τώρα τόνισε ο Πρόεδρος του Συμβουλίου. Πρέπει να εξεύρουμε λύσεις στην Ευρώπη, αλλά πρέπει επίσης να συνεργαστούμε με τα διεθνή χρηματοπιστωτικά ιδρύματα.
<P>
Χαιρετίζω ιδιαιτέρως την πρόταση του Προέδρου Sarkozy για τη διεξαγωγή διεθνούς διάσκεψης. Είναι ο κατάλληλος τρόπος για να επιτευχθεί πρόοδος. Όσο πιο συντονισμένα κατορθώσουν να δράσουν οι δημόσιες αρχές, τόσο αποτελεσματικότερη θα είναι η δράση μας και λιγότερες οι πιθανότητες αυτή η δράση να υπονομεύσει τον θεμιτό ανταγωνισμό και το κεκτημένο της ευρωπαϊκής ολοκλήρωσης.
<P>
Στο επίκεντρο, ευλόγως, βρίσκεται η οικονομική κρίση. Ωστόσο, θα ήταν σφάλμα να δούμε την Ευρώπη να επιβραδύνει, ως αποτέλεσμα. Υπάρχουν ακόμα δύο τομείς στους οποίους πρέπει να σημειώσουμε αποφασιστική πρόοδο το φετινό φθινόπωρο. Υπάρχουν, στην πραγματικότητα, πολλά άλλα σημεία, αλλά, λόγω έλλειψης χρόνου, θα επικεντρωθώ μόνο σε δύο εξ αυτών πολύ σύντομα: το πακέτο για την κλιματική αλλαγή και την ενέργεια, καθώς και τη Συνθήκη της Λισαβόνας.
<P>
Πρώτον, το πακέτο για την κλιματική αλλαγή και την ενέργεια. Εκείνοι που θεωρούν ότι δεν πρόκειται για την πολιτική που αρμόζει στην οικονομική κατάρρευση σφάλλουν. Το πακέτο είναι ζωτικής σημασίας για τη μελλοντική ευημερία της Ευρώπης. Χωρίς αυτό, θα υπάρξουν υψηλότερες δαπάνες αργότερα, θα είμαστε πιο ευάλωτοι σε ενεργειακές ανεπάρκειες και θα χάσουμε την ευκαιρία εκμετάλλευσης ορισμένων μεγάλων νέων αγορών. Φυσικά, οι βιομηχανίες ανησυχούν ότι η αλλαγή θα επιφέρει πρόσθετες δαπάνες. Αυτό είναι απολύτως κατανοητό. Εντούτοις, είμαι επίσης πεπεισμένος ότι μπορούμε να εξεύρουμε τρόπους για να διαβεβαιώσουμε τις βιομηχανίες ότι δεν θα έχουν ανταγωνιστικό μειονέκτημα.
<P>
Θα προτρέψω το Ευρωπαϊκό Συμβούλιο να προωθήσει και να τηρήσει το χρονοδιάγραμμα που ακολουθεί το Κοινοβούλιο και το οποίο τηρεί τόσο αποτελεσματικά η γαλλική Προεδρία - χαιρετίζω τις παρατηρήσεις που μόλις έγιναν από τον Προεδρεύοντα του Συμβουλίου. Χθες, το Κοινοβούλιο έκανε ένα σημαντικό διαδικαστικό βήμα προόδου. Βεβαίως, βρισκόμαστε ακόμη μόνο στην αρχή των διοργανικών διαπραγματεύσεων. " Επιτροπή είναι έτοιμη να εμπλακεί με εποικοδομητικό τρόπο, προκειμένου να επιτύχει μια συμφωνία με τη μεγαλύτερη δυνατή υποστήριξη τόσο στο Συμβούλιο, όσο και στην ολομέλεια του Κοινοβουλίου.
<P>
Τέλος, η Συνθήκη της Λισαβόνας. Δεν είναι τώρα η κατάλληλη ώρα για να προδικάσουμε με ακρίβεια τις επόμενες κινήσεις μας. Είναι, όμως, η κατάλληλη στιγμή για να υπενθυμίσουμε ότι οι τελευταίες εβδομάδες και μήνες κατέδειξαν ξανά πόσο χρειάζεται η Ευρώπη τη Συνθήκη της Λισαβόνας. Μπορούμε, ειλικρινά, να αντιμετωπίσουμε στο μέλλον κρίσεις σαν αυτή της οποίας γίναμε μάρτυρες μεταξύ της Ρωσίας και της Γεωργίας, με τον Πρόεδρο του Συμβουλίου να αλλάζει ανά εξάμηνο; Είναι προφανές ότι χρειαζόμαστε μεγαλύτερη σταθερότητα. Είναι προφανές ότι χρειαζόμαστε μεγαλύτερη συνοχή. Είναι προφανές ότι χρειαζόμαστε μεγαλύτερη αποτελεσματικότητα στη διαδικασία λήψης αποφάσεων της Ευρώπης. Χρειαζόμαστε μια αποτελεσματικότερη Ευρώπη, μια πιο δημοκρατική Ευρώπη, μια Ευρώπη με ξεκάθαρη φωνή στο διεθνές προσκήνιο. Για αυτόν το λόγο, νομίζω ότι θα πρέπει να τηρήσουμε τη δέσμευσή μας σχετικά με την κύρωση της Συνθήκης της Λισαβόνας.
<P>
Δεν ζούμε σε συνήθεις καιρούς. Ζούμε σε πρωτοφανείς καιρούς, που απαιτούν από όλους μας - την Επιτροπή, το Συμβούλιο και το Κοινοβούλιο - να αρθούμε στο ύψος των περιστάσεων. Μαζί πρέπει να απαιτήσουμε και να εργαστούμε για μια ευρωπαϊκή απάντηση στην οικονομική κρίση. Το οφείλουμε στους πολίτες μας.
<P>
(Χειροκροτήματα)
<SPEAKER ID="031" NAME="Joseph Daul" LANGUAGE="FR">
Κυρία Πρόεδρε, Προεδρεύων του Συμβουλίου, Πρόεδρε της Επιτροπής, κυρίες και κύριοι, η οικονομική κρίση που έπληξε αιφνιδίως τις οικονομίες μας είναι πολύ ανησυχητική. Είναι ανησυχητική για τις οικονομίες μας, ανησυχητική για τις θέσεις εργασίας μας και, προ πάντων, ανησυχητική για τα εκατομμύρια ανθρώπων, οι οποίοι, ενώ έχουν εργαστεί σκληρά και έχουν κάνει οικονομίες, για να εξασφαλίσουν ότι θα έχουν σύνταξη και ότι θα μπορούν να αφήσουν μια μικρή κληρονομιά για τα παιδιά τους, ανακαλύπτουν ότι οι καρποί των προσπαθειών τους ξαφνικά εξαφανίστηκαν ή εξανεμίστηκαν. " μαύρη Δευτέρα, που βίωσαν όλα τα χρηματιστήρια παγκοσμίως αυτή την εβδομάδα, καταδεικνύει για άλλη μία φορά ότι οι αγορές μπορούν να χάσουν κάθε επαφή με την πραγματικότητα και ότι υπάρχει δυσκολία ελέγχου του οικονομικού συστήματος.
<P>
Υπάρχουν πολλοί λόγοι για αυτή την κρίση. " Ευρωπαϊκή Επιτροπή ορθώς επιμένει ότι οι αρχές των "ΠΑ φέρουν μεγάλο μερίδιο ευθύνης. Πρέπει να τους ζητήσουμε μια εξήγηση. " Επιτροπή έχει δίκιο. Ωστόσο, η Ευρώπη πρέπει επίσης να δράσει, να αντιμετωπίσει την κρίση και να διδαχτεί από αυτήν.
<P>
Σε αυτούς τους χαλεπούς καιρούς, η πρώτη αντίδραση των κρατών μελών είναι να σκεφτούν τους εαυτούς τους. Εντούτοις, ως Ευρωπαίοι ηγέτες, απόλυτη προτεραιότητά μας πρέπει να είναι ο συνδυασμός των προσπαθειών μας, ώστε να εμποδίσουμε την οικονομική κρίση να έχει πολύ μεγάλο αντίκτυπο στην πραγματική οικονομία. Πρέπει, πάση θυσία, να εμποδίσουμε την κρίση να προκαλέσει πολύ σοβαρό και πολύ παρατεταμένο αντίκτυπο στη χρηματοδότηση για τις επιχειρήσεις, ιδιαιτέρως τις μικρομεσαίες επιχειρήσεις. Πρόεδρε της Επιτροπής, Προεδρεύων του Συμβουλίου, φοβάμαι ότι οι μικρομεσαίες επιχειρήσεις θα εξαφανιστούν με αυτή την κρίση και κανείς δεν θα νοιαστεί. Χρειαζόμαστε ένα σχέδιο στήριξης για τις μικρομεσαίες επιχειρήσεις.
<P>
Πρέπει να διασφαλίσουμε ότι οι συμπολίτες μας διατηρούν την εμπιστοσύνη τους στο τραπεζικό σύστημα και ότι δεν ενδίδουν σε αυτό το κύμα πανικού, το οποίο απλώς θα επιτάχυνε μια καθοδική δίνη. Για αυτόν το λόγο, καλώ τα κράτη μέλη να δράσουν με συντονισμένο, αποφασιστικό τρόπο, για να εμποδίσουμε την κρίση να επηρεάσει συντάξεις, θέσεις εργασίας και την ανάπτυξη στην Ευρώπη.
<P>
" ομάδα μας θεωρεί, ομοίως με την Προεδρία του Συμβουλίου, την οποία επικροτούμε για την αποφασιστική της δράση, ότι δεν ενδείκνυται η μονομερής προσέγγιση σε μια παγκόσμια κρίση. Προφανώς, η εποπτεία των χρηματαγορών δεν λειτουργεί. Για αυτόν το λόγο, πρέπει να δημιουργήσουμε ένα ευρωπαϊκό σύστημα ελέγχου. Για άλλη μία φορά, η Ευρώπη πρέπει να αποτελέσει παράδειγμα για τον υπόλοιπο κόσμο. " τρέχουσα έλλειψη εποπτείας δημιουργεί ένα εξαιρετικά σοβαρό πρόβλημα και η ανικανότητα των οργανισμών αξιολόγησης πιστοληπτικής ικανότητας να δράσουν σύμφωνα με το γενικό συμφέρον και να δημοσιεύσουν τα πραγματικά επίπεδα φερεγγυότητας των κύριων παραγόντων στις παγκόσμιες χρηματαγορές δεν μπορεί πλέον να είναι ανεκτή.
<P>
Θα προσέθετα ότι σε αυτή την περίοδο αβεβαιότητας και επισφάλειας για εκατομμύρια συμπολιτών μας, η ομάδα μου αισθάνεται ότι θα ήταν απολύτως απαράδεκτο οι διευθυντές που οδήγησαν τα ιδρύματά τους σε χρεοκοπία να μην υποστούν τις συνέπειες. Και σε αυτή την περίπτωση, οι άνθρωποι πρέπει να αναλάβουν τις ευθύνες τους.
<P>
Θα ήθελα απλώς να επαναλάβω τα λόγια του κ.Jouyet: είναι η κατάλληλη στιγμή για δράση. Χρειαζόμαστε συντονισμένη δράση. Χρειαζόμαστε θάρρος και αλληλεγγύη εκ μέρους και των εικοσιεπτά κρατών μελών, για να αποκατασταθεί το αίσθημα εμπιστοσύνης στην οικονομία μας.
<P>
Κυρία Πρόεδρε, κυρίες και κύριοι, το Ευρωπαϊκό Συμβούλιο θα συζητήσει, επίσης, τη Συνθήκη της Λισαβόνας και θα ήθελα να καλέσω όλα τα κράτη μέλη που δεν την έχουν κυρώσει ακόμη να το κάνουν όσο το δυνατό γρηγορότερα, έτσι ώστε κάθε χώρα να μπορέσει να εκφέρει μια οριστική κρίση επί του θέματος. Γνωρίζω ότι υπάρχουν άνθρωποι σε αυτή την αίθουσα που δεν μπορούν να διακρίνουν την αξία αυτού του θέματος, αλλά δεν συμμερίζομαι την άποψή τους.
<P>
Κατανοούμε σε ποια κατάσταση βρίσκεται η Ιρλανδία και κατανοούμε ότι η κυβέρνησή της χρειάζεται χρόνο για να αντιδράσει μετά την ψήφο των πολιτών της, την οποία σεβόμαστε. Ωστόσο, παρότι η Ευρωπαϊκή Ένωση είναι προετοιμασμένη να επιδείξει υπομονή και κατανόηση, η διατήρηση αυτής της ισχύουσας κατάστασης είναι δύσκολη σε μεσοπρόθεσμο και μακροπρόθεσμο ορίζοντα. Επομένως, καλώ το Ευρωπαϊκό Συμβούλιο να επιδείξει την αναγκαία πολιτική βούληση, αφού εξετάσει την κατάσταση τον Οκτώβριο, για τη σύνταξη ενός οδικού χάρτη όπως εκείνος που προτείνατε, μαζί με ένα οριστικό χρονοδιάγραμμα, το οποίο πρόκειται να υιοθετηθεί το Δεκέμβριο.
<P>
Καλώ επίσης το Ευρωπαϊκό Συμβούλιο να αναλάβει την ευθύνη των αποφάσεών του: είτε θα εφαρμοστεί τελικά η Συνθήκη της Λισαβόνας, και αυτό θα ισχύσει για όλους, είτε θα εφαρμοστεί η Συνθήκη της Νίκαιας, και θα ισχύσει για όλα τα θεσμικά όργανα. Βεβαίως, το Ευρωπαϊκό Κοινοβούλιο θα έχει λιγότερες έδρες και λιγότερες εξουσίες από ό,τι προβλέπει η Συνθήκη της Λισαβόνας, αλλά η Ευρωπαϊκή Επιτροπή θα έχει επίσης λιγότερους Επιτρόπους από όσα θα είναι τα κράτη μέλη. Επί του παρόντος, εφαρμόζεται η Συνθήκη της Νίκαιας. Αυτή είναι επίσης η πραγματικότητα. Όλες οι πολιτικές αποφάσεις έχουν κόστος και, εάν η Ευρώπη επιθυμεί αξιοπιστία, πρέπει να αναλάβει την ευθύνη των πολιτικών της αποφάσεων, είτε αφορούν την οικονομική κρίση είτε τα θεσμικά της όργανα.
<P>
Θα ήθελα να προσθέσω, κυρία Πρόεδρε, Πρόεδρε της Επιτροπής και Προεδρεύων του Συμβουλίου, ότι αναφορικά με το πακέτο για ενέργεια/κλίμα που κατατίθεται σε αυτήν τη δύσκολη περίοδο, πρέπει να προχωρήσουμε προσεκτικά, για να διατηρήσουμε τους γενικούς προσανατολισμούς, χωρίς όμως να προκαλέσουμε το φόβο των επιχειρήσεων, έτσι ώστε να μπορέσουν να συνεχιστούν οι επενδύσεις.
<P>
Σε όσους δεν συμφωνούν, θα πω απλώς ότι διαχειρίστηκα μια πολύ σοβαρή κρίση: τη νόσο των τρελών αγελάδων. Επί ενάμισι έτος, είχαμε αβεβαιότητα. Πρέπει να αποκαταστήσουμε την εμπιστοσύνη, να αποδεχτούμε και να συνεχίσουμε την εφαρμογή του συστήματος, για το περιβάλλον, για τον πλανήτη μας, αλλά πρέπει επίσης να αποδεχτούμε ό,τι συμβαίνει σε οικονομικό επίπεδο. Εάν χρειαστούμε ακόμη ένα έτος, θα το έχουμε, προκειμένου να φτάσουμε στο σημείο όπου πρέπει να είμαστε, προκειμένου να σώσουμε τον πλανήτη και να προσφέρουμε ένα μέλλον στα παιδιά και τα εγγόνια μας.
<SPEAKER ID="032" NAME="Martin Schulz" LANGUAGE="DE">
Κυρία Πρόεδρε, θα ήθελα επίσης να ξεκινήσω με το δημοψήφισμα στην Ιρλανδία - δηλαδή, με τη Συνθήκη της Λισαβόνας. Έχετε δίκιο, Πρόεδρε της Επιτροπής - χρειαζόμαστε τη Συνθήκη περισσότερο από ποτέ. Ως εκ τούτου, είμαι της άποψης ότι χρειαζόμαστε επίσης μια σταθερή βάση για να τη θέσουμε σε εφαρμογή και αυτό περιλαμβάνει να πειστεί ο ιρλανδικός λαός και οι Ιρλανδοί ψηφοφόροι να ψηφίσουν υπέρ αυτής της Συνθήκης.
<P>
Εάν η ιρλανδική κυβέρνηση δεν μπορέσει να το κάνει αυτό πριν από τις ευρωπαϊκές εκλογές, τότε θα αποφασίσουμε για τη σύνθεση του επόμενου Ευρωπαϊκού Κοινοβουλίου και της Επιτροπής με βάση τη Συνθήκη της Νίκαιας. Το ζήτημα, ωστόσο, θα εξακολουθήσει να υπάρχει έπειτα από αυτό, επειδή χρειαζόμαστε αυτές τις μεταρρυθμίσεις. Τους χρειαζόμαστε για τη διεύρυνση, τους χρειαζόμαστε για να αντιμετωπίσουμε τις κρίσεις, όπως επί του παρόντος βιώνουμε για άλλη μία φορά, και, στο χρονικό διάστημα που απομένει μέχρι τη διενέργεια νέου δημοψηφίσματος στην Ιρλανδία, έχουμε αρκετό χρόνο για να ανακαλύψουμε από πού ακριβώς λαμβάνει χρηματοδότηση η εκστρατεία εναντίον της Συνθήκης της Λισαβόνας - από τη CIA, τις στρατιωτικοβιομηχανικές δυνάμεις των "νωμένων Πολιτειών ή οπουδήποτε αλλού.
<P>
(Αποδοκιμασίες)
<P>
Ακούστε: τα άτομα στα οποία αναφέρθηκα με διακόπτουν ήδη. Γνωρίζουμε από πού λαμβάνουν χρήματα. Να είστε σίγουροι ότι θα διερευνήσουμε αυτό το θέμα πολύ πιο επισταμένα!
<P>
Πρόεδρε της Επιτροπής, δώσατε μια ακριβή περιγραφή της κρίσης που βιώνουμε επί του παρόντος, αλλά οι δηλώσεις σας μπορούν να αποτελέσουν αντικείμενο περαιτέρω σχολιασμού. Μην θυμώσετε μαζί μου, αλλά πρέπει να πω ότι, παρόλο που μεγάλο μέρος της ομιλίας σας ήταν καλό, με ανησύχησε το εξής: η σύνθεση της διευθύνουσας ομάδας που συστήνετε για την αντιμετώπιση της κρίσης. Το ότι είστε μέλος είναι φυσικό επακόλουθο και αρμόζει επίσης σε έναν επίτροπο με τόσο ικανοποιητική κατάρτιση όσο ο κ. Almunia, να είναι επίσης μέλος. Εντούτοις, μόλις δηλώσατε ενώπιόν μας ότι ο κ. McCreevy είναι ένα πρόσωπο που επιθυμείτε να συμπεριλάβετε σε αυτήν τη διευθύνουσα ομάδα για την αντιμετώπιση αυτής της κρίσης. Εάν υπήρξε ποτέ κάποιος απολογητής του παραπλανητικού ριζοσπαστισμού της αγοράς σε αυτή την Αίθουσα και στην Επιτροπή σας, είναι ο κ. McCreevy.
<P>
(Χειροκροτήματα)
<P>
Ακόμη και εάν έχετε την καλύτερη βούληση στον κόσμο, δεν μπορείτε να μετατρέψετε τους εμπρηστές σε πυροσβέστες! Απλώς δεν θα έχει αποτέλεσμα. Όσον αφορά την Επίτροπο Kroes, αναφέρατε ότι είχαμε 8.000 τράπεζες στην Ευρώπη. Ας ρωτήσουμε την κ. Kroes τι πιστεύει για το δημόσιο τραπεζικό σύστημα της Ευρωπαϊκής Ένωσης. Στη χώρα μου, υπάρχουν δημόσιες τράπεζες που λαμβάνουν λιγότερες κρατικές εγγυήσεις σε σύγκριση με αυτές που λαμβάνουν τώρα οι ιδιωτικές τράπεζες από διάφορα κράτη. Στη χώρα μου, η δική σας κ. Kroes μόλις κατήργησε τα ταμιευτήρια - με τη συνδρομή της κυβέρνησης του ομόσπονδου κράτους Βόρειας Ρηνανίας-Βεστφαλίας, συν τοις άλλοις! Το να βάζουμε το λύκο να φυλάει τα πρόβατα δεν συνιστά τρόπο εξόδου από αυτή την κρίση!
<P>
Επί σειρά ετών, αναγκαζόμασταν να ακούμε το νεοφιλελεύθερο δόγμα ότι η αγορά θα τα διευθετούσε όλα. Επί σειρά ετών, μας έλεγαν ότι τα θετικά αποτελέσματα που δημιουργούνται από την αγορά θα έφταναν στα κατώτερα στρώματα (θεωρία "trickle down") και ότι τελικά όλοι θα επωφελούνταν. Αυτό που συνέβη στην πραγματικότητα είναι ότι εκείνοι που υποτίθεται ότι θα επωφελούνταν από όλα αυτά, δηλαδή οι φορολογούμενοι, καλούνται να πληρώσουν. Σε μια τέτοια κρίση, αυτό πρέπει να ειπωθεί.
<P>
Όταν το σπίτι καίγεται, πρέπει να σβήσουμε τη φωτιά. Τα μέτρα είναι τα κατάλληλα - και έχετε δίκιο, πρέπει να είναι συντονισμένα σε ολόκληρη την Ευρώπη - επειδή πρέπει να δημιουργήσουμε κλίμα εμπιστοσύνης και να αποκαταστήσουμε την αξιοπιστία, διότι χρειάζεται να υπερνικήσουμε το φόβο, ειδάλλως αυτός ο φόβος θα μετατραπεί σε αυτοεκπληρούμενη προφητεία και απλώς θα επιταχύνει την κατάρρευση που προσπαθούμε να αποφύγουμε. Και εμείς υποστηρίζουμε αυτά τα μέτρα, επιτρέψτε μου, όμως, να προσθέσω το εξής: το σπίτι που μόλις κάηκε δεν μπορεί να ξαναχτιστεί ακριβώς όπως ήταν προηγουμένως. Το νέο σπίτι πρέπει να διαφέρει. Πρέπει να οικοδομηθεί σε γερά θεμέλια, θεμέλια με σαφείς κανόνες.
<P>
Ο Πρόεδρος του ινστιτούτου Kiel Institute for the World Economy, Dennis Snower, ο οποίος δεν είναι μέλος του ριζοσπαστικού σοσιαλιστικού κινήματος, το έθεσε σωστά σε μια συνέντευξη, όταν δήλωσε ότι η ρύθμιση των χρηματαγορών δεν υπήρξε ούτε επαρκής ούτε κατάλληλη και αυτός ήταν ο λόγος για τον οποίο δεν λειτούργησε το σύστημα. Ναι, ξέρει τι λέει. Ωστόσο, εκείνοι που επί σειρά ετών ζητούσαν να τους επιτραπεί η δημιουργία κανονισμών χρειάστηκε να ανεχτούν να τους λένε εκείνοι από εσάς οι οποίοι κάθονται στη δεξιά πτέρυγα αυτής της αίθουσας ότι είναι κολλημένοι στον 19ο αιώνα. "" φωνή του παρελθόντος", χαρακτήρισε ο κ. Watson τις απαιτήσεις μου σε μια πρόσφατη συζήτηση εδώ, όταν απαίτησα ρύθμιση και διαφάνεια, καθώς και όταν αναφέρθηκα στην αξιολόγηση οργανισμών και στους κανόνες για την επίτευξη αυτού. Λοιπόν, η φωνή του παρελθόντος έχει να κάνει μια δήλωση: οι κανόνες του παρελθόντος είναι η αναγκαιότητα του μέλλοντος. Αυτή είναι η σαφής απάντηση που δίνουμε ως αντιστάθμισμα σε αυτήν τη νεοφιλελεύθερη δεσπόζουσα τάση, η οποία κατέρρευσε με τον κλασικό τρόπο.
<P>
(Χειροκροτήματα)
<P>
Δεν θα υπερβούμε τόσο εύκολα τις δυσκολίες που αντιμετωπίζουμε τώρα. Θα χρειαστεί μακρό χρονικό διάστημα. Κατά τη διάρκεια αυτού του μακρού χρονικού διαστήματος, πρέπει να αποφύγουμε, πρωτίστως, το εξής: τη μελλοντική επανάληψη των γεγονότων που οδήγησαν στις τρέχουσες πολύ σοβαρές εξελίξεις. Ως εκ τούτου, κατά τη διατύπωση των κανόνων, χρειάζεται να αναλογιστούμε πολύ συγκεκριμένα τη νομική απαγόρευση ορισμένων ειδών κερδοσκοπίας.
<P>
Δεν μπορεί να με βεβαιώσει κανείς σε ποιο βαθμό είναι ηθικά δικαιολογημένο να στοιχηματίζουμε σε ελλείψεις τροφίμων στα διεθνή οικονομικά φόρουμ, προκειμένου οι τιμές των τροφίμων να παρουσιάσουν άνοδο, επειδή οι επενδύσεις στις εγκαταστάσεις εταιρειών τροφίμων αποφέρουν υψηλές αποδόσεις. Μια έλλειψη τροφίμων προκαλεί πείνα, αλλά η πείνα ενός ανθρώπου είναι το κέρδος ενός άλλου. Αυτό είναι ένα διεστραμμένο σύστημα. Πρέπει να υπάρχει νομοθεσία που να αποτρέπει τέτοια φαινόμενα. Πρόεδρε της Επιτροπής, ίσως αυτό το θέμα είναι κάτι που θα μπορούσε να εξετάσει η Ομάδα Υψηλού Επιπέδου για την αρχιτεκτονική των χρηματαγορών, την οποία συστήνετε.
<P>
Για να ολοκληρώσω, θα ήθελα να σας συγχαρώ. Είναι καλή απόφαση. Ωστόσο, θέλω, επίσης, να πω ότι το Κοινοβούλιο σάς ζήτησε να πράξετε κατ' αυτό τον τρόπο πριν από τρία έτη, στην έκθεση Muscat. Αγνοήσατε επί τρία έτη αυτό το αίτημα. Επανέρχεστε με καθυστέρηση στο θέμα, αλλά τουλάχιστον επανέρχεστε και, για αυτό, ευχαριστώ πολύ.
<SPEAKER ID="033" NAME="Graham Watson">
εξ ονόματος της Ομάδας ALDE. - Κύριε Πρόεδρε, θα έλεγα στον Προεδρεύοντα: Την επόμενη εβδομάδα, στο Ευρωπαϊκό Συμβούλιο, πρέπει να προωθήσετε τις συνομιλίες σχετικά με τη Συνθήκη της Λισαβόνας. Πρέπει να δράσετε εποικοδομητικά, αλλά και με σεβασμό προς τις χώρες που δεν έχουν προβεί ακόμα σε κύρωση. Πρέπει να υιοθετήσετε το Ευρωπαϊκό Σύμφωνο για τη Μετανάστευση και το Άσυλο - παρότι εξακολουθεί να απαιτείται να επιζητήσουμε συστήματα αναζήτησης εξειδικευμένων μεταναστών και διαχείρισης της μετανάστευσης - και θα πρέπει να συζητήσετε για την πρόοδο στην καταπολέμηση της κλιματικής αλλαγής.
<P>
Κανείς όμως δεν μπορεί να παραγνωρίσει το πλέον πιεστικό ζήτημα που αντιμετωπίζει αυτό το Συμβούλιο. Έχει ξεσπάσει θύελλα στις παγκόσμιες χρηματαγορές και οι επιπτώσεις της γίνονται αισθητές σε ολόκληρη την Ευρώπη - χάνονται θέσεις εργασίας, φαλκιδεύονται συντάξεις και αποταμιεύσεις βρίσκονται υπό απειλή. Οι πολίτες μας ανησυχούν. Οι προκλήσεις που αντιμετωπίζουμε ενδέχεται να είναι οι πλέον σοβαρές που έχουμε αντιμετωπίσει εδώ και γενιές και οι οποίες εξελίσσονται με ταχύτητα φωτός. Σε στιγμές σαν αυτήν, ορίζεται ο ρόλος της Ένωσής μας. Χρειαζόμαστε μια συλλογική απόκριση. Δεν μπορούμε να συντηρούμε μια κατάσταση στην οποία τα κράτη μέλη αιφνιδιάζουν το ένα το άλλο με μονομερείς αποφάσεις που έχουν πολυμερείς επιπτώσεις. " Ευρώπη χρειάζεται συντονισμένες και συνεπείς πολιτικές, για να ανακόψει τη ροή των χρηματοοικονομικών απωλειών, να εδραιώσει τη διαφάνεια και την καλή πρακτική και να αποτρέψει μελλοντικές συμφορές.
<P>
Υπάρχουν ορισμένοι που νομίζουν ότι μπορούν τώρα να χορέψουν κλακέτες στον τάφο του καπιταλισμού. Δεν θα βρούμε, όμως, τις λύσεις σε κλειστές αγορές και σε διατεταγμένες οικονομίες. Απλώς εξαπατούν τους Ευρωπαίους πολίτες. Εάν τοποθετήσετε τη βάση σας εκεί, Martin Schulz, θα είναι μια σαθρή βάση. Δεν είμαστε μάρτυρες της αποτυχίας της οικονομίας της αγοράς. Μάλλον πρόκειται για τις υπερβολές απελευθερωμένων, αναποτελεσματικά ρυθμισμένων αγορών. Κατά την παρούσα περίοδο, οι χρηματαγορές χρωστούν περισσότερα στο Cincinnati Kid παρά στον Adam Smith. Αυτό οφείλεται, μετά βεβαιότητας, στην απληστία μεμονωμένων τραπεζιτών, χρηματιστών και όσων πραγματοποιούν ακάλυπτες πωλήσεις, αλλά επίσης και στην αποτυχία των κυβερνήσεων να διασφαλίσουν διαφάνεια και εντιμότητα στις συναλλαγές τους.
<P>
Οι Φιλελεύθεροι Δημοκράτες έχουν εδώ και πολύ καιρό προειδοποιήσει σχετικά με τους κινδύνους που βρήκαν το Συμβούλιο απληροφόρητο και την Επιτροπή αποσυντονισμένη. Τον προηγούμενο Μάιο, ο φίλος μου Otto Graf Lambsdorff, μαζί με το Jacques Delors και άλλους, υπέγραψαν μια επιστολή προς τη Σλοβενική Προεδρία του Συμβουλίου. Επισήμαινε τον μεγάλο κίνδυνο οικονομικής κατάρρευσης που έθεταν οι πρόσφατες τραπεζικές πρακτικές. Σε εκείνη την επιστολή, έγραφαν, "Ο ικανοποιητικός καπιταλισμός χρειάζεται αποτελεσματική δημόσια πολιτική". " αναζήτηση του κέρδους είναι η ουσία της οικονομίας της αγοράς, όταν όμως τα πάντα είναι προς πώληση, η κοινωνική συνοχή εξαφανίζεται και το σύστημα καταρρέει". " Ευρώπη δεν έλαβε υπόψη εγκαίρως αυτές τις ανησυχίες. Τώρα, πρέπει να καταβάλει κάθε δυνατή προσπάθεια, για να θέσει το σύστημα εκ νέου σε λειτουργία.
<P>
Οι Φιλελεύθεροι και οι Δημοκράτες ελπίζουν ότι τα συμπεράσματα του Συμβουλίου του Ecofin θα αποτελέσουν τη βάση της συμφωνίας στο Ευρωπαϊκό Συμβούλιο. Δεν πρόκειται για θεραπεία εν μία νυκτί, αλλά θα συμβάλουν στη θεραπεία της υποκείμενης ασθένειας. Είναι σωστό να αυξήσουμε την προστασία εγγύησης των καταθέσεων έως το ελάχιστο ποσό των 50.000 ευρώ σε ολόκληρη την Ένωση. Οι οικογενειακές αποταμιεύσεις θα είναι ασφαλείς και θα αποθαρρυνθεί η φυγή κεφαλαίων. Προσβλέπουμε επίσης στην ακρόαση της πρότασης της Επιτροπής για την προώθηση της σύγκλισης των συστημάτων εγγύησης των καταθέσεων, καθώς είμαστε υπέρ της ταχείας υιοθέτησης των ιδεών σας για τη βελτίωση της κεφαλαιακής επάρκειας. Όταν εξετάζετε τους οργανισμούς αξιολόγησης της πιστοληπτικής ικανότητας, να εξετάζετε επίσης το ποιος πληρώνει τις αμοιβές τους και το είδος εποπτείας τους.
<P>
Χρειαζόμαστε όμως, επίσης, να ισχυροποιήσουμε τους δεσμούς μεταξύ των εθνικών χρηματοπιστωτικών ρυθμιστών. Το Διοικητικό Συμβούλιο της ΕΚΤ απαρτίζεται από αντιπροσώπους των κεντρικών τραπεζών της ευρωζώνης. Ομοίως, χρειαζόμαστε μια πανευρωπαϊκή αρχή οικονομικών υπηρεσιών, για να διατηρήσουμε την τάξη και τη διαφάνεια μεταξύ των χρηματοπιστωτικών ιδρυμάτων. Το Ευρωπαϊκό Συμβούλιο θα πρέπει να ρωτήσει εάν ο προϋπολογισμός της Ευρωπαϊκής Ένωσης θα μπορούσε να χρησιμοποιηθεί για να επιτρέπει στην Ευρωπαϊκή Τράπεζα Επενδύσεων και στο ΕΤΕ να παρέχουν πιστωτικές εγγυήσεις στις μικρές επιχειρήσεις. Αυτοί, εξάλλου, παρέχουν τις θέσεις εργασίας στις οποίες στηρίζονται οι Ευρωπαίοι. Αυτά είναι τα άτομα που χρειάζονται τώρα ταχεία και συγκεκριμένη δράση, που χρειάζονται τη συνεργασία όλων των κομμάτων και όλων των κρατών μελών ως ενιαίου σώματος, που αναμένουν κοινές λύσεις σε μια κοινή πρόκληση.
<SPEAKER ID="034" NAME="Pierre Jonckheer">
εξ ονόματος της Ομάδας Verts/ALE. - (FR) Κυρία Πρόεδρε, Πρόεδρε του Συμβουλίου, Πρόεδρε της Επιτροπής, κ. Almunia, η Ομάδα των Ευρωπαίων Πρασίνων - την οποία μου ζητήθηκε να εκπροσωπήσω σήμερα το μεσημέρι - ενέκρινε τις αποφάσεις του χθεσινού Συμβουλίου του Ecofin. Νομίζω ότι το μόνο θέμα που θα πρέπει να μας απασχολεί, και το οποίο αφορά εσάς, είναι η αντίδραση των αγορών σήμερα, οι οποίες δεν φαίνεται να είναι απόλυτα πεπεισμένες για την ορθότητα των προτάσεων. Ελπίζω οι αγορές να ανακτήσουν την αυτοκυριαρχία τους και ελπίζω οι ευρωπαϊκές αρχές να εξακολουθήσουν να δρουν προς αυτή την κατεύθυνση.
<P>
Θα ήθελα να μοιραστώ μαζί σας τρία σχόλια ή τρία μηνύματα. Το πρώτο μήνυμα αφορά την ίδια την Ευρώπη. Στην πραγματικότητα, το Κοινοβούλιο είναι εν μέρει διαιρεμένο. Πολλοί άνθρωποι θέλησαν να επισημάνουν ότι η Ευρώπη απουσίαζε από τη διαχείριση της τραπεζικής και οικονομικής κρίσης. Εμείς, οι Ευρωπαίοι Πράσινοι, θα θέλαμε να επισημάνουμε ότι η τραπεζική κρίση αποκαλύπτει συγκεκριμένα την ανεπάρκεια των κοινών ευρωπαϊκών κανόνων και ότι, σε αυτό τον τομέα, όπως και σε πολλούς άλλους, υπάρχει ανάγκη για περισσότερη, όχι λιγότερη, Ευρώπη.
<P>
Το δεύτερο μήνυμα αφορά την ευθύνη των εμπλεκόμενων. Άκουσα και αντιλαμβάνομαι ότι ο κ. Barroso ιδίως πιστεύει ότι έφτασε, αναμφισβήτητα, η ώρα να δράσουμε, αλλά πιστεύω, επίσης, ότι έφτασε η ώρα να εντοπιστεί κάποιο μέρος της ευθύνης. Θα ήταν πανεύκολο για μένα να κατηγορήσω το Συμβούλιο, τις κυβερνήσεις που απαρτίζουν το Συμβούλιο ή την Επιτροπή, εφόσον ορισμένοι Επίτροποι πίστευαν ότι βελτίωση της νομοθεσίας σήμαινε αυτορρύθμιση, δηλαδή απουσία νομοθεσίας. Για να αναφερθώ σε ένα απτό παράδειγμα, ας εξετάσουμε την οδηγία περί συστημάτων εγγύησης των καταθέσεων: το Νοέμβριο του 2006, η Επιτροπή υπέβαλε μια έκθεση στην οποία αναφερόταν ότι αυτός ο τομέας δεν έχρηζε περαιτέρω νομοθεσίας. Δεν είμαι σίγουρος ότι θα υποστηρίζατε αυτήν τη θέση σήμερα.
<P>
Στην πραγματικότητα, όμως, απευθύνομαι στο Κοινοβούλιο. Πριν από μία εβδομάδα, σε αυτό το Κοινοβούλιο, ψηφίσαμε μια έκθεση του κ. Rasmussen. " πρώτη έκδοση ήταν άριστη και την υποστηρίξαμε. Το Κοινοβούλιο έπρεπε να εξασφαλίσει πλειοψηφία, μειώνοντας τις απαιτήσεις που έθεσε ο ίδιος ο εισηγητής.
<P>
Σήμερα, αντιμετωπίζουμε την ίδια κατάσταση με την έκθεση Lamfalussy περί της δομής της εποπτείας των χρηματαγορών. Και σε αυτή την περίπτωση, χρειάζεται όλοι να αναλάβουν το προσωπικό μερίδιο ευθύνης τους. Πιστεύω ότι η Ομάδα PPE και η Ομάδα των Φιλελεύθερων, κ. Watson, φέρουν ιδιαίτερη ευθύνη για το μετριασμό της έκθεσης που θα ψηφίσουμε αύριο.
<P>
Στη συνέχεια, θα ήθελα να πω μόνο λίγα λόγια σχετικά με την κρίση. Αυτό το μήνυμα απευθύνεται σε εσάς, κ. Barroso, εφόσον εσείς είστε εκείνος που συστήνετε μία ακόμα ομάδα προβληματισμού (υπάρχουν πολλές, ίσως όμως μια νέα να είναι ευπρόσδεκτη), κυρίως όσον αφορά τη διασύνδεση μεταξύ της οικονομικής και της περιβαλλοντικής κρίσης. " οικονομική κρίση, όπως δηλώσατε ο ίδιος, δεν απαλείφει την περιβαλλοντική κρίση. Από αυτή την άποψη, νομίζω ότι αυτή η τραπεζική κρίση καταδεικνύει μεσοπρόθεσμα ότι υπάρχει ουσιαστικό πρόβλημα με την κατανομή των αποταμιεύσεων στην Ευρωπαϊκή Ένωση. Αυτό που θα επιθυμούσα - αυτό που οι Ευρωπαίοι Πράσινοι θα ήθελαν να εντάξετε στην ημερήσια διάταξη αυτής της ομάδας - είναι ο προβληματισμός σχετικά με τα μέσα που θα μπορούσε να έχει στη διάθεσή της η Ευρωπαϊκή Ένωση. Συγκεκριμένα, σκέφτομαι την Ευρωπαϊκή Τράπεζα Επενδύσεων, η οποία θα πρέπει να επιφορτιστεί με την παροχή μακροπρόθεσμης χρηματοδότησης, προκειμένου να εγγυηθεί αποτελεσματικά το πακέτο ενέργειας/κλίματος και των επενδύσεων που αυτό συνεπάγεται. Θεωρώ ότι πρόκειται για ουσιώδες θέμα.
<SPEAKER ID="035" NAME="Brian Crowley">
εξ ονόματος της Ομάδας UEN. - Κυρία Πρόεδρε, κατ' αρχάς θέλω να αποτίσω φόρο τιμής στο Συμβούλιο και να συγχαρώ τα μέλη του για τις προσπάθειές τους, συγκεκριμένα όσον αφορά τη Ρωσία και την κατάσταση στη Γεωργία. Χρειάστηκε πολύ σθένος και θάρρος, καθώς και μεγάλη διπλωματία, για την εξεύρεση ειρηνικής λύσης στις δυσκολίες που αντιμετωπίσαμε. Απεδείχθη - για όποιον χρειαζόταν περαιτέρω αποδείξεις - ότι μπορούμε να επιτύχουμε πολύ περισσότερα συλλογικά και με ισχυρή ηγεσία από όσα μπορεί να μας προσφέρει ο καθαρός στρατιωτικός ή οικονομικός πλούτος, απλώς με το παράδειγμα που δίνουμε και τις τακτικές που χρησιμοποιούμε.
<P>
Δεύτερον, νομίζω ότι είναι σημαντικό να διασφαλιστεί ότι το θέμα της εδραίωσης της Ευρωμεσογειακής Συνεργασίας βρίσκεται στην ημερήσια διάταξη του επερχόμενου Συμβουλίου. Ποτέ, σε καμία φάση της ιστορίας μας, δεν υπήρξε μεγαλύτερη απαίτηση για ένωση των εταίρων μας σε επίπεδο Μεσογείου, προκειμένου να εγγυηθούμε ότι μπορούμε να επιφέρουμε όχι μόνο οικονομική ανάπτυξη, αλλά και την ειρηνική συνύπαρξη των εθνών. Συγκεκριμένα, θα πρέπει να ακολουθήσουμε το παράδειγμα της αιγυπτιακής κυβέρνησης στις συνεχείς ειρηνευτικές διαπραγματεύσεις της με το Σουδάν, το Τσαντ και άλλες περιοχές.
<P>
Έχω δύο θέματα επιπλέον να θέσω. Θα ήταν σφάλμα μου να μην αναφερθώ στην κατάσταση της Ιρλανδίας σχετικά με τη Συνθήκη της Λισαβόνας. Τα κράτη μέλη παρείχαν ήδη στην Ιρλανδία περίοδο προβληματισμού - για την οποία είμαστε ευγνώμονες - η οποία όμως δεν διαφέρει από την περίοδο προβληματισμού που έλαβαν τόσο η Γαλλία όσο και η Ολλανδία, όταν απέρριψαν τη Συνταγματική Συνθήκη. Χρειάζεται χρόνος για την εισήγηση προτάσεων και ιδεών σχετικά με τον τρόπο επίλυσης αυτών των δυσκολιών. Εμείς, ως μέλη του Κοινοβουλίου, επιβάλλεται να διασφαλίσουμε ότι δεν πρόκειται να εξαναγκάσουμε καμία χώρα αναφορικά με το αν θα κυρώσει ή όχι τη Συνθήκη - ιδιαιτέρως, επειδή απαιτείται η δημοκρατική ψήφος του λαού, για να διασφαλιστεί η κύρωση αυτής της Συνθήκης.
<P>
Δεύτερον, ως προς την παρούσα οικονομική κρίση, δεν κατηγορώ και δεν καταγγέλλω κανέναν συγκεκριμένα. Συγχαίρω το Συμβούλιο που οργανώθηκε και ανέλαβε αποφασιστική δράση. Για άλλη μία φορά, συγχαίρω την Επιτροπή για το ότι όρθωσε στην πραγματικότητα το ανάστημά της και προέβη στις αναγκαίες δηλώσεις, πριν το Συμβούλιο να αναλάβει δράση, καθώς και για το ότι διασφάλισε την αξιοπιστία της αγοράς, δηλώνοντας ότι έχουμε την ικανότητα, τη δυνατότητα και τη θέληση να αναλάβουμε δράση, είτε μέσω ΕΚΤ, του Ecofin, των μεμονωμένων κρατών μελών, είτε με οποιονδήποτε άλλο τρόπο.
<P>
Ωστόσο, ας μην κάνουμε το σφάλμα να πούμε ότι όλα αυτά που διαδραματίστηκαν τις τελευταίες δύο εβδομάδες είναι λάθος και οτιδήποτε προκύψει μελλοντικά θα είναι σωστό. " ιστορία μας οφείλει να μας διδάξει ότι, στη χρονική διάρκεια της παρουσίας μας σε αυτό τον κόσμο, υπήρξαν μεταβολές και αλλαγές. Αυτές οι μεταβολές και αλλαγές προκαλούν τον τρόμο των δυσμενών συνθηκών στους ανθρώπους.
<P>
Πρωτίστως, πρέπει να εγγυηθούμε την προστασία των απλών ανθρώπων. Οι τράπεζες έλαβαν στήριξη. Οι τράπεζες έχουν εγγύηση. Αυτή η εγγύηση συνεπάγεται επίσης την ευθύνη που φέρουν οι τράπεζες τώρα να ξεκινήσουν το δανεισμό επιχειρήσεων και ιδιωτών, προκειμένου να επιτρέψουν στις οικονομίες να ανακάμψουν. Δεν αφορά μόνο την περικοπή των αμοιβών ή των μισθών στελεχών, αλλά τη διασφάλιση ότι ο οικονομικός κύκλος μπορεί να επανέλθει στο σημείο όπου έπρεπε να βρίσκεται. " εγγύηση των καταθέσεων δεν είναι παρά μια μικρή πτυχή αυτού του θέματος.
<SPEAKER ID="036" NAME="Francis Wurtz">
εξ ονόματος της Ομάδας GUE/NGL. - (FR) Κυρία Πρόεδρε, Προεδρεύων του Συμβουλίου, Πρόεδρε της Επιτροπής, επί αρκετές εβδομάδες παρακολουθούμε τον παγκόσμιο πανικό και τις αφόρητες απώλειες, σε ένα ιλιγγιώδες φόντο μιας δίνης δισεκατομμυρίων ευρώ και δολαρίων.
<P>
Αυτό το φαινόμενο προκλήθηκε από ένα σύστημα, στο όνομα του οποίου οι Ευρωπαίοι ηγέτες επί έτη συστήνουν συγκράτηση των αμοιβών και προσοχή στις κοινωνικές δαπάνες και έχουν επιτρέψει τη ραγδαία αύξηση των ανισοτήτων. Αυτοί οι ίδιοι ηγέτες τώρα σπεύδουν να σώσουν τις τράπεζες από το ναυάγιο, πριν να τις επανατοποθετήσουν στον ιδιωτικό τομέα, ενώ ταυτόχρονα ανακοινώνουν μια μακριά περίοδο ύφεσης και θυσιών για τον γενικό πληθυσμό.
<P>
Πολλοί άνθρωποι που παρακολουθούν αυτά τα γεγονότα, τελείως αποσβολωμένοι, δεν μπορούν παρά να διακρίνουν ένα δίδαγμα σε αυτά, όχι αναφορικά με την υπερβολή, κ. Watson, αλλά σχετικά με την ίδια την ουσία του καπιταλισμού σε όλο το μεγαλείο της αδικίας και της βαρβαρότητάς του, ανεξάρτητα από τους φαινομενικούς μετασχηματισμούς που έχει υποστεί κατά τις τελευταίες δεκαετίες. Νομίζω ότι οι Ευρωπαίοι ηγέτες θα κληθούν να δώσουν εξηγήσεις στους συμπολίτες μας. Αναλογιστείτε τις ευθύνες σας αντί να επιζητείτε να αμφισβητήσετε την καθολική ψηφοφορία στην Ιρλανδία ή οπουδήποτε αλλού.
<P>
Σήμερα, απλώς επιθυμώ να κάνω τρεις άμεσες, συνετές προτάσεις για την αντιμετώπιση των πλέον πιεστικών ζητημάτων, ανοίγοντας το δρόμο για πραγματική αλλαγή του πολιτικού προσανατολισμού. Κατά πρώτον, θεωρώ ότι δεν θα πρέπει να είμαστε φειδωλοί όσον αφορά την αποκατάσταση της εμπιστοσύνης των μικρών και μεσαίων αποταμιευτών, που νομίμως ανησυχούν για τα μέτρια περιουσιακά στοιχεία τους. " σχετική ανακοίνωση ήταν εκπρόθεσμη, άτολμη και ασαφής, κατά την άποψή μου. Στις 15 Οκτωβρίου, το σύνολο του Ευρωπαϊκού Συμβουλίου πρέπει να παράσχει επισήμως απόλυτη εγγύηση για τις καταθέσεις σε ολόκληρη την επικράτεια της Ευρωπαϊκής Ένωσης.
<P>
Δεύτερον, μια υποτυπώδης γνώση περί δεοντολογίας, καθώς και ένα στοιχειώδες ενδιαφέρον για αποτελεσματικότητα θα πρέπει να αποτρέψουν τους μαθητευόμενους μάγους να επωφεληθούν τώρα ή στο μέλλον από την κρατική παρέμβαση η οποία κατέστη αναγκαία λόγω της κατάρρευσης που προκλήθηκε από την παράλογη ευφορία τους. Για αυτόν το λόγο, όλες οι κυβερνήσεις θα πρέπει, ή εν πάση περιπτώσει θα πρέπει να έχουν τη δυνατότητα, να αντισταθμίσουν τις ενισχύσεις που δίνονται στα χρηματοπιστωτικά ιδρύματα που βρίσκονται σε κίνδυνο, μέσω της μακρόχρονης εθνικοποίησης των υγειών στοιχείων του ενεργητικού τους. Ο σκοπός αυτού θα ήταν η σύσταση ενός δημόσιου οικονομικού τομέα, στο μέλλον, αφιερωμένου αποκλειστικά στη χρηματοδότηση κοινωνικά αξιόλογων επενδύσεων, ιδίως του είδους που δημιουργεί θέσεις απασχόλησης.
<P>
Τρίτον, και γενικότερα, η πραγματική οικονομία πρέπει να υποβοηθηθεί από μια νέα φιλόδοξη πιστωτική πολιτική. Αυτό αφορά τόσο την ΕΤΕ όσο και την ΕΚΤ. " ΕΤΕ, κατ' αρχάς, θα πρέπει να λάβει την αρμοδιότητα και τους πόρους, για να επιτύχει το έργο της διασφάλισης της πρόσβασης των μικρομεσαίων επιχειρήσεων σε όλη την πίστωση που χρειάζονται, προκειμένου να αναπτύξουν την παραγωγή, υπό τον όρο ότι θα δημιουργηθούν πραγματικές, επαρκώς αμειβόμενες θέσεις εργασίας και θα υπάρχει σεβασμός για τα δικαιώματα των υπαλλήλων τους. Από αυτή την άποψη, η απόφαση που λήφθηκε για την ενίσχυση των μικρομεσαίων επιχειρήσεων κατά 30 δισεκατομμύρια ευρώ εντός τριών ετών είναι αξιόλογη, αλλά αισθάνομαι ότι το ποσό είναι πολύ χαμηλό και το χρονικό διάστημα πολύ μεγάλο. Μόνο στη Γαλλία, οι μικρομεσαίες επιχειρήσεις χρειάζονται 60 δισεκατομμύρια ευρώ ετησίως και υπάρχουν εικοσιεπτά χώρες στην ΕΕ. Επιπλέον, σε πολλές περιπτώσεις, χρειάζονται τώρα την ενίσχυση. Αργότερα μπορεί να είναι πολύ αργά.
<P>
Όσο για την ΕΚΤ, ασφαλώς ή τώρα ή ποτέ δεν πρέπει να της ζητήσουμε να προσαρμόσει το ρόλο της στις βασικές ανάγκες της οικονομίας και των εταιριών μας, διοχετεύοντας χρήματα όχι στις χρηματαγορές αλλά στην πραγματική οικονομία; Έχει ένα μέσο για την επίτευξη αυτού του σκοπού και δεν κατανοούμε γιατί είναι ανένδοτη για τη μη χρήση του. Το μέσο είναι η επιλεκτική πίστωση, η οποία είναι πολύ δαπανηρή, εάν χρησιμοποιηθεί για χρηματοοικονομικές δραστηριότητες, αλλά είναι πολύ προσιτή όταν ενθαρρύνει τη δημιουργία θέσεων εργασίας, την κατάρτιση και όλες τις αξιόλογες επενδύσεις.
<P>
Γνωρίζω ότι ορισμένες από αυτές τις προτάσεις δεν είναι πολύ ορθόδοξες. Και λοιπόν; Αντί για την ορθόδοξη πολιτική σε μια ΕΕ που καταρρέει, προτιμώ την ιδέα μιας αντιδραστικής, δημιουργικής πολιτικής, που εξυπηρετεί την ανανέωση της Ευρώπης και μια αξιοπρεπή ζωή για τους Ευρωπαίους.
<SPEAKER ID="038" NAME="Nigel Farage">
εξ ονόματος της Ομάδας IND/DEM. - Κυρία Πρόεδρε, τι αστεία που είναι η Ευρωπαϊκή Ένωση, δεν βρίσκετε; Το μεσημέρι του προηγούμενου Σαββάτου, ύστερα από ένα απολαυστικότατο γεύμα στα "λύσια Πεδία, οι Ευρωπαίοι ηγέτες στάθηκαν στα σκαλιά και συζήτησαν περί αλληλεγγύης με αρκετά ισχνά χαμόγελα. Τα χαμόγελα ήταν ισχνά, φυσικά, επειδή το σχέδιο στήριξης, τύπου "ΠΑ, του Προέδρου Sarkozy είχε ήδη καταρρεύσει. Εντούτοις, η δήλωσή του ήταν "Είμαστε ενωμένοι". Και όμως, σχεδόν με κωμική υποκρισία, η Γερμανίδα καγκελάριος αποφάσισε ότι προηγούνται τα γερμανικά συμφέροντα και έπονται τα ευρωπαϊκά, και ενέργησε αναλόγως - και, ίσως για πρώτη φορά επί σειρά ετών, χειροκροτήθηκε θερμά από τους ψηφοφόρους της.
<P>
Φυσικά, αυτή η τάση ξεκίνησε την προηγούμενη εβδομάδα από τους Ιρλανδούς, οι οποίοι αποφάσισαν να χαράξουν δική τους πορεία, και ο θαυμασμός μου για την Ιρλανδία αυξάνεται καθημερινά. Νομίζω, όμως, ότι η προηγούμενη εβδομάδα πρόκειται να αποδειχτεί σημείο καμπής για αυτό το ευρωπαϊκό έργο στο σύνολό του. Βλέπετε, ο μόνος τρόπος να σταματήσουν οι χώρες να δρουν σύμφωνα με τα εθνικά τους συμφέροντα είναι να στερηθούν αυτές τις εξουσίες - να συσταθεί ένα υπουργείο οικονομικών, εκεί στη Φρανκφούρτη, το οποίο θα είναι αρμόδιο για τη φορολογία και τις κυβερνητικές δαπάνες. Μάλιστα, άκουσα ορισμένους εξτρεμιστές της ΕΕ σήμερα το μεσημέρι να ζητούν στην ουσία κάτι τέτοιο. Ωστόσο, δεν μπορείτε να το κάνετε, επειδή δεν θα έχει την υποστήριξη του κοινού. Στην πραγματικότητα, κάτι τέτοιο θα ήταν ακόμα λιγότερο δημοφιλές από τη μισητή σας Συνθήκη της Λισαβόνας.
<P>
Όχι: το πιθανότερο είναι ότι τα γεγονότα της προηγούμενης εβδομάδας σημαίνουν την αρχή του τέλους. Οι αγορές το υποδεικνύουν ήδη. Τα ιταλικά κυβερνητικά ομόλογα έχουν τώρα απόδοση κατά 1% μεγαλύτερη από τα κυβερνητικά ομόλογα που εξέδωσε η Γερμανία ή η Γαλλία. Οι αγορές υποδεικνύουν ότι η οικονομική και νομισματική ένωση δεν θα διαρκέσει. Και αυτό δεν με εκπλήσσει, εφόσον ποτέ δεν υπήρξε η ιδανική νομισματική ζώνη. Ένα επιτόκιο δεν θα μπορούσε ποτέ να ταιριάζει σε όλες αυτές τις διαφορετικές χώρες και ποτέ δεν είχατε επαρκή στήριξη του κοινού.
<P>
Ωστόσο, μόνο ένα από τα δύο μπορεί να ισχύσει. Είτε θα υπάρχει ένα πλήρες κράτος της ΕΕ που θα ελέγχει τα πάντα, είτε θα υπάρχει αποσύνθεση και επιστροφή στον εθνικό έλεγχο. " πιστωτική στενότητα μάς πλήττει και μας βλάπτει όλους, αλλά διαφαίνεται ένα ίχνος φωτός στην άκρη της σήραγγας. Βλέπω κάτι θετικό: πιθανώς την αρχή του τέλους όλου αυτού του παράλογου και ανεπιθύμητου έργου.
<SPEAKER ID="039" NAME="Jana Bobošíková" AFFILIATION="NI">
(CS) Κυρίες και κύριοι, οι εκπρόσωποι της Επιτροπής και των κρατών μελών της Ένωσης θα πρέπει να αντισταθούν σε δύο πειρασμούς την επόμενη εβδομάδα. Πρώτον, θα πρέπει να αποδεχτούν ότι η Συνθήκη της Λισαβόνας έχει αποβιώσει και ότι οποιαδήποτε πίεση στους Ιρλανδούς πολίτες προκειμένου να αλλάξουν γνώμη είναι απαράδεκτη και θα πρέπει να διακόψουν τη διαδικασία κύρωσης. Δεύτερον, όλοι οι παλαιότεροι πολιτικοί θα πρέπει να συνειδητοποιήσουν ότι τίποτα δεν προσφέρεται δωρεάν. Θα πρέπει να πάψουν αμέσως να συμπεριφέρονται σαν Μεσσίες που θα σώσουν την οικονομία της Ένωσης, ενώ παίζουν ρουλέτα με την ελευθερία της αγοράς και τα χρήματα των φορολογούμενων. Το τίμημα της κακοδιαχείρισης των τραπεζιτών θα πρέπει να το πληρώσουν οι μέτοχοι και οι διευθυντές των τραπεζών.
<P>
Κυρίες και κύριοι, επί του παρόντος όλοι οι πολιτικοί προσφέρουν εγγυήσεις στήριξης ανεύθυνων τραπεζιτών. Κατ' αυτό τον τρόπο, δημιουργούν έναν ηθικό κίνδυνο. Παρέχοντας κρατικές εγγυήσεις, γελούν καταπρόσωπο στους φορολογούμενους και στις τόσο εκθειασμένες μικρομεσαίες επιχειρήσεις. Ένα είναι το μήνυμα που αποστέλλουν στους μεγάλους επενδυτές: έχετε το δικαίωμα να αναμένετε παχυλά κέρδη και αυτό δεν ενέχει κανέναν κίνδυνο και, ιδίως, καμία ευθύνη. Ως αντάλλαγμα για αυτήν τη βοήθεια, ωστόσο, οι πολιτικοί θα κληθούν να πληρώσουν βαρύ τίμημα και αυτό θα είναι η ρύθμιση της αγοράς. Δεν θα αποτραπεί η κρίση έτσι. Απλώς, θα αναβληθεί. Επιπλέον, η εγκατάλειψη των κανόνων του θεμιτού οικονομικού ανταγωνισμού θα οδηγήσει σε καθεστώς ζούγκλας.
<P>
Κυρίες και κύριοι, είμαστε αντιμέτωποι με ύφεση και αυξανόμενη ανεργία. Ταυτοχρόνως, η πολιτική ελίτ βρίσκεται αντιμέτωπη με μια δύσκολη δοκιμασία: αν θα ενδώσει ή όχι στο δέλεαρ του λαϊκισμού, που πάντα προσφέρει εύκολες λύσεις. Τη δεκαετία του 1930, η Ευρώπη δεν αντιμετώπισε επιτυχώς την κρίση και απέτυχε. Πιστεύω ακράδαντα ότι σήμερα θα την αντιμετωπίσουμε επιτυχώς.
<SPEAKER ID="040" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, Πρόεδρε της Επιτροπής, κυρίες και κύριοι. Θα είμαι σύντομος. Θέλω μόνο να σας πω, αφού σας άκουσα, ότι το πρώτο μάθημα που διδάχθηκα από την πρώτη περίοδο της γαλλικής Προεδρίας είναι ότι μία κρίση δεν εξαφανίζει τις υπόλοιπες κρίσεις.
<P>
" οικονομική κρίση δεν απαλείφει τις κρίσεις στον τομέα των εξωτερικών υποθέσεων, με τη Ρωσία και τη Γεωργία και σε άλλα μέρη του κόσμου. Οι κρίσεις των οικονομικών και εξωτερικών υποθέσεων δεν απαλείφουν τις επισιτιστικές και περιβαλλοντικές κρίσεις. Όλες αυτές οι προκλήσεις πρέπει να αντιμετωπιστούν, ακόμα και εάν χρειαστεί να προσαρμοστούμε, προκειμένου να διατηρήσουμε τις προτεραιότητές μας.
<P>
Υπάρχουν τρία είδη προτεραιοτήτων. Επισημάνατε το πρώτο στις ομιλίες σας: είναι η αποκατάσταση της εμπιστοσύνης - όπως δήλωσε ο Πρόεδρος της Επιτροπής - προκειμένου οι συμπολίτες μας να αισθάνονται πιο προστατευμένοι σε σχέση με την Ευρώπη, καθώς και για να αποφευχθεί η δημιουργία χάσματος μεταξύ της Ευρωπαϊκής Ένωσης - της ιδέας που όλοι έχουμε για την Ευρώπη - και των συμπολιτών μας.
<P>
Δεύτερη προτεραιότητα είναι η προσαρμογή του θεσμικού μας συστήματος ώστε να έχουμε μια Ευρώπη με μεγαλύτερη συμμετοχή, καλύτερα οργανωμένη, με μεγαλύτερη δυνατότητα λήψης αποφάσεων - και μάλιστα γρήγορων - επειδή γνωρίζουμε ότι καμία από αυτές τις προκλήσεις δεν μπορεί να αντιμετωπιστεί μεμονωμένα ή σε εθνικό επίπεδο.
<P>
Τρίτη προτεραιότητα είναι να οδεύσουμε προς ένα πιο βιώσιμο αναπτυξιακό μοντέλο, με μεγαλύτερη εστίαση στον μακροπρόθεσμο ορίζοντα, και προς τη δίκαιη διαχείριση των πόρων, λαμβάνοντας παράλληλα υπόψη την αιφνίδια επιβράδυνση των οικονομιών μας, την οποία, όπως γνωρίζουμε καλά, πρόκειται να αντιμετωπίσουμε.
<P>
Υποστηρίζω πλήρως τις δηλώσεις του Προέδρου της Ευρωπαϊκής Επιτροπής. Πρέπει να είμαστε δίκαιοι, πρέπει να αναπληρώσουμε τον χαμένο χρόνο και να επανεξετάσουμε ορισμένα δόγματα. Νομίζω ότι ο Πρόεδρος της Επιτροπής το έχει κατανοήσει αυτό και οι προτάσεις του βρίσκονται στη σωστή κατεύθυνση. Είναι σαφές ότι πρέπει να οδεύσουμε προς μεγαλύτερη ολοκλήρωση και καλύτερη οικονομική εποπτεία σε ευρωπαϊκό επίπεδο.
<P>
Δεν θα επανέλθω στα διάφορα μέτρα που παρέθεσα, αλλά προφανώς εναπόκειται στο Συμβούλιο και στα κράτη μέλη να επωμιστούν τις ευθύνες τους, ενώ αυτό το Κοινοβούλιο πρέπει να αναλάβει τις ευθύνες του όσον αφορά τις προτάσεις που κατατέθηκαν - οι οποίες είναι απολύτως αναγκαίες - αναφορικά με τα πρότυπα, τους οργανισμούς αξιολόγησης της πιστοληπτικής ικανότητας, τους λόγους των κεφαλαίων προς τις πιστώσεις, τις αποδοχές των διευθυντών και τις αμοιβές άλλων εργαζομένων στον τραπεζικό τομέα (υπάρχει επίσης η αμοιβή των χρηματιστών, η οποία δεν συζητείται συχνά, αλλά μου φαίνεται επίσης ότι είναι σημαντικό πρόβλημα). Από αυτή την άποψη, πιστεύω ότι η σύσταση μιας ομάδας υψηλού επιπέδου είναι άριστη πρωτοβουλία. Θα ήθελα, ωστόσο, να αναφέρω, εξ ονόματος της Προεδρίας, ότι θα προτιμούσα η σύνθεσή της να ήταν πιο ποικιλόμορφη και όσο το δυνατόν πιο ευρεία, παραμένοντας ταυτόχρονα αποτελεσματική. Όπως δήλωσε ο Πρόεδρος της Επιτροπής, η σημερινή κρίση ρευστότητας δεν θα πρέπει να μετατραπεί σε αυριανή κρίση αξιοπιστίας.
<P>
Ο κ. Daul επισήμανε άριστα τις αλλαγές που θα πρέπει να πραγματοποιηθούν σε σχέση με τους στόχους που παραμένουν, ειδικά αναφορικά με το πακέτο ενέργειας/κλίματος. Είναι επίσης πολύ σημαντικό, όπως τόνισε, να έχουμε μια διάσταση που υποστηρίζει τις μικρομεσαίες επιχειρήσεις, η Ευρωπαϊκή Τράπεζα Επενδύσεων να αναλάβει πραγματικά ισχυρή δράση. Κατά συνέπεια, το οικονομικό πακέτο που έχει συμφωνηθεί είναι σημαντικό και χρειάζεται να εφαρμοστεί πολύ γρήγορα όσον αφορά τη στήριξη των μικρομεσαίων επιχειρήσεων.
<P>
Συμφωνώ με τις δηλώσεις του κ. Schulz. Χρειαζόμαστε πολύ περισσότερο συντονισμό. Χρειαζόμαστε ένα σχέδιο δράσης. Χρειαζόμαστε επίσης ένα σχέδιο δράσης για τη στήριξη των επιχειρήσεων. Αυτές ήταν οι δηλώσεις του κ. Schulz και τις συμμερίζομαι πλήρως. Γνωρίζει ότι θα έχει τη στήριξή μας επ' αυτού. Καθώς έχει ήδη καλές σχέσεις με τον κ. Steinbruck, νομίζω ότι θα μπορέσει επίσης να τον πείσει.
<P>
Αναφορικά με τις δηλώσεις του κ. Watson, συμφωνώ μαζί του ότι δεν χρειαζόμαστε περισσότερη ρύθμιση, αλλά καλύτερα προσαρμοσμένη ρύθμιση. Αυτό είναι το σημαντικό. Ούτε είμαστε δογματιστές αναφορικά με τη ρύθμιση. Όπως πολλοί από εσάς δήλωσαν, είναι σαφές ότι, για να ανακτηθεί η εμπιστοσύνη, χρειαζόμαστε ρύθμιση στους τομείς που αναφέρθηκαν και θα πρέπει να υπάρχει καλύτερη προσαρμογή, πιο αντιδραστική ρύθμιση. Σε αυτό το σημείο πάλι, επαφίεται στα κράτη μέλη να επωμιστούν τις ευθύνες τους ως προς αυτό.
<P>
Τέλος, όπως επισήμανε ο κ. Wurtz, πρέπει να διασφαλίσουμε ότι η Ευρωπαϊκή Τράπεζα Επενδύσεων διαδραματίζει ενεργό ρόλο στο τρέχον πλαίσιο. Το Ευρωπαϊκό Συμβούλιο θα μιλήσει επίσης σχετικά με αυτό και πρέπει να λάβουμε τα απαραίτητα μέτρα, για να διασφαλίσουμε ότι διαθέτουμε ένα θεσμικό πλαίσιο κατάλληλο για τους οικονομικούς ομίλους, τους οικονομικούς παράγοντες που λειτουργούν όλο και περισσότερο σε διασυνοριακό επίπεδο. Αυτό είναι το πραγματικό χάσμα που πρέπει να αντιμετωπίσουμε σε αυτή την κρίση: ότι πράγματι, ο τρόπος οργάνωσής μας παραμένει απόλυτα εθνικός, ενώ οι προκλήσεις είναι διευρωπαϊκές. Μαζί πρέπει να εξεύρουμε μέτρα που θα μας επιτρέψουν να αλλάξουμε τη μέθοδο ρύθμισης, αντί να ασκούμε υπερ-ρύθμιση, και πρέπει να διασφαλίσουμε ότι η Ευρώπη θα ενωθεί, προκειμένου να εισακουστεί στις επερχόμενες διεθνείς συναντήσεις, έτσι ώστε, αντίθετα με το παρελθόν, να μην μας επιβάλλονται οι κανόνες και η αναταραχή των άλλων, για τις οποίες θα πρέπει να υφιστάμεθα τις συνέπειες, αλλά τουναντίον να μπορούμε να κινηθούμε προς μια σταθερότερη διεθνή τάξη πραγμάτων, μια τάξη πραγμάτων που θα αφορά περισσότερο την ανταπόκριση στις προκλήσεις που θα κληθούμε να αντιμετωπίσουμε σε παγκόσμιο επίπεδο.
<SPEAKER ID="041" NAME="José Manuel Barroso">
Πρόεδρος της Επιτροπής. - (FR) Κυρία Πρόεδρε, θα ήθελα απλώς να υπογραμμίσω δύο ή τρία σημεία που φαίνονται σημαντικά σε αυτό το στάδιο της συζήτησης. Γενικά μιλώντας, παρατήρησα ότι υπάρχει ωστόσο ομοφωνία στις γενικές γραμμές που θα πρέπει να ακολουθήσουμε.
<P>
Είναι ανάγκη να κατανοήσουμε ότι πρόκειται για μια ιδιαίτερα ασυνήθιστη κατάσταση και ότι διαθέτουμε ένα επί το πλείστον εθνικό πλαίσιο, με το οποίο θα αντιμετωπίσουμε μια διεθνική κρίση. " αλήθεια είναι ότι οι εποπτικές αρχές είναι εθνικές αρχές. " Επιτροπή και η Ευρωπαϊκή Κεντρική Τράπεζα δεν έχουν εξουσίες χρηματοοικονομικής εποπτείας.
<P>
Όσον αφορά τις εξουσίες της Επιτροπής και ιδίως τις κρατικές ενισχύσεις, έχουμε επιτελέσει κάποιο έργο επ' αυτού και μπορώ να σας διαβεβαιώσω ότι υπάρχει άριστη συνεργασία μεταξύ των υπηρεσιών μας και των κυβερνήσεων, οι οποίες εκδήλωσαν προθυμία για επικοινωνία μαζί μας από την αρχή. Μπορώ να δηλώσω, επίσης, ότι η συνεργασία με την Ευρωπαϊκή Κεντρική Τράπεζα ήταν άριστη και διαπίστωσα για άλλη μία φορά τις εντυπωσιακές προσπάθειες που χρειάστηκε να καταβάλει η γαλλική Προεδρία, προκειμένου να επιτύχει μια ευρωπαϊκή προσέγγιση, σε αυτό το δύσκολο υπόβαθρο των κατακερματισμένων εποπτικών συστημάτων, παρότι πάντα με μια ευρωπαϊκή διάσταση. Εν πάση περιπτώσει, σε αυτό το πλαίσιο, θα επικροτούσα την απόφαση που έλαβε σήμερα η Ευρωπαϊκή Κεντρική Τράπεζα για μείωση των επιτοκίων, μια απόφαση που ελήφθη σε συντονισμό με τις υπόλοιπες κεντρικές τράπεζες.
<P>
Αναφορικά με τα σημεία που υπογραμμίσατε στις ομιλίες σας, θα ήθελα απλώς να επισημάνω δύο πράγματα. Το ένα, στο οποίο αναφέρθηκε ο κ. Daul, αφορά το ζήτημα της πραγματικής οικονομίας και των μικρομεσαίων επιχειρήσεων. Είναι πλέον σίγουρο - αποτελεί αναγνωρισμένο γεγονός - ότι η κρίση έχει ήδη επιπτώσεις στην πραγματική οικονομία και ότι έπονται χαλεπότεροι καιροί. Πιστεύω ότι θα πρέπει να εξεύρουμε στοχευμένα μέτρα, στο πλαίσιο όλων των μεταρρυθμίσεων που εφαρμόζονται από την Ευρώπη, για να προσαρμοστούμε σε ένα πολύ δυσκολότερο πλαίσιο ανταγωνισμού και να εξεύρουμε μεθόδους να βοηθήσουμε τις μικρομεσαίες επιχειρήσεις με συγκεκριμένους τρόπους. Αυτός είναι επίσης ο λόγος για τον οποίο, στο πλαίσιο αυτών των πρωτοβουλιών, η Ευρωπαϊκή Τράπεζα Επενδύσεων ενθαρρύνθηκε να εφαρμόσει μέτρα για τις μικρομεσαίες επιχειρήσεις. Όλη αυτή η διάσταση, η διάσταση της πραγματικής οικονομίας, πρέπει να ακολουθηθεί εκ του σύνεγγυς τους προσεχείς μήνες.
<P>
Ένα άλλο σημείο στο οποίο αναφέρθηκε ο κ. Schulz αφορά το πρόβλημα όσων βρίσκονται εκτός Ευρώπης, το πρόβλημα των πολύ φτωχών. Πιστεύω ότι είναι επίσης καθήκον μου να επιστήσω την προσοχή σας σε ένα σημαντικό πρόβλημα εδώ. Επί του παρόντος, συζητούμε περί "διάσωσης του χρηματοπιστωτικού συστήματος", αλλά δεν πρέπει να λησμονούμε και τη "διάσωση των ανθρώπων". Φέτος, σύμφωνα με στοιχεία της Παγκόσμιας Τράπεζας, στα θύματα της λιμοκτονίας θα προστεθούν επιπλέον 75 εκατομμύρια άνθρωποι. Αυτός ο αριθμός αναμένεται να αυξηθεί κατά επιπλέον 100 εκατομμύρια ανθρώπους, κατά το επόμενο έτος.
<P>
Ως εκ τούτου, ενώ αναγνωρίζουμε ότι τα προβλήματά μας στην Ευρώπη έχουν πολλαπλασιαστεί, δεν πρέπει να λησμονούμε τα προβλήματα στις αναπτυσσόμενες χώρες. Δεν πρέπει να λησμονούμε την τραγωδία στην Αφρική. Πρέπει να καταβάλουμε προσπάθεια να ανταποκριθούμε θετικά στο πρόσφατο αίτημα του Γενικού Γραμματέα των "νωμένων Εθνών και του Προέδρου της Παγκόσμιας Τράπεζας, σε μια επιστολή που απευθυνόταν προς όλους τους αρχηγούς κρατών και κυβερνήσεων, καθώς επίσης, νομίζω, και στον Πρόεδρο του Ευρωπαϊκού Κοινοβουλίου, δηλαδή τα ευρωπαϊκά θεσμικά όργανα, ήτοι το Κοινοβούλιο και το Συμβούλιο, να εγκρίνουν την πρωτοβουλία της Επιτροπής αναφορικά με την υλοποίηση σχεδίου έκτακτης ανάγκης για τη στήριξη της γεωργίας στις αναπτυσσόμενες χώρες.
<P>
Δεν πρέπει να λησμονούμε, όπως το έθεσε πολύ εύστοχα ο κ. Jouyet, ότι όλες αυτές οι κρίσεις συνδέονται μεταξύ τους: η οικονομική κρίση, η παγκόσμια επισιτιστική κρίση, η ενεργειακή κρίση είναι σημαντικές πτυχές όσον αφορά τη γεωπολιτική κρίση. Θα ήθελα πάρα πολύ να δω την Ευρώπη να συμμετέχει σε μια εποικοδομητική προσέγγιση, όχι μόνο για εμάς, ως Ευρωπαίους, αλλά και για τον υπόλοιπο κόσμο επίσης.
<P>
Συντελούμε στη νέα τάξη πραγμάτων στην παγκοσμιοποίηση, που θέλουμε να είναι δίκαιη, όχι απομονώνοντας εαυτούς, ούτε αμφισβητώντας την έννοια της οικονομίας της αγοράς, αλλά με προσπάθειες εφαρμογής δικαιότερων αρχών και κανόνων στην οικονομία της αγοράς. Όπως έχει αναφερθεί, το τρέχον πρόβλημα είναι επίσης πρόβλημα ανικανότητας, όχι τόσο της αγοράς - παρότι πολλοί φορείς της αγοράς επιδεικνύουν απαράδεκτη συμπεριφορά - αλλά κυρίως της αρμοδιότητας ορισμένων πολιτικών ή δημόσιων φορέων, που δεν έχουν βρει κατάλληλες λύσεις για μια κατάσταση της αγοράς ως προς τη ρύθμιση.
<P>
Για να ολοκληρώσω, μπορώ να σας πληροφορήσω ότι, στις καθημερινές μας επαφές με τις κυβερνήσεις, διαπιστώνω ότι αναγνωρίζεται η ανάγκη για αυτή την ευρωπαϊκή διάσταση. Για παράδειγμα, όπως αναμφίβολα γνωρίζετε, μέχρι τώρα, η Ευρώπη, ακόμα και η ευρωζώνη, δεν υφίσταντο στην πραγματικότητα ως τέτοιες για τις διεθνείς οικονομικές αρχές. Μόλις πριν από λίγους μήνες, ύστερα από πολυετή επιμονή, η Ευρωπαϊκή Επιτροπή κέρδισε τελικά το δικαίωμα μιας έδρας, μιας παρουσίας στο Φόρουμ για την Οικονομική Σταθερότητα.
<P>
Αποτελεί αναμφισβήτητο γεγονός ότι, μέχρι στιγμής, παρά την ύπαρξη τόσο του Συμφώνου Σταθερότητας και Ανάπτυξης, όσο και της Ευρωπαϊκής Κεντρικής Τράπεζας, η εξωτερική αντιπροσώπευση της ΕΕ στους διεθνείς χρηματοπιστωτικούς φορείς απέχει πολύ από την πραγματική σημασία της Οικονομικής και Νομισματικής Ένωσης και του αντικειμένου που εκπροσωπεί το έργο της Ευρωπαϊκής Ένωσης. Επομένως, ακόμα και εν μέσω της κρίσης, διακρίνω ευκαιρίες. Εάν επιδείξουμε σοφία, εάν κατανοήσουμε τι μπορούμε και πρέπει να πράξουμε, διαβλέπω μια ευκαιρία ανάπτυξης της ιδέας μας για μια Ευρώπη στην υπηρεσία των πολιτών μας.
<SPEAKER ID="042" NAME="Philip Bushill-Matthews" AFFILIATION="PPE-DE">
Κυρία Πρόεδρε, η υπάρχουσα χρηματοοικονομική κρίση δεν επηρεάζει μόνο τις τράπεζες και τους επενδυτές. Οι κατασκευαστές, οι έμποροι λιανικής πώλησης, οι εισαγωγείς και οι εξαγωγείς αντιμετωπίζουν όλο και μεγαλύτερες δυσκολίες στην εύρεση του απαιτούμενου κεφαλαίου κίνησης και υπάρχει πραγματικός κίνδυνος να ενταθεί η ήδη σημαντική επιβράδυνση του εμπορίου. Επομένως η διατήρηση της ελεύθερης ροής αγαθών - όχι μόνο εντός Ευρώπης, αλλά και προς και από τον αναπτυσσόμενο κόσμο, όπως μόλις δήλωσε ο Πρόεδρος Barroso - αποτελεί ζήτημα ιδιαίτερης σπουδαιότητας.
<P>
Για αυτόν το λόγο - και πρόκειται για το πρώτο από τα δύο συσχετιζόμενα σημεία που θέλω να θίξω - η ταχεία ανάδειξη ενός νέου Επιτρόπου για το εμπόριο είναι ζήτημα τόσο μεγάλης σημασίας αυτή την περίοδο. Οι συνάδελφοι στο Σώμα ενδέχεται να ενθυμούνται ότι συνολικά στην πλειονότητά τους τα κόμματα και οι αντιπροσωπείες υποστηρίξαμε τον Peter Mandelson κατά την ανάδειξή του. Ακόμα και οι Βρετανοί Συντηρητικοί τον υποστήριξαν. Ήλπιζα ότι θα συνέβαινε το ίδιο και με τη διάδοχό του, αλλά θα πρέπει να σας πληροφορήσω ότι αρκετοί συνάδελφοι, από διαφορετικές αντιπροσωπείες, ήδη εξέφρασαν ουσιαστικές ανησυχίες για την προφανή έλλειψη εμπειρίας της στον σημαντικό τομέα του εμπορικού χαρτοφυλακίου.
<P>
Οπότε, προτείνω ότι θα ήταν προς το δικό της συμφέρον, καθώς και το δικό μας, η ακρόασή της να πραγματοποιηθεί μετά τη 10η Νοεμβρίου, εάν υπάρχει τέτοια δυνατότητα. Ένας μήνας είναι μεγάλο διάστημα αναμονής και μεγάλο διάστημα για να αναπτυχθούν περαιτέρω αμφιβολίες. Υπάρχει και άλλος λόγος: Μόλις μου έστειλαν ένα μήνυμα ηλεκτρονικού ταχυδρομείου που αναφέρει ότι το Διατλαντικό Οικονομικό Συμβούλιο, που έχει προγραμματιστεί για τις 16 Οκτωβρίου, χρειάστηκε να αναβληθεί, επειδή ο απερχόμενος Επίτροπος "αποχώρησε" και η νέα Επίτροπος δεν έχει ακόμα επισημοποιηθεί. Οπότε, ας ξεκινήσουμε. Είναι προς το συμφέρον όλων μας.
<P>
Το δεύτερο σημείο μου αφορά τις μικρομεσαίες επιχειρήσεις, ένα θέμα που έθιξε με πάθος ο καλός μου φίλος και συνάδελφος, Joseph Daul. Όταν το Συμβούλιο αναφέρεται στη συνολική εικόνα, θα μπορούσε παρακαλώ να αναφέρεται και στην επιμέρους εικόνα; Παρατήρησα τις προάλλες ότι στα τέλη Αυγούστου ήταν η ημερομηνία ολοκλήρωσης της διαβούλευσης για την Οδηγία για τις Καθυστερήσεις Πληρωμών. Θεωρώ ότι ο συγχρονισμός υπήρξε ατυχής. Οτιδήποτε μπορεί να δήλωσαν οι εταιρείες μέχρι τα τέλη Αυγούστου, τώρα το μήνυμά τους θα ήταν πιο δυναμικό. Θα μπορούσα, σας παρακαλώ, να αιτηθώ την επανάληψη αυτής της περιόδου διαβούλευσης μόνο για δύο μήνες ακόμα, επειδή θεωρώ ότι το νέο μήνυμα σχετικά με την έλλειψη κεφαλαίου κίνησης είναι κάτι που πρέπει πραγματικά να υποστηρίξουμε. Δεν είμαι πεπεισμένος ότι μια ανασκόπηση της Οδηγίας για την Καθυστέρηση Πληρωμών θα έλυνε το πρόβλημα, αλλά πιστεύω ότι αυτού του είδους η ανάλυση θα συνέβαλλε στην κατανόηση του προβλήματος.
<SPEAKER ID="043" NAME="Pervenche Berès" AFFILIATION="PSE">
(FR) Κυρία Πρόεδρε, Προεδρεύων του Συμβουλίου, επιτρέψτε μου να εκφράσω τη λύπη μου για την απουσία του αρμόδιου υπουργού για το Συμβούλιο του Ecofin. Είναι η Πρόεδρος αυτού του Συμβουλίου και απαιτεί ισχυρή ευρωπαϊκή συνεργασία. Θεωρώ ότι κανονικά θα έπρεπε να βρίσκεται ανάμεσά μας σήμερα.
<P>
Πρόεδρε της Επιτροπής, ακούω ό,τι λέτε και δεν πρόκειται να αντιγράψω εκείνους που υποστηρίζουν ότι είναι μόνο λόγια, αλλά, παρόλ' αυτά, πότε κινητοποιηθήκατε ουσιαστικά σε σχέση με αυτά τα θέματα από τότε που ξεκίνησε η κρίση; Έχετε προσέλθει εδώ περιστασιακά με προτάσεις, όταν αισθανθήκατε ότι υπήρχε η πιθανότητα να αντιμετωπίζουν πρόβλημα κράτη μέλη, και ιδίως τα μεγαλύτερα (έχω κατά νου τη Γαλλία και τη Γερμανία για το ζήτημα των κρατικών επενδυτικών ταμείων). Ήρθατε με μια πρόταση που συντάχθηκε από το ίδιο σας το συμβούλιο, ανεξάρτητα από τον αρμόδιο Επίτροπο, κ. Charlie McCreevy.
<P>
Ωστόσο, έκτοτε, δεν αντιλήφθηκα ιδιαίτερη κινητοποίηση από μέρους σας. Σε κάθε περίπτωση, ήθελα να σας θέσω ένα ερώτημα: πού έχετε κρύψει σήμερα τον αρμόδιο για την κατάσταση των χρηματαγορών Επίτροπο; Αναρωτιέμαι γιατί δεν βρίσκεται στο πλευρό σας. Με ευχαριστεί που βλέπω το φίλο μας Joaquín Almunia δίπλα σας, ωστόσο βρίσκω κάπως παράξενο το ότι ο αρμόδιος Επίτροπος απουσιάζει.
<P>
Όσο για τον αρμόδιο Επίτροπο, τον Ιούλιο του 2007, όταν όλες οι υπηρεσίες του είχαν κινητοποιηθεί, τι έκανε για να μας ενημερώσει ότι η κατάσταση των ευρωπαϊκών τραπεζών επρόκειτο να γίνει δραματική, ότι οι συνέπειες αυτής της κρίσης για την ευρωπαϊκή οικονομία θα ήταν δραματικές; Οι υπηρεσίες σας ενημερώθηκαν. Τότε έπρεπε, κ. Barroso, να καταθέσετε προτάσεις που θα μπορούσαν να καθησυχάσουν τους Ευρωπαίους αποταμιευτές σχετικά με τις εγγυήσεις των καταθέσεων, σχετικά με τον τρόπο που θα διαχειριζόμασταν αυτές τις δύσκολες καταστάσεις. Πού βρισκόταν τότε ο Επίτροπός σας;
<P>
Σας έδωσε μεγάλη ευχαρίστηση το γεγονός ότι η Επιτροπή - προσέξτε με, κ. Barroso - προσκλήθηκε να παρευρεθεί στο Φόρουμ για την Οικονομική Σταθερότητα. Γνωρίζετε ότι ο Επίτροπός σας, κ. McCreevy, δεν παρευρέθη στη συνάντηση του Φόρουμ την προηγούμενη Δευτέρα, επειδή βρισκόταν στο Δουβλίνο; Ποιες ήταν οι δηλώσεις του, όταν η χώρα καταγωγής του αποφάσισε να δράσει αυτόνομα όσον αφορά στο θέμα των εγγυήσεων των καταθέσεων στον τομέα αρμοδιότητάς του στην Επιτροπή;
<P>
Μας λέτε ότι υπάρχει αντίσταση εντός του Ευρωπαϊκού Συμβουλίου, όμως έχετε πράγματι ανάγκη να αναμένετε εντολές από τους υπουργούς οικονομικών, για να καταρτίσετε ένα σύστημα εγγυήσεων των καταθέσεων ή για να ελέγξετε τον τρόπο εφαρμογής των λογιστικών προτύπων σε ευρωπαϊκό επίπεδο;
<P>
Κύριε Barroso, είναι η πολιτική σας ευθύνη σήμερα να επιδείξετε θάρρος, ηγετικό πνεύμα και πρωτοβουλία. Μέχρι στιγμής, δεν έχω δει κάτι τέτοιο.
<SPEAKER ID="044" NAME="Wolf Klinz" AFFILIATION="ALDE">
(DE) Κυρία Πρόεδρε, κυρίες και κύριοι, τα γεγονότα είναι ραγδαία. Οι αγορές βρίσκονται σε ελεύθερη πτώση. Κανείς δεν γνωρίζει εάν αυτό οφείλεται στην απώλεια εμπιστοσύνης που βρίσκεται παντού ή εάν ενδεχομένως οι κερδοσκόποι είναι "επί το έργον", σε μια προσπάθεια να διαπιστώσουν εάν, και σε ποιο βαθμό, έχουν ακόμα δυνατότητα να καταβάλουν την αγορά.
<P>
Σε ένα ολοήμερο σεμινάριο τον φετινό Φεβρουάριο, η Ομάδα της Συμμαχίας των Φιλελεύθερων και Δημοκρατών για την Ευρώπη επιχείρησε ήδη να προσδιορίσει τις αιτίες της κρίσης και να ορίσει συγκεκριμένα μέτρα που θα πρέπει να ψηφίσουμε, προκειμένου να αποφευχθεί μελλοντική επανάληψη αυτής της κρίσης.
<P>
Ελάχιστα επιτυγχάνονται με την επίρριψη κατηγοριών στους μεμονωμένους συμμετέχοντες της αγοράς. Βασικά, πρέπει να ομολογήσουμε ότι όλοι μας αποτύχαμε: οι τράπεζες επενδύσεων, οι οποίες δημιούργησαν προϊόντα που τελικά ήταν τόσο σύνθετα που κανείς δεν τα κατανοούσε, οι τράπεζες παροχής στεγαστικών δανείων που παρέβλεψαν τις αξιολογήσεις της πιστοληπτικής ικανότητας, οι οργανισμοί αξιολόγησης, που ολιγώρησαν μεγαλοπρεπώς στις συγκρούσεις συμφερόντων, και τα εποπτικά όργανα που δεν συνεργάστηκαν αρκετά στενά μεταξύ τους ή με τις αρμόδιες κεντρικές τράπεζες και δεν κατέβαλαν προσπάθεια να επιτύχουν πραγματική διαφάνεια στα ειδικά εταιρικά οχήματα (special purpose vehicles) τα οποία δεν απαιτούνταν να αναφέρουν μεμονωμένα τους ισολογισμούς τους.
<P>
Δεν έχει γίνει τίποτα εδώ και πάρα πολύ καιρό! " Επιτροπή, από την οποία ζητήθηκε πριν από χρόνια να διερευνήσει τους οργανισμούς αξιολόγησης, προκειμένου να μας διαφωτίσει αναφορικά με τις δραστηριότητές τους και να βελτιώσει τη διαφάνεια σε άλλους τομείς, άργησε πάρα πολύ να λάβει μέτρα. Τώρα, σχεδόν κάθε μέρα θεσπίζονται μέτρα που θα ήταν αδιανόητα πριν από λίγους μήνες: η G7 το Σάββατο, τα 27 κράτη μέλη τη Δευτέρα, οι υπουργοί οικονομικών την Τρίτη, τα μέτρα που θέσπισε η βρετανική κυβέρνηση σήμερα και, ταυτόχρονα, μια συντονισμένη πρωτοβουλία από τις κεντρικές τράπεζες και μια μείωση των επιτοκίων! Καλώς. Ελπίζω αυτά τα μέτρα να βοηθήσουν, αλλά θα μπορούσαν επίσης να παρερμηνευτούν από τις αγορές και να θεωρηθούν έκφραση ενός διάχυτου πανικού -και σίγουρα αυτό πρέπει να αποφευχθεί.
<P>
Το σπίτι έχει 27 δωμάτια, οι φλόγες θεριεύουν έξω από τη στέγη, αλλά τι κάνουν οι 27 ένοικοι; Δρουν μεμονωμένα, καθένας παλεύοντας με τη φωτιά που υπάρχει στο δικό του δωμάτιο, αντί να συνεργάζονται.
<SPEAKER ID="045" NAME="Hélène Flautre" AFFILIATION="Verts/ALE">
(FR) Κυρία Πρόεδρε, με αυτή την οικονομική κρίση, το Ευρωπαϊκό Σύμφωνο για τη Μετανάστευση και το Άσυλο θα ατονήσει. Αυτό ίσως να είναι καλό. Ίσως έτσι θα έπρεπε να είναι πάντα. Αναρωτιόμασταν σε τι διαφέρει αυτό το Σύμφωνο για τη Μετανάστευση και το Άσυλο σε σύγκριση με τις πολιτικές που ακολουθεί επί έτη η Ευρωπαϊκή Ένωση και τα κράτη μέλη.
<P>
Είναι αλήθεια, λοιπόν! Με αυτό το νέο Σύμφωνο, τι θα αλλάξει για τους μετανάστες που είναι τα θύματα της αστυνομικής βίας, της εμπορίας ανθρώπων, της παράλογης γραφειοκρατίας; Επικυρώνει την ανθρώπινη αξιοπρέπειά τους, τα δικαιώματά τους; Θα επικυρώσει τη Διεθνή Σύμβαση για την προστασία των δικαιωμάτων όλων των διακινούμενων εργαζομένων και των μελών των οικογενειών τους; Όχι!
<P>
Τι θα αλλάξει για τα θύματα της φτώχειας, των πολέμων, των φυσικών καταστροφών, των αυξανόμενων περιορισμών στο δικαίωμα ασύλου; Θα αρχίσουν οι άνθρωποι να διερωτώνται πόσο γελοίο είναι να πρέπει να κάνει κάποιος αίτηση παροχής ασύλου στην πρώτη χώρα ασύλου του; Θα παύσουν οι συνοπτικοί έλεγχοι και οι αναξιόπιστες, επιτρέψτε μου να πω, λίστες ασφαλών χωρών; Για τους μετανάστες που εργάζονται νομίμως και οι οποίοι αποτελούν πραγματικό μέρος της οικονομικής και της κοινωνικής μας ζωής, αυτό θα σημαίνει ότι χαίρουν επίσημης αναγνώρισης; Όχι!
<P>
Όσο για τους μετανάστες, συμπεριλαμβανομένων των ανηλίκων, που φυλακίζονται ή απελαύνονται, ακόμα και προς χώρες όπου θα πέσουν θύματα κακομεταχείρισης, όπου δεν έχουν οικογένεια, όπου δεν μιλούν τη γλώσσα, αυτό θα αλλάξει; Θα εγκαταλείψουμε τις συμφωνίες επανεισδοχής και διαμετακόμισης σε χώρες όπου γίνονται παραβιάσεις των ανθρωπίνων δικαιωμάτων; Όχι!
<P>
Αντιλαμβάνεστε ότι άνθρωποι από όλο τον κόσμο αποδοκιμάζουν την πολιτική για το άσυλο και τη μετανάστευση; Πλέον, σε όποιο διεθνές συνέδριο και αν βρεθεί κάποιος θα ακούσει για τις μαζικές παραβιάσεις δικαιωμάτων που υφίστανται οι μετανάστες εξαιτίας της ευρωπαϊκής πολιτικής για το άσυλο και τη μετανάστευση. Πιστεύω ότι αυτό πρέπει να αλλάξει. Χρειαζόμαστε μια πολιτική βασισμένη στον πραγματισμό και όχι στην υποκρισία, που είναι το σήμα κατατεθέν του Ευρωπαϊκού Συμφώνου για τη Μετανάστευση και το Άσυλο.
<SPEAKER ID="046" NAME="Cristiana Muscardini" AFFILIATION="UEN">
(IT) Κυρία Πρόεδρε, κυρίες και κύριοι, συμφωνούμε απολύτως με τις δηλώσεις που έκανε ο Πρόεδρος Sarkozy στην πόλη Evian: ότι μόνο η συντονισμένη δράση εκ μέρους των κεντρικών τραπεζών και των κυβερνήσεων μπορεί να χαλιναγωγήσει το συστημικό κίνδυνο.
<P>
Αυτό δεν αναιρεί το γεγονός ότι, παρά τη σημερινή ενδιαφέρουσα συζήτηση, εξακολουθούμε να έχουμε ορισμένες ανησυχητικές αμφιβολίες σχετικά με το λόγο για τον οποίο η Ευρωπαϊκή Κεντρική Τράπεζα δεν μείωσε τα επιτόκια νωρίτερα, εν όψει των γεγονότων στην αγορά των "ΠΑ, στις παγκόσμιες αγορές και στις χρηματαγορές, ειδικά σε ορισμένες χώρες της ΕΕ.
<P>
Το αμφισβητούμε αυτό, επειδή δεν υπήρξε σαφής τοποθέτηση για το ζήτημα των παραγώγων, ενώ γνωρίζουμε ότι αυτά τα προϊόντα οδήγησαν ισχυρούς δημόσιους φορείς και αρχές στην Ιταλία και την Ευρώπη σε συσσώρευση τεραστίων χρεών.
<P>
Το αμφισβητούμε, επειδή η πολιτική παγίωσης των τραπεζικών ιδρυμάτων συνεχίστηκε, σε πολλές περιπτώσεις δημιουργώντας είδωλα με βάση από πηλό, χωρίς να λαμβάνεται υπόψη το πραγματικό σύστημα που υπάρχει στις χώρες μας και ο λόγος για τον οποίο η καταναλωτική πίστη είναι ανεξέλεγκτη, οδηγώντας στη δημιουργία τεραστίων χρεών, τόσο από ιδιώτες όσο και, κατά συνέπεια, από τις τράπεζες.
<P>
Εν συντομία, ζητούμε από την Ευρώπη σήμερα να αναθεωρήσει με θάρρος το Σύμφωνο Σταθερότητας, το οποίο πλέον ανήκει στον προηγούμενο αιώνα. Με εκθετικό αριθμό νέων κρίσεων να αναδύονται, χρειαζόμαστε αποφάσεις γρήγορες και αλάνθαστες. Εφόσον νωρίτερα συζητούσαμε για τις μικρομεσαίες επιχειρήσεις, χρειαζόμαστε επίσης τη σαφή τοποθέτηση του Συμβουλίου σχετικά με το γεγονός ότι η Επιτροπή έχει καθήκον να εισηγηθεί περαιτέρω περικοπές στο κόστος των καυσίμων.
<SPEAKER ID="047" NAME="Frank Vanhecke" AFFILIATION="NI">
(NL) Κυρία Πρόεδρε, λίγη μετριοφροσύνη δεν έβλαψε ποτέ κανέναν, μη εξαιρουμένων των πολιτικών. Ας το ξεκαθαρίσουμε από την αρχή: τα θεσμικά όργανα της Ευρωπαϊκής Ένωσης είναι μόλις και μετά βίας κάτι περισσότερο από τελείως ανίσχυροι αμέτοχοι θεατές, ενώ το Ευρωπαϊκό Κοινοβούλιο είναι μόλις κάτι περισσότερο από ένα τελείως ανίσχυρο "κατάστημα συζητήσεων", στα πλαίσια της παγκόσμιας οικονομικής κρίσης.
<P>
Συνεπώς, θα ξεκινήσω τη συζήτηση από ορισμένα άλλα θέματα για τα οποία φέρουμε όντως ευθύνη. Αρχικά, στη σύνοδο κορυφής θα κυριαρχούσε το ιρλανδικό ζήτημα και η μελλοθάνατη Συνθήκη της Λισαβόνας. Ωστόσο, πρόσφατες δηλώσεις κορυφαίων ευρωκρατών μου προκάλεσαν ένα έντονο αίσθημα déjà vu. Ένα παράδειγμα είναι η Επίτροπος Wallström, η οποία μόλις αυτή την εβδομάδα δήλωσε ότι το ιρλανδικό δημοψήφισμα αφορούσε ελάχιστα την ίδια τη Συνθήκη και περισσότερο ζητήματα ηθικής και φορολογίας. Συνοψίζεται στο γεγονός ότι, για την Επιτροπή, το ιρλανδικό "όχι" ήταν ουσιαστικά "ναι". Αιτία του déjà vu είναι ότι έγιναν πανομοιότυπες δηλώσεις και από μέλη του ευρωπαϊκού κατεστημένου, ύστερα από το γαλλικό και το ολλανδικό δημοψήφισμα που πραγματοποιήθηκαν τότε. Οι πολίτες λένε "όχι", αλλά οι ευρωκράτες ακούνε "ναι".
<P>
Τέτοιου είδους περιφρόνηση της στοιχειώδους δημοκρατίας συνιστά προφανώς δομικό χαρακτηριστικό αυτής της Ευρώπης. Μια συγκεκριμένη ευρωπαϊκή ελίτ που πάσχει από πολιτικό αυτισμό, αποκομμένη από τους πολίτες, προχωρεί και λαμβάνει αποφάσεις σε πείσμα των πολιτών και έπειτα, όταν συμβούν οι πραγματικές καταστροφές, παρακολουθεί τελείως ανίσχυρη, όπως συμβαίνει στην προκειμένη περίπτωση.
<P>
Ακολουθεί και άλλο παράδειγμα. Πρόσφατες έρευνες έδειξαν ότι η αντίθεση στην προσχώρηση της Τουρκίας είναι ισχυρότερη από ποτέ μεταξύ των πολιτών των χωρών μας - αλλά τι κάνουμε; Επιταχύνουμε περαιτέρω τη διαδικασία των διαπραγματεύσεων για αυτή την προσχώρηση. " Ευρώπη που βλέπουμε τώρα είναι το αντίθετο ακριβώς από οτιδήποτε σχετίζεται με τη δημοκρατία. Επιπλέον, δεν μπορούμε να επιλύσουμε αυτό το πρόβλημα της δυσπιστίας των πολιτών υποδυόμενοι τώρα ρόλους, υποκρινόμενοι ότι συμβάλλουμε σημαντικά στην αντιμετώπιση της οικονομικής κρίσης.
<SPEAKER ID="048" NAME="Jacek Saryusz-Wolski" AFFILIATION="PPE-DE">
(FR) Κυρία Πρόεδρε, υπουργέ, Επίτροπε, το μήνυμά μου προς την Επιτροπή και το Συμβούλιο είναι το εξής: εν μέσω αυτής της οικονομικής κρίσης, ας μην λησμονούμε την παρακολούθηση της έκτακτης συνάντησης του Συμβουλίου την 1η Σεπτεμβρίου και ιδίως το ζήτημα της Γεωργίας και της Λευκορωσίας.
<P>
- " Γεωργία έχασε τον πόλεμο, αλλά θα κερδίσει την ειρήνη και πρέπει να καταβάλουμε κάθε δυνατή προσπάθεια, για να συμβεί αυτό. Αυτό συνεπάγεται δύο πράγματα: βοήθεια προς τη Γεωργία με ισχυρή οικονομική στήριξη για την ανοικοδόμηση και βοήθεια για την παγίωση των δημοκρατικών μεταρρυθμίσεων.
<P>
" Ευρωπαϊκή Ένωση αντιμετώπισε ταχύτερα και αποτελεσματικότερα την κρίση στον Καύκασο, σε σύγκριση με τους Αμερικανούς φίλους μας, και η αντίδρασή μας ήταν συνεπής και βασίστηκε σε κοινή προσέγγιση. Ευχαριστώ και συγχαίρω τη γαλλική Προεδρία για αυτό.
<P>
Πρέπει να λάβουμε υπόψη τον αντίκτυπο που είχε η κρίση της Γεωργίας σε ολόκληρη την περιοχή και στην ίδια την Ευρωπαϊκή Ένωση. Είναι πιο επιτακτικό από ποτέ να εδραιώσουμε τις σχέσεις μας με τους γείτονές μας προς ανατολάς, συγκεκριμένα μέσω της ανατολικής συνεργασίας σε ανώτερο επίπεδο. Χρειαζόμαστε μια ισχυρή δημοκρατική Γεωργία, όπως η Γεωργία χρειάζεται εμάς. Υπάρχουν επίσης τα κοινά ευρωπαϊκά συμφέροντά μας, εννοώντας την ενεργειακή ασφάλεια και τη διαθεσιμότητα ενός διαδρόμου μεταφοράς στον Καύκασο για την εναλλακτική διαμετακόμιση πετρελαίου και φυσικού αερίου. Αναμένουμε από την Επιτροπή και το Συμβούλιο να διασφαλίσουν την προστασία των υπαρχόντων αγωγών και να προβούν στην περαιτέρω ανάπτυξη της κοινής εξωτερικής πολιτικής για την ενέργεια, η οποία απουσιάζει δραματικά.
<P>
Σχετικά με τη Λευκορωσία, τώρα: η κατάσταση εκεί εμφανίζει ελαφρά βελτίωση και διαφαίνονται οι πρώτες ενδείξεις φιλελευθεροποίησης. Οι εκλογές δεν ήταν δημοκρατικές. Χρειάζεται να απαντήσουμε με μια νέα πολιτική, για να θέσουμε τέλος στην απομόνωση της Λευκορωσίας, αλλά το άνοιγμα πρέπει να είναι υπολογισμένο, με βάση αυστηρές προϋποθέσεις και μια προσέγγιση βαθμιαίου δούναι και λαβείν. Αυτό συνεπάγεται τα παρακάτω στοιχεία: επιλεκτική εφαρμογή των ευρωπαϊκών πολιτικών γειτονίας και των μέτρων για τα ανθρώπινα δικαιώματα, επιλεκτική αναστολή των κυρώσεων για τις θεωρήσεις για επισήμους, μείωση κατά το ήμισυ του κόστους των θεωρήσεων εισόδου για τους Λευκορώσους πολίτες, επανεδραίωση του πολιτικού διαλόγου, στήριξη της διεύρυνσης της οικονομικής συνεργασίας με την Ευρωπαϊκή Ένωση, προστασία της κοινωνίας των πολιτών, των ΜΚΟ, των εθνικών μειονοτήτων και της ελευθερίας των μέσων ενημέρωσης - και όλα αυτά σε στενή διαβούλευση με τους εκπροσώπους των δημοκρατικών θέσεων στη Λευκορωσία.
<SPEAKER ID="050" NAME="Enrique Barón Crespo" AFFILIATION="PSE">
(ES) Κυρία Πρόεδρε, Προεδρεύων του Συμβουλίου, Επίτροπε, κυρίες και κύριοι, το μήνυμα που νομίζω ότι θα πρέπει να στείλουμε στο επόμενο Ευρωπαϊκό Συμβούλιο είναι η ανάγκη αποκατάστασης και ενίσχυσης της εμπιστοσύνης των Ευρωπαίων πολιτών στο έργο μας.
<P>
Ο λόγος είναι ότι αποφασίσαμε να δημιουργήσουμε μια οικονομική και νομισματική ένωση, η οποία βρίσκεται υπό κατασκευή, αλλά δεν έχει ολοκληρωθεί ακόμα. Επί μία εβδομάδα, εξαιτίας της μόλυνσης από την επιδημία των "ΠΑ, διατρέχαμε τον κίνδυνο είτε ενός γενικευμένου πανικού είτε μιας μαζικής εξόδου, το οποίο πιστεύω ότι αποκαταστάθηκε. Καταδείχθηκε τελικά ότι τα ευρωπαϊκά θεσμικά όργανα λειτουργούν: συγκεκριμένα, στην περίπτωση της χθεσινής συνάντησης του Ecofin, καθώς και με τη σημερινή συντονισμένη μείωση των επιτοκίων.
<P>
Αυτό που χρειάζεται είναι να έχουμε τη δυνατότητα να βοηθήσουμε το σύστημα παραγωγής μας. Από αυτή την άποψη, πέραν των Κοινοτικών πρωτοβουλιών, θα αναφέρω, για παράδειγμα, την περίπτωση της χώρας μου, όπου χθες αποφασίστηκε να ξεκινήσει μια χρηματοδότηση 30 δισεκατομμυρίων ευρώ, επειδή αυτό που χρειάζεται να κάνουμε είναι να βοηθήσουμε τις επιχειρήσεις να λειτουργήσουν.
<P>
Ο δεύτερος τομέας όπου η ενίσχυση της εμπιστοσύνης είναι σημαντική είναι η κύρωση της Συνθήκης της Λισαβόνας. Είχα επίσης την ευκαιρία να συζητήσω με τον υπουργό Martin. Έκανε ακριβή διάγνωση της κατάστασης, αλλά μια διάγνωση χωρίς συνταγογράφηση φαρμάκων, δεν έχει αποτέλεσμα. Επομένως, αυτό που χρειαζόμαστε είναι οι Ιρλανδοί φίλοι μας, έχοντας συλλογιστεί και αναλογιστεί τα πράγματα, να συνειδητοποιήσουν επίσης ότι δεν πρόκειται για άσκηση ουδετερότητας, με άλλα λόγια, ότι σε μια Ένωση η οποία βασίζεται στην αλληλεγγύη, κοστίζει επίσης σε εμάς και θα μας κοστίσει ακριβά, εάν δεν υιοθετηθεί η Συνθήκη της Λισαβόνας πριν από τις εκλογές.
<P>
" μόνη θετική πτυχή της μη κύρωσης είναι, ίσως, ότι θα κάνει τις ευρωεκλογές το επίκεντρο της προσοχής. Ωστόσο, είναι σημαντικό να παλέψουμε και να εργαστούμε, για να τεθεί σε ισχύ η Συνθήκη της Λισαβόνας μέχρι τις επικείμενες ευρωεκλογές, έτσι ώστε η Ένωση να μπορέσει να ισχυροποιηθεί και να γίνει πιο συνεκτική.
<SPEAKER ID="051" NAME="Sophia in 't Veld" AFFILIATION="ALDE">
(NL) Κυρία Πρόεδρε, οι πολίτες προσβλέπουν τώρα στην Ευρώπη, για να τους προσφέρει προστασία και σταθερότητα και να επιδείξει ενότητα. Μια ισχυρή Ευρώπη είναι τώρα σημαντικότερη από ποτέ. Όλοι συμφωνούν ότι ήταν αναγκαία η παρέμβαση και καλώς ενεργήσαμε γρήγορα. Αυτό ήταν αναπόφευκτο.
<P>
Μολαταύτα, θεωρώ ανησυχητικές ορισμένες εξελίξεις και διαισθάνομαι, επίσης, ένα βαθμό ιδεολογίας πίσω από ορισμένες ενέργειες που αναλήφθηκαν. Ορισμένοι από τους συναδέλφους σε αυτό το Σώμα εορτάζουν ήδη το θάνατο του καπιταλισμού. Ωστόσο, για να είμαι ειλικρινής, οι πολιτικοί δεν είναι τραπεζίτες. " λήψη έκτακτων μέτρων είναι ένα στοιχείο, ωστόσο παρατήρησα ότι ορισμένες επιχειρήσεις ισοδυναμούν με την πολύ συνηθισμένη εθνικοποίηση τραπεζών. Για να είμαι ειλικρινής, υπάρχουν ορισμένοι τραπεζίτες που προφανώς δεν είναι πλέον αξιόπιστοι και στους οποίους δεν μπορούμε να εμπιστευόμαστε τις αποταμιεύσεις μας. Ωστόσο, διερωτηθείτε εάν θα εμπιστευόσασταν τις αποταμιεύσεις σας σε πολιτικούς που δρουν ως τραπεζίτες. Στον κ. Schulz, για παράδειγμα. Εγώ πάντως, όχι.
<P>
Δεν πρέπει να επωφεληθούμε της κρίσης, για να παρακάμψουμε, να αποδυναμώσουμε ή ακόμα και να καταργήσουμε τους κανόνες. Θεωρώ εξαιρετικά ανησυχητική την απαίτηση για ευέλικτη εφαρμογή της πολιτικής ανταγωνισμού ή του Συμφώνου Σταθερότητας και Ανάπτυξης. Αυτοί ακριβώς είναι οι κανόνες που έκαναν την Ευρώπη ισχυρή.
<P>
Έχω μια συγκεκριμένη ερώτηση για την Επιτροπή - και, παρεμπιπτόντως, παρατηρώ μετά λύπης ότι ο κ. Barroso προφανώς δεν θεωρεί τη συζήτηση αρκετά ενδιαφέρουσα, για να παραμείνει έως το τέλος. Σήμερα το μεσημέρι, ο Ολλανδός υπουργός οικονομικών δήλωσε στη συζήτηση της Κάτω Βουλής του ολλανδικού κοινοβουλίου ότι η εξαγορά της Fortis και της ABN-AMRO - όχι μόνο της τράπεζας, αλλά και των τμημάτων που δεν έχουν συστημική σχέση, όπως ο τομέας της ασφάλισης - δεν δηλώθηκε ως κρατική ενίσχυση. Επομένως, θα ήθελα να μάθω πώς σκοπεύει η Επιτροπή να αντιμετωπίσει αυτού του είδους την περίπτωση κατά την προσεχή περίοδο. Εξάλλου, η Επίτροπος Kroes δήλωσε την προηγούμενη Δευτέρα - και συμφωνώ απολύτως - ότι οι κανόνες του ανταγωνισμού και το Σύμφωνο Σταθερότητας και Ανάπτυξης εξακολουθούν να βρίσκονται σε πλήρη ισχύ. Πώς αντιμετωπίζουμε αυτού του είδους την περίπτωση; Τι θα συμβεί εάν ανακαλυφθεί στην πορεία ότι υπήρξε παραβίαση των κανόνων περί κρατικών ενισχύσεων;
<SPEAKER ID="052" NAME="Ryszard Czarnecki" AFFILIATION="UEN">
(PL) Κυρία Πρόεδρε, η βασική πρόκληση που αντιμετωπίζει σήμερα η Ευρώπη είναι αναμφισβήτητα η οικονομική κρίση. Παρά τις αρκετά πρόσφατες διαβεβαιώσεις Γερμανών πολιτικών και αξιωματούχων της Ευρωπαϊκής Επιτροπής, αυτή η κρίση αρχίζει να πλήττει την Ευρώπη σε σημαντικό βαθμό. Το ερώτημα δεν είναι εάν θα φθάσει σε εμάς, αλλά πότε. Το προηγούμενο Σάββατο, οι αυτόκλητοι ηγέτες πολλών εκ των μεγαλύτερων χωρών της Ευρωπαϊκής Ένωσης δεν κατάφεραν να συμφωνήσουν σε μια κοινή τακτική από αυτή την άποψη.
<P>
Επιπλέον, από το παράδειγμα των εγγυήσεων των καταθέσεων που ανακοίνωσαν κράτη όπως η Ελλάδα, η Ιρλανδία και η Γερμανία, σε αντίθεση με άλλα κράτη μέλη της ΕΕ, είναι προφανές ότι δεν υπάρχει ενιαία κοινή τακτική αντιμετώπισης του ζητήματος. Εάν δεν καταλήξουμε σε μια κοινή στρατηγική επ' αυτού κατά την ερχόμενη σύνοδο κορυφής της ΕΕ, θα είναι πολύ αρνητική ένδειξη για τους πολίτες των κρατών μελών της ΕΕ, επειδή ακριβώς σε καιρούς κρίσης οι πολίτες της ΕΕ έχουν μεγαλύτερη ανάγκη να αισθανθούν ότι η ΕΕ είναι συμπαραστάτης, περίπτωση ανάγκης, και ότι είναι παρούσα όχι μόνο στις καλές στιγμές, αλλά και όταν παρουσιάζεται κάποιο πρόβλημα.
<SPEAKER ID="053" NAME="Werner Langen" AFFILIATION="PPE-DE">
(DE) Κυρία Πρόεδρε, δυστυχώς, ο Πρόεδρος της Επιτροπής δεν παρευρίσκεται πλέον εδώ. Δήλωσε - το σημείωσα εκείνη τη στιγμή - ότι δεν έχουμε ακόμα τους κανόνες που θα μας επιτρέψουν μια ευρωπαϊκή απάντηση. Σε αυτό, έχει πράγματι δίκιο. " κ. Bérès μάς εξήγησε γιατί έχει δίκιο - επειδή ο αρμόδιος επίτροπος, κ. McCreevy, θα μπορούσε κάλλιστα να έχει πεθάνει τα τέσσερα τελευταία έτη! Αγνόησε συστηματικά τις προτάσεις του Κοινοβουλίου σε τουλάχιστον 10 διαφορετικές εκθέσεις. Αυτή είναι η πραγματικότητα, όχι ο νεοφιλελευθερισμός, αλλά ο έλεγχος από απόσταση, από το Δουβλίνο και το Λονδίνο, από τον επίτροπο που είναι αρμόδιος για τις χρηματαγορές. Εάν ο Πρόεδρος της Επιτροπής είχε το σθένος, θα απήλλασσε τον κ. McCreevy από αυτόν το ρόλο και θα τον έδινε στον κ. Almunia, στον οποίο ανήκει, αλλά δεν έχει το θάρρος να το κάνει. Αντ' αυτού, οι άνθρωποι συνεχίζουν να μιλούν εδώ σαν να ξεκινούσε μόλις "η ώρα μηδέν". Μόνο απορία μου προκαλούν οι κινήσεις του Προέδρου της Επιτροπής. Δεν θα μπορέσει τόσο εύκολα να απεκδυθεί της κοινής ευθύνης του με τα λόγια.
<P>
Το λέω αυτό με τόση έμφαση, επειδή δεν μπορούμε απλώς να καθόμαστε εδώ ήσυχα και να περιμένουμε. Πρέπει να δράσουμε γρήγορα. Οι εκδότριες τράπεζες έδρασαν, οι υπουργοί οικονομικών έδρασαν. Όλα αυτά έγιναν αναγκαία τώρα, επειδή η κρίση έλαβε τώρα ακριβώς τις διαστάσεις που φοβόμασταν όλα αυτά τα έτη.
<P>
Πού είναι η κ. Kroes; Αοριστολογεί με τους κανόνες ανταγωνισμού της και θέτει επίσης σε κίνδυνο την ασφάλεια στον τομέα της σταθερότητας των τραπεζών που εξακολουθούν να λειτουργούν. Θέτει προθεσμίες, αντί να σκέφτεται εάν η Ιρλανδία μπορεί να εκχωρήσει το 200% του εγχώριου προϊόντος της ως εγγυήσεις αποκλειστικά για τους Ιρλανδούς πολίτες και για μελλοντικά δάνεια. Ποιος είπε έστω και μία λέξη σχετικά με αυτό;
<P>
Εάν η Επιτροπή δεν έχει το θάρρος να κάνει προτάσεις αναφορικά με μια ευρωπαϊκή εποπτική αρχή, ακόμα και εάν αυτό σημαίνει ότι αντιτίθεται στη βούληση των κρατών μελών, τότε απλώς θα καταρρεύσουν τα πάντα. Εάν κατόπιν, πριν από την εναρμόνιση των κανόνων, συσταθεί ένα ευρωπαϊκό ταμείο αλληλεγγύης, αυτό θα ήταν καθαρός σοσιαλισμός.
<SPEAKER ID="054" NAME="Jo Leinen" AFFILIATION="PSE">
(DE) Κυρία Πρόεδρε, ακούγοντας τον κ. Langen, θα μπορούσε κάποιος σχεδόν να μιλήσει για μεγάλη συμμαχία, επειδή συμφωνώ με τις δηλώσεις του.
<P>
Μια κρίση στη Γεωργία, μια οικονομική κρίση, μια κρίση των τιμών ενέργειας - τα πάντα απαιτούν την ύπαρξη μιας ισχυρής Ευρώπης. Επομένως, ως πρόεδρος της Επιτροπής Συνταγματικών Υποθέσεων, χαίρομαι που, εκτός από τους αντιευρωπαίους, όλοι εδώ εξέφρασαν την υποστήριξή τους για την ταχεία κύρωση της Μεταρρυθμιστικής Συνθήκης και ευχαριστώ τη γαλλική Προεδρία για την επιμονή της σε αυτό το ζήτημα. Αυτό δεν πρέπει να αναβληθεί επ' αόριστον και αναμένω από τη σύνοδο κορυφής της ερχόμενης εβδομάδας να στείλει ένα σαφές μήνυμα και να ορίσει χρονοδιάγραμμα για την ολοκλήρωση της κύρωσης.
<P>
" Σουηδία και η Δημοκρατία της Τσεχίας πρόκειται να κυρώσουν τη Συνθήκη μέχρι το τέλος του τρέχοντος έτους και ελπίζω ακόμη ότι η κύρωση εξακολουθεί να είναι δυνατή στην Ιρλανδία πριν από τις ευρωπαϊκές εκλογές. Ο υπουργός εξωτερικών της Ιρλανδίας, Micheál Martin, ενημέρωσε την επιτροπή μου τη Δευτέρα ότι υπήρχε μεταβολή της κοινής γνώμης στην Ιρλανδία και ότι οι πολίτες αναγνώριζαν την αξία της ΕΕ. Στην πολιτική, έξι μήνες μπορεί να είναι πολύ μεγάλο διάστημα!
<P>
Σχετικά με το δεύτερο θέμα που θέλω να θίξω, τώρα: πρέπει επίσης να εξηγήσουμε στους πολίτες γιατί έχουμε ανάγκη την ΕΕ. Με ευχαριστεί ότι στη σύνοδο κορυφής θα υιοθετήσουμε μια κοινή πολιτική δήλωση σχετικά με τη στρατηγική επικοινωνιών στην ΕΕ. Σε αυτό το σημείο, θα ήθελα να ευχαριστήσω τη γαλλική Προεδρία, που κατόρθωσε να ενώσει και τα τρία θεσμικά όργανα. Αυτό τώρα πρέπει να αντιμετωπιστεί για το δημοψήφισμα στην Ιρλανδία και για τις ευρωπαϊκές εκλογές. " ΕΕ δεν είναι αιτία πολλών προβλημάτων, αλλά η λύση πολλών από αυτά! Αυτό θα πρέπει να καταστεί σαφές εκτός της ΕΕ.
<SPEAKER ID="055" NAME="Mario Borghezio" AFFILIATION="UEN">
(IT) Κυρία Πρόεδρε, κυρίες και κύριοι, η Ευρώπη δεν προστάτευσε τους πολίτες από την οικονομική κερδοσκοπία. Ακόμα και η εφημερίδα New York Times δημοσίευσε την προφητική φράση του Ezra Pound "with usura hath no man a house of good stone" (με την τοκογλυφία κανείς δεν αποκτά σπίτι από καλή πέτρα). Σήμερα, η Ομοσπονδιακή Τράπεζα και το υπουργείο οικονομικών των "ΠΑ θα ήθελαν να συγκαλύψουν τα σφάλματα με μείωση των επιτοκίων. Ήταν αυτή η λύση - η εύκολη πρόσβαση σε πίστωση - που προκάλεσε εν πρώτοις την κερδοσκοπική φούσκα.
<P>
Το 1933, μια ομάδα οικονομολόγων στο Σικάγο κατάρτισε ένα σχέδιο: να επανεδραιώσει ένα αποκλειστικά κρατικό μονοπώλιο για την έκδοση νομίσματος, απαγορεύοντας στις τράπεζες τη δημιουργία πλαστών χαρτονομισμάτων και επιβάλλοντάς τους την υποχρέωση να έχουν 100% αποθεματικό. Αυτό έκανε αδύνατη την απάτη της κλασματικής πίστωσης και έθεσε τέλος στα χρηματοοικονομικά παιχνίδια που κατέστρεφαν απλούς ανθρώπους, έπλητταν τους καταθέτες και κατέστρεφαν την πραγματική οικονομία.
<P>
Ο κάτοχος του βραβείου Νόμπελ Maurice Allais ασκούσε πάντα ανοικτά κριτική στην καινοτόμο χρηματοδότηση, την τιτλοποίηση, στα παράγωγα και τα αμοιβαία κεφάλαια κινδύνου, που είναι πολύ αγαπητά στους ισχυρούς των οικονομικών συγκεκριμένου μέρους του οικονομικού τομέα της Ευρώπης. Δικαίως ζητεί - όπως ζητούσαμε και εμείς επί αρκετό διάστημα - να καταστούν παράνομα τα παράγωγα. Ας υιοθετήσουμε το Σχέδιο Σικάγο, το Σχέδιο Allais: επιφύλαξη του δικαιώματος δημιουργίας χρήματος για τις κυβερνήσεις.
<P>
Αρκετά με την αβεβαιότητα της Ευρώπης για το πώς θα πράξει. Ακόμα και ο Πάπας εξέδωσε προειδοποίηση ότι τα πλούτη δεν έχουν καμία σημασία.
<SPEAKER ID="056" NAME="Tunne Kelam" AFFILIATION="PPE-DE">
Κυρία Πρόεδρε, το Συμβούλιο πρέπει επίσης να εξαγάγει συμπεράσματα για την εισβολή στη Γεωργία. Προκειμένου να αποφευχθούν τέτοιου είδους επιθέσεις στο μέλλον, η ΕΕ πρέπει να διασφαλίσει ότι η αντίληψη περί "δικαίου του ισχυροτέρου" θα αποβεί απολύτως ασύμφορη για τον εισβολέα. Εισβάλλοντας σε ένα κυρίαρχο κράτος, η Ρωσία, ως μέλος του Συμβουλίου Ασφαλείας, κλόνισε όχι μόνο το περιφερειακό αλλά και το διεθνές παράδειγμα ασφάλειας και σταθερότητας. Εάν δεν τεθούν όρια, θα ανοίξει ο δρόμος για περαιτέρω επιδείξεις βίας εναντίον της Ουκρανίας, της Μολδαβίας και άλλων χωρών.
<P>
Χρειαζόμαστε σήμερα μια αποτελεσματικότερη ανατολική συνεργασία και μια ισχυρή και δημοκρατική Γεωργία. Δυστυχώς, ακόμα και πριν να ανταποκριθεί στις δεσμεύσεις της η Ρωσία, ορισμένοι σοσιαλιστές ηγέτες που επισκέφθηκαν τη Μόσχα δήλωσαν ότι η ΕΕ και η Ρωσία χρειάζονται η μια την άλλη περισσότερο από ποτέ και ότι πρέπει να συνεργαστούν, για να συμπληρώσουν το πιθανό κενό ασφαλείας που άφησε η εξασθένηση των "ΠΑ. Φαίνεται ότι υπάρχει επικίνδυνη σύγχυση σχετικά με το ποιοι είναι οι πραγματικοί μας σύμμαχοι και ποιοι ενδιαφέρονται πραγματικά να αποδυναμώσουν και να διχάσουν την Ευρώπη.
<P>
Τέλος, η ΕΕ πρέπει να αντιδράσει στη συνεχιζόμενη διανομή ρωσικών διαβατηρίων στο εξωτερικό. Αυτό σημαίνει την τεχνητή δημιουργία νέων Ρώσων πολιτών που θα λαμβάνουν υπεράσπιση σύμφωνα με το δόγμα Medvedev, προετοιμάζοντας έτσι νέες διεθνείς εστίες κρίσης. " αντίδρασή μας θα πρέπει να είναι η άρνηση των θεωρήσεων για εκείνους τους νέους πολίτες, ειδικά για τους ηγέτες των νέων ρωσικών προτεκτοράτων. Τέλος, θα πρέπει να χορηγήσουμε γρήγορα στους Γεωργιανούς και τους Ουκρανούς πιο γενναιόδωρη διευκόλυνση θεώρησης από αυτήν που έχει παραχωρηθεί στους Ρώσους πολίτες.
<SPEAKER ID="057" NAME="Proinsias De Rossa" AFFILIATION="PSE">
Κυρία Πρόεδρε, είμαι της άποψης ότι η ιρλανδική κυβέρνηση πρέπει, το ταχύτερο δυνατό, να προσπαθήσει να επιλύσει το ιρλανδικό εμπόδιο προς τη Λισαβόνα και θα πρέπει να το κάνει αυτό διατηρώντας την Ιρλανδία ως πλήρες μέλος, όχι ως ημι-ανεξάρτητο μέλος, του οποίου οι επιλογές μη συμμετοχής θα μας δέσμευαν.
<P>
Χρειαζόμαστε τη Λισαβόνα τώρα περισσότερο από ποτέ, για να ενισχύσουμε καθολικά την Ευρώπη και να ανταποκριθούμε αποτελεσματικά στις ανησυχίες των πολιτών. " οικονομική κρίση συνιστά άλλη μία κατάρρευση της αγοράς. Συνέβη ξανά, επειδή οι περισσότερες κυβερνήσεις πίστεψαν το παραμύθι ότι οι παγκόσμιες αγορές θα μπορούσαν να αυτορρυθμιστούν και δεν κατάφεραν να εφαρμόσουν δημοκρατικούς ελέγχους στην αγορά.
<P>
Το ευρώ είναι ένα παράδειγμα του τι μπορεί να επιτύχει η Ευρώπη, όταν μοιράζεται ειλικρινά την κυριαρχία. Αναμφίβολα, εάν η Ιρλανδία είχε επιλέξει να διατηρήσει την ιρλανδική λίρα, αυτή θα είχε εξαφανιστεί μέχρι τώρα, θα είχε βυθιστεί χωρίς ίχνος.
<P>
Ο Πρόεδρος Barroso παραδέχτηκε ότι τα κράτη μέλη συνεργάστηκαν λίγο μαζί του, για να παράσχουν μια συντονισμένη απόκριση στην κρίση. Ωστόσο, τηρεί σιγή ιχθύος, σχετικά με τη συνεχιζόμενη αντίσταση του Επίτροπου McCreevy στην επαναρρύθμιση. Ο Επίτροπος McCreevy δεν μπορεί να εγκαταλείψει τη νεοφιλελεύθερη ιδεολογία του και, ως εκ τούτου, ανησυχώ ιδιαιτέρως για το γεγονός ότι ο Πρόεδρος Barroso τον έχει συμπεριλάβει στο τριμελές σώμα που πρόκειται να συστήσει.
<P>
Θα μπορούσα να κάνω μόνο ένα τελευταίο σχόλιο; Προτείνω να αναρτηθεί στον δικτυακό μου τόπο η σημερινή ομιλία του κ. Farage σε αυτό το Κοινοβούλιο, επειδή πιστεύω ότι, όσο περισσότεροι Ιρλανδοί ακούσουν αυτά που έχει να πει για την Ιρλανδία και την Ευρώπη, τόσο αυξάνονται οι πιθανότητες να ψηφίσουν "ναι" για την Ευρωπαϊκή Ένωση.
<SPEAKER ID="058" NAME="Cornelis Visser" AFFILIATION="PPE-DE">
(NL) Κυρία Πρόεδρε, το ερώτημα είναι εάν αυτή η οικονομική κρίση θα οδηγήσει σε περαιτέρω ευρωπαϊκή ολοκλήρωση ή εάν θα γίνει το αντίθετο. Κατά την άποψή μου, μια κρίση αυτού του μεγέθους μπορεί να αντιμετωπιστεί μόνο σε ευρωπαϊκό επίπεδο - που πρέπει να οδηγήσει σε περαιτέρω ευρωπαϊκή ολοκλήρωση. Ωστόσο, αυτό απαιτεί ηγετικό πνεύμα, όχι μόνο εκ μέρους των κρατών μελών αλλά και, ιδίως, εκ μέρους της Επιτροπής. Μέχρι στιγμής, η αντίδραση στην οικονομική κρίση έχει προέλθει κυρίως από τα κράτη μέλη - την οποία χαιρετίζω, για παράδειγμα, όταν ανελήφθη δράση κατά την κρίση με τη Fortis, ενώ η Επιτροπή παρέμεινε αμέτοχη.
<P>
Κατά την άποψή μου, η οικονομική κρίση προκλήθηκε από την ταχεία καινοτομία στον οικονομικό τομέα κατά τα πρόσφατα έτη. Τραπεζικά προϊόντα συσκευάστηκαν με τέτοιο τρόπο, ώστε να υπάρχει δυνατότητα για γρήγορο κέρδος, αλλά ενέχονται και μεγάλοι κίνδυνοι. Ωστόσο, αυτοί οι κίνδυνοι δεν ήταν προφανείς και σε ορισμένες περιπτώσεις εξακολουθούν να μην είναι. " ορθή εκτίμηση και, συνεπώς, η αποτίμηση της αξίας αυτών των νέων χρηματοοικονομικών προϊόντων είναι εξαιρετικά πολύπλοκη για τους ειδικούς.
<P>
Συνεπώς, η Επιτροπή πρέπει τώρα να παρουσιάσει μέτρα για την αύξηση της διαφάνειας των χρηματοοικονομικών προϊόντων και τη βελτίωση της τραπεζικής διακυβέρνησης. Πρέπει επίσης να παρουσιάσει μέτρα για τη βελτίωση της εποπτείας και προτάσεις για την ενίσχυση της συνεργασίας μεταξύ των ίδιων των κεντρικών τραπεζών και άλλων εποπτών. Το Κοινοβούλιο θα διατυπώσει αυτή την άποψή στην έκθεση για την παρακολούθηση της διαδικασίας Lamfalussy και τη μελλοντική δομή της εποπτείας στον χρηματοοικονομικό τομέα, που πρόκειται να αποτελέσει το επόμενο θέμα συζήτησής μας.
<P>
Παρεμπιπτόντως, λυπούμαι βαθύτατα για την αποχή από την κοινοβουλευτική επιτροπή, για μια τόσο σημαντική έκθεση, της Ομάδας των Σοσιαλιστών του Ευρωπαϊκού Κοινοβουλίου. Διερωτώμαι εάν αυτό θα γίνει και αύριο. " κρίση καταδεικνύει τη σημασία της Ευρώπης. Εάν οι ευρωπαϊκές αρχές ενεργήσουν μεμονωμένα σε συνάρτηση με αυτό το ζήτημα, μπορεί να προκύψουν κρατικές ενισχύσεις καθώς και διάκριση εις βάρος ξένων αποταμιευτών, πελατών και επενδυτών. Μόνο η Ευρώπη μπορεί να προσφέρει μια σφαιρική προσέγγιση στην κρίση και, για αυτόν το λόγο, η Επιτροπή πρέπει να τεθεί επικεφαλής, ξεκινώντας από σήμερα.
<SPEAKER ID="059" NAME="Józef Pinior" AFFILIATION="PSE">
(PL) Κυρία Πρόεδρε, όπως η κατάσταση στον Καύκασο φέτος το καλοκαίρι αποτέλεσε μια νέα γεωπολιτική πρόκληση για την Ευρωπαϊκή Ένωση, έτσι, σήμερα, η κρίση στις χρηματαγορές της παγκόσμιας αγοράς συνιστά πρόκληση που συνδέεται με την παγκόσμια οικονομία και η Ευρωπαϊκή Ένωση πρέπει να την αντιμετωπίσει. Όλοι συμφωνούν ότι τώρα πρέπει να δώσουμε μια συντονισμένη απάντηση από την Ευρώπη, όσον αφορά αυτές τις προκλήσεις. Πώς μπορούμε, όμως, να το κάνουμε αυτό χωρίς τη Συνθήκη της Λισαβόνας; Δεν είναι δυνατόν, βεβαίως. Για αυτόν το λόγο, η κύρωση της Συνθήκης της Λισαβόνας είναι απολύτως θεμελιώδης - το "να ζει κανείς ή να μη ζει" για την Ευρωπαϊκή Ένωση, μια σοβαρή απάντηση της Ευρωπαϊκής Ένωσης στην τρέχουσα παγκόσμια τάξη πραγμάτων. Ο Πρόεδρος Barroso δήλωσε ότι ούτε τα θεσμικά όργανα της ΕΕ ούτε η Ευρωπαϊκή Επιτροπή εκπροσωπούνται κατάλληλα στην παγκόσμια οικονομική αρχιτεκτονική. Αυτό συνιστά περαιτέρω απόδειξη της ανάγκης κύρωσης, το συντομότερο δυνατόν, της Συνθήκης της Λισαβόνας, από τις χώρες που δεν το έχουν κάνει ακόμα.
<P>
Ένα άλλο σημείο που θα ήθελα να θίξω σήμερα είναι ότι η αγορά είναι καλή, εφόσον είναι ρυθμισμένη. Μια καπιταλιστική οικονομία που λαμβάνει υπόψη τον ανθρώπινο παράγοντα. Πρόκειται για απολύτως θεμελιώδες ζήτημα. Αυτή, εξάλλου, ήταν η απάντηση της Ευρώπης στην κρίση των αρχών του 20ού αιώνα. " Ευρώπη συγκέντρωσε δυνάμεις ακριβώς για αυτόν το σκοπό.
<P>
Και κάτι ακόμα - αφήστε μας να διασώσουμε τη ναυπηγική βιομηχανία της Πολωνίας. Απευθύνομαι προς την Ευρωπαϊκή Επιτροπή για αυτό το θέμα - εν όψει της παρούσας κρίσης, σε τι θα μας ωφελήσει να έχουμε 100.000 επιπλέον άνεργους;
<SPEAKER ID="060" NAME="Jerzy Buzek" AFFILIATION="PPE-DE">
(PL) Κυρία Πρόεδρε, σήμερα, το πιο σημαντικό ζήτημα σήμερα είναι η υπέρβαση της οικονομικής κρίσης, αλλά η κύρια απειλή που τίθεται από την οικονομική κρίση είναι η οικονομική επιβράδυνση. Δεν μπορούμε να ασχολούμαστε μόνο με την οικονομία, επειδή τελικά πάντα αφορά την ανταγωνιστικότητα της οικονομίας, την ανάπτυξη και τις θέσεις εργασίας. " υιοθέτηση εσφαλμένων νομοθετικών λύσεων ως μέρος του πακέτου για το κλίμα και την ενέργεια θα μπορούσε να επιδεινώσει τις προβλέψεις εξόδου από την οικονομική κρίση. Επιθυμούμε να δράσουμε με βάση μια θεμελιώδη αρχή - μια μείωση κατά 20% των αερίων του θερμοκηπίου μέχρι το 2020. Ο Προεδρεύων του Συμβουλίου μίλησε για ευελιξία στο πακέτο για το κλίμα και την ενέργεια, καθώς και για την ισορροπία που πρέπει να διατηρηθεί στην υιοθέτησή του. Τι σημαίνει αυτό; Συνεπάγεται μια δυνατότητα προσαρμογής του πακέτου, και ιδίως προσαρμογής του συστήματος εμπορίας εκπομπών, στην τρέχουσα κατάσταση, και αυτή η κατάσταση είναι τελείως διαφορετική από ό,τι ήταν πριν από ένα έτος, πριν από έξι μήνες ή ακόμα και πριν από δύο μήνες.
<P>
Αυτός ακριβώς ο στόχος - η μείωση των εκπομπών - μπορεί να επιτευχθεί με διάφορες μεθόδους. Γνωρίζουμε τα αποτελέσματα της ψηφοφορίας για αυτή την Οδηγία περί Εμπορίας Εκπομπών, που πραγματοποιήθηκε χθες στο Ευρωπαϊκό Κοινοβούλιο, στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Τα σημειώσαμε. Μας περιμένει ένας πολύ δύσκολος τριμερής διάλογος, καθώς η ρύθμιση υιοθετείται εδώ υποκείμενη σε πολλές επιφυλάξεις.
<P>
Δεν είχαμε αρκετό χρόνο στο Κοινοβούλιο, για να συζητήσουμε όλα τα προβλήματα που συνδέονται με την οδηγία για τις Εκπομπές και την Εμπορία τους. Για αυτόν το λόγο, κάνω έκκληση στη γαλλική Προεδρία και την Ευρωπαϊκή Επιτροπή να λάβουν, επίσης, υπόψη τα συμπεράσματα και τις τροπολογίες των μειοψηφιών, παρά το γεγονός ότι ορισμένες από αυτές τις τροποποιήσεις δεν είχαν επιτυχία στην ψηφοφορία με πλειοψηφία στις επιτροπές του Ευρωπαϊκού Κοινοβουλίου. Εάν επιθυμούμε την εξεύρεση μιας καλής λύσης, πρέπει να έχουμε σήμερα ως οδηγό την κοινή λογική, αλλά και τις συνθήκες, οι οποίες μεταβάλλονται διαρκώς και επιδεινώνονται σταθερά, όσον αφορά τις οικονομικές προβλέψεις.
<SPEAKER ID="061" NAME="Othmar Karas" AFFILIATION="PPE-DE">
(DE) Κυρία Πρόεδρε, Επίτροπε, κυρίες και κύριοι, θα ξεκινήσω λέγοντας ότι θεωρώ ιδιαίτερα απογοητευτικό το ότι πάντα χρειαζόμαστε μια κρίση, για να εξεύρουμε την κατάλληλη αποφασιστικότητα, τις κατάλληλες λέξεις και την κατάλληλη δυναμική για την εξεύρεση κοινού εδάφους και κοινών ευρωπαϊκών απαντήσεων. " δράση εκ μέρους της Ευρώπης και οι ευρωπαϊκοί κανόνες είναι στοιχειώδες μέρος της λύσης. Δεν αποτελούν μόνο μια απάντηση στις κρίσεις, αλλά και είναι επίσης απαραίτητα για την αποφυγή των κρίσεων στον παγκοσμιοποιημένο κόσμο μας.
<P>
Χρειαζόμαστε τόσο βραχυπρόθεσμα, όσο και μακροπρόθεσμα μέτρα. Αυτές οι κρίσεις καταδεικνύουν το βαθμό της μεταξύ μας εξάρτησης, καθώς και πόσο παγκόσμιος, πόσο συνυφασμένος είναι ο οικονομικός κόσμος σήμερα. Έχω εδώ μια συλλογή αιτημάτων του Ευρωπαϊκού Κοινοβουλίου από το 2002, εκ των οποίων η Επιτροπή έχει απαντήσει μόνο σε ένα μέρος, και εκ των οποίων πολλά έχουν ματαιωθεί από τα κράτη μέλη, γεγονός που μας εμποδίζει να εξεύρουμε ευρωπαϊκές λύσεις.
<P>
Κυρίες και κύριοι, χρειαζόμαστε νομοθετικές προτάσεις στους τομείς της ευρωπαϊκής εποπτείας, του κεφαλαίου για τις απαιτήσεις, των οργανισμών αξιολόγησης, της χορήγησης πιστώσεων, των μοντέλων διαχείρισης κρίσεων, και των ελάχιστων προδιαγραφών για κάθε είδους επένδυση.
<P>
Συγχρόνως, θα ήθελα να τονίσω ότι δεν πρέπει να κάνουμε κατάχρηση της κρίσης των χρηματαγορών για τη θέσπιση δυσανάλογων κανονισμών. Αυτό δεν αφορά την καταδίκη της αγοράς και την απαίτηση κρατικοποίησης. Αφορά τη μεγαλύτερη δυνατή διεύρυνση της αγοράς και την εφαρμογή των απαιτούμενων κανονισμών στον παγκόσμιο κόσμο. Όλοι χρειάζονται ρύθμιση - μηδενός εξαιρουμένου - αλλά αυτή η ρύθμιση πρέπει να είναι ανάλογη του κινδύνου και πρέπει να έχει σχέση με το προϊόν. Αυτό είναι το αίτημά μου και ελπίζω το Συμβούλιο να το υλοποιήσει.
<SPEAKER ID="062" NAME="Colm Burke" AFFILIATION="PPE-DE">
Κυρία Πρόεδρε, στη Σύνοδο Κορυφής του Ευρωπαϊκού Συμβουλίου της επόμενης εβδομάδας, δεν θα έχουμε νεότερα από τον An Taoiseach Brian Cowan, σε σχέση με το τρέχον αδιέξοδο στην Ιρλανδία, αναφορικά με τη Συνθήκη της Λισαβόνας. Τουναντίον, η παρέμβασή του θα είναι παρόμοια με εκείνη του συναδέλφου του, υπουργού Micheál Martin, όπου κοινοποιήθηκε μόνο μια ανάλυση των αποτελεσμάτων τη Δευτέρα, στην Επιτροπή Συνταγματικών Υποθέσεων του Ευρωπαϊκού Κοινοβουλίου. Τίποτα συγκεκριμένο δεν θα προταθεί μέχρι τη Σύνοδο Κορυφής του Συμβουλίου το Δεκέμβριο, όπου αναμένεται να περιγραφεί ένας σαφής οδικός χάρτης.
<P>
Για να επισπεύσουμε τις κινήσεις προς αυτό τον οδικό χάρτη, θα ήθελα να εκθέσω την ιδέα μου για τον τρόπο με τον οποίο πρέπει τώρα να προχωρήσουμε. Πρώτον, κατά την άποψή μου, δεν μπορεί να υπάρξει δεύτερο δημοψήφισμα επί τουλάχιστον 12 μήνες, προκειμένου να γίνει επαρκής διαβούλευση με το ιρλανδικό εκλογικό σώμα. Θα πρέπει να διοργανωθεί δεύτερο δημοψήφισμα κατά τη διάρκεια του προσεχούς φθινοπώρου, πιθανώς τον Οκτώβριο. Αυτό σημαίνει ότι οι εκλογές του Ευρωκοινοβουλίου θα πρέπει να πραγματοποιηθούν σύμφωνα με τη Συνθήκη της Νίκαιας, αλλά αυτό είναι το μικρότερο κακό, κατά την άποψή μου.
<P>
Όσον αφορά τη φύση του δεύτερου δημοψηφίσματος, θα πρότεινα ένα διευρυμένο δημοψήφισμα για τη Συνθήκη της Λισαβόνας στην Ιρλανδία, όπου θα είχαμε, την ίδια ημέρα, ένα συνταγματικό δημοψήφισμα υπέρ ή κατά της Συνθήκης της Λισαβόνας, παράλληλα με τη διεξαγωγή συμβουλευτικών δημοψηφισμάτων για καίρια ζητήματα συμμετοχής ή μη συμμετοχής, όπως είναι ο Χάρτης Θεμελιωδών Δικαιωμάτων της ΕΕ και η ευρωπαϊκή πολιτική για την ασφάλεια και την άμυνα.
<P>
Εάν στο διευρυμένο δημοψήφισμα οι Ιρλανδοί ψηφοφόροι επέλεγαν να μην συμμετάσχουν σε κανέναν από αυτούς τους δύο τομείς, η ιρλανδική κυβέρνηση θα μπορούσε να επιδιώξει μια ξεχωριστή συμφωνία στο Ευρωπαϊκό Συμβούλιο, η οποία θα υπογραφόταν και από τα 27 κράτη μέλη. Αυτή η κίνηση θα ομοίαζε με το προηγούμενο της Συμφωνίας του Εδιμβούργου που επιχείρησαν οι Δανοί στη συνεδρίαση του Συμβουλίου το Δεκέμβριο του 1992, η οποία παραχωρούσε στη Δανία τέσσερις απαλλαγές από τη Συνθήκη του Μάστριχτ. Αυτό τους επέτρεψε να κυρώσουν ολόκληρη τη Συνθήκη.
<P>
Με αυτό το σχέδιο, τα κράτη μέλη που έχουν ήδη κυρώσει τη Συνθήκη της Λισαβόνας δεν θα χρειαζόταν να το επαναλάβουν. Αυτό το διευρυμένο δημοψήφισμα θα παρείχε στο ιρλανδικό εκλογικό σώμα μια επιλογή αναφορικά με την έκταση του ρόλου που επιθυμεί να διαδραματίσει εντός της Ευρωπαϊκής Ένωσης.
<SPEAKER ID="064" NAME="Gunnar Hökmark" AFFILIATION="PPE-DE">
Κύριε Πρόεδρε, θέλω να ξεκινήσω την ομιλία μου θίγοντας τρία θέματα. Σχετικά με τη Ρωσία, πρέπει να διατηρήσουμε μια πολιτική ανοικτής και σταθερής στάσης ταυτόχρονα, χωρίς να αποδεχόμαστε σε καμία περίπτωση τις ρωσικές αξιώσεις για συμφέροντα σε άλλες χώρες, είτε αυτές βρίσκονται στο "εγγύς εξωτερικό" είτε είναι απομακρυσμένες. Αυτό θα είναι ζήτημα θεμελιώδους σημασίας κατά τα προσεχή έτη.
<P>
Δεύτερον, η επανεξέταση του προϋπολογισμού πρέπει να στοχεύει στο άνοιγμα και στην άρση των ρυθμιστικών παρεμβάσεων για την ευρωπαϊκή γεωργία, δημιουργώντας περισσότερες ευκαιρίες για τους αγρότες στην Ευρώπη, καθώς και σε άλλα μέρη του κόσμου - με λιγότερες επιδοτήσεις ωστόσο - στοχεύοντας σε μια παγκόσμια, λειτουργική γεωργική αγορά που θα ικανοποιεί τις νέες απαιτήσεις για τρόφιμα σε ολόκληρο τον κόσμο.
<P>
Τρίτον, οι δράσεις που αφορούν την κλιματική αλλαγή πρέπει να ξεκινήσουν τώρα, παρά την οικονομική κρίση, προκειμένου να επωφεληθούμε από μια μακροχρόνια διαδικασία. Κατ' αυτό τον τρόπο, θα μπορέσουμε να καταπολεμήσουμε την κλιματική αλλαγή και να προετοιμαστούμε να αντιμετωπίσουμε τις υπόλοιπες μεταβολές που αυτή θα επιφέρει.
<P>
Σχετικά με την οικονομική κρίση που συζητούμε σήμερα, πολλοί ομιλητές έχουν λησμονήσει ότι βρισκόμαστε τώρα στο τέλος μιας μακροχρόνιας διαδικασίας, μοναδικής στην ανθρώπινη ιστορία - της παγκόσμιας ανάπτυξης που έχει δημιουργήσει ευημερία άνευ προηγουμένου. Τώρα βρισκόμαστε στο τελευταίο στάδιο αυτής της διαδικασίας. Δεν άκουσα τον κ. Schulz να δηλώνει κάτι σε σχέση με αυτήν τη διαδικασία νωρίτερα σήμερα. Φυσικά, υπάρχουν πολυάριθμα προβλήματα, αλλά δεν αφορούν μόνο την αγορά. Κανείς δεν μπορεί να ισχυριστεί ότι τα ενυπόθηκα στεγαστικά δάνεια υψηλού κινδύνου (sub-prime) στις "ΠΑ είναι το αποτέλεσμα δυνάμεων της αγοράς. Είναι το αποτέλεσμα αποφασιστικών πολιτικών παρεμβάσεων.
<P>
Αυτό που χρειαζόμαστε τώρα είναι να διασφαλίσουμε ότι υπάρχει διαφάνεια, λογοδοσία και εποπτεία, που καλύπτει τη σημερινή μορφή των σύγχρονων αγορών. Είναι τόσο ευρωπαϊκές όσο και παγκόσμιες και πρέπει να διασφαλίσουμε ότι μπορούμε να συμβαδίσουμε με την πραγματικότητα των χρηματαγορών. Έτσι, μπορούμε να είμαστε και εποικοδομητικοί αναφορικά με την ανάπτυξη της πραγματικής οικονομίας.
<SPEAKER ID="065" NAME="Piia-Noora Kauppi" AFFILIATION="PPE-DE">
(FI) Κύριε Πρόεδρε, η αστάθεια που εξαπλώνεται σαν πυρκαγιά είναι τυπικό χαρακτηριστικό του σημερινού κόσμου. Αυτό αληθεύει ιδιαίτερα για τις χρηματαγορές, οι οποίες τώρα βρίσκονται μεταξύ των πιο παγκόσμιων από όλους τους επιχειρηματικούς τομείς. " ανευθυνότητα, ο υπερβολικός ζήλος και η αποτυχία ρύθμισης σε μία πλευρά του κόσμου θα πλήξουν δυνητικά το πορτοφόλι των απλών καταναλωτών παντού. Χαιρετίζω με τη σειρά μου την πρωτοβουλία της Επιτροπής να συστήσει μια διαρκή ομάδα εργασίας, η οποία θα επιληφθεί της οικονομικής κρίσης στην Επιτροπή. Όπως δήλωσε ο Πρόεδρος της Επιτροπής, κ. Barroso, μπορούμε και πρέπει να κάνουμε πολύ περισσότερα.
<P>
Νομίζω, ωστόσο, ότι η Επιτροπή έχει επιβαρυνθεί με πολλές ευθύνες εδώ. Οι αρμοδιότητες πρέπει να είναι σαφείς. " Ευρωπαϊκή Κεντρική Τράπεζα υπάρχει για να διασφαλίζει τη σταθερότητα των τιμών και της αξίας του χρήματος. " ΕΚΤ ενήργησε αποτελεσματικά, για να εκτονώσει την κρίση. Οι σημερινές συντονισμένες μειώσεις των επιτοκίων είναι μια καλή ένδειξη αυτού. Από την άλλη πλευρά, τα κοινοτικά θεσμικά όργανα - η Ευρωπαϊκή Επιτροπή και το Ευρωπαϊκό Κοινοβούλιο - ευθύνονται για τη διασφάλιση του ανοικτού χαρακτήρα της ενιαίας αγοράς και την ύπαρξη νομοθεσίας. Οι παράγοντες της αγοράς πρέπει να συμμορφώνονται με τη νομοθεσία, να ελέγχουν τους κινδύνους τους και να ενθαρρύνουν τα νοικοκυριά που τους οφείλουν χρήματα να αναζητούν τις κατάλληλες λύσεις. Οι χρηματοοικονομικοί όμιλοι δεν πρέπει να επιλαμβάνονται μόνο των δικών τους υποθέσεων, αλλά πρέπει επίσης να αναλαμβάνουν ευρύτερη κοινωνική ευθύνη. Την κύρια ευθύνη, ωστόσο, φέρουν οι υπουργοί οικονομικών, εφόσον τα περισσότερα μέσα για την ανάπτυξη και οι λύσεις για την κρίση βρίσκονται στη διάθεσή τους, και όχι στη διάθεση της ΕΚΤ ή των Ευρωπαίων νομοθετών ή παραγόντων της αγοράς.
<P>
Οι υπουργοί οικονομικών έχουν επιδείξει πρωτοβουλία. Τον Οκτώβριο του 2007, υιοθέτησαν σαφέστερους κανόνες για την αποτροπή των κρίσεων στις χρηματαγορές. Εάν λάβουμε υπόψη το βάθος χρόνου που απαιτεί αυτή η διαδικασία, η λίστα 13 σημείων που εξέδωσε χθες το Ecofin είναι οικτρή. Δεν αντιτίθεμαι στις προτάσεις, αλλά νομίζω ότι το πρόγραμμα δράσης είναι ανεπαρκές. Δεν αρκεί να κάνουμε κάτι: πρέπει επίσης να κάνουμε το σωστό και είναι ακόμα σημαντικότερο να γνωρίζουμε πώς να μην κάνουμε τίποτα, όταν η νομοθεσία δεν είναι η κατάλληλη λύση στα προβλήματα. Δεν πρέπει να αφήσουμε περιθώριο για όλες τις λαϊκίστικες πιέσεις.
<SPEAKER ID="066" NAME="Zsolt László Becsey" AFFILIATION="PPE-DE">
(HU) Σας ευχαριστώ, κ. Πρόεδρε. Και ζητώ συγγνώμη από τους διερμηνείς για την αυτοσχέδια ομιλία μου. Οι λέξεις-κλειδιά εδώ είναι αλληλεγγύη, εποπτεία και ασφάλεια. Διαρκώς ισχυριζόμαστε ότι η αλληλεγγύη είναι μείζονος σημασίας στην τρέχουσα οικονομική κρίση, ειδικά για εκείνους που προέρχονται, όπως και εγώ, από μια χώρα που βρίθει τραπεζικών υποκαταστημάτων, συνδεδεμένων οργανισμών και θυγατρικών εταιρειών, συνεπώς το θεμελιώδες εδώ είναι πώς αντιδρούν οι καταστατικές έδρες στις βασικές θέσεις τους και οι εποπτικοί φορείς τους, στο πρόβλημα που αντιμετωπίζουμε.
<P>
Σχετικά με το ζήτημα της αλληλεγγύης, μπορώ να αναφέρω εδώ ότι η Κοινή Γεωργική Πολιτική δημιουργήθηκε πέντε έτη μετά τη σύσταση της Ευρωπαϊκής Οικονομικής Κοινότητας και τώρα, σχεδόν πέντε έτη μετά τη διεύρυνση, έφτασε ο καιρός και για τη δημιουργία Κοινής Ενεργειακής Πολιτικής. Χαίρομαι που ο υπουργός είπε ότι πρόκειται για καλή ιδέα, ωστόσο μένει να επιτευχθεί. Ωστόσο, αυτό που μπορώ επίσης να πω είναι ότι αυτό το ζήτημα των καταθέσεων αφορά την αλληλεγγύη. Αυτό είναι δυνατόν και διανύουμε μια εποχή όπου μπορούμε να παρουσιάσουμε μια θετική εικόνα για την Ευρωπαϊκή Ένωση στις κεντρικές ευρωπαϊκές χώρες, αν δεν παραμονεύουμε ο ένας τον άλλο, αλλά δηλώσουμε μαζί ότι πραγματικά σε περίπτωση κρίσης θα εγγυηθούμε τις καταθέσεις ολόκληρου του πληθυσμού. Για ένα χρονικό διάστημα έξι μηνών ή ενός έτους. Μπορούμε να το αποφασίσουμε, και όσο πιο γρήγορα, τόσο το καλύτερο, καθώς μιλάμε για ανθρώπους εδώ, ανθρώπους που βρίσκονται σε επισφαλείς συνθήκες και τους οποίους πρέπει να διασώσουμε το συντομότερο δυνατόν. Δεν πιστεύω ότι αυτό θα δημιουργήσει τόσο μακροπρόθεσμα προβλήματα.
<P>
Το δεύτερο θέμα είναι η αλληλεγγύη και η έλλειψη δυνατότητας υπεράσπισής μας. Πρόκειται περί εποπτικής εξουσίας, ουσιαστικά, και αυτό θα είναι το επόμενο σημείο που θα θίξω. Κατανοώ την επιθυμία ίδρυσης τμημάτων ή σωμάτων Επιτρόπων και πιστεύω ότι είναι σημαντικό να κινηθούμε προς μια πιο κεντρική εποπτεία, με τον ίδιο τρόπο που μεταθέτουμε ορισμένα βασικά ζητήματα της πολιτικής ανταγωνισμού στον κατάλληλο φορέα της ΕΕ ή στην ΕΚΤ, την Ευρωπαϊκή Κεντρική Τράπεζα, αλλά είναι πολύ δύσκολο να κατανοήσουμε πώς θα μπορούσαμε να ενισχύσουμε την εμπιστοσύνη μεταξύ μας σε ένα σύστημα σωμάτων Επιτρόπων. Σας ευχαριστώ.
<SPEAKER ID="067" NAME="John Purvis" AFFILIATION="PPE-DE">
Κύριε Πρόεδρε, θα έλεγα τόσο σε εσάς όσο και στον κ. Jouyet και τον κ. Almunia, ότι είναι απολύτως ουσιώδες να ξεκινήσει ξανά η λειτουργία της διατραπεζικής αγοράς. Ο μόνος βέβαιος τρόπος για να επιτευχθεί αυτό είναι με παροχή κρατικών εγγυήσεων για μαζικές διατραπεζικές καταθέσεις, όπως έκαναν η Ιρλανδία και η Δανία στις εγχώριες αγορές τους.
<P>
Ομολογουμένως, η ενδεχόμενη υποχρέωση είναι τεράστια. Ωστόσο, όταν η διατραπεζική αγορά ξεκινήσει ξανά να λειτουργεί, οι τράπεζες θα σταματήσουν τον αποθησαυρισμό, θα αρχίσουν πάλι να δανείζουν σε επιχειρήσεις, ιδιώτες και ιδιοκτήτες σπιτιών, τα διατραπεζικά επιτόκια θα επανέλθουν σε φυσιολογικά επίπεδα και είναι απολύτως βέβαιο ότι αυτές οι εγγυήσεις δεν θα χρειαστεί να χρησιμοποιηθούν.
<P>
Συμφωνώ με τον κ. Jouyet ότι αυτό πρέπει να γίνει σε παγκόσμιο επίπεδο. Σύμφωνα με τις δηλώσεις του, είναι ρόλος του ΔΝΤ να συντονίσει αυτήν τη δράση και μόνο με μια τέτοια θαρραλέα κίνηση, σε παγκόσμιο επίπεδο, θα μπορέσουμε να αποσοβήσουμε τον κίνδυνο και να αποκαταστήσουμε την εμπιστοσύνη.
<SPEAKER ID="068" NAME="Csaba Sándor Tabajdi" AFFILIATION="PSE">
(HU) Συμφωνώ με τη γαλλική Προεδρία ότι το σημαντικότερο θέμα επί του παρόντος είναι να βρεθεί κάποιου είδους λύση για την Ιρλανδία και για την κύρωση της Συνθήκης της Λισαβόνας. Όσο για την οικονομική αναταραχή, να υπενθυμίσω στο Κοινοβούλιο ότι το Φεβρουάριο του 2008 ο Ούγγρος πρωθυπουργός Ferenc Gyurcsány πρότεινε μια ενιαία εποπτική αρχή και ένα ενιαίο καταστατικό εποπτείας, εν όψει της κρίσης στις διεθνείς χρηματαγορές. Δυστυχώς, δεν υπήρξε πλειοψηφία επ' αυτού στη συνεδρίαση του Συμβουλίου το Μάρτιο. Θεωρώ ότι αυτή η πρόταση θα πρέπει να συζητηθεί εκ νέου στην προσεχή συνεδρίαση. Ο Ούγγρος πρωθυπουργός θα υποβάλει εκ νέου την πρόταση, εφόσον, χωρίς αυτήν, χωρίς μια ευρωπαϊκή οικονομική εποπτική αρχή, θα δημιουργούνται συνεχώς προβλήματα σε παγκόσμιο επίπεδο. Ζητώ την υποστήριξη της γαλλικής Προεδρίας και των υπολοίπων κρατών μελών στο συγκεκριμένο θέμα. Εξάλλου, είναι προς το συμφέρον όλων μας να βρεθεί μια λύση σε αυτό το πρόβλημα.
<SPEAKER ID="069" NAME="Marios Matsakis" AFFILIATION="ALDE">
Κύριε Πρόεδρε, οι πλούσιοι της αμερικανικής τραπεζικής βιομηχανίας, μαζί με τους αντίστοιχους πλούσιους της Ευρώπης, έχουν επιδοθεί τα τελευταία έτη σε ένα όργιο απάτης, υπεξαίρεσης και διαφθοράς εις βάρος του απλού πολίτη. Εντούτοις, οι αρχές, όπως οι κεντρικές τράπεζες, οι υπουργοί οικονομικών και οι Επίτροποι της ΕΕ, υποχρέωση των οποίων ήταν να προστατεύουν τους πολίτες, δεν έχουν κάνει τίποτα ουσιαστικό για να τους εμποδίσουν.
<P>
Μετά τη συνωμοσία της σιωπής, την ολιγωρία και τη συγκάλυψη, αυτές οι αρχές τώρα έχουν το θράσος να δεσμεύουν χρήματα φορολογουμένων, ούτως ώστε οι ίδιοι πλούσιοι να μπορέσουν να πλουτίσουν ακόμα περισσότερο. Είναι εξοργιστικό, σκανδαλώδες και αισχρό. Δεν είναι δικαιοσύνη. Τα περιουσιακά στοιχεία των αυτουργών της υπάρχουσας παγκόσμιας οικονομικής καταστροφής και όσων τους συγκάλυψαν θα πρέπει να κατασχεθούν και οι ίδιοι θα πρέπει να καταδικαστούν σε κάθειρξη. Αυτή είναι η πραγματική δικαιοσύνη και αυτό είναι το είδος δικαιοσύνης που θα έπρεπε να πρεσβεύει η ΕΕ. Αυτή είναι η ωμή αλήθεια σχετικά με το τι νομίζουν οι πολίτες της ΕΕ.
<SPEAKER ID="070" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, κατ' αρχάς μια ερώτηση προς το Συμβούλιο. Τι θα γίνει σχετικά με τη Διάσκεψη Υψηλού Επιπέδου για τη Γεωργία, που πρότεινε η γαλλική Προεδρία, και πώς σκοπεύει η τρέχουσα Προεδρία της ΕΕ να υπερασπιστεί την εδαφική ακεραιότητα της Γεωργίας, όταν δύο αυτονομιστικές περιοχές, η Αμπχαζία και η Νότια Οσετία, αναγνωριστούν από κάποια άλλη χώρα; Κρίμα που απουσιάζει ο κ. Barroso, επειδή η ομιλία του δεν υπήρξε πειστική. Μάλλον αυτό συμβαίνει, επειδή ούτε ο ίδιος πείθεται από τις προτάσεις του. Πιστεύω ότι η χρηματοπιστωτική και οικονομική κατάσταση είναι πολύ πιο σοβαρή από ό,τι την περιέγραψε. Ακόμα και σήμερα, νομίζω ότι οποιοσδήποτε στο Διαδίκτυο μπορεί σαφώς να διαπιστώσει ότι, παρά τις όποιες παρεμβάσεις, τα χρηματιστήρια εξακολουθούν να καταρρέουν. Θεωρώ ότι αυτό είναι πραγματική κατάρρευση του τρέχοντος συστήματος, ενός συστήματος τελείως απαρχαιωμένου, ενός συστήματος που οδήγησε σε χρεοκοπία, που οδήγησε στην απόλυτη εκμετάλλευση των γαιών και στην ασφυξία από τα αέρια του θερμοκηπίου, που οδήγησε στην υπανάπτυξη στο Νότο και στην υπανάπτυξη στις κωμοπόλεις και στις πόλεις μας.
<P>
(Ο Πρόεδρος διακόπτει την ομιλήτρια)
<SPEAKER ID="071" NAME="Konrad Szymański" AFFILIATION="UEN">
(PL) Κύριε Πρόεδρε, στη σημερινή κρίση μάς απασχολεί το ζήτημα των κρατικών ενισχύσεων για τους απειλούμενους οικονομικούς τομείς. " γερμανική Hypo διασώζεται με κρατικές ενισχύσεις της τάξης των 50 δισεκατομμυρίων ευρώ, η βοήθεια για τη βρετανική Bradford & Bingley είναι άλλα 35 δισεκατομμύρια ευρώ και η διάσωση της Fortis ανέρχεται στα 11 δισεκατομμύρια ευρώ. " Ευρωπαϊκή Κεντρική Τράπεζα έχει διοχετεύσει εντωμεταξύ επιπλέον 120 δισεκατομμύρια ευρώ σε τραπεζικές καταθέσεις, προκειμένου να διατηρήσει τη ρευστότητά τους.
<P>
Εντωμεταξύ, η Επίτροπος Kroes επιφέρει πολιτική κρίση στην Πολωνία με την ανταπόδοση περίπου μισού δισεκατομμυρίου - επιτρέψτε μου να το τονίσω, μισού δισεκατομμυρίου - ευρώ εν είδει κρατικής ενίσχυσης για τρία πολωνικά ναυπηγεία. Έχω την περιέργεια να μάθω πώς θα ήθελε η Ευρωπαϊκή Επιτροπή να εξηγήσει στους Πολωνούς μια κατάσταση στην οποία εκατοντάδες δισεκατομμύρια ευρώ διοχετεύονται σε τράπεζες της "παλιάς" Ευρώπης, ενώ ενδέχεται μισό δισεκατομμύριο ευρώ να μην μεταφερθεί σε τρία ναυπηγεία εξαιτίας των ενεργειών της Επιτροπής. Προτείνω να το έχουμε υπόψη μας αυτό κατά τη λήψη αποφάσεων για περαιτέρω ενέσεις ρευστότητας στον οικονομικό τομέα κατά την επόμενη συνεδρίαση του Συμβουλίου.
<SPEAKER ID="072" NAME="Ιωάννης Βαρβιτσιώτης" AFFILIATION="PPE-DE">
(EL) Κύριε Πρόεδρε, ένας Γάλλος Πρωθυπουργός, ο Edouard Balladur, είχε κάνει μια δήλωση. Είχε πει ότι η απόλυτη ελευθερία της αγοράς οδηγεί στη ζούγκλα και είχε προσθέσει ότι η κοινωνία μας, η δημοκρατία μας, οι θεσμοί μας, δεν μπορεί να επιτρέψουν τη ζούγκλα. Όμως, παρά ταύτα, βρισκόμαστε τώρα στη ζούγκλα και πληρώνουμε την απόλυτη ελευθερία της αγοράς που είχαν οι "νωμένες Πολιτείες.
<P>
Αν σκεφθεί κανείς ότι για ένα δολάριο πραγματικής επένδυσης οι αμερικανικές τράπεζες δάνειζαν 32 ενώ οι ευρωπαϊκές μόλις 12, καταλαβαίνετε την ασυδοσία η οποία υπήρχε στην τραπεζική αγορά των "νωμένων Πολιτειών. Τώρα φοβάμαι ότι ούτε τα μέτρα του κυρίου Πόλσον, ούτε τα μέτρα της αμερικανικής κυβέρνησης θα βγάλουν τον κόσμο από την κρίση. Νομίζω ότι από εδώ και πέρα πρέπει να τεθούν αυστηροί κανόνες για το μέλλον.
<SPEAKER ID="073" NAME="Victor Boştinaru" AFFILIATION="PSE">
(RO) Κύριε Πρόεδρε, κύριε Πρόεδρε του Συμβουλίου, Επίτροπε Almunia, αξιότιμοι συνάδελφοι, κατά τα τελευταία έτη εμφανίστηκαν σημαντικοί ηγέτες, ιδίως σοσιαλιστές, οι οποίοι μίλησαν για την ανάγκη μεταρρύθμισης του παγκόσμιου οικονομικού συστήματος, για ένα είδος ύστερης εκδοχής του Bretton Woods, που θα μπορέσει να αντιμετωπίσει τις προκλήσεις της παγκοσμιοποίησης. Δυστυχώς, τίποτα δεν συνέβη.
<P>
Για αυτόν το λόγο, χαιρετίζω τις πρόσφατες παρεμβάσεις του προέδρου Sarkozy και της γαλλικής Προεδρίας, καθώς και των υπόλοιπων Ευρωπαίων ηγετών που αναφέρθηκαν στην ανάγκη μιας τέτοιας μεταρρύθμισης. Με ευχαρίστηση άκουσα σήμερα τις δηλώσεις του Προέδρου της Ευρωπαϊκής Επιτροπής, κ. Barroso, που έκανε λόγο για την ανάγκη να δούμε πέρα από την οικονομική κρίση και πέρα από την Ευρώπη.
<P>
Ως εκ τούτου, κ. Barroso, προτείνω η Ευρωπαϊκή Ένωση και η Ευρωπαϊκή Επιτροπή να δεσμευτούν ρητά για την ανάγκη μεταρρύθμισης του παγκόσμιου οικονομικού συστήματος από κοινού με άλλους σημαντικούς παράγοντες, όπως οι "νωμένες Πολιτείες, η Κίνα ή η Ιαπωνία, προκειμένου η ανθρωπότητα να εφοδιαστεί με τα απαραίτητα μέσα διακυβέρνησης των οικονομικών πτυχών της παγκοσμιοποίησης.
<SPEAKER ID="074" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, Επίτροποι, κυρίες και κύριοι, εφόσον έχω ήδη μιλήσει, θα είμαι σύντομος.
<P>
Αναφορικά με τη διαχείριση της οικονομικής κρίσης, λυπούμαι πολύ που η παρουσία μου εδώ δεν επαρκεί για την κ. Berès, χαίρομαι όμως που την ικανοποιεί η παρουσία του κ. Almunia εδώ. Πιο σοβαρά, οι ομιλίες της κ. Berès, του κ. Karas και της κ. Kauppi, ιδίως, καταδεικνύουν ότι αυτό που χρειαζόμαστε - όπως έχει ήδη ειπωθεί - είναι να διασφαλίσουμε την αποτελεσματική υιοθέτηση των προτάσεων της Επιτροπής, που έχουν τεθεί επί τάπητος και καλύπτουν όλες τις πτυχές εποπτείας, ρύθμισης και τροποποίησης των λογιστικών κανόνων.
<P>
Αυτό θα γίνει υπό την έννοια μιας προσαρμογής των υπαρχόντων κανονισμών, μιας προσαρμογής των κανόνων, που καθίσταται αναγκαία από τις παρούσες συνθήκες, και όχι υπό την έννοια της υπερρύθμισης. Όπως ήδη έχουμε αναφέρει, σε αυτό τον τομέα χρειαζόμαστε περισσότερη Ευρώπη και πρέπει να προσαρμόσουμε τους κανονισμούς μας στην αλληλεξάρτηση των χρηματοπιστωτικών ιδρυμάτων και στην αλληλεξάρτηση των κανόνων μας για τη χρηματοδότηση της οικονομίας. Πρέπει να δράσουμε ταχύτατα σε αυτό τον τομέα και να ανακτήσουμε την ορμή που είχαμε πριν από λίγα έτη - θα το συζητήσετε αυτό - προκειμένου να οριστικοποιηθεί η οργάνωση που δημιουργήθηκε ως μέρος του έργου που εκτέλεσε ο κ. Lamfalussy.
<P>
Επίσης, είναι σημαντικό για την Επιτροπή να έχει αρμοδιότητες - να έχει ρόλο να διαδραματίσει από αυτή την άποψη - και η Επιτροπή έχει απόλυτο δίκιο να επιμένει σε αυτό το σημείο. Πρέπει να χειριστούμε με λογική αυτό το θέμα. Εάν επιθυμούμε περισσότερη ολοκλήρωση, εάν θέλουμε να υλοποιήσουμε τις λύσεις των οποίων η αποτελεσματικότητα έχει διαπιστωθεί σε άλλες περιπτώσεις, χρειάζεται να δημιουργήσουμε μια οργάνωση που να μπορεί να ανταποκριθεί στις οικονομικές προκλήσεις που θα κληθούμε να αντιμετωπίσουμε, και πρέπει να δράσουμε γρήγορα. " γαλλική Προεδρία, όπως ανέφερα, θα καταβάλει κάθε δυνατή προσπάθεια και θα αφιερώσει όλη την ενέργειά της στην ενίσχυση του απαιτούμενου συντονισμού και της προσαρμογής των κανόνων σε αυτό τον τομέα.
<P>
Είναι σαφής η ανάγκη ύπαρξης συντονισμού - όπως πράγματι υπάρχει - μεταξύ της Ευρωπαϊκής Κεντρικής Τράπεζας, των Ευρωπαίων υπουργών οικονομικών και της Επιτροπής, σε αυτό τον τομέα. Αυτό είναι πιο σημαντικό από ποτέ. Πρέπει να εξεύρουμε συγκεκριμένες απαντήσεις και πρέπει επίσης να προβλέψουμε τις συνέπειες που θα έχει αυτή η κρίση στη χρηματοδότηση της οικονομίας και στην ίδια την οικονομία. Ήδη μπορούμε να διακρίνουμε τις πρώτες ενδείξεις αυτού. Και εδώ - και αυτό είναι θεμελιώδες μέρος της οικοδόμησης της εμπιστοσύνης - πρέπει να υιοθετήσουμε σημαντικά ρηξικέλευθα μέτρα, ειδικά για τις μικρομεσαίες επιχειρήσεις.
<P>
Όσον αφορά το θέμα των εξωτερικών σχέσεων, στοιχεία του οποίου έθιξαν ο κ. Saryusz-Wolski και η κ. Isler Béguin, θα ήθελα να πω στον κ. Saryusz-Wolski ότι προτεραιότητα του Ευρωπαϊκού Συμβουλίου, όπως προανέφερα, είναι να καθορίσει ακριβείς στρατηγικές και να εκδώσει κατευθυντήριες οδηγίες για την ενεργειακή ασφάλεια και την αλληλεγγύη. Μία κρίση δεν πρέπει να καλύπτει μία άλλη. Πριν από τρεις μήνες, είχαμε μια ενεργειακή κρίση. Αυτή εξακολουθεί να υπάρχει. Χώρες εξαρτώνταν από άλλες χώρες για τον ενεργειακό εφοδιασμό τους. Αυτό εξακολουθεί να υφίσταται. Πρέπει να έχουμε μια ουσιαστική ευρωπαϊκή ενεργειακή πολιτική - και εδώ επίσης έχουμε καθυστερήσει και πρέπει να δραστηριοποιηθούμε γρήγορα.
<P>
Αναφορικά με τη Λευκορωσία, θα ήθελα - θα το συζητούμε αυτό λεπτομερέστερα προσεχώς - να πω στον κ. Saryusz-Wolski ότι θα υπάρξει τρόικα κατά τη διάρκεια του Συμβουλίου Γενικών Υποθέσεων και ότι οι συναντήσεις μας με τις αρχές της Λευκορωσίας θα πραγματοποιηθούν τότε. Όπως γνωρίζετε, και το υπογράμμισε ο κ. Saryusz-Wolski, έχουμε εκφράσει τις ανησυχίες μας αναφορικά με την εκλογική διαδικασία, με την οποία δεν είμαστε ικανοποιημένοι. Θα είμαστε ανοικτοί σε αυτό το θέμα, αλλά, ταυτόχρονα, το Συμβούλιο εξετάζει μια πιθανή χαλάρωση ορισμένων κυρώσεων, ιδίως των περιορισμών θεώρησης που επιβάλλονται σε ορισμένους Λευκορώσους αξιωματούχους που επηρεάζονται από τις κυρώσεις. Το Συμβούλιο εξακολουθεί να μελετά αυτές τις εξελίξεις.
<P>
Μου άρεσε η έκφραση που χρησιμοποιήσατε, κ. Πρόεδρε, αναφορικά με τη διαμάχη μεταξύ Ρωσίας και Γεωργίας. Πρέπει να αποκαταστήσουμε την ειρήνη και να διασφαλίσουμε ότι υπάρχει ειρήνη στη Γεωργία. Αυτό μου επιτρέπει να απαντήσω στην κ. Isler Béguin. Στις 14 Οκτωβρίου, το απόγευμα, καθώς και στις 15 Οκτωβρίου, θα πραγματοποιήσουμε Διάσκεψη Υψηλού Επιπέδου. Στις 14 Οκτωβρίου, οι υπουργοί εξωτερικών θα συναντηθούν με τον Bernard Kouchner, και στις 15 Οκτωβρίου θα πραγματοποιηθεί συνάντηση ανώτερων αξιωματούχων και ηγετών, προκειμένου να βρεθούν οι κατάλληλες λύσεις για την κατάσταση στην Αμπχαζία και τη Νότια Οσετία, η αναγνώριση των οποίων - πρέπει να το πω αυτό στην κ. Isler Béguin, παρότι το γνωρίζει πολύ καλά - παραμένει εξαιρετικά μεμονωμένη, γεγονός ευτυχές, καθώς αυτή η απαράδεκτη πράξη καταδικάστηκε έντονα από την Ευρωπαϊκή Ένωση και την Προεδρία.
<P>
Όσον αφορά το Ευρωπαϊκό Σύμφωνο για τη Μετανάστευση και το Άσυλο, θα ήθελα να απαντήσω στην κ. Flautre - αν και δεν αμφιβάλλω ότι η κ. Isler Béguin θα την ενημερώσει για τα λεγόμενά μου - λέγοντας ότι η διαφορά με αυτό το Σύμφωνο είναι ότι υπάρχει καλύτερος συντονισμός, εναρμόνιση, εάν προτιμάτε, ειδικά σε ζητήματα ασύλου και αιτήσεων που γίνονται από τους μετανάστες. Το Σύμφωνο διευκρινίζει, στην πραγματικότητα, το καθεστώς των μεταναστών, πράγμα που συνιστά πρόοδο για αυτούς. Θα προτιμούσαμε, στην πραγματικότητα, ένα πιο ρεαλιστικό όραμα, μια πιο ισόρροπη προσέγγιση, μια προσέγγιση που μπορεί να ερμηνευτεί στο πλαίσιο της διεύρυνσης της Συμφωνίας Σένγκεν. " δημογραφική κρίση, η δημογραφική πρόκληση, είναι επίσης μία από τις προκλήσεις που πρέπει να αντιμετωπίσουμε κατά τη γαλλική Προεδρία.
<P>
Τέλος - και πρόκειται για σημείο ζωτικής σημασίας, καθώς όλα συνοψίζονται σε αυτό - αυτές οι κρίσεις είναι αλληλοεξαρτώμενες. Αυτές οι κρίσεις αλληλοσυνδέονται. " οικονομική και χρηματοπιστωτική κρίση είναι η πιο εμφανής. Ωστόσο, πριν από τρεις μήνες, στο προσκήνιο βρισκόταν η ενεργειακή κρίση. Σε κάθε περίπτωση, εξακολουθούμε να αντιμετωπίζουμε μια επισιτιστική κρίση, εξακολουθούμε να αντιμετωπίζουμε μια κρίση στα εξωτερικά θέματα. Θα το επαναλάβω, για να ανταποκριθούμε σε αυτές τις κρίσεις, για να ανταποκριθούμε σε αυτές τις προκλήσεις, χρειάζεται περισσότερη Ευρώπη, περισσότερος συντονισμός, μεγαλύτερη δυνατότητα λήψης αποφάσεων, περισσότερη προβολή και δυνατότητα ανταπόκρισης. " απάντηση σε αυτό είναι περισσότερη θεσμοθέτηση και ο τρόπος με τον οποίο θα έχουμε περισσότερη θεσμοθέτηση είναι μέσω της Συνθήκης της Λισαβόνας. Πρέπει να διασφαλίσουμε ότι η συνθήκη θα τεθεί σύντομα σε ισχύ. Πρέπει να εξεύρουμε μια λύση με τους Ιρλανδούς φίλους μας. Θα καταβάλουμε κάθε δυνατή προσπάθεια, έτσι ώστε, μέχρι το τέλος του έτους, να έχουμε μια πολιτική λύση σε αυτό το θεσμικό πρόβλημα, το οποίο, όταν αναλογιστούμε τις προκλήσεις που αντιμετωπίζουμε και για τις οποίες συζητούσαμε όλο το μεσημέρι, πρέπει να επιλυθεί ως επείγον θέμα.
<SPEAKER ID="075" NAME="Joaquín Almunia" LANGUAGE="ES">
Κύριε Πρόεδρε, υπουργέ, κυρίες και κύριοι, θα ξεκινήσω σχολιάζοντας το τέλος της ομιλίας του κ. Jouyet. Όπως δήλωσε ο κ. Barroso κατά τον εναρκτήριο λόγο του, η θέση σε ισχύ της Συνθήκης της Λισαβόνας είναι ουσιώδης, προκειμένου να προχωρήσουμε με την ευρωπαϊκή ολοκλήρωση, ειδικά σε μια περίοδο όπως αυτή. Ορισμένοι από εσάς αναφερθήκατε σε πτυχές της εξωτερικής δράσης, καθώς και στην κοινή εξωτερική πολιτική και πολιτική ασφαλείας όσον αφορά τη Γεωργία. " Συνθήκη της Λισαβόνας θα μας επιτρέψει να αυξήσουμε την αποτελεσματικότητά μας και την ένταση της δράσης μας σε τόσο σημαντικά ζητήματα για την ασφάλειά μας και την υπεράσπιση των αξιών μας εκτός των συνόρων μας, όπως στην περίπτωση της Γεωργίας και άλλων χωρών.
<P>
Ορισμένοι από εσάς πολύ σωστά αναφερθήκατε στη σπουδαιότητα των συζητήσεων επί της ενέργειας και της κλιματικής αλλαγής, που θα πραγματοποιηθούν στο Ευρωπαϊκό Συμβούλιο. " γαλλική Προεδρία υποστηρίζει το φιλόδοξο πακέτο προτάσεων της Επιτροπής, οι οποίες ελπίζουμε ότι θα υιοθετηθούν και να υλοποιηθούν. " Συνθήκη τη Λισαβόνας θα δώσει στα ευρωπαϊκά θεσμικά όργανα - όχι μόνο στην Επιτροπή - αυξημένες εξουσίες για την αντιμετώπιση αυτής της πολύ σημαντικής πρόκλησης.
<P>
Ορισμένοι από εσάς πολύ σωστά αναφερθήκατε στη μετανάστευση, στο σύμφωνο για τη μετανάστευση, μια αξιέπαινη πρωτοβουλία εκ μέρους της γαλλικής Προεδρίας, καθώς και άλλων κρατών μελών. Πρόσφατα, η Επιτροπή κατέθεσε επίσης προτάσεις για τη μετανάστευση, οι οποίες έχουν συζητηθεί και υιοθετηθεί ή βρίσκονται σε στάδιο συζήτησης και υιοθέτησης από το Κοινοβούλιο και το Συμβούλιο. Για άλλη μία φορά, η Συνθήκη της Λισαβόνας θα δώσει τη δυνατότητα στην Ευρωπαϊκή Ένωση να κινηθεί προς την κατεύθυνση μια κοινής μεταναστευτικής πολιτικής, που είναι θεμελιώδης.
<P>
Τέλος, η πλειονότητα των ομιλιών εστίασε, ευλόγως, στα οικονομικά και χρηματοπιστωτικά θέματα, τα οποία μας απασχολούν ιδιαίτερα επί του παρόντος.
<P>
Συμφωνώ μαζί σας, με την Προεδρία και, φυσικά, με τον Πρόεδρο της Επιτροπής στον εναρκτήριο λόγο του, ότι πρέπει να επιταχύνουμε τη συντονισμένη δράση όλων εξ ημών που έχουμε αρμοδιότητες στην Ευρώπη. Υπάρχουν ευθύνες στην Επιτροπή, αναμφίβολα, υπάρχουν ευθύνες στο Συμβούλιο, υπάρχουν ευθύνες στο Κοινοβούλιο, υπάρχουν ευθύνες στα κράτη μέλη, στους εποπτικούς φορείς και στις κεντρικές τράπεζες.
<P>
Πρέπει όλοι να δράσουμε συντονισμένα, καθένας σύμφωνα με τις αρμοδιότητες που έχει. Επί ένα έτος, από την έναρξη της κρίσης, η Επιτροπή αναπτύσσει πρωτοβουλίες για να διαχειριστεί, σε μεσοπρόθεσμο ορίζοντα, το μέλλον του οικονομικού μας συστήματος, όπως συζητήθηκε και υιοθετήθηκε πριν από ένα έτος από το Συμβούλιο και την Επιτροπή, στην άτυπη διάσκεψη του Συμβουλίου στο Πόρτο και στη διάσκεψη του Ecofin τον περσινό Οκτώβριο.
<P>
Ωστόσο, η Επιτροπή συμμετέχει επίσης ενεργά στα βραχυπρόθεσμα, επείγοντα, στοιχειώδη μέτρα που είναι μέρος των συμπερασμάτων του χθεσινού Συμβουλίου του Ecofin, συμπεριλαμβανομένης μιας δέσμευσης για τη βελτίωση των συστημάτων εγγύησης των καταθέσεων, τα οποία επηρεάζονται σοβαρά, όχι από την ανασφάλεια των καταθέσεων στα χρηματοπιστωτικά ιδρύματα, αλλά από ορισμένες μονομερείς πρωτοβουλίες με αρνητικό αντίκτυπο για άλλες χώρες.
<P>
" Επιτροπή συνεργάζεται και επίσης επιτελεί έργο προς την κατεύθυνση της ανάπτυξης και εφαρμογής των αρχών που καθορίστηκαν χθες στα συμπεράσματα του Ecofin, οι οποίες είναι θεμελιώδεις όσον αφορά τον τρόπο αντιμετώπισης των δύσκολων περιστάσεων σε κάθε χρηματοπιστωτικό ίδρυμα: μέσω της ανακεφαλαιοποίησης και, σε ορισμένες περιπτώσεις, με άλλα μέσα.
<P>
" Επιτροπή, όπως ανέφερε ο Πρόεδρος Barroso, εργάζεται με σκοπό να προχωρήσει ταχύτερα από ό,τι μέχρι τώρα ως προς την εποπτεία σε ευρωπαϊκό επίπεδο, σε διασυνοριακό επίπεδο, την οποία προφανώς έχουμε ανάγκη. Πρόσφατα, όλοι βιώσαμε την ανάγκη αυτών των μηχανισμών.
<P>
" Επιτροπή, όπως το Συμβούλιο και το Κοινοβούλιο, είναι ικανοποιημένη με την ταχύτητα με την οποία έδρασαν σήμερα η Ευρωπαϊκή Κεντρική Τράπεζα και άλλες κεντρικές τράπεζες, με συντονισμένη μείωση των επιτοκίων, που πρέπει να συμβάλει στη μερική εκτόνωση της έντασης της αγοράς.
<P>
Συμφωνώ πλήρως με τον κ. Purvis για την ανάγκη υιοθέτησης μέτρων, στα πλαίσια των αρμοδιοτήτων μας, με στόχο τη διευκόλυνση της ανάκαμψης της διατραπεζικής αγοράς. Αυτό είναι βασικό. Δεν μπορούμε να θεωρήσουμε ότι υπάρχουν μόνο οι κεντρικές τράπεζες ως πηγή ρευστότητας για τη λειτουργία του οικονομικού συστήματος στο μέλλον και, φυσικά, η Επιτροπή - και απαντώ συγκεκριμένα σε μια ομιλία της κ. in't Veld - δήλωσε ενώπιον των αρχηγών των κρατών και κυβερνήσεων το Σάββατο στο Παρίσι και ξανά χθες στη διάσκεψη του Ecofin, ότι, αναφορικά με τη ρύθμιση των κρατικών ενισχύσεων, η Συνθήκη διαθέτει επαρκείς ρήτρες και διατάξεις για να αντιμετωπίσει με ευελιξία, σε συμμόρφωση προς τους κανόνες ανταγωνισμού και τους κανόνες για τις κρατικές ενισχύσεις, μια περίπτωση όπως αυτή στην οποία βρισκόμαστε τώρα.
<P>
Σήμερα ή αύριο, η συνάδελφός μου, Επίτροπος Kroes, θα δημοσιεύσει, όπως ανακοίνωσε χθες στο Συμβούλιο του Ecofin, κατευθυντήριες οδηγίες σχετικά με τον τρόπο που θεωρεί η Επιτροπή ότι μπορούν να χρησιμοποιηθούν τα περιθώρια ευελιξίας της Συνθήκης στο συγκεκριμένο σημείο, αποφεύγοντας παράλληλα τη διάκριση μεταξύ διαφορετικών λύσεων και διαφορετικών τύπων ενισχύσεων.
<P>
Θα αναφερθεί επίσης - και ορισμένοι από εσάς το έχετε επίσης αναφέρει αυτό - στην εφαρμογή του Συμφώνου Σταθερότητας και Ανάπτυξης. Το αναθεωρήσαμε το 2005 και έκτοτε, όπως πιστεύω ότι δήλωσα επίσης εδώ τις προάλλες στη διάρκεια μιας άλλης συζήτησης, η ομοφωνία για την εφαρμογή του αναθεωρημένου Συμφώνου είναι πλήρης, εκατό τοις εκατό. Χθες, πάλι, το Συμβούλιο του Ecofin, όπως το Σάββατο στη διάσκεψη στο Παρίσι, συμφώνησε ομόφωνα ότι το τρέχον Σύμφωνο, όπως αυτό αναθεωρήθηκε το 2005 - και το Κοινοβούλιο συμμετείχε επίσης σε αυτήν τη συζήτηση και σε αυτήν τη συναίνεση - έχει αρκετά περιθώρια ελιγμού, για να αντιμετωπίσει τις καταστάσεις που αρχίζουν να συμβαίνουν και που θα εξακολουθήσουν, δυστυχώς, να συμβαίνουν, όπως η αύξηση των δημοσίων ελλειμμάτων. Αυτό μπορεί να επιτευχθεί στο πλαίσιο των θεσπισμένων κανόνων, όχι παραμερίζοντάς τους.
<P>
Αυτό κατέστη σαφές το Σάββατο στο Παρίσι, ήταν σαφές χθες στη διάσκεψη του Ecofin και είναι σαφές εδώ, στη σημερινή συζήτηση, και σας διαβεβαιώνω ότι η Επιτροπή θα εγγυηθεί ότι θα είναι σαφές στο εξής, παρά το γεγονός ότι θα αντιμετωπίσουμε πολύ δύσκολες καταστάσεις, όχι μόνο στο οικονομικό σύστημα, αλλά και στην πραγματική οικονομία.
<P>
Αύριο θα μεταβούμε στην Ουάσινγκτον, στις Ετήσιες Συνελεύσεις του Διεθνούς Νομισματικού Ταμείου. Οι προβλέψεις του ΔΝΤ αναθεωρήθηκαν, για άλλη μία φορά, προς τα κάτω. Σε λίγες εβδομάδες, οι δικές μας προβλέψεις θα αναθεωρηθούν προς τα κάτω. Δεν πρόκειται απλώς για μια άσκηση στις οικονομικές προβλέψεις, μια θεωρητική άσκηση. Δυστυχώς, σημαίνει λιγότερη ανάπτυξη, λιγότερη απασχόληση, μεγαλύτερη ένταση στην αγορά εργασίας και, μαζί με την πληθωριστική πίεση που ακόμη υφιστάμεθα, παρότι αυτή είναι ηπιότερη τους τελευταίους δύο μήνες, σημαίνει απώλεια αγοραστικής δύναμης και δυσκολίες για τους απλούς πολίτες.
<P>
Ωστόσο, αυτό δεν πρέπει να μας κάνει να λησμονήσουμε το μεσοπρόθεσμο διάστημα. Δεν πρέπει να μας κάνει να λησμονούμε τα διδάγματα προηγούμενων κρίσεων. Νομίζω ότι, με αυτό το πνεύμα, η συντριπτική πλειονότητα των ομιλιών που ακούστηκαν αυτό το μεσημέρι ενισχύουν, υποστηρίζουν και συνάδουν με την ομοφωνία που επιτύχαμε χθες στη διάσκεψη του Ecofin στο Λουξεμβούργο - και νομίζω ότι πρόκειται για πολύ θετική ομοφωνία.
<SPEAKER ID="076" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί κατά τη διάρκεια της επόμενης περιόδου συνόδου.
<P>
Γραπτές δηλώσεις (άρθρο 142 του Κανονισμού)
<SPEAKER ID="998" NAME="Jean-Pierre Audy  " AFFILIATION="PPE-DE">
γραπτώς. - (FR) Θα ήθελα πρωτίστως να συγχαρώ τον Προεδρεύοντα του Συμβουλίου, Nicolas Sarkozy, για τα ρεαλιστικά και αποτελεσματικά μέτρα του, καθώς και για το άριστο έργο της γαλλικής Προεδρίας, η οποία σήμερα εκπροσωπείται από το φίλο μου κ. Jouyet. " Ευρωπαϊκή Ένωση δημιουργήθηκε εν μέσω της δυστυχίας που προκλήθηκε από τον πόλεμο
<P>
Μοιάζει να είναι το πεπρωμένο της να συνεχίσει εν μέσω δυστυχίας και κρίσεων. Αυτές οι κρίσεις - η κρίση του Καυκάσου στη Γεωργία, η οικονομική κρίση, η αποτυχία του ΠΟΕ - καταδεικνύουν το βαθμό στον οποίο χρειαζόμαστε τους νεωτερικούς θεσμούς που μας προσφέρει η Συνθήκη της Λισαβόνας, και ειδικά μια μόνιμη Προεδρία της ΕΕ.
<P>
Αναφορικά με το ζήτημα της οικονομικής κρίσης, χαιρετίζω την πρόσφατη απόφαση της ΕΚΤ για μείωση των επιτοκίων. Εν τέλει, ξύπνησε από την αδιαφορία της. Θα πρέπει να διδαχθεί από την αποτυχία της νομισματικής της πολιτικής, εφόσον δεν υπάρχει τίποτα χειρότερο από μια νέα άνοδο των επιτοκίων μετά την αποκατάσταση της οικονομικής ανάπτυξης. Βάσει του άρθρου 105, παράγραφος 6 της Συνθήκης της ΕΚ, υπάρχει αυξανόμενη ανάγκη για την Επιτροπή να αναφέρει το θέμα στο Συμβούλιο, ώστε να μπορέσει να δώσει στην ΕΚΤ εντολή πολιτικής για την προληπτική εποπτεία των χρηματοπιστωτικών ιδρυμάτων, με στόχο την καθιέρωση ενός ευρωπαϊκού τραπεζικού ρυθμιστή.
<SPEAKER ID="077" NAME="Sebastian Valentin Bodu  " AFFILIATION="PPE-DE">
γραπτώς. - Στις 24 Σεπτεμβρίου, σε γραπτή μου δήλωση, ρωτούσα αν η Ευρώπη είναι προετοιμασμένη να απορροφήσει τους κραδασμούς που προκάλεσε ο άρρηκτος σύνδεσμός της με την αγορά των "ΠΑ και αν τα 36,3 δισεκατομμύρια ευρώ που διοχετεύθηκαν στην αγορά από την ΕΚΤ και την Τράπεζα της Αγγλίας, επαρκούν για να εξαλειφθεί ο κίνδυνος. Λίγες μέρες αργότερα, η Τράπεζα Fortis και η Τράπεζα Dexia βρέθηκαν εν μέσω των οικονομικών κρίσεων. Επιπλέον, το τραπεζικό σύστημα της Ισλανδίας καταποντίστηκε (με αποκορύφωμα την εξαγορά της Τράπεζας Glitnir από την κυβέρνηση) και η κυβέρνηση του "νωμένου Βασιλείου ανακοίνωσε περαιτέρω έγχυση ρευστού (200 δισεκατομμύρια λίρες Αγγλίας) στην οικονομία της.
<P>
Τα γεγονότα που έχουν συμβεί μέχρι στιγμής έδωσαν μια απάντηση στο ερώτημά μου που είχε ρητορικό χαρακτήρα. Τι ακολουθεί, λοιπόν, τώρα; Γνωρίζουμε ποια χρηματοπιστωτικά ιδρύματα έχουν πληγεί μέχρι στιγμής. Τα μεγάλα. Αυτό που δεν γνωρίζουμε είναι ποιος άλλος επλήγη και διατηρεί κρυφό το πλήγμα. Τι γίνεται με τις δεκάδες περιφερειακών τραπεζών των "ΠΑ που ενέχονταν σε δανεισμό εύκολου χρήματος στον στεγαστικό τομέα; Τι γίνεται με τις ευρωπαϊκές τράπεζες που δεν μπόρεσαν να απέχουν από την επένδυση κάθε είδους σε εξωτικά χρηματοπιστωτικά μέσα των "ΠΑ, που εισέβαλαν στις αγορές κατά την τρέχουσα δεκαετία;
<SPEAKER ID="078" NAME="Ilda Figueiredo  " LANGUAGE="PT">
Παρά τις κάπως συναισθηματικές διατυπώσεις για την οικονομική κρίση και τις σχετιζόμενες κρίσεις, δεν προβλέπονται ακόμα βασικά μέτρα για την αποτελεσματική αντιμετώπιση αυτών των κρίσεων. Ακόμα και όταν γίνουν αποδεκτά ορισμένα ειδικά (ad-hoc) μέτρα, που είχαν απορριφθεί μόλις πριν από λίγους μήνες, όπως οι κρατικοποιήσεις τραπεζών που χρεοκόπησαν εξαιτίας κακοδιαχείρισης εκ μέρους των διοικητών τους και ορισμένων από τους βασικούς μετόχους τους, οι οποίοι αποκόμισαν τα σημαντικά κέρδη και απολαβές και άφησαν το γενικό κοινό να αντιμετωπίσει την καταστροφή, αυτό γίνεται πάντα για την προστασία των μεγάλων επιχειρήσεων, χωρίς να λαμβάνονται πραγματικά υπόψη τα συμφέροντα των εργαζομένων και των λιγότερο ευκατάστατων. Δεν αντιμετωπίζουν ριζικά το ζήτημα. Δεν καταργούν τους φορολογικούς παράδεισους. Δεν απορρίπτουν την ψευδή ανεξαρτησία της Ευρωπαϊκής Κεντρικής Τράπεζας. Δεν καταργούν το Σύμφωνο Σταθερότητας. Δεν υιοθετούν ένα Σύμφωνο για την Αλληλεγγύη και την Κοινωνική Πρόοδο.
<P>
" ΕΚΤ μείωσε τα επιτόκια βάσης της με μεγάλη καθυστέρηση, έπειτα από μια κοντόφθαλμη συμπεριφορά που έχει ήδη στοιχίσει ακριβά στις πιο ευάλωτες οικονομίες και σε εκείνους που έχουν χρέη προς τις τράπεζες.
<P>
Κατ' αυτό τον τρόπο, τα υπό συζήτηση θέματα είναι πρωταρχικής σημασίας και θέτουν υπό αμφισβήτηση τις νεοφιλεύθερες πολιτικές που έδωσαν απόλυτη προτεραιότητα στον ελεύθερο ανταγωνισμό, επιδεινώνοντας την εκμετάλλευση των εργαζομένων και πολλαπλασιάζοντας τα προβλήματα των πολύ μικρών και μικρομεσαίων επιχειρήσεων. Στο επόμενο Συμβούλιο, πρέπει να υπάρχει σαφής ρήξη με αυτές τις νεοφιλελεύθερες πολιτικές.
<SPEAKER ID="079" NAME="Petru Filip  " AFFILIATION="PPE-DE">
γραπτώς. - (RO) Πέρα από τον διεθνικό της χαρακτήρα, η τρέχουσα παγκόσμια οικονομική κρίση κινδυνεύει να δημιουργήσει ένα καθεστώς έντονου πανικού πολύ γρήγορα, όχι μόνο στον χρηματοπιστωτικό, τραπεζικό και οικονομικό τομέα, αλλά και στο επίπεδο του απλού Ευρωπαίου πολίτη. Πιστεύω ότι, ακόμα περισσότερο από τη σοβαρότητα του οικονομικού φαινομένου, το οποίο πρέπει να διατηρηθεί υπό έλεγχο τόσο σε χρηματοπιστωτικό, όσο και σε οικονομικό επίπεδο, ο κίνδυνος εκδήλωσης πανικού από πλευράς των Ευρωπαίων πολιτών είναι πολύ πιο δύσκολο να μετρηθεί, ενώ οι συνέπειές του θα χρειαστούν πολύ μεγαλύτερο διάστημα για να επουλωθούν.
<P>
Ως εκ τούτου, απευθύνομαι δημοσίως σε εσάς, με την ιδιότητά σας ως προέδρων, και σας ζητώ, οποιαδήποτε μέτρα λάβετε για την άμεση και αποτελεσματική επίλυση της τρέχουσας οικονομικής και χρηματοπιστωτικής κρίσης, να διασφαλίσετε ότι αυτά τα μέτρα είναι διαφανή για την ευρωπαϊκή κοινή γνώμη, έτσι ώστε οι πολίτες να αισθάνονται προστατευμένοι από την Ευρωπαϊκή Ένωση, σκοπός της οποίας ήταν ακριβώς να παρέχει ένα προστατευτικό πλαίσιο σε περιπτώσεις έκτακτης ανάγκης.
<P>
Εάν δεν καταφέρουμε να ενισχύσουμε την ευρωπαϊκή εμπιστοσύνη και αλληλεγγύη τώρα, κινδυνεύουμε να δούμε να εξαφανίζονται όλα όσα έχουμε εδραιώσει με δυσκολία κατά τα τελευταία 50 έτη.
<SPEAKER ID="080" NAME="Filip Kaczmarek  " AFFILIATION="PPE-DE">
γραπτώς. - (PL) Δεν θα πρέπει να υπολογίζουμε σε μία και μόνο διάσκεψη του Ευρωπαϊκού Συμβουλίου για την επίλυση των προβλημάτων των χρηματαγορών. Στόχος του Συμβουλίου θα πρέπει να είναι η εξεύρεση τρόπων που καθιστούν ασφαλέστερα τα ευρωπαϊκά τραπεζικά συστήματα. Αναμφίβολα, η τρέχουσα ανάμειξη των εθνικών κυβερνήσεων είναι αναγκαία επί του παρόντος, οπωσδήποτε όμως δεν θα αντικαταστήσει τις κοινές δράσεις στο επίπεδο ΕΕ ως συνόλου.
<P>
Αυτό που έχει ιδιαίτερη σημασία σήμερα είναι να αποφευχθεί οποιοσδήποτε λαϊκίστικος πλειστηριασμός υποσχέσεων και η προστασία των πολιτών από τον ακραίο κυνισμό ορισμένων πολιτικών. Αυτός ο κυνισμός βασίζεται σε μια προωθούμενη απαισιοδοξία, ενώ παράλληλα απαιτεί από τους υπόλοιπους πολιτικούς να κάνουν κάτι. Εάν οι δυσοίωνες προφητείες εκπληρωθούν, οι κυνικοί θα πουν: δεν σας το είχαμε πει; Εάν δεν επαληθευθούν τα σενάρια δυσμενέστερης περίπτωσης, οι ψευδοσωτήρες θα πουν: θέλαμε να είμαστε προσεκτικοί. Σε περιστάσεις όπως αυτή, είναι καλύτερα να δρούμε ανασταλτικά.
<P>
Τώρα, οι κυνικοί τρίβουν τα χέρια τους χαρούμενα, επειδή επινόησαν ένα αλάνθαστο στρατήγημα. Αυτή η χαρά είναι ένδειξη ακραίας ανευθυνότητας και άρνησης των θεμελιωδών αξιών της δημοκρατικής πολιτικής - της συνετής μέριμνας για το κοινό καλό. Αυτός ακριβώς ο κυνισμός μπορεί να είναι ο μεγαλύτερος κίνδυνος για τις τσέπες των Ευρωπαίων. Είναι επίσης ενδιαφέρον ότι αυτό το προσποιητό ενδιαφέρον για το μέλλον των πολιτών διατυμπανίζεται από εκείνους που καταβάλλουν προσπάθειες για να εμποδίσουν τη νέα Ευρωπαϊκή Συνθήκη και οι οποίοι δεν αρέσκονται στην ιδέα ενός κοινού νομίσματος. Ελπίζω να μην υπάρχουν ψευδοπροφήτες στη διάσκεψη του Συμβουλίου. Σας ευχαριστώ πολύ.
<SPEAKER ID="081" NAME="Mairead McGuinness  " AFFILIATION="PPE-DE">
γραπτώς. - " παγκόσμια οικονομική κρίση θα βρίσκεται δικαίως στην κορυφή της ημερήσιας διάταξης του Συμβουλίου του Οκτωβρίου. " κρίση είναι ανθρώπινο δημιούργημα - από τις "ΠΑ έως την ΕΕ και πιο πέρα, η κατάρρευση του τραπεζικού και οικονομικού τομέα είναι τόσο συγκλονιστική, όσο και αληθινή.
<P>
Υπάρχει μια αίσθηση δυσπιστίας ότι το αδιανόητο - δηλαδή η κατάρρευση του τραπεζικού συστήματος - έχει ενσκήψει τώρα. " διάλυση μεμονωμένων τραπεζών και η δραματική παρέμβαση των κυβερνήσεων, με σκοπό την τόνωση των ευπαθών οικονομικών τομέων, οδήγησε σε έντονη αγωνία των πολιτών για την ικανότητα των πολιτικών να τους προστατεύσουν από τέτοια ενδεχόμενα.
<P>
Οι τράπεζες δεν επιθυμούν τη ρύθμιση και είναι σαφές τώρα ότι η ρύθμιση ήταν άτολμη και αναποτελεσματική για την προστασία όχι μόνο των πελατών των τραπεζών, αλλά των ίδιων των ιδρυμάτων.
<P>
Εντούτοις, όταν επιδεινώθηκε η κατάσταση για τις τράπεζες, αυτές κατέφυγαν στους πολιτικούς για να σωθούν. Επομένως, εξαρτάται από εμάς να αδράξουμε τη στιγμή και να επαναφέρουμε την εξουσία εκεί όπου έπρεπε να βρίσκεται πάντα, δηλαδή στο πολιτικό σύστημα και όχι στις χρηματαγορές.
<SPEAKER ID="082" NAME="Esko Seppänen  " AFFILIATION="GUE/NGL">
γραπτώς. - (FI) Οι "νωμένες Πολιτείες Αμερικής πάσχουν από τη νόσο του τρελού χρήματος. Τα συμπτώματά της είναι οι καταρρεύσεις των τραπεζών, η κοινωνικοποίηση των τραπεζών και των ασφαλιστικών εταιρειών, καθώς και η ύπαρξη μιας τράπεζας χαμηλής αξιολόγησης (junk bank), που χρησιμοποιείται για την κοινωνικοποίηση των χρεών και ως χώρος υγειονομικής ταφής για τραπεζικά απόβλητα. " κρίση καταδεικνύει ότι το κεφάλαιο έχει ανάγκη το κράτος και για άλλους λόγους, πέραν της συμμετοχής σε πολέμους σε απομακρυσμένα, ξένα μέρη: στην περίπτωση της Αμερικής, στο Ιράκ και το Αφγανιστάν. " θετική πλευρά της κρίσης, που προκλήθηκε από το φθηνό "βρόμικο" χρήμα, είναι ότι τώρα οι "νωμένες Πολιτείες δεν έχουν την οικονομική δυνατότητα να διεξαγάγουν νέους πολέμους.
<P>
Δίνεται αρνητική εντύπωση όταν μια υπερδύναμη σαστίζει, επειδή η υπόληψή της υποβαθμίζεται στα μάτια των άλλων. Αυτό συνέβη στην περίπτωση των "νωμένων Πολιτειών: πολλοί θεωρούν ότι, ως υπερδύναμη, είχε την ίδια μοίρα με τη Σοβιετική Ένωση.
<P>
" Αμερική θα χρειαστεί το σύνολο των πολιτικών και οικονομικών πόρων της, για να κατασβέσει τη φωτιά στις τράπεζες, η οποία άναψε από το φθηνό χρήμα, τα χρέη και την κερδοσκοπία. Δεν είναι πλέον μόνο οικονομικό το θέμα, ωστόσο: ο γίγαντας που στεκόταν σε ένα σωρό χρεογράφων είδε την κατάρρευση της εξουσίας του. " αλαζονική Αμερική, νικήτρια ενός ιδεολογικού αγώνα, δεν είναι πλέον αξιόπιστη στο ρόλο του νικητή.
<SPEAKER ID="083" NAME="Γεώργιος Τούσσας  " AFFILIATION="GUE/NGL">
γραπτώς. - Oι Δηλώσεις του Συμβουλίου και της Επιτροπής και οι τοποθετήσεις των πολιτικών εκπροσώπων του κεφαλαίου στη συζήτηση ενόψει της επικείμενης Συνόδου Κορυφής του Συμβουλίου της ΕΕ, σηματοδοτούν ένταση της αντιλαϊκής πολιτικής για τη διαχείριση της καπιταλιστικής οικονομικής κρίσης, που επεκτείνεται με γεωμετρική πρόοδο στα κράτη μέλη της ΕΕ και γενικότερα στις αναπτυγμένες χώρες, αποκαλύπτοντας πιο έντονα τον αντιδραστικό χαρακτήρα της ΕΕ.
<P>
Oι παραπάνω δηλώσεις καθώς και οι παρεμβάσεις κρατικομονοπωλιακού χαρακτήρα που ανακοίνωσε το "ΕKOΦΙN" και οι αστικές κυβερνήσεις στα κράτη μέλη της ΕΕ, οι εξαγορές με δημόσιο χρήμα των υπερχρεωμένων τραπεζών και άλλων μονοπωλιακών επιχειρηματικών ομίλων αποτελούν μέτρα στήριξης του ευρωενωσιακού κεφαλαίου, προσπάθεια να μην κλονιστεί η οικονομική και πολιτική κυριαρχία των μονοπωλίων. Aποδεικνύεται ότι ο καπιταλισμός δεν έχει λύσεις προς όφελος των λαών.
<P>
Mπροστά στον κίνδυνο της κρίσης η ΕΕ και οι αστικές κυβερνήσεις των κρατών μελών της δυναμώνουν την επίθεση ενάντια στην εργατική τάξη και τα λαϊκά στρώματα.
<P>
Aπό τη Σύνοδο Kορυφής της ΕΕ οι λαοί της Ευρώπης δεν έχουν να περιμένουν τίποτε προς όφελός τους. Mοναδική διέξοδος για τους εργαζόμενους είναι η απειθαρχία, η ρήξη με την αντιλαϊκή πολιτική της ΕΕ και των αστικών κυβερνήσεων των κρατών μελών της.

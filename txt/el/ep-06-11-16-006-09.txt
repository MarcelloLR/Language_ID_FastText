<CHAPTER ID="006-09">
9. Ετήσια έκθεση του Διαμεσολαβητή για το 2005 (ψηφοφορία) 
<P>
- πριν από την ψηφοφορία:
<SPEAKER ID="096" NAME="Andreas Schwab " AFFILIATION="PPE-DE">
εισηγητής. - (DE) Κύριε Πρόεδρε, θα ήθελα να προβώ σε μια παρατήρηση επί της εφαρμογής του Κανονισμού. Σήμερα το πρωί, συζητήσαμε με τον Ευρωπαίο Διαμεσολαβητή σχετικά με το ποιες αρμοδιότητες διαθέτει για τον έλεγχο της EPSO, της Ευρωπαϊκής Υπηρεσίας Επιλογής Προσωπικού, και μας διαβεβαίωσε ότι ασκεί τα εν λόγω καθήκοντα αυτεπαγγέλτως. Για τον λόγο αυτόν, θα ήθελα να ζητήσω στα μέλη με τα οποία συζητήσαμε σήμερα το πρωί, να συμφωνήσουμε για να εγκρίνουμε όλοι την τροπολογία 1 της κ. Παναγιωτοπούλου-Κασσιώτου, διότι επιβεβαιώνει όσα ανέφερε ο Ευρωπαίος Διαμεσολαβητής.

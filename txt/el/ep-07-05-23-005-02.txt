<CHAPTER ID="005-02">
2. Περιαγωγή σε δημόσια δίκτυα κινητών επικοινωνιών (ψηφοφορία) 
<P>
- Έκθεση Rübig
<P>
- Πριν από την ψηφοφορία:
<SPEAKER ID="109" NAME="Martin Callanan" AFFILIATION="PPE-DE">
(EN) Κύριε Πρόεδρε, θέλω να παρέμβω για ένα διαδικαστικό ζήτημα· σύμφωνα με τις διατάξεις του Κανονισμού, θέλω να δηλώσω ότι έχω οικονομικό συμφέρον όσον αφορά το θέμα της έκθεσης Rübig. Συνεπώς, δεν θα μετάσχω στη σχετική ψηφοφορία.
<SPEAKER ID="110" NAME="Πρόεδρος">
Αυτό είναι πολύ σωστό. Οι περισσότεροι διαθέτουμε κινητά τηλέφωνα!
<SPEAKER ID="111" NAME="Roger Helmer" AFFILIATION="NI">
(EN) Κύριε Πρόεδρε, ζητώ και εγώ τον λόγο δυνάμει του άρθρου 166 για να δηλώσω οικονομικό συμφέρον. Ως βουλευτής του Ευρωπαϊκού Κοινοβουλίου και συχνός χρήστης κινητών τηλεφώνων, θα κερδίσω πολύ σημαντικά ποσά από αυτό το νομοθέτημα. Οφείλω, συνεπώς, να απόσχω από την ψηφοφορία. Ευελπιστώ ότι το ίδιο θα πράξουν και πολλοί από τους συναδέλφους μου!
<P>
(Γέλια)
<SPEAKER ID="112" NAME="Πρόεδρος">
Θα ληφθεί, λοιπόν, υπόψη!
<SPEAKER ID="113" NAME="Richard Corbett" AFFILIATION="PSE">
(EN) Κύριε Πρόεδρε, με βάση το σκεπτικό των δύο προηγούμενων ομιλητών, μπορείτε μήπως να ρωτήσετε αν υπάρχει ίσως κάποιος μοναχικός συνάδελφος βουλευτής ο οποίος να μην διαθέτει κινητό τηλέφωνο; Τότε θα μπορέσουμε ίσως να ζητήσουμε από τον εν λόγω συνάδελφο να καθορίσει το κατά πόσον εγκρίνουμε ή όχι αυτό το νομοθέτημα!
<P>
(Γέλια και χειροκροτήματα)
<SPEAKER ID="114" NAME="Πρόεδρος">
Νομίζω ότι τώρα μπορούμε να προχωρήσουμε.
<P>
- Μετά την έγκριση του ψηφίσματος νομοθετικού περιεχομένου:
<P>
Πρόεδρος. - Συγχαρητήρια στον κ. Rübig και στους χρήστες κινητών τηλεφώνων της Ευρώπης!
<P>
(Χειροκροτήματα)
<SPEAKER ID="115" NAME="Paul Rübig " AFFILIATION="PPE-DE">
εισηγητής. - (DE) Κύριε Πρόεδρε, ευχαριστώ το Σώμα για την έγκρισή του και ευχαριστώ ιδίως το Συμβούλιο διότι υποσχέθηκε ότι το αργότερο στις 27 Ιουνίου θα τεθεί σε ισχύ ο κανονισμός. Θα ήθελα επίσης να πω στους συναδέλφους που απείχαν της ψηφοφορίας ότι μειώνουμε το κόστος για τους φορολογουμένους.

<CHAPTER ID="007">
Πανηγυρική συνεδρίαση - Γεωργία
<SPEAKER ID="114" NAME="Πρόεδρος">
Κύριε πρόεδρε, κυρίες και κύριοι, επίτιμοι καλεσμένοι και φίλοι. Θα ήθελα να υποδεχθώ θερμά τον Πρόεδρο της Γεωργίας, Mikheil Saakashvili.
<P>
(Χειροκροτήματα)
<P>
Αυτή δεν είναι η πρώτη επίσκεψη του προέδρου Saakashvili στο Ευρωπαϊκό Κοινοβούλιο. Μας επισκέφθηκε πριν από τέσσερα χρόνια και επισκέφθηκε επίσης τις Βρυξέλλες το 2004, λίγο μετά την εκλογή του ως Προέδρου της Γεωργίας. Σήμερα είναι μια ιδιαίτερη ημέρα - σήμερα, 23 Νοεμβρίου, είναι η έβδομη επέτειος της Επανάστασης των Ρόδων, της αναίμακτης κρίσιμης καμπής που άλλαξε την κατάσταση όχι μόνο στη Γεωργία αλλά και σε όλη την περιοχή του Νότιου Καυκάσου. Κύριε πρόεδρε, για σχεδόν 60 χρόνια η Ευρωπαϊκή Ένωση κινείται προς την κατεύθυνση που επέλεξε τώρα και η Γεωργία - αυτήν της διαρκούς ειρήνης, της ευημερίας και της ελευθερίας χωρίς απειλές. Ο πρόεδρος Saakashvili έλαβε την αρχική του εκπαίδευση στο Κίεβο. Στη συνέχεια, σπούδασε σε ευρωπαϊκά και αμερικανικά πανεπιστήμια και πάντοτε συνδεόταν με το Στρασβούργο - σπούδασε εδώ, τιμήθηκε εδώ και, απ' όσο ξέρω, εδώ επίσης συνάντησε τη μέλλουσα σύζυγό του. Συνεπώς, είναι ιδιαίτερος τόπος για τον κ. Saakashvili.
<P>
Τα τελευταία επτά χρόνια δεν ήταν εύκολα για τη Γεωργία. " εδαφική ακεραιότητα της Γεωργίας παραβιάστηκε. Θα ήθελα να υπενθυμίσω ότι, φέτος τον Μάιο, εγκρίναμε ψήφισμα που καλούσε τη Ρωσία να σεβαστεί τους όρους της κατάπαυσης του πυρός και να αποσύρει τις δυνάμεις της από το έδαφος της Γεωργίας.
<P>
(Χειροκροτήματα)
<P>
Πριν από τέσσερα χρόνια, ο κ. Saakashvili είπε σε αυτήν την Αίθουσα ότι οι Γεωργιανοί δεν είναι μόνο ένα από τα παλαιότερα έθνη της Ευρώπης, αλλά και ότι έχουν έντονο ενδιαφέρον για την ευρωπαϊκή ολοκλήρωση. Την θεωρούν ως το είδος προσέγγισης στις διεθνείς υποθέσεις που προτιμούν. Είμαι σίγουρος ότι αυτός ο ενθουσιασμός δεν είναι μικρότερος σήμερα απ' ό,τι πριν από τέσσερα χρόνια. Εμείς, στο Ευρωπαϊκό Κοινοβούλιο και την Ευρωπαϊκή Ένωση, αποδίδουμε μεγάλη σημασία στον εκδημοκρατισμό. Τα πρότυπα του εκδημοκρατισμού και της δημοκρατίας είναι πολύ υψηλά, και τα πρότυπα της ελεύθερης αγοράς είναι επίσης υψηλά. Τα ανθρώπινα δικαιώματα, το κράτος δικαίου και η ελευθερία του Τύπου απαιτούν όλα μεταρρυθμίσεις - μεταρρυθμίσεις του συνταγματικού συστήματος, του εκλογικού νόμου και του συστήματος απονομής δικαιοσύνης. Λίγο πριν, συζητούσα για τα θέματα αυτά με τον Πρόεδρο της Γεωργίας, και συμφωνήσαμε ότι δεν είναι εύκολη διαδικασία, αλλά είναι απαραίτητη, προκειμένου να ομοιάζουμε ο ένας με τον άλλον και να συνεργαζόμαστε ευκολότερα.
<P>
Επίσης, είμαι ευτυχής για το γεγονός ότι η Γεωργία ξεπέρασε γρήγορα την οικονομική κρίση. " Ευρωπαϊκή Ένωση διαδραμάτισε επίσης ρόλο σε αυτό - τείναμε χείρα βοηθείας. Σήμερα, η Γεωργία βρίσκεται ξανά σε στάδιο ραγδαίας οικονομικής ανάπτυξης. Εμείς, στην Ευρωπαϊκή Ένωση, επιθυμούμε ιδιαίτερα η Γεωργία να είναι σταθερή και να αναπτυχθεί πολύ, αλλά επιθυμούμε επίσης να συμβεί αυτό σε ολόκληρη την περιοχή του Νότιου Καυκάσου. " Γεωργία θα μπορούσε να αποτελεί το τέλειο πρότυπο μετάβασης σε ένα δημοκρατικό σύστημα ελεύθερης αγοράς, με πλήρη προστασία των ανθρωπίνων δικαιωμάτων και λειτουργία του κράτους δικαίου. Γι' αυτό είναι τόσο σημαντικά αυτά που έχει να μας προτείνει και να πει σήμερα ο κ. Saakashvili. Είμαστε ευτυχείς που είστε μαζί μας και θα θέλαμε να σας ζητήσουμε να μιλήσετε. Έχετε τον λόγο, κύριε πρόεδρε.
<P>
(Χειροκροτήματα)
<SPEAKER ID="115" NAME="Mikheil Saakashvili" LANGUAGE="EN">
Κύριε Πρόεδρε, με υποχρεώνει η τεράστια τιμή που συμβολίζει για τη χώρα μου η πρόσκλησή σας, και θα ήθελα να ευχαριστήσω εσάς και όλες τις πολιτικές ομάδες γι' αυτήν την εξαιρετική ευκαιρία. Κύριε Πρόεδρε, όπως επισημάναμε στις προκαταρκτικές συνομιλίες μας, η τελευταία φορά που ήμουν εδώ ήταν πριν από τέσσερα χρόνια, συνεπώς είναι κάτι σαν τους Ολυμπιακούς Αγώνες. Επέστρεψα μετά από τέσσερα χρόνια. Ελπίζω ότι θα αποδώσω καλύτερα αυτήν τη φορά απ' ό,τι την προηγούμενη.
<P>
Ήρθα εδώ για να παραδώσω ένα μήνυμα ελπίδας και να προβώ σε μια επίσημη δέσμευση. Ήρθα εδώ για να επιβεβαιώσω ότι η ειρήνη -η δίκαιη και διαρκής ειρήνη- είναι εφικτή στην περιοχή μου, και ότι χρειαζόμαστε σε αυτό τη συμβολή της Ευρώπης.
<P>
Για αιώνες, η οροσειρά του Καυκάσου υπήρξε γεωπολιτικό μυστήριο και γοητευτικό παράδοξο: μια περιοχή όπου τα άτομα και οι ψυχές ήταν ελεύθερα, αλλά οι πολίτες καταπιέζονταν· όπου οι πολιτισμοί ήταν ανεκτικοί, αλλά οι κυβερνήσεις δημιούργησαν τεχνητούς διαχωρισμούς· όπου οι άνθρωποι δεν σταματούν ποτέ να νιώθουν βαθειά Ευρωπαίοι, αλλά τα τείχη που ύψωσαν αυτοκρατορίες μετέτρεψαν την Ευρώπη σε μακρινή ψευδαίσθηση· όπου άνδρες και γυναίκες αγωνίζονταν για ειρήνη, αλλά οι πόλεμοι φαίνονταν αναπόφευκτοι.
<P>
Ήρθα εδώ για να σας πω ότι πρέπει να δώσουμε τέλος σε αυτές τις εποχές, ότι η συνεργασία πρέπει να αντικαταστήσει την αντιπαλότητα, και ότι οι διαπραγματεύσεις πρέπει να επικρατήσουν της ρητορικής του πολέμου.
<P>
Σε όλες τις ταραγμένες γωνιές του κόσμου μας, το Ευρωπαϊκό Κοινοβούλιο είναι σύμβολο ελπίδας. Είναι αδιάσειστη απόδειξη ότι ακόμα και οι πιο σκληρές συγκρούσεις μπορούν να ξεπεραστούν, και ότι η ειρήνη αξίζει το όποιο πολιτικό ρίσκο.
<P>
Αυτό ακριβώς το μέρος δεν θα υπήρχε, εάν, περιβαλλόμενοι από ερείπια, θάνατο και εύλογους ισχυρισμούς εκδίκησης, γενναίοι ηγέτες δεν επέλεγαν να τερματίσουν πολέμους αιώνων δρομολογώντας το πιο φιλόδοξο και συναρπαστικό πολιτικό πείραμα της εποχής μας: την ευρωπαϊκή ενοποίηση. Αυτό το Κοινοβούλιο, το οποίο είναι χωρισμένο όχι κατά εθνικότητα αλλά σε πολιτικές ομάδες, υλοποιεί το όραμα που εξέφρασε τόσο εύγλωττα ο Βίκτωρ Ουγκό στο Διεθνές Συνέδριο για την ειρήνη το 1849 στο Παρίσι.
<P>
Επιτρέψτε μου να παραθέσω τα λόγια του μεγάλου ποιητή στη δική του γλώσσα:
<P>
(FR) Θα έρθει η ημέρα όπου όλοι εσείς, όλα τα έθνη της ηπείρου, χωρίς να χάσετε τις διακριτικές σας ιδιότητες ή την ένδοξη ατομικότητά σας, θα συγχωνευθείτε σε μια μεγαλύτερη ένωση και θα ενσωματώσετε την ευρωπαϊκή αδελφοσύνη.
<P>
Θα έρθει η ημέρα όπου τα μοναδικά πεδία μάχης θα είναι αγορές ανοικτές στο εμπόριο και μυαλά ανοικτά σε ιδέες.
<P>
Θα έρθει η ημέρα όπου οι οβίδες και οι βόμβες θα αντικατασταθούν από ψηφοφορίες, το καθολικό δικαίωμα ψήφου των λαών, τη σεβάσμια διαιτησία μιας μεγάλης κυρίαρχης γερουσίας η οποία θα είναι για την Ευρώπη ό,τι είναι το κοινοβούλιο για το "νωμένο Βασίλειο, η Δίαιτα για τη Γερμανία και η Νομοθετική Συνέλευση για τη Γαλλία.
<P>
(EN) Οι περισσότεροι από τους συγχρόνους του Ουγκό νόμισαν ότι ήταν ένας παιδαριώδης ονειροπόλος, ακόμα και όταν εκφώνησε αυτήν την ομιλία. " Ιστορία χρειάστηκε περισσότερα από εκατό χρόνια και δύο παγκόσμιους πολέμους για να ακούσει τη φωνή του.
<P>
Κυρίες και κύριοι, είναι καιρός η φωνή του Ουγκό να αντιλαλήσει και να ακουστεί και στη δική μου περιοχή. Είναι επιτέλους καιρός αυτή η φωνή αδελφοσύνης να ξεπεράσει τους ήχους των κανονιών και των κραυγών μίσους. Είναι επιτέλους καιρός η ευρωπαϊκή ειρήνη να επεκταθεί στον Καύκασο.
<P>
(Χειροκροτήματα)
<P>
Και είναι δική μας ευθύνη, ως πολιτικών ηγετών, να συλλάβουμε γενναίες πρωτοβουλίες, προκειμένου να το πραγματοποιήσουμε αυτό.
<P>
Κυρίες και κύριοι, ακριβώς πριν από επτά χρόνια, η Επανάσταση των Ρόδων ξεκίνησε ένα νέο ταξίδι προς την ευρωπαϊκή οικογένεια για ένα παλαιό έθνος, την αγαπημένη μου Γεωργία. Στις 23 Νοεμβρίου 2003, εκατοντάδες χιλιάδες πολίτες με κάθε περιφερειακό, θρησκευτικό και κοινωνικό υπόβαθρο κατέλαβαν ειρηνικά τους δρόμους και το κοινοβούλιο. Δεν έσπασε ούτε ένα παράθυρο, και δεν εκλάπη απολύτως τίποτα από το κτίριο. Αυτοί οι άνθρωποι δεν ανέτρεψαν απλώς ένα διεφθαρμένο, οπισθοδρομικό καθεστώς. Πυροδότησαν αυτό που οικονομολόγοι στο Λονδίνο λίγες εβδομάδες πριν αποκάλεσαν νοητική επανάσταση.
<P>
Όπως γνωρίζετε καλά ορισμένοι από εσάς σε αυτήν τη Συνέλευση, υπήρξαν δύο τρόποι απαλλαγής από τα κομμουνιστικά καθεστώτα μετά την απελευθερωτική κατάρρευση της ΕΣΣΔ - ο ευρωπαϊκός και ο εθνικιστικός: το κράτος δικαίου και το κράτος φόβου. Ανακεφαλαιώνοντας: Václav Havel και Slobodan Milošević.
<P>
Όταν τελείωσε η τυραννία του Κόμματος, οι διαχωρισμοί, η διαφθορά, η καθετότητα, η γραφειοκρατεία, ο κυνισμός και ο αυταρχισμός που αποτελούσαν τους πυλώνες της σοβιετικής κοινωνίας παρέμειναν ανέπαφα. Πριν από επτά χρόνια, η Γεωργία ήταν επίσημα ανεξάρτητο κράτος, αλλά παρέμενε μέρος αυτού του κόσμου φόβου και μίσους. Τα σύνορα της σοβιετικής νοοτροπίας δεν καταργήθηκαν, και η Σοβιετική Ένωση παρέμενε στη σκέψη και στην ψυχή των ανθρώπων. Μόνο μια νοητική επανάσταση θα μπορούσε να οδηγήσει στον ευρωπαϊκό μετασχηματισμό των κοινωνιών μας.
<P>
Αυτό είναι το μήνυμα που εμείς, οι Γεωργιανοί, φέραμε σε αυτήν την περιοχή. Αυτό είναι το μήνυμα που εξαπέλυσε τόσο θυμό εναντίον μας από την πλευρά των νοσταλγών της αυτοκρατορίας, αλλά αυτό είναι το μήνυμα που μετέτρεψε τη Γεωργία σε εργαστήριο μεταρρυθμίσεων για την περιοχή μας. Όταν ηγηθήκαμε της Επανάστασης των Ρόδων, είμαστε μέλη φοιτητικών οργανώσεων, κομμάτων της αντιπολίτευσης και ομάδων της κοινωνίας των πολιτών, όλοι ενωμένοι από ένα όνειρο: να μετατρέψουμε μια δυσλειτουργική μετασοβιετική χώρα παραλυμένη πέρα από κάθε φαντασία από τη διαφθορά και την εγκληματικότητα σε μια ευρωπαϊκή δημοκρατία.
<P>
Κυρίες και κύριοι, η Σοβιετική Ένωση βασιζόταν στην αρχή του δικαιώματος να κυβερνά. Οι άνθρωποι αντιτίθεντο τεχνητά ο ένας στον άλλον σε κάθε επίπεδο της κοινωνίας και σε κάθε πεδίο. Σε κάθε δημοκρατία, οι διαφορετικές θρησκευτικές, κοινωνικές και εθνοτικές ομάδες εξαναγκάζονταν να είναι διαρκώς αντίπαλοι, και η πολιτική ήταν κατανοητή σαν τέχνη χειρισμού, φόβου και μίσους. Αυτό εξηγεί γιατί πρώην κομμουνιστές ηγέτες μετατράπηκαν τόσο εύκολα σε εθνικιστές - στα Βαλκάνια καθώς και στον Καύκασο, στην Ανατολική Ευρώπη καθώς και στη Ρωσία. Πριν από επτά χρόνια, η Γεωργία παρέμενε διαιρεμένη σε απομονωμένες κοινότητες οι οποίες φοβούνταν η μία την άλλη. Ορισμένοι εξτρεμιστές χρησιμοποιούσαν την αδυναμία του κράτους για να απορρίπτουν μειονότητες.
<P>
Συνεπώς, το πρώτο καθήκον μας ήταν να αγκαλιάσουμε την πολυπολιτισμικότητα και τις διαφορές. Αναπτύξαμε ένα θετικό πρόγραμμα δράσης σε όλα τα πεδία, από την τριτοβάθμια εκπαίδευση έως τα όργανα επιβολής του νόμου. " Σοβιετική Ένωση είχε άλλο ένα χαρακτηριστικό - απόλυτο συγκεντρωτισμό. Πριν από επτά χρόνια, η Γεωργία παρέμενε πλήρως συγκεντρωμένη στην πρωτεύουσά της, και δρομολογήσαμε ένα τεράστιο πρόγραμμα αποκέντρωσης, επενδύσαμε σε υποδομές περιφερειακής ανάπτυξης και ενισχύσαμε θεαματικά τις τοπικές αρχές. Ως αποτέλεσμα, περιφέρειες που ήταν κάποτε εγκαταλελειμμένες έγιναν τα πιο εντυπωσιακά παραδείγματα της ανάπτυξής μας.
<P>
Μέχρι την Επανάσταση των Ρόδων, όλες οι βασικές περιφερειακές αρχές ορίζονταν από τον Πρόεδρο· έτσι, ενώ άλλοι αποκαθιστούσαν τη γνωστή κάθετη δύναμη που ακύρωνε την αυτονομία όλων των περιφερειών, εμείς μεταφέραμε συστηματικά την εξουσία σε περιφερειακά εκλεγμένα όργανα. Αυτή η πολιτική οδήγησε πρόσφατα στην πρώτη άμεση εκλογή του δημάρχου της πρωτεύουσας Τιφλίδας -τον περασμένο Μάιο- και την απόφαση μεταφοράς του Συνταγματικού Δικαστηρίου στην πόλη Βατούμι και του κοινοβουλίου στη δεύτερη μεγαλύτερη πόλη της Γεωργίας -το Κουταΐσι- στο κέντρο της Γεωργίας.
<P>
" Σοβιετική Ένωση αφορούσε αποκλειστικά τον έλεγχο και τη διαφθορά - ένα υπέρβαρο και αναποτελεσματικό κράτος. Συνεπώς, το πρώτο βήμα μας ήταν να διαλύσουμε την KGB και να απολύσουμε ολόκληρη την αστυνομική δύναμη ...
<P>
(Χειροκροτήματα)
<P>
... καθώς και τελωνειακούς και εφοριακούς, αλλά και να ανοίξουμε την οικονομία και το εκπαιδευτικό μας σύστημα.
<P>
Το όραμα που καθοδηγούσε όλα αυτά τα βήματα εκφράστηκε από ένα σύμβολο. Δίπλα σε κάθε γεωργιανή σημαία σε κάθε επίσημο κτίριο τοποθετήσαμε μια ευρωπαϊκή σημαία. Αυτό το πράξαμε για να δείξουμε πού στοχεύαμε να οδηγήσουμε τη Γεωργία με τις μεταρρυθμίσεις μας.
<P>
Φυσικά, η ειρηνική μας επανάσταση είχε το μερίδιό της σε αποτυχίες και μειονεκτήματα. Φυσικά, κάναμε λάθη, αλλά, όπως έγραψε για τη Γαλλική Επανάσταση ο μεγάλος επινοητής του ευρωπαϊκού κοσμοπολιτανισμού και ένας από τους αγαπημένους μου φιλοσόφους, ο Immanuel Kant, "δεν μπορείς να είσαι έτοιμος να είσαι ελεύθερος, μέχρι να είσαι πραγματικά ελεύθερος". Αυτό που εννοούσε ο Immanuel Kant, κυρίες και κύριοι, είναι ότι κανένα βιβλίο δεν μπορεί να σε διδάξει προκαταβολικά πώς να κυβερνάς -ή ακόμα και να φέρεσαι- σε κατάσταση ελευθερίας. Αυτό μπορείς να το διδαχθείς μόνο από τις δικές σου επιτυχίες και αποτυχίες.
<P>
Είχαμε αποτυχίες και διδαχτήκαμε από αυτές, αλλά είχαμε επίσης επιτυχίες που προκάλεσαν έκπληξη. " Παγκόσμια Τράπεζα μόλις ξεχώρισε τη Γεωργία ως τον πρώτο οικονομικό μεταρρυθμιστή παγκοσμίως την τελευταία πενταετία, και σήμερα η Γεωργία κατέχει τη δωδέκατη θέση παγκοσμίως και την πρώτη θέση στην κεντρική και ανατολική Ευρώπη -και ασφαλώς στον μετασοβιετικό κόσμο- για την ευκολία του επιχειρείν. " Γεωργία, κάποτε το επίκεντρο της μετασοβιετικής μαφίας, σημείωσε μεγαλύτερη πρόοδο κατά της διαφθοράς από οποιαδήποτε άλλη χώρα παγκοσμίως από το 2004 έως το 2009, σύμφωνα με την ΕΤΑΑ και τη Διεθνή Διαφάνεια. Μάλιστα, στον κατάλογο της Διεθνούς Διαφάνειας, η Γεωργία ανέβηκε περίπου 70 θέσεις και, κατά σύμπτωση, τον ίδιο καιρό η Ρωσία κατέβηκε περίπου 70 θέσεις. Συναντηθήκαμε στη μέση, και δεν θυμάμαι να μας χαιρέτησαν, αλλά αυτό ακριβώς συνέβη.
<P>
Εκτιμώ αυτές τις ταξινομήσεις απλώς και μόνο επειδή αντικατοπτρίζουν και ανοικοδομούν τον κοινωνικό και ηθικό μετασχηματισμό που έλαβε χώρα στην πατρίδα μου - τη νοητική επανάσταση στην οποία αναφέρθηκα προηγουμένως. Οι γεωργιανοί πολίτες σταμάτησαν να θεωρούν το κράτος και τη χώρα τους ως μετασοβιετικό κράτος. Το θεωρούν, το κρίνουν και του ασκούν κριτική ως ευρωπαϊκή δημοκρατία. Μια τέτοια αλλαγή υπερβαίνει κατά πολύ τους ηγέτες και τα κόμματα που ηγήθηκαν της Επανάστασης των Ρόδων. Είναι κάτι που κανείς δεν κατέχει και κανείς δεν μπορεί να καταστείλει, ούτε εμείς ούτε οποιοσδήποτε άλλος.
<P>
Μια τέτοια επανάσταση οδηγεί στο εξής εκπληκτικό γεγονός στην περιοχή μας: οι θεσμοί είναι συστηματικά πιο δημοφιλείς από τα πολιτικά πρόσωπα. Μόλις πραγματοποιήσαμε τεράστια μεταρρύθμιση της αστυνομίας, και, σύμφωνα με την τελευταία δημοσκόπηση που πραγματοποιήσαμε -δημοσκόπηση της Gallup- η αστυνομία συγκέντρωσε ποσοστό εμπιστοσύνης 86%, ποσοστό που ήταν κάποτε 5%. Το ίδιο ισχύει για την Προεδρία, το ίδιο για το κοινοβούλιο, το ίδιο για άλλους θεσμούς της χώρας: ήταν ακριβώς το αντίστροφο απ' ό,τι ίσχυε παλαιότερα. Αυτό σημαίνει πραγματικά ότι οι θεσμοί είναι πιο δημοφιλείς από τους ηγέτες, και ότι η χώρα κινείται προς τη σωστή κατεύθυνση.
<P>
Υπάρχουν πολλά περισσότερα που πρέπει να κάνουμε. Προφανώς, είμαστε περισσότερο προσηλωμένοι από ποτέ στη συνέχιση της μεταρρυθμιστικής πορείας. Γνωρίζουμε ότι η δημοκρατία είναι πάντοτε ενεργός διαδικασία.
<P>
Φυσικά, το εναλλακτικό δημοκρατικό μοντέλο μας δεν επικροτήθηκε από όλους. Συνάντησε σφοδρή αντιπαράθεση από τις ρεβιζιονιστικές δυνάμεις οι οποίες εξακολουθούν να θεωρούν την πτώση της ΕΣΣΔ τη χειρότερη καταστροφή του 20ού αιώνα. Επέβαλαν πλήρη εμπορικό αποκλεισμό στο κράτος μου το 2006. Προηγουμένως, υπήρξε πλήρης ενεργειακός αποκλεισμός το 2005. Απέλασαν τους πολίτες μας, βομβάρδισαν επανειλημμένα το έδαφός μας πριν από το 2008 και τελικά εισέβαλαν το 2008. Την ώρα που μιλώ, οι δυνάμεις αυτές εξακολουθούν να κατέχουν το 20% του εδάφους της Γεωργίας, παραβιάζοντας κατάφωρα το διεθνές δίκαιο και τη συμφωνία κατάπαυσης του πυρός της 12ης Αυγούστου, η οποία συνήφθη χάρη στις προσπάθειες του καλού μου φίλου και μεγάλου ευρωπαίου ηγέτη, γάλλου προέδρου Nicolas Sarkozy, ο οποίος ήταν τότε Πρόεδρος της Ευρωπαϊκής Ένωσης.
<P>
Την ώρα που μιλώ, η Γεωργία εξακολουθεί να έχει έως 500.000 εσωτερικά εκτοπισθέντες και πρόσφυγες οι οποίοι δεν μπορούν να επιστρέψουν στα σπίτια τους, επειδή ορισμένοι άνθρωποι, κινούμενοι από παλαιά, ιμπεριαλιστική νοοτροπία, αποφάσισαν να υποδεχθούν τον 21ο αιώνα οργανώνοντας εκστρατείες εθνοτικής κάθαρσης και υψώνοντας ένα νέο Τείχος του Βερολίνου που διχοτομεί τη χώρα μου.
<P>
Πώς αντιδράσαμε σε αυτές τις επιθέσεις; Καταρχάς, εφαρμόσαμε πλήρως τη συμφωνία κατάπαυσης του πυρός και υπερβήκαμε τις υποχρεώσεις μας, χωρίς να χρησιμοποιήσουμε ούτε μία φορά την άρνηση της Ρωσίας να συμμορφωθεί ως πρόφαση. Τον περασμένο Αύγουστο, ο επικεφαλής της αποστολής παρακολούθησης της Ευρωπαϊκής Ένωσης, Hansjörg Haber -Γερμανός- επαίνεσε δημόσια την εγκράτεια των Γεωργιανών και τη στρατηγική συμμετοχής μας ως εποικοδομητικό μονομερισμό. Όταν τανκ και πύραυλοι στέκονται 50 χλμ. από μια πρωτεύουσα, θα ήταν ασφαλώς καιρός πολλές κυβερνήσεις να κραυγάσουν ότι πολιορκούνται, ότι δεν υπάρχει χρόνος για ελευθερία και ότι είναι πολυτέλεια η δημοκρατία -που δεν μπορούν να έχουν- και να αρχίσουν να καταστέλλουν τους αντιπάλους τους και να ζητούν τη λεγόμενη ενότητα της κοινωνίας. Εμείς κάναμε ακριβώς το αντίθετο. Οικοδομούμε, υπό αυτές τις συνθήκες, δημοκρατία υπό την απειλή του όπλου.
<P>
Μπροστά από το σιδηρούν παραπέτασμα που ύψωσαν οι δυνάμεις κατοχής γύρω από την περιφέρεια της Αμπχαζίας, στη μικρή παραλιακή πόλη Anaklia, η οποία ήταν μια βίαιη ουδέτερη ζώνη μόλις πριν από λίγα χρόνια, αυτήν τη στιγμή που μιλάμε οικοδομείται ένα νέο τουριστικό θέρετρο με όμορφα ξενοδοχεία και αμμώδεις παραλίες. Ορισμένοι προτείνουν να σταματήσουμε και να περιμένουμε έως την επίλυση της κατάστασης και να αρχίσουμε να οικοδομούμε μόνο όταν το έδαφος είναι πιο στέρεο, λιγότερο επισφαλές και λιγότερο επικίνδυνο. " φιλοσοφία μας είναι το τελείως αντίθετο. Οικοδομούμε κτίρια όχι επειδή το έδαφος είναι ισχυρό και στέρεο, αλλά επειδή, οικοδομώντας τα, θα καταστήσουμε τελικά το έδαφος ισχυρότερο.
<P>
Στην Anaklia, μια νέα φάση ανάπτυξης ξεκίνησε το 2005, αφού είχε ήδη καταστραφεί δύο φορές από τη σύγκρουση, το 1993 και το 1998. Το 2008, γνώρισε για άλλη μία φορά την απόλυτη καταστροφή. Όλα τα νέα κτίρια κάηκαν κατά την εισβολή ρωσικών στρατευμάτων, περιλαμβανομένων ντίσκο, καφετεριών, ξενώνων νέων και άλλων ξενοδοχείων. Μετά από λίγες εβδομάδες, η οικοδόμηση ξεκίνησε ξανά.
<P>
Ένας μεγάλος ποιητής και γνωστός ρώσος αντιφρονών, ο Alexandr Galich, ένας από τους οκτώ ήρωες που διαδήλωσαν στην Κόκκινη Πλατεία το 1968 κατά της εισβολής της Πράγας, έγραψε αυτήν τη σπουδαία φράση: Отечество в опасности! Наши танки на чужой земле!, που σημαίνει "η πατρίδα κινδυνεύει, τα τανκ μας εισέβαλαν σε μια ξένη χώρα". Έγραψε άλλη μία λαμπρή φράση για τη Γεωργία, την οποία θα παραθέσω ξανά στα ρωσικά: Прекрасная и гордая страна! Ты отвечаешь шуткой на злословье!, η οποία μεταφράζεται περίπου ως εξής: λαμπρή και περήφανη χώρα, απαντάς στη ρίψη λάσπης με χαμόγελο.
<P>
(Χειροκροτήματα)
<P>
Την τελευταία φορά που επισκέφθηκα την Anaklia, είδα μια σειρά από ντισκοτέκ τόσο ζωηρές όσο μπορεί κανείς να δει οπουδήποτε στην Ευρώπη, όπου νέοι χόρευαν όπως ακριβώς θα χόρευαν στην Ibiza ή στο St Tropez. " μόνη διαφορά ήταν ότι η ντισκοτέκ "18", όπου πήγαμε, ήταν η τελευταία ντισκοτέκ στην παραλία. Ακριβώς πέντε μέτρα από εκεί υπάρχει ένα τείχος πίσω από το οποίο σταθμεύει ο στρατός κατοχής, και μετά υπάρχουν περίπου 100 χλμ. σκότους και ερημιάς. Θα σας ρωτήσω το εξής: τι είναι πιο παράλογο από ένα νέο Τείχος του Βερολίνου σε μια αμμώδη υποτροπική παραλία της Μαύρης Θάλασσας;
<P>
Εν συντομία, κατανοούμε ότι η ειρήνη είναι ασφαλώς προς το συμφέρον μας, και είμαστε πεπεισμένοι ότι δεν υπάρχει άλλη εναλλακτική επιλογή από την ειρήνη. Θέτοντας την ειρήνη σε κίνδυνο, θα διακινδυνεύαμε ό,τι έχουμε επιτύχει και ό,τι επιθυμούμε να επιτύχουμε τα προσεχή χρόνια.
<P>
Ήρθα εδώ για να ανακοινώσω ένα νέο βήμα της πολιτικής μας εποικοδομητικού μονομερισμού. Είμαι εδώ για να λάβω μια πρωτοβουλία η οποία ελπίζω, με τη βοήθειά σας, ότι θα αμβλύνει τις εντάσεις και θα επιτρέψει την έναρξη σοβαρών διαπραγματεύσεων. Προτού έρθω, προβληματίστηκα πολύ. Διαβουλεύθηκα επίσης με τους φίλους μας -αμερικανούς και ευρωπαίους συμμάχους και ανθρώπους της περιοχής- και η κυβέρνηση της Γεωργίας θεωρεί ήδη ότι δεσμεύεται από τη συμφωνία κατάπαυσης του πυρός της 12ης Αυγούστου και πάντοτε κατανοούσε ότι η κατάπαυση του πυρός απαγορεύει σαφώς τη χρήση βίας.
<P>
Ωστόσο, για να αποδείξουμε ότι η Γεωργία δεσμεύεται οριστικά για την ειρηνική επίλυση της σύγκρουσής της με τη Ρωσική Ομοσπονδία, λαμβάνουμε σήμερα τη μονομερή πρωτοβουλία να δηλώσουμε ότι η Γεωργία δεν θα χρησιμοποιήσει ποτέ βία για την υποχώρηση της ρωσικής κατοχής και την αποκατάσταση του ελέγχου της στις κατεχόμενες περιοχές. Θα καταφύγει μόνο σε ειρηνικά μέσα στον αγώνα της για υποχώρηση της κατοχής και επανένωση.
<P>
Ακόμα και αν η Ρωσική Ομοσπονδία αρνηθεί να αποσύρει τις κατοχικές της δυνάμεις, ακόμα και αν οι πληρεξούσιες πολιτοφυλακές της πολλαπλασιάσουν τις παραβιάσεις των ανθρωπίνων δικαιωμάτων, η Γεωργία διατηρεί μόνο το δικαίωμα της αυτοάμυνας σε περίπτωση νέων επιθέσεων και εισβολής στο 80% του εδάφους της Γεωργίας που παραμένει υπό τον έλεγχο της κυβέρνησης της Γεωργίας.
<P>
Θα απευθύνω τις σχετικές επιστολές στον Γενικό Γραμματέα του Ο"Ε, τον Γενικό Γραμματέα του ΟΑΣΕ και την ηγεσία της Ευρωπαϊκής Ένωσης, δηλώνοντας σαφώς ότι δεσμευόμαστε να μην χρησιμοποιήσουμε βία, προκειμένου να ανακτήσουμε τον έλεγχο του συνόλου της παράνομα διχοτομημένης χώρας μας, ούτε κατά των δυνάμεων κατοχής ούτε κατά των πληρεξουσίων τους - μολονότι ο Χάρτης του Ο"Ε μπορεί να μας επιτρέπει να το πράξουμε.
<P>
" δέσμευσή μου ενώπιόν σας αποτελεί μονομερή δήλωση ενός κράτους σύμφωνα με το διεθνές δίκαιο. Αυτή η πρωτοβουλία είναι κάθε άλλο παρά εύκολη για μια χώρα η οποία είναι εν μέρει υπό κατοχή και έχει 500.000 εκτοπισθέντες στο εσωτερικό και πρόσφυγες. Αποτελεί και επεκτείνει την πολιτική μας εποικοδομητικού μονομερισμού. Είμαι έτοιμος για ολοκληρωμένο διάλογο εις βάθος με τον ρώσο ομόλογό μου.
<P>
Φυσικά, θα συνεχίσουμε να συμμετέχουμε στις συνομιλίες της Γενεύης, ελπίζοντας ότι η σημερινή δέσμευσή μας θα πείσει τη Ρωσική Ομοσπονδία να σταματήσει να εμποδίζει αυτές τις συνομιλίες. Ωστόσο, έχουμε επίσης ανάγκη να ξεκινήσει πολιτικός διάλογος. Για να συμβεί αυτό, η διεθνής κοινότητα πρέπει να καταστήσει σαφές στους ρώσους ηγέτες ότι η σημερινή κατάσταση είναι εντελώς παράτυπη και μη βιώσιμη.
<P>
Προκειμένου να τους ωθήσουμε να συζητήσουν για συμβιβασμό, είναι σαφώς σημαντικό να περιγράψουμε την πραγματική κατάσταση που επικρατεί στην περιοχή. Γι' αυτό ζητάμε η συγκέντρωση ρωσικών στρατευμάτων στα διεθνή σύνορα της Γεωργίας να χαρακτηριστεί ως παράνομη κατοχή κυρίαρχου εδάφους. Πολλά ευρωπαϊκά κράτη, καθώς και οι "νωμένες Πολιτείες, το έχουν ήδη πράξει. Γιατί, εάν αυτό δεν είναι στρατιωτική κατοχή, τότε τι είναι; Είναι στρατιωτικός τουρισμός, όταν δεκάδες χιλιάδες στρατεύματα, πύραυλοι και τανκ παρατάσσονται παράνομα εναντίον σου και αφαιρείται μέρος του κατοικημένου εδάφους σου;
<P>
Ομοίως, οι κτηνώδεις εκστρατείες οι οποίες έδιωξαν εκατοντάδες χιλιάδες γεωργιανούς πολίτες από τα κατεχόμενα εδάφη πρέπει να χαρακτηριστούν ως παράνομες πράξεις εθνοτικής κάθαρσης. Εάν δεν καταγγείλουμε αυτήν την εθνοτική κάθαρση, γιατί να εξετάσουν οι κατακτητές ποτέ το ενδεχόμενο να τους επιτρέψουν να γυρίσουν πίσω στα σπίτια, τις πόλεις και τα χωριά τους;
<P>
Κυρίες και κύριοι, εάν το πρώτο θύμα του πολέμου είναι πάντοτε η αλήθεια, η αλήθεια είναι πάντοτε το πιο γερό θεμέλιο της ειρήνης. Ο εποικοδομητικός μονομερισμός μας και η δέσμευση που μόλις διατύπωσα δεν θα έχουν τον αναμενόμενο αντίκτυπο, εάν οι ευρωπαίοι φίλοι μας δεν πουν ανοικτά την αλήθεια. Εάν εσείς δεν πείτε ανοικτά την αλήθεια, τότε ποιος θα το πράξει; Ήρθα εδώ σήμερα για να σας πω ταπεινά ότι βασικά εμείς -και ίσως ολόκληρη η περιοχή- εξαρτιόμαστε από εσάς.
<P>
Κυρίες και κύριοι, η περιοχή μας γνώρισε πολλούς πολέμους στην πρόσφατη Ιστορία. Είναι καιρός -για να παραφράσω και πάλι τον Ουγκό- να αντικαταστήσουμε τα κανόνια με στρογγυλές τράπεζες. " περιοχή μας είχε τη δική της Βαρσοβία, το δικό της Coventry, το δικό της Oradour-sur-Glane, και είναι καιρός να αξιοποιήσουμε την κοινή μας απόρριψη του πολέμου και της καταστροφής. Είναι καιρός να πούμε ότι δεν πρέπει να έχουμε ποτέ άλλο ένα Grozny, μια περιφερειακή πρωτεύουσα 400.000 κατοίκων η οποία σβήστηκε εντελώς από τον χάρτη. Είναι καιρός να πούμε ότι δεν πρέπει ποτέ ξανά να δούμε ανθρώπους να διώκονται από τα σπίτια τους και να απελαύνονται με βάση την εθνικότητα, την πίστη ή την καταγωγή τους, όπως συνέβη στη χώρα μου καθώς και σε άλλες χώρες της περιοχής.
<P>
Είμαι έτοιμος να συνεργαστώ με τη ρωσική ηγεσία για να διασφαλίσουμε ότι αυτό δεν θα ξανασυμβεί, και ότι οι επιπτώσεις του πολέμου θα αντιστραφούν και θα δημιουργηθούν συνθήκες για την ειρήνη. Τείχη όπως αυτό που διχοτομεί τη Γεωργία δεν θα γκρεμιστούν από βόμβες αλλά από τη δέσμευση των πολιτών ότι θα οικοδομήσουν μια ελεύθερη, ενωμένη, δημοκρατική χώρα, και από τη δέσμευση της διεθνούς κοινότητας ότι θα επιβάλει το διεθνές δίκαιο, και αυτήν τη φιλοδοξία δεν θα την εγκαταλείψουμε ποτέ. Δεν θα εγκαταλείψουμε ποτέ τη φιλοδοξία μας να επανενώσουμε τη χώρα μας και να την καταστήσουμε ελεύθερο δημοκρατικό έθνος με ειρηνικά μέσα.
<P>
Είναι αξιοσημείωτο ότι, παρά τις τεράστιες πιέσεις και τις πολλές απειλές της Μόσχας, ούτε μία πρώην σοβιετική δημοκρατία δεν έχει αναγνωρίσει αυτόν τον διαμελισμό της Γεωργίας. Αυτό δείχνει -προς μεγάλη έκπληξη και θυμό ορισμένων ανθρώπων- ότι η παλιά εποχή έχει περάσει ανεπιστρεπτί. Δείχνει ότι τα πρώην αιχμάλωτα έθνη της σοβιετικής εποχής έχουν γίνει, παρ' όλα τα εμπόδια και προβλήματα, ισχυρά ανεξάρτητα κράτη που καθορίζουν τις δικές τους πολιτικές. Εν συντομία, κανείς δεν επιστρέφει στην ΕΣΣΔ.
<P>
Κυρίες και κύριοι, η περιοχή μας έκανε μια επιλογή. Έχει ξεκινήσει πόλεμος για να σταματήσει αυτό το κίνημα, αλλά τα τανκ δεν μπορούν να αντιστρέψουν την αίσθηση της Ιστορίας, και είναι καιρός το μακροχρόνιο και θλιβερό κατάλοιπο του ιμπεριαλισμού να τελειώσει ειρηνικά. Συνεπώς, καλώ τους ρώσους ηγέτες να κάνουν την επιλογή του μέλλοντος. Θα μπορούσαν να διαδραματίσουν σημαντικό θετικό ρόλο στον συνεχιζόμενο μετασχηματισμό της κοινής μας περιοχής, αποδεχόμενοι άλλες χώρες ως εταίρους και όχι ως υποτελείς.
<P>
Όλοι θέλουμε -και εγώ προσωπικά θέλω- τη Ρωσία ως εταίρο και όχι ως εχθρό. Κανείς δεν έχει μεγαλύτερο συμφέρον από εμάς να δει τη Ρωσία να μετατρέπεται σε μια χώρα που λειτουργεί πραγματικά στο πλαίσιο συνεργασίας των κρατών, σέβεται το διεθνές δίκαιο και -αυτό συνδέεται συχνά- στηρίζει τα βασικά ανθρώπινα δικαιώματα. Γι' αυτό στηρίζω ολόψυχα τις προσπάθειες ευρωπαίων και αμερικανών ηγετών να συμπεριλάβουν τη Ρωσία σε μια πιο εποικοδομητική σχέση. " σύγκρουσή μας δεν σκλήρυνε ούτε στο ελάχιστο τα αισθήματα μεταξύ των δύο λαών μας· θέλω να πω στους ρώσους πολίτες ότι θα είναι πάντοτε ευπρόσδεκτοι στη Γεωργία ως εταίροι, τουρίστες, σπουδαστές, επιχειρηματίες, δημοσιογράφοι ή απλώς ως φίλοι - αλλά όχι ως δυνάμεις κατοχής.
<P>
(Ζωηρά χειροκροτήματα στην Αίθουσα)
<P>
Κυρίες και κύριοι, θα ήθελα να ολοκληρώσω αυτήν την ομιλία παραθέτοντας τα λόγια του Προέδρου της πρώτης Δημοκρατίας της Γεωργίας, Noe Zhordania. Όπως ίσως γνωρίζετε, η Γεωργία ήταν η πρώτη ευρωπαϊκή κοινωνική δημοκρατία που ανακηρύχθηκε το 1918, και είμαστε πολύ υπερήφανοι γι' αυτό. Έχουμε ισχυρά δικαιώματα των γυναικών και άλλα ισχυρά κοινωνικά δικαιώματα, τα οποία διαφυλάσσονται στο σύνταγμα. Λίγες ημέρες προτού εισβάλει ο Κόκκινος Στρατός στη Γεωργία, ο Zhordania εξήγησε την ευρωπαϊκή μας επιλογή: "Τι παίρνουμε από τον πολιτισμικό χαιρετισμό των ευρωπαϊκών εθνών; Περισσότερα από 2.000 χρόνια εθνικού πολιτισμού, ένα δημοκρατικό σύστημα και φυσικό πλούτο".
<P>
" Ρωσία μάς πρόσφερε την ευκαιρία να επιστρέψουμε και να ζούμε στρατιωτική ζωή. Είπαμε στη Ρωσία ότι θα στραφούμε στην Ευρώπη, και επιθυμούμε η Ρωσία να προσεγγίσει μαζί μας την Ευρώπη. Σήμερα, άλλος ένας Πρόεδρος της Γεωργίας σάς προσφωνεί με το ίδιο μήνυμα αγάπης για τις ευρωπαϊκές ιδέες και αξίες. Σπάνια δίνεται σε ένα έθνος η ίδια ευκαιρία δύο φορές στην Ιστορία. Ήρθα σήμερα εδώ για να σας πω ότι θα αδράξουμε αυτήν την ευκαιρία και θα κάνουμε ό,τι μπορούμε για να επιτύχουμε τον ευρωπαϊκό μας προορισμό.
<SPEAKER ID="118" NAME="Πρόεδρος">
Πρόεδρε Saakashvili, το σημερινό σας μήνυμα ήταν πολύ σημαντικό για όλους μας, αλλά ήταν πολύ σημαντικό και για τη μελλοντική διάσκεψη κορυφής του ΟΑΣΕ στην Αστάνα του Καζαχστάν σε μια εβδομάδα στις 1 και 2 Δεκεμβρίου. Καταρχάς, είχε κρίσιμη σημασία για ολόκληρη την περιοχή σας, τον Καύκασο, τόσο τον νότιο όσο και τον βόρειο Καύκασο. Πάντοτε γνωρίζαμε ότι είστε γενναίοι άνδρες - τώρα μπορούμε επίσης να πούμε ότι είστε συνετοί άνδρες. Το θάρρος και η σύνεση θα πρέπει πάντοτε να συμβαδίζουν.

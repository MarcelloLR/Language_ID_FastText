<CHAPTER ID="010-03">
3. Βιρμανία
<SPEAKER ID="229" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Βιρμανία .
<SPEAKER ID="230" NAME="Véronique De Keyser" LANGUAGE="FR">
Κύριε Πρόεδρε, η κατάσταση στη Βιρμανία συνεχίζει να επιδεινώνεται. Χρειάζεται να υπενθυμίσουμε τις καταχρήσεις της κυβέρνησης της Βιρμανίας εις βάρος του λαού της, την ατελείωτη φυλάκιση της τιμηθείσας με το Βραβείο Ζαχάρωφ Aung San Suu Kyi και την εκτόπισή της, με την ψευδή αιτιολογία της καταδίκης των προσεχών εκλογών;
<P>
" κυβέρνηση της Βιρμανίας έχει υποσχεθεί τη μετάβαση προς τη δημοκρατία σε επτά φάσεις, που θα οδηγήσει τελικά σε εκλογές. Ωστόσο, εάν αυτές οι εκλογές διεξαχθούν σύμφωνα με σύνταγμα που καταρτίστηκε από τον στρατό, όπως φαίνεται να συμβαίνει, το μόνο πράγμα που θα πετύχουν θα είναι να νομιμοποιήσουν πέντε δεκαετίες στρατιωτικού καθεστώτος και να προσφέρουν στον στρατό το 25% των κοινοβουλευτικών εδρών. Απευθύνουμε έκκληση στη διεθνή κοινότητα, συμπεριλαμβανομένης της Κίνας, της Ινδίας και της Ρωσίας, να συνεχίσουν να συνδυάζουν τις προσπάθειές τους και να ασκούν πιέσεις στην κυβέρνηση της Βιρμανίας, ώστε και να σταματήσει τις σοβαρές παραβιάσεις των ανθρωπίνων δικαιωμάτων που διαπράττονται στη χώρα αυτή και η μετάβαση προς τη δημοκρατία που έχει ανακοινωθεί να μην μετατραπεί σε πολιτική φάρσα.
<SPEAKER ID="231" NAME="Filip Kaczmarek" LANGUAGE="PL">
Κύριε Πρόεδρε, σε οποιαδήποτε χώρα, η ανακοίνωση των πρώτων εκλογών που θα διεξαχθούν μετά από 20 χρόνια, συνήθως μάς γεμίζει με αισιοδοξία. Ξυπνά την ελπίδα για την εισαγωγή αλλαγών και για εκδημοκρατισμό. Δυστυχώς, κατά πάσα πιθανότητα, λίγοι από εμάς και λίγοι από τους κατοίκους της Βιρμανίας, πιστεύουν ότι οι εκλογές που πρόκειται να λάβουν χώρα περί τα τέλη του τρέχοντος έτους θα είναι δημοκρατικές και τίμιες, ή ότι θα επιφέρουν πραγματική αλλαγή. Το καθεστώς της Βιρμανίας αποτελεί ένα πρόβλημα για το οποίο έχουμε αγωνιστεί επί χρόνια. Στο ψήφισμά μας καταδικάζουμε πολυάριθμες παραβιάσεις των ανθρωπίνων δικαιωμάτων και των ατομικών ελευθεριών, που αποτελούν καθημερινά γεγονότα στη Βιρμανία. Δεν ξέρουμε ακόμα τι να πούμε στον λαό της Βιρμανία σχετικά με τον τρόπο με τον οποίο θα τεθεί τέλος στις ανηλεείς πράξεις του καθεστώτος. Κατά τη γνώμη μου, μόνο η κοινή δράση μπορεί να φέρει αποτελέσματα. Κοινή -ποιους έχω κατά νου; Ποιος πρέπει να αναλάβει δράση; Οι γειτονικές χώρες; Οι χώρες που έχουν πολλές εμπορικές σχέσεις και συναλλαγές με το καθεστώς, χρηματοδοτώντας το εμμέσως, με άλλα λόγια η Ρωσία και η Κίνα; " Ευρωπαϊκή Ένωση, βεβαίως, οι "νωμένες Πολιτείες και ο Ο"Ε - με αυτήν την ομάδα εταίρων μπορούμε να επιφέρουμε αλλαγές.
<SPEAKER ID="232" NAME="Marie-Christine Vergiat" LANGUAGE="FR">
Κύριε Πρόεδρε, από το 1962 η Βιρμανία ζει υπό τον ζυγό μιας στρατιωτικής χούντας που αποτελεί ένα από τα πλέον καταπιεστικά καθεστώτα στον κόσμο. Οι τελευταίοι δημοκρατικά εκλεγμένοι βουλευτές εξελέγησαν το 1990. Έχουν όλοι συλληφθεί ή εξαναγκασθεί σε παραίτηση. Υπάρχουν 2.000 καταγεγραμμένοι πολιτικοί κρατούμενοι, στους οποίους περιλαμβάνονται πάνω από 230 βουδιστές μοναχοί, που συμμετείχαν σε ειρηνικές διαδηλώσεις τον Σεπτέμβριο του 2008, και οι οποίοι βρίσκονται έκτοτε στη φυλακή.
<P>
Αρκετές δεκάδες χιλιάδες -θα έπρεπε να πω εκατοντάδες χιλιάδες- Βιρμανών μεταναστών ζουν στην Ταϊλάνδη, στην Ινδία, στο Μπαγκλαντές και στη Μαλαισία, υπό συνθήκες που είναι συχνά κάτι παραπάνω από επισφαλείς και προσφέρονται για εμπορία ανθρώπων. Δεκάδες χιλιάδες άνθρωποι έχουν εκτοπιστεί παρά τη θέλησή τους. Σε μια τέτοια κατάσταση, ιδιαίτερα κινδυνεύουν οι δημοσιογράφοι. Τουλάχιστον 14 δημοσιογράφοι βρίσκονται σήμερα στη φυλακή, και θα ήθελα εδώ να επισημάνω την περίπτωση της Hla Hla Win, μίας νεαρής δημοσιογράφου είκοσι πέντε ετών, η οποία έχει καταδικαστεί σε 27 χρόνια φυλάκιση για παράνομη εισαγωγή μοτοσικλέτας, επειδή τόλμησε να επισκεφτεί ένα βουδιστικό μοναστήρι.
<P>
" χούντα ανακοίνωσε πράγματι νέες εκλογές. Όπως και η κ. De Keyser, νομίζω ότι ο μοναδικός τους σκοπός είναι να νομιμοποιήσουν την υφιστάμενη κυβέρνηση. Μόνο επιφυλακτικοί μπορούμε να είμαστε ως προς την έκβασή τους.
<P>
Σήμερα πρόκειται να καταδικάσουμε έντονα για μία ακόμη φορά τις συστηματικές παραβιάσεις των ανθρωπίνων δικαιωμάτων στη Βιρμανία και να καλέσουμε τη βιρμανική κυβέρνηση σε διάλογο ζητώντας να θέσει αμέσως τέρμα στην πρακτική της στρατολόγησης παιδιών στρατιωτών. Για μία ακόμη φορά πρόκειται να ζητήσουμε από τις κυβερνήσεις της Κίνας, της Ινδίας και της Ρωσίας να ασκήσουν την επιρροή τους. Ωστόσο, κυρία Επίτροπε, σας καλώ να καταστείτε ο εκπρόσωπός μας στην Επιτροπή και το Συμβούλιο προκειμένου η Ευρωπαϊκή Ένωση να διατηρήσει τα περιοριστικά μέτρα απέναντι στην κυβέρνηση της Βιρμανίας διότι, εκτός από λόγια, δεν έχουμε την παραμικρή απτή απόδειξη ύπαρξης δημοκρατικής συζήτησης. Σας καλούμε να αξιολογήσετε την αποτελεσματικότητα των μέτρων που λαμβάνονται και να καταβάλετε κάθε προσπάθεια ώστε να διασφαλιστεί ότι ο άμαχος πληθυσμός ...
<P>
(Ο Πρόεδρος αφαιρεί τον λόγο από την ομιλήτρια)
<SPEAKER ID="233" NAME="Charles Tannock">
συντάκτης. - Κύριε Πρόεδρε, έχω χάσει τον λογαριασμό τού πόσες φορές, στην πάροδο των ετών, συζητήσαμε σε αυτό το Σώμα τη σοβαρή και επιδεινούμενη κατάσταση των ανθρωπίνων δικαιωμάτων στη Βιρμανία αλλά, εάν ποτέ αισθανθούμε τον πειρασμό να μαλακώσουμε τη ρητορική μας ενάντια στη βάρβαρη στρατιωτική χούντα, αρκεί να ρίξουμε μια ματιά στο Κοινοβούλιό μας για να θυμηθούμε για ποιον λόγο πρέπει να διατηρήσουμε και να αυξήσουμε την πίεση επί των στρατηγών. Αναφέρομαι, φυσικά, στην Aung San Suu Kyi, επικεφαλής της αντιπολίτευσης και βραβευμένη με Νόμπελ, η εικόνα της οποίας δεσπόζει στα κτίρια του Κοινοβουλίου και στις Βρυξέλλες και στο Στρασβούργο. Επανειλημμένα τής αρνήθηκαν το δικαίωμα του λόγου, το ίδιο και στους υποστηρικτές της. Έτσι, το λιγότερο που μπορούμε να κάνουμε είναι να τους εκπροσωπούμε από εδώ και να τους υποσχεθούμε την σταθερή υποστήριξή μας στην αποστολή τους να επιτύχουν μόνιμες δημοκρατικές αλλαγές στη Βιρμανία.
<P>
Εγείραμε επίσης το ζήτημα τού τι μέλλει γενέσθαι με τη μειονότητα Rohingyas, οι οποίοι για άλλη μία φορά υφίστανται το κύριο βάρος της βίαιης εκστρατείας διακρίσεων και διώξεων εκ μέρους του στρατού, και πολλοί αναγκάστηκαν να καταφύγουν στο γειτονικό Μπαγκλαντές. Οι στρατηγοί μπορεί απλά να αγνοούν τις αιτιάσεις μας, αλλά αυτό δεν τις καθιστά επ' ουδενί λιγότερο πολύτιμες διότι, ως δημοκράτες, έχουμε καθήκον να καταγγέλλουμε επισήμως τέτοια αγριότητα, όπου και να τη συναντούμε στον κόσμο.
<SPEAKER ID="234" NAME="Raül Romeva i Rueda">
συντάκτης. - (ES) Κύριε Πρόεδρε, πριν από λίγους μήνες είχα την ευκαιρία να επισκεφθώ μερικούς από τις χιλιάδες προσφύγων, στα σύνορα μεταξύ Ταϊλάνδης και Βιρμανίας, οι οποίοι σήμερα ελπίζουν να μπορέσουν να επιστρέψουν στην πατρίδα τους. Σε ορισμένες περιπτώσεις, απλά ελπίζουν να ζήσουν άλλη μία ημέρα.
<P>
Ενόσω ήμασταν εκεί, συναντηθήκαμε επίσης με κάποιες από τις ομάδες της αντιπολίτευσης, μεταξύ των οποίων και με την Εθνική Ένωση για τη Δημοκρατία, ηγέτης της οποίας, όπως ήδη αναφέρθηκε επίσης, είναι η κάτοχος του Bραβείου Ζαχάρωφ Aung San Suu Kyi.
<P>
Σε αρκετές περιπτώσεις, με παρότρυναν να παρακολουθήσω με μεγάλη επιφύλαξη και να μην υποστηρίξω τις εκλογές που βασίζονται σε μια συνταγματική μεταρρύθμιση που πραγματοποιήθηκε από την ίδια τη στρατιωτική χούντα, υπό συνθήκες όμοιες με τις παρούσες, οι οποίες αναμφίβολα παραβιάζουν θεμελιώδη δικαιώματα όσον αφορά την ελευθερία της έκφρασης και την ελευθερία του συνέρχεσθαι, μεταρρύθμιση η οποία θέτει σαφώς σε κίνδυνο την αλλαγή, τον μετασχηματισμό και τη δημοκρατική μεταρρύθμιση στη χώρα αυτή.
<P>
Είναι αλήθεια ότι υπήρξε κάποια αλλαγή. Είναι αλήθεια ότι το περασμένο έτος, το 2009, εκατοντάδες κρατούμενοι αφέθηκαν ελεύθεροι· πολύ λίγοι, ωστόσο, ήταν όντως πολιτικοί κρατούμενοι.
<P>
Το σοβαρό πρόβλημα είναι ότι εξακολουθούν να υπάρχουν περισσότεροι από 2.100 πολιτικοί κρατούμενοι στη Βιρμανία. Στο πλαίσιο αυτό, είναι αδύνατο να διανοηθεί κανείς ελεύθερες, δίκαιες και δημοκρατικές εκλογές.
<P>
Είναι συνεπώς απαραίτητο να σκεφτούμε πρώτα ότι πρέπει να υπάρχει το κατάλληλο περιβάλλον για να μπορέσουν να διεξαχθούν εκλογές. Οποιοσδήποτε διάλογος μπορεί να μας επιτρέψει να βελτιώσουμε την κατάσταση θα είναι ευπρόσδεκτος, αλλά υπό την προϋπόθεση ότι τα πρόσωπα αυτά θα απελευθερωθούν άνευ όρων και ότι θα τεθεί σε ισχύ εγγύηση ώστε να μπορέσουν οι πρόσφυγες να επιστρέψουν. Στο πλαίσιο αυτό, πρέπει να απευθύνω σαφή έκκληση προς την Επιτροπή. " μείωση των κονδυλίων που προορίζονται για την περιοχή αυτή και για αυτούς τους πρόσφυγες, προκαλεί μεγάλη ανησυχία. Υπάρχουν επείγουσες ανάγκες. Μιλάμε για εκατοντάδες χιλιάδες ανθρώπους που χρειάζονται τη βοήθειά μας. Ως εκ τούτου, πιστεύω ότι θα ήταν καλή ιδέα να αποφευχθεί η περικοπή των εν λόγω προϋπολογισμών.
<SPEAKER ID="235" NAME="Thomas Mann">
εξ ονόματος της Ομάδας PPE. - (DE) Κύριε Πρόεδρε, η κατάσταση των ανθρωπίνων δικαιωμάτων στη Βιρμανία επιδεινώθηκε δραματικά: πολιτική καταπίεση που συνοδεύεται από στρατιωτική και σεξουαλική βία, παιδιά που συστηματικά χρησιμοποιούνται ως στρατιώτες, 2.000 πολιτικοί κρατούμενοι. Οι πρώτες, ελεύθερες υποτίθεται, εκλογές, το φθινόπωρο του τρέχοντος έτους, είναι μια σκέτη φάρσα. Τα κόμματα της αντιπολίτευσης δικαίως πρόκειται να τις μποϊκοτάρουν. Αυτό που είναι ιδιαίτερα ανησυχητικό, είναι η θέση των Rohingyas, περισσότεροι από 200.000 εκ των οποίων ζουν σε στρατόπεδα προσφύγων. Πολλοί έχουν καταφύγει στο γειτονικό Μπαγκλαντές, ενώ καθ' οδόν συνέχιζαν να διώκονται βίαια.
<P>
Χαιρετίζω θερμότατα την προθυμία του Μπαγκλαντές να επιτρέψει την είσοδο στη χώρα στην αντιπροσωπεία μας για τη Νότια Ασία, σε μια διερευνητική αποστολή. Πετάμε αύριο για την Ντάκα , προκειμένου να συλλέξουμε πληροφορίες από πρώτο χέρι για την κατάσταση στο Cox's Bazar και στην περιοχή του Bandarban. Ωστόσο είναι ήδη σαφές ότι προκειμένου να επιβιώσουν, οι διωκόμενοι Rohingyas χρειάζονται ευρεία διεθνή προστασία. " Ευρωπαϊκή Ένωση πρέπει να επιμείνει στην καταγγελία της συμπεριφοράς της βιρμανικής κυβέρνησης, έως ότου αρχίσουν τελικά να εμφανίζονται ενδείξεις προόδου προς την κατεύθυνση της δημοκρατίας.
<SPEAKER ID="236" NAME="Justas Vincas Paleckis">
εξ ονόματος της Ομάδας S&D. - (LT) Όπως και ο συνάδελφός μου κ. Charles Tannock, θα ήθελα να πω ότι σε αυτό το κτίριο το οποίο, δυστυχώς, είναι πάντα μισοάδειο αυτήν την ώρα, δεν είναι η πρώτη φορά που συζητούμε την τρομακτική κατάσταση των ανθρωπίνων δικαιωμάτων στη Βιρμανία. Δεν πάει πολύς καιρός που εγώ ο ίδιος μίλησα σχετικά.
<P>
Θέλω να πιστεύω ότι μετά από τις σημερινές συζητήσεις, η φωνή του Ευρωπαϊκού Κοινοβουλίου και της Ευρωπαϊκής Ένωσης θα έχουν μεγαλύτερη επίδραση. Γιατί; Διότι για πρώτη φορά συζητάμε εδώ για τα ανθρώπινα δικαιώματα στον κόσμο τώρα που έχουμε τη Συνθήκη της Λισαβόνας και τις θέσεις που τη συνοδεύουν -μεταξύ άλλων, την Υπάτη Εκπρόσωπο για Θέματα Εξωτερικής Πολιτικής και Πολιτικής Ασφάλειας, Catherine Ashton, η οποία εγκρίθηκε από το Κοινοβούλιο. Τώρα η Ευρωπαϊκή Ένωση έχει μια πιο ουσιαστική ευκαιρία να ασκήσει άμεση επίδραση τόσο στην κατάσταση στη Βιρμανία όσο και στην κατάσταση στις άλλες χώρες όπου παραβιάζονται δικαιώματα.
<P>
Την παραμονή των εκλογών στη Βιρμανία, πιστεύω ότι θα μπορέσουμε να επιτύχουμε κάτι μόνο εάν συντονίσουμε τη δράση μας με τα μεγαλύτερα κράτη: την Κίνα, την Ινδία, τις "ΠΑ και τη Ρωσία.
<SPEAKER ID="237" NAME="Tomasz Piotr Poręba" LANGUAGE="PL">
Κύριε Πρόεδρε, μέχρι σήμερα, οι εκκλήσεις της διεθνούς κοινότητας για την τήρηση των ανθρωπίνων δικαιωμάτων στη Βιρμανία δεν απέφεραν, ουσιαστικά, κανένα αποτέλεσμα. Υπάρχουν ακόμα χιλιάδες πολιτικοί κρατούμενοι σε φυλακές της Βιρμανίας, και ο στρατός εξακολουθεί να διαπράττει δολοφονίες, να χρησιμοποιεί βασανιστήρια και να προβαίνει σε συλλήψεις. " επικεφαλής της βιρμανικής αντιπολίτευσης, κάτοχος του Νόμπελ Ειρήνης Aung San Suu Kyi, βρίσκεται σε κατ' οίκον περιορισμό εδώ και πολλά χρόνια, ενώ έχει καταδικαστεί και σε τριετή ποινή φυλάκισης. Με αυτόν τον τρόπο θέλει η χούντα να την αποτρέψει από το να θέσει υποψηφιότητα στις επόμενες εκλογές.
<P>
" Βιρμανία κατέχει, επίσης, ηγετική θέση στον επαίσχυντο κατάλογο των χωρών όπου υφίσταται συχνή δίωξη των εκπροσώπων θρησκευτικών μειονοτήτων, συμπεριλαμβανομένων των Χριστιανών. Σύμφωνα με τις ιδέες της χούντας οι Καρένοι, οι οποίοι είναι χριστιανοί, είναι καταδικασμένοι να εξαφανιστούν εντελώς από το έδαφος της Βιρμανίας. Το περασμένο έτος, Καρένοι πρόσφυγες που προσπαθούσαν να ξεφύγουν από τις καταπιέσεις, κατέφυγαν στην Ταϊλάνδη. Σήμερα, παρά τις διεθνείς διαμαρτυρίες, η κυβέρνηση της Ταϊλάνδης ετοιμάζεται για τον αναγκαστικό επαναπατρισμό και τη μαζική απέλαση άνω των 4.000 Καρένων, οι οποίοι στη συνέχεια θα είναι εκτεθειμένοι σε περαιτέρω προσβολές. Είναι υποχρέωσή μας, εδώ στο Ευρωπαϊκό Κοινοβούλιο, να απευθύνουμε εκκλήσεις για τα δικαιώματα των θρησκευτικών μειονοτήτων, συμπεριλαμβανομένων των χριστιανών σε ολόκληρο τον κόσμο.
<SPEAKER ID="238" NAME="Eija-Riitta Korhola" AFFILIATION="PPE">
(FI) Κύριε Πρόεδρε, όσον αφορά τα ανθρώπινα δικαιώματα, η Βιρμανία είναι μία από τις πιο ευάλωτες χώρες του κόσμου. Ο κατάλογος των παραβιάσεων των ανθρωπίνων δικαιωμάτων είναι ατελείωτος και η κατάσταση δεν φαίνεται να βελτιώνεται.
<P>
Στο ψήφισμά μας έχουμε θέσει λίγα μόνο ζητήματα. Πιστεύω πως κύριος σκοπός του είναι να καταστεί σαφές ότι γνωρίζουμε και ότι συνεχίζουμε να παρακολουθούμε ό,τι συμβαίνει στη Βιρμανία.
<P>
Πρέπει επίσης να εκφράσουμε τις ευχαριστίες μας προς την Ταϊλάνδη, η οποία ανακάλεσε την ανησυχητική της απόφαση να επιστρέψει τους πρόσφυγες στη Βιρμανία. Την περασμένη εβδομάδα ήλθα αρκετές φορές σε επαφή με την Ταϊλάνδη, αφού είχε ανακοινώσει τα σχέδιά της να στείλει πίσω αυτούς τους ανθρώπους. Οι Καρένοι πρόσφυγες απειλούνταν με καταναγκαστική εργασία, βασανιστήρια, ενδεχομένως αναγκαστική στράτευση, και ναρκοθέτηση της περιοχής που είχαν εγκαταλείψει. Με αίσθημα ανακούφισης πληροφορήθηκα ότι η Ταϊλάνδη αποφάσισε να εγκαταλείψει τα σχέδιά της για την επιστροφή των προσφύγων, μετά από συνομιλίες με οργανώσεις ανθρωπίνων δικαιωμάτων και τη διεθνή κοινότητα κατά τη διάρκεια του Σαββατοκύριακου. Ελπίζω ότι η ΕΕ, μαζί με την υπόλοιπη διεθνή κοινότητα, θα είναι σε θέση να προσφέρει βοήθεια στην Ταϊλάνδη το συντομότερο δυνατόν, και να αναζητήσει εναλλακτική λύση στο πρόβλημα των Καρένων προσφύγων.
<SPEAKER ID="239" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρία Επίτροπε, για άλλη μία φορά η Βιρμανία βρίσκεται στο επίκεντρο προτάσεων ψηφίσματος του Ευρωπαϊκού Κοινοβουλίου σχετικά με παραβιάσεις των ανθρωπίνων δικαιωμάτων. Για άλλη μία φορά καταδικάζουμε ανοικτά την κατάσταση στη χώρα αυτή, η οποία δεν φαίνεται να παρουσιάζει οποιαδήποτε βελτίωση στον τρόπο με τον οποίο αντιμετωπίζει τους πολίτες της και η οποία χρειάζεται επιτακτικά τη δημοκρατική μεταχείριση των πολιτών.
<P>
Ενώ άλλες χώρες έχουν σημειώσει πρόοδο κατά τη διάρκεια των ετών, η Βιρμανία συνεχίζει να παραβιάζει ελεύθερα τα θεμελιώδη δικαιώματα των πολιτών της. " Aung San Suu Kyi, ηγέτης-σύμβολο της αντιπολίτευσης, συνεχίζει να παραμένει σε κατ' οίκον περιορισμό, ολόκληροι πληθυσμοί έχουν εκτοπιστεί, παιδιά έχουν στρατολογηθεί δια της βίας ως παιδιά στρατιώτες, και άτομα που αντιτίθενται στο ισχύον καθεστώς συλλαμβάνονται. Τα παραδείγματα είναι πάρα πολλά για να τα αναφέρω εδώ.
<P>
Ελπίζουμε ότι οι προσεχείς εκλογές θα διεξαχθούν ελεύθερα και ότι τα κόμματα της αντιπολίτευσης και οποιοσδήποτε επιθυμεί να θέσει υποψηφιότητα για τις εκλογές, θα μπορέσουν να ασκήσουν το θεμελιώδες αυτό δικαίωμα. Ελπίζουμε επίσης ότι οι παρατηρητές θα είναι σε θέση να επαληθεύσουν ότι αυτές οι εκλογές είναι ελεύθερες και δεν επισκιάζονται από καμία παρανομία, έτσι ώστε η στρατιωτική χούντα να χρησιμοποιήσει την κάλπη προς νομιμοποίησή της.
<SPEAKER ID="240" NAME="Monica Luisa Macovei" AFFILIATION="PPE">
(ΕΝ) Κύριε Πρόεδρε, η στρατιωτική χούντα κυβερνά τη χώρα με την καταστολή, και διαπράττοντας κατάφωρες και συστηματικές παραβιάσεις των ανθρωπίνων δικαιωμάτων. Ως εκλεγμένη εκπρόσωπος των πολιτών, κάνω έκκληση για ελεύθερες και δίκαιες κοινοβουλευτικές εκλογές το 2010, ώστε να έχουμε μια νόμιμη κυβέρνηση στη Βιρμανία. " ισχύουσα υποχρέωση να αποτελείται τουλάχιστον το 25% του κοινοβουλίου από στρατιωτικούς επιλεγμένους από τον αρχηγό των υπηρεσιών άμυνας, δεν ανταποκρίνεται σε κανενός είδους όραμα της κοινής λογικής σχετικά με το τι στοιχειοθετεί μια νόμιμη κυβέρνηση.
<P>
Δεύτερον, σημειώνω ότι η κυβέρνηση της στρατιωτικής χούντας υπέγραψε τη σύμβαση των "νωμένων Εθνών κατά της διαφθοράς το 2005, αλλά δεν την επικύρωσε. " επικύρωση, ωστόσο, πρέπει να θεωρείται μόνο ως ένα πρώτο βήμα: η εφαρμογή είναι το κλειδί, όταν πρόκειται για την καταπολέμηση της διαφθοράς. " διαφθορά φέρνει φτώχεια και ατιμωρησία.
<SPEAKER ID="241" NAME="Lidia Joanna Geringer de Oedenberg" AFFILIATION="S&amp;D">
(PL) Κύριε Πρόεδρε, αν η Βιρμανία αποφάσισε να διεξαγάγει βουλευτικές εκλογές για πρώτη φορά μετά από 20 χρόνια, αυτό μπορεί να σημαίνει ένα βήμα προς τα εμπρός στη διαδικασία εκδημοκρατισμού, εάν οι εκλογές, οι οποίες προγραμματίζονται για το φθινόπωρο, είναι τίμιες. Με άλλα λόγια, πρέπει καταρχάς να είναι γενικές, με κάθε ενήλικα πολίτη να έχει το δικαίωμα του εκλέγειν και εκλέγεσθαι στις εκλογές, συμπεριλαμβανομένης της βραβευμένης με Νόμπελ Aung San Suu Kyi και άλλων 2.000 ακτιβιστών της αντιπολίτευσης, οι οποίοι σήμερα βρίσκονται στη φυλακή για πολιτικούς λόγους. Δεύτερον, στις εκλογές πρέπει να συμμετάσχουν και τα πολλά εκατομμύρια Βιρμανών που, φοβούμενοι τα βασανιστήρια και τον θάνατο, έχουν καταφύγει στην Ταϊλάνδη, στο Μπαγκλαντές ή στην Ινδία. Θα πρέπει να προβλεφθεί η δυνατότητα να ψηφίσουν στον αρχικό τόπο διαμονής τους. Τρίτον, τα μέλη του βιρμανικού στρατού δεν πρέπει να έχουν εγγυημένο το 25% των εδρών στο κοινοβούλιο, διότι αυτό αντιτίθεται σε έναν θεμελιώδη δημοκρατικό μηχανισμό και νοθεύει εκ των προτέρων τα αποτελέσματα των εκλογών. Τέλος, η κυβέρνηση της Βιρμανίας πρέπει να σεβαστεί τον κανόνα της μυστικής ψηφοφορίας και να επιτρέψει σε διεθνείς παρατηρητές και στα βιρμανικά μέσα ενημέρωσης να παρακολουθήσουν τη διενέργεια των εκλογών.
<P>
Εάν αυτά τα αιτήματα αγνοηθούν από την κυβέρνηση της Βιρμανίας, θα είναι, νομίζω, επιτακτική ανάγκη να συνεχιστούν τα περιοριστικά μέτρα κατά του καθεστώτος, σύμφωνα με το σημείο 16 του ψηφίσματος.
<SPEAKER ID="242" NAME="Csaba Sógor" AFFILIATION="PPE">
(HU) " στρατιωτική χούντα έχει υποσχεθεί ελεύθερες, δημοκρατικές εκλογές για το 2010. Είναι σημαντικό να συνεχίσει η διεθνής κοινότητα και, φυσικά, η ΕΕ, να ασκεί πίεση στη χούντα, έτσι ώστε η μετάβαση προς τη δημοκρατία όντως να πραγματοποιηθεί. Πρέπει επίσης να βεβαιωθούμε ότι οι πολυάριθμες εθνικές μειονότητες που ζουν στη Βιρμανία διαθέτουν τη δέουσα εκπροσώπηση στις εκλογές. Αυτό μπορεί να θέσει τέλος στις επαναλαμβανόμενες εθνοτικές συγκρούσεις. " Κίνα βρίσκεται ίσως σε καλύτερη θέση για να υπερασπιστεί τις κινεζικές μειονότητες, αλλά θα πρέπει πρώτα να εκτιμήσει τις δικές της μειονότητες: τους Θιβετιανούς και τους Ουιγούρους. " ΕΕ μπορεί να είναι αξιόπιστη και αποτελεσματική στην άσκηση πίεσης, μόνο εάν διασφαλίσει ότι τα δικαιώματα των μειονοτήτων γίνονται σεβαστά σε όλα τα κράτη μέλη της. Όσο υπάρχουν νόμοι για τη γλώσσα στο έδαφος της Ευρωπαϊκής Ένωσης, και δεν αναφέρομαι μόνο στη Σλοβακία, όσο εξακολουθεί να αναθερμαίνεται το δίκαιο της συλλογικής ευθύνης στο έδαφος της Ευρωπαϊκής Ένωσης κατά τρόπο που έρχεται σε αντίθεση με τα πραγματικά περιστατικά του Δευτέρου Παγκοσμίου Πολέμου, και όσο η ύπαρξη και μόνο των μειονοτήτων, η μητρική τους γλώσσα και τα δικαιώματά τους δεν αναγνωρίζονται στο έδαφος της Ευρωπαϊκής Ένωσης, η Ευρωπαϊκή Ένωση δεν μπορεί να είναι αξιόπιστη όταν επιδιώκει να ασκήσει πιέσεις, ούτε μπορεί να είναι επιτυχής.
<SPEAKER ID="243" NAME="Andreas Mölzer" AFFILIATION="NI">
(DE) Κύριε Πρόεδρε, κυρία Επίτροπε, η δραματική επιδείνωση της κατάστασης των ανθρωπίνων δικαιωμάτων στη Βιρμανία, που έχει προκληθεί από τη στρατιωτική χούντα, έχει ως αποτέλεσμα την ολοένα και πιο βάναυση αιματοχυσία. Οι διώξεις των θρησκευτικών ομάδων, η εθνοκάθαρση και η απέλαση, η σύλληψη χιλιάδων πολιτικών κρατουμένων και τα βασανιστήρια, οι απαγωγές και η φυλάκιση των πολιτικών αντιπάλων του καθεστώτος είναι στην ημερήσια διάταξη. Το νέο σύνταγμα, και τώρα οι ψευδο-εκλογές που υποτίθεται ότι θα διεξαχθούν, δεν θα βελτιώσουν, βεβαίως, κατά κανέναν τρόπο την κατάσταση.
<P>
Στην πραγματικότητα, οι αντιπροσωπείες της ΕΕ και τα φαρισαϊκά ψηφίσματα του Κοινοβουλίου δεν θα επιτύχουν, επίσης, τίποτα. Αυτό που πρέπει να κάνουμε, από πολιτικά ρεαλιστική άποψη, είναι να παρατάξουμε όλες τις δυνάμεις της Ένωσης, ώστε να ασκήσουν επιρροή στην Κίνα, την Ινδία και τη Ρωσία,, για να προσθέσουν το πολιτικό τους βάρος στην πίεση προς την κυβέρνηση της Βιρμανίας να βελτιώσει την κατάσταση των ανθρωπίνων δικαιωμάτων στη χώρα αυτή. " ΕΕ πρέπει επίσης να κάνει έκκληση στις γειτονικές με τη Βιρμανία χώρες να ασκήσουν την επιρροή τους ώστε να επιφέρουν βελτίωση της κατάστασης των ανθρωπίνων δικαιωμάτων.
<SPEAKER ID="244" NAME="Cristian Dan Preda" AFFILIATION="PPE">
(RO) Κάποιος έλεγε προηγουμένως ότι έχουμε ήδη συζητήσει το θέμα της Βιρμανίας σε αυτό το Σώμα. Νομίζω ότι πρέπει να συνεχίσουμε τη συζήτηση για τη Βιρμανία, διότι παραμένει μία από τις πιο καταπιεστικές και κλειστές κοινωνίες του κόσμου. Όπως έχει καταδειχθεί από διάφορες υπηρεσίες των "νωμένων Εθνών και οργανώσεις για την υπεράσπιση των ανθρωπίνων δικαιωμάτων, η συστηματική παραβίαση των δικαιωμάτων του ατόμου εξακολουθεί να αποτελεί χαρακτηριστικό γνώρισμα της ζωής εκεί.
<P>
" σημερινή τάση είναι να συλλαμβάνονται άτομα για την έκφραση πολιτικών απόψεων. Βίαιες πράξεις καταστολής έχουν επίσης σημειωθεί εναντίον των αντιπολιτευόμενων, είτε από το φοιτητικό κίνημα είτε από την κοινότητα των βουδιστών μοναχών.
<P>
Εγώ δεν πιστεύω ότι μπορεί να εξεταστεί αυτήν τη στιγμή η διοργάνωση των εκλογών διότι, πρώτον και κύριον, απαιτείται διαδικασία διαβούλευσης στην οποία να συμμετέχουν όλα τα πολιτικά κόμματα. Διαφορετικά, χωρίς μια ελεύθερη, διαφανή, και χωρίς αποκλεισμούς διαδικασία, η δημοκρατία στη Βιρμανία παραμένει μια φάρσα που διαιωνίζεται από τους στρατιωτικούς.
<SPEAKER ID="245" NAME="Viviane Reding">
Αντιπρόεδρος της Επιτροπής. - (ΕΝ) Κύριε Πρόεδρε, όπως πολύ σαφώς υπογράμμισαν οι βουλευτές, οι σοβαρές παραβιάσεις των ανθρωπίνων δικαιωμάτων συνεχίζονται στη Βιρμανία. " στρατιωτική κυβέρνηση δεν έχει ανταποκριθεί στις διεθνείς εκκλήσεις να σταματήσει αυτές τις παραβιάσεις των ανθρωπίνων δικαιωμάτων και δεν έχει απελευθερώσει τους πολιτικούς κρατούμενους, συμπεριλαμβανομένης της Aung San Suu Kyi. " πίεση στη μειονότητα Rohingya έχει αυξηθεί, ώστε να εξαναγκασθούν να εγκαταλείψουν τη χώρα, και η επιδείνωση των κοινωνικοοικονομικών συνθηκών συνεχίζεται. Εκτιμάται ότι το 80% του πληθυσμού ζει σε αγροτικές περιοχές, και τα σοβαρά προβλήματα στη γεωργία και την παραγωγή τροφίμων αυξάνονται.
<P>
" ΕΕ έχει επανειλημμένα προβεί σε δηλώσεις καταδικάζοντας τις παραβιάσεις των ανθρωπίνων δικαιωμάτων. " ΕΕ έχει επίσης επιβάλει αυστηρότερες κυρώσεις και, παράλληλα, έχουμε πιέσει τους γείτονες της Βιρμανίας/Μιανμάρ -ASEAN, Κίνα, Ινδία- να χρησιμοποιήσουν και αυτοί διπλωματικές πιέσεις, και μερικές από τις γείτονες χώρες το κάνουν. Επιπλέον, η ΕΕ υποστήριξε σθεναρά τις προσπάθειες των "νωμένων Εθνών. Τα μέτρα αυτά έχουν δημιουργήσει δυσκολίες στη στρατιωτική κυβέρνηση, αλλά δεν κατόρθωσαν να την κάνουν να αλλάξει τη συμπεριφορά της.
<P>
Τώρα, η στρατιωτική κυβέρνηση υποσχέθηκε τη διεξαγωγή εκλογών το 2010, ως ένα βήμα για τη σταδιακή έξοδό της από την εξουσία. Μπορούμε να κρίνουμε τις εκλογές αυτές μόνο αφού δημοσιευτεί ο εκλογικός νόμος και αφού δούμε εάν προβλέπονται σαφείς και δίκαιες ρυθμίσεις για την ψηφοφορία. Εν τω μεταξύ, η ΕΕ είναι πρόθυμη να αναλάβει δράση σχετικά με τη σημερινή κυβέρνηση, ώστε να την πείσει να χρησιμοποιήσει την ευκαιρία των εκλογών για να αλλάξει την κατάσταση και να ξεκινήσει μια θετική φάση στην ιστορία της Βιρμανίας.
<P>
Λέγοντας αυτό, καθιστώ απολύτως σαφές ότι η ΕΕ δεν επιθυμεί να απομονώσει τη Βιρμανία. Είμαστε, πράγματι, οι μεγαλύτεροι χορηγοί ανθρωπιστικής και άλλης συναφούς βοήθειας προς τη χώρα αυτή. Το μεγαλύτερο μέρος της βοήθειάς μας διατίθεται για την ύπαιθρο -ιδιαίτερα στο δέλτα- η οποία δεν έχει ακόμη επανέλθει πλήρως μετά τον κυκλώνα Ναργκίς. Βοήθεια κατευθύνεται επίσης στα στρατόπεδα προσφύγων κατά μήκος των συνόρων με την Ταϊλάνδη. Πρέπει επίσης να γνωρίζουμε ότι η έκθεση του ειδικού εισηγητή των "νωμένων Εθνών είναι σαφέστατη. Στηρίζουμε τον ειδικό εισηγητή των "νωμένων Εθνών και είμαστε έτοιμοι να τον βοηθήσουμε.
<P>
Γνωρίζουμε όμως επίσης ότι η ανάληψη άμεσης δράσης ως προς τα ανθρώπινα δικαιώματα στη Βιρμανία είναι σχεδόν αδύνατη. Για παράδειγμα, η ΕΕ δεν θα κληθεί να αποστείλει παρατηρητές στις εκλογές, οπότε πρέπει να χρησιμοποιήσουμε έμμεσα μέτρα. Ως εκ τούτου, τα ανθρώπινα δικαιώματα ενσωματώνονται σε όλα τα προγράμματα βοήθειάς μας. Για να προωθήσουμε τις αξίες μας -την ανάπτυξη των ανθρωπίνων δικαιωμάτων, τον διάλογο- πρέπει να έχουμε ένα πολύ σαφές μήνυμα. Σήμερα, το ενωμένο Κοινοβούλιο είχε αυτό το πολύ σαφές μήνυμα, και είμαι σίγουρη ότι θα ακουστεί. Είμαι επίσης βέβαιη ότι δεν θα πρέπει να αναθέτουμε το καθήκον μας να υπενθυμίζουμε στη Μιανμάρ τις υποχρεώσεις της σε γειτονικές χώρες. Πρέπει να παραμείνουμε δεσμευμένοι εμείς οι ίδιοι. Πρέπει να αναλάβουμε άμεσα δράση με τις αρχές σχετικά με το θεματολόγιό μας για τα ανθρώπινα δικαιώματα, και θα συνεχίσουμε να το πράττουμε.
<SPEAKER ID="246" NAME="Πρόεδρος">
" συζήτηση έληξε. " ψηφοφορία θα διεξαχθεί μετά το τέλος της συζήτησης.
<P>
Γραπτές δηλώσεις (άρθρο 149 του Κανονισμού)
<SPEAKER ID="247" NAME="Maria Da Graça Carvalho  " LANGUAGE="PT">
" Βιρμανία εξακολουθεί να βιώνει μια πολύ ανησυχητική κατάσταση όσον αφορά τα ανθρώπινα δικαιώματα, καθώς οι βιρμανικές αρχές έχουν δώσει προτεραιότητα στην πάση θυσία διατήρηση της εξουσίας, εις βάρος της επιβίωσης των πολιτών τους. Θα ήθελα να εκφράσω την αλληλεγγύη μου όσον αφορά τα δεινά του λαού της Βιρμανίας, που καταπιέζεται από μια στρατιωτική χούντα η οποία παραβιάζει συνεχώς τα ανθρώπινα δικαιώματά του μέσω της καταναγκαστικής εργασίας, της εμπορίας ανθρώπων, της παιδικής εργασίας και της σεξουαλικής βίας. Είναι σημαντικό οι πολιτικοί κρατούμενοι, περιλαμβανομένης της αρχηγού της αντιπολίτευσης και ηγέτιδος της Εθνικής Ένωσης για τη Δημοκρατία, Aung San Suu Kyi, που τιμήθηκε με το βραβείο Ζαχάρωφ από το Ευρωπαϊκό Κοινοβούλιο το 1990 και με Βραβείο Νόμπελ Ειρήνης το 1991, να απελευθερωθούν αμέσως ώστε να συμβάλουν στην προώθηση ελεύθερων, δίκαιων και διαφανών εκλογών το 2010. Για τον λόγο αυτόν, καλώ την Ευρωπαϊκή Ένωση να υιοθετήσει μια συνεκτική στρατηγική και να αναπτύξει σχέσεις με τις γειτονικές χώρες, ιδιαίτερα με την Κίνα και την Ινδία, με στόχο την προώθηση διαφανών εκλογών στη Βιρμανία.

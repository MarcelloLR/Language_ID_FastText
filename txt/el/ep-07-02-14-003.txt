<CHAPTER ID="003">
Ώρα των ψηφοφοριών
<SPEAKER ID="077" NAME="Πρόεδρος">
" ημερήσια διάταξη προβλέπει την Ώρα των Ψηφοφοριών.
<P>
(Αποτελέσματα και λοιπές λεπτομέρειες ψηφοφοριών: βλ. Συνοπτικά Πρακτικά)
<P>
Πριν αρχίσουν οι ψηφοφορίες, θα σας δώσω ορισμένες σημαντικές πληροφορίες σχετικά με αυτές, ιδιαίτερα δε σε σχέση με την ψηφοφορία επί της έκθεσης Fava.
<P>
Όπως γνωρίζετε, η έκθεση Fava, επί της οποίας διεξήχθη συζήτηση το βράδυ της Δευτέρας, είναι μια έκθεση για την οποία υπάρχουν πολλές τροπολογίες. Έχω προεδρεύσει σε πολλές ψηφοφορίες αλλά ουδέποτε υπήρξε τόσο μεγάλος αριθμός τροπολογιών για μία και μόνο έκθεση. Θα κατορθώσουμε, ωστόσο, να επιταχύνουμε τη διαδικασία.
<P>
Αυτό δεν έχει καμιά σχέση με παρέμβαση οιασδήποτε ξένης δύναμης· η Ομάδα Ένωση για την Ευρώπη των Εθνών προτείνει απλά να ψηφισθούν ορισμένες τροπολογίες ως σύνολο προκειμένου να μας δοθεί η δυνατότητα να εξοικονομήσουμε τουλάχιστον μισή ώρα. Το πρόβλημα είναι ότι αυτή η πρόταση έφθασε πολύ αργά μέσα στην ημέρα και οι δικές σας λίστες ψηφοφορίας δεν μπορούσαν πλέον να προσαρμοστούν για να τη συμπεριλάβουν. Κατά συνέπεια, αν συμφωνείτε να διεξαχθούν ορισμένες ομαδικές ψηφοφορίες, θα πρέπει να δώσετε ιδιαίτερη προσοχή στις λίστες ψηφοφορίας που έχετε. " καθαυτή διάταξη της λίστας δεν έχει αλλάξει, θα ακολουθήσουμε την ίδια σειρά, αλλά θα προχωρήσουμε λίγο ταχύτερα.
<P>
Θα ήθελα να γνωρίζω αν το Σώμα συμφωνεί με αυτή την πρόταση, η οποία θα μας εξοικονομήσει κάποιο χρόνο.
<P>
(Χειροκροτήματα)
<P>
Κύριε Pirilli, πιστεύω ότι θα παρουσιάσετε αυτή την πρόταση, εξ ονόματος της Ομάδας UEN.
<SPEAKER ID="078" NAME="Umberto Pirilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, υποβάλλω αυτήν την πρόταση εξ ονόματος της Ομάδας μου και βάσει του άρθρου 155, παράγραφος 6, του Κανονισμού: για να απλουστευθεί η διαδικασία, ζητώ να τεθούν σε ψηφοφορία ως σύνολο 122 συμπληρωματικές μεταξύ τους τροπολογίες. Εξάλλου, αυτό είναι εφικτό για τις εν λόγω τροπολογίες σε αντίθεση με εκείνες που ζητώ να ψηφισθούν μεμονωμένα. Πράγματι, κάθε μία από αυτές αναφέρεται σε κάτι διαφορετικό: από την παραβίαση του κρατικού μυστικού έως την ασφάλεια των ευρωπαίων πολιτών και των ευρωπαϊκών κρατών και την εικονική απαγωγή του Abu Omar, κατασκόπου της CIA, ο οποίος απομακρύνθηκε για να αποφύγει βέβαιο θάνατο και δεν μεταφέρθηκε στο Γκουαντάναμο, αλλά επέστρεψε στη χώρα του όπου προστατεύεται καταλλήλως, ζει ελεύθερα και δίνει συνεντεύξεις.
<P>
Οι τροπολογίες που θα πρέπει συνεπώς να τεθούν μεμονωμένα σε ψηφοφορία είναι οι: 71, 73, 113, 114, 115, 121, 122, 124, 210, 212, 213, 214 και 216. Ζητώ επίσης να ψηφισθούν χωριστά οι τροπολογίες από 38 έως 69 και από 245 έως 256. Οι υπόλοιπες 122 τροπολογίες μπορούν να ψηφισθούν ως σύνολο.
<SPEAKER ID="079" NAME="Ewa Klamt" AFFILIATION="PPE-DE">
(DE) Κύριε Πρόεδρε, όσο και να επιθυμώ τη συντόμευση της ψηφοφορίας, πρέπει ωστόσο να επισημάνω το εξής: η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών κατέθεσε στην Υπηρεσία Κατάθεσης Εγγράφων κατάλογο με τις χωριστές ψηφοφορίες, ο οποίος εγκρίθηκε επίσης και από την Ομάδα Ένωση για την Ευρώπη των Εθνών και πρέπει να ληφθεί υπόψη στη διαδικασία της ψηφοφορίας. Για όλα τα άλλα μπορούμε να ψηφίσουμε ως σύνολο. Μπορούμε να συμφωνήσουμε να γίνει έτσι, αν όμως δεν γίνει, θα πρέπει να ψηφίσουμε κάθε τροπολογία χωριστά .
<SPEAKER ID="080" NAME="Πρόεδρος">
Σας επιβεβαιώνω ότι το αίτημα της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχει διαβιβαστεί και ότι θα διεξαγάγουμε όντως ορισμένες ομαδικές ψηφοφορίες, με εξαίρεση τις χωριστές ψηφοφορίες που έχετε ζητήσει και έχουν ενσωματωθεί στις ανακοινώσεις στις οποίες μόλις προ ολίγου προέβην.
<P>
Κύριε Guardans Cambó, σας δίνω τον λόγο μόνον επί διαδικαστικού θέματος.
<SPEAKER ID="081" NAME="Ignasi Guardans Cambó" AFFILIATION="ALDE">
(FR) Όσον αφορά τη διαδικασία, δεν μπορώ να δεχθώ την αρχή των ομαδικών ψηφοφοριών επί ορισμένων τροπολογιών χωρίς να έχουμε πρώτα λάβει τη λίστα γραπτώς και χωρίς να υπάρξει διακοπή έτσι ώστε να μπορέσω να τη μελετήσω.
<P>
Επομένως, λυπάμαι, αλλά υπάρχουν ενότητες στις οποίες θέλουμε να διατηρήσουμε ορισμένα πράγματα και να απορρίψουμε άλλα. Κάθε φράση σε αυτή την έκθεση έχει τη σημασία της, κύριε Πρόεδρε.
<P>
Αν είχαμε γνώση αυτής της πρότασης από πριν, θα μπορούσαμε να το κάνουμε. Ωστόσο, έχουμε μια λίστα ψηφοφοριών που είναι μετρημένη κυριολεκτικά μέχρι το τελευταίο εκατοστό, και η Ομάδα μας δεν θα διακινδυνεύσει μια εσφαλμένη ψηφοφορία απλώς χάριν εξοικονόμησης πέντε ή δέκα λεπτών. Λυπάμαι.
<SPEAKER ID="082" NAME="Πρόεδρος">
Το σχόλιο που έκανε ο συνάδελφός μας βουλευτής είναι απολύτως βάσιμο. Αυτός είναι ο λόγος για τον οποίο το Σώμα είναι αυτό που θα αποφασίσει.
<P>
Θα υποβάλλω κατά συνέπεια στην ψήφο σας μια πρώτη επιλογή: να δεχθείτε την πρόταση της Ομάδας Ένωση για την Ευρώπη των Εθνών, η οποία θα μας έδιδε τη δυνατότητα να διεξαγάγουμε ομαδικές ψηφοφορίες ενώ θα διατηρήσουμε τις χωριστές ψηφοφορίες που έχουν ζητήσει ορισμένες πολιτικές ομάδες.
<P>
(Το Σώμα εκφράζει τη σύμφωνη γνώμη του επί της πρότασης)
<P>
Θα επισημάνω επίσης ότι γύρω στις 12.00 το μεσημέρι θα διακόψουμε προκειμένου να υποδεχθούμε έναν υψηλό προσκεκλημένο, τον Πρόεδρο της Ιταλικής Δημοκρατίας. Δεδομένου του όγκου του φακέλου, κατά πάσα πιθανότητα αυτή η διακοπή θα λάβει χώρα κατά τη διάρκεια της ψηφοφορίας επί της έκθεσης Fava. Θα σας παρακαλέσω αυτή ακριβώς τη στιγμή να συγχωρήσετε την υπηρεσία της συνεδρίασης, αλλά δεν έχουμε άλλη επιλογή.
<SPEAKER ID="083" NAME="Cristiana Muscardini" AFFILIATION="UEN">
(IT) Κύριε Πρόεδρε, για να μην διακόψουμε την ψηφοφορία επί της έκθεσης Fava, η οποία, ως γνωστόν, είναι μια δύσκολη ψηφοφορία, θα ήθελα να ζητήσω εάν είναι δυνατόν να αντιστρέψουμε, με τη συναίνεση του Σώματος, τη διάταξη των εργασιών, ψηφίζοντας πρώτα επί των απλούστερων και συντομότερων εκθέσεων και στη συνέχεια επί της έκθεσης Fava, μετά την παρέμβαση του Προέδρου Napolitano.
<SPEAKER ID="084" NAME="Πρόεδρος">
Είναι σαφές, κυρία Muscardini, ότι αν δεν αρχίσουμε με την έκθεση Fava δεν θα την ολοκληρώσουμε σήμερα, πράγμα που σημαίνει ότι θα πρέπει να διακόψουμε την ψηφοφορία επί της έκθεσης Fava προκειμένου να την ολοκληρώσουμε την επομένη ημέρα, και αυτό πιστεύω ότι θα ήταν ακόμη πιο καταστροφικό. Θα κατανοήσετε γιατί δεν μπορώ να δώσω συνέχεια στο αίτημά σας.
<P>
Ας προσπαθήσουμε να προχωρήσουμε allegro vivace, ma non troppo.

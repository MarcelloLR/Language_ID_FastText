<CHAPTER ID="015">
Έκθεση προόδου 2010 για την Ισλανδία
<SPEAKER ID="595" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την έκθεση προόδου του 2010 για την Ισλανδία.
<SPEAKER ID="596" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, κυρίες και κύριοι, εκτιμώ βαθύτατα την ενεργό συμμετοχή του Ευρωπαϊκού Κοινοβουλίου στη διαδικασία διεύρυνσης και την εποικοδομητική συμμετοχή του στη γενική συζήτηση για τη διεύρυνση και, βεβαίως, ιδίως στη διαδικασία ένταξης της Ισλανδίας. Ως μία εκ των πιο επιτυχημένων πολιτικών της Ένωσης στην ιστορία της ΕΕ, η διεύρυνση της Ευρωπαϊκής Ένωσης είναι μία εκ των σημαντικότερων προτεραιοτήτων της Προεδρίας μας.
<P>
Στις 17 Ιουνίου 2010, το Ευρωπαϊκό Συμβούλιο αποφάσισε ομόφωνα να παραχωρήσει στην Ισλανδία καθεστώς υποψήφιας χώρας. " πρώτη συνεδρίαση της διάσκεψης προσχώρησης σε υπουργικό επίπεδο πραγματοποιήθηκε στις 27 Ιουλίου 2010, ενώ τον Νοέμβριο του 2010 ξεκίνησε η διαδικασία ενδελεχούς εξέτασης, σύμφωνα με τα προβλεπόμενα. " επόμενη διάσκεψη προσχώρησης σε υπουργικό επίπεδο έχει προγραμματιστεί για τις 27 Ιουνίου. Κατ' αυτόν τον τρόπο, θα έχουμε την ευκαιρία να αποτιμήσουμε τα επιτευχθέντα αποτελέσματα και ελπίζουμε να ανοίξουμε όσα περισσότερα κεφάλαια είναι δυνατό.
<P>
Υπάρχουν διάφοροι ιδιαίτερα σημαντικοί τομείς τους οποίους θα ήθελα ιδίως να επισημάνω. Το σχέδιο ψηφίσματος του Κοινοβουλίου αναγνωρίζει, επίσης, αυτά τα ζητήματα. " Επιτροπή, στην έκθεσή της του 2010 για τα επιτευχθέντα αποτελέσματα, κατέληξε στο συμπέρασμα ότι η Ισλανδία πληροί τα πολιτικά κριτήρια που απαιτούνται για να αποκτήσει καθεστώς πλήρους μέλους και, μολονότι πλήγηκε σοβαρά από την οικονομική και χρηματοπιστωτική κρίση, είναι κατάλληλα προετοιμασμένη να λάβει τα απαραίτητα μέτρα για την ικανοποίηση των απαιτήσεων ένταξης στην ΕΕ. Στις 14 Δεκεμβρίου 2010, το Συμβούλιο υπενθύμισε ότι η Ισλανδία αποτελεί δημοκρατία με μακρά ιστορία καλής λειτουργίας, ισχυρούς θεσμούς και στενούς δεσμούς με την ΕΕ. Επίσης, κατέληξε στο συμπέρασμα ότι η γενική ετοιμότητα της Ισλανδίας ήταν επαρκής για να υιοθετήσει και να εφαρμόσει το κεκτημένο της ΕΕ, ιδίως διότι αποτελεί κράτος μέλος του Ευρωπαϊκού Οικονομικού Χώρου και συμβαλλόμενο μέρος της Συμφωνίας του Σένγκεν. " Ισλανδία μπορεί να θεωρηθεί μια λειτουργική οικονομία της αγοράς και ενδέχεται, μεσοπρόθεσμα, να επανακτήσει την ανταγωνιστική ικανότητά της έναντι της ανταγωνιστικής πίεσης και των δυνάμεων της αγοράς που υφίστανται στην ενιαία αγορά.
<P>
Το Συμβούλιο υπενθύμισε ότι οι διαπραγματεύσεις στοχεύουν στην πλήρη υιοθέτηση και εφαρμογή του κεκτημένου της ΕΕ από την Ισλανδία. " πορεία των διαπραγματεύσεων θα καθοριστεί από το αν η Ισλανδία εκπληρώνει όλες τις υποχρεώσεις της στο πλαίσιο της συμφωνίας ΕΟΧ, λαμβάνοντας πλήρως υπόψη, μεταξύ άλλων, τα συμπεράσματα του Ευρωπαϊκού Συμβουλίου της 17ης Ιουνίου 2010, καθώς και από τα αποτελέσματα που επιτυγχάνει στο πλαίσιο της εξάλειψης άλλων ανεπαρκειών που εντοπίζονται κατά την άποψη της Επιτροπής. Ταυτόχρονα, το Συμβούλιο υπενθύμισε αφενός ότι, ενώ οι ενταξιακές διαπραγματεύσεις είναι σε εξέλιξη, η συμφωνία ΕΟΧ θα συνεχίσει να αποτελεί τη βάση θεμελιώδους συνθήκης μεταξύ της Ισλανδίας και της ΕΕ και, αφετέρου, ότι η Ισλανδία έχει επίσης υπάρξει ενεργός και εποικοδομητικός εταίρος τα τελευταία είκοσι έτη σε αυτό το πλαίσιο και όσον αφορά τον χώρο Σένγκεν. " χώρα έχει, επίσης, επιτύχει καλά αποτελέσματα στην εφαρμογή του εξελισσόμενου κεκτημένου της ΕΕ. Ως εκ τούτου, το Συμβούλιο ενθάρρυνε την Ισλανδία να συνεχίσει αυτήν την πρακτική.
<P>
Το σχέδιο ψηφίσματος του Ευρωπαϊκού Κοινοβουλίου παρέχει μια ολοκληρωμένη εικόνα των επιτευχθέντων αποτελεσμάτων και των προς επίτευξη καθηκόντων. Όσον αφορά τα καθήκοντα, θα ήθελα να επιστήσω την προσοχή σας στο κοινό μας καθήκον, δηλαδή την ανάγκη κατάλληλης και σε βάθος επικοινωνίας με το κοινό τόσο όσον αφορά τους Ισλανδούς όσο και του πολίτες της ΕΕ. Υπό το πρίσμα των ανωτέρω, θα ήθελα εκ νέου να επισημάνω ότι μένουν ακόμα πολλά να γίνουν και κατά τη διάρκεια της ουγγρικής Προεδρίας. Όσον αφορά την Προεδρία, βασιζόμαστε, βεβαίως, σε όλα τα κράτη μέλη, την Επιτροπή και το Ευρωπαϊκό Κοινοβούλιο, προκειμένου να στηρίξουμε την Ισλανδία σε αυτό το εγχείρημα. Είναι σημαντικό να διατηρήσουμε την ώθηση που έχει δοθεί σε αυτό το έργο και, στο πλαίσιο αυτό, να προωθήσουμε τις διαδικασίες στον μέγιστο δυνατό βαθμό αυτό το εξάμηνο.
<P>
Είμαι πεπεισμένη ότι η ένταξη της Ισλανδίας μπορεί να στεφθεί με επιτυχία. Ενδέχεται να δώσει ώθηση σε ολόκληρη την πολιτική διεύρυνσης και να ενισχύσει την επιτυχία της. Το σύνθημα και ο στόχος της ουγγρικής Προεδρίας είναι η ισχυρή Ευρώπη. Σε αυτό συμβάλλει όλη η πρόοδος που σημειώνεται στο πλαίσιο της διαδικασίας ένταξης της Ισλανδίας.
<SPEAKER ID="597" NAME="Štefan Füle" LANGUAGE="EN">
Κύριε Πρόεδρε, η σημερινή συζήτηση για την Ισλανδία και τα επόμενα βήματα στη διαδικασία ένταξης είναι πολύ επίκαιρη.
<P>
Θα ήθελα να ευχαριστήσω το Σώμα για τη στήριξή του προς την ένταξη της Ισλανδίας και να ευχαριστήσω τον εισηγητή, κ. Preda, για την υψηλής ποιότητας έκθεσή του. Το υπό συζήτηση ψήφισμα αποτελεί χρήσιμη συμβολή στη διαδικασία: στέλνει τα σωστά μηνύματα στη σωστή στιγμή.
<P>
" αξιολόγηση της συμμόρφωσης της Ισλανδίας προς το κεκτημένο -η διαδικασία ενδελεχούς εξέτασης- έχει δρομολογηθεί. Από τον Νοέμβριο του 2010, έχουν συζητηθεί 24 κεφάλαια και έχουν ολοκληρωθεί 23 διμερείς συνεδριάσεις ενδελεχούς εξέτασης, που καλύπτουν τους τομείς της αλιείας, της γεωργίας, του περιβάλλοντος, της περιφερειακής πολιτικής και των χρηματοπιστωτικών υπηρεσιών.
<P>
" ενδελεχής εξέταση είναι μια σημαντική τεχνική διαδικασία και οι συνεδριάσεις έχουν ήδη εντοπίσει ευαίσθητα ζητήματα και προκλήσεις σε βασικά κεφάλαια, όπως η γεωργία, το περιβάλλον και η αλιεία. Το στάδιο της διαδικασίας ένταξης θα ολοκληρωθεί τον Ιούνιο του 2011.
<P>
Μπορώ να επιβεβαιώσω ότι οι πραγματικές διαπραγματεύσεις αναμένεται να ξεκινήσουν κατά το τέλος της ουγγρικής Προεδρίας, με το άνοιγμα ορισμένων κεφαλαίων στη διάσκεψη προσχώρησης να έχει προγραμματιστεί για τις 27 Ιουνίου 2011. Πρόκειται για ένα φιλόδοξο αλλά εφικτό χρονοδιάγραμμα και όλες οι πλευρές έχουν δεσμευθεί να προχωρήσουν.
<P>
" Επιτροπή είναι έτοιμη να λάβει υπόψη τις ισλανδικές ιδιαιτερότητες και προσδοκίες, στο πλαίσιο της υφιστάμενης προσέγγισης των ενταξιακών διαπραγματεύσεων, και να διασφαλίσει πλήρως τις αρχές και τους κανόνες της Ένωσης. Ως εκ τούτου, στόχος μας είναι να εργαστούμε με ανοικτό και εποικοδομητικό πνεύμα για την εξεύρεση αποδεκτών λύσεων και για τις δύο πλευρές, με τρόπο που να αντικατοπτρίζει το υψηλό επίπεδο συνεργασίας μεταξύ των αρχών της Ευρωπαϊκής Ένωσης και της Ισλανδίας. Όπως με κάθε ένταξη μέχρι στιγμής, αναμένεται να μην είναι εύκολο έργο, αλλά πιστεύουμε ότι έχουμε ξεκινήσει ένα επιτυχημένο ταξίδι με την Ισλανδία.
<P>
Όσον αφορά το ζήτημα Icesave, όπως αναφέρεται στο ψήφισμά σας, η Επιτροπή θα επιθυμούσε μια γρήγορη διευθέτηση του ζητήματος προς όφελος όλων των ενδιαφερόμενων μερών.
<P>
Όσον αφορά το οικονομικό μέτωπο, η τραπεζική και δημοσιονομική εξυγίανση της Ισλανδίας στο πλαίσιο του προγράμματος του ΔΝΤ είναι εντυπωσιακή. Το πρόγραμμα προσαρμογής έχει δρομολογηθεί και η κυβέρνηση έχει δεσμευθεί για περαιτέρω εξυγίανση. " εκτεταμένη αναδιάρθρωση του χρέους θα βοηθήσει στην προώθηση της οικονομικής ανάκαμψης. Επίσης, η κυβέρνηση επεξεργάζεται μια στρατηγική για τη σταδιακή άρση των ελέγχων των κεφαλαίων. Αυτό θα συμβάλει στη βελτίωση του επιχειρηματικού κλίματος.
<P>
Επιτρέψτε μου, επίσης, να αναφερθώ εν συντομία στα μέτρα στήριξης τα οποία εφαρμόζουμε στο πλαίσιο του μηχανισμού προενταξιακής βοήθειας (ΜΠΒ). Προβλέπεται συνολικό ενδεικτικό ποσό 28 εκατομμυρίων ευρώ για τα επόμενα τρία έτη, προκειμένου να στηριχθεί η ενίσχυση της διοικητικής ικανότητας και να προετοιμαστεί η Ισλανδία για τη διαχείριση διαρθρωτικών κεφαλαίων.
<P>
Σημειώνεται θετική πρόοδος όσον αφορά την οριστικοποίηση του εθνικού προγράμματος ΜΠΒ για το 2011, ενώ έχουν ξεκινήσει ορισμένες δραστηριότητες στο πλαίσιο του προγράμματος τεχνικής βοήθειας και ανταλλαγής πληροφοριών (TAIEX).
<P>
Συμφωνώ απόλυτα με τις απόψεις σας για την ανάγκη τεκμηριωμένης δημόσιας συζήτησης σχετικά με την προσχώρηση στην ΕΕ. Μπορεί πράγματι να διαδραματίσει αποφασιστικό ρόλο ενισχύοντας την κατανόηση των πραγματικών στοιχείων των πολιτικών και δράσεων της Ευρωπαϊκής Ένωσης και μπορεί να βοηθήσει στην κατάρρευση των μύθων. Επιπλέον, επιδοκιμάζω θερμά το γεγονός ότι οι ισλανδικές αρχές έχουν ξεκινήσει εντατικές δραστηριότητες επικοινωνίας.
<P>
Είναι ενθαρρυντικό να σημειώσουμε ότι το τελευταίο έτος η κοινή γνώμη στην Ισλανδία έχει βελτιωθεί σημαντικά υπέρ της ΕΕ - όσον αφορά τόσο τη στήριξη της συνέχισης της διαδικασίας ένταξης όσο και τη στάση έναντι του καθεστώτος κράτους μέλους της ΕΕ και της εικόνας της.
<P>
" Επιτροπή εντατικοποιεί τις δραστηριότητες πληροφόρησης και επικοινωνίας, προκειμένου να διευκολύνει τον τεκμηριωμένο δημόσιο διάλογο. " αντιπροσωπεία της Ευρωπαϊκής Ένωσης στο Ρέικιαβικ είναι πλήρως επιχειρησιακή και συμμετέχει ενεργά σε δραστηριότητες επικοινωνίας, ενώ προβλέπεται και ένα κέντρο ενημέρωσης της ΕΕ.
<P>
Καθώς η περίοδος ενδελεχούς εξέτασης έχει σχεδόν ολοκληρωθεί, προσβλέπω στο άνοιγμα των διάφορων κεφαλαίων με την Ισλανδία.
<SPEAKER ID="598" NAME="Cristian Dan Preda" LANGUAGE="RO">
Κύριε Πρόεδρε, θα ήθελα να ξεκινήσω επικροτώντας την παρουσία της Επιτροπής και του Συμβουλίου στο Σώμα, καθώς και τη γόνιμη συνεργασία που είχαμε μέχρι στιγμής με αυτά τα δύο θεσμικά όργανα, συμπεριλαμβανομένης της κατάρτισης αυτού του ψηφίσματος.
<P>
Όπως ακριβώς πριν από εννέα μήνες, όταν ανακοινώσαμε την αίτηση προσχώρησης της Ισλανδίας στην Ευρωπαϊκή Ένωση, αποφασίσαμε να θίξουμε τα τέσσερα βασικά σημεία μας σε αυτήν την έκθεση.
<P>
1. Πολιτικά κριτήρια. " Ισλανδία διαπρέπει σε αυτόν τον τομέα, με ισχυρή δημοκρατική παράδοση. Επιπλέον, πιστεύω ότι πρέπει να επιδοκιμάσουμε την πρόοδο που σημειώθηκε τους προηγούμενους μήνες στην ενίσχυση της ανεξαρτησίας της δικαστικής εξουσίας, καταργώντας την παντοδυναμία του υπουργού Δικαιοσύνης όσον αφορά τον διορισμό των δικαστών και αυξάνοντας την ανεξαρτησία των τελευταίων. Ταυτόχρονα, τα μέτρα αυτά πρέπει να εφαρμοστούν με αυστηρότητα.
<P>
2. Οικονομικά κριτήρια. Ως μέλος του Ευρωπαϊκού Οικονομικού Χώρου, η Ισλανδία εκπληρώνει ήδη ένα μεγάλο μέρος των υποχρεώσεων ενός κράτους μέλους. Επικροτώ τη συμφωνία για τη νομοθεσία περί Icesave. Ελπίζω ότι, όπως καταδεικνύεται από τις έρευνες, ο ισλανδικός λαός θα αποφασίσει να την στηρίξει στο δημοψήφισμα που θα πραγματοποιηθεί σε τρεις ημέρες, διασφαλίζοντας, κατ' αυτόν τον τρόπο, την εξάλειψη αυτής της διμερούς διαμάχης από τη διαπραγματευτική διαδικασία για την ένταξη στην ΕΕ.
<P>
3. " περιφερειακή συνεργασία αποτελεί, επίσης, σημαντικό παράγοντα. " ένταξη της Ισλανδίας στην ΕΕ παρέχει στην Ένωση μια μοναδική ευκαιρία να ενισχύσει την παρουσία της στην περιοχή της Αρκτικής γενικότερα και στο Αρκτικό Συμβούλιο ειδικότερα.
<P>
Τελευταίο αλλά όχι λιγότερο σημαντικό, η κοινή γνώμη είναι ζωτικής σημασίας προκειμένου να διασφαλισθεί ότι η διαδικασία ένταξης θα έχει επιτυχή κατάληξη. Υπό το πρίσμα των ανωτέρω, θεωρώ ότι πρέπει να ενθαρρυνθεί η πρωτοβουλία των αρχών του Ρέικιαβικ για έναρξη δημόσιας συζήτησης και διαβούλευσης με όλα τα ενδιαφερόμενα μέρη στο πλαίσιο αυτού του εγχειρήματος. Αυτό καθίσταται ολοένα και σημαντικότερο, καθώς, σύμφωνα με τις δημοσκοπήσεις, οι Ισλανδοί στηρίζουν τη συνέχιση των ενταξιακών διαπραγματεύσεων.
<SPEAKER ID="599" NAME="David-Maria Sassoli" LANGUAGE="IT">
Κύριε Πρόεδρε, κυρίες και κύριοι, η αυριανή ψηφοφορία αποτελεί ένα από τα βήματα τα οποία σύντομα θα οδηγήσουν στην ένταξη της Ισλανδίας στην Ευρωπαϊκή Ένωση.
<P>
Όπως δήλωσε ο κ. Preda, η Ισλανδία έχει σημειώσει σημαντική πρόοδο. Θα αναφέρω ορισμένα παραδείγματα: την ενίσχυση της δικαστικής ανεξαρτησίας, τη σύσταση ειδικής επιτροπής έρευνας και ανάλυσης των διαδικασιών που οδήγησαν στην κατάρρευση του ισλανδικού τραπεζικού συστήματος, τη δημιουργία μιας μεικτής κοινοβουλευτικής επιτροπής μεταξύ της Ευρωπαϊκής Ένωσης και της Ισλανδίας, την κατάσταση σχετικά με την είσοδο στη ζώνη του ευρώ, τη μεγάλη εμπειρία στον τομέα των ανανεώσιμων πηγών ενέργειας.
<P>
Το πολύ ακανθώδες ζήτημα Icesave παραμένει ανοικτό και το Σάββατο θα διεξαχθεί δημοψήφισμα το οποίο θα φέρει τους Ισλανδούς στις κάλπες. Μολονότι το αποτέλεσμα του δημοψηφίσματος αποτελεί θέμα συζήτησης, πιστεύω πως έχει πολύ ισχυρή δημοκρατική αξία, διότι παρέχει στον λαό της Ισλανδίας ένα αίσθημα ευθύνης και τον συμπεριλαμβάνει ακόμη περισσότερο σε αυτήν την ευαίσθητη φάση των διαπραγματεύσεων. Αν και το πρώτο δημοψήφισμα δεν έφερε θετικό αποτέλεσμα, η ισλανδική κυβέρνηση έχει εργαστεί σκληρά προκειμένου να δημιουργήσει μια ευρεία συμμαχία ικανή να εξηγήσει στους πολίτες τον λόγο της ισλανδικής δέσμευσης για αποζημίωση του "νωμένου Βασιλείου και των Κάτω Χωρών για τη ζημία την οποία υπέστησαν.
<P>
Αυτήν τη στιγμή ο ρόλος της Ευρώπης θα πρέπει να είναι αυτός της υπομονής και του σεβασμού, χωρίς την άσκηση υπερβολικής πίεσης, η οποία ενδέχεται να προκαλέσει κάποιου είδους αυτοάμυνα και απομόνωση της ισλανδικής κοινωνίας.
<P>
Όσον αφορά την αλιεία και τη γεωργία, πιστεύω ότι η Ευρώπη και η Ισλανδία πρέπει να βρουν τη βέλτιστη δυνατή λύση, προκειμένου να ικανοποιηθούν τα κριτήρια που ορίζονται στη Συνθήκη και να διατηρηθεί η ισλανδική οικονομία, τα οικοσυστήματα και τα ιδιαίτερα χαρακτηριστικά της χώρας.
<P>
" ένταξη της Ισλανδίας στην Ευρωπαϊκή Ένωση συνεπάγεται ότι η Ευρώπη επεκτείνεται προς τον Βόρειο Πόλο, με σημαντικό θετικό αντίκτυπο στον πολιτικό, οικονομικό, περιβαλλοντικό και επιστημονικό τομέα. Είναι σαφές ότι η Ευρώπη, επί εξήντα έτη, εξακολουθεί να αποτελεί πόλο έλξης.
<SPEAKER ID="600" NAME="Pat the Cope Gallagher" LANGUAGE="EN">
Κύριε Πρόεδρε, χαίρομαι που μαθαίνω από τον Επίτροπο ότι η ενδελεχής εξέταση των ενταξιακών κεφαλαίων σχετικά με την Ισλανδία, η οποία ξεκίνησε πέρυσι τον Νοέμβριο, αναμένεται να ολοκληρωθεί σύντομα.
<P>
Βεβαίως, η Ισλανδία, ως μέλος του ΕΟΧ, είχε σημαντικό πλεονέκτημα, διότι έχει ήδη υιοθετήσει σημαντικό τμήμα του κεκτημένου. Επίσης, είμαι στην ευχάριστη θέση να επισημάνω ότι, σύμφωνα με τις δημοσκοπήσεις στην Ισλανδία, το 65% του ισλανδικού λαού επιθυμεί να συνεχιστούν οι διαπραγματεύσεις. Θα χρησιμοποιήσω τη θέση μου ως προέδρου της ΜΚΕ για να απευθύνω έκκληση στον ισλανδικό λαό να μην υιοθετήσει αμετακίνητες θέσεις μέχρι να γνωρίζει ποια είναι η συμφωνία η οποία θα επιτευχθεί αργότερα φέτος.
<P>
" δεύτερη συνεδρίαση της Μεικτής Κοινοβουλευτικής Επιτροπής ΕΕ-Ισλανδίας θα πραγματοποιηθεί στο Ρέικιαβικ στις 26 και 27 Απριλίου. Καθιερώθηκε πέρυσι και πιστεύω ειλικρινά ότι πρόκειται για ένα σημαντικό φόρουμ διαλόγου και συνεργασίας μεταξύ της ΕΕ και του ισλανδικού κοινοβουλίου.
<P>
Οφείλω να δηλώσω ότι είμαι απογοητευμένος από το γεγονός ότι τα παράκτια κράτη δεν κατέληξαν σε συμφωνία στο Όσλο στις αρχές Μαρτίου. Είναι σημαντικό να επιτευχθεί συμφωνία. Δεν μπορούμε να αλιεύουμε ένα εκατομμύριο τόνους σκουμπριού μεταξύ των τεσσάρων παράκτιων χωρών, ενώ οι επιστήμονες συμβουλεύουν την αλίευση μόνο της μισής εκ της ανωτέρω ποσότητας.
<SPEAKER ID="601" NAME="Indrek Tarand" LANGUAGE="EN">
Κυρία Πρόεδρε, μια μικρή χώρα πάντα δημιουργεί πονοκέφαλο στην ΕΕ όταν επιθυμεί να ενταχθεί στην ΕΕ και, όπως γνωρίζουμε, ο πονοκέφαλος που προκαλεί η Ισλανδία είναι η αλιεία, το περιβάλλον και όλα όσα ανέφερε ο Επίτροπος. Εντούτοις, διαθέτουμε μια συνταγή και αυτό το Σώμα θα μπορούσε να τηρήσει μια πιο επιδοκιμαστική στάση, διότι στις μικρές χώρες πρέπει να εφαρμόζονται λεπτοί χειρισμοί.
<P>
Πάντα θαύμαζα την πολιτική, βασισμένη σε αρχές άποψη του κ. Tannock σχετικά με το κεκτημένο και το τι πράττει ή δεν πράττει η Ισλανδία. Ωστόσο, αυτήν τη φορά η Ομάδα μου κι εγώ αποδοκιμάζουμε τον ριζοσπαστικό τόνο αυτών των τροπολογιών και αυτός είναι ο λόγος για τον οποίο ζητούμε επίμονα την εξεύρεση συμβιβασμού με τον εισηγητή έως αύριο. Ήδη οραματίζομαι έξι επιπλέον έδρες σε αυτό το Κοινοβούλιο και μία επιπλέον καμπίνα για διερμηνείς.
<SPEAKER ID="602" NAME="Charles Tannock" LANGUAGE="EN">
Κύριε Πρόεδρε, η Ομάδα των Ευρωπαίων Συντηρητικών και Μεταρρυθμιστών στηρίζει απόλυτα την ένταξη της Ισλανδίας στην Ευρωπαϊκή Ένωση, αν και η απόφαση είναι σίγουρα ζήτημα μόνο των Ισλανδών στο πλαίσιο δημοψηφίσματος.
<P>
" Ισλανδία είναι μια μικρή, σταθερή και πλούσια δημοκρατία και ιδρυτικό μέλος του NATO και του Συμβουλίου της Ευρώπης. " οικονομία της εξαρτάται σημαντικά από την αλιεία, ωστόσο, έχοντας την εμπειρία ενός καταστροφικού εγχειρήματος στις χρηματοπιστωτικές υπηρεσίες, και, συνεπώς, η Ισλανδία πιθανότατα να απαιτήσει σημαντικές παραχωρήσεις προκειμένου να προστατεύσει την αλιευτική βιομηχανία της, εάν ποτέ ενταχθεί στην ΕΕ. Τότε, ελπίζω ότι αυτό θα παράσχει στο "νωμένο Βασίλειο και σε άλλα κράτη μέλη μια ιδανική ευκαιρία προώθησης ευρύτερων και περαιτέρω μεταρρυθμίσεων της αμφιλεγόμενης κοινής αλιευτικής πολιτικής.
<P>
Όσον αφορά τη φαλαινοθηρία, πιστεύω ότι είναι αποδεκτή. Δεν μου αρέσουν ούτε οι ταυρομαχίες ούτε οι κοκορομαχίες, αλλά, είτε το πιστεύετε είτε όχι, επιτρέπονται σε ορισμένες περιοχές της ΕΕ λόγω εθνικής πολιτισμικής παράδοσης, επομένως, εάν η Ισλανδία ενταχθεί στην ΕΕ, θα πρέπει να της επιτραπεί -κατά την προσωπική μου άποψη- να προστατεύσει τη βιομηχανία φαλαινοθηρίας, εφόσον επιμείνει.
<P>
Τέλος, η Ισλανδία πρέπει να δεσμευθεί για την καταβολή αποζημιώσεων στο "νωμένο Βασίλειο και τις Κάτω Χώρες μετά την κατάρρευση της Icesave. Ένα αρνητικό αποτέλεσμα του επικείμενου δημοψηφίσματος στην Ισλανδία γι' αυτό το ζήτημα θα μπορούσε να αποτελέσει σοβαρό εμπόδιο όσον αφορά τη στήριξη από την κυβέρνηση του "νωμένου Βασιλείου.
<SPEAKER ID="603" NAME="David Campbell Bannerman" LANGUAGE="EN">
Κύριε Πρόεδρε, στη Βρετανία, η πρώτη μέρα του Απριλίου ονομάζεται Πρωταπριλιά και συνηθίζεται ο ένας να κοροϊδεύει τον άλλον. Όταν, λοιπόν, ορισμένοι αναφέρουν ότι η Ισλανδία βρίσκεται σε τροχιά ένταξης στην ΕΕ τον επόμενο χρόνο, σκέφτομαι: "Πρωταπριλιάτικο αστείο!" Στην πραγματικότητα, έρευνα έχει δείξει ότι το 64% των Ισλανδών επιθυμεί να παραμείνει ανεξάρτητη η Ισλανδία, μόνο το 24% επιθυμεί να συνεχιστεί η υποψηφιότητα της για ένταξη στην ΕΕ και, πράγματι, το 60% των ισλανδικών επιχειρήσεων είναι κατά της ένταξης.
<P>
Επίσης, λέγεται ότι η Ισλανδία επιθυμεί την ασφάλεια του ευρώ. Πρωταπριλιάτικο αστείο! Ακόμη και οι ίδιες οι τράπεζες της Πορτογαλίας αρνούνται επί του παρόντος να αγοράσουν πορτογαλικά ομόλογα.
<P>
" Ισλανδία δεν θα εγκαταλείψει τα πλούσια αλιευτικά εδάφη της -τα οποία παράγουν το 40% των εξαγωγών της- για να ενταχθεί σε μια καταστροφική κοινή αλιευτική πολιτική ούτε θα εγκαταλείψει το ισλανδικό κοινοβούλιο το οποίο έχει ηλικία άνω των 1.000 ετών και έχει κερδίσει βραβείο δημοκρατίας της UNESCO.
<P>
Ακόμη και μετά από την τραπεζική κρίση, η Ισλανδία, όπως και η Βρετανία, παραμένει σε καλύτερη οικονομική κατάσταση εκτός ευρωζώνης. Αυτό δεν είναι αστείο!
<SPEAKER ID="604" NAME="Πρόεδρος">
Μπερδεύτηκα λίγο, κύριε Campbell Bannerman, με την Πρωταπριλιά. Σήμερα είναι η 6η Απριλίου, μόλις το έλεγξα ξανά, αλλά υποθέτω ότι μπορείτε να αποκαλείτε Πρωταπριλιά όποια ημέρα εσείς επιθυμείτε!
<SPEAKER ID="605" NAME="Nick Griffin" AFFILIATION="NI">
(EN) Κύριε Πρόεδρε, όπως συχνά συμβαίνει εδώ, αυτή η συζήτηση έχει ελάχιστη σχέση με την πραγματικότητα και καμία με τη δημοκρατία.
<P>
Οι περισσότεροι σε αυτό το Σώμα μιλούν σαν να είναι τετελεσμένο γεγονός η πτώση της Ισλανδίας στη μαύρη τρύπα του ευρώ. Όμως δεν είναι αυτό το μήνυμα το οποίο μας στέλνουν οι Ισλανδοί. Οι τρέχουσες δημοσκοπήσεις δείχνουν ότι οι υπέρμαχοι της διατήρησης της ανεξαρτησίας τους ξεπερνούν αριθμητικά τους ευρωπροδότες και τους ευρωπαϊστές σε αναλογία περίπου δύο προς ένα. Εβδομήντα πέντε τοις εκατό των Ισλανδών πράττουν σοφά και δεν εμπιστεύονται την ΕΕ. Το μόνο ισλανδικό κόμμα υπέρ της υποψηφιότητας σημείωσε πτώση από 30% σε 18% στις δημοσκοπήσεις.
<P>
Το ίδιο συμβαίνει παντού στην Ευρώπη. Ενώ η πολιτική ελίτ προχωρά προς μια ολοένα στενότερη ένωση και ομοσπονδιακή αυτοκρατορία, ο λαός επιθυμεί την ελευθερία και την ανεξαρτησία. Αυτές οι αναντιστοιχίες αποτελούν τον θεμέλιο λίθο της επανάστασης. Μπορείτε να συγχαίρετε όσο θέλετε τους εαυτούς σας για την πρόοδο της ένταξης, αλλά η επικείμενη χρηματοπιστωτική κατάρρευση των χωρών οι οποίες στραγγαλίζονται από τον ζουρλομανδύα του ευρώ θα κοστίσει ακριβά σε όλους μας και θα αποβεί μοιραία για την ουτοπία σας. " Ισλανδία και τα έθνη που βρίσκονται εγκλωβισμένα στο Ράιχ σας εντέλει θα ελευθερωθούν.
<SPEAKER ID="606" NAME="Alf Svensson" AFFILIATION="PPE">
(SV) Κύριε Πρόεδρε, η Ισλανδία είναι μια μικρή χώρα από πληθυσμιακή άποψη, με περίπου 300.000 κατοίκους, αλλά αποτελεί ένα σπουδαίο έθνος. Θα ήθελα πραγματικά να τονίσω αυτά που ειπώθηκαν. " Ισλανδία έχει δημοκρατικές παραδόσεις, εντυπωσιακό πολιτισμό και πράγματι κατάφερε να παράσχει κοινωνική ασφάλεια πολύ πριν από πολλές χώρες. Βεβαίως, θα μπορούσαμε να φτάσουμε σε τέλμα μιλώντας για τις οικονομικές υπερβολές του 2008, αλλά τέτοιες υπερβολές υπήρξαν σε πολλές χώρες και όχι μόνο στη μικρή Ισλανδία. Είναι σαφές ότι, όταν ένα μικρό έθνος με πληθυσμό 300.000 κατοίκων επηρεάζεται από την ανεξέλεγκτη οικονομία της αγοράς, δεν υπάρχουν επιπτώσεις αδράνειας στη διοίκηση. Πρόκειται για κάτι το οποίο δεν πρέπει να ξεχνούμε όταν μιλούμε για μια χώρα, μια νησιωτική χώρα, στην περιοχή της Αρκτικής.
<P>
Επίσης, κατανοώ απόλυτα το ενδιαφέρον των Ισλανδών για την αλιεία. Πρόκειται για τον κλάδο της βιομηχανίας που κατέστησε δυνατή τη διαβίωση τόσων γενεών σε αυτό το νησί. Πρέπει να είμαστε προσεκτικοί όταν μιλούμε για ένα μικρό έθνος, ώστε να μην πέσουμε στην παγίδα του ρόλου του μεγάλου αδελφού. " Ισλανδία υπόκειται, φυσικά, στον έλεγχο της ΕΕ και θα ήθελα να αναφέρω ότι τα αποτελέσματα του ελέγχου είναι καλύτερα απ' ό,τι θα ήταν τα αποτελέσματα πολλών υφιστάμενων κρατών μελών εάν υπόκειντο σε τόσο αυστηρό έλεγχο όπως η Ισλανδία. Δεν εννοώ με αυτό ότι αποτελεί σφάλμα. Θεωρώ, επίσης, ότι θα είναι ευκολότερο για τη Νορβηγία να προσεγγίσει την ΕΕ και τελικά να γίνει μέλος εάν ενταχθεί και η Ισλανδία. Θα πρέπει να καλωσορίσουμε την Ισλανδία. " Ισλανδία θα δώσει πνοή στην ΕΕ και σίγουρα δεν πρόκειται για προσφορά θυσίας.
<SPEAKER ID="607" NAME="Catherine Stihler" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω τον εισηγητή. " πρόταση ψηφίσματος που έχουμε στα χέρια μας είναι ισορροπημένη και καλύπτει όλες τις βασικές πτυχές της έκθεσης προόδου. Με τα 33 κεφάλαια τα οποία έχουν συζητηθεί στην έκθεση προόδου, η Ισλανδία κινείται με γρήγορους ρυθμούς προς την εκπλήρωση των κριτηρίων ένταξης στην ΕΕ. Είναι σημαντική η αναφορά της πρότασης στην ειδική επιτροπή έρευνας της κατάρρευσης του ισλανδικού τραπεζικού συστήματος. Επικροτείται η προσαγωγή των υπευθύνων της κρίσης στη δικαιοσύνη. " ΕΕ και τα κράτη μέλη της θα μπορούσαν ίσως να μιμηθούν τη λογική προσέγγιση της Ισλανδίας. Ωστόσο, θα ήθελα να θέσω δύο ζητήματα απόψε: την Icesave και την αλιεία σκουμπριού. Ελπίζω ότι το δημοψήφισμα στο τέλος της εβδομάδας θα θέσει τέρμα σε αυτήν την ιστορία.
<P>
Εντούτοις, απογοητεύτηκα από το γεγονός ότι ήταν απαραίτητο το δεύτερο δημοψήφισμα μετά τις εντατικές διαπραγματεύσεις και την έγκριση του Althingi, του ισλανδικού κοινοβουλίου. Όσον αφορά την αλιεία σκουμπριού, η μονομερής αύξηση των ποσοστώσεων χωρίς προηγούμενη συζήτηση και οι συνέπειες για τους γειτονικούς στόλους ήταν κοντόφθαλμη. " ανάγκη επίλυσης ζητημάτων σχετικά με την αλιεία είναι σημαντική για την επιτυχία των ενταξιακών διαπραγματεύσεων.
<P>
Τέλος, θα ήθελα να ευχηθώ καλή επιτυχία στη δεύτερη ΜΚΕ, υπό την ηγεσία του Pat the Cope Gallagher, στο Ρέικιαβικ στις 26 και 27 Απριλίου.
<SPEAKER ID="608" NAME="Struan Stevenson" AFFILIATION="ECR">
(EN) Κύριε Πρόεδρε, χαίρομαι που ακούω ότι η πλειοψηφία των Ισλανδών δηλώνει στις πρόσφατες δημοσκοπήσεις ότι δεν προτίθεται να ενταχθεί στην ΕΕ, διότι, ειλικρινά, για ποιον λόγο επιθυμούμε την ένταξή τους; Τι ακριβώς θα φέρουν στο ευρωπαϊκό κλαμπ; Έχουν μια οικονομία υπό κατάρρευση, οι τράπεζες δεν ανταποκρίνονται στις υποχρεώσεις τους, το ηφαίστειό τους απέκλεισε τον εναέριο χώρο μας για εννέα ημέρες -υποθέτω ότι θα αναγκαζόμασταν να πληρώσουμε τον λογαριασμό την επόμενη φορά που θα συνέβαινε αυτό- και τώρα λεηλατούν τα αποθέματά μας σε σκουμπρί.
<P>
Το 2005, η Ισλανδία εκφόρτωσε 367 τόνους σκουμπριού του βορειοανατολικού Ατλαντικού. Φέτος, σκοπεύουν να εκφορτώσουν 150.000 τόνους. Εσείς το αποκαλείτε αυτό ορθή διαχείριση - βιώσιμη διαχείριση αλιευμάτων; Υπερηφανεύονται διαρκώς για τη βιώσιμη αλιεία τους και περιγελούν την κοινή αλιευτική πολιτική που εφαρμόζουμε. Αυτό είναι σχεδόν εγκληματικό. Πρόκειται σχεδόν για παράνομη αλιεία και δεν θα έπρεπε με κανέναν τρόπο να τους καλούμε να ενταχθούν στην ΕΕ.
<SPEAKER ID="609" NAME="Alain Cadec" AFFILIATION="PPE">
(FR) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να ξεκινήσω με το γνωστό μου σύνθημα: το Κοινοβούλιο έχει μόνο μία έδρα, το Στρασβούργο.
<P>
Όπως γνωρίζετε, η Επιτροπή Αλιείας ανησυχεί γα την κατάσταση σχετικά με το σκουμπρί. Ανησυχώ ιδιαίτερα για την πρόσφατη κατάρρευση των διαπραγματεύσεων μεταξύ της Ευρωπαϊκής Ένωσης, της Ισλανδίας και των Νήσων Φερόε. Για περισσότερα από δέκα έτη, η ποσόστωση σκουμπριού κατανέμεται χρησιμοποιώντας μια σταθερή κλείδα κατανομής βάσει ιστορικών αλιευμάτων για κάθε παράκτιο κράτος.
<P>
Από το 2010, η Ισλανδία απαιτεί νέες, πολύ υψηλότερες ποσοστώσεις, μιλώντας για μια υποθετική γεωγραφική ανακατανομή των αποθεμάτων σκουμπριού που προκαλείται από την αλλαγή του κλίματος. Ως εκ τούτου, η Ισλανδία ξαφνικά -όπως ανέφερε μόλις ο κ. Stevenson- αύξησε την ποσόστωσή της από 2.000 τόνους σε 130.000 τόνους το 2010. Πρόκειται για αύξηση μεγαλύτερη από 6.500%, κυρίες και κύριοι.
<P>
" απόφαση είναι απαράδεκτη, διότι ελήφθη μονομερώς και τιμωρεί τους αλιείς της ΕΕ. Επιπλέον, αποστέλλει ένα πολύ αρνητικό μήνυμα στο πλαίσιο των ενταξιακών διαπραγματεύσεων της Ισλανδίας. Δεν μπορούμε να αποδεχτούμε αυτήν τη μονομερή απόφαση. Θα θέλαμε να δούμε μια ταχεία επίλυση της διαμάχης μεταξύ της Ισλανδίας και της Ευρωπαϊκής Ένωσης. " Ισλανδία πρέπει να προσαρμοστεί στην κοινή αλιευτική πολιτική μας και όχι η κοινή αλιευτική πολιτική μας να αλλάξει προς όφελος της Ισλανδίας. Κατά την άποψή μου, η Ισλανδία παίζει ένα επικίνδυνο παιχνίδι επιβάλλοντας σε εμάς αυτούς τους απαράδεκτους όρους. " Ισλανδία πρέπει να υποβάλει μια πιο ρεαλιστική πρόταση. Άλλωστε, κανείς δεν θέλει την υπεραλίευση ή την κατάρρευση των αποθεμάτων σκουμπριού, η οποία θα ήταν καταστροφική για όλες τις πλευρές. Ζητώ από την Ισλανδία να τηρήσει πιο υπεύθυνη και ευέλικτη στάση στις διαπραγματεύσεις, καθώς και να επιδείξει μεγαλύτερη διαφάνεια στις συζητήσεις.
<SPEAKER ID="610" NAME="Jan Kozłowski" AFFILIATION="PPE">
(PL) Κύριε Πρόεδρε, θα ήθελα να συγχαρώ ειλικρινά την Ισλανδία για το γεγονός ότι κατάφερε να αποκτήσει καθεστώς υποψήφιας χώρας. Σύμφωνα με τη δήλωση της Επιτροπής, οι προετοιμασίες της Ισλανδίας για την ικανοποίηση των κριτηρίων της Ευρωπαϊκής Ένωσης είναι σε γενικές γραμμές ικανοποιητικές και εντός προθεσμίας. Εντούτοις, δεν πρέπει να ξεχνούμε ότι ένας όρος για την προσχώρηση μιας χώρας στην Ευρωπαϊκή Ένωση είναι η σαφής δέσμευση τόσο της κυβέρνησης όσο και της κοινωνίας. Ως εκ τούτου, πιστεύω ότι η αποτελεσματική στρατηγική για την ενημέρωση της κοινωνίας είναι εξαιρετικής σημασίας προκειμένου να αποκτηθεί η στήριξη της κοινωνίας για την υποψηφιότητα ένταξης της Ισλανδίας στην Ευρωπαϊκή Ένωση. " εμπειρία της Πολωνίας καταδεικνύει ότι, εν προκειμένω, σημαντικό ρόλο μπορεί να διαδραματίσει όχι μόνο ένα ευρύ φάσμα κυβερνητικών μέτρων, αλλά και τα εθνικά μέσα ενημέρωσης, οι τοπικές μη κυβερνητικές οργανώσεις και η διεθνής συνεργασία σε περιφερειακό και τοπικό επίπεδο.
<SPEAKER ID="611" NAME="Petru Constantin Luhan" AFFILIATION="PPE">
(RO) Κύριε Πρόεδρε, όπως, επίσης, παρατήρησα κατά τη διάρκεια της επίσημης επίσκεψης της αντιπροσωπείας του Ευρωπαϊκού Κοινοβουλίου πέρυσι, στην οποία συμμετείχα, η Ισλανδία έχει πραγματοποιήσει τεράστιες επενδύσεις στην εκπαίδευση και την έρευνα και ανάπτυξη. Συγχαίρω τις ισλανδικές αρχές για τη στήριξη που παρέχεται στη στρατηγική της Λισαβόνας και τη συμμετοχή τους σε αυτήν, συμπεριλαμβανομένης της έγκρισης της στρατηγικής για το 2020 από την Ισλανδία, γεγονός το οποίο τονίζει τη σημασία αυτών των τομέων και οριοθετεί τους στόχους για τα επόμενα έτη.
<P>
Πιστεύω ότι η ένταξη στην Ευρωπαϊκή Ένωση συνεπάγεται πλεονεκτήματα για όλα τα ενδιαφερόμενα μέρη. " Ισλανδία θα αποκτήσει οικονομική και νομισματική σταθερότητα, ενώ η Ευρωπαϊκή Ένωση θα καταστεί ισχυρότερη στην περιοχή της Αρκτικής και σε τομείς όπως οι ανανεώσιμες πηγές ενέργειας και η αλλαγή του κλίματος.
<P>
Πιστεύω ακράδαντα ότι η βελτίωση του διαλόγου με την κοινωνία των πολιτών καθώς και μεταξύ της Ευρωπαϊκής Ένωσης και της Ισλανδίας είναι υψίστης σημασίας. " απλή μου πρόταση για τον ισλανδικό λαό είναι να περιμένουν το τελικό αποτέλεσμα των διαπραγματεύσεων πριν από την υιοθέτηση οποιασδήποτε στάσης.
<SPEAKER ID="612" NAME="Mitro Repo" AFFILIATION="S&amp;D">
(FI) Κύριε Πρόεδρε, κυρίες και κύριοι, μπορούμε πράγματι να συγχαρούμε τους εαυτούς μας. " βούληση των Ισλανδών για ένταξη καταδεικνύει ότι η ΕΕ συνεχίζει να αποτελεί ελκυστική προοπτική. " σταθερότητα, ευημερία και ασφάλεια που απορρέουν από την ευρωπαϊκή ολοκλήρωση έχουν στεφθεί με τέτοια επιτυχία ώστε μια χώρα με υψηλό βιοτικό επίπεδο όπως η Ισλανδία προτίθεται να ενταχθεί στην Ένωσή μας. Βεβαίως, η οικονομική κρίση της Ισλανδίας μπορεί επίσης να διαδραμάτισε κάποιον ρόλο σε όλη αυτήν την ιστορία.
<P>
" υποψηφιότητα της Ισλανδίας για ένταξη στην ΕΕ, ωστόσο, ενδέχεται να μην είναι μια αυτόματη διαδικασία. Έχουμε αναλογιστεί επαρκώς ποια θα ήταν η προστιθέμενη αξία της Ισλανδίας για την Ευρώπη; " Ισλανδία έχει ήδη, στην πράξη, εκχωρήσει τη νομοθεσία της στις Βρυξέλλες και τις αμυντικές δυνάμεις της στο NATO. Θα ήταν η μικρότερη πληθυσμιακά χώρα στην ΕΕ.
<P>
Από την άλλη πλευρά, θα ήταν ίσως ειρωνεία το ότι, σε σύγκριση με προηγούμενες διευρύνσεις, η Ισλανδία, ως πλούσια υποψήφια χώρα που χαίρει εκτίμησης, θα πληρούσε πράγματι τους όρους που τίθενται για την ένταξη στην ΕΕ. Ελπίζω σε ενεργητικές και απολύτως ανοικτές συζητήσεις για την ένταξη της Ισλανδίας στην ΕΕ.
<SPEAKER ID="613" NAME="Katarína Neveďalová" AFFILIATION="S&amp;D">
(SK) Κύριε Πρόεδρε, είναι αναγκαίο να ληφθούν υπόψη πολλές πτυχές κατά την αξιολόγηση της έκθεσης προόδου της Ισλανδίας. " Ισλανδία αποτελεί μια πλήρως λειτουργική δημοκρατία και μια χώρα που εκπληρώνει όλα τα αναμενόμενα πρότυπα ανθρωπίνων δικαιωμάτων. " Ισλανδία αποτελεί μέρος της Ευρωπαϊκής Ζώνης Ελευθέρων Συναλλαγών και, ως εκ τούτου, είναι συμβατή με το κεκτημένο σε πολλούς τομείς που καλύπτονται από αυτήν την ατζέντα. Σε σύγκριση με άλλες υποψήφιες χώρες, αυτό δίνει προβάδισμα στην Ισλανδία.
<P>
Παρά το γεγονός ότι η Ισλανδία διαθέτει μια λειτουργική οικονομία της αγοράς, ένα από τα μεγαλύτερα προβλήματά της είναι η κρίση του χρηματοπιστωτικού τομέα. Ο διαιρεμένος τραπεζικός τομέας και το δημόσιο χρέος που ανέρχεται στο 90% του ΑΕγχΠ προκαλούν ανησυχία. " κατάσταση μπορεί να παρουσιάζει βελτίωση, αλλά πολύ αργά. Ο μειωμένος πληθωρισμός αποτελεί θετική εξέλιξη, κατά την άποψή μου, αλλά ταυτόχρονα η ανεργία αυξάνεται.
<P>
Επικροτώ την απόφαση της Ισλανδίας για ενίσχυση της ανεξαρτησίας της δικαστικής εξουσίας όσον αφορά την αντικατάσταση των δικαστών. Προσωπικά θεωρώ την πρόοδο που έχει σημειώσει η Ισλανδία στον τομέα της εκπαίδευσης και του πολιτισμού τεράστια επιτυχία. Τα πρότυπα είναι πολύ υψηλά σε σχέση με την ΕΕ, χάρη στα οποία η χώρα συμμετέχει στα προγράμματα διά βίου μάθησης "Νεολαία εν δράσει" και Erasmus Mundus. Επίσης, συμφωνώ με τα συμπεράσματα της Επιτροπής σύμφωνα με τα οποία η Ισλανδία είναι μια σταθερή δημοκρατία με ισχυρούς θεσμούς.
<SPEAKER ID="614" NAME="Štefan Füle" LANGUAGE="EN">
Κύριε Πρόεδρε, η σημερινή συζήτηση έχει αποδειχθεί παραγωγική όσον αφορά τον προσδιορισμό των βημάτων που πρέπει να πραγματοποιήσει η Ισλανδία, προκειμένου να διασφαλίσει ένα θετικό αποτέλεσμα στις ενταξιακές διαπραγματεύσεις.
<P>
Όπως αναγνωρίστηκε στο σχέδιο ψηφίσματος το οποίο συζητήσαμε σήμερα, και στην έκθεση προόδου της Επιτροπής του περασμένου Νοεμβρίου, η Ισλανδία βρίσκεται σε προχωρημένο στάδιο εκπλήρωσης των υποχρεώσεων ένταξης, αλλά πρέπει να πράξει περισσότερα σε συγκεκριμένα ζητήματα.
<P>
Ορισμένοι από εσάς ανέφεραν το σκουμπρί. Παρόλο που το ζήτημα αφορά κυρίως τη διαχείριση, από τα ενδιαφερόμενα παράκτια κράτη, των αποθεμάτων σκουμπριού του βορειοανατολικού Ατλαντικού, επιτρέψτε μου να πω ότι: είμαστε απογοητευμένοι από την έλλειψη προόδου στις τελευταίες διαβουλεύσεις. Παραμένουν ουσιαστικές διαφορές στις απόψεις μεταξύ των μερών -ιδίως μεταξύ της Ευρωπαϊκής Ένωσης και της Νορβηγίας, αφενός, και των Νήσων Φερόε και της Ισλανδίας, αφετέρου- όσον αφορά τα αντίστοιχα μερίδιά τους. " βιωσιμότητα αυτού του πόρου είναι σημαντική για την αλιευτική βιομηχανία μας και η Επιτροπή θα συνεχίσει να διερευνά όλους τους πιθανούς διαύλους για την εξεύρεση ισορροπημένης λύσης για τα αποθέματα σκουμπριού, σε συνεργασία με τα παράκτια κράτη.
<P>
" Ισλανδία εισέρχεται πλέον σε ένα καθοριστικό στάδιο στο οποίο ο ρυθμός προόδου προς την ένταξη στην ΕΕ εξαρτάται από την ίδια την αποφασιστικότητά της. Είμαι πεπεισμένος ότι, με την κοινή μας στήριξη, και, ακόμα πιο σημαντικό, με τη συμμετοχή και τη στήριξη του λαού της, η Ισλανδία είναι ικανή να σημειώσει πραγματική πρόοδο προς την κατεύθυνση της Ευρωπαϊκής Ένωσης.
<SPEAKER ID="615" NAME="Enikő Győri" LANGUAGE="HU">
Κύριε Πρόεδρε, κυρίες και κύριοι, σας ευχαριστώ γι' αυτήν τη συζήτηση. Επισημάνατε αρκετά ζητήματα, τα οποία είμαι πεπεισμένη ότι το Συμβούλιο θα εξετάσει δεόντως κατά τη διάρκεια των ενταξιακών διαπραγματεύσεων και θα μπορέσουμε να δώσουμε την ύψιστη προσοχή προκειμένου να διευθετηθούν. Θα ήθελα να σας ενημερώσω ότι σχεδιάζω να συμμετάσχω στη συνεδρίαση του συμβουλίου σύνδεσης Ισλανδίας-ΕΕ στα τέλη Απριλίου και ευελπιστώ ότι θα λάβουμε πληροφορίες από πρώτο χέρι από τις ισλανδικές αρχές σχετικά με αυτά τα ζητήματα. Ποτέ δεν υπήρξε η παραμικρή αμφιβολία για το ότι η κατάσταση είναι η πλέον δύσκολη όσον αφορά τη γεωργία, και ιδίως την αλιεία, ή την υπόθεση Icesave. Εντούτοις, πιστεύω ότι η Επιτροπή θα χειριστεί αυτά τα ζητήματα με μεγάλη διαφάνεια.
<P>
Επίσης, οι βουλευτές θα ενημερώνονται κατάλληλα γι' αυτά τα ζητήματα ανά πάσα στιγμή κατά τη διάρκεια των ενταξιακών διαπραγματεύσεων. Τέλος, θα ήθελα να προσθέσω ακόμη μία σκέψη: χαίρομαι ιδιαίτερα διότι κατά τη διάρκεια της συζήτησης κανένας ομιλητής δεν αμφισβήτησε το γεγονός ότι η Ισλανδία διαθέτει ένα δημοκρατικό θεσμικό σύστημα και μια πολιτική κουλτούρα που λειτουργούν άριστα - όλοι το αναγνωρίσαμε αυτό. Και είμαι βέβαιη ότι ο ισλανδικός λαός θα λάβει μια πολύ υπεύθυνη απόφαση σχετικά με το αν επιθυμεί ή όχι να ενταχθεί στην Ευρωπαϊκή Ένωση. Ας τους εμπιστευτούμε· πρόκειται για δικό τους ζήτημα. Το δικό μας έργο είναι να επιτρέψουμε την ένταξή τους και, εφόσον αποφασίσουν υπέρ αυτής, να τους καλωσορίσουμε όπως τους ταιριάζει. Σας ευχαριστώ πολύ, κύριε Πρόεδρε.
<SPEAKER ID="616" NAME="Πρόεδρος">
Έχω λάβει μία πρόταση ψηφίσματος που έχει κατατεθεί σύμφωνα με το άρθρο 110, παράγραφος 2, του Κανονισμού, για την περάτωση της συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο στις 12:00.
<P>
Γραπτές δηλώσεις (άρθρο 149 του Κανονισμού)
<SPEAKER ID="617" NAME="Monika Flašíková Beňová" LANGUAGE="SK">
" Ισλανδία δεν έχει εξετάσει σοβαρά την πλήρη ένταξη στην ΕΕ από την έναρξη της ευρωπαϊκής ολοκλήρωσης, υποβάλλοντας αίτηση ένταξης το 2009 μετά από μια χρηματοπιστωτική κατάρρευση. Παρ' όλα αυτά, η χώρα κατάφερε να επιτύχει τα ευρωπαϊκά πρότυπα και, σε πολλούς τομείς, να εκπληρώσει τους όρους που είναι αναγκαίοι για την επιτυχή ολοκλήρωση με τις υφιστάμενες 27 χώρες της ΕΕ. " ιδιότητα μέλους του Ευρωπαϊκού Οικονομικού Χώρου και του χώρου Σένγκεν έχει συμβάλει ουσιαστικά σε αυτήν την πρόοδο. Μολονότι η Ισλανδία κατάφερε να εφαρμόσει ένα σημαντικό τμήμα της ευρωπαϊκής νομοθεσίας, η πραγματική διαδικασία ένταξης ενδέχεται να περιπλεχθεί εξαιτίας, για παράδειγμα, της οικονομικής πολιτικής ή της αλιευτικής πολιτικής, που αντιπροσωπεύουν το ήμισυ των εξαγωγών της Ισλανδίας, αντιστοιχώντας στο 10% του ΑΕγχΠ της. " μέχρι στιγμής μη διευθετηθείσα διαμάχη μεταξύ της Ισλανδίας και των Κάτω Χωρών και του "νωμένου Βασιλείου ενδέχεται να θεωρηθεί άλλο ένα εμπόδιο στην ισλανδική ένταξη. Τα εμπλεκόμενα μέρη συνεχίζουν να αναζητούν κατάλληλο τρόπο αποζημίωσης των ολλανδών και βρετανών υπηκόων οι οποίοι έχασαν τις οικονομίες τους λόγω της κατάρρευσης των ισλανδικών τραπεζών. Το γεγονός ότι ένα σημαντικό ποσοστό των ισλανδών πολιτών δεν στηρίζει την ένταξη στην ΕΕ ενδέχεται, επίσης, να θεωρηθεί ως έναν βαθμό αρνητικός παράγοντας παρά τη σημαντική στήριξη του πληθυσμού για τις ενταξιακές συνομιλίες. Ως εκ τούτου, ενδεχομένως να κρίνεται κατάλληλη η ανάληψη πρωτοβουλιών από την ισλανδική κυβέρνηση προκειμένου να ενημερωθούν οι πολίτες σχετικά με το τι θα σήμαινε για τη χώρα η ένταξη στα ευρωπαϊκά θεσμικά όργανα και ποια θα ήταν τα συνακόλουθα αποτελέσματα στην καθημερινή ζωή του πληθυσμού.
<SPEAKER ID="618" NAME="Jolanta Emilia Hibner" LANGUAGE="PL">
Όπως γνωρίζουμε, η Ισλανδία ξεκίνησε ενταξιακές διαπραγματεύσεις τον Ιούλιο του 2010. Από την αρχή, η Ισλανδία βρίσκεται σε ευνοϊκή θέση λόγω της ιδιότητάς της ως μέλους του Ευρωπαϊκού Οικονομικού Χώρου. " πρόοδος της Ισλανδίας στην πορεία ένταξης στην ΕΕ είναι προφανής. " προοπτική της ένταξης αντιμετωπίζεται θετικά, αλλά υφίστανται ακόμη ορισμένα αμφιλεγόμενα ζητήματα, όπως η φαλαινοθηρία, η οποία απαγορεύεται στην ΕΕ, η επιθυμία της Ισλανδίας να προστατεύσει τις αγορές αλιείας και γεωργίας της και η διαμάχη για το ζήτημα Icesave. " περαιτέρω πρόοδος είναι απαραίτητη, κυρίως στους τομείς της αλιείας, της γεωργίας και της ανάπτυξης της υπαίθρου. Είναι σημαντική η επίτευξη συμφωνίας σχετικά με το ζήτημα των ποσοστώσεων αλιείας. Θα πρέπει να τονίσουμε την αναγκαιότητα ευθυγράμμισης της ισλανδικής νομοθεσίας περί αλιείας με τις αρχές της εσωτερικής αγοράς της ΕΕ. Ας μην ξεχνούμε ότι η Ισλανδία είναι μια χώρα στην οποία η οικονομία βασίζεται σε μεγάλο βαθμό στην αλιεία. Ως εκ τούτου, μετά την ένταξη της Ισλανδίας στην ΕΕ, η χώρα θα ήθελε να διατηρήσει έναν ορισμένο βαθμό ελέγχου επί της διαχείρισης της αλιείας στην αποκλειστική οικονομική ζώνη της. Θα πρέπει, επίσης, να προσέξουμε τις σοβαρές διαφορές όσον αφορά το ζήτημα της φαλαινοθηρίας. " απαγόρευση της φαλαινοθηρίας αποτελεί αναπόσπαστο μέρος του κοινοτικού δικαίου, το οποίο κάθε νέο κράτος μέλος πρέπει να αποδεχτεί. Αξίζει να σημειωθούν τα πρόσφατα αποτελέσματα των δημοσκοπήσεων της κοινής γνώμης, τα οποία έδειξαν αύξηση της στήριξης της κοινωνίας για τη συνέχιση των ενταξιακών διαπραγματεύσεων και αυξημένη εμπιστοσύνη στο Ευρωπαϊκό Κοινοβούλιο.
<SPEAKER ID="618" NAME="Jarosław Leszek Wałęsa" LANGUAGE="PL">
" προοπτική της ισλανδικής ένταξης αντιμετωπίζεται θετικά. Εντούτοις, εξακολουθούν να υφίστανται αμφιλεγόμενα ζητήματα, όπως η φαλαινοθηρία, η οποία απαγορεύεται στην Ευρωπαϊκή Ένωση, και η επιθυμία της Ισλανδίας να προστατεύσει τις αγορές αλιείας της. Δεν θεωρώ ότι μπορούμε να προβούμε σε οποιεσδήποτε εκπτώσεις στην περίπτωση της φαλαινοθηρίας. Παρά τους ιστορικούς παράγοντες, δεν μπορούμε να επιτρέψουμε μια κατάσταση κατά την οποία μια χώρα που υποβάλει αίτηση ένταξης στην ΕΕ προτίθεται να αλιεύει αυτά τα σπάνια και προστατευόμενα ζώα.
<P>
Τα πρότυπα τα οποία υιοθετήθηκαν και εφαρμόστηκαν στην Ευρωπαϊκή Κοινότητα μετά από πολύχρονη εργασία δεν μπορούν να "καμφθούν", ώστε να προσαρμοστούν στη βάναυση πραγματικότητα για λόγους παράδοσης. Ένα άλλο ζήτημα αποτελεί η διαφορά σχετικά με το μέγεθος των αλιευμάτων σκουμπριού. Όπως γνωρίζετε, παρά τις εκκλήσεις για τήρηση των αρχών υπεύθυνης αλιείας, το 2010, η κυβέρνηση στο Ρέικιαβικ καθόρισε μονομερώς συνολικά επιτρεπόμενα αλιεύματα για το είδος τα οποία ήταν πολύ υψηλότερα από τα όρια που έθετε η επιστημονική γνωμοδότηση. " Ισλανδία δεν έχει επιδείξει την απαραίτητη ευρύτητα αντίληψης και ευελιξία προκειμένου να επιτευχθεί συμβιβασμός σε αυτό το ζήτημα. Επιπλέον, η Ισλανδία έχει ανακοινώσει ότι θα θεσπίσει όρια αλιευμάτων για το 2011 της τάξεως των 146.000 τόνων. Μια τέτοια προσέγγιση με φοβίζει όταν σκέφτομαι τη μελλοντική συνεργασία με την Ισλανδία στον τομέα της αλιείας. Όλοι συνειδητοποιούμε ότι αυτή η διαμάχη θέτει σε κίνδυνο τις ενταξιακές διαπραγματεύσεις με την Ισλανδία. Εντούτοις, προσωπικά θεωρώ ότι και στις δύο περιπτώσεις δεν θα πρέπει να συμφωνήσουμε σε οποιεσδήποτε παραχωρήσεις και θα πρέπει να επιβάλουμε τη συμμόρφωση προς τα πρότυπα που θέτει η Ένωση στον τομέα της αλιείας.

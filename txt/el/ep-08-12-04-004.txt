<CHAPTER ID="004">
Πανηγυρική συνεδρίαση - Δαλάι Λάμα
<SPEAKER ID="085" NAME="Πρόεδρος">
Κυρίες και κύριοι, με μεγάλη τιμή και ευχαρίστηση υποδέχομαι σήμερα τον Σεβασμιώτατο τον 14ο Δαλάι Λάμα στην ολομέλεια του Ευρωπαϊκού Κοινοβουλίου. Αναμένουμε με ανυπομονησία τις απόψεις σας για το Ευρωπαϊκό Έτος Διαπολιτισμικού Διαλόγου και για τη σημασία αυτού του διαλόγου για την ειρήνη και τη διεθνή συνεννόηση, τα οποία θα μοιραστείτε μαζί μας σήμερα στην ολομέλεια του Ευρωπαϊκού Κοινοβουλίου.
<P>
Κατά τη διάρκεια του 2008 είχαμε ήδη την τιμή να χαιρετίσουμε εδώ εκπροσώπους της Χριστιανικής θρησκείας, της Ιουδαϊκής θρησκείας και του Ισλάμ και σήμερα έχουμε την ευκαιρία να ακούσουμε έναν ηγετικό εκπρόσωπο του Βουδισμού. Σεβασμιώτατε, αυτή την ώρα οι σκέψεις μας βρίσκονται κυρίως στα θύματα των αιματηρών επιθέσεων στο Mumbai και στους ανθρώπους της Ινδίας, της χώρας στην οποία ζείτε σε εξορία. Ακριβώς σε μια εποχή τέτοιων μεγάλων προκλήσεων, θρησκευτικοί ηγέτες όπως εσείς που είναι υπέρμαχοι του διαλόγου, της ειρήνης και της συμφιλίωσης συμβάλουν σημαντικά στην κοινωνική ζωή μας.
<P>
Το Ευρωπαϊκό Κοινοβούλιο προσπάθησε πάντοτε να υψώσει τη φωνή του για τα δικαιώματα και την αξιοπρέπεια του ανθρώπου. " κουλτούρα και η ελευθερία της θρησκευτικής έκφρασης αγγίζουν άμεσα την ταυτότητα των ανθρώπων και κατά συνέπεια είναι άρρηκτα συνδεδεμένες με την ανθρώπινη αξιοπρέπεια. Σε σχέση με αυτό το θέμα, το Ευρωπαϊκό Κοινοβούλιο κατέβαλε διαρκώς προσπάθειες για να εφιστήσει την προσοχή στα ανθρώπινα δικαιώματα του λαού του Θιβέτ.
<P>
Όταν εσείς, Εξοχότατε, μιλήσατε στο Ευρωπαϊκό Κοινοβούλιο στο Στρασβούργο το 1988, μιλήσατε για το ειρηνευτικό σχέδιο των πέντε σημείων για το Θιβέτ. Μας επισκεφθήκατε επίσης το 2001 και το 2006. Κατά τη διάρκεια αυτού του διαστήματος, το Ευρωπαϊκό Κοινοβούλιο έλαβε πολλές αποφάσεις κατά τις οποίες ζήτησε από την Κινέζικη κυβέρνηση να ξεκινήσει άμεσο και ουσιαστικό διάλογο και να σεβαστεί την πολιτιστική και θρησκευτική ταυτότητα και τα ανθρώπινα δικαιώματα του λαού του Θιβέτ. Εξ ονόματος του Ευρωπαϊκού Κοινοβουλίου, θέλω να επισημάνω ξανά: το Ευρωπαϊκό Κοινοβούλιο αναγνωρίζει την εδαφική ενότητα της Κίνας, στην οποία ανήκει το Θιβέτ. Ωστόσο, θα υπερασπιζόμαστε πάντοτε το δικαίωμα των ανθρώπων του Θιβέτ να ζουν σύμφωνα με την πολιτιστική και θρησκευτική τους ταυτότητα. Θα υπερασπιζόμαστε πάντοτε αυτό το δικαίωμα.
<P>
(Χειροκροτήματα)
<P>
Αυτό που συνέβαινε στη Lhasa και σε άλλες πόλεις από τις 10 Μαρτίου είναι η απόδειξη της έκτακτης ανάγκης για διεξαγωγή κατάλληλου διαλόγου, με τον οποίο θα επεξεργαστεί μια αποδεκτή, βιώσιμη λύση για όλες τις πλευρές με σκοπό το σεβασμό για τον πολιτισμό, τη θρησκεία και την ταυτότητα του Θιβέτ.
<P>
Γι' αυτούς τους λόγους, ανησυχούμε βαθύτατα ότι οι συζητήσεις που ξεκίνησαν το 2002 μεταξύ των ειδικών απεσταλμένων σας και των φορέων του Κινέζικου κράτους ακόμη δεν έχουν επιφέρει κάποια αποτελέσματα. Εκφράζουμε την επείγουσα προσδοκία μας ότι οι μελλοντικές συζητήσεις θα επιφέρουν τα επιθυμητά αποτελέσματα.
<P>
" Κίνα είναι ένα σημαντικό έθνος και ένας σημαντικός εταίρος της Ευρωπαϊκής Ένωσης. Στο διάλογό μας με την Κίνα έχουμε την υποχρέωση να ενστερνιστούμε ανοικτά και ειλικρινά τις κοινές αξίες μας για τη δημοκρατία, το δίκαιο, τα ανθρώπινα δικαιώματα και την ελευθερία της άποψης που βασίζονται στη θεμελιώδη αρχή της ανθρώπινης αξιοπρέπειας.
<P>
Κυρίες και κύριοι, εάν επρόκειτο να πάψουμε να ενστερνιζόμαστε αυτές τις αρχές, θα προδίδαμε τους εαυτούς μας. Χθες δήλωσα επίσης αυτές τις αρχές σε μια συνομιλία με τον Κινέζο Εκπρόσωπο στην Ευρωπαϊκή Ένωση.
<P>
Όπως εσείς, Σεβασμιώτατε, δηλώσατε πριν από μερικά χρόνια, καθένας από εμάς πρέπει να μαθαίνει όχι μόνο να εργάζεται για τον εαυτό του, για την οικογένειά του ή για το έθνος του, αλλά προς όφελος όλης της ανθρωπότητας.
<P>
Σεβασμιώτατε, είστε σημαντικός υπέρμαχος του διαλόγου. " μη βίαιη στάση σας παρέχει ένα άριστο παράδειγμα της σύνθετης, ειρηνικής δέσμευσης σε έναν σημαντικό σκοπό και είναι τιμή μας που μιλάτε σήμερα στο Ευρωπαϊκό Κοινοβούλιο.
<P>
Με μεγάλη χαρά σας καλώ τώρα να μας μιλήσετε.
<P>
(Χειροκροτήματα)
<SPEAKER ID="086" NAME="Ο Σεβασμιώτατος ο 14ος Δαλάι Λάμα">
Εξοχότατε Πρόεδρε Pöttering, αξιότιμα μέλη του Κοινοβουλίου, κυρίες και κύριοι,
<P>
Είναι μεγάλη μου τιμή να μιλώ ενώπιόν σας σήμερα και σας ευχαριστώ για την πρόσκλησή σας.
<P>
Την τελευταία φορά που βρισκόμουν εδώ, μίλησα σε Θιβετιανή γλώσσα και στη συνέχεια διάβασα την Αγγλική μετάφραση. Αυτό το θεώρησα χάσιμο χρόνου, κατά συνέπεια σήμερα έχει ήδη διανεμηθεί η γραπτή δήλωσή μου. Δεν σκοπεύω να επαναλάβω αυτό που περιέχεται σε αυτή. Πράγματι, υπάρχουν ορισμένες λέξεις που δεν μπορώ να προφέρω σωστά, κατά συνέπεια είναι καλύτερο να μην τις διαβάσω! Τα κύρια σημεία τα έχω ήδη αναφέρει στη γραπτή δήλωσή μου και δεν θέλω να επαναλάβω αυτά τα πράγματα.
<P>
Είμαι απλώς ένας άνθρωπος από τα 6 δισεκατομμύρια ανθρώπους. Σε αυτό το επίπεδο, πιστεύω ότι κάθε άνθρωπος θέλει μια ευτυχισμένη, επιτυχημένη ζωή. Όλοι μας, ανεξάρτητα από το χρώμα, την εθνικότητα, τη θρησκευτική πίστη ή την κοινωνική θέση, όλοι μας θέλουμε και όλοι έχουμε το δικαίωμα να έχουμε μια ευτυχισμένη ζωή, μια επιτυχημένη ζωή.
<P>
Ως άνθρωπος πιστεύω - και για πολλά χρόνια, πολλοί από τους φίλους μου συμφώνησαν με τις απόψεις και τα συναισθήματά μου - ότι στη σύγχρονη εποχή αποδίδεται πολλή μεγάλη έμφαση στη σημασία των υλικών αξιών. Έχουμε αμελήσει κάπως τις εσωτερικές αξίες μας. Γι' αυτόν το λόγο, παρότι έχω εξελιχθεί ιδιαίτερα από υλική άποψη, παρατήρησα ότι υπάρχουν ακόμη πολλοί άνθρωποι - ακόμη και δισεκατομμυριούχοι - που είναι πολύ πλούσιοι, αλλά είναι δυστυχισμένοι σε προσωπικό επίπεδο.
<P>
Κατά συνέπεια, ένας από τους πιο σημαντικούς παράγοντες για την ευτυχία ή τη χαρά έχει κυρίως σχέση με την πνευματική ηρεμία, με ένα ήρεμο πνεύμα. Το υπερβολικό στρες, η υπερβολική δυσπιστία, η υπερβολική φιλοδοξία και η απληστία θεωρώ επίσης ότι είναι παράγοντες που καταστρέφουν την εσωτερική μας ειρήνη. Ως εκ τούτου, εάν επιθυμούμε να έχουμε μια ευτυχισμένη ζωή, δεν έχει νόημα να παραμελούμε τις εσωτερικές αξίες μας.
<P>
Αυτές οι εσωτερικές αξίες δεν είναι απαραίτητα αυτό που παίρνουμε από τη θρησκευτική διδασκαλία, αλλά νομίζω ότι υπάρχει ένας βιολογικός παράγοντας τον οποίο διαθέτουμε ήδη: η καλοσύνη ή μια αίσθηση ευθύνης, μια αίσθηση ενότητας. Ο βιολογικός παράγοντας βρίσκεται εκεί επειδή είμαστε κοινωνικά ζώα.
<P>
Αυτό συνήθως το αποκαλώ "κοσμική ηθική" και είναι η βάση της ευτυχισμένης ζωής μας, της εσωτερικής μας ειρήνης. Οι τρόποι τους οποίους γενικά τονίζω για να τους προωθήσω είναι κοσμικοί τρόποι: η κοσμική μέθοδος σημαίνει να χρησιμοποιούμε την κοινή λογική και την κοινή εμπειρία και τις τελευταίες επιστημονικές διαπιστώσεις.
<P>
Ακόμη και για τη σωματική ευεξία μας, η πνευματική ηρεμία είναι πολύ σημαντική. Θέλω να το δείξω αυτό με μια μικρή δική μου εμπειρία. Πρόσφατα χειρουργήθηκα για να αφαιρέσω τη χοληδόχο κύστη μου. Συνεπώς, σε αντίθεση με την προηγούμενη επίσκεψή μου εδώ, έχω το ίδιο πρόσωπο, αλλά τώρα λείπει ένα όργανο! Ωστόσο, από τότε είμαι καλά, είμαι απόλυτα υγιής!
<P>
(Γέλια)
<P>
Σοβαρά, κατά τη διάρκεια της εγχείρησης καθώς και μετά την εγχείρηση υπήρχαν κάποιες σοβαρές επιπλοκές. Συνήθως η αφαίρεση της χοληδόχου κύστης διαρκεί 15 έως 20 λεπτά, αλλά στην περίπτωσή μου διάρκεσε τρεις ώρες, λόγω των επιπλοκών. Ωστόσο, μετά το χειρουργείο, μέσα σε μια εβδομάδα είχα αναρρώσει εντελώς. Συνεπώς οι γιατροί ήταν κάπως έκπληκτοι. Τους είπα ότι δεν είχα τίποτα ιδιαίτερο. Καμία θαυματουργό δύναμη. Καμία θεραπευτική δύναμη. Εάν είχα θαυματουργό δύναμη ή θεραπευτική δύναμη, δεν θα χρειαζόμουν από την αρχή την εγχείρηση. Το ίδιο το γεγονός ότι εγχειρίστηκα σημαίνει ότι δεν έχω μια τέτοια θαυματουργό δύναμη, έτσι δεν είναι; Αλλά νομίζω πραγματικά ότι η πνευματική ηρεμία είναι ένας παράγοντας σε ταχεία ανάρρωση.
<P>
Κατά συνέπεια, αυτή είναι η πρώτη και κύρια δέσμευσή μου, η προώθηση των ανθρώπινων αξιών.
<P>
" δεύτερη δέσμευσή μου είναι η προώθηση της θρησκευτικής αρμονίας. Από αυτή την άποψη - εννοώ την πνευματική ηρεμία - όλες οι σημαντικές θρησκείες έχουν το μήνυμα πώς να αναπτύξουν την εσωτερική ηρεμία. Ιδιαίτερα όταν βιώνουμε δύσκολες καταστάσεις ή είμαστε απελπισμένοι, η πίστη μας δίνει εσωτερική δύναμη και ελπίδα.
<P>
Συνεπώς, όλες οι μεγάλες θρησκευτικές παραδόσεις βασικά εμπίπτουν σε δύο κατηγορίες: η μία είναι η θεϊστική θρησκεία, η άλλη είναι η μη θεϊστική θρησκεία. Ο Βουδισμός ανήκει στις μη θεϊστικές θρησκείες. Ο Βουδισμός και ο Τζαϊνισμός αποτελούν και οι δύο μέρος της Ινδικής παράδοσης. Αυτές οι διαφορετικές φιλοσοφίες, οι διαφορετικοί τρόποι προσέγγισης, τελικά περικλείουν το ίδιο μήνυμα, την ίδια πρακτική, την πρακτική της αγάπης, τη συμπόνια, τη συγχώρεση, την ευχαρίστηση και την αυτοπειθαρχία.
<P>
Κατά συνέπεια, όλες οι μεγάλες θρησκευτικές παραδόσεις έχουν τις ίδιες δυνατότητες, αλλά προέρχονται από διαφορετικούς τόπους και διαφορετικούς ανθρώπους με διαφορετικό πνευματικό ταμπεραμέντο. Χρειαζόμαστε διαφορετικούς τρόπους προσέγγισης. " θεϊστική φιλοσοφία και η μη θεϊστική φιλοσοφία έχουν αναπτυχθεί: αυτό δεν έχει σημασία. Αυτές οι φιλοσοφίες έχουν σημασία, αλλά το σημαντικό είναι ο αληθινός σκοπός, το αληθινό μήνυμα. Συνεπώς, από αυτή την άποψη, όλες οι θρησκευτικές παραδόσεις μεταφέρουν το ίδιο μήνυμα, την ίδια πρακτική και το ίδιο αποτέλεσμα.
<P>
Οπότε, η αρμονία μεταξύ διαφορετικών θρησκευτικών παραδόσεων είναι εφικτή. Ωστόσο τώρα - όχι μόνο στο παρελθόν, αλλά ακόμη και σήμερα - υπάρχουν ακόμη διαμάχες που πραγματοποιούνται στο όνομα της θρησκείας. Κατά συνέπεια, πρέπει να καταβάλλουμε συγκεκριμένη προσπάθεια για την προώθηση της θρησκευτικής αρμονίας.
<P>
Αυτό μπορεί να είναι άσχετο, αλλά διαπιστώνω ότι μεταξύ των μελών του Κοινοβουλίου υπάρχουν πολλές γυναίκες. Μία από τις πεποιθήσεις μου (και δεν το λέω αυτό απλώς για να καθησυχάσω τις γυναίκες εδώ!) είναι ότι, στην ιστορία του ανθρώπου, τα πρώτα χρόνια, δεν υπήρχε η έννοια των αρχηγών. Όλα τα μέλη της οικογένειας δούλευαν μαζί, όλα τα μέλη της κοινότητας δούλευαν μαζί, κυνηγούσαν ή μάζευαν φρούτα ή παρόμοια πράγματα και τα μοιράζονταν εξίσου. Τελικά ο πληθυσμός αυξήθηκε. Τότε συνέβη η κλοπή, ο εκφοβισμός και πράγματα αυτού του είδους. Συνεπώς προέκυψε η ιδέα της ηγεσίας.
<P>
Εκείνη την εποχή ο εγκέφαλος δεν ήταν πολύ σημαντικός. Σημαντική ήταν η σωματική δύναμη, όπως στα άλλα ζώα. Γι' αυτό, νομίζω, αναπτύχθηκε η κυριαρχία του αρσενικού.
<P>
Τελικά τότε μέσω της εκπαίδευσης, πραγματοποιήθηκε η ανάπτυξη του εγκεφάλου και ο εγκέφαλος έγινε πιο σημαντικός από τη σωματική δύναμη. Έτσι, τότε το αρσενικό και το θηλυκό είχαν περίπου την ίδια βαρύτητα. Κι έτσι πολλά από τα μέλη του Κοινοβουλίου εδώ γυναίκες. Μερικές είναι μάλλον όμορφες!
<P>
(Γέλια και χειροκροτήματα)
<P>
Συνεπώς, όπως ανέφερα προηγουμένως, στον αιώνα μας, στην εποχή μας, πρέπει να προωθήσουμε την ανθρώπινη συμπόνια, την ανθρώπινη αγάπη, την καλοσύνη. Από αυτή την άποψη, νομίζω λόγω των βιολογικών παραγόντων, οι γυναίκες έχουν περισσότερα συναισθήματα ευαισθησίας για τον πόνο των άλλων. Συμφωνείτε;
<P>
(Φωνές "Ναι!")
<P>
Νομίζω ότι πρέπει να ρωτήσω τους άνδρες, όχι τις γυναίκες.
<P>
Δεν έχω αρκετό χρόνο, αλλά θα σας πω μια σύντομη ιστορία. Μια φορά κατά τη διάρκεια μιας μακροχρόνιας πτήσης οκτώ ή εννέα ωρών από την Ινδία σε μια άλλη χώρα, μια νυχτερινή πτήση, παρατήρησα ένα ζευγάρι με δύο μικρά παιδιά, το ένα νομίζω ήταν έξι ή επτά ετών και το άλλο πολύ μικρό. Έτσι όλη τη νύχτα αυτό το μικρό πραγματικά προκάλεσε μπελάδες στους γονείς του. Στην αρχή ο πατέρας φρόντιζε επίσης αυτό το μικρό αγόρι ή κορίτσι. Μετά από δύο ή τρεις ώρες ο πατέρας απλώς κοιμήθηκε. Αλλά όλη τη νύχτα η μητέρα πρόσεχε πάντα αυτά τα ζωηρά παιδιά. Πάντοτε τους έδινε όλη τη φροντίδα και στη συνέχεια το επόμενο πρωί παρατήρησα ότι τα μάτια της μητέρας ήταν κόκκινα. Αυτό είναι ένα παράδειγμα. " γυναίκα έχει περισσότερη ευαισθησία για τον πόνο των άλλων ανθρώπων.
<P>
Συνεπώς αυτή τη στιγμή δεν χρειαζόμαστε μόνο έξυπνα μυαλά και ιδέες, αλλά χρειαζόμαστε επίσης καλοσύνη. Σε τέτοιες περιόδους, θεωρώ ότι οι γυναίκες έχουν συγκεκριμένο ρόλο. Ως εκ τούτου, είμαι ιδιαίτερα ευτυχισμένος που βλέπω πολλές γυναίκες εδώ. Αυτό είναι κάτι που έχω δηλώσει πολλές φορές και απλώς ήθελα να το δηλώσω τώρα.
<P>
Τώρα στο θέμα του Θιβέτ.
<P>
(Χειροκροτήματα)
<P>
Βασικά, ορισμένοι Κινέζοι αξιωματούχοι θεωρούν ότι η προσέγγισή μας είναι χωριστικό κίνημα, αλλά δεν είναι. Αυτό είναι τελείως εσφαλμένο. Όλοι γνωρίζουν ότι επιδιώκουμε την αληθινή αυτονομία στη Λαϊκή Δημοκρατία της Κίνας προς το συμφέρον μας. Το Θιβέτ δεν έχει αναπτυχθεί από υλική άποψη - παρόλο που είναι ασφαλώς πνευματικά προηγμένο - κατά συνέπεια, τώρα κάθε Θιβετιανός θέλει ένα εκσυγχρονισμένο Θιβέτ. Συνεπώς, σε ό,τι αφορά την υλική ανάπτυξη, είναι προς το συμφέρον μας να παραμείνουμε εντός του μεγάλου έθνους - τη Λαϊκή Δημοκρατία της Κίνας.
<P>
Συνεπώς, πρώτα θέλω να καταστήσω απολύτως σαφές ότι η προσέγγισή μας δεν είναι ένα χωριστικό κίνημα. Ορισμένα δικαιώματα που ζητήσαμε από τους Κινέζους αξιωματούχους πραγματικά εξασφαλίζονται ήδη ή αναφέρονται στο σύνταγμά τους, καθώς και ορισμένα δικαιώματα των μειονοτήτων.
<P>
Ένα ακόμη σημείο που θέλω να ξεκαθαρίσω στους υποστηρικτές μας είναι ότι, όταν δείχνετε την υποστήριξή σας, την ανησυχία σας για το ζήτημα του Θιβέτ, ορισμένοι Κινέζοι θεωρούν ότι αυτό είναι κάτι εναντίον της Κίνας. Αυτό είναι τελείως λάθος. Στην πραγματικότητα προσπαθούμε να συμβάλλουμε για την προώθηση μιας αρμονικής κοινωνίας, της σταθερότητας, της ενότητας. Προφανώς είναι θέμα που άπτεται της κοινής λογικής, της κοινής εμπειρίας: πώς μπορεί η ενότητα και η αρμονία να αναπτυχθούν υπό το φόβο, υπό τα όπλα; Αυτό είναι παράλογο. " αληθινή αρμονία, η ενότητα επιτυγχάνονται μόνο με την εμπιστοσύνη, με τον αμοιβαίο σεβασμό.
<P>
Ας σας δώσω ένα παράδειγμα. Αφού δεν επιδιώκουμε την ανεξαρτησία και μένουμε αυστηρά πιστοί στις μη βίαιες αρχές, ορισμένοι από τους φίλους μας από το Xinjiang, οι οποίοι αγωνίζονται επίσης για τα δικαιώματά τους, τώρα θεωρούν ότι η προσέγγισή μας είναι πιο αποτελεσματική.
<P>
Πριν πολλά χρόνια γνώρισα μερικά άτομα από το Xinjiang - δεν μπορώ να θυμηθώ ξεχωριστά ονόματα - αυτοί πραγματικά συνήθιζαν να αγωνίζονται για την ανεξαρτησία και ακόμη κι αν ήταν απαραίτητο χρησιμοποιούσαν βία. Αυτή είναι η άποψή τους. Τότε δήλωσα σε αυτούς τους ανθρώπους: σε ό,τι αφορά εμάς τους Θιβετιανούς, δεν επιδιώκουμε το διαχωρισμό και επίσης ακολουθούμε έναν αυστηρά μη βίαιο τρόπο.
<P>
Τελικά, περισσότεροι άνθρωποι από το Xinjiang τώρα συμφωνούν ότι η προσέγγισή μας είναι ρεαλιστική και η καλύτερη προσέγγιση. Πράγματι, η προσέγγισή μας ενθάρρυνε περισσότερο εκείνους τους ανθρώπους που κάποτε ακολούθησαν τον βίαιο τρόπο και συνεπώς μας αποδοκίμαζαν.
<P>
Βοηθάμε να δημιουργηθεί μια υγιής, αρμονική κοινωνία.
<P>
Κατά συνέπεια, εμείς και οι υποστηρικτές μας, δεν τασσόμαστε κατά των Κινέζων, της Κίνας ή της Κινέζικης κυβέρνησης. Στην πραγματικότητα τους βοηθάμε. Προφανώς υπάρχουν πολλές ατέλειες στα ολοκληρωτικά καθεστώτα: είναι μια κλειστή κοινωνία, δεν υπάρχει ελευθερία του λόγου, δεν υπάρχει ελευθερία του τύπου. Συνεπώς οι δυσκολίες σίγουρα θα προκύψουν.
<P>
Υπάρχει ένα Θιβετιανό ρητό: "Εάν είσαι ένας αληθινά στενός φίλος, τότε διευκρίνισε τα λάθη του φίλου σου". Κατά συνέπεια, για την Ευρωπαϊκή Ένωση, φυσικά είναι ιδιαίτερα σημαντικό να διατηρεί στενές σχέσεις με τη Λαϊκή Δημοκρατία της Κίνας. Ταυτόχρονα όμως, πρέπει να ξεκαθαρίσετε αυτές τις ατέλειες, αυτά τα λάθη.
<P>
Τώρα δεν έχω πολύ χρόνο. Χθες συνάντησα κάποιες ομάδες υποστήριξης του Θιβέτ στις οποίες ανήκουν τα μέλη του Κοινοβουλίου. Μου ανέφεραν ότι θα νήστευαν για 24 ώρες. Εάν ορισμένοι από αυτούς τους ανθρώπους πρόκειται να νηστέψουν, αυτό είναι πολύ καλό. Το εκτιμώ ιδιαίτερα. Κατά συνέπεια απάντησα αμέσως, κι εμείς θα νηστέψουμε. Στην περίπτωσή μου, ως Βουδιστής μοναχός, μετά το μεσημεριανό γεύμα δεν έχω άλλα γεύματα. Έτσι, σκέφτηκα ότι ένας καλύτερος πρακτικός τρόπος για τη νηστεία μου θα ήταν να ξεκινήσω μετά το πρόγευμά μου. Συνεπώς, σήμερα το πρωί ξεκίνησα τη νηστεία μου μετά το πρόγευμά μου. Ως Βουδιστής μοναχός, το πρόγευμα είναι κάτι ιδιαίτερα ιερό, διότι τρώω πάντα όταν ξυπνάω, καθώς πάντα πεινάω. Ως εκ τούτου, πήρα τώρα το πρόγευμά μου και μέχρι το αυριανό πρόγευμα νηστεύω και συμμερίζομαι την αποφασιστικότητά σας.
<P>
Σας ευχαριστώ πάρα πολύ.
<P>
(Το Σώμα χειροκροτεί θερμά τον ομιλητή)
<SPEAKER ID="087" NAME="Πρόεδρος">
Σεβασμιώτατε, είστε μια προσωπικότητα που αγαπά το διάλογο. Έχω εμπειρία 29 ετών στο Ευρωπαϊκό Κοινοβούλιο, αλλά ποτέ δεν έζησα μια κατάσταση όπου ο ομιλητής που λαμβάνει το λόγο διεξήγαγε διάλογο με το Κοινοβούλιο. Εάν οποιοσδήποτε στον κόσμο - συμπεριλαμβάνοντας την Κινέζικη κυβέρνηση - έχει οποιαδήποτε αμφιβολία ότι είστε μια προσωπικότητα του διαλόγου, ο λόγος σας σήμερα ήταν η απόδειξη ότι είστε μια προσωπικότητα του διαλόγου
<P>
(Γέλια και παρατεταμένα χειροκροτήματα)
<P>
Εξ ονόματος του Ευρωπαϊκού Κοινοβουλίου, έχω την τιμή να σας ευχαριστήσω για την παρουσία σας σήμερα και είμαι ευγνώμων που είστε ξανά υγιής. Αποδείξατε ότι είστε ξανά υγιής μετά την εγχείρησή σας, αλλά ποτέ δεν σκεφτήκαμε ότι θα μοιραζόσαστε όλες τις εμπειρίες σας μαζί μας. Αυτό δείχνει την εμπιστοσύνη σας προς τα μέλη του Ευρωπαϊκού Κοινοβουλίου. Μας δώσατε ένα ξεκάθαρο πολιτικό μήνυμα και μας δώσατε ένα ξεκάθαρο ανθρώπινο μήνυμα. Θέλω να σας ευχαριστήσω, εξ ονόματος του Ευρωπαϊκού Κοινοβουλίου γι' αυτά τα μηνύματα και σας ευχαριστώ για το άψογο χιούμορ σας.
<P>
Νομίζω ότι τώρα είναι καθήκον μας, αγαπητοί συνάδελφοι, να βοηθήσουμε τον Σεβασμιώτατο τον 14ο Δαλάι Λάμα να διασφαλίσει ότι ο λαός του, ο λαός του Θιβέτ, έχει ένα καλό μέλλον και μπορεί να ζήσει στο πλαίσιο του πολιτισμού και της θρησκείας του. Σεβασμιώτατε, το Ευρωπαϊκό Κοινοβούλιο είναι μαζί σας. Σας ευχαριστώ για την παρουσία σας και σας ευχαριστώ για το λόγο σας.
<P>
(Δυνατά και παρατεταμένα χειροκροτήματα)

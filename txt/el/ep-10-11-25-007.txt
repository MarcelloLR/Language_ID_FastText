<CHAPTER ID="007">
Στρατόπεδο Ασράφ (γραπτή δήλωση)
<SPEAKER ID="073" NAME="Πρόεδρος">
" γραπτή δήλωση αριθ. 0075/2010, που υποβλήθηκε από τους Alejo Vidal-Quadras, Stephen Hughes, Kristiina Ojuland, Søren Bo Søndergaard και Struan Stevenson, σχετικά με το στρατόπεδο Ασράφ συγκέντρωσε τις υπογραφές της μείζονος πλειοψηφίας των βουλευτών που απαρτίζουν το Κοινοβούλιο.
<P>
Κατά συνέπεια, σύμφωνα με το άρθρο 123 του Κανονισμού, θα διαβιβασθεί στους αποδέκτες της και θα δημοσιευθεί, με μνεία των ονομάτων των υπογραφόντων, στα συνοπτικά πρακτικά ως εγκριθέν κείμενο της παρούσας περιόδου συνόδου.
<SPEAKER ID="074" NAME="Struan Stevenson" AFFILIATION="ECR">
(ΕΝ) Κύριε Πρόεδρε, θα ήθελα και εγώ, με τη σειρά μου, να ευχαριστήσω όλους τους βουλευτές που υπέγραψαν τη γραπτή δήλωση αριθ. 75 σχετικά με το στρατόπεδο Ασράφ. Πρόκειται για ένα ισχυρότατο μήνυμα που αποστέλλεται στις ιρακινές αρχές υπέρ της άρσης της απάνθρωπης πολιορκίας που έχουν επιβάλει κατά τους τελευταίους μήνες σε 3.400 αθώους ανθρώπους στο στρατόπεδο Ασράφ. Αισθάνομαι πραγματικά ευγνώμων για το γεγονός ότι το ήμισυ και πλέον των βουλευτών του παρόντος Σώματος υπέγραψαν την εν λόγω δήλωση. " διαδικασία υπογραφής ξεκίνησε μόλις πριν από έναν μήνα και η ολοκλήρωσή της στέφθηκε ταχύτατα με θριαμβευτική επιτυχία. Σας ευχαριστώ θερμότατα.
<P>
(Χειροκροτήματα)

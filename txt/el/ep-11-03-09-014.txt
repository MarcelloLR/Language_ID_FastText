<CHAPTER ID="014">
Η προσέγγιση της ΕΕ έναντι του Ιράν (συζήτηση)
<SPEAKER ID="486" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Belder, εξ ονόματος της Επιτροπής Εξωτερικών Υποθέσεων, σχετικά με την προσέγγιση της ΕΕ απέναντι στο Ιράν (A7-0441/2011).
<SPEAKER ID="487" NAME="Bastiaan Belder" LANGUAGE="NL">
Κύριε Πρόεδρε, θα ήθελα να ξεκινήσω εκφράζοντας τις ευχαριστίες μου στους σκιώδεις εισηγητές, με τους οποίους είχα σταθερή συνεργασία κατά την εκπόνηση της παρούσας έκθεσης. Μπορούμε να είμαστε υπερήφανοι για το αποτέλεσμα. " έκθεση εγκρίθηκε κατόπιν ψηφοφορίας στην Επιτροπή Εξωτερικών Υποθέσεων με συντριπτική πλειοψηφία 62 ψήφων υπέρ και μόλις 3 ψήφων κατά. Είναι επίσης πολύ σημαντικό να εκφράζουμε, σε αυτό το βασικό θέμα, ενιαία άποψη, όχι μόνο στο Κοινοβούλιο, αλλά και στα ευρωπαϊκά θεσμικά όργανα συνολικά.
<P>
Χαίρομαι, διότι, μέσω του παρόντος ψηφίσματος, εκφράζουμε την υποστήριξη και την αλληλεγγύη μας προς τα εκατομμύρια των διαδηλωτών που βγήκαν στους δρόμους μετά τις αμφισβητούμενες προεδρικές εκλογές του 2009. Ο δυνάμεις της αντιπολίτευσης στο Ιράν χρειάζονται επειγόντως αυτήν τη στήριξη και την αλληλεγγύη τώρα που διαπιστώνουν πώς καταρρέουν τα καθεστώτα και παραιτούνται οι πρόεδροι σε άλλες χώρες της Μέσης Ανατολής. Το "πράσινο κίνημα" πρέπει να αισθανθεί την υποστήριξή μας, δεδομένου ότι τα μέλη της αντιπολίτευσης αναζητούν για άλλη μια φορά εναλλακτικές λύσεις ως προς τον τρόπο διοργάνωσης νόμιμων διαδηλώσεων εναντίον των ιρανικών αρχών, με κίνδυνο της ίδιας τους της ζωής. Το γεγονός ότι ο κίνδυνος είναι πραγματικός δεν αποδεικνύεται μόνο από τη σύλληψη των ηγετών της αντιπολίτευσης, κκ. Mousavi και Karoubi, αλλά και από τις άγριες και ανεξέλεγκτες εκκλήσεις εκ μέρους σημαντικής μερίδας του Majlis, του ιρανικού κοινοβουλίου, που ζητεί τη θανάτωσή τους. Στο ψήφισμά μας, το Ευρωπαϊκό Κοινοβούλιο καλεί τις ιρανικές αρχές σε πλήρη και άνευ όρων συνεργασία με τον Διεθνή Οργανισμό Ατομικής Ενέργειας (ΔΟΑΕ), που εδρεύει στη Βιέννη. Αυτό που εγείρει υποψίες ως προς το πυρηνικό πρόγραμμα του Ιράν είναι η άρνηση συνεργασίας εκ μέρους της Τεχεράνης. Οι ανησυχίες του συνόλου της διεθνούς κοινότητας είναι απολύτως δικαιολογημένες. Κατά την άποψή μου, ούτως εχόντων των πραγμάτων, είναι αδιανόητο να αποστέλλεται σε μια χώρα όπως το Ιράν το μήνυμα ότι δικαιούται να εμπλουτίζει ουράνιο. Τούτο μπορεί να είναι αλήθεια, αλλά το Ευρωπαϊκό Κοινοβούλιο δεν πρέπει να αποστείλει ένα τέτοιο μήνυμα στην παρούσα κρίσιμη χρονική στιγμή. Ζητώ, συνεπώς, από τους συναδέλφους βουλευτές να στηρίξουν τις προτάσεις μου για τη διαγραφή των εν λόγω χωρίων από το ψήφισμά μας. Το ψήφισμα αναφέρεται επίσης στον ρόλο του Ιράν στην περιοχή. Βεβαίως, στον απόηχο των εγγράφων που διέρρευσαν μέσω του Wikileaks σχετικά με την άποψη των κρατών της περιοχής για το Ιράν, το Κοινοβούλιο θα αποστείλει στην Τεχεράνη, προς δικό της συμφέρον, σαφές μήνυμα ότι πρέπει να δοθεί άμεσο τέλος στην επιρροή αποσταθεροποίησης που ασκεί η ίδια. Ζητώ, συνεπώς, από όλους σας να στηρίξετε τις τροπολογίες που κατέθεσα σχετικά με τον ρόλο του Ιράν στο γειτονικό του Ιράκ και τη διαγραφή της παραγράφου 53 από το ψήφισμα. Κατά τη γνώμη μου, το Ευρωπαϊκό Κοινοβούλιο στηρίζει ήδη επαρκώς την ιδέα ότι η Ένωση και το Ιράν θα πρέπει να έχουν ως κοινό στόχο τη σταθερότητα του Αφγανιστάν στην παράγραφο 55.
<P>
Ολοκληρώνοντας την ομιλία μου, κύριε Πρόεδρε, θα ήθελα να κάνω μια τελευταία παρατήρηση. Δεν είμαι ευαίσθητος, και για αυτόν τον λόγο ακριβώς επιθυμώ να σχολιάσω το Ιράν και τους επίσημους εκπροσώπους του στις Βρυξέλλες και τις εθνικές πρωτεύουσες. Είχα την ευκαιρία να ρίξω μια ματιά στην αλληλογραφία του Ιράν προς τους συναδέλφους βουλευτές από διάφορες πηγές. Το ύφος και το περιεχόμενο της αλληλογραφίας πρέπει να χαρακτηρισθεί τουλάχιστον αξιοσημείωτο. " έκθεση αυτή -το ανέφερα νωρίτερα- εγκρίθηκε από την Επιτροπή Εξωτερικών Υποθέσεων, της οποίας είμαι μέλος, με συντριπτική πλειοψηφία. Για τον λόγο αυτόν, το παρόν ψήφισμα δεν πρέπει να θεωρηθεί ως έργο αποκλειστικά δικό μου, αλλά ως κοινή στάση του Ευρωπαϊκού Κοινοβουλίου συνολικά. Επομένως, δεν αληθεύουν οι ισχυρισμοί ότι το υπόβαθρό μου ως προέδρου της πρώτης αντιπροσωπείας του Σώματος καθόρισε τον επικριτικό τόνο του παρόντος ψηφίσματος. Αντιθέτως, στην προκειμένη περίπτωση, πρέπει να κληθεί το Ιράν να λογοδοτήσει για τη δική του συμπεριφορά. Σύσσωμο το Ευρωπαϊκό Κοινοβούλιο -και είμαι ευγνώμων για αυτό- απορρίπτει τόσο την αντισημιτική ρητορική του προέδρου Ahmadinejad όσο και την άρνηση του ολοκαυτώματος, αν και οφείλω να αναφέρω, δυστυχώς, ότι ο εν λόγω αντισημιτισμός δεν περιορίζεται στους εσωτερικούς κύκλους του καθεστώτος.
<SPEAKER ID="488" NAME="Catherine Ashton" LANGUAGE="EN">
Κύριε Πρόεδρε, μας παρέχεται η δυνατότητα να συζητήσουμε την προσέγγιση της Ευρωπαϊκής Ένωσης έναντι του Ιράν, η οποία αποτέλεσε αντικείμενο έκθεσης πρωτοβουλίας με εισηγητή τον κ. Belder.
<P>
" έκθεση του κ. Belder άπτεται ενός ευρέος φάσματος θεμάτων και αντικατοπτρίζει τις απόψεις πολλών, διαφορετικών συμφερόντων, αλλά θα ήθελα να επικεντρωθώ σε δύο ζητήματα, το πυρηνικό πρόγραμμα και την κατάσταση των ανθρωπίνων δικαιωμάτων στο Ιράν, ζητήματα στα οποία η έκθεση αναφέρεται εξίσου εκτενώς.
<P>
Όπως γνωρίζουν οι αξιότιμοι βουλευτές, το πυρηνικό πρόγραμμα του Ιράν εξακολουθεί να αποτελεί σοβαρό πρόβλημα για την Ευρωπαϊκή Ένωση και τη διεθνή κοινότητα συνολικά. Τόσο το Συμβούλιο Ασφαλείας των "νωμένων Εθνών όσο και το διοικητικό συμβούλιο του Διεθνούς Οργανισμού Ατομικής Ενέργειας στη Βιέννη ενέκριναν σειρά ψηφισμάτων, με τα οποία ζητείται από το Ιράν να λάβει τα αναγκαία μέτρα για την οικοδόμηση εμπιστοσύνης ως προς τον αποκλειστικά ειρηνικό χαρακτήρα του προγράμματός του. Δυστυχώς, η τελευταία έκθεση του ΔΟΑΕ, που εκδόθηκε στις 25 Φεβρουαρίου, επιβεβαίωσε τη μη συμμόρφωση του Ιράν προς τις διεθνείς του υποχρεώσεις.
<P>
Όσον αφορά την Ευρωπαϊκή Ένωση, παραμένουμε αποφασισμένοι να εργαστούμε για την εξεύρεση διπλωματικής λύσης με βάση την προσέγγιση διπλής κατεύθυνσης που ακολουθούμε, η οποία συνδυάζει την άσκηση πιέσεων με τον διάλογο. Στόχος παραμένει η συμμετοχή του Ιράν σε μια σταδιακή προσέγγιση οικοδόμησης εμπιστοσύνης, η οποία θα οδηγήσει σε ουσιαστικές διαπραγματεύσεις για το πυρηνικό πρόγραμμα.
<P>
Κατά τη δεύτερη συνάντηση της οποίας ηγήθηκα εξ ονόματος της Ε3+3 -Κίνα, Γαλλία, Γερμανία, Ρωσία, "νωμένο Βασίλειο και "νωμένες Πολιτείες- στην Κωνσταντινούπολη, παρουσίασα στο Ιράν τις προτάσεις μας για συγκεκριμένα μέτρα οικοδόμησης εμπιστοσύνης, μεταξύ των οποίων και μια επικαιροποιημένη ρύθμιση για τον εφοδιασμό σε καύσιμα του ερευνητικού αντιδραστήρα της Τεχεράνης, καθώς και άλλα μέτρα για τη διαφάνεια.
<P>
Οι αξιότιμοι βουλευτές θα γνωρίζουν ότι οι προτάσεις αυτές θα αποφέρουν άμεσα οφέλη για αμφότερες τις πλευρές και θα μπορούσαν να προλειάνουν το έδαφος για την έναρξη μιας διαδικασίας με στόχο την αντιμετώπιση των ανησυχιών και τη σταδιακή οικοδόμηση αμοιβαίας εμπιστοσύνης. Όλες οι προσπάθειές μας αποσκοπούν ακριβώς στην οικοδόμηση εμπιστοσύνης.
<P>
" απάντηση του Ιράν ήταν απογοητευτική. Δεν ήταν διατεθειμένο να συζητήσει τις προτάσεις μας εάν δεν αναγνωρίζαμε προηγουμένως "το δικαίωμα του Ιράν να εμπλουτίζει ουράνιο". Αναφέρθηκε δε στην άρση όλων των κυρώσεων.
<P>
Αντιλαμβάνομαι ότι επιθυμία του Ιράν είναι η άρση των κυρώσεων. Όλοι θέλουμε οι συνομιλίες μας να έχουν επιτυχή έκβαση, πράγμα που σημαίνει -σύμφωνα με τα ψηφίσματα του Συμβουλίου Ασφαλείας- άρση των κυρώσεων. " άρση των κυρώσεων πλαισιώνει ουσιαστικά τη σταδιακή αποκατάσταση της εμπιστοσύνης. Αυτόν τον δρόμο προσπαθούσαμε να ακολουθήσουμε.
<P>
Όσο για το "δικαίωμα εμπλουτισμού", η Συνθήκη περί της μη διάδοσης των πυρηνικών όπλων εξισορροπεί με συνετό τρόπο τα δικαιώματα και τις υποχρεώσεις. Θεωρώ ότι δεν εξυπηρετεί κανέναν σκοπό η εκ νέου σύνταξη ή ερμηνεία της καθ' οιονδήποτε επιλεκτικό τρόπο. Το πρώτο βήμα είναι η πλήρης συμμόρφωση του Ιράν προς τις υποχρεώσεις του.
<P>
Θα συνεχίσουμε τις προσπάθειές μας για τη συμμετοχή του Ιράν αλλά, ταυτόχρονα, και τις προσπάθειές μας για την αύξηση των πιέσεων, πρωτίστως μέσω της ενισχυμένης εφαρμογής των υφιστάμενων κυρώσεων.
<P>
Συναντήθηκα έκτοτε με τον νέο υπουργό Εξωτερικών του Ιράν, Δρα Salehi, στη Γενεύη, συνάντηση που μου έδωσε την ευκαιρία να του εξηγήσω τις προσπάθειες που καταβάλλουμε κατά τις συνομιλίες μας με το Ιράν, καθώς και την έντονη επιθυμία μας να ανταποκριθεί, και τούτο για την ασφάλεια όλων μας. Απέστειλα, επίσης, επιστολή στον Δρα Jalili, ο οποίος ηγήθηκε των συνομιλιών εξ ονόματος του Ιράν, προκειμένου να επαναδιατυπώσω την προσφορά μας και να τον καλέσω να απαντήσει. Ο Δρ Salehi μού ανέφερε ότι εξέταζαν την απάντησή τους και τους παρότρυνα να είναι θετική.
<P>
Όπως και το παρόν Σώμα, συμμερίζομαι των πολλών επί του ζητήματος των ανθρωπίνων δικαιωμάτων στο Ιράν. " συνεχιζόμενη και συστηματική καταπίεση, οι συλλήψεις και η παρενόχληση δικηγόρων, δημοσιογράφων και άλλων που ασκούν απλώς τα δικαιώματά τους είναι εντελώς απαράδεκτη.
<P>
Έχουμε γίνει μάρτυρες αυστηρότατων ποινών φυλάκισης και περιορισμών επί του δικαιώματος στην εργασία και τα ταξίδια, ποινές που φθάνουν έως και τα 20 έτη για ορισμένους από τους καταδικασθέντες. Όταν ο ιρανικός λαός θέλησε να διαδηλώσει ειρηνικά στις 14 Φεβρουαρίου, τασσόμενος υπέρ της κατάστασης στην Αίγυπτο και την Τυνησία, οι διαδηλώσεις απαγορεύθηκαν. Επιπλέον, όπως ανέφερε ο κ. Belder, κκ. Mousavi και Karoubi, οι δύο ηγέτες της αντιπολίτευσης που είχαν εκφράσει την υποστήριξή τους προς τις διαδηλώσεις αυτές, τέθηκαν σε κατ' οίκον περιορισμό και, αργότερα, προφανώς, υπό κράτηση.
<P>
Διάβασα τη δήλωση των Σοσιαλιστών και Δημοκρατών του Κοινοβουλίου της 1ης Μαρτίου, και την υποστηρίζω πλήρως. Εξακολουθώ να διατηρών σοβαρές ανησυχίες σχετικά με τη μεταχείριση των κκ. Karoubi και Mousavi, εξέδωσα δε, προς τον σκοπό αυτόν, σχετική δήλωση στις 4 Μαρτίου. Παρά τις προσπάθειές μας να εξασφαλίσουμε επαληθεύσιμα στοιχεία, παραμένει ασαφές εάν έχουν τεθεί σε κατ' οίκον περιορισμό ή έχουν άλλως φυλακιστεί. Ζητώ μετ' επιτάσεως από τις αρχές του Ιράν να επιτρέψουν πολύ απλά την ελεύθερη κυκλοφορία τους, την οποία δικαιούνται.
<P>
" έκθεση υπογραμμίζει επίσης τη σοβαρότητα της αύξησης των εκτελέσεων στο Ιράν. Οι πληροφορίες που διαθέτουμε αναφέρουν ότι είναι πιθανόν να έχουν πραγματοποιηθεί περί τις 100 εκτελέσεις από την αρχή του τρέχοντος έτους. Σύμφωνα με την πάγια και σταθερή θέση μας υπέρ της κατάργησης της θανατικής ποινής, ζήτησα την αναστολή όλων τις υποθέσεων θανατικής ποινής που εκκρεμούν. Επιθυμία μου είναι να καταργηθεί η θανατική ποινή, ανεξαρτήτως της μεθόδου εκτέλεσής της. Ο λιθοβολισμός και οι δημόσιοι απαγχονισμοί είναι βάρβαρες πρακτικές.
<P>
Είναι σημαντικό να σημειωθεί ότι οι διεθνείς προσπάθειες μπορούν και κάνουν τη διαφορά. Αυτό διαπίστωσα στην περίπτωση της κ. Ashtiani. " εκτέλεσή της έχει -τουλάχιστον προσωρινά- ανασταλεί, όπως επισημαίνει όμως η έκθεση, η Zahra Bahrami, ολλανδο-ιρανικής ιθαγένειας, εκτελέστηκε στο Ιράν απροειδοποίητα στις 29 Ιανουαρίου. Τόσο η εκτέλεση όσο και η διαδικασία που οδήγησε σε αυτήν ήταν σκανδαλώδεις. Το κατέστησα αυτό δημοσίως σαφές, εκφράζοντας την απογοήτευσή μου για την έλλειψη διαφάνειας στην υπόθεση, καθώς και για το γεγονός ότι δεν χορηγήθηκε στις ολλανδικές αρχές το δικαίωμα πρόσβασης στις προξενικές αρχές.
<P>
Επιτρέψτε μου να ολοκληρώσω την παρέμβασή μου, αναφέροντας ότι οι υπηρεσίες μου συζητούν, από κοινού με τα κράτη μέλη, τον τρόπο με τον οποίο μπορούμε να είμαστε αποτελεσματικότεροι σε θέματα ανθρωπίνων δικαιωμάτων στο Ιράν, αποστέλλοντας δημόσια και ιδιωτικά μηνύματα, εργαζόμενοι σε διμερές επίπεδο και στο πλαίσιο πολυμερών οργανισμών, σε συνεργασία με τα κράτη μέλη και με διεθνείς φορείς, όλα με έναν και μοναδικό στόχο: τη διασφάλιση ότι γίνονται σεβαστά τα βασικά δικαιώματα του ιρανικού λαού, αλλά και άλλων λαών.
<P>
Προσμένω με χαρά τη συζήτηση που θα ακολουθήσει.
<SPEAKER ID="489" NAME="Michael Gahler" LANGUAGE="DE">
Κύριε Πρόεδρε, βαρόνη Ashton, καταρχάς θα ήθελα να ευχαριστήσω τον εισηγητή μας, κ. Belder, για την εμπεριστατωμένη έκθεσή του. Μόλις τεθεί σε ψηφοφορία, είναι βέβαιο ότι θα εγκριθεί με μεγάλη πλειοψηφία στην παρούσα Ολομέλεια. Είναι πραγματικά σημαντικό να μην κατορθώσει το καθεστώς της Τεχεράνης να διασπάσει το ευρύ κοινό μέτωπο ακόμα και σε αυτήν την Αίθουσα. Όσον αφορά τις πυρηνικές φιλοδοξίες της ηγεσίας, η διεθνής κοινότητα στέκεται στο πλευρό των "νωμένων Εθνών. Κανείς στον κόσμο δεν θέλει την ιρανική βόμβα. Όλοι θέλουμε πλήρη και διαφανή συνεργασία με τον Διεθνή Οργανισμό Ατομικής Ενέργειας. Έχουμε καταθέσει προσφορές ευρέος φάσματος. Δυστυχώς, δεν έτυχαν θετικής ανταπόκρισης.
<P>
Δεν συμμεριζόμαστε όλοι στο παρόν Σώμα την ίδια άποψη ως προς τον βαθμό στον οποίο θα πρέπει να επιβάλουμε τις διεθνείς απαιτήσεις μέσω κυρώσεων. Ελπίζω, ωστόσο, ότι, όσον αφορά τη συνολική θεώρηση της κατάστασης, συγκλίνουμε προς έναν κοινό τρόπο δράσης.
<P>
" δεύτερη πτυχή που μας ανησυχεί είναι ο ρόλος του Ιράν στην περιοχή. " στάση του Ιράν έναντι του Ισραήλ παραμένει αφόρητη και απαράδεκτη. " στήριξη που παρέχει σε οργανώσεις που αποσταθεροποιούν την περιοχή δεν μπορεί να γίνεται ανεκτή. Μεγάλα τμήματα της περιοχής φοβούνται την πολιτική του Ιράν. " εσωτερική πολιτική κατάσταση είναι δραματική όσον αφορά τα ανθρώπινα δικαιώματα και τη δημοκρατία. Αυτός είναι ο λόγος για τον οποίο τρέφω την ελπίδα να απαλλαγεί αυτός ο σημαντικός, από άποψη πολιτισμού, λαός από την εν λόγω ηγεσία το συντομότερο δυνατόν.
<P>
Είμαι βέβαιος ότι δεν θα υπάρξει δεύτερο Ιράν στην Αίγυπτο, αλλά μάλλον δεύτερη Αίγυπτος στο Ιράν. Τότε θα τεθεί τέλος στην εκμετάλλευση της θρησκείας για σκοπούς αμιγώς κοσμικούς. Τότε ελπίζουμε ότι θα τεθεί τέλος στη θανατική ποινή εν γένει, και ειδικότερα για τους ανηλίκους και τα μέλη των μειονοτήτων. Τότε θα τεθεί τέλος στη δίωξη των αντιφρονούντων, και όχι μόνο των κκ. Karoubi και Mousavi· τότε ελπίζουμε ότι θα υπάρξει ελευθεροτυπία και θα ανοίξει ο δρόμος για τη διεξαγωγή ελεύθερων εκλογών για ένα καλύτερο Ιράν.
<P>
Στην πορεία αυτή, θα πρέπει να θέσουμε, μεταξύ άλλων, σε εφαρμογή το ευρωπαϊκό μέσο για τη δημοκρατία και τα ανθρώπινα δικαιώματα, ούτως ώστε να καταστεί δυνατή η παροχή στήριξης σε ενεργούς φορείς της κοινωνίας των πολιτών. Πρέπει επίσης να επεκταθούν οι στοχευμένες κυρώσεις εις βάρος των εκπροσώπων του καθεστώτος. Υπό το πρίσμα των γεγονότων στη βόρειο Αφρική, ας δώσουμε θάρρος στους Ιρανούς για ένα καλύτερο μέλλον.
<SPEAKER ID="490" NAME="María Muñiz De Urquiza" LANGUAGE="ES">
Κύριε Πρόεδρε, βαρόνη Ashton, χαίρομαι πολύ που η προσέγγιση που ακολουθεί η Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφαλείας είναι η διπλή προσέγγιση της συζήτησης των ανθρωπίνων δικαιωμάτων και του ζητήματος των πυρηνικών σε ουσιαστικά ισότιμη βάση, διότι το Ιράν αποτελεί αντιφατικό παράδειγμα για τον κόσμο και τις χώρες που το περιβάλλουν, οι οποίες, αποδυόμενες σε διαδικασίες δημοκρατικών μεταρρυθμίσεων, και υπό την καθοδήγηση των νόμιμων δημοκρατικών προσδοκιών του λαού τους, αντιμετωπίζουν το Ιράν ως αυτό ακριβώς που δεν επιθυμούν για τις ίδιες, αυτό δε καταγγέλλουμε και στην έκθεση που θα εγκριθεί πιθανότατα αύριο.
<P>
Καταρχάς, πρόκειται για τεχνοκρατικό καθεστώς που υποδουλώνει τους πολίτες του και παραβιάζει τα ανθρώπινα δικαιώματα με την εφαρμογή της θανατικής ποινής -και θα ήθελα να αναφέρω κυρίως την περίπτωση της Zahra Bahrami-, υποβαθμίζοντας τη θέση των γυναικών, διώκοντας τους ομοφυλόφιλους και καταστέλλοντας κάθε είδους διαφωνία.
<P>
Πρόκειται επίσης για αντιφατικό παράδειγμα όσον αφορά τις πολιτικές ελευθερίες. " καταστολή των διαδηλωτών, η οποία συνεχίζεται επί του παρόντος και έχει ξεκινήσει από το 2009, είναι απολύτως απαράδεκτη, όπως, άλλωστε, και η κράτηση των ηγετών του κινήματος της δημοκρατικής αντιπολίτευσης. Εξ ονόματος της Ομάδας μου, ζητώ την άμεση απελευθέρωση των ηγετών της αντιπολίτευσης κκ. Mousavi και Karoubi και των συζύγων τους, καθώς και όλων των ανθρώπων που έχουν συλληφθεί λόγω της ειρηνικής άσκησης του δικαιώματός τους στην ελευθερία της έκφρασης, την ελευθερία του συνεταιρίζεσθαι και την ελευθερία του συνέρχεσθαι.
<P>
Το Ιράν συνιστά επίσης αντιφατικό παράδειγμα όσον αφορά τις διαπραγματεύσεις με τη διεθνή κοινότητα για το πυρηνικό ζήτημα.
<P>
" υπεύθυνη στάση εκ μέρους του Ιράν στον τομέα αυτόν, όπως και στον τομέα των ανθρωπίνων δικαιωμάτων, η διαφορετική εστίαση στην περιοχή έναντι της Χαμάς και της Χεζμπολάχ, καθώς και η διαφορετική ρητορική σε σχέση με το Ισραήλ, θα μπορούσαν να καταστήσουν το Ιράν σημαντικό εταίρο και παράγοντα για τη σταθεροποίηση της περιοχής, στοιχείο το οποίο συμπεριλαμβάνεται στα αιτήματα που διατυπώνουμε στην παρούσα έκθεση.
<P>
Βαρόνη Ashton, είναι σημαντικό να ιδρυθεί αντιπροσωπεία της Ευρωπαϊκής Ένωσης στην Τεχεράνη, όχι μόνο για να μπορούμε να διεξάγουμε πολιτικό διάλογο με το ιρανικό καθεστώς, αλλά και προς όφελος της κοινωνίας των πολιτών.
<P>
Τέλος, θα ήθελα να ευχαριστήσω τον κ. Belder για το έργο που επιτέλεσε μαζί με τους σκιώδεις εισηγητές, προκειμένου να καταστεί η έκθεση αυτή ισόρροπη και αποδεκτή για το σύνολο του Ευρωπαϊκού Κοινοβουλίου.
<SPEAKER ID="491" NAME="Marietje Schaake" LANGUAGE="EN">
Κύριε Πρόεδρε, είναι άραγε ο Ahmadinejad καλύτερος από τον Gaddafi; Τώρα που η διεθνής κοινότητα εστιάζει ορθώς την προσοχή της στη Λιβύη και αναζητεί τρόπους να θέσει τέρμα στη βία που ασκούν εις βάρος των πολιτών ο Gaddafi και οι συνεργάτες του, ας μην επιτρέψουμε, συνέπεια τούτου, να παραγκωνιστεί το ζήτημα του Ιράν στο πλαίσιο της πολιτικής μας ατζέντας. Σφαγές λαμβάνουν χώρα και στο Ιράν, αλλά με βραδείς ρυθμούς. Μία εκτέλεση ανά οκτώ ώρες από την αρχή του τρέχοντος έτους, καθώς και συστηματική καταστολή, βασανιστήρια, βιασμοί και λογοκρισία, όλα ανεξέλεγκτα υπό το καθεστώς της Ισλαμικής Δημοκρατίας, ειδικότερα δε μετά τις εκλογές του 2009.
<P>
Ο Ahmadinejad δεν είναι καλύτερος από τον Gaddafi, και οφείλουμε να προσφύγουμε σε παρόμοια σκληρά μέτρα για την προστασία των ανθρωπίνων δικαιωμάτων στο Ιράν. Κάποιοι θα υποστηρίξουν ενδεχομένως ότι έχουν ήδη επιβληθεί κυρώσεις, όμως αυτές εστιάζονται μόνο στο θέμα των πυρηνικών, χωρίς να αποφέρουν τα επιθυμητά αποτελέσματα. Στην ουσία, κινδυνεύει να καταστεί παιχνίδι μηδενικού αθροίσματος έναντι των ανθρωπίνων δικαιωμάτων, εφόσον συνεχίζεται εν τω μεταξύ η ατιμωρησία.
<P>
Κυρία Αντιπρόεδρε/Υπάτη Εκπρόσωπε, στην παρούσα έκθεση, το Ευρωπαϊκό Κοινοβούλιο σάς δίνει την εντολή να επιβάλετε κυρώσεις στους υπαιτίους των σοβαρών παραβιάσεων των ανθρωπίνων δικαιωμάτων που διαπιστώνουμε, και έχουμε διατυπώσει αυτήν τη σύσταση κατά το παρελθόν. Γνωστοποιήθηκε κατάλογος 80 ονομάτων και παραδόθηκε στο γραφείο σας. Θα ήθελα να ρωτήσω εάν αυτό αποτελεί ένδειξη της πρόθεσής σας να σημειωθεί πρόοδος στο πλαίσιο αυτού του σημαντικού μέτρου.
<P>
Πρέπει επίσης να παράσχουμε τεχνολογίες για τους πολίτες, ούτως ώστε να επικοινωνούν ελεύθερα και να έχουν πρόσβαση στην ενημέρωση, η δε ΕΕ πρέπει να αποτελεί ασφαλές καταφύγιο για τους ελεύθερους στοχαστές. Κυρία Αντιπρόεδρε/Υπάτη Εκπρόσωπε, ας ηγηθεί η ΕΕ των προσπαθειών να τεθούν προ των ευθυνών τους τα άτομα που βιάζουν γυναίκες πριν από την εκτέλεση ώστε να μην υπάρχει καμία απολύτως πιθανότητα να καταλήξουν στον ουρανό παρθένες, οι άνθρωποι που δολοφονούν πυροβολώντας από τις στέγες άοπλους νεαρούς καθώς περπατούν στους δρόμους και οι δικαστές που καταδικάζουν τους δικηγόρους που δραστηριοποιούνται στον τομέα των ανθρωπίνων δικαιωμάτων αναλαμβάνοντας την υπεράσπιση ανηλίκων και γυναικών. Ας τεθεί προ των ευθυνών του ένα σύστημα που επιτρέπει την de facto φυλάκιση των ηγετών της αντιπολίτευσης.
<P>
Κατά τη συζήτηση για τη Λιβύη την ερχόμενη Παρασκευή, σας παρακαλούμε να χρησιμοποιήσετε να εισηγηθείτε με δυναμισμό ανάλογα μέτρα κατά των κυβερνώντων στο Ιράν, ώστε να αποδοθεί δικαιοσύνη για τους πολίτες της χώρας, οι οποίοι ξεκίνησαν, το 2009, τις μαζικές εξεγέρσεις της νεολαίας που εμπνέουν σήμερα μια ολόκληρη γενιά στη Μέση Ανατολή και τη βόρειο Αφρική.
<SPEAKER ID="492" NAME="Barbara Lochbihler" LANGUAGE="DE">
Κύριε Πρόεδρε, η υπό εξέταση έκθεση, επί της οποίας εργάστηκαν εντατικά και από κοινού όλες οι Ομάδες, αποτελεί μια πολύ καλή βάση επάνω στην οποία η ΕΕ μπορεί να διαμορφώσει την πολιτική της για το Ιράν. Τα διάφορα ζητήματα επί των οποίων διαφωνούμε με την ιρανική κυβέρνηση αντιμετωπίζονται ως μία ενιαία συνολική πρόκληση: το πυρηνικό πρόγραμμα και οι σχέσεις του Ιράν με τους γείτονές του, η καταστροφική κατάσταση των ανθρωπίνων δικαιωμάτων και η δύσκολη οικονομική κατάσταση στη χώρα. " ανεργία έχει λάβει τεράστιες διαστάσεις: ο ένας στους τέσσερις Ιρανούς ζει κάτω από το όριο της φτώχειας.
<P>
Βαρόνη Ashton, πρέπει πλέον να εξαγάγετε ορισμένα συμπεράσματα από την έκθεση. Ως Ευρωπαίοι, δεν πρέπει να παραμένουμε απαθείς ενόσω επικριτές του καθεστώτος, συνδικαλιστές, υπερασπιστές των δικαιωμάτων των γυναικών και όσων έχουν διαφορετικές θρησκευτικές πεποιθήσεις τελούν υπό κράτηση, βασανίζονται και δολοφονούνται. Πρέπει να προσπαθήσουμε, προφανώς εντονότερα από ό,τι κατά το παρελθόν, ώστε να ασκήσουμε πιέσεις στους υπευθύνους των παραβιάσεων των ανθρωπίνων δικαιωμάτων μέσω στοχευμένων κυρώσεων, όπως ο περιορισμός εισόδου ή η δέσμευση των λογαριασμών τους.
<P>
" Ευρωπαϊκή Υπηρεσία Εξωτερικής Δράσης πρέπει επίσης να εξετάσει ποιες οικονομικές κυρώσεις βρίσκουν ουσιαστικά τον στόχο τους και ποιες από αυτές έχουν απλώς επιπτώσεις στον ιρανικό λαό. " πολιτική της πλήρους απομόνωσης θα μας οδηγήσει απλώς και μόνο σε αδιέξοδο, αλλά και δεν τυγχάνει της έγκρισης πολλών Ιρανών.
<P>
Με την παρούσα έκθεση, το Κοινοβούλιο κατέστησε αδιαμφισβήτητα σαφές ότι δημοκρατική αλλαγή δεν μπορεί να επέλθει με εξωτερικά στρατιωτικά μέσα. Πρέπει να εμμείνουμε στη στρατηγική της διπλής κατεύθυνσης για το μέλλον, σύμφωνα με την οποία θα προσπαθούμε μεν να διεξαγάγουμε διάλογο, εμμένοντας ταυτόχρονα ξεκάθαρα στον σεβασμό των καθολικών δικαιωμάτων και τη συμμόρφωση με τις διεθνείς Συνθήκες. Σε αυτό ακριβώς το πλαίσιο πρέπει να κατανοήσουμε το αίτημα για την ίδρυση αντιπροσωπείας της ΕΕ στην Τεχεράνη τώρα που η Ευρωπαϊκή Υπηρεσία Εξωτερικής Δράσης ανέλαβε, από την εκ περιτροπής Προεδρία της ΕΕ, καθήκοντα εκπροσώπησης της ΕΕ σε τρίτες χώρες.
<SPEAKER ID="493" NAME="Charles Tannock" LANGUAGE="EN">
Κύριε Πρόεδρε, Υπάτη Εκπρόσωπε, το Ιράν αντιπροσωπεύει, κατ' εμέ, τη σοβαρότερη απειλή για την παγκόσμια ασφάλεια. Ο πρόεδρος Ahmadinejad είναι αποφασισμένος να εξοπλίσει τη χώρα του με πυρηνικά όπλα, ενώ τρομάζουμε ακόμα και στη σκέψη της προοπτικής ενός Ιράν με πυρηνικά όπλα, καθόσον συνιστά απειλή για την ίδια την ύπαρξη του Ισραήλ. Αυτός είναι ο λόγος για τον οποίο πρέπει να εξετάσουμε όλες τις επιλογές, συμπεριλαμβανομένων των στρατιωτικών, προκειμένου να την αποτρέψουμε.
<P>
Το Ιράν έχει εξαπατήσει και παρεμποδίσει τη διεθνή κοινότητα αναρίθμητες φορές. Δυστυχώς, η Ευρωπαϊκή Ένωση έχει επιτρέψει, κατά καιρούς, τη χειραγώγησή της από τον Ahmadinejad.
<P>
Ενώ το Συμβούλιο καταγγέλλει τακτικά το βάρβαρο θεοκρατικό καθεστώς της Τεχεράνης, τα επιμέρους κράτη μέλη ακολουθούν μερικές φορές λιγότερο δυναμική προσέγγιση. Πράγματι, οι ηγέτες της ΕΕ συμφώνησαν να θέσουν εκτός νόμου τις εγγυήσεις εξαγωγικών πιστώσεων προς το Ιράν πριν από λίγους μόλις μήνες. Μέχρι τότε, οι εγγυήσεις αυτές αντιπροσώπευαν μια οικονομική ανάσα ζωτικής σημασίας για το καθεστώς που επιθυμεί διακαώς έστω και ψήγματα νομιμότητας, κυρίως λόγω της περιφρόνησης του Ahmadinejad για τα ανθρώπινα δικαιώματα, όπως αποδεικνύεται από την τακτική εκτέλεση ομοφυλοφίλων, πολιτικών αντιφρονούντων και ανηλίκων.
<P>
(Ο Πρόεδρος ζητεί από τον ομιλητή να μιλά πιο αργά ώστε να καθίσταται δυνατή η διερμηνεία)
<SPEAKER ID="495" NAME="Sabine Lösing" LANGUAGE="DE">
Κύριε Πρόεδρε, η έκθεση Belder έχει βελτιωθεί σημαντικά με τις τροπολογίες, και η Ομάδα μου μπορεί να συμφωνήσει με μεγάλο αριθμό δηλώσεων. Δυστυχώς, μολονότι περιλαμβάνει κατά κύριο λόγο, ορθότατες ομολογουμένως, περιγραφές της κατάστασης, δεν έχει αναπτύξει τη φιλοσοφία μιας ρεαλιστικής προοπτικής για το μέλλον.
<P>
" κατάσταση των ανθρωπίνων δικαιωμάτων στο Ιράν είναι απαράδεκτη. Ωστόσο, η επιβολή κυρώσεων δεν θα επιφέρει μόνιμη βελτίωση της κατάστασης. Προκειμένου για την προώθηση του εκδημοκρατισμού στο Ιράν, πρέπει να πράξουμε ό,τι μπορούμε ώστε να μειωθεί η τεταμένη διεθνής κατάσταση. " επιδείνωση των διεθνών σχέσεων εγκυμονεί τον κίνδυνο λήψης περαιτέρω αντιδημοκρατικών μέτρων στο εσωτερικό του Ιράν, γεγονός το οποίο θα οδηγήσει στην αποδυνάμωση της αντιπολίτευσης. " πολιτική μείωσης της έντασης θα πρέπει επίσης να θέσει τέρμα σε κάθε μορφή απειλητικής συμπεριφοράς. Οι διαπραγματεύσεις και οι διεθνείς σχέσεις μπορούν να είναι επιτυχείς μόνον εάν είναι δεδομένη η διπλωματική αναγνώριση όλων των εταίρων. Μόνον έτσι μπορεί να επιτευχθούν συμβιβασμοί που έχουν νόημα στη διαμάχη για το πυρηνικό πρόγραμμα.
<P>
Έχω εκθέσει τις ιδέες μας σε σχέση με μια προσεκτικά στοχοθετημένη στρατηγική για το Ιράν σε εναλλακτική πρόταση ψηφίσματος, και για τους λόγους που περιέγραψα, θα ήθελα να ζητήσω την απόρριψη της έκθεσης Belder.
<SPEAKER ID="496" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, θα ήθελα να ξεκινήσω συγχαίροντας τον κ. Belder για το εξαιρετικό του έργο.
<P>
Ενώ ο κόσμος παρακολουθεί την επανάσταση στον αραβικό κόσμο, το Ιράν συνεχίζει να καταπιέζει τους αντιφρονούντες. " σύλληψη των δύο ηγετών της αντιπολίτευσης, του κ. Mousavi και του κ. Karoubi, είναι η πλέον προφανής απόδειξη εν προκειμένω. " Δύση ανέλαβε δράση κατά του κ. Gaddafi, συνεχίζει όμως να διστάζει ως προς το Ιράν, ίσως επειδή ο κ. Gaddafi έχει ήδη πέσει, όχι όμως και ο κ. Ahmadinejad προς το παρόν.
<P>
Σήμερα βρίσκεται σε εξέλιξη στο Ιράν η μεγαλύτερη επανάσταση μετά τις μετεκλογικές εξεγέρσεις του 2009. Τι περιμένουμε για να δεσμεύσουμε όλα τα περιουσιακά στοιχεία που έχουν στην κατοχή τους ο κ. Ahmadinejad, οι εταιρείες που ελέγχονται από τους Φρουρούς της Επανάστασης και όλοι οι υποστηρικτές του καθεστώτος που εμπλέκονται σε αυτήν την καταστολή; Τι περιμένουμε για την επιβολή ταξιδιωτικών περιορισμών σε αυτούς τους εκπροσώπους του καθεστώτος;
<SPEAKER ID="497" NAME="Andreas Mölzer" AFFILIATION="NI">
(DE) Κύριε Πρόεδρε, όπως είναι γνωστό, παραμένει αμφίβολο κατά πόσον το ιρανικό πυρηνικό πρόγραμμα προορίζεται πραγματικά για ειρηνικούς σκοπούς. Για τον λόγο αυτόν, η συνεργασία του Ιράν με τον Διεθνή Οργανισμό Ατομικής Ενέργειας είναι ιδιαίτερα σημαντική. Είναι ζωτικής σημασίας, προκειμένου να διαβεβαιώσει τη διεθνή κοινότητα ότι το Ιράν εφαρμόζει την πυρηνική ενέργεια για μη στρατιωτικούς σκοπούς.
<P>
Όσον αφορά την πολιτική για τη Μέση Ανατολή, εναπόκειται τελικά στον κ. Ahmadinejad να καταστήσει σαφές ότι το Ιράν δεν συνιστά απειλή για το Ισραήλ και ότι αναγνωρίζει, επίσης, το δικαίωμα ύπαρξης του Ισραήλ εντός των συνόρων που αναγνωρίζονται από το διεθνές δίκαιο. Ο αφοπλισμός και η δημιουργία ζώνης χωρίς πυρηνικά θα πρέπει, κατά τη γνώμη μου, να συνιστά σημαντικό στόχο πολιτικής της ΕΕ για τη Μέση Ανατολή, προκειμένου να εδραιωθεί η ειρήνη και η ασφάλεια στην περιοχή αυτή.
<P>
Το Ιράν αποτελεί, φυσικά, σημαντικό παράγοντα στη Μέση Ανατολή. Λαμβάνοντας αυτό υπόψη, χαίρομαι που από την εξαιρετικά περιεκτική έκθεση του κ. Belder συνάγεται το συμπέρασμα ότι υπάρχει εποικοδομητική συνεργασία με την ΕΕ σχετικά με το ζήτημα του Αφγανιστάν, με στόχο την ενίσχυση της ασφάλειας και της σταθερότητας στην εν λόγω περιοχή. Μόνον με αυτόν τον τρόπο μπορούμε να απαλλάξουμε ένα γόνιμο έδαφος από το ριζοσπαστικό Ισλάμ ή τον ισλαμισμό, η άσχημη όψη του οποίου κάνει ολοένα συχνότερα την εμφάνισή της στην Ευρώπη.
<SPEAKER ID="498" NAME="Ria Oomen-Ruijten" AFFILIATION="PPE">
(NL) Κύριε Πρόεδρε, βαρόνη Ashton, κυρίες και κύριοι, πριν από δύο χρόνια, ήτοι πριν από τις διαδηλώσεις στην Τυνησία, την Αίγυπτο και τη Λιβύη, ο λαός της Τεχεράνης κατέβηκε στους δρόμους. Οι πολίτες το έπραξαν αυτό με κίνδυνο της ίδιας τους της ζωής. Κατέβηκαν στους δρόμους, διότι επιθυμούσαν περισσότερη δημοκρατία. Ήθελαν επίσης να διαμαρτυρηθούν κατά της αδιαλλαξίας και της καταπίεσης ενός προβληματικού καθεστώτος. Χαίρομαι, λοιπόν, που στην παρούσα έκθεση αποδίδεται έμφαση στα ανθρώπινα δικαιώματα, και συγχαίρω τον κ. Belder για αυτό. Το δίδαγμα που πρέπει να αντλήσουμε είναι ότι οφείλουμε να πράξουμε ό,τι είναι δυνατόν ώστε να βοηθήσουμε την αντιπολίτευση και όλους όσους διαδηλώνουν. Πρέπει να τείνουμε χείρα βοηθείας σε όσους αντιτίθενται στο καθεστώς.
<P>
Γιατί πρέπει να το πράξουμε; Πρέπει να το πράξουμε, επειδή το καθεστώς κατέχει τα χρήματα και το πετρέλαιο, και όσοι καταπιέζονται θα είναι σε θέση να επιτύχουν κάτι, μόνον εάν καταβάλουμε και εμείς μια προσπάθεια. Νομίζω ότι είναι πολύ θετικό το γεγονός ότι είμαστε σαφέστατοι όσον αφορά το σημείο αυτό στην παράγραφο 32 της έκθεσής σας, κύριε Belder. Κύριε Πρόεδρε, ενόψει της καταστολής, θα ήθελα να πληροφορηθώ και από εσάς τις ενέργειες στις οποίες προβαίνουμε όσον αφορά τον ηγέτη της αντιπολίτευσης, κ. Mousavi. Εξακολουθούμε να ενδιαφερόμαστε για την τύχη του κ. Karoubi; Ποιες συγκεκριμένες επιλογές έχουμε στη διάθεσή μας, ως Ευρωπαϊκή Ένωση, προκειμένου να παράσχουμε μεγαλύτερη στήριξη;
<P>
" απόδειξη του δυναμισμού της ιρανικής κοινωνίας διαπιστώνεται και στην εκστρατεία τους ενός εκατομμυρίου υπογραφών, μια εκστρατεία της οποίας ηγούνται γυναίκες που έχουν συλλέξει ένα εκατομμύριο υπογραφές, προκειμένου να αντιταχθούν στη νομοθεσία που εισάγει διακρίσεις. Θα ήθελα να συγχαρώ ειλικρινά τις γενναίες αυτές γυναίκες. Θα ήθελα να αναφέρει η βαρόνη Ashton σε ποια σημεία μπορεί να προσφέρει συνδρομή μέσω των προξενικών αρχών, δεδομένου ότι δεν παρέχεται πάντα αυτή η συνδρομή.
<SPEAKER ID="499" NAME="Marita Ulvskog" AFFILIATION="S&amp;D">
(SV) Κύριε Πρόεδρε, οι παραβιάσεις των ανθρωπίνων δικαιωμάτων στο Ιράν είναι εκτεταμένες, και εκφράζεται η πεποίθηση ότι αυξάνονται. Υπήρξε σαφής επιδείνωση της κατάστασης στους περισσότερους τομείς, ιδιαίτερα όσον αφορά την ελευθερία της έκφρασης. Υπάρχουν απειλές για την εκτέλεση αρκετών θανατικών ποινών που έχουν ελκύσει την προσοχή μας, διανοούμενοι, φοιτητές και αντιφρονούντες διώκονται, άνθρωποι βασανίζονται και οι γυναίκες και οι εθνοτικές και θρησκευτικές μειονότητες εξακολουθούν να υφίστανται διακρίσεις. Και ο κατάλογος δεν έχει τέλος.
<P>
Πρόκειται για κάτι που ήταν ήδη ανησυχητικά εμφανές κατά τη διάρκεια των εκλογών το 2009, και εξακολουθεί να είναι και επί του παρόντος. Όλοι εμείς που, σε διάφορες περιπτώσεις, συναντούμε επίσημους εκπροσώπους του Ιράν, συναντούμε επίσης μεγαλύτερη ακαμψία και αδιαλλαξία. Υπό το πρίσμα αυτό, θα ήθελα να δηλώσω ότι πιστεύω πως οι προτεραιότητες που περιέγραψε η βαρόνη Ashton -δηλαδή τα ανθρώπινα δικαιώματα, οι ισχυρές υφιστάμενες κυρώσεις και το πυρηνικό πρόγραμμα- είναι οι σωστές, και θα πρέπει σαφώς να αποτελούν το κύριο μέλημά μας.
<P>
Ωστόσο, η αυστηρότητα των αντιδράσεων της ΕΕ προς το Ιράν πρέπει να ενισχυθεί και να καταστεί σαφέστερη. Πρέπει να είμαστε αμείλικτοι, επίσης, όσον αφορά τα εγκλήματα κατά της ανθρωπότητας. Έρχεται κάποτε ο καιρός που η ευγενική συνομιλία αποτελεί ουσιαστικά μια μορφή εξαπάτησης, πιστεύω δε ότι έχουμε ήδη φθάσει σε αυτό το σημείο όσον αφορά το Ιράν.
<SPEAKER ID="500" NAME="Marit Paulsen" AFFILIATION="ALDE">
(SV) Κύριε Πρόεδρε, θα ήθελα να ευχαριστήσω τον κ. Belder για την πολύ καλή έκθεσή του. Είμαι μέλος της αντιπροσωπείας στο Ιράν και λαμβάνω από το ιρανικό καθεστώς επιστολές, στις οποίες απευθύνονται προς εμένα στο όνομα του Θεού, κάτι το οποίο θεωρώ εξαιρετικά δυσάρεστο. Υπό αυτό το πρόσχημα, καταφέρνουν να δημιουργήσουν αυτό που, βάσει της έκθεσης του κ. Belder, μπορεί να περιγραφεί σαφώς ως επίγεια κόλαση. Είναι απίστευτο και δύσκολο να το συλλάβει κανείς.
<P>
Έχω, εν προκειμένω, μια καλή ιδέα και ένα όραμα που θα ήθελα να παρουσιάσω στη βαρόνη Ashton. Όταν κατασκευάζετε ένα νέο μεγάλο κτίριο για την Υπηρεσία Εξωτερικής Δράσης, δεν έχετε ενδεχομένως λίγο χώρο για ένα μικρό γραφείο μιας μικρής ομάδας ανθρώπων που θα μπορούσε να συλλέγει πληροφορίες σχετικά με την ταυτότητα των βασανιστών, των δήμιων και των δικαστών σε αυτές τις αλλόκοτες κοινωνίες που μας περιβάλλουν, ούτως ώστε να γνωρίζουν ότι παρακολουθούμε εκ του σύνεγγυς τη συμπεριφορά τους;
<SPEAKER ID="501" NAME="Ryszard Czarnecki" AFFILIATION="ECR">
(PL) Κύριε Πρόεδρε, κυρία Ashton, θα ήθελα να συγχαρώ τον κ. Belder για την εξαιρετική του έκθεση. Έχω την εντύπωση ότι η Ευρωπαϊκή Ένωση εφαρμόζει δύο μέτρα και δύο σταθμά, και ότι επικρίνουμε πολύ αυστηρά καθεστώτα, ακριβώς όταν αρχίζουν να καταρρέουν και να γκρεμίζονται. Το παράδειγμα της Λιβύης είναι χαρακτηριστικό. Από την άλλη, παραμένουμε σιωπηλοί, ωθούμενοι πολύ συχνά από διάφορους λόγους -στους οποίους περιλαμβάνονται τα οικονομικά συμφέροντα ορισμένων χωρών- όταν πρόκειται για τα καθεστώτα που τα πηγαίνουν καλά. Το ιρανικό καθεστώς τα πηγαίνει καλά, η δε κριτική στην έκθεση ως προς αυτό είναι απολύτως αιτιολογημένη. Αυτό που συμβαίνει εδώ και χρόνια στο Ιράν είναι απολύτως απαράδεκτο. Το Ευρωπαϊκό Κοινοβούλιο πρέπει να μιλήσει για αυτό. Πρέπει να δηλώσουμε τι σκεφτόμαστε για τη θανατική ποινή, για τα βασανιστήρια και για το γεγονός ότι οι ελπίδες που συνδέονταν -ας μην το λησμονούμε- με την πτώση του σάχη Reza Shah Pahlavi διαψεύστηκαν πλήρως. Αντιθέτως, μάλιστα, τα πράγματα είναι ακόμα χειρότερα.
<SPEAKER ID="502" NAME="Barry Madlener" AFFILIATION="NI">
(NL) Κύριε Πρόεδρε, θα ήθελα να ξεκινήσω απευθύνοντας τα συγχαρητήριά μου στον κ. Belder για την εξαιρετική του έκθεση. Ο κ. Belder συνέταξε μια πολύ εύστοχη έκθεση που υιοθετεί σκληρότατη στάση απέναντι στο Ιράν. Είναι η σωστή γραμμή που πρέπει να ακολουθήσουμε. Ο δικτάτορας Mahmoud Ahmadinejad συνεχίζει απλώς να θανατώνει τους ίδιους τους πολίτες του, ενώ οι πολιτικοί του αντίπαλοι υποβάλλονται σε βασανιστήρια. Υπάρχουν φήμες ότι βασανίστηκε και η ολλανδή πολίτης Zahra Bahrami, και έχω ζητήσει τη διερεύνηση αυτού του ζητήματος.
<P>
Θα ήθελα να παρακαλέσω τους αριστερούς Σοσιαλιστές και την απεχθή Ομάδα των Πρασίνων/Ευρωπαϊκή Ελεύθερη Συμμαχία στο Σώμα να μην αποδυναμώσουν την παρούσα έκθεση με κάθε είδους ετερόκλητες τροπολογίες. Το εγκληματικό καθεστώς του Ahmadinejad εξακολουθεί να απειλεί το Ισραήλ και προσπαθεί να ασκήσει την επιρροή του στην Αίγυπτο. Ιδανικά, το Ιράν θα επιθυμούσε την εγκαθίδρυση μιας ισλαμικής δημοκρατίας που θα περιελάμβανε πολιτικούς αγιατολάχ, τον νόμο της σαρία, τον λιθοβολισμό των γυναικών και τον απαγχονισμό των ομοφυλοφίλων. Ναι, κυρίες και κύριοι, αυτό σημαίνει "αμιγές Ισλάμ" για πολλούς μουσουλμάνους. Ιρανικά πολεμικά πλοία κατέπλευσαν ακόμα και στη διώρυγα του Σουέζ, γεγονός που συνιστά κατάφωρα προκλητική χειρονομία προς τη Δύση και το Ισραήλ. Αυτή είναι και η τελευταία μου παρατήρηση.
<SPEAKER ID="503" NAME="Vytautas Landsbergis" AFFILIATION="PPE">
(LT) Κύριε Πρόεδρε, oι σχέσεις της Ευρωπαϊκής Ένωσης με το Ιράν είναι κάτι περισσότερο από ασαφείς. Επιτρέπουμε τη χειραγώγησή μας. Μιλούμε για δημοκρατία, τη ρήτρα περί δημοκρατίας, ανιχνεύουμε όμως και μια έντονη οσμή πετρελαίου και φυσικού αερίου. Αν δεν έχουμε τον στόχο της δημοκρατίας στις καρδιές μας, ας καταπατείται μαζί με τα ανθρώπινα δικαιώματα. Πριν από μερικά χρόνια, εξεπλάγην από τη δημόσια ενημέρωση σχετικά με τα ισχυρά μηχανήματα κατασκευών με τα οποία επιχειρήσεις της Ευρωπαϊκής Ένωσης προμηθεύουν την Τεχεράνη. Αυτά περιλάμβαναν εξοπλισμό εξόρυξης σε μεγάλα βάθη για την κατασκευή υπόγειων εγκαταστάσεων, εγκαταστάσεις στις οποίες κατασκευάζονται πιθανότατα πυρηνικά όπλα. " Τεχεράνη διαθέτει ήδη πυραύλους που μπορούν να πλήξουν σχεδόν το σύνολο της Ευρώπης, οπότε γιατί να μην τους βοηθήσουμε να κατασκευάσουν αυτό ακριβώς που πάντα θέλαμε για τα Χριστούγεννα; Τα ευρωπαϊκά μηχανήματα εκσκαφής σε μεγάλα βάθη "σκάβουν τον λάκκο" τόσο για το ιρανικό έθνος, σε περίπτωση που το Ισραήλ δεν κατορθώσει να διατηρήσει την ψυχραιμία του αντιμέτωπο με το φάσμα μιας δεύτερης εξόδου, όσο και για την Ευρώπη και για ολόκληρο τον πλανήτη. " Ευρώπη δεν φαίνεται να είναι προετοιμασμένη για μια πρόκληση αυτής κλίμακας και, πάνω από όλα, για την πυρηνική ηγεμονία του Ιράν στη Μέση Ανατολή και τη βόρειο Αφρική. Αναλύει κανείς τα τεκταινόμενα στον εν λόγω τομέα;
<P>
Στον αξιοσημείωτο εξοπλισμό περιλαμβάνονται επίσης ισχυροί γερμανικοί και ολλανδικοί οικοδομικοί γερανοί, τους οποίους χρησιμοποιεί η Τεχεράνη για τη δημόσια εκτέλεση των λεγόμενων εγκληματιών και των αντιπάλων του καθεστώτος. Λέγεται ότι ο απαγχονισμός με τη χρήση των εν λόγω ευρωπαϊκών γερανών είναι ιδιαίτερα απάνθρωπος και η αγωνία παρατείνεται επί μακρόν. Σήμερα, οι εκτελέσεις των αμαρτωλών συνεχίζονται, το ίδιο και η προμήθεια εξοπλισμού από την Ευρώπη.
<P>
Ας ελπίσουμε ότι οι ιρανικές αρχές δεν θα παραγγείλουν αεροπλανοφόρα τύπου Mistral στη Saint-Nazaire, αλλά θα μπορέσουν να τα αποκτήσουν λίγο αργότερα από τη Ρωσία, κατασκευασμένα με βάση γαλλική άδεια. Θα υπάρξει σίγουρα ανάγκη για Mistral, πτοκειμένου οι χώρες του Περσικού Κόλπου να αισθάνονται την πολεμική απειλή να επικρέμεται επάνω από το κεφάλι τους. Μπορεί τα αισθήματα των μικρών χωρών της Βαλτικής και της Μαύρης Θάλασσας να μην παρουσιάζουν ιδιαίτερο ενδιαφέρον για κανέναν, ο Περσικός Κόλπος όμως είναι ιδιαίτερα προσφιλής στην Ευρώπη. Θα πρότεινα να το σκεφθούμε αυτό.
<SPEAKER ID="504" NAME="Zoran Thaler" AFFILIATION="S&amp;D">
(SL) Κύριε Πρόεδρε, κυρίες και κύριοι, η τραγωδία του Ιράν είναι μείζονος σημασίας. Τριάντα χρόνια μετά την επανάσταση κατά της δικτατορίας του σάχη, τίθεται ένα απλό ερώτημα: μπορεί το Ιράν να θεωρείται έστω πολιτισμένη χώρα; " βαρβαρότητα του ιρανικού καθεστώτος αντικατοπτρίζεται στις πλείστες και διαφορετικές μορφές της καταπίεσης και των αναχρονιστικών πρακτικών του. Καταπιέζονται γυναίκες, αντιφρονούντες, οιοσδήποτε σκέφτεται διαφορετικά, νέοι, άνθρωποι με γενετήσιο προσανατολισμό προς το ίδιο φύλο και τα λοιπά και τα λοιπά και τα λοιπά.
<P>
Τι μπορούμε να κάνουμε εν προκειμένω; Από τη μία πλευρά, η Ευρωπαϊκή Ένωση χρειάζεται μια πολιτική για το Ιράν, και χρειάζεται να επιβάλει κυρώσεις που θα πλήξουν τους κυριότερους εκπροσώπους του καθεστώτος. Ας τους απαγορεύσουμε την είσοδο και την άσκηση επιχειρηματικής δραστηριότητας, τούτο δε αφορά και τους Φρουρούς της Επανάστασης. Από την άλλη, ας βοηθήσουμε τους νέους και όσους αγωνίζονται για τα ανθρώπινα δικαιώματα και τη δημοκρατική αλλαγή.
<P>
" διασφάλιση ελεύθερης πρόσβασης στην ενημέρωση, η ελευθερία του Τύπου, της τηλεόρασης, του ραδιοφώνου και, ειδικότερα, του Διαδικτύου είναι ζωτικής σημασίας. Το Facebook, το Twitter και το YouTube είναι τα ισχυρότερα όπλα για όσους ταπεινώνονται και αισθάνονται εξοργισμένοι, ο αριθμός των οποίων στο Ιράν είναι πολύ μεγάλος. Έχουμε ευθύνη να τους προστατεύσουμε.
<SPEAKER ID="505" NAME="Norica Nicolai" AFFILIATION="ALDE">
(RO) Κύριε Πρόεδρε, το 2005, το εν ενεργεία καθεστώς ανέλαβε την εξουσία με ένα μήνυμα που προωθούσε τον εθνικισμό και τη δικαιοσύνη. Ακόμα και σήμερα, δεν έχουμε καταφέρει να μετατρέψουμε το Ιράν σε δημοκρατικό καθεστώς. Το μόνο που καταφέραμε ήταν να γίνουμε μάρτυρες της ανάπτυξης της μοναδικής χώρας που προωθεί τον δεσποτισμό σε ευρεία κλίμακα, αντάξιο του σκοτεινού Μεσαίωνα. Αγαπητοί συνάδελφοι βουλευτές, πιστεύω ότι το Ιράν καθίσταται ένα από τα φλέγοντα ζητήματα της εξωτερικής μας πολιτικής, διότι διατρέχουμε τον κίνδυνο να παραβλέψουμε την τεράστια επιρροή που ασκεί στη βόρειο Αφρική μέσω της χρηματοδότησης κινημάτων τρομοκρατικού τύπου, και αναφέρομαι εν προκειμένω στη Χαμάς και τη Χεζμπολάχ.
<P>
Αν η Ευρωπαϊκή Ένωση δεν προβεί σε σαφή εκτίμηση της επιρροής του Ιράν στην περιοχή αυτή, ελλοχεύει ο κίνδυνος να εδραιωθεί η έλλειψη δημοκρατίας στο Ιράν. Ακόμα περισσότερο, αντιμετωπίζουμε στην Ευρώπη μια σοβαρή αδυναμία και τον κίνδυνο μιας απειλής για την ασφάλειά μας. Πιστεύω ότι είναι πλέον καιρός για λύσεις που θα θέσουν τέρμα στην παραδοσιακή αρχή που ενθαρρύνει ο Ταλλεϋράνδος, ότι, δηλαδή "ποτέ δεν προχωρείς τόσο πολύ όσο όταν δεν ξέρεις πού πηγαίνεις".
<SPEAKER ID="506" NAME="Peter van Dalen" AFFILIATION="ECR">
(NL) Κύριε Πρόεδρε, η έκθεση του κ. Belder είναι πολύ καλή, διότι είναι ταυτόχρονα ρεαλιστική και πρακτική. Κατά την προσωπική μου άποψη, η έκθεση θα μπορούσε να είναι ακόμα δριμύτερη ως προς την κριτική της κατά του επιλήψιμου καθεστώτος του Ahmadinejad. Αυτός ο αχρείος ηγέτης αρνείται το ολοκαύτωμα, και ευσεβής του πόθος είναι να καταποντίσει το κράτος του Ισραήλ, και μάλιστα χωρίς καθυστέρηση. Οι χριστιανοί κυριολεκτικά δεν έχουν ζωή υπό τον Ahmadinejad. Επιπλέον, καταπιέζει τον ίδιο του τον λαό με τρομακτικό τρόπο. Ποτέ δεν εκτελέστηκαν τόσο πολλοί άνθρωποι όσο κατά το προηγούμενο έτος. Επομένως, η ΕΕ πρέπει να συνεχίσει να στηρίζει τις δυνάμεις της αντιπολίτευσης, η οποία εστιάζει στη δημοκρατία και τα ανθρώπινα δικαιώματα. Το καθεστώς Ahmadinejad δεν μπορεί να αντιμετωπιστεί αρκετά αυστηρά. Μιλώ για τις κυρώσεις και τις στοχοθετημένες δράσεις κατά του ιρανικού πυρηνικού προγράμματος, όπως συνέβη με τον ιό Stuxnet. Προσβλέπω στην ημέρα της πτώσης του εν λόγω καθεστώτος. Μακάρι να γινόταν σήμερα!
<SPEAKER ID="507" NAME="Nicole Sinclaire" AFFILIATION="NI">
(EN) Κύριε Πρόεδρε, οι υπερασπιστές των ανθρωπίνων δικαιωμάτων στο Ιράν υφίστανται απειλές θανάτου, πράξεις παρενόχλησης, αυθαίρετες συλλήψεις, δικαστική παρενόχληση, στιγματισμό, βίαιες επιθέσεις, κακομεταχείριση, βασανιστήρια και δολοφονίες. Οι υπερασπιστές των ανθρωπίνων δικαιωμάτων των γυναικών διατρέχουν ιδιαίτερο κίνδυνο στο Ιράν. " ελευθερία της έκφρασης, του συνεταιρίζεσθαι και του συνέρχεσθαι υπόκεινται σε αυστηρούς περιορισμούς στο Ιράν και συχνά αντιμετωπίζονται με αυστηρές ποινές.
<P>
" θανατική ποινή χρησιμοποιείται επίσης αυθαίρετα, ειδικά σε ανηλίκους. Ωστόσο, αυτό που θεωρώ εξαιρετικά ανησυχητικό είναι ο τρόπος με τον οποίο η Ευρωπαϊκή Ένωση αντιμετωπίζει στην ουσία το Ιράν. Για άλλη μια φορά, η Υπάτη Εκπρόσωπός μας φαίνεται να μιλά πολύ, αλλά να πράττει πολύ λίγα. Την έχω προσκαλέσει πολλές φορές, και επαναλαμβάνω την πρόσκληση αυτή σήμερα, στην Υποεπιτροπή Ανθρωπίνων Δικαιωμάτων, ούτως ώστε να της υποβληθούν ερωτήματα επί της ουσίας σχετικά με τις δραστηριότητές της στον τομέα των ανθρωπίνων δικαιωμάτων.
<P>
Μας ανακοίνωσε σήμερα πόσο σημαντικά θεωρεί τα ανθρώπινα δικαιώματα, πότε όμως παρευρέθηκε στην Υποεπιτροπή Ανθρωπίνων Δικαιωμάτων; Είναι πρόθυμη να στείλει τους υφισταμένους της, δεν είναι όμως πρόθυμη να έλθει σε δημοκρατική κατ' αντιπαράσταση εξέταση με το Σώμα. Θα ακούσει τις ομιλίες μας, θα προβεί σε κάποια ασυνάρτητη, προκατασκευασμένη δήλωση και στη συνέχεια θα επιστρέψει στο σπίτι της. Αυτό δεν είναι δημοκρατία, κυρία Ashton.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="508" NAME="Richard Howitt" AFFILIATION="S&amp;D">
(EN) Κύριε Πρόεδρε, δεν θέλω να μακρηγορήσω. Θα ήθελα μόνο να ρωτήσω την κ. Sinclaire το εξής: όταν η Ύπατη Εκπρόσωπος προσέρχεται σε ειδική συνεδρίαση της Ολομέλειας του Κοινοβουλίου για να συζητήσει την ετήσια έκθεση για τα ανθρώπινα δικαιώματα και υποβάλλεται σε κατ' αντιπαράσταση εξέταση από τους βουλευτές του ΕΚ ολόκληρου του φάσματος του Κοινοβουλίου, δεν πιστεύει ότι αυτός είναι πιο ικανοποιητικός τρόπος να λογοδοτεί ενώπιον ημών η Ύπατη Εκπρόσωπος για τις επιδόσεις στον τομέα των ανθρωπίνων δικαιωμάτων από ό,τι να της ζητείται να παραστεί στην υποεπιτροπή του Κοινοβουλίου, παρά το γεγονός ότι την έχω σε μεγάλη εκτίμηση;
<SPEAKER ID="509" NAME="Nicole Sinclaire" AFFILIATION="NI">
(EN) Κύριε Πρόεδρε, με όλον τον σεβασμό προς τον συνάδελφο βουλευτή, η αλήθεια είναι ότι αυτός ο τρόπος δεν είναι ικανοποιητικός διότι, όπως γνωρίζει -και αν περνούσε τόσο χρόνο στην Υποεπιτροπή Ανθρωπίνων Δικαιωμάτων όσο εγώ, θα το γνώριζε σίγουρα-, στις επιτροπές έχουμε πραγματικά την ευκαιρία να ακούσουμε περισσότερες από μία απόψεις και να μιλήσουμε περισσότερο από ένα λεπτό, και τότε ουσιαστικά λαμβάνουμε άμεση απάντηση.
<P>
Έχω κάνει πολλές παρατηρήσεις σχετικά με τα ζητήματα των ανθρωπίνων δικαιωμάτων και δεν έχω λάβει ακόμα καμία απάντηση από τη βαρόνη Ashton, απολύτως καμία απάντηση. Πώς συμβαίνει, λοιπόν, αυτό; Επαναλαμβάνω ότι το ζητούμενο είιναι η δημοκρατία. Εκπροσωπώ πέντε εκατομμύρια ανθρώπους. Έχω εκλεγεί στο παρόν Σώμα. " βαρόνη Ashton δεν έχει λάβει ούτε μία ψήφο στη ζωή της.
<SPEAKER ID="510" NAME="Paweł Zalewski" AFFILIATION="PPE">
(PL) Κύριε Πρόεδρε, κυρία Ashton, θα ήθελα να συγχαρώ τον κ. Belder για την εξαιρετική του έκθεση. Είναι ευπρόσδεκτο, επίσης, το γεγονός ότι η έκθεση τροποποιήθηκε κατά τη διάρκεια των διαπραγματεύσεων. Νομίζω ότι, με τις τροποποιήσεις αυτές, απέκτησε πλέον την κατάλληλη διατύπωση. Ολόκληρη η διεθνής κοινότητα, η οποία αποδίδει μεγάλη σημασία στη δημοκρατία και τα ανθρώπινα δικαιώματα, έχει θορυβηθεί από όσα συμβαίνουν εδώ και πολλά χρόνια στο Ιράν, προσπαθούμε δε να αποφασίσουμε ποια μέτρα πρέπει να ληφθούν. Πρέπει, φυσικά, να προέρχονται από το εσωτερικό του Ιράν. Ως εκ τούτου, είναι προφανές ότι η Ευρωπαϊκή Ένωση υποστηρίζει την ιρανική αντιπολίτευση.
<P>
Πιστεύω ότι υπάρχουν τρία ζητήματα τα οποία θα πρέπει πλέον να θίξουμε, και τα οποία ενδέχεται να επηρεάσουν την πολιτική στο Ιράν. Το πρώτο ζήτημα αφορά την πολιτική συνεργασίας μας με την Τουρκία σε σχέση με το Ιράν. " Τουρκία αποτελεί σημαντικό εταίρο για την Ευρωπαϊκή Ένωση. Είναι μια χώρα που κυβερνάται από ένα κόμμα για το οποίο η ισλαμική παράδοση είναι μεν σημαντική, κυβερνάται όμως και κατά τρόπο που συγκλίνει σαφώς περισσότερο προς τα ευρωπαϊκά πρότυπα. Το δεύτερο ζήτημα είναι η συνεργασία με τη Ρωσία. Θα πρέπει να ασκήσουμε πιέσεις στη Ρωσία, προκειμένου να συνεργαστεί ακόμα στενότερα με την Ευρωπαϊκή Ένωση και τις "νωμένες Πολιτείες, ούτως ώστε η συνεργασία με το Ιράν να μην φαίνεται όπως σήμερα. Τρίτον, το τελευταίο ζήτημα, το οποίο είναι και πολύ σημαντικό, είναι το ζήτημα της αντιπυραυλικής ασπίδας. " Ευρωπαϊκή Ένωση πρέπει να συνεργαστεί με το ΝΑΤΟ και τις "νωμένες Πολιτείες για τη διασφάλιση της δημιουργίας της ασπίδας στην Ευρώπη.
<SPEAKER ID="511" NAME="Pino Arlacchi" AFFILIATION="S&amp;D">
(EN) Κύριε Πρόεδρε, το αρχικό κείμενο της έκθεσης αυτής επικρίθηκε για την επιθετική του γλώσσα, εστιάζονταν δε κυρίως στο πυρηνικό πρόγραμμα του Ιράν, αγνοούσε τις ανησυχίες για τα ανθρώπινα δικαιώματα και δεν προέβαλλε θετική προοπτική για μελλοντική συνεργασία. Οι πολυάριθμες τροπολογίες που υποβλήθηκαν από την Ομάδα μου και από άλλους διόρθωσαν τις ατέλειες αυτές και το σημερινό κείμενο είναι ισορροπημένο. Κάνει διάκριση μεταξύ των δύο βασικών ζητημάτων: των παραβιάσεων των ανθρωπίνων δικαιωμάτων από τη σημερινή κυβέρνηση και το ιρανικό πυρηνικό πρόγραμμα.
<P>
Τα δύο ζητήματα δεν είναι παρόμοια, ενώ είναι ανεύθυνο να εκτοξεύονται απειλές εις βάρος του Ιράν περί πολέμου ή διεθνούς παρέμβασης, όπως προτάθηκε σήμερα στο Σώμα. Εάν θέλετε να ενισχύσετε τον Ahmadinejad, συνεχίστε απλώς να το πράττετε, διότι όλοι οι Ιρανοί, ανεξαρτήτως πολιτικών θέσεων, θα εναντιωθούν σε οιαδήποτε ξένη επέμβαση. " τρέχουσα πολιτική που ακολουθεί το Ευρωπαϊκό Συμβούλιο, αλλά και η Ύπατη Εκπρόσωπος, είναι ορθή, διότι βασίζεται σε προσεκτική επιτόπια εκτίμηση της κατάστασης.
<SPEAKER ID="512" NAME="Geoffrey Van Orden" AFFILIATION="ECR">
(EN) Κύριε Πρόεδρε, καταρχάς συγχαίρω τον κ. Belder για την εξαιρετική έκθεσή του. Το Ιράν έχει δυνατότητες επιρροής και πλούτου ώστε να είναι δύναμη "του καλού" ή "του κακού" στην ευρύτερη Μέση Ανατολή. Δυστυχώς, το καθεστώς του έχει καταστεί δύναμη "του κακού", μεταμφιεσμένη με θρησκευτική περιβολή. Το πρόγραμμα πυρηνικών όπλων του Ιράν συνιστά πηγή βαθιάς περιφερειακής και διεθνούς ανησυχίας. Το Ιράν αποτελεί πλέον εστία εξτρεμιστικών δογμάτων, πραγματοποιεί και επιχορηγεί εν διεθνούς τρομοκρατίας, έχει επικίνδυνη επιρροή στους πληθυσμούς των νέων σιιτών στα κράτη του Κόλπου, στο Ιράκ και στον Λίβανο, και δεν διστάζει να συμμαχήσει με σουνιτικές τρομοκρατικές ομάδες στη Γάζα και πέραν αυτής. Έχει συμβάλει στην εκπαίδευση και τον εξοπλισμό τρομοκρατών που επιτέθηκαν κατά δυνάμεων του ΝΑΤΟ στο Αφγανιστάν και παραβιάζει τα ανθρώπινα δικαιώματα. Θα ήταν τραγικά ειρωνικό εάν ένα τυραννικό καθεστώς όπως το Ιράν καθίστατο ο κύριος επωφελούμενος της επιθυμίας για μεγαλύτερη ελευθερία, που διαπιστώνουμε να εκφράζεται τόσο δραματικά σε ολόκληρο τον αραβικό κόσμο τις τελευταίες εβδομάδες, ενώ ο πρόεδρος κ. Ahmadinejad -ολοκληρώνω, κύριε Πρόεδρε- δήλωσε, με μια αποκρουστική επίδειξη υποκρισίας, προς τον αιγυπτιακό λαό ότι έχει το δικαίωμα να εκφράζει τις απόψεις του όσον αφορά την ίδια του την πατρίδα.
<P>
(Ο Πρόεδρος διακόπτει τον ομιλητή)
<SPEAKER ID="513" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, η διεθνής κοινότητα παρακολουθεί μάλλον ανήμπορη ενόσω η κατάσταση των ανθρωπίνων δικαιωμάτων επιδεινώνεται στο Ιράν. Ωστόσο, δεν πρέπει να παραβλέπουμε τα μέσα που διαθέτουμε ώστε να κάνουμε τη φωνή μας να ακουστεί. " Συνθήκη της Λισαβόνας μάς προσφέρει, μέσω της θέσης του Ύπατου Εκπροσώπου, ένα μέσο να πείσουμε την ιρανική κυβέρνηση ότι τα ανθρώπινα δικαιώματα δεν πρέπει να περιορίζονται μέσω της καταστολής. Αποτελούν αναπαλλοτρίωτο δικαίωμα του ατόμου και δεν πρέπει να τίθενται υπό αμφισβήτηση από κανένα πολιτικό καθεστώς. Οι μαζικές εκτελέσεις, ιδίως όσες αφορούν ανηλίκους, ο λιθοβολισμός, οι διακρίσεις εις βάρος των γυναικών και των μειονοτήτων και τα βασανιστήρια αποτελούν, δυστυχώς, μέρος ενός πολύ μεγαλύτερου καταλόγου.
<P>
" δημοκρατική αλλαγή δεν μπορεί να επιβληθεί από έξω. Ωστόσο, η Ευρωπαϊκή Ένωση πρέπει να στηρίζει σταθερά τους ανθρώπους μέσα στη χώρα αυτή, και όχι μόνο προβαίνοντας σε δηλώσεις, οι οποίοι διακινδυνεύουν τη ζωή τους καθημερινά για να διαμαρτυρηθούν ενάντια σε αυτές τις αδικίες.
<SPEAKER ID="514" NAME="Jan Zahradil" AFFILIATION="ECR">
(CS) Κύριε Πρόεδρε, υπό το πρίσμα των γεγονότων στον αραβικό κόσμο, στη Λιβύη, την Αίγυπτο, την Τυνησία και αλλού, η ακαμψία και η ακινησία του ιρανικού καθεστώτος καθίσταται ακόμα πιο εμφανής. Πρόκειται για ένα αδιάλλακτο καθεστώς, ένα καθεστώς φονταμενταλιστών, ένα καθεστώς το οποίο δολοφονεί πολιτικούς αντιπάλους, και το οποίο πρέπει να διατηρεί τη θέση του υπό το βάρος των διεθνών πιέσεων. Πρέπει να στηρίξουμε την εξόριστη ιρανική αντιπολίτευση, η οποία είναι νόμιμη, διαθέτουμε δε ψηφίσματα του Ευρωπαϊκού Κοινοβουλίου σχετικά με αυτό. Είναι αναγκαίο, μεταξύ άλλων, να παρακολουθείται η κατάσταση στο στρατόπεδο προσφύγων Ashraf στο Ιράκ, όπου βρίσκονται περισσότεροι από 3.000 ιρανοί πρόσφυγες από εξόριστες οργανώσεις της αντιπολίτευσης και όπου υφίσταται κίνδυνος ανθρωπιστικής καταστροφής, είναι δε απαραίτητη η παροχή προστασίας προς τους ανθρώπους αυτούς. Επομένως, θα ήθελα να ακούσω μια σαφή γνώμη από τη βαρόνη Ashton σχετικά με το θέμα, να ακούσω μια σαφή δήλωση σχετικά με τον τρόπο με τον οποίο, υπό την ηγεσία της, η ΕΕ θα βοηθήσει τους εν λόγω πρόσφυγες στο στρατόπεδο Ashraf.
<SPEAKER ID="515" NAME="Tunne Kelam" AFFILIATION="PPE">
(EN) Κύριε Πρόεδρε, τώρα που η ΕΕ απευθύνει έκκληση για τον άμεσο τερματισμό της στυγνής δικτατορίας του Gaddafi και εμμένει στην πλήρη απομόνωση του, το ίδιο πρέπει να συμβεί και για το βίαιο και αιμοσταγές ιρανικό καθεστώς. Το να τρέφουμε ελπίδες για την οικοδόμηση εμπιστοσύνης δεν αποτελεί ρεαλιστική επιλογή πλέον, δεδομένου μάλιστα ότι η Τεχεράνη έχει διαβρώσει εντελώς την αξιοπιστία της όσον αφορά το πυρηνικό της πρόγραμμα.
<P>
Απεναντίας, πρέπει να εξεταστούν οι μεγάλες δυνατότητες δημοκρατικής αλλαγής στο Ιράν υπό την ηγεσία του λαού. Πράγματα, η αλλαγή αυτή δεν μπορεί να επιβληθεί από έξω. Ωστόσο, προτεραιότητα της ΕΕ πρέπει να είναι η επέκταση της σαφούς ηθικής και πολιτικής μας στήριξης προς τις δυνάμεις αυτές. Σκέφτομαι κυρίως την κατάρτιση "μαύρης λίστας" με κορυφαίους ιρανούς αξιωματούχους (η κ. Schaake αναφέρθηκε σε ογδόντα ονόματα), τη στήριξη της έναρξης λειτουργίας μεταδόσεων από τον σταθμό Euronews στην ιρανική γλώσσα (φαρσί) και την εμμονή στην αρχή ότι οι τυχόν κοινοβουλευτικές σχέσεις θα πρέπει να διεξάγονται υπό αυστηρούς όρους.
<SPEAKER ID="516" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, το σημερινό δόγμα είναι ότι το Ιράν θα είναι ο μεγάλος νικητής των επαναστάσεων στη βόρειο Αφρική και σε άλλες περιοχές. Αυτό είναι εφικτό, όχι όμως και τόσο πιθανό.
<P>
Πρώτον, το ιρανικό μοντέλο δεν είναι ακριβώς αυτό στο οποίο προσβλέπουν οι νέοι άνθρωποι που εξεγείρονται στις αντίστοιχες χώρες. Δεύτερον, το καθεστώς δεν απολαμβάνει εσωτερικής ειρήνης ώστε να επικεντρωθεί αποκλειστικά στην προώθηση μιας πιο αποφασιστικής εξωτερικής πολιτικής. Τέλος, επειδή ​​άλλες χώρες όπως η Τουρκία -ή ακόμα και η Αίγυπτος μετά, αλλά και κατά τη διάρκεια της μετάβασης- αποτελούν ισχυρούς ανταγωνιστές των φιλοδοξιών του Ιράν.
<P>
Φυσικά, το Ιράν μπορεί πάντα να αντλήσει, έως κάποιον βαθμό, την επιρροή του μέσω πληρεξουσίων, αλλά αυτό δεν θα μπορούσε κατά πάσα πιθανότητα να διαδραματίσει αποφασιστικό ρόλο στην απόκτηση του ελέγχου επί των εν λόγω χωρών. Παραδόξως, ο μοναδικός τρόπος να αποκομίσει οφέλη θα ήταν να θεωρήσει τις τρέχουσες εξελίξεις ως μια ευκαιρία προκειμένου να κινήσει τη διαδικασία επανόδου του Ιράν στη διεθνή κοινότητα. " πορεία θα είναι επίπονη, αποτελεί όμως τη μοναδική εύλογη λύση για το Ιράν.
<P>
Συγχαίρω τον κ. Belder για την εξαιρετική του έκθεση.
<SPEAKER ID="517" NAME="Antonyia Parvanova" AFFILIATION="ALDE">
(EN) Κύριε Πρόεδρε, θα ήθελα να ευχαριστήσω τον κ. Belder για την εξαιρετική του έκθεση. Μόλις την επαύριον του εορτασμού της 100ής επετείου της Παγκόσμιας "μέρας της Γυναίκας, θα ήθελα να κάνω μια ειδική παρατήρηση σχετικά με την κατάσταση των γυναικών στο Ιράν, επιτρέψτε μου δε να μην αφιερώσω την ομιλία αυτή μόνο στη Sakineh Ashtiani και τη Zahra Bahrami, αλλά σε όλες τις γυναίκες που έχουν φυλακιστεί και σε όσες αγνοούνται συνεπεία της σημερινής καταπίεσης στο Ιράν.
<P>
" ΕΕ οφείλει να λάβει υπόψη τις προσδοκίες για δημοκρατική αλλαγή του λαού του Ιράν και την απαράδεκτη κατάσταση που καλούνται να αντιμετωπίσουν οι γυναίκες στο Ιράν. Γνωρίζουμε ότι υπάρχουν διακρίσεις, ή ακόμα και πολιτική και κοινωνική καταπίεση, που πλήττουν τις γυναίκες στη χώρα αυτή, θα πρέπει δε να επαναλαμβάνουμε τα απαράδεκτα αυτά γεγονότα κατά την εξέταση της προσέγγισής μας απέναντι στο Ιράν.
<P>
Αν και η κατάσταση του παρόντος επιδεινώνεται επί του παρόντος, οι υπερασπιστές των δικαιωμάτων των γυναικών στη χώρα συνεχίζουν να αναλαμβάνουν ηγετικό ρόλο στην αντίσταση κατά της υφιστάμενης καταπίεσης και της άρνησης των πολιτικών ελευθεριών και των ανθρωπίνων δικαιωμάτων. Τα δικαιώματα των γυναικών δεν πρέπει να αποτελούν προαιρετικό στοιχείο των διαπραγματεύσεων, ελπίζω δε, κυρία Αντιπρόεδρε/Υπάτη Εκπρόσωπε, ότι η ΕΕ θα αντέξει στη βία χωρίς να τα θέσει υπό αμφισβήτηση.
<SPEAKER ID="518" NAME="Νικόλαος Σαλαβράκος" AFFILIATION="EFD">
Κύριε Πρόεδρε, η έκθεση του κ. Belder, όπως μας παρουσιάστηκε, είναι ακριβής έκθεση, ισορροπημένη και αντικειμενική. Προσωπικά κύριε Πρόεδρε, συμπαθώ τον λαό του Ιράν ο οποίος είναι ένας αρχαίος λαός με αρχαίο πολιτισμό και σημαντική παράδοση. Το Ιράν είναι πλούσια πετρελαιοπαραγωγός χώρα και έχει σπουδαία γεωπολιτική θέση στην περιοχή της Μέσης Ανατολής. " παραβίαση, συστηματικά, των ανθρωπίνων δικαιωμάτων, που επισημάνθηκε και στην έκθεση και από όλους τους αγορητές, δεν ταιριάζει σ' αυτή τη χώρα με αυτή την παράδοση και αυτόν τον λαό. Πρώτα απ' όλα όμως, πρέπει να το αντιληφθεί αυτό η κυβέρνηση του Αχμαντινετζάντ, η οποία πρέπει να λάβει τα μέτρα που επιβάλλονται. " επιμονή της χώρας αυτής για ένα πυρηνικό πρόγραμμα, απαράδεκτο από την παγκόσμια κοινότητα, έχει δημιουργήσει τεράστιες εντάσεις στην περιοχή, καθώς και τεράστια ερωτηματικά. Σε κάθε όμως περίπτωση, δεν προσφέρει στην γεωπολιτική σταθερότητα της περιοχής.
<P>
Κύριε Πρόεδρε, δεν πρέπει να ξεχνάμε και να παραγνωρίζουμε τη μεγάλη αναταραχή που υπάρχει στη Βόρεια Αφρική και τη Μέση Ανατολή και το γεγονός ότι οι μουσουλμανικές κοινωνίες στρέφονται στο πολιτικό Ισλάμ.
<SPEAKER ID="519" NAME="Franz Obermayr" AFFILIATION="NI">
(DE) Κύριε Πρόεδρε, η "πράσινη επανάσταση" και οι πρόσφατες διαδηλώσεις καταδεικνύουν σαφώς ότι υπάρχει μεγάλο δυναμικό για την κοινωνία των πολιτών στο Ιράν. Αυτό πρέπει να υποστηριχθεί, διότι αποτελεί το μοναδικό μέσο για την ανάπτυξη ενός δημοκρατικού ανοίγματος.
<P>
Δυστυχώς, οι κυρώσεις πλήττουν συχνά ακριβώς αυτήν τη νεαρή και δραστήρια κοινωνία των πολιτών. Για παράδειγμα, έχει εγκαταλειφθεί η διεξαγωγή των εξετάσεων της αγγλικής ως ξένης γλώσσας (TOEFL). Πλην όμως, οι εν λόγω εξετάσεις αποτελούν αναγκαία προϋπόθεση για σπουδές στα περισσότερα αγγλοαμερικανικά πανεπιστήμια. Θύματα, συνεπώς, αυτής της εγκατάλειψης είναι οι φοιτητές με διεθνείς ορίζοντες.
<P>
" έκθεση προτείνει άκριτα περαιτέρω κυρώσεις, όπως περιορισμούς στην εξαγωγή τεχνολογίας για δίκτυα κινητής τηλεφωνίας και τηλεπικοινωνιών, αυτές όμως ακριβώς οι τεχνολογίες ταχείας επικοινωνίας και πληροφόρησης είναι απαραίτητες για την εξάπλωση πλουραλιστικών ιδεών. Σε τελική ανάλυση, κερδισμένες θα βγουν τρίτες χώρες όπως η Κίνα, η Ρωσία και η Ινδία, οι οποίες θα συνεχίσουν την επιχειρηματική δραστηριότητα, τις εξαγωγές και τη διασφάλιση πρώτων υλών για τις ίδιες, και οι οποίες δυστυχώς δεν θα συμμορφωθούν με τις συγκεκριμένες κυρώσεις.
<SPEAKER ID="520" NAME="Elena Băsescu" AFFILIATION="PPE">
(RO) Κύριε Πρόεδρε, το Ιράν συγκαταλέγεται επί του παρόντος μεταξύ των αραβικών κρατών που ακολουθούν πορεία προς τη δημοκρατία, η δε κατάσταση στη χώρα περιγράφεται λεπτομερώς στην έκθεση που συνέταξε ο κ. Belder. Το καθεστώς της Τεχεράνης αντιτίθεται σθεναρά στην αλλαγή με την καταστολή των διαδηλώσεων και τη σύλληψη των ηγετών του κινήματος της αντιπολίτευσης. Καταδικάζω έντονα τη στάση αυτή η οποία επικρατεί στην ιρανική κοινωνία εδώ και πολλά χρόνια. Οι πολίτες ζητούν το δικαίωμά τους στην ελεύθερη έκφραση και η κυβέρνηση οφείλει να ακούσει τα αιτήματά τους.
<P>
Επιπλέον, οι ιρανικές αρχές έχουν μετατρέψει την παραβίαση των ανθρωπίνων δικαιωμάτων σε συνήθη πρακτική, και θα ήθελα να αναφέρω, εν προκειμένω, τη Neda, τον "Άγγελο του Ιράν". Υποστηρίζουν τη χρήση της θανατικής ποινής, τον λιθοβολισμό, την εκτέλεση ανήλικων εγκληματιών, όλα αυτά αγνοώντας τις διεθνείς υποχρεώσεις τους. Οι πυρηνικές φιλοδοξίες του Ιράν απειλούν, επίσης, τον πληθυσμό. Οι δραστηριότητες στον πλέον πρόσφατο σταθμό πυρηνικής ενέργειας σταμάτησαν πρόσφατα αναγκαστικά λόγω κινδύνου μόλυνσης.
<SPEAKER ID="521" NAME="Mitro Repo" AFFILIATION="S&amp;D">
(FI) Κύριε Πρόεδρε, βαρόνη Ashton, η έκθεση αυτή είναι ιδιαίτερα ευπρόσδεκτη, διότι η Ευρωπαϊκή Ένωση πρέπει να έχει σαφή και συνεπή στρατηγική για χώρες όπως το Ιράν. Σε μια περίοδο 18 μόλις μηνών, το 2008 και το 2009, το Κοινοβούλιο ενέκρινε θέση υπέρ της πρόσβασης στη δικαιοσύνη για 36 ιρανούς σε σχέση με μεμονωμένες παραβιάσεις των ανθρωπίνων δικαιωμάτων. Είναι περισσότερες από ό,τι για οποιαδήποτε άλλη χώρα. Επιπλέον, η κάθε μία από αυτές τις περιπτώσεις θα άξιζε να αναφερθεί και να ανακληθεί στη μνήμη ατομικά στο Σώμα ακόμα και τώρα.
<P>
Όσον αφορά το Ιράν, τα ανθρώπινα δικαιώματα δεν πρέπει να περνούν σε δευτερεύουσα θέση σε σχέση με το εμπόριο και τις δασμολογικές προτιμήσεις. Αυτό είναι ηθικά λανθασμένο και προς όνειδος της ΕΕ. Αυτός είναι ο λόγος για τον οποίο η Ευρωπαϊκή Ένωση και το Κοινοβούλιο πρέπει, στο μέλλον, να παρακολουθούν στενά τις εξελίξεις στην κατάσταση των ανθρωπίνων δικαιωμάτων στο Ιράν.
<SPEAKER ID="522" NAME="Peter Šťastný" AFFILIATION="PPE">
(EN) Κύριε Πρόεδρε, συμμερίζομαι και εγώ την έκκληση των συναδέλφων μου για στήριξη της ιρανικής αντιπολίτευσης και παροχή καλύτερης προστασίας στους πρόσφυγες στο στρατόπεδο Ashraf. Οι φτωχοί αυτοί άνθρωποι και οι οικογένειές τους αποτελούν μόνιμο στόχο του βάναυσου και φαύλου καθεστώτος του Ιράν. Στη δύσκολη θέση τους πρέπει να προστεθεί και η καθημερινή παρενόχληση και εχθρική στάση των ιρακινών δυνάμεων που υποτίθεται ότι τους προστατεύουν.
<P>
Υπάτη Εκπρόσωπε, ας μην λησμονούμε τους πολύπαθους αυτούς ανθρώπους. Μαζί πρέπει να διασφαλίσουμε ότι η ΕΕ διαδραματίζει καίριο ρόλο στη μετάβασή τους από υπό δίωξη αντιπολίτευση σε δημοκρατική κυβέρνηση. Σε τελική ανάλυση, είναι προς το συμφέρον όλων να υπάρχει -σύντομα ελπίζω- ένα σταθερό και δημοκρατικό Ιράν, οι πολίτες του οποίου απολαμβάνουν την ίδια ελευθερία και τα ίδια δικαιώματα όπως εμείς εδώ στην ΕΕ.
<SPEAKER ID="523" NAME="Catherine Ashton" LANGUAGE="EN">
Κύριε Πρόεδρε, πιστεύω ότι η συζήτηση ήταν ενδιαφέρουσα και, προτού ολοκληρώσουμε το ζήτημα αυτό, θα ήθελα απλώς να σχολιάσω τα δύο συγκεκριμένα θέματα που τέθηκαν κατά μία έννοια έξω από τη συζήτηση.
<P>
" κ. Paulsen με ρώτησε εάν μπορούμε να βρούμε χώρο στο -νομίζω ότι η λέξη ήταν "αστραφτερό" νέο κτίριο, εάν μπορούμε να απασχολήσουμε ανθρώπους που θα εργάζονται για τα ζητήματα τα οποία μας απασχολούν στον τομέα των ανθρωπίνων δικαιωμάτων. Επιτρέψτε μου απλώς να αναφέρω ότι με χαροποίησε ιδιαιτέρως η επιστολή που μου απέστειλε η κ. Hautala, η πρόεδρος της Υποεπιτροπής Ανθρωπίνων Δικαιωμάτων, για να εκφράσει την ικανοποίησή της σχετικά με τον σχεδιασμό του τρόπου με τον οποίο σκοπεύουμε να επιληφθούμε των ζητημάτων των ανθρωπίνων δικαιωμάτων στο πλαίσιο της νέας οργάνωσης. Ωστόσο, το μόνο που κάνω είναι να μετακινήσω όλα τα άτομα σε ένα κτίριο, εγκαταλείποντας τα οκτώ κτίρια στα οποία είναι σήμερα διασκορπισμένα σε ολόκληρη την περιοχή των Βρυξελλών, διότι πιστεύουν, όπως και εγώ, ότι το να μπορούν οι άνθρωποι να εργάζονται από κοινού θα μας επιτρέψει να είμαστε αποτελεσματικότεροι. Θα πρέπει δε να στριμωχθούν λίγο, διότι προσπαθώ επίσης να εξοικονομήσω χρήματα στην πορεία. Ως εκ τούτου, ελπίζω ότι, όταν διαπιστώσετε σε ποιες ενέργειες προβαίνουμε, η λέξη "αστραφτερό" θα έχει θετική έννοια και δεν θα υπονοεί, όπως πολύ φοβούμαι, ότι προσπαθώ να κάνω κάτι που δεν κάνω στην πραγματικότητα.
<P>
Σε απάντηση προς την κ. Sinclaire: ο τρόπος με τον οποίο μού ζητήθηκε να απαντώ σε θέματα ανθρωπίνων δικαιωμάτων από το Κοινοβούλιο, με απόφαση του Σώματος, ήταν να παρίσταμαι ανελλιπώς στην Επιτροπή Εξωτερικών Υποθέσεων, στην οποία θα καλούνταν οι υποεπιτροπές -μεταξύ των οποίων και η Υποεπιτροπή Ανθρωπίνων Δικαιωμάτων-, παρέχοντάς τους τη δυνατότητα να μου απευθύνουν ερωτήματα. Το έπραξα, θα είμαι δε περισσότερο από ευτυχής να συναντηθώ με την κ. Hautala, όπως ήδη πράττω, και να απαντήσω στα ερωτήματά της, καθώς και να παρίσταμαι στις συζητήσεις στην Ολομέλεια του Σώματος. Είμαι απολύτως πρόθυμη να προσπαθήσω να πράξω περισσότερα· θα ήθελα απλώς να σας ζητήσω να αναγνωρίσετε ότι υπάρχει ένα όριο στις ώρες που διαθέτω μέσα στην ημέρα, καθώς και στον αριθμό των δραστηριοτήτων που μπορώ να φέρω εις πέρας. Δεν είναι όμως από έλλειψη σεβασμού προς την επιτροπή ή, ακόμα περισσότερο, προς εσάς προσωπικά· κάθε άλλο. Ευελπιστώ να είστε σε θέση να επικοινωνείτε με το γραφείο μου ώστε να υποβάλλετε θέματα ενδιαφέροντος, αλλά και να παρακολουθείτε πράγματι τις συνεδριάσεις στις οποίες θα μπορώ και εγώ να προσέρχομαι και να λαμβάνω τον λόγο.
<P>
Έχω απόλυτη επίγνωση της προσωπικής μου πορείας, ότι, δηλαδή, είμαι επικεφαλής ενός κοινοβουλευτικού σώματος χωρίς να έχω εκλεγεί· είχα, ωστόσο, το μέγα προνόμιο να εκλεγώ από το παρόν Σώμα και, βεβαίως, να κληθώ να αναλάβω αυτόν τον ρόλο από 27 αρχηγούς κρατών και από τον Πρόεδρο της Επιτροπής. Σε αυτό το πλαίσιο, λοιπόν, προσέχω πολύ τις ευθύνες μου.
<P>
Σε σχέση με τη συζήτηση αυτή καθαυτή και τα ζητήματα ανθρωπίνων δικαιωμάτων που, κατά μία έννοια, κυριάρχησαν στη συζήτησή μας: προσπαθώ να βρω τι άλλο μπορούμε να πράξουμε. Δεν θα σχολιάσω τι εξετάζεται ειδικά επί του παρόντος, επειδή θέλω προβώ στη δέουσα παρουσίαση μετά το πέρας των εργασιών μας, συνομιλούμε όμως με υπερασπιστές των ανθρωπίνων δικαιωμάτων και οργανώσεις, ενώ εξετάζουμε και στα 27 κράτη μέλη έναν αποτελεσματικότερο τρόπο για την αντιμετώπιση του εν λόγω ζητήματος και την άσκηση των μέγιστων δυνατών πιέσεων.
<P>
Όσον αφορά τους κκ. Karoubi και Mousavi, όπως ανέφερα, είναι δύσκολο ακόμα και να προσδιοριστεί με ακρίβεια εάν βρίσκονται στη φυλακή ή σε κατ' οίκον κράτηση. Προσπαθώ συνεχώς για τη διευκρίνιση αυτή. Φυσικά, στηρίζουμε το ψήφισμα στη Γενεύη για ειδικό εισηγητή όσον αφορά το Ιράν. Θέτουμε επίσης τα ζητήματα αυτά άμεσα· είναι πραγματικά σημαντικό ότι είμαστε όλοι ενωμένοι στην προώθηση των ανθρωπίνων δικαιωμάτων στο Ιράν. Πολλοί αξιότιμοι βουλευτές ανέφεραν συγκεκριμένες περιπτώσεις και τις θλιβερές επιδόσεις που έχει να επιδείξει η χώρα αυτή, πρέπει δε να πράξουμε όσο περισσότερα γίνεται και νομίζω ότι μπορούμε να πάμε καλύτερα εάν ενεργήσουμε από κοινού.
<P>
Τέλος, επί του θέματος των πυρηνικών: Επί τεσσεράμισι ημέρες, πραγματοποιούσα απευθείας συζητήσεις με τους ιρανούς διαπραγματευτές, και είμαι πολύ σαφής ως προς αυτό που προσπαθώ να πράξω, να δώσω, δηλαδή, την ευκαιρία στη χώρα αυτή, το Ιράν, να αποδείξει αυτό που διαρκώς αναφέρει, να καταδείξει ότι κινείται προς την κατεύθυνση της μη στρατιωτικής πυρηνικής ενέργειας και όχι προς την κατεύθυνση των πυρηνικών όπλων. Όπως δήλωσα προς αυτούς, δεν είναι δύσκολο: αυτό που οφείλουν να πράξουν είναι να είναι ανοικτοί και διαφανείς, να επιτρέπουν στους επιθεωρητές να πράττουν το έργο που υποτίθεται ότι πράττουν και να συμβάλουν στην οικοδόμηση εμπιστοσύνης όπως τους έχουμε εξηγήσει συχνά με εκτενείες λεπτομέρειες. " επιλογή εναπόκειται στην κρίση τους. Είμαι απόλυτα σαφής επιπλέον ότι το Συμβούλιο Ασφαλείας και εγώ με τον ρόλο μου στην Ε3+3 θα συνεχίσουμε να ασκούμε πιέσεις στην προσπάθειά μας να βεβαιωθούμε ότι αυτό θα συμβεί. Εκείνο που είναι πραγματικά ενθαρρυντικό είναι ότι παρά το γεγονός ότι ηγούμαι των διαπραγματεύσεων, το πράττω αυτό μέσω κοινών συνεδριάσεων με την E3+3· αυτό συνιστά σαφέστατη απόδειξη προς το Ιράν ότι είμαστε απολύτως ενωμένοι στην προσέγγισή μας, θα ήθελα δε να εξάρω όλους όσοι εργάζονται μαζί μου. Οφείλουν να επιδείξουν την πολιτική βούληση να πράξουν ό,τι είναι αναγκαίο· και εάν δεν το πράξουν, μπορώ να δηλώσω στους αξιότιμους βουλευτές ότι θα πρέπει να πράξουμε περισσότερα ώστε να διατηρηθούν οι πιέσεις.
<SPEAKER ID="525" NAME="Bastiaan Belder" LANGUAGE="NL">
Κύριε Πρόεδρε, κυρίες και κύριοι, επιτρέψτε μου να ξεκινήσω απευθύνοντας προς όλους εσάς τις ειλικρινείς μου ευχαριστίες για την πολύτιμη συμβολή σας σε αυτήν τη συζήτηση. Άκουσα πολύ προσεκτικά όσα είχατε να δηλώσετε. " συμβολή σας καθιστά σαφές ποια είναι η πρόθεσή μου με την έκθεση αυτή, να επισημάνω δηλαδή ότι τα θεμελιώδη δικαιώματά μας, -τα ανθρώπινα δικαιώματά μας, τα οποία είναι τόσο θεμελιώδη και αποτελούν τη βάση της ύπαρξής μας- είναι και δικαιώματα των Ιρανών. Για εμένα, αυτό είναι ταυτόσημο. Με άλλα λόγια, η προσοχή που αποδίδουμε στα θεμελιώδη δικαιώματα και τον σεβασμό τους είναι ουσιαστικής σημασίας. Είμαι πεπεισμένος ότι ο σεβασμός αυτός δημιουργεί επίσης μελλοντικές προοπτικές για το Ιράν, ειδικότερα δε για τη νεολαία της χώρας. Μου έκανε εντύπωση κατά τη διάρκεια της συζήτησης το γεγονός ότι η κ. Lösing -η οποία δεν είναι πλέον παρούσα, δυστυχώς- αναφέρθηκε επακριβώς στις εν λόγω μελλοντικές προοπτικές. Σίγουρα αυτό είναι κοντά στα πιστεύω μου.
<P>
Εάν εξετάσουμε απλώς τα γεγονότα, θα διαπιστώσουμε ότι εδώ και χρόνια, πάνω από 150.000 νέοι Ιρανοί, υψηλού μορφωτικού επιπέδου, έχουν εγκαταλείψει την Ισλαμική Δημοκρατία, ακριβώς λόγω της έλλειψης οιωνδήποτε προοπτικών για το μέλλον. Το έπραξαν όχι μόνο λόγω της καταστολής αλλά και λόγω της καταπιεστικής κοινωνικοοικονομικής κατάστασης και του ανελεύθερου κλίματος. Με τις πιο συντηρητικές εκτιμήσεις -και μου το ανέφερε αυτό άνθρωπος εκ των έσω, ο οποίος είναι επίσης οικονομολόγος- και μόνο το γεγονός αυτό δημιουργεί απώλεια 40 δισεκατομμυρίων ετησίως, χωρίς να περιλαμβάνει τη διαρροή εγκεφάλων. Μέσα από την έκθεσή μου, αυτό που ήθελα να τονίσω ήταν ακριβώς το γεγονός ότι η προσοχή που αποδίδουμε και η προώθηση περισσότερων περιθωρίων που επιχειρούμε και η τήρηση των ανθρωπίνων δικαιωμάτων πρέπει πραγματικά να προσφέρουν κάποιες προοπτικές για το μέλλον στο Ιράν. Αυτό ωφελεί επίσης την περιοχή όσον αφορά τη συνολική ασφάλεια.
<P>
Τέλος, βαρόνη Ashton, εξεπλάγην πραγματικά όταν έμαθα -δεν είχα επίγνωση του γεγονότος αυτού, το έθεσαν όμως προς συζήτηση συνάδελφοι βουλευτές- ότι κυκλοφόρησε πριν από μερικές εβδομάδες στον αμερικανικό Τύπο έκθεση, σύμφωνα με την οποία πρόκειται να υπάρξει, στην πραγματικότητα, κατάλογος των σοβαρών παραβιάσεων των ανθρωπίνων δικαιωμάτων στην Ισλαμική Δημοκρατία του Ιράν και των υπευθύνων, από επάνω προς τα κάτω, μέχρι και το επίπεδο των δεσμοφυλάκων στις φυλακές. Θα ήμουν εξαιρετικά ευγνώμων εάν ακολουθούσατε το αμερικανικό παράδειγμα όσον αφορά τον κατάλογο αυτού του είδους, καθώς δεν θα επικεντρωνόμασταν τότε όλοι απλώς σε όσους επιφέρουν τη διάδοση των πυρηνικών και ως εκ τούτου απειλούν την παγκόσμια ασφάλεια, αλλά και στο φοβερό κλίμα που επικρατεί στο Ιράν. Ταυτόχρονα, αυτό αποστέλλει μήνυμα προς τους Ιρανούς ότι εξετάζουμε τη συνολική εικόνα του Ιράν, όχι μόνο την πυρηνική απειλή, και ότι παρόλα αυτά πιστεύουμε ότι το Ιράν θα πρέπει να αποτελεί μια φυσιολογική κοινωνία των πολιτών, σύμφωνα με το υψηλό επίπεδο πολιτισμού που ανέκαθεν η χώρα αυτή απολάμβανε καθ' όλη τη διάρκεια της ιστορίας της.
<P>
Τέλος, δεν πρέπει να με κακοχαρακτηρίσετε ως προς το γεγονός ότι για εμένα, ως Διαμαρτυρόμενο, η θρησκευτική ελευθερία είναι εξαιρετικά σημαντική. Επιτρέψτε μου να γίνω σαφής στο σημείο αυτό: για τους σουνίτες -τη μειοψηφία- για τους Μπαχάι, για τους χριστιανούς και τους εβραίους -πρόκειται για ένα σημείο τόσο ενοχλητικό- η έκθεσή μου είναι, δυστυχώς, ήδη παρωχήμενη, το ομολογώ αμέσως. Το αναφέρω αυτό διότι σημειώθηκε τους τελευταίους μήνες κύμα καταστολής που έπληξε τους σουνίτες, τους Μπαχάι και τους χριστιανούς, κυρίως, και ζητώ συγγνώμη από τους συναδέλφους βουλευτές που η έκθεσή μου δεν είναι ενημερωμένη από την άποψη αυτή. Για εμένα, αυτό αποτελεί κίνητρο να πράξουμε περισσότερα για το Ιράν -εργάζομαι με βάση την πολιτική των ανοικτών θυρών- και ελπίζω ότι θα επικοινωνώ μαζί σας σε τακτική βάση, ούτως ώστε να συμβάλουμε στη δημιουργία ενός Ιράν με μέλλον για το σύνολο του πληθυσμού του.
<SPEAKER ID="526" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 10 Μαρτίου, στις 12 το μεσημέρι.

<CHAPTER ID="010">
Δίκτυα και υπηρεσίες ηλεκτρονικών επικοινωνιών - Ευρωπαϊκή αρχή για την αγορά ηλεκτρονικών επικοινωνιών - Να επωφεληθούμε πλήρως από το ψηφιακό μέρισμα στην Ευρώπη: κοινή προσέγγιση για τη χρήση του φάσματος που απελευθερώνεται από την ψηφιακή μετάβαση - Δίκτυα και υπηρεσίες ηλεκτρονικών επικοινωνιών, προστασία της ιδιωτικής ζωής και προστασία των καταναλωτών (συζήτηση) 
<SPEAKER ID="208" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της Catherine Trautmann, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 2002/21/ΕΚ σχετικά με κοινό κανονιστικό πλαίσιο για δίκτυα και υπηρεσίες ηλεκτρονικών επικοινωνιών, της οδηγίας 2002/19/ΕΚ σχετικά με την πρόσβαση σε δίκτυα ηλεκτρονικών επικοινωνιών και συναφείς ευκολίες, καθώς και με τη διασύνδεσή τους, και της οδηγίας 2002/20/EΚ για την αδειοδότηση δικτύων και υπηρεσιών ηλεκτρονικών επικοινωνιών - C6-0427/2007 -,
<P>
της Pilar del Castillo Vera, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την ίδρυση της Ευρωπαϊκής Αρχής για την Αγορά "λεκτρονικών Επικοινωνιών - C6-0428/2007 -,
<P>
της Patrizia Toia, εξ ονόματος της Επιτροπής Βιομηχανίας, Έρευνας και Ενέργειας, σχετικά με το να επωφεληθούμε πλήρως από το ψηφιακό μέρισμα στην Ευρώπη: κοινή προσέγγιση για τη χρήση του φάσματος που απελευθερώνεται από την ψηφιακή μετάβαση, και
<P>
του Malcolm Harbour, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου περί τροποποίησης της οδηγίας 2002/22/EΚ για την καθολική υπηρεσία και τα δικαιώματα των χρηστών όσον αφορά δίκτυα και υπηρεσίες ηλεκτρονικών επικοινωνιών, της οδηγίας 2002/58/EΚ σχετικά με την επεξεργασία των δεδομένων προσωπικού χαρακτήρα και την προστασία της ιδιωτικής ζωής στον τομέα των ηλεκτρονικών επικοινωνιών και του κανονισμού (ΕΚ) αριθ. 2006/2004 για τη συνεργασία όσον αφορά την προστασία των καταναλωτών - C6-0420/2007 -.
<SPEAKER ID="209" NAME="Luc Chatel">
Προεδρεύων του Συμβουλίου. - (FR) Κύριε Πρόεδρε, κυρία Επίτροπε, κυρίες και κύριοι, χρειάζεται να εξετάσετε μόνο μερικά στοιχεία για να διαπιστώσετε τη στρατηγική σημασία των τηλεπικοινωνιών και των νέων τεχνολογιών πληροφοριών στην Ευρώπη: μόνο οι τεχνολογίες τηλεπικοινωνιών αποτελούν το ένα τέταρτο της ευρωπαϊκής ανάπτυξης και το 40% των κερδών παραγωγικότητάς μας. Εάν εξετάσετε διάφορες μελέτες που έχουν διενεργηθεί, μπορείτε να διαπιστώσετε ότι τα τελευταία 12 χρόνια το 50% του αναπτυξιακού χάσματος μεταξύ "ΠΑ και Ευρώπης συνδέεται με ανισότητες στην ανάπτυξη των τεχνολογιών μας πληροφοριών και επικοινωνιών. " Ευρώπη πρέπει λοιπόν να επενδύσει σε αυτόν τον τομέα σε μια μακροπρόθεσμη βάση. Μια γρήγορη αναθεώρηση του κανονιστικού πλαισίου της ΕΕ για τις ηλεκτρονικές επικοινωνίες είναι συνεπώς ουσιώδης για την προώθηση της ανταγωνιστικότητας και της ανάπτυξης στην ευρωπαϊκή οικονομία.
<P>
Όπως είπα στην ακρόασή μου ενώπιον της Επιτροπής Βιομηχανίας, Έρευνας και Ενέργειας, στόχος της γαλλικής Προεδρίας είναι να φτάσει σε μια πολιτική συμφωνία στο Συμβούλιο των Υπουργών Τηλεπικοινωνιών στις 27 Νοεμβρίου, η ουσία της οποίας θα βασίζεται φυσικά όσο το δυνατόν περισσότερο στις θέσεις που εγκρίθηκαν από το Ευρωπαϊκό Κοινοβούλιο. Για να το πετύχει αυτό, το Συμβούλιο έχει προγραμματίσει τη διεξαγωγή περίπου 15 συναντήσεων εργασίας μέσα στο δεύτερο εξάμηνο του 2008. Θα ήθελα, λοιπόν, να αφιερώσω λίγο χρόνο για να σας ενημερώσω σχετικά με τη θέση που κυριαρχεί στο Συμβούλιο πάνω στα βασικά ζητήματα με τα οποία ασχολούνται οι τρεις εισηγητές: η κ. Trautmann, η κ. del Castillo και ο κ. Harbour. Ο συνάδελφός μου Éric Besson θα ασχοληθεί με την έκθεση της κ. Toia σχετικά με το ζήτημα του ψηφιακού μερίσματος.
<P>
Θα ήθελα να επικροτήσω τον σημαντικό όγκο έργου που έχει πραγματοποιηθεί από τους τρεις εισηγητές στα ζητήματα που θα εξετάσω σε ένα λεπτό. Κατά την άποψή μου, το έργο που έχουν πραγματοποιήσει συμβάλλει στο να ξεδιαλύνει η κατάσταση και παρέχει μια νέα βάση για την έναρξη συζητήσεων με το Συμβούλιο, και θα ήθελα να υπογραμμίσω ότι υπάρχει ευρεία συναίνεση ανάμεσα στα δύο θεσμικά μας όργανα, το Κοινοβούλιο και το Συμβούλιο.
<P>
Πρώτον, θα ήθελα να συγχαρώ την Catherine Trautmann για το έργο που έχει επιτελέσει μέχρι στιγμής ως εισηγήτρια για την οδηγία που τροποποιεί τις οδηγίες-πλαίσιο για την "πρόσβαση" και την "αδειοδότηση". Θα ήθελα να επικροτήσω την προθυμία της να λάβει υπόψη την πρόκληση που γεννά η ανάπτυξη δικτύων επόμενης γενιάς, μια ανησυχία την οποία συμμερίζονται όλοι οι ενδιαφερόμενοι στον τομέα αυτό αλλά και τα κράτη μέλη.
<P>
Κυρία Trautmann, η έκθεσή σας υπογραμμίζει την ανάγκη να συνεχίσουμε να προάγουμε τον ανταγωνισμό, ειδικά τον βασισμένο σε υποδομή ανταγωνισμό· αυτή είναι η άποψη του Συμβουλίου. " έκθεσή σας προτείνει μεγαλύτερη χρήση της γεωγραφικής κατάτμησης της αγοράς, προκειμένου να εξαλειφθούν οι εκ των προτέρων κανονιστικές υποχρεώσεις εκεί όπου ο ανταγωνισμός έχει αποτέλεσμα. Αυτό το δεύτερο ζήτημα συζητείται από το Συμβούλιο.
<P>
Θα ήθελα τώρα να στραφώ στη ρύθμιση των αγορών, συγκεκριμένα στην προτεινόμενη επέκταση του δικαιώματος της Επιτροπής να προβάλλει αρνησικυρία σε επανορθωτικά μέτρα που προτείνονται από τις ρυθμιστικές αρχές. " κ. Trautmann υπογραμμίζει στην έκθεσή της ότι η Επιτροπή θα πρέπει να διαδραματίσει τον ρόλο του διαιτητή και όχι αυτόν του δικαστή· προτείνει, λοιπόν, έναν μηχανισμό συρρύθμισης, σύμφωνα με τον οποίο ένα ζήτημα θα μπορεί να παραπεμφθεί στην αναμορφωμένη ομάδα ρυθμιστικών αρχών, για παράδειγμα, όταν ένα επανορθωτικό μέσο που προτείνεται από μια ρυθμιστική αρχή αμφισβητείται από την Επιτροπή. " εισηγήτρια του Κοινοβουλίου επιχειρεί λοιπόν έναν συμβιβασμό ανάμεσα στο παρόν καθεστώς και στο δικαίωμα της αρνησικυρίας, που είχε προταθεί αρχικά από την Επιτροπή και το οποίο, όπως γνωρίζετε, έχει συναντήσει αντίδραση από τα κράτη μέλη. Αυτό αποτελεί αληθινή πρόοδο συγκριτικά με το αρχικό κείμενο σε ένα πολύ ευαίσθητο ζήτημα για το Συμβούλιο, που δεν φαίνεται αρκετά πρόθυμο στην παρούσα φάση να δώσει τόσο πολλή εξουσία στην Επιτροπή.
<P>
Ένα άλλο ζήτημα που έγινε θέμα έντονης συζήτησης είναι ο λειτουργικός διαχωρισμός. " έκθεση της κ. Trautmann προτείνει τη διατήρηση της επιβολής του λειτουργικού διαχωρισμού ως επανορθωτικού μέτρου σε εξαιρετικές περιπτώσεις για τις εθνικές ρυθμιστικές αρχές. Αυτό το επανορθωτικό μέτρο σε εξαιρετικές περιπτώσεις θα ήταν πιο περιορισμένο σε ό,τι αφορά την εφαρμογή του, καθώς θα απαιτούσε τόσο την προηγούμενη συμφωνία της Επιτροπής όσο και την ευνοϊκή γνωμοδότηση του φορέα Ευρωπαϊκών Ρυθμιστικών Αρχών στις Τηλεπικοινωνίες (BERT). " προσέγγιση που ακολουθήθηκε από την εισηγήτρια γενικά φαίνεται να είναι σύμφωνη με τον συμβιβασμό που ανακύπτει εν προκειμένω στο Συμβούλιο, δηλαδή τη διατήρηση της επιβολής αυτού του επανορθωτικού μέτρου, χωρίς να επιτρέπεται ωστόσο να διαδοθεί η χρήση του.
<P>
Ένα άλλο σημαντικό ζήτημα σε αυτές τις διαπραγματεύσεις είναι η διαχείριση των ραδιοσυχνοτήτων. " εισηγήτριά σας τάσσεται, όπως και το Συμβούλιο, υπέρ μιας σταδιακής προσέγγισης στις αλλαγές στο φάσμα διαχείρισης, που ισορροπεί ανάμεσα στις αρχές της ουδετερότητας, που προτείνει η Επιτροπή, και στην πολυπλοκότητα διαχείρισης αυτού του εν ανεπαρκεία πόρου. " έκθεση που εγκρίθηκε τελικά από την Επιτροπή Βιομηχανίας εισάγει επίσης ένα νέο στοιχείο, συνηγορώντας υπέρ της δημιουργίας μιας Επιτροπής Πολιτικής Ραδιοφάσματος (RSPC), με συμβουλευτικό ρόλο προς το Ευρωπαϊκό Κοινοβούλιο, το Συμβούλιο και την Επιτροπή σε ζητήματα πολιτικής ραδιοφάσματος. Στην Επιτροπή αυτή θα ανατεθεί το έργο της εκπόνησης ενός στρατηγικού νομοθετικού προγράμματος για τη χρήση του ραδιοφάσματος. Σε αυτό το ζήτημα πιστεύω ότι το Συμβούλιο έχει λάβει υπόψη το θεμιτό αίτημα του Ευρωπαϊκού Κοινοβουλίου να αναμιχθεί περισσότερο στη διατύπωση των γενικών κατευθυντηρίων γραμμών για τη διαχείριση των ραδιοσυχνοτήτων, όμως, όπως γνωρίζετε, το Συμβούλιο θέλει επίσης να αποφύγει μια κατάσταση όπου θα υπάρχουν πάρα πολλοί φορείς υπεύθυνοι για τον πόρο αυτό και να διαφυλάξει τη δυνατότητα ανταπόκρισης που απαιτείται από αυτές τις αγορές και από τις ραδιοσυχνότητες ως στρατηγικό πόρο για την καινοτομία.
<P>
Θέλω να επικροτήσω την ποιότητα της έκθεσης της Pilar del Castillo σχετικά με την ίδρυση της ευρωπαϊκής αρχής για την αγορά ηλεκτρονικών επικοινωνιών. Θα έλεγα ότι αγγίζει ένα πολύ ευαίσθητο ζήτημα, ένα ζήτημα που επίσης αποτελεί θέμα ευρείας συναίνεσης ανάμεσα στο Κοινοβούλιο και το Συμβούλιο. " έκθεση, κυρία del Castillo, καταλήγει στο ότι η ευρωπαϊκή αρχή, με τη μορφή που προτάθηκε αρχικά, δεν είναι η σωστή λύση για την ενίσχυση της συνεργασίας ανάμεσα στις ρυθμιστικές αρχές και την προώθηση της εναρμόνισης των πρακτικών· αυτή είναι και η θέση του Συμβουλίου. Είστε αντίθετη στη δημιουργία μιας ευρωπαϊκής υπέρ-ρυθμιστικής αρχής και προτείνετε τη δημιουργία ενός φορέα -BERT- που θα είναι πιο κοντά στις ρυθμιστικές αρχές, θα απολαμβάνει μεγαλύτερη ανεξαρτησία από την Ευρωπαϊκή Επιτροπή και θα έχει πολύ πιο απλή δομή και διακυβέρνηση από όσα προτάθηκαν αρχικά. Το Συμβούλιο γνωρίζει όλα αυτά τα επιχειρήματα, αλλά, όπως ξέρετε, η πλειονότητα των κρατών μελών εξακολουθεί να έχει επιφυλάξεις για την ιδέα της δημιουργίας ενός κοινοτικού φορέα. Μέσα στις επόμενες εβδομάδες το Συμβούλιο πρέπει επομένως να προσπαθήσει να πετύχει μια ισορροπία ανάμεσα στις δύο επιλογές: τη θεσμοποίηση ενός φορέα ιδιωτικού δικαίου, που περιλαμβάνει τις ευρωπαϊκές ρυθμιστικές αρχές, ή τη δημιουργία ενός κοινοτικού φορέα του οποίου η ανεξαρτησία πρέπει να διασφαλιστεί.
<P>
Τα τελευταία σχόλιά μου σχετίζονται με την έκθεση του Malcolm Harbour, τον οποίο θέλω να ευχαριστήσω για την ποιότητα του έργου του· χαιρετίζω ιδιαίτερα το γεγονός ότι λαμβάνει υπόψη θεμελιώδη δικαιώματα των καταναλωτών. Το Κοινοβούλιο, όπως και το Συμβούλιο, στηρίζει τα μέτρα που προτείνονται από την Επιτροπή, με στόχο την ενίσχυση της προστασίας των καταναλωτών, ένα ζήτημα που έχει έρθει πρόσφατα στο προσκήνιο, δεδομένου του σημαντικού αντικτύπου των υπηρεσιών επικοινωνιών στις καθημερινές ζωές των πολιτών μας.
<P>
Συγκεκριμένα, η έκθεση του κ. Harbour προτείνει ότι πρέπει να προσδιοριστούν οι πληροφορίες που θα συμπεριλαμβάνονται στις συμβάσεις, ότι πρέπει να ενισχυθούν τα μέτρα που πρόκειται να ληφθούν από τα κράτη μέλη για τους ανάπηρους χρήστες και ότι πρέπει να μειωθούν οι χρόνοι υλοποίησης για τη φορητότητα αριθμού, προκειμένου να βελτιωθεί ο ανταγωνισμός. Το Συμβούλιο γενικά επιδοκιμάζει όλα αυτά τα μέτρα.
<P>
Νομίζω ότι το ζήτημα της προστασίας της ιδιωτικής ζωής, το οποίο αντιμετωπίστηκε στο πλαίσιο της διαδικασίας ενισχυμένης συνεργασίας με τον κ. Alvaro στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, είναι επίσης ένα σημαντικό ζήτημα που πρέπει να αντιμετωπιστεί, και χαίρομαι, για παράδειγμα, που ελήφθησαν υπόψη οι αυτόκλητες επικοινωνίες μέσω SMS.
<P>
Σε ό,τι αφορά το συγκεκριμένο ζήτημα του δικαιώματος πνευματικής ιδιοκτησίας, η έκθεση του κ. Harbour προτείνει τη διατήρηση της υποχρέωσης για τους παρόχους δικτύων υπηρεσιών ηλεκτρονικών επικοινωνιών να παρέχουν στους συνδρομητές όλες τις χρήσιμες πληροφορίες για τις παράνομες χρήσεις δικτύων και υπηρεσιών. Προτείνει επίσης να ενθαρρυνθεί η συνεργασία ανάμεσα σε όλους τους ενδιαφερομένους, προκειμένου να προαχθεί η διάδοση νόμιμων προσφορών. Αυτά δείχνουν να είναι ισορροπημένα μέτρα, αλλά θα πρέπει να λάβουμε υπόψη ότι αυτό είναι ένα πολύ ευαίσθητο ζήτημα, τόσο για το Σώμα σας όσο και για το Συμβούλιο.
<P>
Ολοκληρώνοντας αυτά που έχω να πω για τους τομείς αρμοδιότητάς μου, κύριε Πρόεδρε, πριν παραχωρήσω τη θέση μου στον συνάδελφό μου, Éric Besson, σχετικά με το ζήτημα του ψηφιακού μερίσματος, νομίζουμε ότι το Κοινοβούλιο και το Συμβούλιο συμφωνούν σε μεγάλο βαθμό σε αυτά τα ζητήματα, παρά το γεγονός ότι υπάρχουν μικρές διαφορές απόψεων αναφορικά με το επίπεδο λεπτομέρειας που πρέπει να συμπεριληφθεί στην οδηγία. Φυσικά, θα κάνουμε ό,τι είναι δυνατόν για να συνεχίσουμε να συνεργαζόμαστε στενά με το Κοινοβούλιο και την Επιτροπή, ώστε να τα τρία θεσμικά όργανα να καταλήξουν σε συμβιβαστικές λύσεις το συντομότερο δυνατό.
<SPEAKER ID="210" NAME="Πρόεδρος">
Σας ευχαριστώ, κύριε Chatel. Ο κ. Luc Chatel είναι ο αναπληρωτής Υπουργός Βιομηχανίας και Προστασίας των Καταναλωτών.
<P>
Καινοτομούμε σήμερα ακούγοντας έναν δεύτερο εκπρόσωπο του Συμβουλίου, τον κ. Éric Besson, υπουργό παρά τω πρωθυπουργώ.
<SPEAKER ID="211" NAME="Éric Besson">
Προεδρεύων του Συμβουλίου. - (FR) Κύριε Πρόεδρε, κυρία Επίτροπε, κυρίες και κύριοι, όπως μόλις ανέφερε ο συνάδελφός μου Luc Chatel, είναι δική μου ευθύνη να σας μιλήσω σχετικά με το πολύ σημαντικό ζήτημα του ψηφιακού μερίσματος.
<P>
Στις 12 Ιουνίου 2008 το Συμβούλιο ενέκρινε συμπεράσματα σχετικά με την ανακοίνωση της Επιτροπής με τίτλο "Να επωφεληθούμε πλήρως από το ψηφιακό μέρισμα στην Ευρώπη: κοινή προσέγγιση για τη χρήση του φάσματος που απελευθερώνεται από την ψηφιακή μετάβαση". Το τέλος της αναλογικής ραδιομετάδοσης θα απελευθερώσει φάσμα στη ζώνη συχνοτήτων UHF, κάτι που είναι ιδιαιτέρως ελκυστικό λόγω των ιδιοτήτων διάδοσης των ραδιοκυμάτων UHF. H μετάβαση στην ψηφιακή μετάδοση, λοιπόν, προσφέρει μια πρωτοφανή ευκαιρία, από την οποία πρέπει να επωφεληθούμε πλήρως. Αυτός είναι ο σκοπός της έκθεσης της κ. Toia, για την οποία θα γνωμοδοτήσετε και στο σημείο αυτό θα ήθελα να επικροτήσω την ποιότητα του έργου που έχει πραγματοποιήσει η εισηγήτρια.
<P>
Όπως έδειξε η κ. Toia στην έκθεσή της, η συνολική αξία των αγορών υπηρεσιών ηλεκτρονικών επικοινωνιών που στηρίζονται στη χρήση του φάσματος ραδιοκυμάτων στην ΕΕ ανέρχεται σε περισσότερα από 250 δισεκατομμύρια ευρώ ή περίπου 2,2% του ετήσιου ακαθάριστου εγχώριου προϊόντος της ΕΕ. " ορθή διαχείριση του φάσματος μπορεί να συμβάλει σημαντικά στους στόχους της Λισαβόνας για ανταγωνιστικότητα και οικονομική ανάπτυξη, και να ικανοποιήσει μια ευρεία γκάμα κοινωνικών, πολιτιστικών και οικονομικών αναγκών των ευρωπαίων πολιτών. Στην πράξη, η φρόνιμη και συνετή χρήση του ψηφιακού μερίσματος θα συμβάλει στη μείωση του ψηφιακού χάσματος, ειδικά σε μη προνομιούχες, απόμακρες ή αγροτικές περιοχές. Όπως σωστά επισημαίνει η εισηγήτριά σας, το ραδιοφάσμα που απελευθερώνεται από την ψηφιακή μετάβαση πρέπει να ανακατανεμηθεί το συντομότερο δυνατό.
<P>
Μπορώ να σας πω ότι το Συμβούλιο κατ' ουσίαν συμφωνεί με την άποψη της εισηγήτριας ότι μια συντονισμένη προσέγγιση για χρήση του φάσματος σε ευρωπαϊκό επίπεδο θα διασφαλίσει τη βέλτιστη χρήση του ψηφιακού μερίσματος. Ο προσδιορισμός μιας εναρμονισμένης υποζώνης για νέες υπηρεσίες ηλεκτρονικών επικοινωνιών θα δώσει τη δυνατότητα στους φορείς εκμετάλλευσης και τους κατασκευαστές εξοπλισμού να ωφεληθούν από μια αγορά με επαρκές μέγεθος. Αυτό αποτελεί στρατηγικό ζήτημα για τη βιομηχανική και πολιτική ανάπτυξη της Ευρώπης.
<P>
Εάν η Ευρώπη κατορθώσει να συντονίσει τη δράση για το ψηφιακό μέρισμα, όπως έκανε για το παγκόσμιο σύστημα κινητών επικοινωνιών (GSM), θα έχει μια ιστορική ευκαιρία να επαναδρομολογήσει τα επόμενα 20 χρόνια μια σημαντική πολιτική προς όφελος της βιομηχανίας και των καταναλωτών της. Ωστόσο, όπως υπογραμμίστηκε από τους υπουργούς τον περασμένο Ιούνιο, το Συμβούλιο θεωρεί ότι πρέπει να σεβαστούμε την αρχή να διασφαλιστεί ευελιξία χρήσης του ψηφιακού μερίσματος, παρά τους περιορισμούς που είναι αναγκαίοι για την αποφυγή επιβλαβούς ανάμειξης ή για την προαγωγή στόχων γενικού συμφέροντος, όπως η ευρεία διαθεσιμότητα της υπηρεσίας ή ο πλουραλισμός των μέσων επικοινωνίας και η πολιτιστική και γλωσσική πολυμορφία. Οι εθνικές συζητήσεις για την κατανομή του φάσματος πρέπει να προχωρήσουν ολοταχώς, όμως για να πετύχει η κοινοτική προσέγγιση, πρέπει να παραμείνει συνεπής με τις εθνικές αποφάσεις που λαμβάνονται σήμερα για την επαναχρησιμοποίηση των συχνοτήτων.
<P>
Θα ήθελα να ολοκληρώσω λέγοντας ότι το Συμβούλιο ζητεί λοιπόν από την Επιτροπή -και γνωρίζω ότι το έχει ήδη κάνει- να ξεκινήσει τις μελέτες και τις διαβουλεύσεις που απαιτούνται για να καθοριστεί μια σταθερή βάση για τη συντονισμένη αξιοποίηση του φάσματος. " Επιτροπή καλείται επίσης να στηρίξει και να βοηθήσει τα κράτη μέλη στην επίτευξη αυτού του στόχου. Το Συμβούλιο αναμένει έτσι με μεγάλο ενδιαφέρον την έκθεση της Επιτροπής που θα υποβληθεί μέχρι τον Δεκέμβριο του 2008 σχετικά με τα αποτελέσματα αυτής της διαδικασίας και τα όποια περαιτέρω απαιτούμενα μέτρα.
<SPEAKER ID="213" NAME="Viviane Reding">
Μέλος της Επιτροπής. - (EN) Κύριε Πρόεδρε, θέλω να ξεκινήσω ευχαριστώντας τους εισηγητές, Catherine Trautmann, Pilar del Castillo Vera, Patrizia Toia και Malcolm Harbour, για το πολύ δύσκολο έργο και τις πολύ εποικοδομητικές προτάσεις. Θα ήθελα να ευχαριστήσω το Κοινοβούλιο γενικά, καθώς το έργο ήταν πολύ δύσκολο, και γνωρίζω ότι απαιτούσε πολύ διεξοδική και εκτενή προετοιμασία -συναντήσεις με τους ενδιαφερομένους και εξέταση κυριολεκτικά εκατοντάδων τροπολογιών- καθώς και ότι εργαστήκατε υπό την πίεση του χρόνου, όμως συχνά υπό τέτοιες συνθήκες επιτυγχάνονται τα καλύτερα αποτελέσματα, και αυτό ισχύει σαφέστατα στην περίπτωση αυτή.
<P>
Ανεξαρτήτως του πόσο επαρκές είναι το υπάρχον κανονιστικό πλαίσιο από πολλές απόψεις, όλοι συμφωνούν ότι υπάρχει πραγματική ανάγκη να βελτιωθεί. Γιατί; Πρέπει να ενισχύσουμε την προστασία των καταναλωτών, εξασφαλίζοντας ότι μπορούν να κάνουν μια σωστά ενημερωμένη επιλογή ανάμεσα σε μια ποικιλία ανταγωνιστικών προϊόντων και υπηρεσιών. Πρέπει να διασφαλίσουμε ότι όταν τα κράτη μέλη διαχειρίζονται το εθνικό φάσμα τους -που είναι ένας πολύτιμος πόρος, όπως ήδη αναφέρθηκε- συνειδητοποιούν τα κοινωνικά και οικονομικά οφέλη, επειδή η διαχείρισή τους είναι αποτελεσματική, διαφανής και ευέλικτη και επειδή υπάρχει καλύτερος συντονισμός σε επίπεδο ΕΕ. Πρέπει να διασφαλίσουμε ότι το ρυθμιστικό μας σύστημα θα διευκολύνει και δεν θα εμποδίζει τις επενδύσεις σε δίκτυα επόμενης γενιάς, ώστε η Ευρώπη να παραμείνει ανταγωνιστική στον 21ο αιώνα.
<P>
Τέλος -και αυτό αποτελεί τη βάση όλων των προσπαθειών μας- πρέπει να ενισχύσουμε την εσωτερική αγορά. Αυτό δεν έχει να κάνει με φαρισαϊσμό, αλλά με το να εφοδιαστεί η ΕΕ με μια αποτελεσματική, ανταγωνιστική ενιαία αγορά, που θα φέρει την οικονομία κλίμακας όχι μόνο στον τομέα των ηλεκτρονικών επικοινωνιών, αλλά και στους πολίτες και στην ευρύτερη οικονομία. Είναι αυτή η οικονομία σε μεγάλο βαθμό που ωφελεί και η οποία πρέπει να ενισχυθεί. Ας επωφεληθούμε από την ευρωπαϊκή μας ήπειρο: ας απαλλαγούμε από τους φραγμούς που οδηγούν στον κατακερματισμό και σε μικρότερη οικονομική και κοινωνική αποτελεσματικότητα.
<P>
Και τα τέσσερα αυτά θέματα -προστασία καταναλωτών, φάσμα, επενδύσεις και εσωτερική αγορά- είναι πολύ σημαντικά, και το Κοινοβούλιο το έχει αντιληφθεί αυτό. Πρέπει να συγχαρώ το Κοινοβούλιο για τον προσδιορισμό των υποκείμενων προβλημάτων και για το ότι έκανε τη σωστή διάγνωση για την παρουσίαση πραγματικών λύσεων.
<P>
Επιτρέψτε μου τώρα να περάσω στους μηχανισμούς εσωτερικής αγοράς. Εκεί διακυβεύονται πολλά και εκεί η συζήτηση με το Συμβούλιο αναμένεται πολύ δύσκολη. Το λέω αυτό παρά τη διαπίστωση από τους ίδιους τους υπουργούς στο τέλος της σλοβενικής Προεδρίας ότι πρέπει να βελτιώσουμε τη σταθερότητα της εσωτερικής αγοράς για τις ηλεκτρονικές επικοινωνίες.
<P>
" διαπίστωση είναι πολύ καλή βεβαίως, αλλά ποιες είναι οι λύσεις; Το Κοινοβούλιο ορθώς έχει διαπιστώσει ότι υπάρχει μόνο μία συζήτηση -όχι δύο- σε ό,τι αφορά τον φορέα και τους μηχανισμούς για τη βελτίωση της λειτουργίας της εσωτερικής αγοράς, ειδικά τους μηχανισμούς του άρθρου 7 για ειδοποίηση εξέτασης των εθνικών αγορών. Αυτές είναι οι δύο πλευρές του ίδιου νομίσματος της εσωτερικής αγοράς και είναι αλληλένδετες.
<P>
Όλοι γνωρίζουμε ότι οι υπάρχουσες ρυθμίσεις για συνεργασία ανάμεσα στις εθνικές ρυθμιστικές αρχές εντός του κοινοτικού πλαισίου -δηλαδή η ομάδα ευρωπαϊκών ρυθμιστικών αρχών (ERG)- χρειάζεται να βελτιωθούν, προκειμένου να είναι χρήσιμες. Γι' αυτό, η Επιτροπή επιδοκιμάζει τις τροπολογίες που εμπλουτίζουν την πρόταση της Επιτροπής για μια πιο διαφανή, υπεύθυνη και αποδοτική μορφή συνεργασίας.
<P>
Πάνω απ' όλα, η Επιτροπή χαιρετίζει τις προτάσεις του Κοινοβουλίου για έναν κοινοτικό φορέα. Ένας τέτοιος κοινοτικός φορέας, με όλα όσα συνεπιφέρει, πρέπει να μπορεί να έχει αποτέλεσμα: πρέπει να λειτουργεί με έναν τρόπο που να είναι αποτελεσματικός, δίκαιος και αξιόπιστος, και επίσης πέραν υποψίας ότι ίσως είναι πιο κοντά σε ορισμένες ρυθμιστικές αρχές απ' ό,τι σε άλλες. Για τον λόγο αυτό, εάν πρόκειται να είμαστε συνεπείς, πρέπει να είμαστε συνεπείς και με τη χρηματοδότηση. " εθνική χρηματοδότηση, σε οποιαδήποτε αναλογία, θα θέσει υπό αμφισβήτηση την αξιοπιστία ενός φορέα και θα ανοίξει τον δρόμο για διοικητική και νομική αβεβαιότητα.
<P>
Γνωρίζουμε εκ πείρας ότι η υβριδική χρηματοδότηση δημιουργεί προβλήματα, κι έτσι πρέπει να αποφύγουμε τη δημιουργία τέτοιων προβλημάτων. Αναφορικά με αυτό, θα ήθελα να προειδοποιήσω το Κοινοβούλιο να είναι σε εγρήγορση απέναντι σε αυτό που εγώ αποκαλώ προσέγγιση βελγικής ομάδας ποδοσφαίρου, την οποία πρέπει να σας εξηγήσω. Γνωρίζετε ότι η ERG δημιουργήθηκε από την Επιτροπή ως συμβουλευτική υπηρεσία προς την Επιτροπή. Πρόσφατα οι εθνικές ρυθμιστικές αρχές δημιούργησαν έναν φορέα ιδιωτικού δικαίου, σύμφωνα με το βελγικό δίκαιο, για να λειτουργήσει ως γραμματεία στη διεθνή ομάδα ρυθμιστικών αρχών- την IRG. " IRG λειτουργεί εκτός του κοινοτικού πλαισίου -έχει περισσότερα μέλη από τα 27 κράτη μέλη- και στην πράξη κανείς δεν καταλαβαίνει πού ξεκινά η IRG και πού τελειώνει η ERG. " Επιτροπή ήθελε να βάλει τέλος σε αυτήν τη σύγχυση, δημιουργώντας μιας σαφώς καθορισμένη και υπεύθυνη αρχή. Σε καμία περίπτωση δεν θέλουμε έναν βελγικό ιδιωτικό φορέα, ξένο προς την κοινοτική προσέγγιση και τις εγγυήσεις που παρέχει, να αναμειχθεί στην ευρωπαϊκή διαδικασία λήψης αποφάσεων.
<P>
Για τον λόγο αυτό, υπάρχει ακόμα η ανάγκη για περαιτέρω εξέταση αρκετών νομικών και θεσμικών ζητημάτων αναφορικά με τη δημιουργία του φορέα και ιδιαιτέρως με τη δομή διακυβέρνησής του. Πρέπει να βρούμε τα κατάλληλα μέσα για να διαφυλάξουμε την ανεξαρτησία των εθνικών ρυθμιστικών αρχών με έναν τρόπο που να εγγυάται μια κατά βάση κοινοτική προσέγγιση.
<P>
Όμως, πάνω απ' όλα, πρέπει να τονίσω το γεγονός ότι ο φορέας είναι ένα μέσο για την επίτευξη ενός σκοπού και όχι ο σκοπός αυτός καθαυτός. Ο φορέας δεν είναι τίποτα περισσότερο από ένα εργαλείο, προκειμένου να βελτιωθεί η κανονιστική συνέπεια. Γι' αυτό η άλλη όψη του νομίσματος της εσωτερικής αγοράς είναι τόσο σημαντική και γι' αυτό το Ευρωπαϊκό Κοινοβούλιο έχει απόλυτο δίκιο να ενισχύει τη διαδικασία συνέπειας του άρθρου 7 για ειδοποίηση εξέτασης των εθνικών αγορών, όπου, παρεμπιπτόντως, ο φορέας θα διαδραματίσει τον ρόλο του.
<P>
Ο νέος μηχανισμός διαιτησίας του Κοινοβουλίου στο άρθρο 7α δείχνει ότι η Επιτροπή και το Κοινοβούλιο συμφωνούν στη διαπίστωση της ανάγκης για μηχανισμούς λειτουργικής συνέπειας, που κάνουν την πραγματική διαφορά.
<P>
" λύση του Κοινοβουλίου είναι να δώσει τη δυνατότητα στην Επιτροπή να παρεμβαίνει, ζητώντας από μια εθνική ρυθμιστική αρχή να αλλάξει τη ρυθμιστική προσέγγισή της εάν, μετά από αξιολόγηση από ομοτίμους από τον φορέα, εντοπιστεί κάποιο πρόβλημα. Πρέπει να συζητήσουμε περαιτέρω λεπτομέρειες για την προσέγγιση του Κοινοβουλίου, προκειμένου να σεβαστούμε τη θεσμική ισορροπία που έχει θεσπιστεί από τη Συνθήκη, αλλά αυτό που βρίσκω απολύτως σωστό είναι η λογική της προσέγγισης που ακολουθήθηκε, η οποία είναι να βρεθεί μια ισορροπία ανάμεσα στα συμφέροντα της επικουρικότητας και εκείνα της εσωτερικής αγοράς, και μετά να εξαχθούν σαφή λειτουργικά συμπεράσματα.
<P>
Χάρη σε μια αξιολόγηση από ομοτίμους που πραγματοποιήθηκε από τον φορέα, υπάρχει ένας τρόπος να ωφεληθούμε από τη συγκεντρωμένη εμπειρία των εθνικών ρυθμιστικών αρχών, παράλληλα με την ευαισθησία τους σε αυτό που είναι θεμιτές τοπικές διαφορές. Ασφαλώς είναι λογικό ότι, όταν ένας φορέας ενημερώνει για την ύπαρξη προβλήματος στην εσωτερική αγορά, σε συνδυασμό με τις ανησυχίες που εκφράζονται από την Επιτροπή ως θεματοφύλακα της Συνθήκης, τότε θα πρέπει να υπάρξουν και συνέπειες.
<P>
Προς το συμφέρον της εσωτερικής αγοράς και της ασφάλειας δικαίου (και "δίκαιο" σημαίνει επίσης "επιχειρείν") η Επιτροπή θα πρέπει να έχει την ισχύ να ζητήσει από την ειδοποιούσα εθνική ρυθμιστική αρχή να αλλάξει την προσέγγισή της σε μια τέτοια περίπτωση, καθώς δεν μπορούμε να δεχτούμε ότι, έχοντας περάσει από την πολύ μακροσκελή διαδικασία εξέτασης του άρθρου 7, η ειδοποιούσα ρυθμιστική αρχή θα μπορεί να πει "σας ευχαριστούμε πολύ για την άποψή μας, αλλά προτιμούμε την προσέγγισή μας", και να κάνει σαν να μην συμβαίνει τίποτα.
<P>
Γι' αυτό συγχαίρω το Κοινοβούλιο, που έχει δίκιο όταν λέει ότι η όλη διαδικασία δεν μπορεί απλώς να τελειώσει με κλαυθμυρισμό. " βιομηχανία, οι καταναλωτές και οι φορολογούμενοι δεν θα εκτιμήσουν τη δημιουργία πολύπλοκων και χρονοβόρων κανονιστικών συστημάτων τα οποία δεν μπορούν να σημειώσουν καμία διαφορά. Γι' αυτό, το σύστημα πρέπει να έχει ένα αντιστήριγμα, δηλαδή ότι εντέλει θα μπορεί να υπάρξει μια δεσμευτική απόφαση της Επιτροπής.
<P>
Ανέφερα νωρίτερα τη σημασία της δημιουργίας ενός κανονιστικού πλαισίου φιλικού προς νέες επενδύσεις. Γι' αυτό η Επιτροπή στην πρότασή της όχι μόνο διατήρησε αλλά ενίσχυσε τη βασισμένη στον ανταγωνισμό προσέγγιση στη ρύθμιση, καθώς οι ανταγωνιστικές αγορές οδηγούν τις νέες επενδύσεις. Γι' αυτό επίσης η Επιτροπή είναι ευγνώμων στην Επιτροπή Βιομηχανίας, Έρευνας και Ενέργειας για την προσπάθειά της να κάνει τους κανόνες τηλεπικοινωνιών πιο φιλικούς προς τις επενδύσεις, ειδικά σε ό,τι αφορά τις μεγάλες επενδύσεις που χρειάζονται για να εκσυγχρονιστούν τα παλιά καλώδια χαλκού, θέτοντας σε λειτουργία γρήγορα δίκτυα οπτικής ίνας.
<P>
Αυτοί οι πεπαλαιωμένοι τοπικοί βρόχοι -και πρόκειται για τη μεγάλη πλειονότητα των ευρωπαϊκών νοικοκυριών και των μικρών επιχειρήσεων που εξαρτώνται από τη σύνδεσή τους στο Διαδίκτυο- αποτελούν το σημείο συμφόρησης του Διαδικτύου υψηλής ταχύτητας, το σημείο όπου η υπερλεωφόρος πληροφοριών γίνεται επαρχιακός δρόμος, και γι' αυτό επικροτώ την κίνηση του Κοινοβουλίου να ενθαρρύνει τον ανταγωνισμό υποδομής σε αυτά τα δίκτυα πρόσβασης επόμενης γενιάς, προωθώντας ενεργά τον διαμοιρασμό των αγωγών που στεγάζουν τις νέες ίνες, και τον καταμερισμό των κινδύνων των νέων εγκαταστάσεων. Αυτές οι προσπάθειες είναι ευπρόσδεκτες και συμφωνούν με τη σύσταση που ετοιμάζω επί του παρόντος για την παροχή καθοδήγησης στις εθνικές ρυθμιστικές αρχές πάνω σε αυτά τα ζητήματα.
<P>
Όμως η αναβάθμιση των σημείων συμφόρησης στο Διαδίκτυο υψηλής ταχύτητας δεν πρέπει να γίνει ένας νέος και διαρκής ανασχετικός παράγοντας για τον ανταγωνισμό στο μέλλον, ενώ έχουμε αρκετά στοιχεία ότι η μετάβαση στην ίνα θα κάνει πολύ πιο δύσκολο το έργο για τους εναλλακτικούς επενδυτές, επειδή η αποδεσμοποίηση της ίνας επί του παρόντος δεν είναι ούτε τεχνικά ούτε οικονομικά εφικτή, κάτι που σημαίνει ότι οι εναλλακτικοί φορείς πρέπει να επενδύσουν στις δικές τους ίνες ή να χρησιμοποιήσουν μια υπηρεσία τύπου bitstream του κατεστημένου φορέα.
<P>
Πρέπει να δούμε ρεαλιστικά την κατάσταση: σε πολλές γεωγραφικές περιοχές, όπου ο ανταγωνισμός υποδομής δεν αποδεικνύεται εφικτός, η κατάλληλη ρύθμιση θα συνεχίσει να είναι ο μόνος τρόπος για να διατηρηθεί ζωντανός ο ανταγωνισμός. Ο ανταγωνισμός φέρνει χαμηλότερες τιμές, καλύτερη ποιότητα υπηρεσιών και περισσότερες επιλογές, ώστε οι καταναλωτές να είναι οι πραγματικοί νικητές.
<P>
Όμως δεν εθελοτυφλώ. Βλέπω ότι το Κοινοβούλιο συμμερίζεται αυτές τις ανησυχίες. " επιλογή πρέπει να είναι αληθινή· πρέπει να δοθεί στους καταναλωτές η δύναμη να αξιοποιήσουν στο μέγιστο τον ανταγωνισμό, και η δύναμη αυτή σημαίνει ότι πρέπει να ενημερωθούν. Γι' αυτό η ενισχυμένη ικανότητα να αλλάξει κάποιος τον προμηθευτή του είναι τόσο σημαντική. Χαιρετίζω τη στήριξη του Κοινοβουλίου στην ανάγκη να εξασφαλιστεί η ολοκλήρωση της φορητότητας αριθμού εντός μίας ημέρας. Εάν στην Αυστραλία μπορεί να γίνει εντός δύο ωρών, τότε η μία ημέρα θα πρέπει να είναι απολύτως εφικτή στην Ευρώπη.
<P>
Χαιρετίζω επίσης τη σαφήνεια που προσέδωσε το Κοινοβούλιο με τις αλλαγές για τη βελτιωμένη ενημέρωση των καταναλωτών, ώστε οι τελευταίοι να γνωρίζουν πραγματικά τι υπηρεσία λαμβάνουν από τους παρόχους τους και να μπορούν να κάνουν χρήσιμες συγκρίσεις. Αυτή η ενισχυμένη σαφήνεια χρησιμεύει επίσης για τη στήριξη της ανοικτής αρχιτεκτονικής του Διαδικτύου, την οποία υπογραμμίζουμε, την οποία θέλουμε και την οποία υπερασπιζόμαστε. Εάν υπάρχουν οποιοδήποτε περιορισμοί στην πρόσβαση στο Διαδίκτυο, επιβάλλεται οι καταναλωτές να ενημερώνονται ξεκάθαρα για το ποιοι είναι αυτοί οι περιορισμοί, και χαίρομαι που βλέπω ότι η Επιτροπή και το Κοινοβούλιο συμφωνούν σε αυτά τα σημεία.
<P>
Ωστόσο, αυτό που δυσκολεύομαι να κατανοήσω είναι γιατί το Κοινοβούλιο άλλαξε το κείμενο με τέτοιο τρόπο ώστε οι συνδρομητές να μην έχουν ομοίως τη δύναμη και την ενημέρωση σε ό,τι αφορά το απόρρητο των προσωπικών δεδομένων τους. Γνωρίζω ότι το Κοινοβούλιο παίρνει πολύ σοβαρά την προστασία των θεμελιωδών δικαιωμάτων των καταναλωτών και των πολιτών και γι' αυτό μου κάνει τόση έκπληξη το ότι οι όροι για ειδοποίηση παραβίασης στις προτάσεις της Επιτροπής αμβλύνονται από τις αλλαγές που είναι υπό συζήτηση αυτήν τη στιγμή.
<P>
" προκαθορισμένη θέση πρέπει να είναι οι συνδρομητές να ενημερώνονται για τυχόν παραβίαση της ασφάλειας αναφορικά με τα προσωπικά δεδομένα τους, ώστε να παίρνουν μέτρα προφύλαξης, και δεν μπορεί να εναπόκειται στον πάροχο υπηρεσίας η απόφαση του κατά πόσο μια τέτοια παραβίαση είναι πιθανό να βλάψει έναν συνδρομητή - ο συνδρομητής και τα δικά του δεδομένα είναι αυτά που πρέπει να προστατευτούν. Πώς μπορεί να γνωρίζει, για παράδειγμα, ένας πάροχος πόσο ευαίσθητες είναι οι δεδομένες πληροφορίες σε μία μεμονωμένη περίπτωση; Προτρέπω, λοιπόν, το Κοινοβούλιο να αναθεωρήσει τη θέση του στο ζήτημα αυτό.
<P>
Τέλος, αναφορικά με το φάσμα: δεν ήταν ανάγκη να πείσω το Κοινοβούλιο για τη σπουδαιότητα του θέματος αυτού. Γι' αυτό, η Επιτροπή επικροτεί την πολιτικοποίηση της συζήτησης γύρω από το ζήτημα του φάσματος. Αυτή η συζήτηση πηγαίνει πολύ πιο πέρα από το τεχνικό επίπεδο. Ακόμα και αν συνεχίσει να χρωστάει πάρα πολλά στη σκληρή δουλειά και τις λύσεις που προτείνονται από την Επιτροπή Ραδιοφάσματος, πολλά έχουν επιτευχθεί από την απόφαση για το ραδιοφάσμα. Πρέπει να το διαφυλάξουμε αυτό. Όμως το Κοινοβούλιο έχει δίκιο: η περαιτέρω πρόοδος εξαρτάται από την ενσωμάτωση μιας πολιτικής στρώσης σε αυτήν τη διαδικασία, ώστε τα συμφέροντα να μπορούν να συζητηθούν καταλλήλως. Μια πιο αποτελεσματική -και άρα περισσότερο συντονισμένη- προσέγγιση μεταξύ των κρατών μελών επιφέρει την προοπτική ενός σεναρίου επωφελούς για όλους, μέσω του οποίου η επίτευξη των κοινωνικών και πολιτικών στόχων ενισχύεται παράλληλα με το μεγάλο όφελος για την οικονομία της Ευρώπης.
<P>
Σημαντική πρόοδος στη μεγιστοποίηση του ψηφιακού μερίσματος και άλλων ζητημάτων σχετικών με αυτό μπορεί να εξασφαλιστεί μόνο με τη στρατηγική και τις σημαντικές πολιτικές αποφάσεις που θα έχουν συμφωνήσει το Κοινοβούλιο και το Συμβούλιο. Έτσι, η Επιτροπή υποστηρίζει τον θεμιτό στόχο του Κοινοβουλίου για μεγαλύτερη ανάμειξη στην πολιτική του φάσματος και αποδέχεται καταρχήν τις αλλαγές που προτείνει το Κοινοβούλιο.
<P>
Φυσικά, το Συμβούλιο θα έχει τη δυνατότητα να εκφράσει την άποψή του. Θέλω να τονίσω ότι η Επιτροπή θα στηρίξει το Κοινοβούλιο στη συζήτηση αυτή και θα βοηθήσει το Συμβούλιο να καταλήξει σε συμφωνία με το Κοινοβούλιο.
<SPEAKER ID="215" NAME="Catherine Trautmann">
εισηγήτρια. - (FR) Κυρία Πρόεδρε, κυρία Επίτροπε, κύριοι υπουργοί, κυρίες και κύριοι, προκειμένου να μπορέσουμε να δικαιολογήσουμε τη μεταρρύθμιση του κανονιστικού πλαισίου για την οποία συζητούμε, αυτή πρέπει να επιφέρει απτές βελτιώσεις για τους καταναλωτές όσον αφορά τις τιμές, την πρόσβαση και την ταχύτητα σύνδεσης, καθώς και για τις εταιρείες όσον αφορά την προοπτική θεμιτού ανταγωνισμού, νέων επενδύσεων και ανταγωνιστικότητας.
<P>
Ο μεγάλος αριθμός των ενδιαφερομένων που εμπλέκονται συνεπάγεται ότι διακυβεύονται διαφορετικά, ακόμη και αντικρουόμενα, συμφέροντα. Προσωπικά, εξαρχής φρόντισα να ακούσω τις απόψεις όλων των πλευρών και, επίσης, να στείλω ένα επίκαιρο και αξιόπιστο μήνυμα στις εταιρείες και στους καταναλωτές, προκειμένου να οικοδομηθεί ή να οικοδομηθεί εκ νέου η εμπιστοσύνη τους.
<P>
Οι ηλεκτρονικές επικοινωνίες αποτελούν μια πραγματική ευκαιρία για την ευρωπαϊκή ανάπτυξη. Ο τομέας αντιπροσωπεύει το 3% του ευρωπαϊκού ΑΕγχΠ. Πρέπει να συνεχίσουμε να μπορούμε να επωφελούμαστε πλήρως από αυτές τις δυνατότητες στην ΕΕ όσον αφορά τις επενδύσεις και την ανάπτυξη των υπηρεσιών. Γι' αυτό απαιτείται ανταγωνισμός, αλλά όχι μόνο ανταγωνισμός. Πρέπει να ληφθούν μέτρα προκειμένου να δημιουργηθούν οι συνθήκες για υπεύθυνη και αειφόρο ανάπτυξη· με άλλα λόγια, να οικοδομηθεί ένα οικοσύστημα για το είδος της οικονομίας της γνώσης που όλοι επιθυμούμε.
<P>
Τώρα πρέπει να λάβουμε υπόψη τις τεχνολογίες πληροφοριών και επικοινωνιών ως πόρους. Πρόκειται, συνεπώς, για θέμα που αφορά τόσο τον δημόσιο όσο και τον ιδιωτικό τομέα, το οποίο απαιτεί τη στήριξη ευέλικτων κανόνων και την υπευθυνότητα όλων των ενδιαφερομένων μέσω της συνεργασίας μεταξύ των ρυθμιστικών αρχών και της Επιτροπής, με τον ίδιο τρόπο με τον οποίο συνεργάζονται οι φορείς εκμετάλλευσης και οι καταναλωτές με βάση μια συμβατική συμφωνία.
<P>
Υπάρχουν τέσσερις βασικοί τομείς που θα ήθελα να ενισχυθούν: πρώτον, η εξυπηρέτηση πελατών, όσον αφορά την πρόσβαση -μέσω της ευρύτερης εδαφικής ανάπτυξης των δικτύων- τις δίκαιες τιμές ή την ποιότητα· δεύτερον, η συνεχής βιομηχανική δραστηριότητα με σκοπό την ενίσχυση της δημιουργίας θέσεων εργασίας και της καινοτομίας, δεδομένου ότι και η τεχνολογική πρόοδος είναι αποτελεσματική όσον αφορά τη μείωση των τιμών· τρίτον, η ανταγωνιστικότητα των μικρών και των μεγάλων εταιρειών, προκειμένου να διασφαλισθούν ο βιώσιμος ανταγωνισμός στα κράτη μέλη της ΕΕ και οι αναγκαίες επενδύσεις, ειδικά στις οπτικές ίνες, που θα μας δώσει τη δυνατότητα να ανταγωνιστούμε αποτελεσματικότερα σε μια παγκόσμια αγορά· και, τέλος, η ασφάλεια δικαίου -η ανάγκη να διασφαλισθεί η αξιοπιστία του συστήματος παρέχοντας αρμοδιότητες στους ενδιαφερόμενους και προωθώντας την αμοιβαία συνεργασία, ειδικά μεταξύ των ρυθμιστικών αρχών, αλλά και μεταξύ των ρυθμιστικών αρχών και της Επιτροπής.
<P>
Διαπίστωσα με χαρά ότι, στο πλαίσιο αυτό, η Επιτροπή Βιομηχανίας, Έρευνας και Ενέργειας έκανε δεκτές τις προτάσεις συμβιβασμού μου -συχνά με μεγάλη πλειοψηφία- και θα ήθελα να ευχαριστήσω τους συναδέλφους μου που ήταν τόσο άμεσα διαθέσιμοι, παρά τις συχνά μάλλον αυστηρές προθεσμίες, κάτι που σήμαινε, ωστόσο, ότι μπορέσαμε να τηρήσουμε το χρονοδιάγραμμα με σκοπό να επιτύχουμε τον στόχο της τροποποίησης του παρόντος κανονισμού πριν από το τέλος της τρέχουσας κοινοβουλευτικής περιόδου. Πρόκειται για το αποτέλεσμα μιας συλλογικής προσπάθειας.
<P>
Προσωπικά θεωρώ ότι ο τομέας έχει γενικά ανταποκριθεί θετικά σε αυτές τις κατευθυντήριες γραμμές, και ελπίζω ότι οι συνάδελφοί μας στο Συμβούλιο θα πράξουν το ίδιο. Άκουσα προσεκτικά τον κ. Chatel και τον κ. Besson και τις απόψεις τους, καθώς και την κ. Reding, και θα ήθελα να τους ευχαριστήσω για τις εμπεριστατωμένες και γενικά θετικές απόψεις τους.
<P>
Για να επιστρέψω στα θέματα που είναι ακόμη υπό συζήτηση, θα ήθελα να μιλήσω για το ζήτημα των διορθωτικών μέτρων.
<P>
Χωρίς καμία καταπάτηση των αρμοδιοτήτων των εθνικών ρυθμιστικών αρχών, προέκυψε συμβιβασμός όσον αφορά την ανάγκη συνεπέστερης εφαρμογής των διορθωτικών μέτρων σε επίπεδο ΕΕ. Ωστόσο, υπήρξε ομόφωνη -ή σχεδόν ομόφωνη- απόρριψη της πρότασης της Επιτροπής ότι η ίδια πρέπει να έχει το δικαίωμα αρνησικυρίας σε διορθωτικά μέτρα. Στο πλαίσιο του μηχανισμού που προβλέπεται στην έκθεσή μου, κάθε όργανο έχει τις νόμιμες αρμοδιότητές του: η Επιτροπή δύναται να εγείρει αμφιβολίες για ένα διορθωτικό μέτρο, αλλά δεν μπορεί να το απορρίψει εντελώς, εκτός εάν ο BERT γνωμοδοτήσει, επίσης, αρνητικά. Αντιστρόφως, προκειμένου ο λειτουργικός διαχωρισμός να επιβληθεί ως διορθωτικό μέτρο, αυτό θα απαιτεί τη συμφωνία τόσο της Επιτροπής όσο και του BERT. Με αυτού του είδους τον περιορισμό, ο εν λόγω διαχωρισμός παραμένει απτή απειλή, αλλά δεν μπορεί να επιβληθεί εύκολα.
<P>
Όσον αφορά το ραδιοφάσμα, οι προτάσεις μας προσανατολίζονται προς μια πιο ευέλικτη διαχείριση αυτού του εν ανεπαρκεία πόρου, αλλά με μετριοπαθή και αναλογικό τρόπο, θεσπίζοντας, ταυτόχρονα, μέτρα με στόχο τη βελτιστοποίηση της διαχείρισης του φάσματος. Θεωρούμε ότι η πρώτη δομική μονάδα είναι η πραγματική ευρωπαϊκή πολιτική για το φάσμα που θα μπορούσε να παρουσιαστεί, μόλις εγκριθεί η δέσμη, σε μια μεγάλη διάσκεψη που θα διεξαχθεί στις αρχές της επόμενης κοινοβουλευτικής περιόδου.
<P>
Όσον αφορά τα νέα δίκτυα, αυτά έλειπαν από την πρόταση της Επιτροπής, ή αναφέρονταν ελάχιστα, σε μια χρονική στιγμή κατά την οποία η Ευρώπη ήδη συμμετέχει σε αυτήν την τεχνολογική επανάσταση. Θεωρήσαμε ότι ήταν άμεσα απαραίτητο να παράσχουμε στα κράτη μέλη και στις ρυθμιστικές αρχές τις κατευθυντήριες γραμμές και τα μέσα που χρειάζονται, προκειμένου να ενθαρρύνουν τις επενδύσεις και να διαχειριστούν, όταν είναι απαραίτητο, την ανάπτυξη αυτών των δικτύων. Γι' αυτόν τον λόγο, οι προτάσεις μας εγκρίθηκαν από ομάδα αναγνωρισμένων εμπειρογνωμόνων αμέσως πριν από τις θερινές διακοπές.
<P>
Ένα τελευταίο θέμα έχει προκύψει μάλλον με καθυστέρηση: η προστασία των δικαιωμάτων πνευματικής ιδιοκτησίας. Είναι ατυχές το ότι η συγκεκριμένη συζήτηση προέκυψε σε αυτό το στάδιο στην αναθεώρηση της δέσμης για τις τηλεπικοινωνίες· θεωρώ ότι θα ήταν άτοπο εδώ να συζητήσουμε σχετικά με μηχανισμούς για να διασφαλισθεί ότι τα δικαιώματα πνευματικής ιδιοκτησίας γίνονται απόλυτα σεβαστά.
<P>
Θέλω απλώς να πω ότι ελπίζω ότι θα μπορέσουμε να ολοκληρώσουμε την αναθεώρηση αυτής της δέσμης χωρίς αδικαιολόγητη πίεση και χωρίς να προκληθεί αναστάτωση από αυτό το θέμα, παρόλο που είναι σημαντικό, δεδομένου ότι το δημιουργικό περιεχόμενο αποτελεί το θέμα μιας ανακοίνωσης της Επιτροπής. Θα ασχοληθώ με τα υπόλοιπα θέματα στα δύο λεπτά που θα έχω για να ολοκληρώσω.
<SPEAKER ID="217" NAME="Pilar del Castillo Vera">
εισηγήτρια. - (ES) Κυρία Πρόεδρε, θα ήθελα να αρχίσω επισημαίνοντας αυτό που είπε ο κ. Chatel: στον τομέα των ηλεκτρονικών επικοινωνιών οφείλεται το 25% της ευρωπαϊκής ανάπτυξης και το 40% της παραγωγικότητας. Με λίγα λόγια, οι αριθμοί αυτοί επιβεβαιώνουν τις δηλώσεις της ατζέντας της Λισαβόνας σχετικά με την ανάγκη να αναπτυχθεί μια ευρωπαϊκή οικονομία βασισμένη στη γνώση, στην οποία η μεγάλη κινητήρια δύναμη της ανάπτυξης είναι, πράγματι, οι ηλεκτρονικές επικοινωνίες.
<P>
" Επιτροπή απέδειξε ότι το γνωρίζει αυτό, προτείνοντας μια δέσμη μέτρων τα οποία επαναπροσδιορίζουν το κανονιστικό πλαίσιο που εγκρίθηκε το 2002. Αρκετές αγορές έχουν απορρυθμιστεί και υπάρχουν ακόμη ορισμένες σημαντικές κανονιστικές ρυθμίσεις που εκκρεμούν, στόχος των οποίων είναι να δοθεί πλήρης ώθηση στην ανταγωνιστικότητα της εσωτερικής αγοράς.
<P>
Ωστόσο, θα εστιάσω, φυσικά, στη θέση του Κοινοβουλίου. Μια θέση, κύριε Chatel, εκπρόσωπε του Συμβουλίου, κυρία Viviane Reding, εκπρόσωπε της Επιτροπής, κυρίες και κύριοι, που έχει κοινό παρονομαστή έναν παράγοντα που καθιστά τη θέση του Κοινοβουλίου, κατά τη γνώμη μου, εξαιρετικά συνεπή, συνεκτική και ισχυρή. Και ο κοινός παρονομαστής στις εκθέσεις που συντάχθηκαν από το Κοινοβούλιο και εγκρίθηκαν από τις αρμόδιες επιτροπές, είναι απλώς η έννοια της κατανεμημένης ευθύνης.
<P>
" έκθεση της κ. Trautmann βασίζεται στην κατανεμημένη ευθύνη. " πρόταση σύστασης ενός οργάνου εθνικών ρυθμιστικών αρχών βασίζεται στην κατανεμημένη ευθύνη. Ακούσαμε και στις δύο περιπτώσεις ότι η κατανεμημένη ευθύνη αποτελεί το μέσο που χρειάζεται ακόμη στην αγορά ηλεκτρονικών επικοινωνιών στην Ευρώπη σήμερα, και ό,τι έχει προταθεί απορρέει από αυτήν την έννοια της κατανεμημένης ευθύνης, είτε σχετίζεται με την αλληλεπίδραση στην κατανεμημένη ρύθμιση μεταξύ της Επιτροπής και του συμβουλίου εθνικών ρυθμιστικών αρχών, γνωστού ως BERT, είτε με την οργάνωση και τη χρηματοδότηση του BERT.
<P>
Επειδή ο χρόνος πιέζει και οι συζητήσεις υπήρξαν ήδη μακρές και θα συνεχίσουν να είναι στο μέλλον, πρέπει τώρα να αναφερθώ αποκλειστικά στον BERT. Πρόκειται για μία πρόταση που είναι σύμφωνη με την έννοια της κατανεμημένης ευθύνης και την ανάπτυξη μιας ουσιαστικά επιτυχημένης εσωτερικής αγοράς, η οποία εξακολουθεί να χρειάζεται ορισμένα ερείσματα εκ των προτέρων, προκειμένου να προσαρμοστεί πλήρως στους κανόνες του ανταγωνισμού, ένα συμβούλιο που θα βασίζεται στη συνεργασία μεταξύ της Επιτροπής και των κρατών μελών με τη μορφή των ρυθμιστικών φορέων. Στο πλαίσιο αυτό, και λαμβανομένης υπόψη της παρούσας κατάστασης, οι αρμοδιότητες του συμβουλίου έχουν καθοριστεί καλύτερα, όπως και η δομή, η ευθύνη, η υποχρέωση λογοδοσίας και η χρηματοδότηση.
<P>
Και προς τον σκοπό αυτόν θα ήθελα να πω, κυρία Επίτροπε, κυρίες και κύριοι, κύριε Chatel, ότι είναι απαραίτητο να διατηρηθεί η συνεκτικότητα και η συνέπεια. " συγχρηματοδότηση που πρότεινα και υποστηρίζω για το συμβούλιο είναι συμβατή με την έννοια της κατανεμημένης ευθύνης η οποία αποτελεί τη ραχοκοκαλιά κάθε πρότασης του Κοινοβουλίου, τόσο στην έκθεση της κ. Trautmann όσο και στη δική μου.
<P>
Αντιθέτως, αυτό που δεν θα ήταν συνεπές και συνεκτικό είναι ένας μηχανισμός χρηματοδότησης που θα βασίζεται απόλυτα στην έμμεση κοινοτική χρηματοδότηση· δεν θα ήταν συνεπές με την υπόλοιπη πρόταση και θα είχε, συνεπώς, ως αποτέλεσμα μια τεράστια δυσλειτουργία ως προς την έννοια και το σκεπτικό πίσω από τη μεταρρύθμιση που προτείνει το Κοινοβούλιο.
<P>
Είμαι πεπεισμένη ότι τόσο η Επιτροπή όσο και το Κοινοβούλιο, καθώς και το Συμβούλιο, επιδιώκουν την επίτευξη των ίδιων στόχων, το έχουμε αποδείξει αυτό, και ζητώ να συνεχισθεί η ισορροπία και η καλή κατανόηση που είχαμε έως τώρα, ώστε να μπορέσουμε να ακολουθήσουμε την ίδια πορεία. Ο τομέας για τον οποίο συζητούμε το αξίζει.
<SPEAKER ID="219" NAME="Patrizia Toia">
εισηγήτρια. - (IT) Κύριε Πρόεδρε, κυρίες και κύριοι, στον κόσμο των τηλεπικοινωνιών κάθε μέσο που επιτρέπει τη μετάδοση ομιλίας, δεδομένων και εικόνων αποτελεί σημαντικό πόρο. Γι' αυτόν τον λόγο η ιδέα ότι σε μερικά έτη θα υπάρχει διαθέσιμη σημαντική, για να μην πω τεράστια, ποσότητα ραδιοφάσματος, με άλλα λόγια νέες συχνότητες διαθέσιμες για νέες χρήσεις, αποτελεί μια τεράστια κοινωνική, πολιτιστική, οικονομική και εμπορική ευκαιρία: μάλιστα, κάποιος έχει ήδη ποσοτικοποιήσει την εμπορική αξία του ψηφιακού μερίσματος.
<P>
Χρειαζόμαστε, συνεπώς, μια κατάλληλη ευρωπαϊκή πολιτική, ικανή να αξιοποιήσει αυτόν τον πόρο στο μέγιστο, και να μετατρέψει την Ευρώπη σε κινητήρια δύναμη και όχι απλώς σε ένα σύνολο εθνικών πολιτικών. Όπως όλοι γνωρίζουμε, σε άλλα μέρη του κόσμου, όπως στην Ιαπωνία και στις "ΠΑ, αυτός ο πόρος ήδη αξιοποιείται με σημαντικά αποτελέσματα, παρέχοντας με αυτόν τον τρόπο στις επιχειρήσεις εκείνων των περιοχών ένα ανταγωνιστικό πλεονέκτημα.
<P>
Πρέπει, συνεπώς, να ανακτήσουμε τον χαμένο χρόνο -ή τέλος πάντων να ενεργήσουμε ταχέως- και ακόμη και αν η ψηφιακή μετάβαση ολοκληρωθεί το 2012 -ημερομηνία που πρέπει να τηρηθεί απόλυτα και ολοκληρωτικά- πρέπει να εστιάσουμε τώρα, χωρίς καθυστέρηση, στη μεταρρύθμιση του ραδιοφάσματος και στο ψηφιακό μέρισμα.
<P>
Το ραδιοφάσμα είναι φυσικός και, συνεπώς, δημόσιος πόρος. " αξία του πρέπει, επομένως, να αξιοποιηθεί, βεβαίως για οικονομικούς σκοπούς, αλλά έχει και κοινωνική αξία που πρέπει να αξιοποιηθεί προς όφελος του γενικού κοινού, για παράδειγμα διασφαλίζοντας ευρεία προσβασιμότητα για όλους τους πολίτες, συμπεριλαμβανομένων των μειονεκτούντων ατόμων, με την επέκταση των ευρυζωνικών υπηρεσιών στις πιο απομακρυσμένες περιοχές των χωρών μας και, συνεπώς, με την εξάλειψη του ψηφιακού χάσματος που εξακολουθεί να αποτελεί χαρακτηριστικό στοιχείο σε τόσα πολλά μέρη της Ευρώπης, και δεν αναφέρομαι μόνο σε περιοχές της υπαίθρου, αλλά και σε αστικές και βιομηχανικές περιοχές.
<P>
Είπα ότι ο χρόνος πιέζει για το ψηφιακό μέρισμα και θεωρώ ότι πρέπει να αξιοποιήσουμε αυτό το τελευταίο μέρος της κοινοβουλευτικής περιόδου, προκειμένου να σημειώσουμε πρόοδο μαζί, τόσο τα κράτη μέλη όσο και η Ευρώπη. Προς την Επιτροπή και το Συμβούλιο θα ήθελα να πω: προχωρήστε μαζί προς την κατεύθυνση μιας περισσότερο θετικής ανταπόκρισης στην ανάγκη για εναρμόνιση, μια ανταπόκριση η οποία, όπως είπαμε όλοι, θα μας δώσει τη δυνατότητα να αξιοποιήσουμε με τον καλύτερο και αποτελεσματικότερο τρόπο το ψηφιακό μέρισμα. Ελπίζουμε στον ισχυρό συντονισμό σε ευρωπαϊκό επίπεδο και στην ικανότητα να εκφραστούμε με ομοφωνία στις διεθνείς διαπραγματεύσεις, που άρχισαν, νομίζω, στη Γενεύη.
<P>
" έκθεσή μας περιλαμβάνει διάφορα θέματα και θα ξεχωρίσω μόνο ένα ή δύο: την ανάγκη για μια επωφελή για όλους στρατηγική, όπως είπε η Επίτροπος, με άλλα λόγια μια κατανομή των πόρων που ικανοποιεί τους φορείς εκμετάλλευσης στους τομείς των οπτικοακουστικών μέσων και των μέσων ενημέρωσης- που ήδη με την παρουσία τους στον τομέα διασφαλίζουν τον πολιτιστικό πλουραλισμό και προασπίζονται τις πολιτιστικές ταυτότητες- και επίσης ανταποκρίνεται στις ανάγκες και παρέχει επαρκή χώρο για τους τομείς των τηλεπικοινωνιών, που πρέπει να αναπτύξουν νέες υπηρεσίες και ένα ευρύ φάσμα τεχνολογιών, προκειμένου να ανταποκριθούν σε νέες απαιτήσεις των σύγχρονων καταναλωτών. Αυτό σημαίνει ότι τα μέσα ενημέρωσης και οι τηλεπικοινωνίες μπορούν να συνεργαστούν, με συναδελφικό πνεύμα, και με ίσους όρους ανταγωνισμού.
<P>
Ωστόσο, υπάρχει ένα τρίτο μέρος που θα ήθελα να δω να αναδεικνύεται νικητής όπως και τα άλλα: δηλαδή τους χρήστες, ακόμη και τους χρήστες χωρίς άδεια, που εκπροσωπούνται από φιλανθρωπικές οργανώσεις, τοπικούς φορείς, μικρά κοινοτικά δίκτυα και ενώσεις γενικού συμφέροντος. Ένα άλλο θέμα, με το οποίο θα ολοκληρώσω, κυρία Πρόεδρε, και για το οποίο, όπως είπαν και οι εκπρόσωποι του Συμβουλίου, υπάρχουν διαφορετικές απόψεις, στο Κοινοβούλιο και μεταξύ των διαφόρων κρατών μελών, αφορά το επίπεδο συνεργασίας μεταξύ των διάφορων αρχών στον συγκεκριμένο τομέα.
<P>
Πιστεύω ότι, αφενός -και εδώ συμφωνεί το Κοινοβούλιο- πρέπει να σεβαστούμε τις αρμοδιότητες των κρατών μελών όσον αφορά την κατανομή συχνοτήτων, αλλά πρέπει επίσης να αξιολογήσουμε μαζί τη ζωτική ανάγκη για εναρμόνιση, επειδή πρέπει όλοι να γνωρίζουμε ότι αν δεν εναρμονιστούμε, αν δεν συντονιστούμε και λάβουμε κοινές αποφάσεις, η οικονομική και κοινωνική αξία του φάσματος θα ελαττωθεί. Προσωπικά, αναλογίζομαι την επιτυχημένη και ευτυχή έκβαση του GSM.
<P>
Συνεπώς, με βάση αναλύσεις κόστους/ωφέλειας που διεξήχθησαν σε διάφορες χώρες, στο πλαίσιο εθνικών σχεδίων, όσον αφορά το μέρισμα που επιδιώκει η έκθεσή μας, με βάση την ευρύτερη δυνατή συζήτηση που θα διεξαχθεί στα κράτη μέλη, με τη συμμετοχή τόσο των φορέων εκμετάλλευσης όσο και του γενικού κοινού, πιστεύω ότι στο τέλος, με μια μεγάλη δόση πολιτικής βούλησης σε ευρωπαϊκό επίπεδο, πρέπει όλοι να αναγνωρίσουμε την προστιθέμενη αξία της διαχείρισης αυτού του πόρου σε ευρωπαϊκό επίπεδο, που, πιστεύω, θα αποτελέσει κοινωνική, καθώς και οικονομική, πρόκληση για την Ευρώπη.
<SPEAKER ID="221" NAME="Malcolm Harbour">
εισηγητής. - (EN) Κυρία Πρόεδρε, αποτελεί προνόμιο για εμένα η επιστροφή μου εδώ ως εισηγητή για δεύτερη φορά, επειδή ήμουν εισηγητής για τη συγκεκριμένη οδηγία το 2001. Αποτέλεσε, επίσης, προνόμιο η συνεργασία με τους συναδέλφους μου, την κ. Trautmann και την κ. del Castillo, επειδή καταβάλαμε ομαδική προσπάθεια. Πρόκειται για μία δέσμη.
<P>
Όπως είπε η Επίτροπος, ήταν ένα σημαντικό επίτευγμα. Γι' αυτόν τον λόγο θέλουμε να μεταρρυθμίσουμε και να βελτιώσουμε τα δικαιώματα των καταναλωτών, προκειμένου να είναι καλά ενημερωμένοι και να μπορούν να επωφελούνται από τις διαθέσιμες προσφορές και να μπορούν να ενθαρρύνουν την καινοτομία.
<P>
Χρειαζόμαστε μια δομή που θα λειτουργεί, φυσικά, και θα ήθελα να υπενθυμίσω στην Επίτροπο ότι το Κοινοβούλιο υποστήριξε τον ρόλο της Επιτροπής στο πλαίσιο του άρθρου 7. Στηρίξαμε αυτόν τον ρόλο, ενάντια τότε στο Συμβούλιο. Κανείς δεν έχει μεγαλύτερη επίγνωση σε σύγκριση με το Κοινοβούλιο της σημασίας που έχει η επίτευξη της κατάλληλης ισορροπίας, αλλά, παρατηρώντας τη θέση της ομάδας, θα έλεγα ότι είναι καιρός οι ρυθμιστικές αρχές όχι μόνο να αναλάβουν τις ευθύνες τους, σε εθνικό επίπεδο, για τη συνεπή εφαρμογή του κανονισμού, αλλά επίσης να αναλάβουν ένα μέρος αυτού του έργου της Κοινότητας όσον αφορά τη χάραξη πολιτικής. Κατά τη γνώμη μου, οτιδήποτε αποφασίσουμε θα λειτουργήσει μόνο αν οι αρχές αυτές συμμετέχουν στον συγκεκριμένο φορέα -θα το αφήσω σε εσάς να αποφασίσετε τι εννοώ με αυτό!
<P>
Θα ήθελα να εκφράσω την ευγνωμοσύνη μου σε όλα τα μέλη της ομάδας που συνεργάστηκαν μαζί μου για τη βελτίωση αυτής της οδηγίας. Ευχαριστώ τον υπουργό, καθώς και την Επίτροπο, για τις ευγενικές παρατηρήσεις τους σχετικά με τις βελτιώσεις που προτείναμε. Πρόκειται για συνδυασμό εργασιών σχετικά με τα δικαιώματα των χρηστών και με την οδηγία για την προστασία της ιδιωτικής ζωής στις ηλεκτρονικές επικοινωνίες.
<P>
Στο Κοινοβούλιο, η προστασία των δεδομένων και η σχετική εμπειρογνωμοσύνη αποτελούν αρμοδιότητα της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Κατά τη γνώμη μου, ήταν σφάλμα ο συνδυασμός αυτών των δύο, αλλά νομίζω ότι το διαχειριστήκαμε με επιτυχία. Ο συνάδελφός μου, Alexander Alvaro, θα απαντήσει σχετικά με αυτές τις πτυχές, και η Επίτροπος θα πρέπει να τον ευχαριστήσει που συμπεριέλαβε ουσιαστικά τις λεπτομέρειες σχετικά με το πώς λειτουργεί η κοινοποίηση παραβιάσεων δεδομένων, επειδή ήταν εντελώς απαράδεκτο από μέρους της Επιτροπής να μας στείλει μια πρόταση στην οποία όλες οι λεπτομέρειες εφαρμογής ανατέθηκαν στην επιτροπή. Πρόκειται για σημαντικές πολιτικές αποφάσεις. Συμφωνώ μαζί σας ότι πρέπει να καταβάλουμε ακόμη προσπάθειες, αλλά πρέπει ασφαλώς να τον ευχαριστήσετε κυρίως επειδή έκανε τη δουλειά στη θέση σας.
<P>
Προσωπικά, απογοητεύτηκα που ολόκληρη η πτυχή για την καθολική υπηρεσία θα ακολουθήσει αργότερα. Αυτό θα το πράξουμε σε δύο μέρη. Αναμένουμε την έκθεσή σας, την οποία θα έχουμε σύντομα. Αξιοποίησα στο μέγιστο τις πτυχές για τα δικαιώματα των χρηστών, αλλά πρέπει να καταβάλουμε ακόμη προσπάθειες. Με αυτό εννοώ ότι θέλουμε οι ενισχυμένοι και καλά ενημερωμένοι καταναλωτές να κάνουν τις επιλογές τους με βάση τη μέγιστη σαφή ενημέρωση σχετικά με την τιμή, το περιεχόμενο της υπηρεσίας, τυχόν περιορισμούς, και το αν το κόστος της συσκευής συμπεριλαμβάνεται, σε περίπτωση που υπογράψουν σύμβαση μεγαλύτερης διάρκειας. Θέλουμε να μπορούν να κάνουν εύκολα αγορές και να μπορούν να μεταφέρουν τον αριθμό τους ταχέως, και χαίρομαι που μας στηρίζετε ως προς αυτό. Επίσης, θέλουμε να μπορούν να μελετούν τη διάρκεια της σύμβασης και δεν θέλουμε η διάρκεια της σύμβασης να χρησιμοποιείται ως περιορισμός όταν προσπαθούν να μεταφερθούν.
<P>
Επίσης, θέλουμε να εξετάσουμε τα δικαιώματα των καταναλωτών. Δικαιούνται την ασφάλεια των δεδομένων τους. Δικαιούνται ασφαλή και διαθέσιμα δίκτυα. Δικαιούνται δίκτυα στα οποία οι φορείς εκμετάλλευσης δεν εμποδίζουν, αντίθετα προς τον ανταγωνισμό, συγκεκριμένο περιεχόμενο ή υπηρεσία. Συμφωνούμε με την ιδέα σας να έχουμε μια νέα ποιότητα υποχρέωσης παροχής υπηρεσίας, και θεωρούμε ότι το έχουμε βελτιώσει αυτό. Πρόκειται για ένα πολύ σημαντικό δικαίωμα. Οι καταναλωτές δικαιούνται καλής ποιότητας καθολικές υπηρεσίες έκτακτης ανάγκης, καθώς και υπηρεσίες εντοπισμού του καλούντος. Ιδίως οι χρήστες με αναπηρία δικαιούνται αυτές τις υπηρεσίες, και ακόμη καλύτερες.
<P>
Ωστόσο, θεωρώ ότι οι καταναλωτές δικαιούνται, επίσης, να ενημερώνονται σχετικά με ορισμένα από τα προβλήματα που ενδέχεται να αντιμετωπίσουν, που αφορούν την πιθανότητα παραβίασης δικαιωμάτων πνευματικής ιδιοκτησίας, την πιθανότητα αυθαίρετης χρήσης ή την πιθανότητα, για παράδειγμα, αγοράς προϊόντων που θα μπορούσαν να βλάψουν την υγεία τους, όπως παραποιημένα φάρμακα. Γιατί να μην απαιτήσουμε οι πάροχοι ηλεκτρονικών υπηρεσιών να μεταδίδουν μηνύματα δημόσιων υπηρεσιών όπως και τα τηλεοπτικά κανάλια σήμερα; Γι' αυτό συζητούμε, αγαπητοί συνάδελφοι. Δεν συζητούμε γι' αυτό ως μηχανισμό για την εφαρμογή των δικαιωμάτων πνευματικής ιδιοκτησίας, που αποτελεί αρμοδιότητα των εθνικών κυβερνήσεων, αλλά για να καταστήσουμε ευκολότερη και καλύτερη τη ζωή των καταναλωτών.
<P>
Πρέπει να καταβάλουμε ακόμη προσπάθειες, κυρία Επίτροπε, αλλά δηλώνω με χαρά ότι υπάρχει συμφωνία σε μια μεγάλη δέσμη συμβιβασμών και είμαι πεπεισμένος ότι θα εγκριθούν. Προσβλέπω στη συνεργασία με τη γαλλική Προεδρία, προκειμένου να τηρήσουμε το φιλόδοξο χρονοδιάγραμμα, επειδή η Ευρώπη απαιτεί από εμάς να τηρήσουμε αυτό το χρονοδιάγραμμα.
<SPEAKER ID="223" NAME="Jutta Haug">
συντάκτρια γνωμοδότησης της Επιτροπής Προϋπολογισμών. - (DE) Κυρία Πρόεδρε, το ενδιαφέρον της Επιτροπής Προϋπολογισμών στη νομοθεσία σχετικά με τις ηλεκτρονικές επικοινωνίες, την αποκαλούμενη δέσμη για τις τηλεπικοινωνίες, εστιάζεται, φυσικά, στο μέρος που αφορά τις δαπάνες από τον ευρωπαϊκό προϋπολογισμό. Με άλλα λόγια, ενδιαφερόμαστε για τον οργανισμό -την ευρωπαϊκή αρχή για την αγορά ηλεκτρονικών επικοινωνιών που προτάθηκε από την Επιτροπή και μετονομάστηκε σε Φορέα Ευρωπαϊκών Ρυθμιστικών Αρχών στις Τηλεπικοινωνίες (BERT) από τους συναδέλφους μας στην ειδική επιτροπή.
<P>
Για να το θέσω απλά, όπως έχει η κατάσταση, δεν διαθέτουμε αρκετά χρήματα στο πλαίσιο της διάκρισης 1α για τον εν λόγω οργανισμό με οποιαδήποτε από τις δύο μορφές. Γι' αυτόν τον λόγο, επικροτούμε ιδιαίτερα το γεγονός ότι η επικεφαλής επιτροπή έκανε δεκτές τις τροπολογίες μας στην έκθεσή της και προτείνει μια δομή που επιβαρύνει λιγότερο τον προϋπολογισμό μας. Πρέπει όλοι να συνεργαστούμε, ωστόσο, προκειμένου να διασφαλίσουμε ότι θα καταστήσουμε τον BERT ευρωπαϊκό όργανο και ότι εμείς στο Ευρωπαϊκό Κοινοβούλιο θα διατηρήσουμε τον έλεγχό του. Πρέπει, επίσης, να υπενθυμίσω στο Σώμα ότι, στο πλαίσιο του άρθρου 47 της διοργανικής συμφωνίας, το Κοινοβούλιο και το Συμβούλιο πρέπει να καταλήξουν σε συμφωνία σχετικά με τη χρηματοδότηση του BERT.
<SPEAKER ID="225" NAME="Karsten Friedrich Hoppenstedt">
συντάκτης γνωμοδότησης της Επιτροπής Οικονομικών και Νομισματικών Θεμάτων. - (DE) Κυρία Πρόεδρε, ως συντάκτης γνωμοδότησης σχετικά με το πρώτο μέρος -βελτίωση της νομοθεσίας- στην Επιτροπή Οικονομικών και Νομισματικών Θεμάτων, παραπέμπω το Σώμα στη γραπτή γνωμοδότησή μου, αλλά υπάρχουν τρία θέματα στα οποία αποδίδω ιδιαίτερη σημασία. Το πρώτο είναι η προώθηση και η ανάπτυξη των δικτύων οπτικών ινών, γνωστών ως δικτύων επόμενης γενιάς. Προκειμένου να προωθήσουμε αυτά τα δίκτυα, πρέπει να εξετάσουμε τον επιμερισμό του κινδύνου στη χρηματοδότηση νέων υποδομών και τον μερισμό αγωγών. Εκτός από τις εταιρείες τηλεπικοινωνιών, και άλλες δημόσιες επιχειρήσεις πρέπει να συμμετάσχουν στον μερισμό αγωγών.
<P>
Το δεύτερο θέμα μου -και αυτό έχει ήδη αναφερθεί- είναι ότι πρέπει να αντισταθούμε σθεναρά στην προσπάθεια συγκεντρωτισμού της Επιτροπής, που επιδιώκεται μέσω της αρχής, του δικαιώματος αρνησικυρίας και της διαδικασίας επιτροπολογίας. Τρίτον, η ακριβής κατανομή συχνοτήτων δεν πρέπει να καθοριστεί, έως ότου απαντηθούν οι πολυάριθμες προκαταρκτικές ερωτήσεις. Αποτελεί αρμοδιότητα της ΕΕ; Για ποιες πτυχές είναι αρμόδια; Ποια είναι η πραγματική έκταση του ψηφιακού μερίσματος; Και ποιες είναι οι επιπτώσεις συγκεκριμένων μοντέλων κατανομής;
<P>
Οι δευτερογενείς υπηρεσίες, όπως τα ασύρματα μικροφωνικά συστήματα, δεν πρέπει να τεθούν σε κίνδυνο, διότι τα εν λόγω συστήματα χρησιμοποιούνται για μεταδόσεις σημαντικών εκδηλώσεων, όπως οι Ολυμπιακοί Αγώνες. Γι' αυτόν τον λόγο, τα αποτελέσματα σύγχρονων μελετών από ειδικευμένους φορείς πρέπει να ληφθούν υπόψη στη διαδικασία λήψης πολιτικών αποφάσεων σχετικά με την κατανομή του φάσματος συχνοτήτων.
<P>
Ελπίζω ότι τότε θα επιτύχουμε ευρωπαϊκή προστιθέμενη αξία για όλους τους ενδιαφερόμενους.
<SPEAKER ID="227" NAME="Gunnar Hökmark">
εισηγητής γνωμοδότησης της Επιτροπής Οικονομικών και Νομισματικών Θεμάτων. - (EN) Κυρία Πρόεδρε, η ικανότητα της Ευρώπης να τεθεί επικεφαλής στον τομέα των τηλεπικοινωνιών και του κινητού Διαδικτύου εξαρτάται από την ικανότητά μας να επεκταθούμε σε νέες καινοτομίες και νέες υπηρεσίες.
<P>
Από την άποψη αυτή, θα ήταν επικίνδυνο να προσπαθήσουμε να υπερασπιστούμε παλαιές δομές και παλαιούς παράγοντες. Πρέπει να επεκταθούμε, και γι' αυτόν τον λόγο είναι τόσο σημαντικό να αξιοποιήσουμε το ψηφιακό μέρισμα με τρόπο που να ελευθερώνει το σύνολο του φάσματος για νέες υπηρεσίες και νέες ευκαιρίες, υποστηρίζοντας ταυτόχρονα τους παλαιούς ραδιοτηλεοπτικούς φορείς και τις σημερινές τους υπηρεσίες.
<P>
Πρέπει να ελευθερωθεί η δυνατότητα ανάπτυξης διαφορετικών υπηρεσιών σε όλα τα μέρη του φάσματος. Εκεί όπου δεν υπάρχει ήδη ανταγωνισμός υποδομών, πρέπει να διασφαλίσουμε ότι υπάρχει πραγματικός ανταγωνισμός μέσω ενός λειτουργικού διαχωρισμού.
<SPEAKER ID="229" NAME="Robert Goebbels">
συντάκτης γνωμοδότησης της Επιτροπής Οικονομικών και Νομισματικών Θεμάτων. - (DE) Κυρία Πρόεδρε, επιτρέψτε μου, μέσα σε εξήντα δευτερόλεπτα, να κάνω μερικές παρατηρήσεις εξ ονόματος του αξιότιμου συναδέλφου μου Bernard Rapkay. Ιδίως για εμάς τους Σοσιαλιστές, η δημιουργία μιας εσωτερικής αγοράς που λειτουργεί ομαλά αποτελεί ύψιστη προτεραιότητα. Επικροτούμε τον ενεργό ρόλο της Επιτροπής στον τομέα αυτόν. Συγκεκριμένα, οι καταναλωτές πρέπει να προστατεύονται έναντι των καταφανών αυθαιρεσιών από την πλευρά των μεγάλων φορέων εκμετάλλευσης. Υπάρχει σαφώς ακόμη αρκετό περιθώριο για μείωση των χρεώσεων. Οι πρωτοβουλίες της Επιτροπής σχετικά με την περιαγωγή δείχνουν ότι οι παρεμβάσεις στον καθορισμό των τιμών είναι απαραίτητες και σε μια οικονομία της αγοράς. Προτιμούμε να βλέπουμε το ορατό χέρι της Επιτροπής, και όχι να αισθανόμαστε το αόρατο χέρι της αγοράς, που είναι συχνά το χέρι ενός πορτοφολά στις τσάντες και στα πορτοφόλια των καταναλωτών.
<P>
συντάκτης γνωμοδότησης της Επιτροπής Οικονομικών και Νομισματικών Θεμάτων. - (FR) Θα ολοκληρώσω, κυρία Πρόεδρε, ευχαριστώντας όλους τους εισηγητές και ιδίως την Catherine Trautmann, που έκανε εξαιρετική δουλειά, ως αποτέλεσμα της οποίας μπορούμε να προσβλέπουμε σε μια μεγάλη πλειοψηφία αύριο.
<SPEAKER ID="232" NAME="Sophia in 't Veld">
συντάκτρια γνωμοδότησης της Επιτροπής Οικονομικών και Νομισματικών Θεμάτων. - (NL) Κυρία Πρόεδρε, η δέσμη αυτή καθαυτή περιέχει ορθές προτάσεις για την προστασία των δικαιωμάτων και της ιδιωτικής ζωής των καταναλωτών, αλλά δυστυχώς στερείται συνεκτικότητας και, συνεπώς, δημιουργεί ανασφάλεια δικαίου τόσο για τις επιχειρήσεις όσο και για τους καταναλωτές, επειδή το πεδίο εφαρμογής είναι εντελώς ασαφές.
<P>
Έχω την εντύπωση ότι η Επιτροπή άφησε η ίδια να οδηγηθεί περισσότερο από τις εσωτερικές θεσμικές δομές και τη νομική βάση, και όχι από τα πραγματικά γεγονότα, επειδή για τι ακριβώς συζητούμε ουσιαστικά; Για τηλεφωνικά συστήματα; Ασφαλώς αυτό είναι εντελώς απαρχαιωμένο! Ή μήπως για κινητά τηλέφωνα; Τι είναι το Skype τότε; Τι είναι οι τηλεφωνικές υπηρεσίες πληρωμών; Ανήκουν και αυτές στις τηλεπικοινωνίες; Τι είναι τα δίκτυα ραδιοσυχνικής αναγνώρισης; Δεν είναι σαφές. Γιατί υπάρχουν κανόνες για την καταγγελία παραβιάσεων από τους παρόχους τηλεπικοινωνιών και υπηρεσιών Διαδικτύου, αλλά όχι, για παράδειγμα, από τις τράπεζες, τις ασφαλιστικές εταιρείες και τις κοινωνικές υπηρεσίες, που συχνά χρησιμοποιούν τα ίδια δεδομένα; Τι θα συμβεί αν τα δεδομένα προσωπικού χαρακτήρα που συλλέγονται από μια εταιρεία χρησιμοποιηθούν από κάποιον άλλον, όπως οι κυβερνητικές υπηρεσίες, η αστυνομία, οι δικαστικές αρχές, όπως ορίζεται στην οδηγία για την προστασία των δεδομένων προσωπικού χαρακτήρα; Ποιος είναι, λοιπόν, υπεύθυνος για αυτά τα δεδομένα; Σε τι ωφελείται από αυτό ένας πολίτης; Πού μπορώ να προσφύγω ως πολίτης;
<P>
Τέλος, θεωρώ ότι πρέπει να αρχίσουμε να εξετάζουμε επειγόντως με τις "νωμένες Πολιτείες υπερατλαντικά και διεθνή πρότυπα στον τομέα αυτόν.
<SPEAKER ID="234" NAME="Reino Paasilinna">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (FI) Κυρία Πρόεδρε, κύριοι υπουργοί, κύριοι και κυρίες Επίτροποι, και ιδίως κυρία Trautmann, τώρα είναι καιρός να σκεφτούμε με βάση τα ανθρώπινα δικαιώματα στην κοινωνία της πληροφορίας, την οποία βελτιώνουμε, με τη δημοκρατία και τη χρηστή επιχειρηματική πρακτική ως τους κύριους στόχους. " βελτίωση είναι, συνεπώς, απαραίτητη, και βελτιώνουμε επίσης την προστασία της ιδιωτικής ζωής και της ασφάλειας, όπως στην περίπτωση της ενοχλητικής ηλεκτρονικής αλληλογραφίας. Επιμένουμε στην αρχή ότι το δικαίωμα πρόσβασης πρέπει να διαδραματίζει ρόλο και νομοθετούμε σχετικά με την πρόσβαση στις υπηρεσίες, που δεν είναι ασήμαντο θέμα: οι χρεώσεις πρέπει να είναι χαμηλές και η ευρυζωνικότητα για όλους, για παράδειγμα, αποτελεί πολιτικό δικαίωμα. Έχουμε ενισχύσει τώρα ιδίως τη θέση των ηλικιωμένων και των ατόμων με αναπηρία, και θεωρώ ότι πρόκειται για έναν ανθρωπιστικό και ορθό στόχο.
<P>
Δεύτερον, τα δίκτυα πρέπει να είναι ανταγωνιστικά και πρέπει να σταματήσουμε τους φορείς εκμετάλλευσης να εμποδίζουν τον ανταγωνισμό. Αντιθέτως, ο ανταγωνισμός πρέπει να ενισχυθεί, και ο τερματικός εξοπλισμός δεδομένων με τον οποίο μπορεί να ακούγεται μόνο ένας φορέας εκμετάλλευσης δεν πρέπει να επιτραπεί να δημιουργηθεί. Αυτό θα ήταν τρελό, όπως ένα ραδιόφωνο που παίζει μόνο έναν σταθμό.
<P>
Πρέπει να διασφαλιστεί τώρα και για πάντα ότι οι ραδιοτηλεοπτικοί φορείς θα διαθέτουν τις δικές τους συχνότητες, επειδή ποτέ δεν διαθέτουν τα χρήματα για να λαμβάνουν μέρος σε δημοπρασίες. Αυτή είναι ουσιαστικά μια σταθερή βάση για την κοινωνία της πληροφορίας, και πρέπει να τη διατηρήσουμε για πάντα. Παρόλα αυτά, χρειαζόμαστε περιθώριο για τις επικοινωνίες τρίτης γενιάς, και αυτό οργανώνεται τώρα. Πρέπει, επίσης, να διασφαλίσουμε ότι υπάρχει περιθώριο για νέες τεχνολογίες και καινοτομία.
<P>
Έχω να πω ένα πράγμα ακόμη. Όσο πιο δίκαιη και τεχνικά εξελιγμένη είναι η Ευρώπη, τόσο καλύτερα θα προχωρήσουμε ως δημοκρατική δύναμη στην κοινωνία της πληροφορίας, καθώς και ως κοινότητα που επιτυγχάνει τους στόχους της Λισαβόνας, οι οποίοι επί του παρόντος φαίνονται πολύ μακρινοί. Από εμάς εξαρτάται: πρόκειται για μια νομοθετική δέσμη που αποτελεί ένα βήμα προς τη σωστή κατεύθυνση.
<SPEAKER ID="236" NAME="Marian Zlotea">
συντάκτρια γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (RO) Κυρία Πρόεδρε, αγαπητοί συνάδελφοι, κυρία Επίτροπε, κύριοι υπουργοί, θα ήθελα να συγχαρώ τους εισηγητές που συμμετείχαν στις εργασίες σχετικά με τη δέσμη για τις τηλεπικοινωνίες.
<P>
Θεωρώ ότι η έκθεση της κ. Trautmann αποτελεί μια ισορροπημένη θέση και στηρίζω τις προτεινόμενες τροπολογίες συμβιβασμού. Επίσης, χαίρομαι που ορισμένες τροπολογίες έγιναν δεκτές, ιδίως εκείνες που αφορούν την εναρμόνιση του φάσματος, καθώς και ορισμένα μέτρα σχετικά με τις συνολικές υπηρεσίες τηλεπικοινωνιών.
<P>
" ευρωπαϊκή οικονομική ανάπτυξη, καθώς και η ευημερία των καταναλωτών, εξαρτώνται από έναν δυναμικό και ανταγωνιστικό τομέα των τηλεπικοινωνιών. Οι ανταγωνιστικές αγορές διαθέτουν ευρυζωνικότητα, οι νεοεισερχόμενοι στην αγορά έχουν φέρει μεγαλύτερη ταχύτητα και καινοτόμες υπηρεσίες.
<P>
" οδηγία πλαίσιο στη δέσμη για τις τηλεπικοινωνίες πρέπει να εστιάσει στην αύξηση των επενδύσεων· επίσης, πρέπει να λάβουμε υπόψη τα δίκτυα επόμενης γενιάς και οι επιλογές των καταναλωτών πρέπει να διαφοροποιηθούν περισσότερο, κάτι που θα οδηγήσει σε χαμηλότερο κόστος και καλύτερες υπηρεσίες προς όφελός τους.
<P>
Τέλος, θα ήθελα να εκφράσω την εμπιστοσύνη μου στις αλλαγές που σκοπεύουμε να επιφέρουμε στη δέσμη για τις τηλεπικοινωνίες, που θα είναι προς όφελος των καταναλωτών, παρέχοντάς τους περισσότερο διαφοροποιημένες υπηρεσίες ευρέος φάσματος και χαμηλότερου κόστους.
<SPEAKER ID="238" NAME="Edit Herczog">
συντάκτρια γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (HU) Ευχαριστώ, κυρία Πρόεδρε. Μπορούμε να πούμε με ασφάλεια ότι η Ένωση μπορεί να πιστωθεί τις επιτυχίες στον τομέα των ηλεκτρονικών επικοινωνιών την τελευταία δεκαετία. Μαζί με αυτό, υπάρχουν ακόμη ορισμένα διασυνοριακά προβλήματα και ανισότητες όσον αφορά την πρόσβαση στην ευρυζωνικότητα, την εξάπλωση της ψηφιακής κοινωνίας και των ψηφιακών υπηρεσιών. Αν πραγματικά επιθυμούμε μια "κοινή" αγορά, πρέπει να δημιουργήσουμε τις συνθήκες για αυτή.
<P>
Ως αποτέλεσμα των συζητήσεων που διεξήχθησαν τους τελευταίους μήνες, ψηφίσαμε υπέρ της δημιουργίας του BERT, που θα απλοποιήσει τη συνεργασία των εθνικών ρυθμιστικών αρχών και θα διασφαλίσει την πραγματική συμμετοχή. Εξακολουθούμε να πιστεύουμε ότι ο BERT θα πρέπει να είναι υπόλογος και διαφανής στα ευρωπαϊκά θεσμικά όργανα. Ωστόσο, προϋπόθεση αυτού είναι η κοινοτική χρηματοδότηση· η συγχρηματοδότηση από τα κράτη μέλη θα διασφάλιζε προφανώς μεγαλύτερη ανεξαρτησία και αποτελεσματικότητα, αλλά αυτό δεν ισχύει: θα απομακρύναμε αυτόν τον φορέα από τον έλεγχο της Ευρωπαϊκής Ένωσης και του Ευρωπαϊκού Κοινοβουλίου. Δεν μπορούμε να συμβάλουμε σε αυτό. Πρέπει να συνεχίσουμε να αγωνιζόμαστε, με την Επιτροπή, προκειμένου να προστατεύσουμε τα συμφέροντα των καταναλωτών, ώστε να πρέπει να φέρουν το βάρος των νέων τεχνολογιών που συνεχώς διευρύνονται μόνο όταν αυτό είναι αναγκαίο, και ώστε, κατά παρόμοιο τρόπο με την περιαγωγή, να μην μπορούν οι καταναλωτές να εξαπατηθούν ούτε μέσω της τιμολόγησης. Ευχαριστώ.
<SPEAKER ID="240" NAME="Μανώλης Μαυρομμάτης">
εισηγητής της γνωμοδότησης της Επιτροπής Πολιτισμού και Παιδείας. - Κυρία Πρόεδρε, ως εισηγητής της γνωμοδότησης της Επιτροπής Πολιτισμού, θα ήθελα να επισημάνω ότι έχει πολύ μεγάλη σημασία η αντιμετώπιση των πνευματικών δικαιωμάτων των δημιουργών ως ισάξιου θεμελιώδους δικαιώματος.
<P>
Θα πρέπει όλοι, και κυρίως οι νομοθέτες, να έχουμε κατά νου ότι, αν δεν προστατευθεί η πνευματική δημιουργία και αν, στο όνομα της διαφύλαξης των προσωπικών δεδομένων, καταπατούνται τα νόμιμα δικαιώματα των δημιουργών, τότε θα περιοριστεί και το καλλιτεχνικό περιεχόμενο που διατίθεται στους χρήστες.
<P>
" πειρατεία και η παράνομη διανομή μουσικής και ταινιών στο Διαδίκτυο είναι μια πραγματικότητα που δεν μπορεί κανείς να αρνηθεί. Ωστόσο, στην άλλη πορεία της τεχνολογίας οι ζημιωμένοι είναι οι δημιουργοί που -είτε το θέλουμε είτε όχι- είναι η πηγή του υλικού που προσφέρεται.
<P>
Επομένως, εκ μέρους της Επιτροπής Πολιτισμού, καλώ όλους τους συναδέλφους όλων των επιτροπών και πολιτικών ομάδων να προστατεύσουμε την ευρωπαϊκή δημιουργικότητα και, ως εκ τούτου, να διαφυλάξουμε το καλλιτεχνικό περιεχόμενο που διατίθεται στα νέα μέσα.
<SPEAKER ID="242" NAME="Cornelis Visser">
συντάκτης γνωμοδότησης της Επιτροπής Πολιτισμού και Παιδείας. - (NL) Κυρία Πρόεδρε, η κ. Reding επέδειξε για μία ακόμη φορά την αποφασιστικότητά της με τη δέσμη για τις τηλεπικοινωνίες. Όσον αφορά την πρόταση της Επιτροπής σχετικά με το ψηφιακό μέρισμα, εξ ονόματος της Επιτροπής Πολιτισμού και Παιδείας συνεργάστηκα με την κ. Toia πολύ εποικοδομητικά. Εξ ονόματος της Επιτροπής Πολιτισμού και Παιδείας, θα ήθελα επίσης να ευχαριστήσω την πρόεδρο της Επιτροπής Βιομηχανίας, Έρευνας και Ενέργειας, την κ. Niebler, για την εξαιρετική συνεργασία της.
<P>
" Επιτροπή Πολιτισμού και Παιδείας θεωρεί το ραδιόφωνο και την τηλεόραση ζωτικά μέσα για τη διάδοση του πολιτισμού και της γλώσσας. Με τη μετάβαση από την αναλογική στην ψηφιακή τηλεόραση, υπάρχει διαθέσιμος χώρος στο φάσμα επί του παρόντος. Οι πάροχοι κινητής τηλεφωνίας και ευρυζωνικού Διαδικτύου ενδιαφέρονται ιδιαίτερα για τις συχνότητες αυτές. " Επιτροπή Πολιτισμού και Παιδείας δεν αντιτίθεται στην τεχνολογική καινοτομία, αλλά επιθυμεί την προστασία των δικαιωμάτων των σημερινών χρηστών, δημόσιων και εμπορικών. " πολιτιστική και γλωσσική ποικιλομορφία των ραδιοτηλεοπτικών μεταδόσεων πρέπει να συνεχίσει να διασφαλίζεται απόλυτα, και επίσης πρέπει να διασφαλίζονται τα συμφέροντα των καταναλωτών και η επένδυσή τους στον τηλεοπτικό εξοπλισμό.
<SPEAKER ID="244" NAME="Gyula Hegyi">
εισηγητής γνωμοδότησης της Επιτροπής Πολιτισμού και Παιδείας. - (EN) Κύριε Πρόεδρε, είναι σημαντικό να υπογραμμίσουμε ότι η εξέλιξη των τηλεπικοινωνιών δεν αποτελεί μόνο μια τεχνολογική και οικονομική διαδικασία, αλλά και ένα κοινωνικό και πολιτιστικό γεγονός. Πρέπει να διατηρήσουμε και να στηρίξουμε τον ηγετικό ρόλο της Ευρώπης σε αυτήν τη διαδικασία.
<P>
Πρέπει να ληφθούν υπόψη δύο πτυχές: η γενική και δημοκρατική πρόσβαση στις υπηρεσίες ηλεκτρονικών επικοινωνιών, που σημαίνει ότι ο καθένας πρέπει να έχει το δικαίωμα πρόσβασης σε αυτές τις υπηρεσίες, και, επίσης, η αρχή ότι η πολιτιστική και εκπαιδευτική κληρονομιά πρέπει να μεταδίδεται και να γίνεται σεβαστή. " Επιτροπή Πολιτισμού επιδίωξε να επιτύχει ισορροπία μεταξύ αυτών των συμφερόντων.
<P>
Ως συντάκτης στην Επιτροπή Πολιτισμού σχετικά με τον Φορέα Ευρωπαϊκών Ρυθμιστικών Αρχών στις Τηλεπικοινωνίες (BERT), εστίασα μόνο στις πτυχές που εμπίπτουν στην αρμοδιότητα της Επιτροπής Πολιτισμού. Ο BERT πρέπει να είναι ανοικτός στις επαφές όχι μόνο με ομάδες από τον κλάδο της βιομηχανίας και ομάδες καταναλωτών, αλλά και με ομάδες πολιτιστικών συμφερόντων, δεδομένου ότι μπορούν να παρέχουν χρήσιμες και αξιόπιστες πληροφορίες σχετικά με τις πολιτιστικές πτυχές.
<P>
Πιστεύω ότι αν αξιοποιήσουμε κατάλληλα την εξέλιξη των τηλεπικοινωνιών, ολόκληρη η διαδικασία μπορεί να συμβάλει στην αναγωγή της Ευρώπης σε πρωτοπόρο κοινωνία της γνώσης σε παγκόσμιο επίπεδο -που είναι ο κύριος στόχος μας.
<SPEAKER ID="246" NAME="Ignasi Guardans Cambó">
συντάκτης γνωμοδότησης της Επιτροπής Πολιτισμού και Παιδείας. - (FR) Κυρία Πρόεδρε, θα ήθελα πρώτα να συγχαρώ τους εισηγητές για το έργο τους.
<P>
" Επιτροπή Πολιτισμού και Παιδείας εξαρχής αντιμετώπισε το όλο θέμα με μεγάλη σοβαρότητα, επειδή δεν μπορούμε πλέον να νομοθετούμε για το ηλεκτρονικό δίκτυο ή για το ραδιοφάσμα, αγνοώντας τον πραγματικό χαρακτήρα του περιεχομένου που διανέμεται. Αυτό δεν μπορεί να γίνει με βάση αμιγώς τεχνικά ή ακόμη και οικονομικά κριτήρια που δεν λαμβάνουν υπόψη τους στόχους της πολιτιστικής πολιτικής ή της διασφάλισης της ποικιλομορφίας. " πραγματικότητα ενός ψηφιακού κόσμου απαιτεί να συνεργαστούμε με τους τηλεοπτικούς φορείς και τους παρόχους ηλεκτρονικών υπηρεσιών και να νομοθετήσουμε για μια εσωτερική αγορά τηλεπικοινωνιών που είναι πλέον άρρηκτα συνδεδεμένη με την οπτικοακουστική αγορά.
<P>
Επίσης, χρειαζόμαστε μια ισορροπημένη ανταπόκριση στο πρόβλημα του παράνομου περιεχομένου στο Διαδίκτυο, που θα υποχρεώσει τον καθέναν από εμάς να αναλάβει τις ευθύνες του σε έναν αγώνα που πρέπει να μας αφορά όλους, εάν θέλουμε να προστατεύσουμε τα παιδιά μας και τον πολιτισμό μας όπως τον γνωρίζουμε.
<P>
Συνεπώς, στηρίζω όλα αυτά τα κείμενα στην παρούσα μορφή τους και ελπίζω ότι η συζήτησή μας και η τελική ψηφοφορία δεν θα επηρεαστεί από εξωτερική πίεση λόγω κακής πληροφόρησης.
<SPEAKER ID="248" NAME="Lidia Joanna Geringer de Oedenberg">
συντάκτρια γνωμοδότησης της Επιτροπής Νομικών Θεμάτων. - (PL) Κυρία Πρόεδρε, η ευρωπαϊκή νομοθεσία πλαίσιο για τις τηλεπικοινωνίες θεσπίστηκε τη δεκαετία του 1990, ελευθερώνοντας αποτελεσματικά τις εθνικές αγορές από τα κρατικά μονοπώλια. Είχε ως αποτέλεσμα σημαντική πτώση στις τιμές των κλήσεων που προσέφεραν οι ανταγωνιζόμενοι φορείς εκμετάλλευσης. Τα τελευταία χρόνια συνέβησαν επαναστατικές αλλαγές στην τεχνολογία των επικοινωνιών: τα κινητά τηλέφωνα και η ανάπτυξη του Διαδικτύου και των ασύρματων δικτύων έχουν αλλάξει ολοκληρωτικά την εικόνα των τηλεπικοινωνιών. " νομοθεσία της ΕΕ πρέπει να αντικατοπτρίζει αυτές τις αλλαγές, συμπεριλαμβανομένων των κοινωνικών επιπτώσεων.
<P>
Περίπου το 15% των Ευρωπαίων είναι άτομα με αναπηρία και έως το 2020 οι ηλικιωμένοι θα αποτελούν το 25% της κοινωνίας. Ακριβώς σε αυτά τα άτομα με ειδικές ανάγκες είναι που πρέπει να παρέχεται ευκολότερη πρόσβαση στις υπηρεσίες τηλεπικοινωνιών. Είναι απαραίτητο να διασφαλισθεί η δωρεάν πρόσβαση σε έναν κοινό αριθμό έκτακτης ανάγκης, το 112, για τους ανθρώπους σε ολόκληρη την Ένωση, συμπεριλαμβανομένων των χρηστών της τηλεφωνίας μέσω του Διαδικτύου, και σε άλλες ηλεκτρονικές υπηρεσίες φωνητικής επικοινωνίας. Επιπλέον, οι πελάτες πρέπει να έχουν το δικαίωμα να ενημερώνονται πλήρως τόσο για τις νομικές υποχρεώσεις που προκύπτουν από τη χρήση μιας δεδομένης υπηρεσίας, για παράδειγμα όσον αφορά τα δικαιώματα του δημιουργού, όσο και για τους νομικά επιβαλλόμενους περιορισμούς. Πάνω απ' όλα, το βασικό στοιχείο για την καλύτερη προστασία των καταναλωτών είναι ο ακριβής καθορισμός των αρμοδιοτήτων των εθνικών ρυθμιστικών φορέων όσον αφορά την καθημερινή άσκηση των δικαιωμάτων των καταναλωτών.
<SPEAKER ID="250" NAME="Manuel Medina Ortega">
συντάκτης γνωμοδότησης της Επιτροπής Νομικών Θεμάτων. - (ES) Κυρία Πρόεδρε, η εισηγήτρια, η κ. Trautmann, ανέφερε ότι τα θέματα σχετικά με την πνευματική ιδιοκτησία δεν πρέπει να αποτελέσουν μέρος αυτής της συζήτησης. Συμφωνώ μαζί της, επειδή πιστεύω ότι η προστασία της πνευματικής ιδιοκτησίας, όπως η προστασία της ιδιωτικής ζωής και άλλων νομικών εννοιών, έχουν ήδη οριστεί σε άλλα νομοθετικά πλαίσια.
<P>
Ωστόσο, πρέπει να επισημανθεί τώρα ότι η προστασία της πνευματικής ιδιοκτησίας εξακολουθεί να είναι σημαντική όσον αφορά τις ενημερώσεις περιεχομένου. Οι τηλεπικοινωνίες έχουν περιγραφεί ως υπερλεωφόροι στις οποίες μπορούμε να κυκλοφορούμε ελεύθερα· αλλά αν κάποιος διαπράξει μια αξιόποινη πράξη σε αυτόν τον αυτοκινητόδρομο, παρεμβαίνει η αστυνομία. Δεν μπορεί κανείς να κλέψει ένα αυτοκίνητο, να το οδηγεί στον αυτοκινητόδρομο και, όταν παρέμβει η αστυνομία, να πει ότι υπάρχει ελεύθερη κυκλοφορία στον αυτοκινητόδρομο.
<P>
Πιστεύω ότι είναι σημαντικό από την άποψη του Κοινοβουλίου να διακηρύξουμε εκ νέου τη σημασία της προστασίας της πνευματικής ιδιοκτησίας, να διακηρύξουμε εκ νέου την προστασία της ιδιωτικής ζωής, να διακηρύξουμε εκ νέου ακόμη και το δικαίωμα των ανθρώπων στην ιδιωτική ζωή, δικαίωμα το οποίο επί του παρόντος παραβιάζεται από τις μεγάλες εταιρείες τηλεπικοινωνιών.
<SPEAKER ID="252" NAME="Alexander Alvaro">
συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (DE) Κυρία Πρόεδρε, αν μου παραχωρούσατε τον ίδιο χρόνο ομιλίας με τους τρεις προηγούμενους ομιλητές, θα με εξυπηρετούσε πολύ. Θα πρέπει να παρατηρήσω εν παρόδω, ωστόσο, ότι είχα την εντύπωσα ότι θα διέθετα δυόμισι λεπτά.
<P>
Προκειμένου να μην σπαταλήσω αυτόν τον χρόνο, επιτρέψτε μου να ευχαριστήσω τον Malcolm Harbour, την Catherine Trautmann και την Pilar del Castillo Vera για την πραγματικά εξαιρετική συνεργασία μας, στην οποία έχει ήδη αναφερθεί ο Malcolm. Αντιμετωπίσαμε το ζήτημα αυτό χωρίς τριβή με πνεύμα αμοιβαίας εμπιστοσύνης και ιδίως στενής συνεργασίας. Δυστυχώς, τώρα είναι πολύ αργά να διορθώσουμε το διαρθρωτικό μειονέκτημα της συγχώνευσης των δύο οδηγιών.
<P>
Παρόλα αυτά, επιτρέψτε μου να πω στον σύντομο χρόνο που έχω στη διάθεσή μου ότι είμαι πολύ ικανοποιημένος που η Επιτροπή ασχολήθηκε με το γενικό θέμα του απορρήτου των δεδομένων, αν και μάλλον επιφανειακά. Το γεγονός είναι, κυρία Επίτροπε, ότι πιθανόν δεν θα μου δίνατε τα στοιχεία της πιστωτικής σας κάρτας, τον αριθμό τηλεφώνου σας και τη διεύθυνσή σας, ακόμη και αν το ζητούσα ευγενικά. Το πρόβλημα, όταν βρίσκεται κανείς στο Διαδίκτυο, είναι ότι πολλές αυτές τις πληροφορίες ενδέχεται να βρίσκονται ήδη εκεί, σε μέρη που δεν μπορεί να φανταστεί κανείς και όπου δεν ήθελε να βρίσκονται. Στον βαθμό αυτόν, εκφράζω τη χαρά μου που μπόρεσα, σε συνεργασία με άλλες Ομάδες και βουλευτές, να βοηθήσω ώστε να διασφαλιστεί ότι το δικαίωμα των καταναλωτών στην εμπιστευτική επεξεργασία των προσωπικών δεδομένων τους και στην προστασία των προσωπικών συστημάτων τους θα ενσωματωθεί σε αυτήν τη δέσμη.
<P>
Βλέπω ότι ο χρόνος τελειώνει, αλλά ελπίζω πραγματικά να έχουμε περισσότερες ευκαιρίες να συζητήσουμε αυτό ή το άλλο θέμα περισσότερο διεξοδικά. Επιτρέψτε μου, συνεπώς, να εκφράσω και πάλι τις ευχαριστίες μου για την εποικοδομητική μας συνεργασία, και ίσως κατορθώσουμε να προωθήσουμε την ανάπτυξη του απορρήτου των δεδομένων στην Ευρώπη προς όφελος των καταναλωτών.
<SPEAKER ID="254" NAME="Angelika Niebler">
εξ ονόματος της Ομάδας PPE-DE. - (DE) Κυρία Πρόεδρε, κυρία Επίτροπε, κύριε Προεδρεύοντα του Συμβουλίου, κυρίες και κύριοι, επιτρέψτε μου επίσης να αρχίσω ευχαριστώντας τους εισηγητές μας, την κ. Trautmann, τον κ. Harbour, την κ. del Castillo και την κ. Toia και όλους τους σκιώδεις εισηγητές τόσο για την καλή δουλειά που έκαναν όλοι, όσο και για τη γόνιμη συνεργασία με εκείνους που δεν συμμετείχαν τόσο στενά σε αυτόν τον φάκελο.
<P>
Το τελευταίο νομοθετικό πλαίσιο για την ελευθέρωση της αγοράς χρονολογείται από το 2002. Έχει ήδη επισημανθεί σήμερα η σημασία της αγοράς. Άλλωστε, επιτρέψτε μου να σας υπενθυμίσω μια στατιστική: ο τομέας των τηλεπικοινωνιών έχει επιτύχει κύκλο εργασιών άνω των 300 δισεκατομμυρίων ευρώ μόνο στην Ευρώπη. Χιλιάδες θέσεις εργασίας εξαρτώνται από αυτήν την αγορά, και, συνεπώς, είναι σημαντικό να συνεχίσουμε να αναπτύσσουμε το νομοθετικό πλαίσιο που αντέχει από το 2002 με τρόπο ώστε να μπορούν να προστεθούν νέα κεφάλαια σε αυτήν την ευρωπαϊκή επιτυχία. Προς τον σκοπό αυτόν, φυσικά, πρέπει πρώτα απ' όλα να προσαρμόσουμε το νομικό μας πλαίσιο, προκειμένου να λάβουμε υπόψη τις νέες τεχνολογικές εξελίξεις.
<P>
Στον σύντομο χρόνο που μου έχει, επίσης, παραχωρηθεί, επιτρέψτε μου να επισημάνω δύο θέματα που έχουν ιδιαίτερη σημασία για εμένα προσωπικά. Το πρώτο είναι οι επενδύσεις σε υποδομές υψηλής τεχνολογίας στην Ευρώπη. Εμείς στην Ευρώπη αντιμετωπίζουμε την τεράστια πρόκληση να επενδύσουμε όσο το δυνατόν περισσότερα, όσο τον δυνατόν ταχύτερα, σε αυτά τα νέα ευρυζωνικά δίκτυα υψηλής ταχύτητας. Αυτό είναι ένα από τα βασικά στοιχεία για μια ανταγωνιστική Ευρώπη. Πρέπει να δημιουργήσουμε τις νομικές συνθήκες στις οποίες θα καρποφορήσουν αυτές οι επενδύσεις. Από την άλλη πλευρά, δεν πρέπει να δημιουργήσουμε νέα μονοπώλια και κλειστές αγορές.
<P>
Στην επιτροπή, διασφαλίσαμε ότι ο κίνδυνος που ενέχει η δημιουργία των νέων δικτύων θα κατανεμηθεί δίκαια και ότι οι ρυθμιστικές αρχές θα πρέπει να λάβουν υπόψη αυτόν τον επιμερισμό του κινδύνου στο μέλλον.
<P>
Επιπλέον, αφιερώσαμε μεγάλη προσοχή στο θέμα της πολιτικής συχνοτήτων. Υποστηρίζουμε μια πιο ευέλικτη πολιτική συχνοτήτων στην Ευρώπη. Πιστεύω ότι μπορεί να εξευρεθεί ένας καλός τρόπος να διανεμηθεί το ψηφιακό μέρισμα, ώστε να ληφθούν υπόψη τα νόμιμα συμφέροντα των ραδιοτηλεοπτικών φορέων, παρέχοντας ταυτόχρονα όσο το δυνατόν μεγαλύτερη ευελιξία και για νέες υπηρεσίες.
<SPEAKER ID="256" NAME="Erika Mann">
εξ ονόματος της Ομάδας PSE. - (DE) Κυρία Πρόεδρε, θέλω να αναφερθώ μόνο σε δύο θέματα. Θα ήθελα να αρχίσω με έναν τομέα στον οποίο έχουμε ακόμη να διασαφηνίσουμε ένα ή δύο ζητήματα με την Pilar del Castillo Vera. Αναφέρομαι στο ερώτημα πώς μπορεί να διασφαλισθεί η ανεξαρτησία και η αυτονομία του μελλοντικού μικρού οργανισμού και ποιος είναι ο καταλληλότερος τρόπος χρηματοδότησής του. Υπάρχουν πολύ διαφορετικές απόψεις σχετικά με αυτό το θέμα. Θα ήθελα πολύ να μάθω από το Συμβούλιο πώς διαμορφώνονται οι συζητήσεις του σχετικά με αυτό το θέμα, και πώς θα ήθελε το Συμβούλιο να δει να διασφαλίζεται η δημιουργία της γραμματείας ή του BERT -ή οποιοδήποτε όνομα εγκριθεί- και πώς οραματίζεται τη μέθοδο χρηματοδότησης. Εν προκειμένω, πιστεύω ότι η Επίτροπος απολύτως ορθά δήλωσε ότι θέλουμε μια ευρωπαϊκή δομή και δεν επιθυμούμε καθόλου να δημιουργήσουμε δομές που δεν συμβαδίζουν με το ευρωπαϊκό νομικό σύστημα.
<P>
Υπάρχουν, όπως γνωρίζετε, δύο μέθοδοι χρηματοδότησης υπό συζήτηση. " πρώτη είναι η μικτή χρηματοδότηση που πρότεινε η εισηγήτρια και η δεύτερη είναι η πρόταση που υπέβαλα, την οποία στηρίζει η Ομάδα μου, να λάβουμε τη χρηματοδότηση από τον κοινοτικό προϋπολογισμό. Ωστόσο, θα είχε ενδιαφέρον να ακούσουμε ποια είναι η θέση του Συμβουλίου -το οποίο διεξήγαγε, φυσικά, έντονες συζητήσεις για το θέμα αυτό- καθώς και των εθνικών ρυθμιστικών αρχών στο θέμα της χρηματοδότησης.
<P>
" δεύτερη ερώτησή μου, που απευθύνεται επίσης προς το Συμβούλιο, αφορά τη χρηματοδότηση των νέων δικτύων. Και εδώ, έχουμε εγκρίνει διάφορες τροπολογίες, συμπεριλαμβανομένης μιας τροπολογίας που κατέθεσα στην Επιτροπή Βιομηχανίας, Έρευνας και Ενέργειας, η οποία ήταν περισσότερο λεπτομερής όσον αφορά την πιθανή μορφή ενός συστήματος επιμερισμού των κινδύνων, αν οι εταιρείες πραγματοποιούν τις απαιτούμενες επενδύσεις και οι ανταγωνιστές πρόκειται να έχουν πρόσβαση στα δίκτυα εξαρχής. Απ' όσο γνωρίζω, το Συμβούλιο έχει διαφορετική άποψη και δεν επιθυμεί κάτι τόσο λεπτομερές ή να εγγυηθεί έναντι των εταιρειών ότι μπορεί να λάβει χώρα οποιασδήποτε μορφής επιμερισμός των κινδύνων. Θα ήμουν ευγνώμων για τις παρατηρήσεις σας σχετικά με αυτά τα θέματα.
<SPEAKER ID="258" NAME="Patrizia Toia">
εξ ονόματος της Ομάδας ALDE. - (IT) Κυρία Πρόεδρε, κυρίες και κύριοι, η επιβράδυνση της παραγωγής και της οικονομικής ανάπτυξης στην Ευρώπη γίνεται αισθητή και στον τομέα των τηλεπικοινωνιών, που επί παρόντος διέρχεται διάφορες κρίσεις. Πρόκειται για έναν τομέα που απαιτεί επενδύσεις, που έχει ως κινητήρια δύναμη την έρευνα και την καινοτομία, και που χρειάζεται, επίσης, αρκετό χρόνο, προκειμένου να πραγματοποιήσει τις επιλογές του. Συνεπώς, πιστεύω ότι πρέπει να παράσχουμε κάθε δυνατή στήριξη και ότι η δέσμη αναθεώρησής μας όσον αφορά το κανονιστικό πλαίσιο μπορεί να ενισχύσει την αναζωογόνηση αυτού του τομέα παρέχοντας ένα σταθερό, ισχυρό και αποτελεσματικό νομικό πλαίσιο.
<P>
Αυτός, πιστεύω, είναι ο σκοπός των εργασιών μας στο Κοινοβούλιο και στην Επιτροπή Βιομηχανίας, Έρευνας και Ενέργειας. Εργαστήκαμε έχοντας υπόψη αυτόν τον στόχο: να παράσχουμε ένα πλαίσιο, όπως έλεγε η κ. Trautmann, που είναι λιγότερο πολύπλοκο, σαφέστερο και αποτελεσματικότερο από το προηγούμενο, με την πεποίθηση ότι ορισμένες φορές δεν χρειαζόμαστε περισσότερους κανόνες ή περισσότερη νομοθεσία, αλλά, αντιθέτως, αξιόπιστα και αποτελεσματικά μέσα, προκειμένου να εφαρμόσουμε τους ισχύοντες κανόνες και ορισμένες φορές ακόμη και να καταργήσουμε το ισχύον πλαίσιο.
<P>
Εργαστήκαμε σκληρά για να δημιουργήσουμε μια ανοικτή, ανταγωνιστική αγορά, επιδιώκοντας να επιλύσουμε τον αιώνιο διαχωρισμό μεταξύ των παλαιών, για να μην πούμε ιστορικών και πρώην μονοπωλιακών, φορέων εκμετάλλευσης, και των νέων φορέων εκμετάλλευσης, υποστηρίζοντας ότι μπορεί να υπάρξει χώρος για όλους σε ένα ισορροπημένο πλαίσιο, εφόσον υπάρχει επιχειρηματική διορατικότητα και τεχνογνωσία σχεδιασμού, και αν υπάρχουν διαθέσιμοι πόροι.
<P>
Τέλος, πιστεύω ότι τονίσαμε -και ιδίως θεωρώ ότι αυτό είναι ένα καίριο θέμα- ότι σε ένα πιο ευέλικτο και απορρυθμισμένο πλαίσιο ο ρόλος της ρύθμισης, των διάφορων αρμοδιοτήτων, της αλυσίδας των αρμοδιοτήτων, είναι ζωτικής σημασίας· και συμφωνώ με το επιχείρημα που προέβαλε μόλις τώρα η Επίτροπος ότι είναι σημαντικό οι διάφοροι φορείς που είναι επιφορτισμένοι με το απαραίτητο έργο της ρύθμισης να έχουν σαφώς καθορισμένους ρόλους και τομείς αρμοδιοτήτων.
<P>
Ένα τελευταίο θέμα, που ανέφεραν αρκετοί συνάδελφοι εκτός από την εισηγήτρια, το έργο της οποίας έχουμε όλοι επαινέσει, είναι ο ρόλος του καταναλωτή: στον καταναλωτή συχνά αποδίδεται δευτερεύουσα σημασία, αλλά θέλουμε να τον φέρουμε στο προσκήνιο και να τον τοποθετήσουμε στο επίκεντρο, επειδή είναι, θα έλεγα, μαζί με τις επιχειρήσεις, η πραγματική κινητήρια δύναμη στην αγορά.
<SPEAKER ID="260" NAME="Roberts Zīle" LANGUAGE="LV">
Ευχαριστώ, κυρία Πρόεδρε. Θα ήθελα να αρχίσω ευχαριστώντας όλους τους εισηγητές στη δέσμη για τις τηλεπικοινωνίες για το έργο τους, αρχίζοντας με την οργάνωση των ακροάσεων και καταλήγοντας με την προετοιμασία των εκθέσεων. Θα ήθελα, επίσης, να ευχαριστήσω την κ. Reding για τις αξιόπιστες και ενεργές προσπάθειές της στον τομέα των ηλεκτρονικών επικοινωνιών, σχετικά με την περιαγωγή, καθώς και σχετικά με αυτήν τη δέσμη. Ταυτόχρονα, δεν είμαι πεπεισμένος ότι οι τροπολογίες των διάφορων επιτροπών στα σχέδια που υπέβαλε η Επιτροπή θα έχουν ως αποτέλεσμα την καλύτερη αξιοποίηση των πόρων, τη βελτίωση του ανταγωνισμού στο εσωτερικό της ενιαίας αγοράς της ΕΕ και την αποτελεσματικότητα για τους καταναλωτές. Θα σας παράσχω ορισμένους λόγους για αυτό.
<P>
Πρώτον, είναι πιθανόν η κοινή δομή που θα σχηματίσουν οι εθνικές ρυθμιστικές αρχές, ο BERT, να αποτελέσει μια πιο δημοκρατική ρυθμιστική δομή σε σύγκριση με την αρχή που προτείνει η Επιτροπή, αλλά ενδέχεται ο BERT να λειτουργήσει σύμφωνα με χειρότερες αρχές συνεργασίας και να αποδυναμώσει την ικανότητα της Επιτροπής να λαμβάνει ρυθμιστικές αποφάσεις. Για να αναφέρω ένα δεύτερο παράδειγμα, η λειτουργική κατανομή των επιχειρήσεων τηλεπικοινωνιών, που διαχωρίζει την πρόσβαση στα δίκτυα από τα άλλα προϊόντα λιανικής, ήταν μια θαρραλέα πρόταση από την Επιτροπή. Προφανώς, ωστόσο, η εν λόγω απαίτηση διαχωρισμού ως έκτακτο μέτρο, που θα επιβάλλεται από την εθνική ρυθμιστική αρχή, στην πραγματικότητα δεν θα χρησιμοποιηθεί ποτέ σε πολλές αγορές. Είναι γνωστό ότι στα μικρότερα κράτη της ΕΕ η αρμοδιότητα των ρυθμιστικών αρχών να εγκρίνουν τέτοιου είδους έκτακτα μέτρα κατά των μεγάλων εταιρειών θα είναι πολύ περιορισμένη, και, συνεπώς, δεν είμαι πεπεισμένος ότι στην περίπτωση αυτή το Κοινοβούλιο σημειώνει πρόοδο όσον αφορά την ενίσχυση της ενιαίας ευρωπαϊκής αγοράς σε σύγκριση με την πρόταση της Ευρωπαϊκής Επιτροπής.
<SPEAKER ID="262" NAME="Rebecca Harms">
εξ ονόματος της Ομάδας Verts/ALE. - (DE) Κυρία Πρόεδρε, στις πολλές ευχαριστίες που ακούσαμε θα ήθελα να προσθέσω και μια ιδιαίτερη, δική μου. Ήμουν αρμόδια για την οδηγία πλαίσιο στην Επιτροπή Βιομηχανίας, Έρευνας και Ενέργειας, και χάρη στα πολιτικά ένστικτα της Catherine Trautmann σε θέματα μέσων ενημέρωσης και στην ικανότητά της να εργαστεί με πολύ δομημένο και συστηματικό τρόπο, μπορέσαμε ενδεχομένως στο Κοινοβούλιο να αποτρέψουμε την επιδίωξη μιας άκριτης πολιτικής για τα μέσα ενημέρωσης μέσω της έκθεσης σχετικά με την οδηγία πλαίσιο. Θα δούμε.
<P>
Κυρία Επίτροπε, κατά την άποψή μου, το Κοινοβούλιο πραγματοποίησε καίριες αλλαγές στο σχέδιο οδηγίας πλαίσιο όσον αφορά τη νομοθεσία για τον ανταγωνισμό αλλά και ειδικότερα, για την εμπορία συχνοτήτων. Διαπίστωσα ότι οι αρχικές προτάσεις σας για την οδηγία πλαίσιο εστίαζαν αποκλειστικά στην αγορά και υπερεκτιμούσαν σε τεράστιο βαθμό το ψηφιακό μέρισμα. Ευτυχώς, αυτές οι προτάσεις δεν έλκυσαν την προσοχή των μελών της Επιτροπής Πολιτισμού και Παιδείας ή, στη συνέχεια, της Επιτροπής Βιομηχανίας, Έρευνας και Ενέργειας. Αντιθέτως, οι συνάδελφοι βουλευτές τοποθέτησαν τα πολιτιστικά και πολιτικά συμφέροντα και το γενικό δημόσιο καλό στο επίκεντρο των διαβουλεύσεών τους, και πιστεύω ότι αυτό αντικατοπτρίζεται σαφεστέρα στα ακόλουθα στοιχεία της έκθεσης Trautmann:
<P>
Οι ραδιοσυχνότητες ορίζονται ως δημόσιο αγαθό και, επίσης, θα παραμείνουν αρμοδιότητα των κρατών μελών. Θα δοθεί προτεραιότητα ιδίως στις ραδιοτηλεοπτικές υπηρεσίες, αλλά και στις υπηρεσίες διαμόρφωσης της κοινής γνώμης. " προσπάθειά σας να εξαναγκάσετε τις ραδιοτηλεοπτικές υπηρεσίες σε αμυντική στάση απέτυχε, κυρία Επίτροπε. Θα είναι ευκολότερο να καθιερωθούν πανευρωπαϊκές υπηρεσίες -αυτό είναι θετικό, όπως είναι βέβαιη ότι θα συμφωνήσετε. Τα κράτη μέλη θα έχουν, επίσης, την κύρια αρμοδιότητα για περαιτέρω εναρμόνιση των συχνοτήτων. Αν υπάρχουν δυσκολίες, οι αποφάσεις δεν θα λαμβάνονται μόνο από την Επιτροπή -θα συμμετέχει και το Κοινοβούλιο. Ο BERT θα διαδραματίζει σημαντικό ρόλο. Προσωπικά πιστεύω εξυπακούεται ότι η χρηματοδότησή του πρέπει να είναι ευρωπαϊκή. Ελπίζω ότι θα κατορθώσουμε να το διασφαλίσουμε αυτό.
<P>
Εκτός από την οδηγία πλαίσιο και το θέμα των συχνοτήτων, θα ήθελα να πω, επίσης, κάτι σχετικά με τις άλλες δύο εκθέσεις, αρχίζοντας με την έκθεση Harbour. Στην έκθεσή σας, κύριε Harbour, υπάρχουν πραγματικά ορισμένες πολύ καλές διατάξεις για τους καταναλωτές και για τα συμφέροντα των καταναλωτών. Στο μέλλον θα λαμβάνονται περισσότερο υπόψη τα συμφέροντα των ατόμων με αναπηρία, για παράδειγμα. Επίσης, πιστεύω ότι συμβάλλετε ακόμη και στον πλουραλισμό των μέσων ενημέρωσης μέσω των προτεινόμενων κανόνων σας σχετικά με τις υποχρεωτικές υπηρεσίες.
<P>
" Ομάδα μου δεν συμφωνεί, ωστόσο, με την προσπάθεια που καταβάλλεται στην έκθεση για την ρύθμιση και των πνευματικών δικαιωμάτων. Αυτό δεν μας αρέσει καθόλου. Ούτε το γαλλικό μοντέλο -και αυτό ισχύει και για την Προεδρία του Συμβουλίου- ούτε το μοντέλο 'three strikes' έχει τη στήριξή μας -αντιθέτως. " προσπάθεια αυτή δεν μετριάζει καμία από τις ανησυχίες μας σχετικά με τα πνευματικά δικαιώματα ή την προστασία της ιδιωτικής ζωής στο Διαδίκτυο.
<P>
Επιτρέψτε μου να ολοκληρώσω με ορισμένα λόγια για την έκθεση. Μιλήσατε με μεγάλη πεποίθηση για μία ακόμη φορά, κύριε Alvaro, για το απόρρητο των δεδομένων. Διαπιστώνω, όπως αναφέρατε στις ομιλίες σας, ότι δεν υπάρχει συνέπεια ακόμη σε θέματα όπως η προστασία των διευθύνσεων διαδικτυακού πρωτοκόλλου. " εμπειρία μας από το σκάνδαλο των τηλεπικοινωνιών και το εμπόριο διευθύνσεων μέσω τηλεφωνικών κέντρων έδειξε ότι πρέπει να προστατευθούν στο μέγιστο οι διευθύνσεις διαδικτυακού πρωτοκόλλου, και ελπίζω ότι θα καταλήξουμε σε συμφωνία προς τον σκοπό αυτόν εντός του επόμενου δεκαπενθήμερου.
<SPEAKER ID="264" NAME="Eva-Britt Svensson">
εξ ονόματος της Ομάδας GUE/NGL. - (SV) Κυρία Πρόεδρε, ελπίζω πολλοί πολίτες μας να παρακολουθούν αυτήν τη συζήτηση και να συμμετάσχουν πριν από την ψηφοφορία, επειδή περιλαμβάνονται σημαντικές αλλαγές, ειδικά όσον αφορά τις υπηρεσίες Διαδικτύου.
<P>
" Ευρωπαϊκή Ενωτική Αριστερά θα ήθελε να επισημάνει ιδίως τρεις βασικούς τομείς:
<P>
Πρώτον, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών τίθεται κατά της πρότασης να θεσπιστεί μια νέα ευρωπαϊκή αρχή στον τομέα αυτόν. Θα είναι πιο ακριβό και πιο περίπλοκο. Είναι περιττό να συσταθεί μία ακόμη ευρωπαϊκή αρχή.
<P>
Δεύτερον, πρέπει να δοθεί μεγαλύτερη έμφαση στις γεωγραφικές διαφορές και στις διαφορετικές υποδομές όσον αφορά τις ηλεκτρονικές υπηρεσίες. Πρέπει να τονίσουμε ότι η πρόσβαση των καταναλωτών πρέπει να είναι ίση, ώστε να μην δημιουργηθεί μεγαλύτερο χάσμα στις κοινωνίες μας. Δεν πρέπει να υπάρχουν διαφορές στην πρόσβαση στις ηλεκτρονικές υπηρεσίες μεταξύ εκείνων που διαμένουν σε πόλεις και περιφέρειες με ισχυρή οικονομία και εκείνων που διαμένουν σε περιφέρειες με ασθενή οικονομία και σε αραιοκατοικημένες περιοχές. Όταν οι ιδιωτικοί παράγοντες, και όχι η κοινωνία ή το κράτος, αναλαμβάνουν τόσο σημαντικές επενδύσεις σε υποδομές, υπάρχει σαφής κίνδυνος ότι δεν θα έχουν όλοι οι πολίτες την ίδια πρόσβαση με το ίδιο κόστος.
<P>
Τρίτον, η Ομάδα ΕΕΑ/ΑρΠρΒΧ αντιτίθεται στη μεγάλη επιρροή που ασκούν οι διάφορες ομάδες πίεσης συμφερόντων του κλάδου. " δέσμη για τις τηλεπικοινωνίες δεν πρέπει να επηρεάσει τα πνευματικά δικαιώματα, αλλά, ωστόσο, οι ομάδες πίεσης συμφερόντων εισακούστηκαν ειδικά για αυτό στην πρόταση. Οι προτάσεις των ομάδων πίεσης συμφερόντων που έγιναν δεκτές από όλες τις Ομάδες εκτός από την Ευρωπαϊκή Ενωτική Αριστερά -που ήταν η μοναδική Ομάδα που ψήφισε κατά στην Επιτροπή Εσωτερικής Αγοράς και Προστασίας των Καταναλωτών- να υπάρξουν δυνατότητες ελέγχου στην μεταφόρτωση και στην ελεύθερη πρόσβαση, για παράδειγμα σε ιστοσελίδες όπως το MySpace και το YouTube.
<P>
Οι τροπολογίες εισήχθησαν την τελευταία στιγμή από το παράθυρο και χωρίς να έχει υπάρξει μεγάλη συζήτηση μεταξύ των πολιτών σχετικά με αυτές τις σημαντικές αλλαγές. Στη Σουηδία, για παράδειγμα, είχαμε μια ευρεία συζήτηση σχετικά με την ανταλλαγή αρχείων. Καταβάλλω προσπάθειες κατά της απόφασης να απαγορευτεί η ανταλλαγή αρχείων σε εθνικό επίπεδο, καθώς και σε επίπεδο ΕΕ. Ο κίνδυνος να ληφθεί τώρα μια απόφαση σε επίπεδο ΕΕ είναι μεγαλύτερος σε σύγκριση με τις εθνικές αποφάσεις, επειδή οι ομάδες πίεσης συμφερόντων είχαν μεγάλη επιρροή και επιπτώσεις στο σύστημα της ΕΕ και επειδή πολλοί πολίτες δεν είναι επαρκώς ενημερωμένοι όταν συζητούμε αυτά τα θέματα σε επίπεδο ΕΕ. Ελπίζω ότι θα υπάρξει ισχυρή προβολή της γνώμης των πολιτών, προκειμένου να διασφαλισθεί η ελευθερία έκφρασης και η πρόσβαση στις υπηρεσίες Διαδικτύου.
<SPEAKER ID="266" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, το μεσαίο μου όνομα είναι Σίσυφος. Εξελέγην από το 15% του σουηδικού λαού εδώ στο Ευρωπαϊκό Κοινοβούλιο για να αντιταχθώ στην εμπλοκή της ΕΕ σε ολοένα και περισσότερους νέους τομείς και, συνεπώς, στον ολοένα αυξανόμενο συγκεντρωτισμό και στη δημιουργία γραφειοκρατίας στην ευρωπαϊκή κοινωνία. Πρόκειται για ένα σισύφειο έργο.
<P>
Οι τηλεπικοινωνίες είναι ένας από τους τομείς στους οποίους η ΕΕ έχει να επιτελέσει σημαντική λειτουργία, και θεωρώ ικανοποιητική την προτεινόμενη δέσμη για τις τηλεπικοινωνίες, που αφορά τον μεγαλύτερο ανταγωνισμό και τη μεγαλύτερη προστασία της ιδιωτικής ζωής, αλλά φαίνεται αναπόφευκτο ότι θα έχουμε, επίσης, συγκεντρωτισμό και γραφειοκρατία. Ως προς αυτό, υπάρχουν δύο στοιχεία στα οποία αντιτίθεμαι. Πρώτον, προτείνεται ότι το φάσμα που ελευθερώνεται από την ψηφιοποίηση πρέπει να κατανεμηθεί σύμφωνα με τους κανόνες της ΕΕ. Δεύτερον, προτείνεται μια νέα ευρωπαϊκή αρχή για την αγορά ηλεκτρονικών επικοινωνιών.
<P>
Προτρέπω το Σώμα να απορρίψει και τις δύο αυτές προτάσεις. Το ελευθερωμένο φάσμα πρέπει να κατανεμηθεί από τα κράτη μέλη, και η φυσική λύση είναι η ανάπτυξη των οργάνων των ευρωπαϊκών εποπτικών αρχών για τις τηλεπικοινωνίες που ήδη υφίστανται.
<SPEAKER ID="268" NAME="Desislav Chukolov" AFFILIATION="NI">
(BG) Κύριε Πρόεδρε, αγαπητοί συνάδελφοι, απορώ με τα όσα ειπώθηκαν σήμερα, σε αυτήν την Αίθουσα, και κανείς δεν υπογράμμισε το θέμα της διατήρησης του απορρήτου των πληροφοριών. Σας ζητώ όταν συζητείται ένα τόσο σημαντικό θέμα να μην ακολουθούμε το παράδειγμα των "νωμένων Πολιτειών.
<P>
Γνωρίζετε ότι υπό το πρόσχημα που αποκαλείται "πόλεμος κατά της τρομοκρατίας και της πειρατείας" η υπερεθνική ολιγαρχία επιδιώκει να θέσει όσο το δυνατόν περισσότερους πολίτες υπό έναν απόλυτο και άνευ όρων έλεγχο χωρίς να λογοδοτεί ενώπιον της κοινωνίας των πολιτών. Το απόρρητο των προσωπικών μας στοιχείων πρέπει να διατηρηθεί με οποιοδήποτε κόστος. Επαναλαμβάνω -με οποιοδήποτε κόστος!
<P>
Επί του παρόντος, όλες οι τηλεφωνικές κλήσεις στη Βουλγαρία ελέγχονται. Από το επόμενο έτος, τα άτομα που έχουν την εξουσία στη χώρα μου θέλουν να υπάρχει πλήρης και απόλυτη πρόσβαση σε όλα τα αρχεία καταγραφής και στα ανταλλασσόμενα ηλεκτρονικά μηνύματα από κάθε υπολογιστή. Αυτό δεν συμβαίνει λόγω ανικανότητας. Στη Βουλγαρία, όπως και στην Ευρώπη, υπάρχουν αρκετοί καλά καταρτισμένοι και ικανοί ειδικοί που μπορούν να καταπολεμήσουν κάθε είδους ηλεκτρονικό έγκλημα. Αυτό γίνεται, επαναλαμβάνω και πάλι, με στόχο τον απόλυτο έλεγχο των πολιτών.
<P>
Το δικαίωμα στην ελευθερία εγγυάται επίσης το δικαίωμα στην ανθρώπινη αξιοπρέπεια. Όποιος επιδιώκει να στερήσει την αξιοπρέπειά μας πρέπει να επιπλήττεται και να αποκαλύπτεται, όχι να διευκολύνεται ώστε να απαλλάσσεται με τέτοιες προθέσεις με αυτόν τον τρόπο.
<P>
Πριν από λίγο καιρό, διεξήχθη στη Βουλγαρία μια αδιάφορη συζήτηση σχετικά με το θέμα των δικαιωμάτων των πολιτών στον ηλεκτρονικό κόσμο. Το μοναδικό συμπέρασμα στο οποίο κατέληξαν τότε ήταν ότι ανεξάρτητα από αυτό που επιθυμούν οι πολίτες, ζουν με αυτό που τους επιβάλλεται. Είμαι απόλυτα αποφασισμένος να εγγυηθώ στους πολίτες της Βουλγαρίας ότι το κόμμα Επίθεση, ακόμη και στην έναρξη της διακυβέρνησής του το επόμενο έτος, θα καταργήσει κάθε παραβίαση της αλληλογραφίας και την παρακολούθηση του Διαδικτύου.
<P>
Τέλος, θα ήθελα να πω ότι αν το δικαίωμά μας στην ιδιωτική αλληλογραφία περιοριστεί μία φορά, θα παραμείνει έτσι για πάντα. Ακόμη και αν οι τρομοκράτες αρχίσουν να χρησιμοποιούν περιστέρια για αλληλογραφία. Όποιος υποκαθιστά την ελευθερία με ασφάλεια, δεν αξίζει ούτε την ελευθερία ούτε την ασφάλεια. Ευχαριστώ.
<SPEAKER ID="270" NAME="Paul Rübig" AFFILIATION="PPE-DE">
(DE) Κυρία Πρόεδρε, Επίτροπε Reding, κυρίες και κύριοι, επιτρέψτε μου να αρχίσω συγχαίροντας την Επιτροπή. Φτάσαμε τώρα στο δεύτερο στάδιο της διαδικασίας για τη μείωση των χρεώσεων περιαγωγής για την φωνητική τηλεφωνία. Πιστεύω ότι ο εν λόγω κανονισμός αποδείχτηκε πολύ αποτελεσματικός στην πράξη. Παρόλα αυτά, στο τέλος της περιόδου των διακοπών οι καταναλωτές μας θα αρχίσουν και πάλι να λαμβάνουν υπερβολικά υψηλούς λογαριασμούς, επειδή έχει σημειωθεί ελάχιστη πρόοδος, για να πούμε την αλήθεια, στην αγορά των μηνυμάτων SMS και ιδίως όσον αφορά την περιαγωγή δεδομένων.
<P>
Γι' αυτόν τον λόγο, ζητώ από την Επιτροπή να λάβει μέτρα ως προς αυτό το θέμα και να δημιουργήσει μια ενιαία ευρωπαϊκή αγορά για τους ευρωπαίους καταναλωτές. Δεν μπορούμε παρά να παρατηρήσουμε ότι αυτό το τμήμα της ευρωπαϊκής εσωτερικής αγοράς δεν λειτουργεί ακόμη καλά και ότι είναι επειγόντως απαραίτητο να δημιουργηθεί μια ενιαία αγορά στον τομέα αυτόν, ιδίως μέσω της σταδιακής παρουσίασης ενός κοινού ευέλικτου σχεδίου κατανομής συχνοτήτων. " αποτελεσματική διαχείριση αυτού του εν ανεπαρκεία πόρου είναι ιδιαίτερα σημαντική.
<P>
Το ψηφιακό μέρισμα είναι μια ιστορική ευκαιρία, και θα είναι, επίσης, σημαντικό οι τηλεοπτικές εταιρείες να μπορούν να μεταδίδουν τα προγράμματά τους σε κινητά τρίτης γενιάς, ώστε να μπορέσουμε να αποκτήσουμε έναν κοινό ευρωπαϊκό χώρο μέσων ενημέρωσης. Επίσης, το ψηφιακό μέρισμα δημιουργεί νέες ευκαιρίες στον τομέα των ευρωπαϊκών επικοινωνιών.
<P>
Θα ήθελα, επίσης, να επισημάνω τη σημασία της εφαρμογής των αποφάσεων της παγκόσμιας διάσκεψης ραδιοεπικοινωνιών με βάση αυτήν την προσέγγιση, και ζητώ από την Επιτροπή -δεδομένου ότι δεν υπάρχει διάταξη για τον BERT που να αφορά αυτά τα θέματα- να συστήσει δική της αρχή ή ομάδα, προκειμένου να εξετάσει αυτά τα ζητήματα και να θεσπίσει επιτακτικές κατευθυντήριες γραμμές για συνεργασία.
<P>
Επίσης, πιστεύω ότι ο BERT πρέπει να χρηματοδοτείται πλήρως από κοινοτικά κονδύλια, επειδή, πολύ απλά, χρειαζόμαστε μια αρχή ή ένα όργανο που να είναι προσηλωμένο στην ευρωπαϊκή εσωτερική αγορά και επειδή πρέπει να παραχωρηθούν περισσότερα δικαιώματα στις εθνικές ρυθμιστικές αρχές στα άλλα κράτη μέλη.
<SPEAKER ID="272" NAME="Silvia-Adriana Ţicău" AFFILIATION="PSE">
(RO) Αγαπητοί συνάδελφοι, η ανάπτυξη της κοινωνίας της πληροφορίας βασίζεται στα δίκτυα και στις υπηρεσίες ηλεκτρονικών επικοινωνιών.
<P>
" μετάβαση από την αναλογική στην ψηφιακή τηλεόραση έως το 2012 θα ελευθερώσει ένα σημαντικό εύρος συχνοτήτων σε ευρωπαϊκό επίπεδο, καθιστώντας, με αυτόν τον τρόπο, δυνατή την ανάπτυξη νέων τεχνολογιών και καινοτόμων λύσεων, ώστε να ενισχυθεί η ευρωπαϊκή ανταγωνιστικότητα στον τομέα αυτόν. Προκειμένου να επωφεληθούμε πλήρως από το ψηφιακό μέρισμα στην Ευρώπη, το Ευρωπαϊκό Κοινοβούλιο στηρίζει την κοινή, ευέλικτη και ισορροπημένη προσέγγισή του, που δίνει τη δυνατότητα, αφενός, στους ραδιοτηλεοπτικούς φορείς να συνεχίσουν να παρέχουν και να επεκτείνουν τις υπηρεσίες τους και, αφετέρου, στους φορείς εκμετάλλευσης ηλεκτρονικών επικοινωνιών να αξιοποιήσουν αυτόν τον πόρο για την παροχή νέων υπηρεσιών που σχετίζονται με σημαντικές κοινωνικές και οικονομικές χρήσεις και επισημαίνει το γεγονός ότι το ψηφιακό μέρισμα πρέπει να κατανεμηθεί σύμφωνα με την αρχή της τεχνολογικής ουδετερότητας.
<P>
" αξιοποίηση του ψηφιακού μερίσματος μπορεί να συμβάλει στην επίτευξη των στόχων της στρατηγικής της Λισαβόνας, με την παροχή βελτιωμένων διαλειτουργικών κοινωνικών υπηρεσιών, όπως η ηλεκτρονική διακυβέρνηση, η ηλεκτρονική υγεία, η ηλεκτρονική μάθηση, ιδίως για τα άτομα που ζουν σε μειονεκτούσες, απομονωμένες ή ακόμη και σε αγροτικές περιοχές.
<P>
Αναγνωρίζοντας το δικαίωμα των κρατών μελών να αποφασίσουν για την αξιοποίηση του ψηφιακού μερίσματος, θεωρούμε ότι μια συντονισμένη κοινοτική προσέγγιση θα βελτιώσει σημαντικά την αξία του ψηφιακού μερίσματος και αποτελεί τον αποτελεσματικότερο τρόπο, προκειμένου να αποφευχθούν οι επιζήμιες παρεμβάσεις μεταξύ των κρατών μελών και μεταξύ κρατών μελών και τρίτων χωρών, και να διασφαλισθεί ότι οι χρήστες του φάσματος θα επωφεληθούν από όλα τα πλεονεκτήματα της εσωτερικής αγοράς.
<P>
" εμπιστοσύνη των καταναλωτών στις υπηρεσίες της κοινωνίας της πληροφορίας εξαρτάται από την ποιότητα των υπηρεσιών ηλεκτρονικών επικοινωνιών, την ασφάλειά τους και την προστασία των δεδομένων προσωπικού χαρακτήρα. Είναι απαραίτητο οι εθνικές ρυθμιστικές αρχές να διαβουλεύονται με όλους τους παρόχους υπηρεσιών ηλεκτρονικών επικοινωνιών, πριν εγκρίνουν συγκεκριμένα μέτρα στον τομέα της ασφάλειας και της ακεραιότητας των δικτύων ηλεκτρονικών επικοινωνιών. Θεωρώ, επίσης, ότι τα κράτη μέλη πρέπει να θεσπίσουν μέτρα για να προωθήσουν τη δημιουργία μιας αγοράς για προϊόντα και υπηρεσίες προσβάσιμα σε μεγάλη κλίμακα, η οποία θα ενσωματώνει ευκολίες που προορίζονται για τους χρήστες με αναπηρία.
<SPEAKER ID="274" NAME="Alexander Alvaro" AFFILIATION="ALDE">
(DE) Κυρία Πρόεδρε, μου δίνεται μια απροσδόκητη ευκαιρία να απαντήσω στη συμβολή της κ. Harms, κάτι που θα κάνω με ιδιαίτερα μεγάλη χαρά, επειδή η διάκριση μεταξύ υποδείξεων και γεγονότων, πιστεύω, είναι ασφαλώς εμφανής στην έκθεση. Ουσιαστικά, ενσωματώσαμε μια απόφαση του Ομοσπονδιακού Συνταγματικού Δικαστηρίου που δημιούργησε ένα νέο θεμελιώδες δικαίωμα. Το δικαίωμα στο απόρρητο και στην ακεραιότητα των συστημάτων πληροφορικής ήταν το πρώτο που συμπεριλήφθηκε στην παρούσα νομοθετική πράξη. Συνεπώς, ενεργήσαμε ταχύτερα από κάθε κράτος μέλος, ιδίως το δικό μου. Συμπεριλήφθηκαν, επίσης, δημοσίως προσβάσιμα ιδιωτικά δίκτυα, υπηρεσίες όπως το Facebook, το Bebo κλπ., που έως τώρα βρίσκονταν εντελώς εκτός του πεδίου εφαρμογής της οδηγίας. Τι θα συμβεί με τα cookies, με παρόμοια λογισμικά ή άλλες εφαρμογές που μεταδίδουν δεδομένα των χρηστών στη βάση, κατά κάποιον τρόπο, χωρίς προηγούμενη έγκριση του καταναλωτή -θα ανήκουν πλέον στο παρελθόν; Οι καταναλωτές έχουν δώσει την προηγούμενη έγκρισή τους, καταρχήν, όσον αφορά τα πάντα στους υπολογιστές τους, στα κινητά και σε άλλες εφαρμογές που ανήκουν σε τρίτους ή είναι προσβάσιμα από τρίτους. Στο μέλλον, οι πληροφορίες εντοπισμού θέσης μπορούν να αποκτώνται μόνο ανώνυμα ή με την προηγούμενη έγκριση του καταναλωτή. Ανεπιθύμητο μάρκετινγκ, ενοχλητικά μηνύματα κειμένου, ανόητα μηνύματα ηλεκτρονικής αλληλογραφίας και ούτω καθεξής -η οδηγία θα τα αποκλείσει όλα αυτά. " ειδοποίηση των αρχών προστασίας δεδομένων θα είναι υποχρεωτική στο μέλλον, όποτε οποιαδήποτε αρχή αναζητεί δεδομένα προσωπικού χαρακτήρα ενός ατόμου.
<P>
Τέλος, δημιουργήσαμε ένα σαφέστερο πλαίσιο για την απαίτηση κοινοποίησης σε περίπτωση παραβιάσεων της ασφάλειας και απώλειας δεδομένων σε σύγκριση με αυτό που ίσχυε έως τώρα. Καθώς μιλούσαμε προηγουμένως για υποδείξεις, δεν θέλω να παραλείψω ότι εξετάζουμε πώς να ενεργήσουμε σχετικά με τις διευθύνσεις διαδικτυακού πρωτοκόλλου, επειδή δεν είναι οι διευθύνσεις διαδικτυακού πρωτοκόλλου -και δεν πρέπει να τα συγχέουμε αυτά τα πράγματα- τα δεδομένα που αποτελούν αντικείμενο συναλλαγών, που είναι δεδομένα προσωπικού χαρακτήρα, στοιχεία πιστωτικών καρτών κλπ., και ακόμη και αν αποτελούσαν αντικείμενο συναλλαγών -απλώς να το εξηγήσω με συντομία- μια διεύθυνση διαδικτυακού πρωτοκόλλου δεν είναι απαραίτητα προσωπικό χαρακτηριστικό, τουλάχιστον όχι όταν το ψυγείο μας εκπέμπει ένα μήνυμα στον υπολογιστή μας.
<P>
(" Πρόεδρος διακόπτει τον ομιλητή.)
<SPEAKER ID="276" NAME="Seán Ó Neachtain" AFFILIATION="UEN">
(GA) Κύριε Πρόεδρε, είναι απολύτως απαραίτητο, οπουδήποτε και να ζουν οι άνθρωποι, σε ενορίες, μεγάλες ή μικρές, στην ύπαιθρο ή σε κωμοπόλεις ή μεγάλες πόλεις, να έχουν πρόσβαση στην ευρυζωνικότητα και στη σύγχρονη τεχνολογία. Οι εταιρείες που εγκαθίστανται σε ορισμένες περιοχές βασίζονται σε υπηρεσίες Διαδικτύου υψηλής ταχύτητας. Αν δεν υπάρχουν διαθέσιμες υπηρεσίες ευρυζωνικότητας σε ορισμένες περιοχές, δεν υπάρχει κίνητρο για επενδύσεις ή για την εγκατάσταση εταιρειών εκεί.
<P>
Είναι απολύτως απαραίτητο να ασχοληθούν οι κυβερνήσεις με την ανισότητα που υπάρχει μεταξύ των αστικών περιοχών και των περιοχών της υπαίθρου όσον αφορά τις ψηφιακές υπηρεσίες και την ευρυζωνικότητα, προκειμένου να διασφαλισθεί η ανταγωνιστικότητα και οι επενδύσεις στις περιοχές αυτές. Αυτό είναι ιδιαίτερα προφανές στην Ιρλανδία, όπου υφίσταται ανισότητα λόγω της ύπαρξης μιας ιδιωτικής εταιρείας, της Eircom, που ελέγχει τις υπηρεσίες Διαδικτύου και, ως αποτέλεσμα, υπάρχει τεράστια ανισότητα μεταξύ των περιοχών της υπαίθρου και των αστικών περιοχών. Θα ήθελα η Επίτροπος να διερευνήσει την κατάσταση, επειδή, προφανώς, ούτε η εθνική ρυθμιστική αρχή ούτε η κυβέρνηση φαίνεται ότι μπορούν να το πράξουν.
<SPEAKER ID="278" NAME="David Hammerstein" AFFILIATION="Verts/ALE">
(ES) Υπάρχει, σαφώς, μόλις ένα ελάχιστο ίχνος του φιλόδοξου σχεδίου που παρουσίασε η Επιτροπή πριν από ένα έτος. Αυτό είναι κρίμα για πολλούς λόγους, επειδή οι καταναλωτές χρειάζονται μια ανεξάρτητη ευρωπαϊκή διαχείριση, όχι μια λέσχη εθνικών ρυθμιστικών αρχών που δέχεται ισχυρές επιρροές από τους "εθνικούς πρωταθλητές".
<P>
Οι Πράσινοι είναι αντίθετοι στο να καταστεί η ευρωπαϊκή αρχή για την αγορά ηλεκτρονικών επικοινωνιών απλώς μια λέσχη για τις ρυθμιστικές αρχές που θα χρηματοδοτείται από αυτούς, με έλλειψη διαφάνειας και χωρίς επαρκείς ελέγχους ή το δικαίωμα αρνησικυρίας από την πλευρά της Ευρωπαϊκής Επιτροπής. " ανεξαρτησία του νέου φορέα είναι αμφισβητήσιμη.
<P>
Επίσης, είναι κρίμα που, λόγω της πίεσης από τις μεγάλες εταιρείες τηλεπικοινωνιών, δεν παρέχεται πρόσβαση σε σημαντικές υποδομές τηλεπικοινωνιών σε νέες, καινοτόμες επιχειρήσεις και πρέπει να υπάρχει αλληλεπικάλυψη των υποδομών.
<P>
Οι Πράσινοι υποστηρίζουν την ουδετερότητα στην τεχνολογία και τον διαχωρισμό των λειτουργιών, ώστε να εξαλειφθούν οι δεσπόζουσες θέσεις των κρατικών γιγάντων των τηλεπικοινωνιών. Ωστόσο, το Ευρωπαϊκό Κοινοβούλιο δεν τόλμησε και επηρεάστηκε υπερβολικά από ομάδες πίεσης συμφερόντων και παρέβλεψε τα συμφέροντα των νέων, περισσότερο καινοτόμων επιχειρήσεων, που παρέχουν τις περισσότερες ασύρματες υπηρεσίες στην Ευρώπη και προσφέρουν πλεονεκτήματα στους καταναλωτές.
<P>
Λυπάμαι που λέω ότι γενικά επιτρέψαμε να μας διαφύγει η ευκαιρία να δώσουμε πολύ μεγαλύτερη ευρωπαϊκή προστιθέμενη αξία στην αγορά τηλεπικοινωνιών. Μας ανησυχούν ιδιαίτερα ορισμένες επικίνδυνες προτάσεις στην έκθεση Harbour, που σαφώς παραβιάζουν την αρχή της ουδετερότητας του Διαδικτύου ως μέσου επικοινωνίας, παραβιάζουν την ιδιωτική ζωή των χρηστών, απειλούν την ελευθερία στο Διαδίκτυο και, πάνω απ' όλα, σαφώς υπερβαίνουν το νομικό πεδίο εφαρμογής της δέσμης για τις τηλεπικοινωνίες όσον αφορά το περιεχόμενο, όσον αφορά το τι είναι θεμιτό ή αθέμιτο, νόμιμο ή παράνομο στην πνευματική ιδιοκτησία, και όσον αφορά τα φίλτρα πληροφοριών.
<P>
" παρούσα δέσμη αφορά τις υποδομές της αγοράς, τους καταναλωτές, και όχι το πώς να μετατρέψουμε τους παρόχους υπηρεσιών Διαδικτύου σε ψηφιακούς αστυνομικούς.
<SPEAKER ID="280" NAME="Hanne Dahl" AFFILIATION="IND/DEM">
(DA) Κύριε Πρόεδρε, στην παρούσα μορφή της, η δέσμη για τις τηλεπικοινωνίες περιέχει πολλά καλά μέτρα. Οι συνηθισμένοι καταναλωτές θα αποκτήσουν ευκολότερη πρόσβαση, και θα είναι φθηνότερες σύμφωνα με την αύξηση της διαφάνειας στο εσωτερικό της αγοράς. Ωστόσο, η δέσμη περιέχει, επίσης, ορισμένες πολύ ατυχείς πτυχές που εξέτασε ο προηγούμενος ομιλητής. Το ζήτημα που αφορά τον ορισμό του τι συνιστά θεμιτό και αθέμιτο περιεχόμενο στους δικτυακούς τόπους ανοίγει την πόρτα για την εποπτεία, την καταχώρηση και τον έλεγχο όσον αφορά όλες τις επικοινωνίες και τις συναλλαγές μας μέσω του Διαδικτύου, σε βαθμό που να υπάρχουν χώρες που κανονικά δεν θα θεωρούσαμε άξιες να χαρακτηριστούν δημοκρατικές!
<P>
Δεν μπορούμε να επιτρέψουμε την καταχώρηση, όπως ακριβώς δεν μπορούμε να επιτρέψουμε στους παρόχους υπηρεσιών να διακόπτουν αυθαίρετα μια σύνδεση που κάποιος θεωρεί επιβλαβή. Αυτό θα ήταν το ίδιο με το να προσλάβουμε έναν στρατό επιθεωρητών στα ταχυδρομεία της Ευρώπης, προκειμένου να απομακρύνουν τις επιστολές που θεωρούν ότι η ανάγνωσή τους θα βλάψει τον παραλήπτη. Ποιος θα έχει την εξουσία να διαβάσει τις ερωτικές μου επιστολές; Πρέπει να διασφαλίσουμε ότι η μελλοντική νομοθεσία δεν θα καταστεί ηλεκτρονικός ζουρλομανδύας, αλλά ένα πλαίσιο στο οποίο μπορούν να αναπτυχθούν ο πολιτισμός, η κοινωνική συζήτηση και η διαδραστική ζωή του μέλλοντος.
<SPEAKER ID="282" NAME="Jerzy Buzek" AFFILIATION="PPE-DE">
(PL) Κυρία Πρόεδρε, επιτρέψτε μου να αρχίσω συγχαίροντας την κ. Reding. Ένα έτος έπειτα από τις κανονιστικές ρυθμίσεις για την περιαγωγή, έχουμε την επόμενη δέσμη, που είναι πολύ σημαντική ιδίως για τους καταναλωτές. Θα ήθελα, επίσης, να συγχαρώ τους εισηγητές. Τέσσερις εκθέσεις έπρεπε να συντονιστούν, και ο συντονισμός είναι, προφανώς, πολύ επιτυχημένος.
<P>
" προστασία των καταναλωτών που αναφέρεται στις κανονιστικές ρυθμίσεις που συζητήθηκαν στην έκθεση του Malcolm Harbour συνδέεται πολύ στενά με την ορθή κατανομή του ψηφιακού μερίσματος, που αναμένουν οι καταναλωτές. Θα είναι σημαντικό -όπως πρότεινε η κ. Reding- να βελτιστοποιηθεί η αξιοποίηση του φάσματος μέσω του συντονισμού σε ευρωπαϊκή κλίμακα. " τηλεόραση και η κινητή τηλεφωνία προτείνονται ως οι κύριοι δικαιούχοι του ψηφιακού μερίσματος, αλλά θέλω να τονίσω τη σημασία του ασύρματου Διαδικτύου. Σε πολλά μέρη της Ευρώπης αυτός είναι ο μοναδικός δυνατός τρόπος πρόσβασης στο Διαδίκτυο για εκατομμύρια πολίτες, ειδικά στις περιοχές της υπαίθρου και στις απομακρυσμένες περιοχές. Συνεπώς, αν η οικονομική ανάπτυξη του υπό συζήτηση τομέα είναι ιδιαίτερα ισχυρή, τότε ένα σημαντικό μερίδιο του επακόλουθου μερίσματος πρέπει να κατανεμηθεί στο ευρυζωνικό ασύρματο Διαδίκτυο.
<P>
" έρευνα για τη βελτιστοποίηση και την κατανομή του μερίσματος αποτελεί ένα άλλο σημαντικό θέμα. Θα μπορούσε να διεξαχθεί από το Κοινό Κέντρο Ερευνών, και θα ήθελα να ρωτήσω την Επίτροπο αν αυτό πραγματικά εξετάζεται. Αυτές, λοιπόν, είναι οι τρεις σημαντικότερες απαιτήσεις: οι καταναλωτές πρέπει να μπορούν να επιλέγουν, οι κανονισμοί πρέπει να προωθούν τις επενδύσεις και την ανταγωνιστικότητα, και η εσωτερική αγορά πρέπει να ενισχυθεί. Κατά την άποψή μου, αυτό απαιτεί άσκηση πίεσης όχι μόνο στον τομέα αρμοδιότητας του Κοινοβουλίου, αλλά και όσον αφορά το Συμβούλιο, δηλαδή σε κάθε κράτος μέλος.
<SPEAKER ID="284" NAME="Éric Besson">
Προεδρεύων του Συμβουλίου. - (FR) Κυρία Πρόεδρε, ευχαριστώ που μου επιτρέπετε να μιλήσω σε αυτό το σημείο· πρέπει να ζητήσω συγνώμη που θα αναγκαστώ να φύγω σύντομα για να επιστρέψω στο Παρίσι.
<P>
Ο συνάδελφός μου, Luc Chatel, θα απαντήσει σε πολλές από τις ερωτήσεις που τέθηκαν κατά τη διάρκεια αυτής της συζήτησης. Επιτρέψτε μου να πω μόνο μερικά λόγια σε απάντηση στις παρατηρήσεις του κ. Harbour σχετικά με την έλλειψη συζήτησης για το πεδίο εφαρμογής της καθολικής υπηρεσίας. Θα ήθελα πρώτα να εκφράσω τη συμφωνία μου με την εισηγήτρια σχετικά με το γεγονός ότι η ευρυζωνική πρόσβαση αποτελεί μια μεγάλη πρόκληση που αντιμετωπίζουν οι κοινωνίες μας, είτε όσον αφορά την πρόσβαση στη γνώση είτε σε απαραίτητες υπηρεσίες. Όπως ανέφερε ο κ. Harbour, η ευρυζωνική πρόσβαση δεν καλύπτεται από το ισχύον πεδίο εφαρμογής της καθολικής υπηρεσίας. " γαλλική Προεδρία απλώς επιθυμεί να ανοίξει τη συζήτηση σχετικά με το πώς να διασφαλισθεί η ευρυζωνική πρόσβαση σε ολόκληρη την Ευρώπη.
<P>
Αφού ακούσει κανείς όλες τις απόψεις των διαφόρων κρατών μελών, καθίσταται προφανές ότι υπάρχουν αρκετά πιθανά σενάρια. " πρώτη επιλογή είναι η επέκταση του πεδίου εφαρμογής της οδηγίας για την καθολική υπηρεσία, προκειμένου να συμπεριλάβει τις ευρυζωνικές υπηρεσίες· η δεύτερη περιλαμβάνει την ελευθερία επιλογής και δίνει τη δυνατότητα μόνο στα κράτη μέλη που το επιθυμούν να εντάξουν την ευρυζωνική πρόσβαση στην καθολική υπηρεσία τους· και, τέλος, μια ενδιάμεση επιλογή καθιστά την ένταξη της ευρυζωνικότητας στο πεδίο εφαρμογής της καθολικής υπηρεσίας υποχρεωτική στα κράτη μέλη στα οποία η ευρυζωνικότητα έχει φθάσει σε ένα επαρκές επίπεδο ωριμότητας. Συνεπώς, δόθηκε σε όλους μας η ευκαιρία, υπό τη γαλλική Προεδρία, να ανοίξουμε αυτήν τη συζήτηση και να προσπαθήσουμε να εναρμονίσουμε τις θέσεις μας· αυτό είναι που επιθυμεί να επιτύχει και η Επιτροπή.
<P>
Θα ήθελα απλώς να πω ορισμένα λόγια στην κ. Harms: η πρόθεσή μας δεν είναι να φέρουμε την ανάπτυξη του Διαδικτύου αντιμέτωπη με την προστασία των πνευματικών δικαιωμάτων. Σε μια εποχή σύγκλισης, πρέπει να αναπτύξουμε τόσο το μέσο όσο και το περιεχόμενο, βελτιώνοντας τα δίκτυα και ταυτόχρονα προωθώντας τη δημιουργία περιεχομένου και παρέχοντας στήριξη στους δημιουργούς. Όπως επισημάνατε, η Γαλλία δίνει μεγάλη σημασία στα πνευματικά δικαιώματα· ωστόσο, η γαλλική Προεδρία δεν επιδιώκει να επιβάλει το μοντέλο που θα αναπτύξουμε στη Γαλλία με βάση την προληπτική δράση και τη διαβαθμισμένη αντίδραση, γνωστή στη χώρα μας ως νόμος περί δημιουργίας και Διαδικτύου.
<P>
Γνωρίζουμε πολύ καλά, όπως είπατε, την ανάγκη να προστατευθούν τόσο η ιδιωτική ζωή όσο και τα προσωπικά δεδομένα. Θεωρούμε ότι αυτό δεν είναι με κανέναν τρόπο ασυμβίβαστο με τυχόν άλλες ανησυχίες που μπορεί να έχουμε.
<SPEAKER ID="286" NAME="Bernadette Vergnaud" AFFILIATION="PSE">
(FR) Κυρία Πρόεδρε, κύριοι υπουργοί, κυρία Επίτροπε, κυρίες και κύριοι, έπειτα από μήνες συζητήσεων, που δεν έχουν ακόμη ολοκληρωθεί, νομίζω ότι μπορώ να πω ότι, ως αποτέλεσμα των εργασιών του κ. Harbour και του σκιώδους εισηγητή, καταλήξαμε σε συμβιβασμούς με επίκεντρο τα συμφέροντα των καταναλωτών. Συνεπώς, είναι απαραίτητο να ενθαρρύνουμε τη βελτίωση του ανταγωνισμού εφαρμόζοντας μια σειρά μέτρων που θα απαιτούν από τις εταιρείες τηλεπικοινωνιών να προσφέρουν συμβάσεις αποδεκτής διάρκειας και να πραγματοποιούν τη φορητότητα αριθμού εντός μιας ημέρας για τους συνδρομητές που επιθυμούν να αλλάξουν πάροχο υπηρεσιών.
<P>
Όσον αφορά την προστασία, οι γενικοί κανόνες για την προστασία των καταναλωτών πρέπει να εφαρμόζονται στον τομέα των τηλεπικοινωνιών· έχουν προβλεφθεί μηχανισμοί ελέγχου του κόστους, καθώς και βελτιώσεις στις διαδικασίες εξωδικαστικής διευθέτησης σε περίπτωση διαφορών.
<P>
Ένα άλλο πολύ σημαντικό θέμα είναι η πρόσβαση σε υπηρεσίες έκτακτης ανάγκης και η παροχή πληροφοριών για τον εντοπισμό του καλούντος, που πρέπει να διατίθενται με αξιόπιστο τρόπο, ανεξάρτητα από την τεχνολογία που χρησιμοποιείται.
<P>
" προστασία της ιδιωτικής ζωής αποτέλεσε, επίσης, προτεραιότητα, όπως και η προστασία των παιδιών: οι πάροχοι πρόσβασης πρέπει να παρέχουν στους καταναλωτές δωρεάν λογισμικό γονικού ελέγχου.
<P>
Όλες αυτές οι εξελίξεις έπρεπε να διασφαλισθούν προς όφελος όσο το δυνατόν περισσότερων ανθρώπων. Πολλά μέτρα, συνεπώς, ισχύουν για την ίση πρόσβαση των χρηστών με αναπηρίες και των ατόμων χαμηλών εισοδημάτων· επίσης, έχουν ληφθεί υπόψη οι ανάγκες των ΜΜΕ. " έκθεση επισημαίνει επίσης την ανάγκη να επεκταθεί το πεδίο εφαρμογής της καθολικής υπηρεσίας, ιδίως για να συμπεριλάβει την ευρυζωνικότητα· είναι πολύ θετικό το ότι η γαλλική Προεδρία κατέστησε αυτό το θέμα μια από τις προτεραιότητές της.
<P>
Θα ήθελα τώρα να ασχοληθώ με το ζήτημα του περιεχομένου και των πνευματικών δικαιωμάτων που τείνει να επισκιάζει τις υπόλοιπες βελτιώσεις στο κείμενο. Ο στόχος μας ανέκαθεν ήταν να παράσχουμε στους καταναλωτές γενικές πληροφορίες σχετικά με τις παραβιάσεις πνευματικών δικαιωμάτων, σύμφωνα με την αρχική πρόταση της Επιτροπής. Θα καταβάλουμε προσπάθειες έως και την τελική ψηφοφορία για να βελτιώσουμε τη διατύπωση των συμβιβασμών, διασφαλίζοντας ότι τηρείται η αρχή της ουδετερότητας στην παροχή πρόσβασης στο περιεχόμενο. Ωστόσο, ορισμένες τροπολογίες που εγκρίθηκαν στην οδηγία για την ιδιωτική ζωή πραγματικά προκαλούν προβλήματα και θα διασφαλίσουμε τη διαγραφή τους.
<P>
Θα ήθελα, για μία ακόμη φορά, να ευχαριστήσω τους συναδέλφους μου, και προσβλέπω σε πιο συγκεκριμένες προτάσεις από την Προεδρία, προκειμένου να πραγματοποιήσουμε περαιτέρω βελτιώσεις στο παρόν κείμενο πριν από την επόμενη περίοδο συνόδου.
<SPEAKER ID="288" NAME="Cristian Silviu Buşoi" AFFILIATION="ALDE">
(EN) Κύριε Πρόεδρε, η δέσμη για τις τηλεπικοινωνίες είναι ένα σημαντικό βήμα προόδου στον εκσυγχρονισμό και στην εναρμόνιση των τηλεπικοινωνιών στην Ευρώπη. Εργάστηκα για την οδηγία σχετικά με τα δικαιώματα των πολιτών και, μαζί με τον εισηγητή, τον κ. Harbour, καταβάλαμε μεγάλες προσπάθειες και επιτύχαμε συναίνεση σε πολλά θέματα.
<P>
" παρούσα οδηγία θα διασφαλίσει καλύτερη προστασία των δικαιωμάτων των καταναλωτών στις ηλεκτρονικές επικοινωνίες. " φορητότητα αριθμού, και η προστασία της ιδιωτικής ζωής και η ασφάλεια στις τηλεπικοινωνίες αποτελούν άλλα παραδείγματα βελτιώσεων που επιφέρει η παρούσα οδηγία.
<P>
Είχαμε μια συζήτηση που απαιτεί πολύ προσεκτικούς χειρισμούς σχετικά με την ουδετερότητα των δικτύων. " άποψή μου είναι ότι η υπερβολική ουδετερότητα των δικτύων, όπως διαπιστώσαμε σε ορισμένες τροπολογίες, θα προκαλέσει μεγαλύτερη συμφόρηση στα δίκτυα, θα τα καταστήσει πιο αργά, λιγότερο αποτελεσματικά και ακριβότερα. " διαχείριση των δικτύων είναι απαραίτητη, προκειμένου να λειτουργήσουν αποτελεσματικά και ευφυή δίκτυα και να μεγιστοποιηθεί η συνολική εμπειρία και αξία για τον χρήστη. Είμαι πολύ ικανοποιημένος που συμφωνήσαμε σχετικά με τις τροπολογίες που αφορούν τον αριθμό έκτακτης ανάγκης 112 και, όταν θα έχει εγκριθεί η οδηγία, τα κράτη μέλη θα καταβάλουν περαιτέρω προσπάθειες, προκειμένου να ενημερώσουν και να εκπαιδεύσουν το κοινό στη χρήση του 112. Ο αριθμός 112 θα καταστεί προσβάσιμος από ολόκληρη την επικράτεια της ΕΕ και τα κράτη μέλη θα πρέπει να διασφαλίσουν την εφαρμογή του εντοπισμού του καλούντος.
<P>
Επιπλέον, η πρόσβαση στις υπηρεσίες έκτακτης ανάγκης μέσω του 112 μπορεί να αποκλειστεί σε περίπτωση επανειλημμένης κατάχρησης από τον χρήστη και το 112 θα είναι περισσότερο προσβάσιμο για τα άτομα με αναπηρίες.
<P>
Επίσης, ελπίζω ότι θα εγκριθεί η τροπολογία που αφορά την καθιέρωση ενός συστήματος έγκαιρης προειδοποίησης σε επίπεδο ΕΕ. " συγκεκριμένη τροπολογία δεν απαιτεί τη σύσταση ενός οργανισμού στις Βρυξέλλες, αλλά καθορισμός κοινών προτύπων σχετικά με το σύστημα προειδοποίησης που πρέπει να γίνει από κοινού από τις αρμόδιες αρχές των κρατών μελών. Φυσικά, η προειδοποίηση θα πραγματοποιείται σε τοπικό επίπεδο, αλλά με βάση κοινά πρότυπα τα οποία θα διασφαλίζουν ότι όλοι οι πολίτες της ΕΕ, που πιθανόν θα επηρεαστούν, θα μπορέσουν να λάβουν και να κατανοήσουν αυτό το μήνυμα και να ενεργήσουν με τρόπο που θα σώσει τις ζωές τους.
<P>
Είμαι απόλυτα βέβαιος ότι η δέσμη για τις τηλεπικοινωνίες θα στηρίξει τις προσπάθειες των εταιρειών για τη βελτίωση των επιδόσεών τους και για επενδύσεις σε νέες τεχνολογίες και ταυτόχρονα θα κατοχυρώσει τα καταναλωτικά δικαιώματα των ευρωπαίων πολιτών.
<SPEAKER ID="290" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, η ευρωπαϊκή κοινωνία και ο κόσμος γενικότερα εξαρτώνται ολοένα περισσότερο από τις ηλεκτρονικές επικοινωνίες. Οι ηλεκτρονικές επικοινωνίες είναι το νευρικό σύστημα της οικονομίας. Χρησιμοποιούνται στην εκπαίδευση, τη διοίκηση, την υγεία, τα μέσα ενημέρωσης και τη διά βίου μάθηση. Πέρα από τα σημαντικότατα πλεονεκτήματά τους, οι ηλεκτρονικές επικοινωνίες ενέχουν ορισμένες άμεσες απειλές για τους πολίτες, τους δημόσιους φορείς και τις επιχειρήσεις.
<P>
Οι προσδοκίες των πολιτών, που είναι λιγότερο εντατικοί χρήστες του συστήματος, περιλαμβάνουν την ευρεία πρόσβαση στις υπηρεσίες έναντι του χαμηλότερου δυνατού αντιτίμου, π.χ. κλήσεις διεθνούς περιαγωγής μεταξύ κρατών μελών της ΕΕ, και την εξάλειψη των απειλών για τους χρήστες των ηλεκτρονικών επικοινωνιών που αναφέρονται στην έκθεση του Malcolm Harbour και αλλού. Πρέπει να ικανοποιήσουμε αυτές τις προσδοκίες βασιζόμενοι στις σύγχρονες τεχνολογίες και την ανταγωνιστικότητα και με την οικονομική υποστήριξη της Ευρωπαϊκής Ένωσης, ιδίως στις αγροτικές και τις ορεινές περιοχές. Έχοντας υπόψη τη διάδραση και τη διασύνδεση αυτών των απαιτήσεων και των σχετικών ρυθμιστικών μηχανισμών, καθώς και το θέμα της διαφάνειας, πρέπει να εξετάσουμε το ενδεχόμενο συνδυασμού των υπό συζήτηση διατάξεων σε μία ενιαία οδηγία. Θα ήθελα επίσης να ευχαριστήσω όλους τους εισηγητές για τη δουλειά τους.
<SPEAKER ID="292" NAME="Kathy Sinnott" AFFILIATION="IND/DEM">
(ΕΝ) Κυρία Πρόεδρε, οι επικοινωνιακοί δίαυλοι είναι ζωτικής σημασίας για τη ζωή του σύγχρονου ανθρώπου. " διαθεσιμότητα ευρυζωνικής σύνδεσης πρέπει να διασφαλιστεί, ιδίως για τους κατοίκους απομακρυσμένων περιοχών και όσους έχουν ιδιαίτερες ανάγκες, όπως οι χρήστες με προβλήματα όρασης. Απολαμβάνουμε την ελευθερία που μας παρέχει το διαδίκτυο, ταυτόχρονα όμως πρέπει να αναγνωρίσουμε τις ευθύνες που συνοδεύουν αυτή την ελευθερία.
<P>
Υποστηρίζω πλήρως την ουδετερότητα δικτύου. Καθώς ο κόσμος μας παγκοσμιοποιείται, είναι κρίσιμης σημασίας οι άνθρωποι να μπορούν να επικοινωνούν ελεύθερα. Ωστόσο, αυτή η ελευθερία, η οποία είναι υψηλής αξίας, πρέπει να ασκείται με σεβασμό. Πρέπει να αναγνωριστεί ότι χωρίς αυτόν τον σεβασμό, το διαδίκτυο είναι ανοιχτό σε καταχρήσεις.
<P>
Έχουμε λάβει μέτρα για κάποιες από τις χειρότερες μορφές τέτοιων καταχρήσεων, όπως η παιδοφιλία. Ωστόσο, υπάρχουν και άλλα είδη καταχρήσεων που πρέπει να αντιμετωπιστούν. Οι πάροχοι υπηρεσιών διαδικτύου πρέπει να διαδραματίσουν τον ρόλο που τους αναλογεί ώστε η πλατφόρμα τους να μην χρησιμοποιείται για λιβέλους, μίσος και εκμετάλλευση. Θα έλεγα στην Επίτροπο ότι πρέπει να κάνουμε ό,τι περνάει από το χέρι μας για να προασπίσουμε την ελευθερία και, ταυτόχρονα, να προαγάγουμε την υπευθυνότητα στο διαδίκτυο.
<SPEAKER ID="294" NAME="Jacques Toubon" AFFILIATION="PPE-DE">
(FR) Κυρία Πρόεδρε, Υπουργέ, Επίτροπε, κυρίες και κύριοι, το έργο που επιτελέστηκε είναι εξαιρετικό. Το αποτέλεσμα των εργασιών των επιτροπών μας είναι ισόρροπο και, κύριε Προεδρεύοντα του Συμβουλίου, δικαιολογημένα επιθυμείτε να ληφθεί πλήρως υπόψη. Θα ήθελα να συγχαρώ τους συναδέλφους μου, Catherine Trautmann, Pilar del Castillo και Malcolm Harbour για τη δουλειά που έκαναν.
<P>
Δεν διστάζω ωστόσο να δηλώσω στην κυρία Trautmann ότι δεν συμφωνώ με την άποψή της να αποκλεισθεί κάθε αναφορά στα δικαιώματα διανοητικής ιδιοκτησίας. Πέρα από τη συζήτηση για τις πλατφόρμες και τους διαύλους, ιδίως στην έκθεσή της, αυτό που έχει σημασία για όλους εμάς είναι σε τι μας δίνουν πρόσβαση αυτές οι πλατφόρμες και αυτοί οι δίαυλοι, με άλλα λόγια, το περιεχόμενο. Ο κ. Guardans, ο κ. Medina και ο κ. Μαυρομμάτης το κατέστησαν απολύτως σαφές, και συμφωνώ μαζί τους.
<P>
Στο κείμενο της Επιτροπής, υπήρχαν δύο αναφορές σε αυτό το θέμα· θα ήταν καλύτερα αν τις είχαμε διατηρήσει. " συζήτηση επικεντρώνεται τώρα σε μια αναφορά στις οδηγίες του 2001 και του 2004 σχετικά με την πνευματική ιδιοκτησία και τη συνεργασία μεταξύ των ενδιαφερόμενων μερών. Με τι σκοπό; Την προώθηση νόμιμων περιεχομένων - περιεχομένων που θα επιτρέψουν στη βιομηχανία και την πολιτισμική μας ποικιλομορφία να ευδοκιμήσουν. " κριτική που έχει ασκηθεί σε αυτά τα κείμενα - στοιχεία της οποίας άκουσα να επαναλαμβάνονται σε αυτή την αίθουσα - ορμάται μεταξύ άλλων από το παράδειγμα προς αποφυγή της συμφωνίας Olivennes. Ωστόσο, το μοντέλο που πρέπει να ακολουθήσουμε είναι το μνημόνιο συμφωνίας που υιοθετήθηκε στις 24 Ιουλίου από την κυβέρνηση του "νωμένου Βασιλείου, την OFCOM και τα ενδιαφερόμενα μέρη. Εξ όσων γνωρίζω, δεν υποστηρίζουν ούτε τη γραφειοκρατία ούτε τη δικτατορία του διαδικτύου.
<P>
Το θέμα δεν είναι να εμποδίσουμε την επιβολή νόμων στα κράτη μέλη αλλά να διασφαλίσουμε τον σεβασμό των θεμελιωδών δικαιωμάτων και να μην εμποδίσουμε τις νέες τεχνολογίες και τη νέα οικονομία να λειτουργήσουν υπέρ της πολιτισμικής ποικιλομορφίας, των κλάδων αιχμής της Ευρώπης και της νοημοσύνης και του ταλέντου των πολιτών μας, γιατί αυτά είναι τα ισχυρότερα όπλα μας και τα σημαντικότερα εφόδιά μας έναντι του παγκόσμιου ανταγωνισμού.
<SPEAKER ID="296" NAME="Evelyne Gebhardt" AFFILIATION="PSE">
(DE) Κυρία Πρόεδρε, όπως η κ. Vergnaud, χαιρετίζω το κομμάτι της έκθεσης του κ. Harbour που αφορά την προστασία των καταναλωτών και το οποίο περιέχει πολλές καλές αποφάσεις. " καθολική πρόσβαση σε αυτές τις υπηρεσίες είναι μια πολύ σημαντική αρχή, που πρέπει να προασπιστεί πάση θυσία. Σας διαβεβαιώνω ακόμη μία φορά, κ. Harbour, ότι αυτό το τμήμα της έκθεσης έχει επίσης την πλήρη υποστήριξη της Ομάδας μου.
<P>
Υπάρχουν ωστόσο άλλα τμήματα τα οποία πρέπει να αναθεωρηθούν. Έχετε απόλυτο δίκιο, κ. Reding. Στις εισαγωγικές σας παρατηρήσεις, εκφράσατε την έκπληξή σας που το Ευρωπαϊκό Κοινοβούλιο σκοπεύει να μετριάσει την προστασία των προσωπικών δεδομένων. Αυτή όμως δεν είναι η θέση του Κοινοβουλίου, δεδομένου ότι το Κοινοβούλιο θα ψηφίσει σε δύο εβδομάδες και μόνο τότε θα ξέρουμε τι σκοπεύει να κάνει σε αυτά τα θέματα. Έως τότε, θα προσπαθήσουμε να τακτοποιήσουμε όλα αυτά τα θέματα που είναι ακόμη κάπως μπερδεμένα. Σας υπόσχομαι ότι από την πλευρά της Ομάδας μας δεν θα μετριαστεί η αυστηρότητα των κανόνων για την προστασία των δεδομένων. Αν δεν επιτευχθούν ικανοποιητικές συμφωνίες στο Κοινοβούλιο σχετικά με την προστασία των δεδομένων, την πρόσβαση στο δίκτυο και την ουδετερότητα δικτύου, η Ομάδα μου δεν θα μπορέσει να υπερψηφίσει τη νομοθετική δέσμη, και τότε θα πρέπει να δούμε πώς μπορούμε να προχωρήσουμε.
<SPEAKER ID="298" NAME="Erna Hennicot-Schoepges" AFFILIATION="PPE-DE">
(FR) Κυρία Πρόεδρε, Επίτροπε, θα ήθελα να σας συγχαρώ για την αφοσίωσή σας, και, φυσικά, θα ήθελα να συγχαρώ τους εισηγητές και ιδίως την κ. Trautmann, η οποία εργάστηκε πολύ σκληρά για να επιτευχθεί αυτή η συναίνεση, την οποία ήθελε ουδέτερη και χωρίς τομεακές διακρίσεις. Ωστόσο, όσον αφορά τα δικαιώματα χρήσης του φάσματος, πρέπει να σημειωθεί ότι οι κύκλοι επένδυσης και απόσβεσης διαφέρουν ανάλογα με τον κλάδο. Οι διατάξεις του κειμένου σχετικά με την κατανομή και την εναρμόνιση των συχνοτήτων και των αδειών θέτουν τους φορείς εκμετάλλευσης δορυφορικών επικοινωνιών σε μια κατάσταση νομικής αβεβαιότητας λόγω των ιδιαιτεροτήτων του κλάδου τους. Το νέο άρθρο 8α που προτείνει η εισηγήτρια παρέχει μεν ορισμένες εγγυήσεις αλλά η διατύπωσή του πρέπει να γίνει πιο προσεκτική σε συμμόρφωση με την αρχή της επικουρικότητας και τους κανόνες της ITU. Παραμένουν επίσης ανοιχτά ορισμένα ερωτήματα όσον αφορά την ουσία και το εύρος της διαπραγματευτικής εντολής της Επιτροπής.
<P>
Όσον αφορά την έκθεση του κ. Harbour, θα ήθελα να θέσω το θέμα του ορισμού της "διαθέσιμης στο κοινό τηλεφωνικής υπηρεσίας" όπως περιέχεται στο άρθρο 1 σημείο 2 στοιχείο (β). Αυτός ο ορισμός θα έπρεπε να εφαρμόζεται μόνο στις αμφίδρομες υπηρεσίες, σύμφωνα με τον ορισμό που δίδεται στην οδηγία περί προστασίας της ιδιωτικότητας. Το πρωτόκολλο VoIP και οι κονσόλες παιχνιδιών δεν μπορούν με κανέναν τρόπο να συγκριθούν με τις παραδοσιακές τηλεφωνικές υπηρεσίες. " άκριτη ενσωμάτωσή τους θα οδηγούσε σε ένα ρυθμιστικό πλαίσιο που θα απέτρεπε την καινοτομία και θα παρείχε σε μη ενημερωμένους χρήστες εργαλεία που δεν θα γνώριζαν ότι χρησιμοποιούνται σε πολύ συγκεκριμένες περιπτώσεις, π.χ. για την πραγματοποίηση μιας κλήσης εκτάκτου ανάγκης από κονσόλα παιχνιδιού για μονόδρομη επικοινωνία. Είναι λοιπόν σημαντικό ο ορισμός να περιοριστεί στις αμφίδρομες υπηρεσίες.
<P>
Όσον αφορά την πνευματική ιδιοκτησία, θα ήθελα να δηλώσω ότι υποστηρίζω τις παρατηρήσεις που έγιναν από όλους τους συναδέλφους που έθιξαν το θέμα.
<SPEAKER ID="300" NAME="Francisca Pleguezuelos Aguilar" AFFILIATION="PSE">
(ES) Πρώτον, συγχαρητήρια προς τους εισηγητές για το έργο τους. Αυτή η μεταρρύθμιση υλοποιεί τους στόχους που τέθηκαν και συνιστά επιτυχή προσαρμογή στα νέα δεδομένα και τις νέες προκλήσεις, τόσο για τις επιχειρήσεις όσο και για τους καταναλωτές.
<P>
Θα ήθελα να σταθώ για λίγο σε ένα συγκεκριμένο σημείο της έκθεσης Harbour. Αληθεύει ότι ο εισηγητής έκανε εκπληκτική δουλειά αλλά πιστεύω ότι η ομάδα των τελευταίων τροπολογιών για το περιεχόμενο του διαδικτύου δεν πρέπει να συζητηθεί στο πλαίσιο αυτής της οδηγίας γιατί στην ουσία αυτές οι τροπολογίες επιτρέπουν στους παρόχους να φιλτράρουν και να μπλοκάρουν το περιεχόμενο του διαδικτύου με απώτερο αποτέλεσμα οι καταναλωτές να χάνουν την ανωνυμία τους.
<P>
Κυρίες και κύριοι, αυτή η προσέγγιση αντιβαίνει στο άρθρο 12 της οδηγίας για το ηλεκτρονικό εμπόριο, όπου δηλώνεται ότι οι φορείς παροχής υπηρεσιών πρέπει να λειτουργούν ως ουδέτεροι μεσάζοντες κατά τη μετάδοση ηλεκτρονικών πληροφοριών.
<P>
Σε μια κοινωνία που διέπεται από το κράτος δικαίου, δεν είναι δυνατόν να προβλέπουμε για το διαδίκτυο πράγματα που δεν θα επιβάλλαμε σε άλλες μορφές επικοινωνίας. Ζητώ λοιπόν από τον κ. Harbour να αποσύρει αυτές τις τροπολογίες ώστε να αποκατασταθεί η ισορροπία μεταξύ της προστασίας της πνευματικής ιδιοκτησίας και των δικαιωμάτων των χρηστών του διαδικτύου.
<SPEAKER ID="302" NAME="Zita Pleštinská" AFFILIATION="PPE-DE">
(SK) Θα ήθελα καταρχάς να ευχαριστήσω τον εισηγητή για την εξαίρετη έκθεσή του. " επεξεργασία νομοθετικών δεσμών δεν είναι ποτέ εύκολη και τον συγχαίρω για την πειστικότητά του.
<P>
Θα ήθελα επίσης να τονίσω ότι ο βασικός σκοπός αυτής της νομοθετικής δέσμης είναι η προσφορά καλύτερων επικοινωνιακών υπηρεσιών στους τομείς της κινητής τηλεφωνίας και των ευρυζωνικών ή καλωδιακών δικτύων για τους καταναλωτές. Πιστεύω ότι, χάρη στον εισηγητή μας, Malcolm Harbour, οι καταναλωτές θα ενημερώνονται καλύτερα και ταχύτερα.
<P>
Όταν οι καταναλωτές αποφασίζουν να αλλάξουν πάροχο, συχνά δεν βρίσκουν ανάλογα προϊόντα και υπηρεσίες και η διαδικασία της μεταφοράς αριθμού εξακολουθεί να είναι υπερβολικά χρονοβόρα. Χαιρετίζω συνεπώς την έκθεση του Malcolm Harbour, βάσει της οποίας οι πάροχοι θα υποχρεούνται να παράσχουν στους καταναλωτές διαφανείς και, κυρίως, συγκρίσιμες, τιμές και η αλλαγή παρόχου με διατήρηση του ίδιου αριθμού θα είναι δυνατή μέσα σε μία ημέρα.
<P>
Δεν θα ήθελα φυσικά κανείς ποτέ να χρειαστεί να καλέσει τον αριθμό κλήσης έκτακτης ανάγκης 112, αλλά πρέπει να τονιστεί ότι, με την υπό συζήτηση οδηγία, οι υπηρεσίες έκτακτης ανάγκης θα μπορούν να εντοπίζουν τον καλούντα ώστε να παρέχουν βοήθεια πιο γρήγορα και αποτελεσματικά.
<P>
" μετάβαση στην ψηφιακή μετάδοση θα απελευθερώσει φάσμα το οποίο θα μπορεί μελλοντικά να χρησιμοποιηθεί για την παροχή ευρυζωνικών συνδέσεων ακόμη και στις πιο απομακρυσμένες περιοχές της ΕΕ. Επίτροπε, πιστεύω ότι η Επιτροπή θα διασφαλίσει την πλέον αποτελεσματική χρήση αυτού του "ψηφιακού μερίσματος" προς το συμφέρον κάθε καταναλωτή.
<SPEAKER ID="304" NAME="Σταύρος Λαμπρινίδης" AFFILIATION="PSE">
(EL) Κυρία Πρόεδρε, αγαπητοί συνάδελφοι, ζούμε σε έναν κόσμο όπου όλοι, κυβερνήσεις, ιδιωτικές εταιρείες αλλά και εγκληματίες επιδιώκουν να έχουν τη μεγαλύτερη δυνατή και πιο ανεξέλεγκτη πρόσβαση στα ηλεκτρονικά μας δεδομένα.
<P>
Γι' αυτό το λόγο, οι όποιες αλλαγές στην "e-privacy directive" θα πρέπει να κάνουν αυτό ακριβώς που υπονοεί ο τίτλος της, δηλαδή τη διασφάλιση της μεγαλύτερης δυνατής προστασίας των προσωπικών μας δεδομένων και της ιδιωτικής μας ζωής.
<P>
Για τον παραπάνω λόγο είμαι αντίθετος με κάθε προσπάθεια να αποδυναμωθεί ο ορισμός του τι αποτελεί προσωπικό - και επομένως υπό την προστασία του νόμου - δεδομένο των ευρωπαίων πολιτών. Οι επιδιωκόμενες εξαιρέσεις, ειδικά για τις διευθύνσεις IP, καταστρατηγούν από την πίσω πόρτα την ισχύουσα ευρωπαϊκή νομοθεσία.
<P>
Και δεν θεωρώ ότι οι πάροχοι υπηρεσιών Διαδικτύου επιτρέπεται να κρίνουν οι ίδιοι ποιες παραβιάσεις της ασφάλειας των δικτύων τους βλάπτουν τους χρήστες τους και ποιες όχι, και επομένως να αποφασίζουν οι ίδιοι πότε θα ειδοποιήσουν τους χρήστες και τις αρχές για ακόμα και κατάφωρες παραλείψεις τους.
<P>
Σέβομαι το ρόλο και την προσφορά των ιδιωτικών εταιρειών, αλλά τα οικονομικά συμφέροντα των μεγάλων εταιρειών του Διαδικτύου δεν μπορεί να υπαγορεύουν τους νόμους που υιοθετεί η Ευρώπη για την υπεράσπιση των θεμελιωδών δικαιωμάτων των πολιτών της.
<SPEAKER ID="306" NAME="Ruth Hieronymi" AFFILIATION="PPE-DE">
(DE) Κυρία Πρόεδρε, ευχαριστώ τους εισηγητές για το έργο τους, που ήταν πραγματικά εξαιρετικό. Θα ήθελα ωστόσο να θίξω δύο συγκεκριμένα ζητήματα. " Ευρωπαϊκή Ένωση δεν είναι απλώς μια οικονομική κοινότητα· έχει δεσμευτεί να προασπίζει ορισμένες κοινές αξίες, μεταξύ των οποίων κυρίαρχη θέση κατέχει η προστασία των προσωπικών δεδομένων. Την ίδια στιγμή όμως, δεν πρέπει να θεωρούμε ασυμβίβαστους στόχους την τεχνική πρόοδο αφενός και την προστασία των πολιτιστικών και δημιουργικών έργων αφετέρου. Τόσο η μεν όσο και τα δε θα αποτελέσουν βασικούς συντελεστές της μελλοντικής μας ανταγωνιστικότητας. Για αυτό εγώ και πολλοί άλλοι βουλευτές που έλαβαν σήμερα τον λόγο, απευθύνουμε έκκληση για ενίσχυση της θέσης των κατόχων των δικαιωμάτων, δηλαδή των προσώπων που θέλουν να εξασφαλιστεί η προστασία των πνευματικών τους δικαιωμάτων. Κανείς άλλος δεν χρειάζεται τέτοιου είδους προστασία, εξ ου και η θέσπιση προτύπων συνεργασίας με παρόχους υπηρεσιών διαδικτύου. Ένα βήμα προς αυτή την κατεύθυνση θα αντικατοπτρίσει την τεχνολογική σύγκλιση καθώς και τη σύγκλιση στην προστασία των πνευματικών δικαιωμάτων.
<SPEAKER ID="308" NAME="Κατερίνα Μπατζελή" AFFILIATION="PSE">
(EL) Κυρία Πρόεδρε, κυρία Επίτροπε, η διαχείριση και η κατανομή του ραδιοφάσματος απαιτείται να εξασφαλίζει πλήρη και αποτελεσματική πρόσβαση όλων των πολιτών στο δημόσιο αυτό αγαθό.
<P>
Οι προτάσεις των εκθέσεων της κ. Trautmann και της κ. Toia για το ραδιοφάσμα και για το ψηφιακό μέρισμα θέτουν κατ' αρχήν σε σωστές βάσεις το ζήτημα, επισημαίνοντας πάνω απ' όλα την κοινωνική, πολιτιστική και δημοκρατική σημασία και τις νέες δυνατότητες του ψηφιακού μερίσματος, που οφείλουμε να προσδώσουμε στον ευρωπαίο πολίτη.
<P>
" συζήτηση για το ψηφιακό μέρισμα δεν θα πρέπει να προσανατολιστεί στο ακραίο δίλημμα εμπορευσιμότητας ή κοινωνικής ωφελείας του. " χάραξη ουσιαστικής στρατηγικής σε εθνικό επίπεδο, η δυνατότητα κάθε κράτους μέλους να οριοθετήσει τους στόχους του δημόσιου συμφέροντος και την εκπλήρωσή τους, αλλά και ο συντονισμός τους είναι το απόλυτο δυνατό κοινοτικό επίπεδο που μπορούμε να προσδώσουμε.
<P>
" νέα προσέγγιση της Επιτροπής, όμως, για μεγαλύτερη εναρμόνιση σε επίπεδο Ευρωπαϊκής Ένωσης ως προς τον τρόπο κατανομής του ραδιοφάσματος και βάσει κοινών κριτηρίων διαχείρισης, όπως η αρχή της ουδετερότητας των υπηρεσιών και η επέκταση της αρχής της γενικής άδειας, φαίνεται να παραβλέπει τον κοινωφελή χαρακτήρα του ραδιοφάσματος προκρίνοντας αυτόν τον εμπορικό.
<P>
Γι' αυτό το λόγο θεωρώ ότι θα πρέπει να διαφωνήσουμε και να προχωρήσουμε στις προτάσεις τις οποίες προτείνουν οι δικοί μας εισηγητές.
<SPEAKER ID="310" NAME="Dumitru Oprea" AFFILIATION="PPE-DE">
(RO) Χάρη στην υπό εξέταση έκθεση, μας δίνεται η ευκαιρία να ενθαρρύνουμε, μέσω της αξιοποίησης του ψηφιακού μερίσματος, την ευρύτερη χρήση των ευρυζωνικών τεχνολογιών σε αγροτικές, απομονωμένες ή μειονεκτούσες περιοχές, λαμβάνοντας υπόψη το γεγονός ότι υπάρχουν ακόμη πολλά μέρη όπου η ψηφιακή τεχνολογία απουσιάζει πλήρως ή όπου η πρόσβαση σε ψηφιακές υπηρεσίες δεν είναι δυνατή λόγω της απουσίας υποδομών.
<P>
Υποστηρίζω την επιτάχυνση της εκπόνησης, από τα υστερούντα κράτη μέλη, συμπεριλαμβανομένης της Ρουμανίας, εθνικών στρατηγικών για το ψηφιακό μέρισμα, οι οποίες θα προβλέπουν την υλοποίηση μέτρων, ειδικά σχεδιασμένων για την εξασφάλιση ταχύτερης και ευκολότερης πρόσβασης των πολιτών σε διαλειτουργικές κοινωνικές υπηρεσίες, ιδίως υπηρεσίες πρόσβασης σε εκπαιδευτική και επαγγελματική κατάρτιση και τα συστήματα υγείας.
<P>
Τονίζουμε ότι πρέπει να επιδειχθεί προσοχή ώστε να διασφαλιστεί η μεγαλύτερη δυνατή διαφάνεια όσον αφορά την εκ νέου κατανομή των συχνοτήτων που θα απελευθερωθούν και τις επενδύσεις σε υποδομές επόμενης γενιάς, ώστε όλες οι χώρες της ΕΕ να έχουν πρόσβαση σε αυτές.
<SPEAKER ID="312" NAME="Arlene McCarthy" AFFILIATION="PSE">
(ΕΝ) Κυρία Πρόεδρε, δράττομαι της ευκαιρίας ως πρόεδρος της Επιτροπής Εσωτερικής Αγοράς και Προστασίας των Καταναλωτών (IMCO) να ευχαριστήσω τον κ. Harbour και τους σκιώδεις εισηγητές για την έκθεση που εκπόνησαν, την οποία ελπίζω ότι το Κοινοβούλιο θα θεωρήσει ισορροπημένη και εφαρμόσιμη πρόταση για τις καθολικές υπηρεσίες.
<P>
Θέλω να επιστήσω την προσοχή του Κοινοβουλίου σε μια διάταξη - μια τροπολογία που υπέβαλα και η οποία υποστηρίχθηκε από την επιτροπή - με την οποία ζητώ να καταστεί νομική υποχρέωση η θέσπιση της ανοιχτής τηλεφωνικής γραμμής για αγνοούμενα παιδιά 116000 για όλα τα κράτη μέλη. Ο Επίτροπος θα γνωρίζει ότι μια πρόσφατη έκθεση έδειξε ότι 18 μήνες μετά την εγκαινίαση αυτής της γραμμής το 2007, μόνον επτά κράτη μέλη δημιούργησαν ανοιχτή τηλεφωνική γραμμή για αγνοούμενα παιδιά. Είναι προφανές ότι η προαιρετική προσέγγιση δεν αποδίδει. Σε όλη την Ευρώπη, κάθε χρόνο εξαφανίζονται περίπου 130 000 παιδιά.
<P>
Αυτά τα στατιστικά στοιχεία δείχνουν ότι η ΕΕ μπορεί να συνεισφέρει σε αυτόν τον τομέα, ότι πρέπει να αναλάβει δράση και να συμβάλει στον εντοπισμό και την επιστροφή αυτών των παιδιών στα σπίτια τους. Παροτρύνω λοιπόν την Ευρωπαϊκή Επιτροπή και τα κράτη μέλη να υποστηρίξουν αυτή τη διάταξη, να επιταχύνουν την εφαρμογή της ανοιχτής τηλεφωνικής γραμμής για αγνοούμενα παιδιά και να ενισχύσουν τις προσπάθειες της Ευρώπης για ένα πανευρωπαϊκό σύστημα amber alert.
<SPEAKER ID="314" NAME="Pierre Pribetich" AFFILIATION="PSE">
(FR) Κυρία Πρόεδρε, συγχαίρω την κυρία Trautmann, την κυρία del Castillo, την κυρία Toia και τον κύριο Harbour για την εξαιρετική δουλειά τους.
<P>
Πώς μπορούμε να αξιοποιήσουμε πλήρως το ψηφιακό μέρισμα; Αυτό είναι το ζήτημα. Είναι σαφές ότι οι ψηφιακές μεταδόσεις απελευθερώνουν και θα εξακολουθήσουν να απελευθερώνουν συχνότητες. Επίτηδες χρησιμοποίησα και τον ενεστώτα και το μέλλοντα όταν αναφέρθηκα στην απελευθέρωση συχνοτήτων, για να δείξω ότι η αλλαγή αυτή δεν θα συμβεί μεμιάς, με την πρώτη· αυτό είναι κάτι που πολλοί από τους εμπλεκόμενους φαίνεται να ξεχνούν όταν προωθούν τα συμφέροντά τους. Επιπλέον, το ύψος της απαιτούμενης επένδυσης ενδέχεται να απωθήσει πολλούς επενδυτές προτού ακόμη ασχοληθούν με το πώς μπορούν να επωφεληθούν αυτής της πίτας των 250 δισεκατομμυρίων ευρώ. " τυπολογία αυτών των περιορισμών πρέπει λοιπόν να ληφθεί υπόψη στις πολιτικές μας.
<P>
Θα ήθελα να χρησιμοποιήσω τον σύντομο χρόνο που έχω στη διάθεσή μου για να τονίσω την επιτακτική ανάγκη για εκπόνηση μιας ευρωπαϊκής πολιτικής συχνοτήτων με την ενεργό συμμετοχή του Κοινοβουλίου: το Κοινοβούλιο, ως μείζων ενδιαφερόμενος φορέας, πρέπει να συνειδητοποιήσει τους τεχνικούς περιορισμούς που τίθενται από την ίδια την φύση των ηλεκτρομαγνητικών κυμάτων, να έχει υπόψη του την ανάγκη διαχείρισης του φάσματος των συχνοτήτων και να λάβει δεόντως υπόψη τον ρόλο που μπορούν να διαδραματίσουν οι φορείς τυποποίησης στη βέλτιστη χρήση αυτού του πεπερασμένου πόρου, χωρίς να αγνοεί στιγμή το γενικό συμφέρον των ευρωπαίων πολιτών.
<P>
Θα ήθελα επίσης να υπενθυμίσω στην Επίτροπο ότι η επέκταση των δικτύων οπτικών ινών, όπως και η αγάπη κατά τον Jean Cocteau, δεν μπορεί να βασιστεί μόνο σε λόγια, χρειάζεται και έργα, δηλαδή ευρωπαϊκή χρηματοδότηση μέσω του προϋπολογισμού για την υλοποίησή τους, για τη δημιουργία αυτών των ευρυζωνικών δικτύων και την αποτροπή του ψηφιακού χάσματος στην Ευρώπη.
<SPEAKER ID="316" NAME="Luc Chatel">
Προεδρεύων του Συμβουλίου. - (FR) Κυρία Πρόεδρε, καθώς η συζήτηση αυτή πλησιάζει στο τέλος της, θα ήθελα να ευχαριστήσω εσάς, κυρίες και κύριοι - κατά την άποψή μου, τόσο η ποιότητα του διαλόγου όσο και το ενδιαφέρον που επιδείξατε γι' αυτό το θέμα καταδεικνύουν τη σημασία των τηλεπικοινωνιών στον τρέχοντα ευρωπαϊκό προβληματισμό. Στην Ευρώπη σήμερα, επιδιώκουμε να ασχολούμαστε με στρατηγικά από οικονομικής άποψης ζητήματα που αφορούν άμεσα τους συμπολίτες μας. Οι τηλεπικοινωνίες προφανώς αποτελούν μια στρατηγική πρόκληση - έχετε επισημάνει τον δυνητικό τους αντίκτυπο στην ευρωπαϊκή οικονομική μεγέθυνση - αλλά, ταυτόχρονα, άπτονται και ζητημάτων που επηρεάζουν την καθημερινότητα των πολιτών· είναι δηλαδή ιδανικός τομέας παρέμβασης για την ΕΕ. Εξάλλου, οι τηλεπικοινωνίες είναι αυτές που σε κάποιο βαθμό τουλάχιστον δίνουν στην Ευρώπη ένα ανθρώπινο πρόσωπο.
<P>
Θα ήθελα να χαιρετίσω την ευρύτατη συναίνεση που διαπίστωσα στη διάρκεια αυτής της συζήτησης μεταξύ του Κοινοβουλίου και του Συμβουλίου, ιδίως όσον αφορά τη βελτίωση της διαχείρισης του φάσματος και της προστασίας των καταναλωτών, και τον περιορισμό της χρήσης του λειτουργικού διαχωρισμού ώστε να αποτραπεί η καθιέρωσή του, ένα θέμα που τέθηκε πολλές φορές. Σημειώνω, ωστόσο, ότι τα θεσμικά μας όργανα θα πρέπει να εξακολουθήσουν να εργάζονται πάνω σε μια σειρά θεμάτων, προκειμένου να επιτευχθεί συμβιβασμός. Αναφέρομαι, φυσικά, στο δικαίωμα αρνησικυρίας της Επιτροπής όσον αφορά τα διορθωτικά μέτρα και επίσης τη νομική μορφή και χρηματοδότηση της αρχής που θα υποκαταστήσει την ευρωπαϊκή ρυθμιστική αρχή, δεδομένου ότι ο ρόλος και η εντολή της φαίνεται να έχουν επιμεριστεί στο Κοινοβούλιο και το Συμβούλιο.
<P>
Θα ήθελα επίσης να επανέλθω εν συντομία σε τρία ζητήματα: Το πρώτο ζήτημα αφορά ακριβώς το πώς θα χρηματοδοτηθεί αυτός ο νέος φορέας, στον οποίο αναφέρθηκαν πολλοί ομιλητές. Όπως γνωρίζετε, κυρίες και κύριοι, τα κράτη μέλη δεν έχουν ακόμη λάβει σαφή θέση σε αυτό το ζήτημα και είναι προφανές ότι ο τρόπος χρηματοδότησης θα εξαρτηθεί πρωτίστως από τη νομική μορφή και την εντολή του εν λόγω φορέα. Όπως γνωρίζετε - και αυτό είναι κάτι που προανέφερα - τα περισσότερα κράτη μέλη θα διατηρήσουν τις επιφυλάξεις τους σχετικά με την ίδρυση ενός επιπρόσθετου φορέα. Το Συμβούλιο θα πρέπει συνεπώς να επιτύχει μια ισορροπία μεταξύ των διαφόρων προτάσεων που κατατέθηκαν σήμερα το απόγευμα.
<P>
Όσον αφορά τα δίκτυα επόμενης γενιάς - ένα άλλο ζήτημα που τέθηκε - πιστεύω ότι, όπως σωστά τόνισε η κυρία Trautmann, προκειμένου να προωθήσουμε τα νέα αυτά δίκτυα βασικός μας στόχος πρέπει να είναι η προαγωγή του ανταγωνισμού, ιδίως του ανταγωνισμού στις υποδομές, ο οποίος παρέχει στους επενδυτές κίνητρο και ενθαρρύνει τον επιμερισμό του κινδύνου μεταξύ των διαφόρων φορέων εκμετάλλευσης. Όπως γνωρίζετε, αυτή τη στιγμή διεξάγονται σχετικές συζητήσεις στο Συμβούλιο. Υπάρχει, ωστόσο, επείγουσα ανάγκη να τεθούν επί τάπητος αυτά τα ζητήματα διότι απαιτούν επιπλέον δράση και πιο βραχυπρόθεσμα μέτρα. Όπως επίσης γνωρίζετε, η Επιτροπή δημοσίευσε ένα σχέδιο σύστασης σχετικά με αυτό το θέμα· ίσως η Επίτροπος θα έχει την καλοσύνη να μας πει περισσότερα σχετικά.
<P>
Το τρίτο ζήτημα που θα ήθελα να θίξω, και το οποίο επίσης έχει αναφερθεί από πολλούς ομιλητές, είναι φυσικά το ζήτημα της προστασίας των προσωπικών δεδομένων, και, γενικότερα, τα ζητήματα που άπτονται του περιεχομένου μάλλον παρά του διαύλου που χρησιμοποιείται για την μετάδοση τους. Ο Éric Besson ήδη είπε μερικά πράγματα σχετικά με αυτό το θέμα· πιστεύω ότι ο στόχος της Γαλλικής Προεδρίας δεν είναι η προώθηση ενός ζητήματος εις βάρος κάποιου άλλου ούτε η επιβολή ενός συγκεκριμένου μοντέλου· άκουσα με ενδιαφέρον τα σχόλια αρκετών ομιλητών που ανέφεραν ότι αν και μέλημά μας είναι να οικοδομήσουμε την οικονομία του μέλλοντος, να αξιοποιήσουμε αυτή τη μελλοντική πηγή μεγέθυνσης προς όφελος της ευρωπαϊκής οικονομίας, πρέπει ταυτόχρονα να προωθήσουμε τον πολιτισμό μας και τους πολιτιστικούς μας φορείς ώστε να ενισχυθεί η παρουσία τους στη διεθνή σκηνή. Κατά συνέπεια, δεν νομίζω ότι μπορούμε να διαχωρίσουμε τα δύο ζητήματα, αν και γνωρίζω ότι υπάρχουν και άλλα ενδιαφερόμενα μέρη που διεξάγουν σημαντικές συζητήσεις σχετικά με αυτό το θέμα. Πρέπει να έχουμε πάντα κατά νου ότι οι προσπάθειες εκσυγχρονισμού της υποδομής πρέπει να αποσκοπούν και στη διάδοση του περιεχομένου μας καθώς επίσης και στην προστασία της πνευματικής ιδιοκτησίας προκειμένου να διαφυλαχθεί η δημιουργική διαδικασία στο εσωτερικό της ΕΕ.
<P>
Κυρία Πρόεδρε, Επίτροπε, κυρίες και κύριοι, εδώ τελειώνουν τα σχόλιά μου για το κλείσιμο της σημερινής συζήτησης.
<SPEAKER ID="318" NAME="Viviane Reding">
Mέλος της Επιτροπής. - (FR) Κυρία Πρόεδρε, τι θέλουμε να πετύχουμε; Θέλουμε να διασφαλίσουμε ότι όλοι οι πολίτες, οπουδήποτε και αν ζουν και οπουδήποτε και αν ταξιδεύουν, θα διαθέτουν γρήγορη πρόσβαση σε πολλαπλές, ασφαλείς και οικονομικές υπηρεσίες. Θέλουμε όλοι οι πολίτες να έχουν πρόσβαση σε έναν πλούτο περιεχομένου που να αντικατοπτρίζει την ευρωπαϊκή πολιτισμική ποικιλομορφία.
<P>
Θέλουμε οι εταιρείες στρατηγικής σημασίας να συμβάλλουν στην οικονομική μεγέθυνση και τη δημιουργία θέσεων απασχόλησης μέσω της ανάπτυξης νέων υποδομών και ευρείας ποικιλίας περιεχομένου. Θέλουμε την εδραίωση μιας ενιαίας αγοράς χωρίς φραγμούς, η οποία θα επιτρέψει στην ευρωπαϊκή ήπειρο να ηγηθεί των εξελίξεων στους τομείς της συνδεσιμότητας, των επικοινωνιών και των νέων τεχνολογιών· ταυτόχρονα ελπίζουμε ότι η Ευρώπη θα αναλάβει ηγετικό ρόλο στην προστασία των δικαιωμάτων των καταναλωτών και της ιδιωτικότητας των πολιτών. Αυτά θέλουμε να επιτύχουμε όλοι μας εδώ, και πιστεύω ότι οι πολλές και διαφορετικές γνώμες που εκφράστηκαν από τους παρόντες ακολουθούν αυτή τη λογική και συνιστούν έκκληση για την υιοθέτηση ισόρροπων αποφάσεων έτσι ώστε να καταστεί δυνατή η συναίνεση.
<P>
Φυσικά, τίποτε από αυτά δεν θα ήταν δυνατό χωρίς το έργο των εισηγητών. Θα ήθελα να τους συγχαρώ γιατί συχνά καταφέρνουν να τετραγωνίσουν τον κύκλο. Τόσο οι εισηγητές όσο και οι επιτροπές του Κοινοβουλίου και συντονιστές τους έφεραν εις πέρας έναν πραγματικό άθλο.
<P>
Στις εβδομάδες που ακολουθούν, πρέπει όλοι μας, στην Επιτροπή, στο Συμβούλιο, στο Κοινοβούλιο, να προσπαθήσουμε να εμφυσήσουμε ζωή σε αυτό το εγχείρημα, ένα εγχείρημα που θα μπορέσει να ωθήσει την ήπειρο μας προς τα εμπρός και να καταστήσει δυνατή τη συναίνεση μεταξύ του Συμβουλίου και του Ευρωπαϊκού Κοινοβουλίου. Όσον αφορά εμένα και τους συναδέλφους μου στην Επιτροπή, θα αναλάβουμε τον ρόλο του αμερόληπτου μεσάζοντα ώστε οι προσπάθειες αυτές να ευοδωθούν.
<SPEAKER ID="320" NAME="Catherine Trautmann">
εισηγήτρια. - (FR) Κυρία Πρόεδρε, στο τέλος της σημερινής συζήτησης, θα ήθελα να ευχαριστήσω το Συμβούλιο και την Επίτροπο που άκουσαν προσεκτικά όσα είχαμε να πούμε· μπόρεσαν έτσι να διαπιστώσουν ότι υπάρχει ευρύτατη συναίνεση και σύγκλιση απόψεων στο Κοινοβούλιο σχετικά με τη νομοθετική δέσμη για τις τηλεπικοινωνίες.
<P>
Στις μέρες μας, τίποτε δεν είναι πιο συνηθισμένο από ένα κινητό τηλέφωνο, μια τηλεόραση, την ικανότητα να επικοινωνούμε. " Ενιαία Πράξη καθιέρωσε την κινητικότητα των προσώπων και των αγαθών ως θεμελιώδες δικαίωμα και θεμελιώδη ελευθερία. Όπως είπε νωρίτερα ο κ. Paasilinna, οι επικοινωνίες είναι επίσης θεμελιώδες δικαίωμα και ένα μέσο για να αποκτήσει η Ευρώπη ψυχή, να διατρανώσει την ύπαρξή της και να φέρει σε επαφή τους πολίτες της. Πρέπει συνεπώς να επιδείξουμε τη φιλοδοξία που απαιτείται ώστε αυτή η νομοθετική δέσμη για τις τηλεπικοινωνίες να στεφθεί με επιτυχία.
<P>
Παροτρύνω συνεπώς το Συμβούλιο να μην επιδιώξει και να μη δεχθεί συμβιβασμούς γιατί κάτι τέτοιο θα κατέστρεφε την ισορροπία που καταφέραμε να επιφέρουμε στα διάφορα ζητήματα. Εμείς από την πλευρά μας, και με τη βοήθεια των συναδέλφων μου Malcolm Harbour, Pilar del Castillo, Alexander Alvaro και άλλων - θα ήταν αδύνατο να τους αναφέρω όλους - νιώθουμε ότι έχουμε ήδη πετύχει πολλά εργαζόμενοι με σύμπνοια και κοινή βούληση.
<P>
Σε απάντηση στην κριτική που μου ασκήθηκε από τον κ. Toubon, θα ήθελα επίσης να πω ότι δεν μπορεί να μου καταλογιστεί ότι δεν θέλησα να λάβω υπόψη την ανάγκη υποστήριξης της δημιουργικής διαδικασίας στην Ευρώπη. Πιστεύω ότι είναι μια ισχυρή κινητήρια δύναμη για την καινοτομία, ότι συνιστά πλούτο και διανοητική προστιθέμενη αξία, ο ρόλος των οποίων είναι κρίσιμος στις μέρες μας.
<P>
Ωστόσο, πρέπει επίσης να λάβουμε υπόψη την ελευθερία που πρέπει να διασφαλίζεται στα κείμενά μας - έχουμε υιοθετήσει πολύ σημαντικές πράξεις για την προστασία των προσωπικών δεδομένων και είμαστε οι μόνοι που το έχουμε πράξει στον κόσμο μέχρι σήμερα. Πρέπει να συμβιβάσουμε αυτές τις δύο πτυχές. Δεν υπάρχει σύγκρουση: ο στόχος είναι κοινός, δηλαδή η προστασία τόσο της δημιουργικής ελευθερίας όσο και της ατομικής ελευθερίας κάθε πολίτη. Σε αυτό το πνεύμα θα συνεχίσουμε να βελτιώνουμε τις προτάσεις μας.
<SPEAKER ID="322" NAME="Pilar del Castillo Vera">
εισηγήτρια. - (ES) Κυρία Πρόεδρε, στην καταληκτική μου ομιλία, θα ήθελα να ευχαριστήσω το Συμβούλιο για την κατανόηση που επιδεικνύει γενικά και ειδικότερα στη σημερινή συζήτηση. Θα ήθελα επίσης να ευχαριστήσω την Επιτροπή, ιδίως την Επίτροπο, για τη σώφρονα στάση της σε όλη αυτή την απαρέγκλιτη πορεία της για την προώθηση της ανταγωνιστικής αγοράς ηλεκτρονικών επικοινωνιών και της προστασίας των καταναλωτών. Θα ήθελα επίσης να ευχαριστήσω τους συναδέλφους μου οι οποίοι τόσο σήμερα όσο και τόσες άλλες φορές στο παρελθόν, έδειξαν τον βαθμό στον οποίο συνειδητοποιούν τη σημασία αυτού του τομέα για την ευρωπαϊκή οικονομική μεγέθυνση και κατά συνέπεια για την απασχόληση και την ευημερία των ευρωπαίων πολιτών.
<P>
Θα ήθελα τώρα να ζητήσω από το Συμβούλιο, σε αυτό το τελικό στάδιο και έως το τέλος της τρέχουσας Προεδρίας, να αποδώσουν στη δέσμη των τηλεπικοινωνιών προτεραιότητα τουλάχιστον ισοδύναμη με αυτή της ενέργειας - γνωρίζω ότι η ενέργεια είναι σημαντικό ζήτημα αλλά και αυτή η νομοθετική δέσμη είναι εξίσου σημαντική - ώστε να προχωρήσουμε πέρα από το σημείο ισορροπίας που έχουμε πετύχει, όπως ανέφερε λίγο νωρίτερα η συνάδελφος κ. Trautmann.
<P>
Το Κοινοβούλιο καταθέτει μια σειρά προτάσεων, οι οποίες είναι κατά τη γνώμη μου αρκετά ισορροπημένες και θα συμβάλλουν στην επιτυχή έκβαση των διαπραγματεύσεων με το Συμβούλιο και την Επιτροπή. Σας ευχαριστώ πολύ. Έχουμε υψηλές προσδοκίες από την Προεδρία σε αυτό το θέμα.
<SPEAKER ID="324" NAME="Patrizia Toia">
εισηγήτρια. - (IT) Κυρία Πρόεδρε, κυρίες και κύριοι, και εγώ θα ήθελα να ευχαριστήσω τους σκιώδεις εισηγητές και να επιστήσω την προσοχή σε δύο σημεία. Κάποιος από τους παρεμβαίνοντες είπε ότι έχουμε υιοθετήσει μια θετική προσέγγιση και νομίζω ότι αυτό είναι κάτι που χαρακτηρίζει όλο μας το έργο, τις έως τώρα συμφωνίες μας και τις μελλοντικές.
<P>
Θετική προσέγγιση σημαίνει ότι έχουμε εξετάσει ρεαλιστικά τα διακυβευόμενα συμφέροντα, την αξία των κλάδων, το έργο όσον δραστηριοποιούνται σε αυτόν τον τομέα και κατά συνέπεια τη βαρύτητά του στην ευρωπαϊκή οικονομία συνολικά, καθώς και τον ρόλο του πολίτη, του καταναλωτή, ξεκινώντας από τους λιγότερο ευνοημένους που θα ωφεληθούν από την ψηφιακή μετάβαση εάν υποστηριχθούν σε αυτό το μεταβατικό στάδιο. Γνωρίζω ότι σε μερικές χώρες, μεταξύ αυτών και στη Γαλλία, διεξάγονται εκστρατείες ενημέρωσης και υποστήριξης για αυτόν τον σκοπό, αλλά αν δεν δοθεί η δέουσα συνέχεια, οι πολίτες είναι πολύ πιθανό να αντιμετωπίσουν δυσκολίες.
<P>
Γι' αυτό και προσεγγίσαμε το θέμα από την πλευρά του καταναλωτή ή του χρήστη· εξετάσαμε το ενδεχόμενο παροχής νέων υπηρεσιών, ακόμη και υπηρεσιών τηλεπικοινωνιών, που να είναι καλύτερα προσαρμοσμένες στις νέες απαιτήσεις, στην ανάγκη για καλύτερη ενημέρωση, καλύτερη ενσωμάτωση στο μελλοντικό ευρύ δίκτυο πληροφοριών. Πιστεύω ότι αν η Ευρώπη παγιώσει αυτού του είδους την προσέγγιση, το ίδιο και η αγορά στα μάτια του καταναλωτή, η Ευρώπη θα προσεγγίσει τους πολίτες της· και πιστεύω ότι χάρη στην πρωτοβουλία για το κόστος των κλήσεων περιαγωγής, είδαν θετικά την Ευρώπη πολίτες και νέοι που ίσως να μην είχαν μέχρι τότε συνειδητοποιήσει πλήρως τον ρόλο που μπορεί να παίξει η ΕΕ στη λήψη συγκεκριμένων αποφάσεων που επηρεάζουν τη ζωή τους, την οικονομική τους κατάσταση και τον προσωπικό τους προϋπολογισμό.
<P>
Το δεύτερο θέμα αφορά την ισορροπημένη προσέγγιση. Κατά τη γνώμη μου πρόκειται για μια προσέγγιση που εξισορροπεί τα διακυβευόμενα συμφέροντα, ακόμη και τυχόν συγκρουόμενα συμφέροντα, όπως ανέφερε η κυρία Trautmann, καθώς επίσης και τους πολλούς συναφείς κλάδους. Αυτό που έχω κατά νου είναι το ψηφιακό μέρισμα. " δήλωση ότι υπάρχει χώρος για τους διάφορους φορείς εκμετάλλευσης, από τις τηλεπικοινωνίες ως τον οπτικοακουστικό κλάδο, στο πλαίσιο συζητήσεων μεταξύ εκπροσώπων της Επιτροπής Πολιτισμού και της Επιτροπής Βιομηχανίας σημαίνει κατά τη γνώμη μου ότι επιδιώξαμε μια ισορροπημένη προσέγγιση, ελπίζω με επιτυχία.
<P>
Τέλος, θα ήθελα να δω μια ισχυρή ευρωπαϊκή προσέγγιση. Θα μου ήταν εντελώς ακατανόητο αν η προάσπιση της επικουρικότητας, οι αναπαλλοτρίωτες εξουσίες των κρατών μελών, παρεμπόδιζαν την αξιοποίηση αυτής της προστιθέμενης αξίας την οποία η Ευρώπη πρέπει πάση θυσία να εκμεταλλευτεί. Απευθύνω έκκληση στην Επιτροπή και το Συμβούλιο να αξιοποιήσουν στο μέγιστο βαθμό την ικανότητα συντονισμού και εναρμόνισης που διαθέτουν και να αναλάβουν την πολιτική καθοδήγηση της Ευρώπης.
<SPEAKER ID="326" NAME="Malcolm Harbour">
εισηγητής. - (EN) Κυρία Πρόεδρε, βρίσκομαι στην ασυνήθιστη θέση να έχω τον τελευταίο λόγο σε αυτή την σημαντικότατη συζήτηση· θα κάνω κάποιες γενικές παρατηρήσεις στο τέλος.
<P>
Πρώτα όμως θα ήθελα, όσον αφορά τη δική μου έκθεση, να ευχαριστήσω τους πολλούς συναδέλφους που συνεισέφεραν και τόνωσαν την αποφασιστικότητα της επιτροπής μας ώστε να κάνει πράξη αυτές τις βελτιώσεις. Θα ήθελα να διαβεβαιώσω τους συναδέλφους μου ότι μέσα στις επόμενες εβδομάδες θα κάνουμε τις νέες προτεινόμενες βελτιώσεις, ιδίως στους τομείς της προστασίας δεδομένων, σχετικά με την οποία είχαμε μια πολύ επιτυχή συνεδρίαση σήμερα το πρωί· νομίζω ότι είναι εφικτή η επίτευξη συμφωνίας σε αυτόν τον τομέα. Όσον αφορά την ειδοποίηση σε περιπτώσεις παραβίασης της ασφάλειας των δικτύων, δεν είναι περίεργο που πρέπει να ασχοληθούμε εκ νέου με το θέμα, δεδομένου ότι ήταν ουσιαστικά η πρώτη προσπάθεια αντιμετώπισής του. Καλώ την Επιτροπή, που έχει ήδη ασχοληθεί με το θέμα, να μας συνδράμει στη σύνταξη του κειμένου ιδίως αφού δεν υπήρχε σχετική αναφορά στην αρχική της πρόταση.
<P>
Το άλλο θέμα που θα ήθελα να θίξω αφορά την κυρία Harms, ως μοναδική εκπρόσωπο των Πρασίνων στην αίθουσα. Έμεινα πραγματικά άφωνος όταν άκουσα τον συνάδελφό της κ. David Hammerstein Mintz - με τον οποίο διατηρώ άριστες σχέσεις - να ισχυρίζεται ότι θεωρεί την έκθεσή μου επικίνδυνη για την ουδετερότητα του δικτύου. Αφιερώσαμε πολύ χρόνο στην εκπόνηση μιας νέας πρότασης που θα επιτρέπει στις ρυθμιστικές αρχές να παρεμβαίνουν όποτε διαπιστώνουν παραβίαση της ουδετερότητας δικτύου. Ωστόσο ο κ. Hammerstein Mintz έρχεται στη συνεδρίαση, χωρίς να μου έχει μιλήσει και χωρίς να έχει καταθέσει κάποια εναλλακτική πρόταση, και μου λέει ότι η έκθεσή μου είναι επικίνδυνη. Το μόνο που έχω να πω στην κυρία Harms είναι ότι αν η ομάδα των Πρασίνων επιμείνει στην κινδυνολογία και τη δαιμονοποίηση της έκθεσής μας, αυτό θα αποβεί επικίνδυνο για τους καταναλωτές γιατί θα θέσει υπό αμφισβήτηση τα πάντα. Τους καλώ να συζητήσουν μαζί μας και να μας εξηγήσουν γιατί ακριβώς η έκθεσή μας είναι επικίνδυνη. Θα προσπαθήσουμε να καθησυχάσουμε τους φόβους τους. Πολλοί από εσάς ενδέχεται να λαμβάνετε καθημερινά μηνύματα ηλεκτρονικού ταχυδρομείου. " έκθεσή μου θεωρήθηκε επικίνδυνη για την ουδετερότητα του δικτύου. Το μόνο που μπορώ να σας πω είναι ότι η πρόθεσή μας είναι ακριβώς αντίθετη.
<P>
Συμπερασματικά, έχουμε όλοι μας μια τεράστια ευθύνη να βοηθήσουμε τη γαλλική προεδρία να καταλήξει σε συμφωνία. Θέλω να το τονίσω αυτό. Υπάρχει μεγάλη αβεβαιότητα έξω στον κόσμο, μεταξύ αυτών που σχεδιάζουν να κάνουν τις μεγάλες επενδύσεις - τα δίκτυα επόμενης γενιάς - και θέλουν να δουν αυτή τη νομοθετική δέσμη να οριστικοποιείται όσο το δυνατόν πιο σύντομα. Μπορούμε να συμβάλουμε σε αυτή την οριστικοποίηση συνεργαζόμενοι όπως κάναμε μέχρι τώρα. " ευθύνη μας είναι μεγάλη. Από την πλευρά μου δεσμεύομαι - και ξέρω ότι οι συνάδελφοί μου θα με υποστηρίξουν - ότι θα κάνουμε ότι περνάει από το χέρι μας για να συνεργαστούμε αποτελεσματικά με τη γαλλική Προεδρία. Θέλω να συγχαρώ ιδιαιτέρως τον κ. Chatel και τον κ. Besson για την ενεργό συμμετοχή τους σε αυτή τη διαδικασία και τις ουσιαστικές τους γνώσεις γύρω από αυτά τα ζητήματα. Μαζί είμαι βέβαιος ότι θα καταφέρουμε να κάνουμε πράξη αυτή τη δέσμη προτάσεων το ταχύτερο δυνατό.
<SPEAKER ID="327" NAME="Πρόεδρος">
H συζήτηση έληξε.
<P>
" ψηφοφορία θα διεξαχθεί στην επόμενη περίοδο συνόδου.
<P>
Γραπτές δηλώσεις (άρθρο 142 του Κανονισμού)
<SPEAKER ID="803" NAME="Ivo Belet  " AFFILIATION="PPE-DE">
γραπτώς. - (NL) " νέα νομοθεσία για τις τηλεπικοινωνίες που συζητούμε σήμερα έχει ευρύτατες συνέπειες για όλους τους χρήστες του διαδικτύου και των τηλεπικοινωνιακών συστημάτων.
<P>
" ιδιωτικότητα στο διαδίκτυο πρέπει να προστατευτεί καλύτερα. Τα προσωπικά δεδομένα που αποθηκεύονται στον υπολογιστή ή διαβιβάζονται μέσω διαδικτύου (συμπεριλαμβανομένου του ιστορικού πλοήγησης!) δεν πρέπει να χρησιμοποιούνται χωρίς την πρότερη ρητή συναίνεση του ενδιαφερομένου.
<P>
" συνεργασία μεταξύ του κλάδου περιεχομένου (κυρίως μουσική και ταινίες) και των φορέων εκμετάλλευσης του κλάδου των τηλεπικοινωνιών ενθαρρύνεται προκειμένου να αντιμετωπιστεί το πρόβλημα της πειρατείας (παράνομες μεταφορτώσεις). Είναι σημαντικό οι καταναλωτές να ενημερώνονται σωστά σχετικά με το τι επιτρέπεται και τι δεν επιτρέπεται στο διαδίκτυο, αλλά σε καμία περίπτωση δεν πρέπει να απαγορεύεται η πρόσβαση.
<P>
Θα είναι πιο εύκολο για τους καταναλωτές να διατηρούν τον ίδιο αριθμό τηλεφώνου όταν αλλάζουν πάροχο. " μεταφορά του αριθμού δεν πρέπει να απαιτεί περισσότερο από μία ημέρα, με την επιφύλαξη των αναγκαίων μέτρων για την πρόληψη καταχρήσεων.
<P>
Ελπίζουμε ότι σύντομα θα επιτευχθεί συμφωνία σε αυτά τα θέματα ώστε οι συνδρομητές να μπορέσουν να επωφεληθούν άμεσα από αυτές τις θετικές εξελίξεις.
<SPEAKER ID="802" NAME="Bairbre de Brún  " AFFILIATION="GUE/NGL">
γραπτώς. - (GA) Στον σύγχρονο διασυνδεδεμένο και παγκοσμιοποιημένο κόσμο, η ιδιωτικότητα και η προστασία των δεδομένων πρέπει να είναι προτεραιότητες για όλους μας. " ιδιωτικότητα δεν πρέπει να τίθεται εν αμφιβόλω όπως συνέβη στην περίπτωση της έκθεσης Harbour. Δεν είναι δουλειά ενός εθνικού ή ενός ευρωπαϊκού φορέα να παρακολουθεί, με αδιάκριτο τρόπο, πώς χρησιμοποιούν το διαδίκτυο οι πολίτες.
<P>
Το Ευρωπαϊκό Κοινοβούλιο πρέπει να αναλάβει δράση ώστε να καταργηθούν τα πλέον οπισθοδρομικά στοιχεία αυτής της οδηγίας. Με τα πράγματα ως έχουν, η έκθεση της ιδιωτικής χρήσης του διαδικτύου από τους πολίτες στις εταιρείες και τους κρατικούς φορείς θα μπορούσε να αυξηθεί μέσω αυτής της οδηγίας. " προστασία των δικαιωμάτων διανοητικής ιδιοκτησίας δεν μπορεί να χρησιμοποιείται σαν δικαιολογία ώστε να επιτρέπεται σε ανεύθυνους φορείς η πρόσβαση σε προσωπικά και ιδιωτικά δεδομένα.
<SPEAKER ID="801" NAME="András Gyürk  " AFFILIATION="PPE-DE">
γραπτώς. - (HU) " έγκριση της υπό συζήτηση νομοθετικής δέσμης συνιστά ένα σημαντικό βήμα προς τα εμπρός για την προώθηση των ευρυζωνικών συστημάτων. Είναι ζωτικής σημασίας αυτά τα συστήματα να εξαπλωθούν προκειμένου, σύμφωνα με τις προθέσεις μας, η Ευρώπη να γίνει πραγματικά μία από τις πλέον ανταγωνιστικές περιφέρειες. Τώρα πρέπει να καταβάλουμε αυξημένες προσπάθειες για αποτελεσματικές τηλεπικοινωνίες, γιατί η ανάπτυξη αυτού του τομέα μπορεί να συμβάλει σημαντικά στην αύξηση της απασχόλησης.
<P>
Το άνοιγμα της αγοράς τηλεπικοινωνιών έχει επιταχυνθεί από το δεύτερο μισό της δεκαετίας του 1990, με αποτέλεσμα αισθητή βελτίωση του επιπέδου των υπηρεσιών. Ωστόσο έχουμε την εντύπωση ότι πρέπει ακόμη να γίνουν πολλά στους τομείς της ενίσχυσης του ανταγωνισμού και της παρεπόμενης μείωσης των τιμών για τους καταναλωτές. Πέραν όλων αυτών, η εμφάνιση νέων τεχνολογιών καθιστά επίκαιρη την αναθεώρηση της τρέχουσας νομοθεσίας.
<P>
Είμαστε της άποψης ότι αποτελεί πολύ θετική εξέλιξη το γεγονός ότι εξέχων πυλώνας του νέου κανονισμού πλαισίου είναι η αναθεώρηση των πρακτικών διανομής συχνοτήτων. Κατά την άποψή μας, η αρχή της τεχνολογικής ουδετερότητας πρέπει να υπερισχύσει σε αυτό το θέμα, προκειμένου να τονωθεί ο ανταγωνισμός. Είναι επίσης σημαντικό επίτευγμα ότι θα τεθεί ένα νέο πλαίσιο συνεργασίας από τις εθνικές ρυθμιστικές αρχές στο μέλλον.
<P>
Πρέπει να χαιρετίσουμε το γεγονός ότι ο νέος κανονισμός έχει έναν διόλου αμελητέο αντίκτυπο στη νομοθεσία για την προστασία των καταναλωτών. Δημιουργεί πιο διαφανείς συνθήκες για την τιμολόγηση και ενισχύει την ελευθερία επιλογής προμηθευτή. Πιστεύουμε ότι η σημασία του κανονισμού πλαισίου που πρόκειται να εγκριθεί έγκειται στο γεγονός ότι θα αυξήσει τον ανταγωνισμό στην αγορά χωρίς να θυσιάσει το αναγκαίο επίπεδο προστασίας των καταναλωτών.

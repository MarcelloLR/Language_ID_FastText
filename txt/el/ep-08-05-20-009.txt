<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="158" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, διάφορες διενέξεις περιβάλλουν την παραγωγή και την κατανάλωση καπνού. Πρέπει να γνωρίζουμε ότι η καλλιέργεια καπνού στην ΕΕ πράγματι δεν έχει αντίκτυπο στο επίπεδο της κατανάλωσης προϊόντων καπνού από τους πολίτες μας. Ο περιορισμός ή η διακοπή της παραγωγής καπνού στην Ευρώπη δεν θα οδηγούσε σε μείωση του αριθμού των τσιγάρων που καταναλώνονται. Θα χρησιμοποιούνταν εισαγόμενος καπνός. Στηρίζω πλήρως την ανάπτυξη ενός προγράμματος πληροφόρησης του κοινού για τη γνωστοποίηση των κινδύνων του καπνίσματος, το οποίο πρέπει να χρηματοδοτηθεί από τους κατασκευαστές τσιγάρων και τους παραγωγούς καπνού.
<SPEAKER ID="159" NAME="Zuzana Roithová" AFFILIATION="PPE-DE">
(CS) Υποστηρίζω τις ενημερωτικές εκστρατείες για τις επιβλαβείς επιπτώσεις του καπνού και το ψήφισμα του Ευρωπαϊκού Κοινοβουλίου σχετικά με ένα μακροπρόθεσμο σχέδιο για τη χρηματοδότηση αυτών των εκστρατειών με 80 εκατομμύρια ευρώ, τα οποία θα αφαιρεθούν από τις επιχορηγήσεις προς τους ευρωπαίους καπνοπαραγωγούς. Αυτό σημαίνει ότι δεν θα επιβαρύνεται ο κοινοτικός προϋπολογισμός. Παρότι το επίπεδο παραγωγής ακατέργαστου καπνού στην Ευρώπη είναι οριακό, μόλις 4% της παγκόσμιας παραγωγής, αποτελούμε τον πρώτο παγκοσμίως εισαγωγέα ακατέργαστου καπνού και για την πλειονότητα των αναγκών μας βασιζόμαστε σε προμήθειες από τρίτες χώρες, όπου ο καπνός παράγεται τοπικά υπό συνθήκες που υπόκεινται σε λιγότερο αυστηρές ρυθμίσεις από αυτές που εφαρμόζονται στον ευρωπαϊκό καπνό. Ωστόσο, αντιτίθεμαι στην επιχορήγηση της καπνοπαραγωγής στην Ευρώπη, και όχι μόνο ως ζήτημα γενικής αρχής: οι δημόσιοι πόροι που διατίθενται για τον τομέα αυτόν θα μπορούσαν να χρησιμοποιηθούν αλλού και με καλύτερο τρόπο.
<SPEAKER ID="160" NAME="Κατερίνα Μπατζελή" AFFILIATION="PSE">
Κύριε Πρόεδρε, ως κοινοβουλευτική ομάδα ΠΑΣΟΚ ψηφίσαμε υπέρ της έκθεσης του κ. Berlato, διότι πιστεύουμε ότι η ενημέρωση των πολιτών σε θέματα υγείας και μάλιστα για θέματα που αφορούν το καπνό και τα προϊόντα του θα πρέπει να συνεχιστεί.
<P>
Μια παρόμοια πολιτική θα πρέπει να υπάρχει με αυτοχρηματοδότηση ταμείων για την ενημέρωση των πολιτών για θέματα υγείας που αφορούν και άλλα προϊόντα, όπως το κρέας και οι λιπαρές ουσίες.
<P>
Επίσης, δεν μπορούμε να διανοηθούμε σε περιοχές όπως η Ελλάδα, όπου έχει εντελώς μειωθεί η παραγωγή καπνού, να μην συνεχιστούν οι επιδοτήσεις με τη σημερινή μορφή μέχρι το 2013.
<SPEAKER ID="162" NAME="James Nicholson" AFFILIATION="PPE-DE">
(EN) Κύριε Πρόεδρε, καταρχάς πρέπει να απολογηθώ στο Σώμα· ως σκιώδης εισηγητής, δεν μπόρεσα να βρίσκομαι εδώ εχτές το βράδυ, γιατί η πτήση μου είχε καθυστέρηση. Έτσι, ζητώ συγνώμη.
<P>
Κύριε Πρόεδρε, πολλά έχουν γραφτεί για την ειρηνευτική διαδικασία στη Βόρεια Ιρλανδία και αυτή εδώ είναι άλλη μία μη νομοθετική έκθεση. Το ερώτημα είναι: απέφερε κάποιο θετικό αποτέλεσμα; Ναι. Πολλές μικρές ομάδες στη Βόρεια Ιρλανδία, ιδίως ομάδες γυναικών, μπόρεσαν να δραστηριοποιηθούν και να προσφέρουν στις περιοχές τους.
<P>
Ήταν δίκαιη η κατανομή; " απάντηση είναι όχι, δεν ήταν δίκαιη. Στην αρχή, το PEACE I σίγουρα δεν ήταν δίκαιο· το PEACE II ήταν καλύτερο, και σίγουρα προσβλέπω σε περαιτέρω βελτίωση του PEACE III. Οι κοινότητες των Ενωτικών δεν λαμβάνουν το μερίδιο που δικαιούνται. Πρέπει να δοθεί μεγαλύτερη προσοχή προκειμένου να διασφαλιστεί ότι οι διασυνοριακοί φορείς σέβονται την ισορροπία στην περιοχή. Δεν υπάρχει κανένας λόγος για την ύπαρξή τους εάν δεν το κάνουν. Χαρακτηριστικό παράδειγμα αποτελεί το ICBAN, ένας διασυνοριακός φορέας, ο οποίος, κατά τη γνώμη μου, δεν πρέπει να λάβει άλλη χρηματοδότηση έως ότου διορθώσει τη θέση του.
<P>
Κύριε Πρόεδρε, θα ήθελα να αποδώσω τα εύσημα στους τόσους πολλούς ανθρώπους που από την έναρξη του προγράμματος PEACE αφιέρωσαν τον χρόνο τους οικειοθελώς για να εργαστούν για το κοινό καλό, και πιστεύω ότι η Βόρεια Ιρλανδία θα προοδεύσει και θα ευημερήσει. Ο λαός δεν αξίζει τίποτα λιγότερο, και προειδοποιώ για τις κακόβουλες δυνάμεις που βρίσκονται ακόμα στην περιοχή.
<SPEAKER ID="164" NAME="Hubert Pirker" AFFILIATION="PPE-DE">
(DE) Κύριε Πρόεδρε, υπερψήφισα αυτήν την έκθεση για δύο κυρίως λόγους: πρώτον, γιατί η εν λόγω έκθεση απαιτεί με αρκετή έμφαση να εφαρμόσουν εντέλει τα κράτη μέλη τη στρατηγική της Λισαβόνας και, συνεπώς, τα μέτρα σχετικά με την πολιτική απασχόλησης και, δεύτερον, γιατί απαιτεί να γίνουν εντέλει ρυθμίσεις για την καλή και οικονομική φροντίδα των παιδιών στα κράτη μέλη. Πρόκειται για πολύ σημαντική προϋπόθεση για τη συμβατότητα μεταξύ του οικογενειακού και εργασιακού βίου. Αυτό είναι ιδιαίτερα προς όφελος των ανύπαντρων μητέρων, καθώς έτσι δημιουργούνται ευκαιρίες απασχόλησης και δυνατότητες καταπολέμησης της φτώχειας. Συνεπώς, πρόκειται για θετικές στρατηγικές που είναι απαραίτητες, προκειμένου να μετατραπούν τα κατάλληλα μέτρα της πολιτικής απασχόλησης σε πραγματικότητα.
<SPEAKER ID="165" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η απασχόληση αποτελεί έναν δείκτη για το πώς εξελισσόμαστε. Ωστόσο, είναι δύσκολο να μην παρατηρήσουμε ορισμένες αδυναμίες στη σφαίρα της κοινωνικής και εδαφικής συνοχής. Στην ΕΕ, η οποία θεωρείται περιοχή ευημερίας, εξακολουθούν να υπάρχουν σχεδόν 80 εκατομμύρια άνθρωποι, δηλαδή το 16% επί του συνόλου των πολιτών της ΕΕ, που ζουν σε συνθήκες φτώχειας ή απειλούνται με φτώχεια. Πολλές θέσεις εργασίας είναι χαμηλής ποιότητας και δεν παρέχεται καμία βοήθεια ώστε να εισέλθουν οι νέοι στην αγορά εργασίας, ή να παρατείνουν πολλοί πεπειραμένοι εργαζόμενοι τον επαγγελματικό τους βίο, ή να βρουν απασχόληση τα άτομα με αναπηρία. Πρέπει να έχουμε κατά νου ότι οι περιφέρειες εμφανίζουν τη μεγαλύτερη καθυστέρηση όσον αφορά την ανάπτυξη και αντιμετωπίζουν τα μεγαλύτερα προβλήματα. " υψηλή ανεργία, η χαμηλή συμμετοχή ατόμων μεγαλύτερης ηλικίας και ατόμων με αναπηρία στην απασχόληση, το μεγάλο ποσοστό ατόμων που μένουν άνεργοι για περισσότερους από 12 μήνες, οι μεγαλύτερες δυσκολίες που αντιμετωπίζουν οι γυναίκες στην αγορά εργασίας είναι ορισμένα μόνο από τα προβλήματα που πλήττουν τις περιφέρειες.
<P>
Στην Πολωνία, αυτή η κατάσταση επικρατεί στις περιοχές του "ανατολικού τείχους". Αξίζει να επαινέσουμε την κατάσταση στην Τσεχική Δημοκρατία: εκεί η μείωση των εμποδίων στα κινήματα των εργαζομένων ορίστηκε ως μία από τις προτεραιότητες της επικείμενης Προεδρίας.
<SPEAKER ID="166" NAME="Frank Vanhecke" AFFILIATION="NI">
(NL) " έκθεση της κ. Van Lancker δίνει πράγματι την εντύπωση ενός καταλόγου καλών προθέσεων και ευχών. " βελτιωμένη και καλύτερα αμειβόμενη πρόσβαση στην αγορά εργασίας για τις γυναίκες, τα άτομα με αναπηρία και τους μετανάστες αναφέρονται πάντα ταυτόχρονα, έστω και εάν αφορούν τρεις πολύ διαφορετικές ομάδες. Αύξηση κατά πέντε έτη του μέσου όρου ηλικίας συνταξιοδότησης στην ΕΕ έως το 2010, ιδανικές εγκαταστάσεις φροντίδας των παιδιών, σχεδόν μηδαμινός αριθμός ατόμων που εγκαταλείπουν το σχολείο και βρίσκονται χωρίς δουλειά, θέσεις εργασίας για τα άτομα που έχουν μείνει άνεργα για τέσσερα έτη κ.ο.κ.
<P>
Όλα αυτά είναι καλά, αλλά δεν είναι Χριστούγεννα. Εδώ είναι Κοινοβούλιο, όχι χριστουγεννιάτικη εκδήλωση. " κ. Van Lancker θα έπρεπε να το γνωρίζει καλύτερα. Και οι δύο ζούμε σε μια χώρα όπου, δυστυχώς, 10 εκατομμύρια άνθρωποι και στις δυο πλευρές της χώρας απευθύνουν εκκλήσεις για εντελώς διαφορετική προσέγγιση στο ζήτημα της απασχόλησης στα δύο μέρη της χώρας. Δεν απαιτούμε πλέον ομοιομορφία σε ευρωπαϊκό επίπεδο· αντιθέτως, απαιτούμε να μπορούν τα κράτη μέλη και οι περιφέρειες να λαμβάνουν ειδικά μέτρα που είναι αναγκαία σε τοπικό επίπεδο γρήγορα και αποτελεσματικά. Σας ευχαριστώ.
<SPEAKER ID="168" NAME="Frank Vanhecke" AFFILIATION="NI">
(NL) Πρόκειται για μια αρχική έκθεση σχετικά με την κατάσταση προβλέψεων των εσόδων και δαπανών και, στην πραγματικότητα, έχει προκαλέσει μεγάλο εφησυχασμό στο Κοινοβούλιο, ενώ το αντίθετο θα έπρεπε να συμβαίνει με αυτήν την αρχική έκθεση.
<P>
Όλοι γνωρίζουν ότι σε αυτό το θεσμικό όργανο σπαταλιούνται άσκοπα χρήματα. Οι δύο τόποι εργασίας κοστίζουν απίστευτα χρηματικά ποσά, χωρίς εντέλει να προσφέρουν πραγματική προστιθέμενη αξία. Κάθε χρόνο εξαγγέλλονται τεράστιες αυξήσεις στο λειτουργικό κόστος αυτού του θεσμικού οργάνου, οι οποίες αυτήν τη φορά συγκαλύφθηκαν ως απαραίτητη συνέπεια της Συνθήκης της Λισαβόνας, που, εξ όσων γνωρίζω, δεν έχει καν εγκριθεί ακόμη.
<P>
Εν συνεχεία, φυσικά, υπάρχει το νέο καθεστώς των βουλευτών, ένα κατασκεύασμα των ευρωφανατικών, με σκοπό να κόψει ακόμη περισσότερο τους δεσμούς μεταξύ των βουλευτών του Κοινοβουλίου και των πολιτών που εκπροσωπούν, το οποίο φυσικά θα κοστίσει πάρα πολλά, έτσι δεν είναι; Για όλους αυτούς τους λόγους, και πολλούς περισσότερους, καταψήφισα αυτήν την έκθεση χωρίς ενδοιασμούς.
<SPEAKER ID="170" NAME="Madeleine Jouye de Grandmaison">
εξ ονόματος της Ομάδας GUE/NGL. - (FR) Κύριε Πρόεδρε, όσον αφορά την έκθεση της κ. Sudre, με την υποστήριξη της Ομάδας μου υπέβαλα αρκετές τροπολογίες σε ένα πλαίσιο συμβιβασμού. Μερικές από αυτές τις τροπολογίες έγιναν εν μέρει δεκτές. Θα ήθελα να ευχαριστήσω την Επιτροπή.
<P>
Οι τροπολογίες αφορούσαν την αναγνώριση της προστιθέμενης αξίας των ιδιαίτερα απομακρυσμένων περιφερειών στους τομείς του διαστήματος, των ανανεώσιμων πηγών ενέργειας, της ενεργειακής αυτάρκειας και της βιοποικιλότητας, τη σημασία των δημόσιων υπηρεσιών στην ανάπτυξη των ιδιαίτερα απομακρυσμένων περιφερειών (ΙΑΠ), την αναγνώριση της μη ένταξης των ΙΑΠ στον Ευρωπαϊκό Χώρο Έρευνας, την αναγνώριση των οφελών του προγράμματος NET-BIOME, και την ικανότητα των ΙΑΠ να συνεισφέρουν σημαντικά σε διεθνείς προτεραιότητες που έχουν τεθεί.
<P>
Από την άλλη πλευρά, είμαι απογοητευμένη από το γεγονός ότι αυτή η έκθεση δεν έχει ενσωματώσει πλήρως το κοινωνικό και πολιτιστικό κεφάλαιο για ολοκληρωμένη ανάπτυξη και ότι η στήριξη και η αναγνώριση των περιφερειακών γλωσσών των ΙΑΠ, η χρηματοδότηση της έρευνας σχετικά με τη δουλεία και την αποικιοκρατία, και η προστασία των δικαιωμάτων των αυτοχθόνων πληθυσμών της Γουιάνα δεν διατηρήθηκαν.
<P>
Είμαι απογοητευμένη ακόμη από το γεγονός ότι στην έκθεση δεν αναλαμβάνεται καμία σημαντική δέσμευση για ενδυνάμωση του ερευνητικού δυναμικού που να είναι ανάλογη των δυνατοτήτων του.
<P>
Είμαι απογοητευμένη από το γεγονός ότι η πρότασή μου για ρύθμιση των τιμών στις ταχυδρομικές υπηρεσίες και τις τηλεπικοινωνίες μεταξύ της επικράτειας των χωρών και των ΙΑΠ δεν υποστηρίχτηκε.
<P>
Στο πλαίσιο της αξιολόγησής μου, είμαι απογοητευμένη που το αίτημά μου για μελέτη σχετικά με τις κοινωνικές και περιβαλλοντικές επιπτώσεις της ΚΟΑ ζάχαρης και μπανάνας απορρίφθηκε.
<P>
Παρόλα αυτά, υπερψήφισα αυτήν την έκθεση, που σίγουρα παρέχει πολύτιμες πληροφορίες και αποτελέσματα για τις ΙΑΠ.
<SPEAKER ID="172" NAME="Zuzana Roithová" AFFILIATION="PPE-DE">
(CS) Θα ήθελα να συνεχίσω την πολιτικά φορτισμένη συζήτηση που κάναμε εχτές. Δεν υποστήριξα την πρόταση των Σοσιαλιστών σχετικά με τη συλλογική προσφυγή, καθώς το συνετό, κατά την άποψή μου, είναι να περιμένουμε τα αποτελέσματα των μελετών επιπτώσεων προκειμένου να εκτιμηθεί η αποτελεσματικότητα της συλλογικής προσφυγής, ιδίως όσον αφορά το κόστος με το οποίο επιβαρύνονται οι καταναλωτές. Συνεπώς, σήμερα θα ήθελα να διαμαρτυρηθώ για τα ακατάλληλα σχόλια που έκανε εχθές η συνάδελφός μου κ. Gebhardt, η οποία δίνει στους ψηφοφόρους την εντύπωση ότι μόνο οι Σοσιαλιστές προστατεύουν τα συμφέροντα των καταναλωτών, σε αντίθεση με τους δημοκράτες που προστατεύουν τα συμφέροντα των βιομηχανιών. Αυτή η χειραγωγική πολιτική ρητορεία και δημαγωγία δεν ανταποκρίνεται καθόλου στην πραγματικότητα και την αποδοκιμάζω.
<SPEAKER ID="174" NAME="Frank Vanhecke" AFFILIATION="NI">
(NL) Καταψήφισα χωρίς ενδοιασμούς την έκθεση Lynne γιατί, κατά την άποψή μου, ξεπερνά κατά πολύ τις αναρίθμητες εκθέσεις που ενέκρινε αυτό το Κοινοβούλιο στο παρελθόν και οι οποίες είναι εξαιρετικά αμφισβητήσιμες.
<P>
Το Κοινοβούλιο για άλλη μία φορά ανοίγει διάπλατα τις πόρτες του σε ένα είδος ευρωπαϊκής πολιτικής κατά των διακρίσεων που περιλαμβάνει τα πάντα και ασχολείται με όλους σχεδόν τους κοινωνικούς τομείς. Το έχω ήδη πει στο Κοινοβούλιο και θα το επαναλάβω: ο αγώνας κατά των διακρίσεων, εάν είναι απαραίτητος, είναι ένας αγώνας που εμπίπτει στην αποκλειστική αρμοδιότητα των κρατών μελών, και η Ευρώπη δεν πρέπει να αναλαμβάνει τον ρόλο του αστυφύλακα ή της αστυνομίας της σκέψης εν προκειμένω.
<P>
Πράγματι, οποιοσδήποτε διαβάσει προσεκτικά την έκθεση Lynne θα καταλήξει στο συμπέρασμα ότι έχει μικρότερη σχέση με τον πραγματικό αγώνα κατά των διακρίσεων από ό,τι με την ακόμη μεγαλύτερη υπονόμευση της ελευθερίας της έκφρασης και, συγκεκριμένα, τη μετατροπή της πολιτικής ορθότητας σε νομικό ζήτημα. Δεν μπορώ να συμφωνήσω με αυτό και, ως εκ τούτου, καταψήφισα χωρίς ενδοιασμούς τη συγκεκριμένη έκθεση.
<SPEAKER ID="175" NAME="Hubert Pirker" AFFILIATION="PPE-DE">
(DE) Κύριε Πρόεδρε, συμφωνούμε όλοι ότι πρέπει να ληφθεί κάθε δυνατό μέτρο κατά των διακρίσεων. Ως εκ τούτου, δηλώσαμε και την εμπιστοσύνη μας σε τέσσερις οδηγίες. Μια πέμπτη ετοιμάζεται τώρα. Και γι' αυτήν υπάρχει υποστήριξη.
<P>
Ωστόσο, καταψήφισα τη συγκεκριμένη έκθεση γατί επιλέγει μια λανθασμένη στρατηγική, γιατί δεν υποστηρίζει την εφαρμογή των υφιστάμενων νόμων, αλλά αντιθέτως απαιτεί τη σύνταξη μίας ακόμη νέας οδηγίας, η οποία θα περιλαμβάνει νέες αρχές, νέες εστίες γραφειοκρατίας και νέες διαδικασίες ελέγχου. Αυτό συνεπάγεται ότι προσφέρονται εμπόδια και όχι λύσεις. Συνολικά, αυτό δεν οδηγεί στην εξάλειψη των διακρίσεων.
<P>
Ολόκληρη η αντιπροσωπεία μου ακολουθεί διαφορετικό δρόμο. " αντιπροσωπεία μου θα ήθελε να ζητηθεί εντέλει από τα κράτη μέλη να εφαρμόσουν όλα όσα προβλέπει η ισχύουσα νομοθεσία και όχι, όπως προτείνει η έκθεση, να κάνουμε το δεύτερο βήμα πριν από το πρώτο.
<SPEAKER ID="176" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, ο σεβασμός των ανθρωπίνων δικαιωμάτων αποτελεί θεμελιώδες καθήκον της Ευρωπαϊκής Κοινότητας. Δυστυχώς, η διαχείριση αυτού του θέματος από την Ευρωπαϊκή Ένωση δεν είναι η καλύτερη δυνατή. " κατάσταση σε αυτόν τον τομέα δεν θα αλλάξει μόνο με δύο ώρες συζήτηση. Ούτε οι ενέργειες στις οποίες προβαίνουν η Ευρωπαϊκή Επιτροπή και άλλοι αρμόδιοι φορείς δίνουν πολλές ελπίδες βελτίωσης. " Ευρώπη και ο υπόλοιπος κόσμος παλεύουν ακόμη με φυλετικές, σεξουαλικές, πολιτισμικές και εθνικές διακρίσεις. " εμπορία ανθρώπων, περιλαμβανομένων παιδιών, για χρήματα, για ευχαρίστηση ή για όργανα αυξάνεται κάθε χρόνο που περνά. Ο αριθμός πράξεων βίας αυξάνεται και τα θύματα ολοένα και συχνότερα αποφασίζουν να μείνουν σιωπηλά, καθώς δεν έχουν καμία εμπιστοσύνη στη βοήθεια του κράτους.
<P>
Μου δημιουργείται η εντύπωση ότι εμείς, στο Ευρωπαϊκό Κοινοβούλιο, εργαζόμαστε κυρίως προς όφελος των επιχειρήσεων, των εταιρειών και των περιφερειών, και ελάχιστα για τους απλούς ανθρώπους, για τους οποίους τα σημαντικότερα ζητήματα είναι το βιοτικό επίπεδο και τα ίσα δικαιώματα. Οι ενέργειές μας δεν φέρνουν τα επιθυμητά αποτελέσματα. Απλώς καθησυχάζουν τις συνειδήσεις μας κάνοντάς μας να αισθανόμαστε ότι κάνουμε κάτι. Ήρθε πλέον η ώρα για ριζικές αλλαγές.
<P>
Γι' αυτό καταψηφίζω την έκθεση.
<SPEAKER ID="178" NAME="Erik Meijer">
εξ ονόματος της Ομάδας GUE/NGL. - (EN) Κύριε Πρόεδρε, εντός της Ομάδας ΕΕΑ/ΑρΠρΒΧ υπάρχει μεγάλη ανοχή για τις απόψεις των μειονοτήτων. Υπάρχουν περιπτώσεις που αυτές οι μειονότητες επιθυμούν να δείξουν στην Ολομέλεια του Κοινοβουλίου ότι η άποψή τους διαφέρει από αυτήν της μεγάλης πλειοψηφίας εντός της Ομάδας μας.
<P>
Αυτό συνέβη πρόσφατα κατά την ψηφοφορία που αφορούσε την έκθεσή μου για τη σχέση μεταξύ της Μακεδονίας και της Ευρωπαϊκής Ένωσης. Παραχωρήσαμε τον περιορισμένο χρόνο αγόρευσης της Ομάδας μας σε έναν έλληνα βουλευτή του ΕΚ, που δήλωσε ότι η Ευρωπαϊκή Ένωση δεν μπορεί να δεχτεί κάποιο νέο μέλος, καθώς θα ήταν προτιμότερο να καταργηθεί η ίδια η Ένωση. Πιθανώς αυτό το σχόλιο να δημιούργησε την παρανόηση ότι η Ομάδα μου δεν ακολούθησε τις προτάσεις μου για επιτάχυνση των διαπραγματεύσεων με το εν λόγω υποψήφιο κράτος μέλος. Ωστόσο, αυτή η θέση εξέφραζε την άποψη μόνο του Κομμουνιστικού Κόμματος Ελλάδας, και όχι της Ομάδας μας συνολικά, η οποία υποστήριξε τις προτάσεις μου, όπως και η συντριπτική πλειοψηφία του Κοινοβουλίου.
<P>
Στην τελευταία συζήτηση σήμερα το πρωί προέκυψε μια παρόμοια κατάσταση. Όσον αφορά την έκθεση Piecyk σχετικά με μια ολοκληρωμένη θαλάσσια πολιτική, οι δύο ομιλητές της Ομάδας μας ήταν ο έλληνας βουλευτής Παφίλης και ο πορτογάλος βουλευτής Guerreiro. Το ότι τους δόθηκε η ευκαιρία να μιλήσουν σχετικά με το συγκεκριμένο ζήτημα ήταν πολύ σημαντικό για τα κόμματα που εκπροσωπούν εδώ. Στις εθνικές τους συζητήσεις, τα δύο αυτά κόμματα προτιμούν να χρησιμοποιούν την έκθεση Piecyk ως το σύμβολο για όλα όσα είναι λάθος στις εργασιακές συνθήκες των ναυτικών και των λιμενεργατών, καθώς και για όλα όσα μπορούν να συνδεθούν με τις προθέσεις του NATO για τη χρήση της θάλασσας για στρατιωτικούς σκοπούς.
<P>
" πλειοψηφία της Ομάδας μας, περιλαμβανομένων των αντιπροσωπειών της Γερμανίας και των Κάτω Χωρών, υιοθετούν την άποψη ότι η έκθεση Piecyk δεν έχει καμία σχέση με αυτά τα ζητήματα. Δύο φορές υποστηρίξαμε την απόρριψη της οδηγίας για τους λιμένες, αλλά δεν είμαστε γενικά κατά της θαλάσσιας πολιτικής. Υποστηρίζουμε τις προτάσεις του κ. Piecyk, οι οποίες επικεντρώνονται σε χρήσιμα στοιχεία όπως το περιβάλλον, η προστασία των παράκτιων περιφερειών, η εκπαίδευση και η ποιότητα της εργασίας.
<SPEAKER ID="179" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, υπερψήφισα αυτήν την έκθεση για διάφορους λόγους. Πρώτον, μία από τις βασικές προκλήσεις που πρέπει να αντιμετωπίσει η Ευρώπη είναι η αλλαγή του κλίματος. Αυτό έχει άμεση επίδραση στις θαλάσσιες περιοχές, ιδιαίτερα τις παράκτιες περιφέρειες που απειλούνται από την αύξηση του επιπέδου της θάλασσας. Δεύτερον, η σημαντική εκμετάλλευση των θαλάσσιων πόρων, ιδιαίτερα μέσω της υπεραλίευσης, καθώς και η αλλαγή του κλίματος συνιστούν επί του παρόντος σοβαρή απειλή για το θαλάσσιο περιβάλλον. Οι σχέσεις μεταξύ των ωκεανών και του κλίματος αντιμετωπίζονται ως μείζον ζήτημα της πολιτικής της ΕΕ για το κλίμα. Τρίτον, περίπου το 80% της ρύπανσης του θαλάσσιου περιβάλλοντος προέρχεται από την ξηρά. Περιβαλλοντικές απειλές όπως τα κουφάρια πλοίων στον βυθό και τα υπολείμματα πυρομαχικών και χημικών όπλων είναι ιδιαίτερα σημαντικές. Τέταρτον, η εντατική αλιεία έχει διαταράξει την ισορροπία του οικοσυστήματος και αποσταθεροποιεί και τη βιοποικιλότητα. Πέμπτον, οι ωκεανοί και οι θάλασσες διαδραματίζουν σημαντικό ρόλο στην ευρωπαϊκή στρατηγική για τη διασφάλιση της ενεργειακής ασφάλειας. Αφενός, αποτελούν πηγή πετρελαίου και αερίου, καθώς και πηγή ανανεώσιμης ενέργειας. Αφετέρου, συνιστούν μέσο και οδό για τη μεταφορά της ενέργειας και, συνεπώς, αυξάνουν την ενεργειακή ασφάλεια. Επομένως, χρειάζεται να καταρτίσουμε μια βιώσιμη πολιτική για την ανάπτυξη των θαλασσών και των ωκεανών.
<P>
Γραπτές αιτιολογήσεις ψήφου
<SPEAKER ID="996" NAME="Jean-Pierre Audy  " LANGUAGE="FR">
Υπερψήφισα την έκθεση του σουηδού συναδέλφου μου βουλευτή του ΕΚ Jan Andersson, βάσει της απλουστευμένης διαδικασίας, που επιβεβαιώνει την πρόταση απόφασης του Ευρωπαϊκού Κοινοβουλίου και του Συμβουλίου που αφορά την κατάργηση της απόφασης 85/368/EΟΚ του Συμβουλίου για την αντιστοιχία των τίτλων επαγγελματικής εκπαίδευσης μεταξύ των κρατών μελών της Ευρωπαϊκής Κοινότητας, η οποία κάλεσε τα κράτη μέλη και την Επιτροπή να συνεργαστούν για την κατάρτιση περιγραφών των απαιτούμενων ουσιαστικών επαγγελματικών προσόντων για ορισμένα επαγγέλματα, και εν συνεχεία να προσεγγίσουν τους τίτλους επαγγελματικής εκπαίδευσης που αναγνωρίζονται στα κράτη μέλη με τις από κοινού συμφωνηθείσες περιγραφές των προσόντων.
<P>
Καθώς αυτή η απόφαση ήταν δύσκολο να εφαρμοστεί, ήταν λογικό να απορριφθεί. Το Ευρωπαϊκό Πλαίσιο Προσόντων (ΕΠΠ) είχε ως στόχο να αντιμετωπίσει τις αδυναμίες της απόφασης που επρόκειτο να καταργηθεί, εστιαζόμενο στη βελτίωση της διαφάνειας των προσόντων και εισάγοντας αποκεντρωμένη προσέγγιση συνεργασίας που να αντικατοπτρίζει την εντεινόμενη πολυπλοκότητα των επαγγελματικών τίτλων στην Ευρώπη. Παρόλα αυτά, αυτό το ατυχές γεγονός μαρτυρεί την ανάγκη για αποσαφήνιση και απλούστευση της κοινοτικής νομοθεσίας, ώστε να μπορούν οι πολίτες να την κατανοούν και να την χρησιμοποιούν στην καθημερινή ζωή τους.
<SPEAKER ID="182" NAME="Adam Bielan  " LANGUAGE="PL">
" αύξηση της απασχόλησης στην Ευρωπαϊκή Ένωση σχετίζεται άμεσα με την επαγγελματική κατάρτιση και την αμοιβαία αναγνώριση των επαγγελματικών τίτλων. Υποστήριξα την έκθεση του κ. Andersson, γιατί πιστεύω ότι τα κράτη μέλη της ΕΕ πρέπει να δημιουργήσουν ένα κοινό μοντέλο για την επαλήθευση των επαγγελματικών προσόντων ανεξάρτητα από τη χώρα στην οποία αποκτήθηκαν. Αυτό θα ενθαρρύνει τους εργαζομένους να βελτιώνουν συνεχώς τις δεξιότητές τους, και τους φοιτητές να σπουδάζουν, να αποκτούν νέες εμπειρίες και να εμπλουτίζουν τις γνώσεις ξένων γλωσσών σε διάφορα μέρη της Ευρώπης.
<P>
Ως εκπρόσωπος της Małopolska, της τρίτης μεγαλύτερης περιφέρειας της Πολωνίας όσον αφορά τον αριθμό των φοιτητών, θα ήθελα επίσης να επιστήσω την προσοχή στην ιδιαίτερη σημασία που έχει η αναγνώριση των διπλωμάτων για τους νέους. Όλες οι ακαδημαϊκές ανταλλαγές και η δυνατότητα σύγκρισης των επαγγελματικών τίτλων έχουν εξαιρετική σημασία για τους νέους που επιθυμούν να αποκτήσουν εμπειρίες στο εξωτερικό.
<SPEAKER ID="183" NAME="Małgorzata Handzlik  " LANGUAGE="PL">
Μία από τις τέσσερις αρχές στις οποίες βασίζεται η κοινή αγορά της Ευρωπαϊκής Ένωσης σχετίζεται με την ελεύθερη κυκλοφορία των προσώπων. " ελεύθερη κυκλοφορία των προσώπων παρέχει στους πολίτες της ΕΕ τη δυνατότητα να βρουν απασχόληση σε άλλο κράτος μέλος.
<P>
Ωστόσο, τα διαφορετικά εκπαιδευτικά συστήματα και οι διαφορετικοί κανονισμοί σχετικά με τους επαγγελματικούς τίτλους συχνά δυσκολεύουν την απασχόληση σε επαγγέλματα για τα οποία κατέχουμε τίτλους σπουδών. Γι' αυτό είναι τόσο σημαντικό να είναι δυνατή η σύγκριση επαγγελματικών τίτλων μεταξύ διαφορετικών κρατών μελών. Κατά την άποψη της Ευρωπαϊκής Επιτροπής, καθώς και του εισηγητή, η απόφαση αριθ. 85/368/ΕΟΚ, που ρυθμίζει αυτό το ζήτημα, δεν διευκόλυνε επαρκώς τη συμβατότητα των επαγγελματικών τίτλων προς όφελος των εργαζομένων που αναζητούν απασχόληση σε άλλο κράτος μέλος.
<P>
Αυτό κρύβεται πίσω από την απόφαση να αντικατασταθεί με ένα νεότερο και αποτελεσματικότερο μέσο, το Ευρωπαϊκό Πλαίσιο Προσόντων, που αυξάνει τη διαφάνεια, υποστηρίζει τη μεταφορά των τίτλων και διευκολύνει την αξιολόγηση των αποτελεσμάτων της φοίτησης.
<P>
Χαίρομαι που αυτό το μέτρο έχει κερδίσει την υποστήριξη φορέων από διάφορους τομείς: κοινωνικούς εταίρους, τη βιομηχανία και οργανώσεις του κλάδου, εκπαιδευτικά ιδρύματα και ΜΚΟ. Αυτό εγγυάται την ευρεία αποδοχή των αλλαγών που εισάγονται.
<P>
Συνεπώς, τάσσομαι υπέρ της κατάργησης της απόφασης και πιστεύω ότι το ΕΠΠ, ως μέσο σύγκρισης των επαγγελματικών τίτλων, θα δώσει τη δυνατότητα στους πολίτες να μετακινούνται πιο εύκολα και θα επιτρέψει την επίτευξη των στόχων που δεν πραγματοποιήθηκαν μέσω της απόφασης αριθ. 85/368/ΕΟΚ, διασφαλίζοντας με αυτόν τον τρόπο μεγαλύτερη κινητικότητα των εργαζομένων στην ευρωπαϊκή αγορά εργασίας.
<SPEAKER ID="184" NAME="Katalin Lévai  " AFFILIATION="PSE">
γραπτώς. - (HU) Υπερψήφισα την έκθεση του κ. Andersson γιατί πιστεύω ότι είναι σημαντικό να άρουμε όλα τα πιθανά εμπόδια στην εναρμόνιση των επαγγελματικών τίτλων. Είναι σημαντικό να καταργηθεί η απόφαση 85/368/ΕΟΚ του Συμβουλίου, καθώς η εφαρμογή αυτής της απόφασης δεν πέτυχε τη συγκρισιμότητα των επαγγελματικών προσόντων.
<P>
" απόφαση αντικαθίσταται τώρα από άλλα, νεότερα και αποτελεσματικότερα μέσα σε ευρωπαϊκό επίπεδο όπως το Ευρωπαϊκό Πλαίσιο Προσόντων (ΕΠΠ). Ως μέσο για την προώθηση της διά βίου εκπαίδευσης, το ΕΠΠ περιλαμβάνει επαγγελματικά προσόντα όλων των επιπέδων, από αυτά που αποκτώνται μέσω της υποχρεωτικής εκπαίδευσης ή της εκπαίδευσης ενηλίκων έως αυτά που χορηγούνται στο πλαίσιο ανώτερης εκπαίδευσης και επαγγελματικής κατάρτισης. Συνεπώς, είναι σημαντικό να δώσουν τα κράτη μέλη τη μέγιστη δυνατή βαρύτητα στην εκπαίδευση, καθώς αποτελεί τη βάση για την απασχόληση. " εκπαίδευση, μαζί με την απόκτηση γενικών γνώσεων και την πολιτιστική γνώση, διαδραματίζει ζωτικό ρόλο στην ανάπτυξη μιας ανεκτικής ευρωπαϊκής κοινωνίας. Μαζί με την εκπαίδευση στην αποδοτική χρήση της ενέργειας και την προστασία του περιβάλλοντος, η νέα γενιά πρέπει επίσης να μάθει να αποδέχεται και να σέβεται τη διαφορετικότητα.
<P>
" εκπαίδευση είναι το κλειδί και για πολλά άλλα πράγματα: προσφέρει τη δυνατότητα στις μειονότητες, για παράδειγμα στους Ρομά, να διαφυλάξουν τον πολιτισμό τους και διασφαλίζει την ενσωμάτωσή τους. Σήμερα, σε κοινότητες μειονοτήτων αυξάνεται συνεχώς ο αριθμός των υψηλά καταρτισμένων νέων που είναι σε θέση να υπερασπιστούν τα συμφέροντά τους ενώπιον των τοπικών αρχών και κυβερνήσεων.
<P>
Για να γίνει αυτό κανόνας, πρέπει να αναπτύξουμε τη διδασκαλία γλωσσών, να δώσουμε περισσότερη προσοχή στους πολιτισμούς των μειονοτήτων στα σχολεία, ενώ και οι ίδιες οι μειονότητες πρέπει να αναλάβουν πιο ενεργό ρόλο στον τομέα της διδασκαλίας.
<SPEAKER ID="185" NAME="Andreas Mölzer  " AFFILIATION="NI">
γραπτώς. - (DE) Στην πράξη, δεν επιτύχαμε πάντα την εξομάλυνση όλων των δυσκολιών σχετικά με την αμοιβαία αναγνώριση των τίτλων επαγγελματικής εκπαίδευσης και τη διατήρηση της ποιότητας της εργασίας εδώ, χωρίς όμως να δημιουργούνται περιττά εμπόδια. Εν προκειμένω, είναι ανησυχητικό το γεγονός ότι η οδηγία σχετικά με τις υπηρεσίες έδωσε στους ξένους φορείς παροχής υπηρεσιών μια ορισμένη ελευθερία να πράττουν ό,τι επιθυμούν επί τη απουσία πιθανότητας αποτελεσματικού ελέγχου και ανεξήγητων κυρώσεων, ενώ οι εγχώριοι φορείς παροχής υπηρεσιών εξακολουθούν να είναι υποχρεωμένοι να συμμορφώνονται αυστηρά με τη νομοθεσία και τα πρότυπα.
<P>
Σε λίγα χρόνια, οι εγχώριες επιχειρήσεις μας θα απαιτήσουν την επαναξιολόγηση των κανονισμών που ισχύουν για τις ξένες επιχειρήσεις, ώστε να μην χρεοκοπούν οι ίδιες λόγω του αμείλικτου ανταγωνισμού. Επομένως, ο ανταγωνισμός για όσο το δυνατόν χαμηλότερα επίπεδα παροχών εξακολουθεί να ενθαρρύνεται στην περίπτωση των αμοιβών, των εργασιακών συνθηκών και της κοινωνικής ασφάλισης. Επίσης, η ΕΕ δεν πρέπει να ενθαρρύνει αυτήν την ανάπτυξη με την "μπλε κάρτα". Θα διαθέτουμε αρκετούς ειδικευμένους εργαζόμενους μόνο εάν είμαστε προετοιμασμένοι να τους καταβάλλουμε έναν αξιοπρεπή μισθό.
<SPEAKER ID="995" NAME="Jean-Pierre Audy  " LANGUAGE="FR">
Υπερψήφισα την έκθεση της πολωνής συναδέλφου μου βουλευτή του ΕΚ κ. Geringer de Oedenberg η οποία εγκρίνει, κατά την πρώτη της ανάγνωση με τη διαδικασία της συναπόφασης, την πρόταση οδηγίας του Ευρωπαϊκού Κοινοβουλίου και του Συμβουλίου για την κωδικοποίηση της οδηγίας του Συμβουλίου 93/7/ΕΟΚ της 15ης Μαρτίου 1993 σχετικά με την επιστροφή πολιτιστικών αγαθών που έχουν παράνομα απομακρυνθεί από το έδαφος κράτους μέλους, όπως τροποποιήθηκε από την οδηγία 96/100/ΕΚ (ΕΕ L της 1.3.1997) και την οδηγία 2001/38/ΕΚ (ΕΕ L της 10.7.2001).
<P>
Είμαι απογοητευμένος για το γεγονός ότι η διαδικασία κωδικοποίησης καθυστερεί τόσο πολύ· υπενθυμίζεται ότι από την 1η Απριλίου 1987 η Επιτροπή αποφάσισε να αναθέσει στις υπηρεσίες της να προβαίνουν σε κωδικοποίηση όλης της νομοθεσίας το αργότερο μετά τη 10η τροποποίησή της, τονίζοντας ότι αυτό ήταν λιγότερο σημαντικό ζήτημα και ότι οι υπηρεσίες της πρέπει να προσπαθούν να κωδικοποιούν τα κείμενα για τα οποία είναι υπεύθυνες σε ακόμη συντομότερο διάστημα. Ο Προεδρεύων του Ευρωπαϊκού Συμβουλίου (στο Εδιμβούργο τον Δεκέμβριο του 1992) επιβεβαίωσε αυτές τις επιταγές.
<P>
Τέλος, το Ευρωπαϊκό Κοινοβούλιο, το Συμβούλιο και η Επιτροπή συμφώνησαν μέσω διοργανικής συμφωνίας που υπογράφηκε στις 20 Δεκεμβρίου 1994 ότι πρέπει να χρησιμοποιείται η ταχεία διαδικασία.
<SPEAKER ID="187" NAME="Nicodim Bulzesc  " AFFILIATION="PPE-DE">
γραπτώς. - (RO) Υπερψήφισα την έκθεση Geringer, γιατί συμφωνώ ότι τα πολιτιστικά αγαθά που έχουν απομακρυνθεί παράνομα από το έδαφος κράτους μέλους πρέπει να επιστρέφονται στον νόμιμο κύριό τους.
<P>
" συγκεκριμένη έκθεση υποστηρίζει την ιδέα έκδοσης μιας ευρωπαϊκής οδηγίας για την ανάπτυξη διοικητικής συνεργασίας μεταξύ των κρατών μελών σχετικά με την επιστροφή πολιτιστικών αγαθών που έχουν αφαιρεθεί παράνομα. " οδηγία θα ορίζει τη συγκρότηση μιας κεντρικής αρχής σε κάθε κράτος μέλος, η οποία θα ασχολείται αποκλειστικά με αυτό το ζήτημα και θα συνεργάζεται με παρόμοιες αρχές που θα ιδρυθούν και στα άλλα κράτη μέλη και με την Interpol.
<P>
Ταυτόχρονα, αυτή η οδηγία θα μπορούσε να απλοποιήσει τη διοικητική διαδικασία που ακολουθείται επί του παρόντος στην Ευρωπαϊκή Ένωση και, προσωπικά, προσβλέπω στην εφαρμογή αυτού του σχεδίου νόμου.
<SPEAKER ID="188" NAME="Ian Hudghton  " AFFILIATION="Verts/ALE">
γραπτώς. - (EN) Υποστηρίζω την κωδικοποίηση της νομοθεσίας που σχετίζεται με πολιτιστικά αγαθά που έχουν απομακρυνθεί παράνομα από κράτος μέλος. " υφιστάμενη νομοθεσία έχει τροποποιηθεί πολλές φορές και είναι σημαντικό να διαθέτουμε σαφές νομικό πλαίσιο εντός του οποίου να μπορούν τα κράτη μέλη να διασφαλίσουν την επιστροφή της κλεμμένης πολιτιστικής περιουσίας τους.
<P>
Πιστεύω επίσης ότι τα πολιτιστικά αγαθά πρέπει να επιστρέφονται στις τοπικές κοινότητες των κρατών μελών όταν υπάρχει σαφής τοπική στήριξη για μια τέτοια πρωτοβουλία. Στο πλαίσιο αυτό, υποστηρίζω πλήρως, για παράδειγμα, το να επιστραφούν τα πιόνια σκακιού της συλλογής "Lewis chessmen" στην περιοχή Western Isles της Σκωτίας και, παρομοίως, ο θησαυρός του St Ninian's Isle στο Shetland.
<SPEAKER ID="189" NAME="Luca Romagnoli" AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, υπερψηφίζω την έκθεση της κ. Geringer de Oedenberg σχετικά με την επιστροφή πολιτιστικών αγαθών που έχουν παράνομα απομακρυνθεί από το έδαφος κράτους μέλους.
<P>
Θεωρώ ότι είναι θεμελιώδους σημασίας να μπορούν να κράτη μέλη να συνεργαστούν για τη διευθέτηση διαφορών μεταξύ των εθνικών κυβερνήσεων και να αναγνωρίσουν τη σημασία της προστασίας των πολιτιστικών αγαθών σε ευρωπαϊκό επίπεδο. Τα πολιτιστικά αγαθά και τα έργα τέχνης αντιπροσωπεύουν την κληρονομιά των πολιτών των κρατών μελών, που έχουν κάθε δικαίωμα να μπορούν να τα επισκεφτούν και να τα θαυμάσουν.
<P>
Υπάρχουν πράγματι περιπτώσεις σκανδάλων και διενέξεων για κλεμμένα έργα τέχνης που διαρκούν δεκαετίες. Θεωρώ την παρέμβαση της Επιτροπής για την επίλυση αυτών των καταστάσεων απολύτως απαραίτητη.
<SPEAKER ID="190" NAME="Toomas Savi  " AFFILIATION="ALDE">
γραπτώς. - (EN) Παρά το γεγονός ότι υπερψήφισα την έκθεση, πρέπει να επιστήσω την προσοχή στο γεγονός ότι το άρθρο 13 της πρότασης οδηγίας του Ευρωπαϊκού Κοινοβουλίου και του Συμβουλίου που αφορά την επιστροφή πολιτιστικών αγαθών που έχουν παράνομα απομακρυνθεί από το έδαφος κράτους μέλους ορίζει ότι αυτή η οδηγία θα αρχίσει να ισχύει από την 1η Ιανουαρίου 1993.
<P>
Επιτρέψτε μου να σας υπενθυμίσω ότι μετά την παράνομη προσάρτηση της Δημοκρατίας της Εσθονίας στη Σοβιετική Ένωση το 1940, πολλά τεχνουργήματα μεταφέρθηκαν από την Εσθονία σε διάφορους προορισμούς στη Σοβιετική Ένωση και δεν έχουν επιστραφεί, μεταξύ των οποίων και το προεδρικό περιδέραιο. Ελπίζω ότι η Επιτροπή δεν το έχει ξεχάσει αυτό και θα συντάξει σύντομα πρόταση οδηγίας σχετικά με τις παράνομες αφαιρέσεις πριν από το 1993.
<SPEAKER ID="994" NAME="Jean-Pierre Audy  " LANGUAGE="FR">
Υπερψήφισα την έκθεση της ιταλίδας συναδέλφου μου βουλευτή του ΕΚ κ. Locatelli, που συντάχθηκε μέσω της διαδικασίας διαβούλευσης, σχετικά με πρόταση κανονισμού του Συμβουλίου για τη σύσταση της κοινής επιχείρησης "Κυψέλες καυσίμου και υδρογόνου". Το να τεθεί η Ευρώπη επικεφαλής των τεχνολογιών κυψελών καυσίμου και υδρογόνου σε παγκόσμιο επίπεδο αποτελεί εξαιρετική πολιτική.
<P>
Οι κυψέλες καυσίμου είναι αθόρυβοι, αποδοτικοί μετατροπείς ενέργειας, που μειώνουν σημαντικά την παραγωγή αερίων του θερμοκηπίου. Παρέχουν μεγάλη ευελιξία, καθώς μπορούν να καταναλώνουν υδρογόνο και άλλα καύσιμα όπως το φυσικό αέριο, η αιθανόλη και η μεθανόλη.
<P>
Κατέστη απαραίτητο να δημιουργηθεί ένα κοινοτικό μέσο με αυτήν την κοινή τεχνολογική πρωτοβουλία (ΚΤΠ) με σκοπό τη δημιουργία συμπράξεων του δημόσιου και του ιδιωτικού τομέα στον χώρο της έρευνας στο πλαίσιο του έβδομου προγράμματος πλαισίου για την έρευνα και την τεχνολογική ανάπτυξη (ΠΠ7). Οι ΚΤΠ, που προκύπτουν κυρίως από την εργασία των ευρωπαϊκών τεχνολογικών πλατφορμών (ΕΤΠ) εκφράζουν τη σταθερή δέσμευση της ΕΕ να συντονίσει την έρευνα προκειμένου να ενισχυθεί ο Ευρωπαϊκός Χώρος Έρευνας και να επιτευχθούν οι ευρωπαϊκοί στόχοι σχετικά με την ανταγωνιστικότητα. Υποστηρίζω την ιδέα του να παρασχεθεί περισσότερη βοήθεια στις ΜΜΕ.
<SPEAKER ID="192" NAME="Ilda Figueiredo  " LANGUAGE="PT">
Συμφωνώ με την εισηγήτρια ότι πρέπει να εφαρμόσουμε το ειδικό πρόγραμμα για τη συνεργασία, το οποίο αναγνωρίζει τις κυψέλες καυσίμου και το υδρογόνο ως έναν από τους έξι τομείς όπου μια ΚΤΠ θα μπορούσε να είναι ιδιαίτερα χρήσιμη.
<P>
Αυτή η πρόταση για την ίδρυση της κοινής επιχείρησης "Κυψέλες καυσίμου και υδρογόνου" είναι ο καρπός της εργασίας που διεξάγεται στους κόλπους της Ευρωπαϊκής τεχνολογικής πλατφόρμας "Υδρογόνο και κυψέλες καυσίμου" και αποσκοπεί να συμβάλει στην υλοποίηση του προγράμματος δράσης για τις περιβαλλοντικές τεχνολογίες.
<P>
Οι κυψέλες καυσίμου είναι πολύ αθόρυβοι και εξαιρετικά αποδοτικοί μετατροπείς ενέργειας, ικανοί να αποφέρουν σημαντική σωρευτική μείωση αερίων του θερμοκηπίου και ρύπων, καθώς μπορούν να λειτουργήσουν με υδρογόνο και άλλα καύσιμα όπως το φυσικό αέριο, η αιθανόλη και η μεθανόλη. " καθιέρωση του υδρογόνου ως ευέλικτου φορέα ενέργειας μπορεί να συμβάλει ουσιαστικά στην κατοχύρωση της ασφάλειας του ενεργειακού εφοδιασμού και στη σταθεροποίηση των ενεργειακών τιμών, διότι μπορεί να παραχθεί από οποιαδήποτε πρωτογενή πηγή ενέργειας, και για τον λόγο αυτόν μπορεί να διαφοροποιήσει το φάσμα των καυσίμων που χρησιμοποιούνται στις μεταφορές, οι οποίες επί του παρόντος εξαρτώνται από το πετρέλαιο.
<P>
Παρότι διοχετεύεται σημαντική δημόσια χρηματοδότηση της ΕΕ προς την έρευνα για τις κυψέλες καυσίμου και υδρογόνου, αυτές οι τεχνολογίες είναι απίθανο να βρίσκονται στην αγορά τόσο σύντομα όσο ελπίζουμε.
<SPEAKER ID="193" NAME="Teresa Riera Madurell  " AFFILIATION="PSE">
γραπτώς. - (ES) Λόγω μιας ψηφοφορίας στην Επιτροπή Βιομηχανίας, Έρευνας και Ενέργειας δεν μπόρεσα να συμμετάσχω σε αυτήν τη συζήτηση, επομένως θα ήθελα να αιτιολογήσω γιατί υπερψήφισα την έκθεση.
<P>
Το Κοινοβούλιο επικρότησε αυτήν την ΚΤΠ:
<P>
γιατί συνδέεται στενά με τις προτεραιότητες της ΕΕ: την ενέργεια και την καταπολέμηση της αλλαγής του κλίματος·
<P>
γιατί η πείρα που αποκτήθηκε κατά τη διεκπεραίωση των τεσσάρων προηγούμενων ΚΤΠ υπήρξε πολύ διαφωτιστική στη διαμόρφωση αυτού του κανονισμού: η Επιτροπή γνώριζε ήδη τους προβληματισμούς μας σχετικά με αυτά τα νέα μέσα - όσον αφορά τη χρηματοδότηση, τους κανόνες συμμετοχής, τη διαφάνεια, το άνοιγμα, τις συνθήκες εξασφάλισης της συνέχειας κλπ.·
<P>
για την καλή εργασία της εισηγήτριας. Οι προτεινόμενες τροπολογίες: να τεθεί η ΕΕ επικεφαλής αυτών των τεχνολογιών, να διασφαλιστεί κατά προτεραιότητα υποστήριξη προς τη μακροπρόθεσμη έρευνα, να υποστηριχτούν οι κανόνες για την προσαρμογή της χρήσης και της διάδοσης στους κανόνες για συμμετοχή στο ΠΠ7, να ενισχυθεί η Επιστημονική Επιτροπή με το καθήκον καθορισμού των ερευνητικών προτεραιοτήτων και να μην απαιτείται από τον κανονισμό να προέρχεται ο συντονιστής της κοινοπραξίας από βιομηχανική ομάδα - όλες αυτές οι τροπολογίες θα ενισχύσουν την πρόταση της Επιτροπής.
<P>
Οι ΚΤΠ αποτελούν καλά μέσα για τη βελτίωση των ικανοτήτων μας όσον αφορά την Ε&Α, υπό την προϋπόθεση ότι εφαρμόζονται σύμφωνα με τους στόχους για τους οποίους δημιουργήθηκαν. Είναι καθήκον μας να διασφαλίσουμε ότι αυτό θα συμβεί.
<SPEAKER ID="195" NAME="Alessandro Battilocchio  " LANGUAGE="IT">
Επικροτώ την έκθεση Berlato σχετικά με τη δυνατότητα παράτασης της χρηματοδότησης του Κοινοτικού Ταμείου Καπνού μέχρι το 2012.
<P>
" ΕΕ αισθάνεται την ανάγκη να προστατέψει αυτόν τον σημαντικό κλάδο, καθώς η πλήρης κατάργηση των επιδοτήσεων θα προκαλούσε τεράστια ζημιά στην παραγωγή, με αρνητικές επιπτώσεις για την απασχόληση στις σχετικές περιφέρειες.
<P>
Σε ορισμένες περιοχές, ο καπνός μπορεί να αντιστοιχεί στο 35% των γεωργικών εξαγωγών και ενδεχόμενη μείωση της παραγωγής θα είχε σοβαρές οικονομικές και κοινωνικές επιπτώσεις, ιδιαίτερα εάν η τοπική οικονομία αντιμετωπίζει ήδη δυσκολίες.
<P>
Είναι σημαντικό να υπογραμμιστεί το γεγονός ότι η χρηματοδότηση που προορίζεται για το Κοινοτικό Ταμείο Καπνού θα χρησιμοποιηθεί για την κάλυψη όλων των πρωτοβουλιών, των εκπαιδευτικών εκστρατειών και των εκστρατειών ευαισθητοποίησης για τις βλάβες που προκαλεί το κάπνισμα.
<P>
Συνεπώς, ελπίζω ότι η πρόταση για επέκταση του ταμείου που στοχεύει στην ενημέρωση κατά του καπνίσματος θα υποστηριχτεί από τους συναδέλφους μου, προστατεύοντας με αυτόν τον τρόπο και τα συμφέροντα του καταναλωτή.
<SPEAKER ID="196" NAME="Bernadette Bourzai  " LANGUAGE="FR">
Το Κοινοτικό Ταμείο Καπνού που χρηματοδοτείται από τη μεταβίβαση ενισχύσεων για τον καπνό για τα έτη 2006 και 2007 προωθεί πρωτοβουλίες για την αύξηση της ευαισθητοποίησης του κοινού για τις επιβλαβείς επιπτώσεις του καπνίσματος.
<P>
" Επιτροπή Γεωργίας και Ανάπτυξης της Υπαίθρου πρότεινε την επέκταση της χρηματοδότησης μέχρι το τέλος των δημοσιονομικών προοπτικών και αύξησε το ποσοστό στο 6%. " κατανάλωση καπνού στην Ευρώπη δεν έχει αλλάξει και η σταδιακή μείωση της ευρωπαϊκής παραγωγής έχει αντικατασταθεί από εισαγωγές καπνού.
<P>
Το παράλληλο ζήτημα της διατήρησης της ΚΟΑ στον καπνό και, συνεπώς, της αναβολής της μεταρρύθμισης του 2004 που θα έπρεπε να εφαρμοστεί από το 2010 πρέπει να αντιμετωπιστεί κατά τη διάρκεια του "ελέγχου της κατάστασης της υγείας" της ΚΓΠ, γιατί η αποσύνδεση προκαλεί τη σχεδόν ολική εγκατάλειψη της παραγωγής χωρίς βιώσιμη εναλλακτική όσον αφορά την οικονομία και τις θέσεις εργασίας, κάτι που έχει πολύ σοβαρές επιπτώσεις στις σχετιζόμενες αγροτικές περιοχές, αλλά μηδαμινό αντίκτυπο στη δημόσια υγεία.
<P>
Δεν πιστεύω ότι αλληλοαναιρούνται ο αγώνας για την καταπολέμηση του καπνίσματος και η παράταση της μεταβατικής περιόδου που επιτρέπει στους ευρωπαίους παραγωγούς να βρουν εναλλακτικές λύσεις στην καλλιέργεια καπνού και να μειωθεί ο αρνητικός αντίκτυπος στις περιφέρειές μας.
<SPEAKER ID="197" NAME="Ilda Figueiredo  " AFFILIATION="GUE/NGL">
γραπτώς. - (PT) " χρηματοδότηση του Κοινοτικού Ταμείου Καπνού στοχεύει αποκλειστικά στην προώθηση των πρωτοβουλιών ενημέρωσης σχετικά με τις βλάβες που μπορούν να προκαλέσουν τα προϊόντα καπνού. " πρόταση που παρουσίασε η Ευρωπαϊκή Επιτροπή προβλέπει τη μεταβίβαση ποσού ίσου με το 5% των ενισχύσεων για τον καπνό που θα χορηγηθούν τα ημερολογιακά έτη 2008 και2009. Από την πλευρά του, το Κοινοβούλιο προτείνει τη μεταβίβαση ποσοστού 6% των ενισχύσεων για τον καπνό που θα χορηγηθούν για την περίοδο 2009 έως 2012, υποθέτοντας ότι θα συνεχιστούν οι ενισχύσεις προς τους παραγωγούς.
<P>
Εξ όσων γνωρίζουμε, η Ευρωπαϊκή Επιτροπή προχώρησε, δυστυχώς, προς την αποσύνδεση της ενίσχυσης της παραγωγής, η οποία διαδραμάτισε καίριο ρόλο στη μείωση της παραγωγής καπνού στην Πορτογαλία, αν και καπνός εξακολουθεί να εισάγεται από χώρες παραγωγής. " Επιτροπή εξακολουθεί να συνδέει αυτό το Ταμείο με το σύστημα υποστήριξης των καπνοπαραγωγών λόγω του ότι είναι η μόνη πηγή χρηματοδότησης που προβλέπεται. Σύμφωνα με αυτό το σκεπτικό, και βάσει της άποψης ότι οι ενημερωτικές εκστρατείες θα συνεχίσουν να έχουν αξία, οι τροπολογίες θα φαίνονταν κατάλληλες.
<P>
Φαίνεται επίσης χρήσιμο να υποστηριχτεί το πρόσφατο επίσημο αίτημα που υποβλήθηκε στην Επιτροπή από σχεδόν όλα τα κράτη μέλη που παράγουν καπνό, ήτοι να υποβάλει η Επιτροπή πρόταση κανονισμού επέκτασης του τρέχοντος συστήματος υποστήριξης για την παραγωγή καπνού έως το 2013, προκειμένου να εξεταστεί στο πλαίσιο των συζητήσεων που βρίσκονται σε εξέλιξη σχετικά με τον "έλεγχο της κατάστασης υγείας" της ΚΓΠ.
<SPEAKER ID="198" NAME="Neena Gill  " AFFILIATION="PSE">
γραπτώς. - (EN) Καταψήφισα αυτήν την έκθεση καθώς, έχοντας αντιταχθεί ευθύς εξαρχής στις επιχορηγήσεις για παραγωγή καπνού, πιστεύω ότι θα ήταν καταστροφικό να παραταθεί η σταδιακή κατάργηση των επιχορηγήσεων για τον καπνό από το 2009 στο 2012.
<P>
Υποστηρίζω την πρόταση της Ευρωπαϊκής Επιτροπής που υποδεικνύει ότι δεν υπάρχει λόγος να συνεχιστεί η σύνδεση των ενισχύσεων για τον καπνό με την παραγωγή καπνού. Πιστεύω ότι η έκθεση του Κοινοβουλίου που επιχειρεί να ανοίξει εκ νέου τη συζήτηση για τη σταδιακή κατάργηση των ενισχύσεων έως το 2009 είναι εντελώς απαράδεκτη.
<P>
Δεν βρίσκω λογική εξήγηση να συνεχιστεί η στήριξη της παραγωγής καπνού, δεδομένων ιδίως των αρνητικών συνεπειών του καπνού στην υγεία και τα έξοδα υγειονομικής περίθαλψης.
<SPEAKER ID="199" NAME="Ian Hudghton  " AFFILIATION="Verts/ALE">
γραπτώς. - (EN) Καταψήφισα την έκθεση Berlato σχετικά με το Κοινοτικό Ταμείο Καπνού. " ΕΕ, σε συμφωνία με διάφορα κράτη μέλη, επιδίωξε τη μείωση της κατανάλωσης καπνού μέσω μέτρων όπως η απαγόρευση των διαφημίσεων καπνού. Συνεπώς, το να συνεχίζει η ΕΕ να χρηματοδοτεί τους καπνοπαραγωγούς εντός της Ευρώπης συνιστά κατάφωρη υποκρισία.
<SPEAKER ID="200" NAME="Kartika Tamara Liotard, Erik Meijer, Esko Seppänen, Søren Bo Søndergaard και Eva-Britt Svensson  " AFFILIATION="GUE/NGL">
γραπτώς. - (EN) Το ψήφισμα του Ευρωπαϊκού Κοινοβουλίου σχετικά με το Ταμείο Καπνού προτείνει την παράταση των αγροτικών επιδοτήσεων για τον καπνό. Το καταψηφίζουμε διαμαρτυρόμενοι για ολόκληρο το σύστημα των ενισχύσεων για τον καπνό. " οικονομική υποστήριξη της καλλιέργειας καπνού από την ΕΕ είναι γελοία, η χρήση μέρους αυτών των χρημάτων για την υποστήριξη εκστρατειών κατά του καπνίσματος είναι υποκριτική. Όλες οι αγροτικές επιδοτήσεις για τον καπνό πρέπει να καταργηθούν αμέσως. Οι εκστρατείες κατά του καπνίσματος είναι χρήσιμες, αλλά μπορούν εύκολα να χρηματοδοτηθούν με άλλους τρόπους.
<SPEAKER ID="201" NAME="David Martin  " AFFILIATION="PSE">
γραπτώς. - (EN) " έκθεση του Sergio Belato σχετικά με το Κοινοτικό Ταμείο Καπνού επιχειρεί να ανοίξει εκ νέου τη συζήτηση για παράταση των ενισχύσεων για τον καπνό έως το 2012. Δεν υπάρχει καμία δικαιολογία να χορηγούνται ενισχύσεις για τον καπνό σε γεωργούς και από πλευράς δημόσιας υγείας και από οικονομικής πλευράς, επομένως η παράτασή τους απλώς δεν είναι απαραίτητη.
<P>
Πράγματι, δεδομένης της στάσης της ΕΕ απέναντι στον καπνό, θεωρώ ότι οι προτάσεις που περιέχονται στην έκθεση δεν είναι μόνο υποκριτικές αλλά και ανήθικες. Ως εκ τούτου, δεν θα μπορούσα να υπερψηφίσω την έκθεση.
<SPEAKER ID="202" NAME="Δημήτριος Παπαδημούλης  " AFFILIATION="GUE/NGL">
γραπτώς. -Υπερψήφισα την έκθεση Mπερλάτο, όπως και η ευρωομάδα της Aριστεράς, διότι διασφαλίζει κοινοτικές επιδοτήσεις για τους καπνοπαραγωγούς για ένα επιπλέον χρονικό διάστημα, προστατεύοντας τους από δυσμενείς σε βάρος τους διακρίσεις, σε σχέση με παραγωγούς άλλων αγροτικών προϊόντων, για τα οποία οι επιδοτήσεις συνεχίζονται. Είναι ιδιαίτερα σημαντικό να αξιοποιηθούν όλες οι δυνατότητες από τους υφιστάμενους πόρους, για να αποφευχθεί η εγκατάλειψη των καλλιεργειών και η "έξοδος" του αγροτικού πληθυσμού, σε αυτήν τη μεταβατική για τον καπνό περίοδο.
<SPEAKER ID="203" NAME="Zdzisław Zbigniew Podkański  " LANGUAGE="PL">
Παρότι η ψηφοφορία για την έκθεση Belato ήταν θετική, δεν επιλύει το πρόβλημα του καπνίσματος και της παραγωγής καπνού.
<P>
Θα μπορούσατε να πείτε ότι αναβάλαμε αρκετά έτη τη λήψη απόφασης για αυτά τα σημαντικά ζητήματα. Αυτό το πρόβλημα, συνεπώς, θα επιστρέψει και θα παραμείνει πρόβλημα για όσο διάστημα οι άνθρωποι συνεχίζουν να καπνίζουν. Πρέπει να λυθεί, αλλά όχι εις βάρος των αγροτών που εξαρτώνται από την παραγωγή καπνού και έχουν επιβαρυνθεί με τις σχετικές επενδυτικές δαπάνες.
<P>
" καλλιέργεια καπνού αποτελεί μέσο διαβίωσης για δεκάδες χιλιάδες οικογένειες, που συχνά δεν έχουν κανένα άλλο εισόδημα, όπως για παράδειγμα σε περιοχές της Πολωνίας με φτωχά εδάφη.
<P>
Γ' αυτό χρειαζόμαστε στρατηγικές αποφάσεις σήμερα, οι οποίες θα ληφθούν με τη δέουσα προσοχή, όχι υπό την πίεση των ομάδων ειδικών συμφερόντων που εκπροσωπούν διαμεσολαβητές και εμπόρους που λειτουργούν σε ένα διεθνές σύστημα.
<SPEAKER ID="204" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, θα ήθελα να συγχαρώ τον κ. Berlato και να δηλώσω ότι στηρίζω την έκθεσή του.
<P>
" έκθεση είναι εξαιρετικά ισορροπημένη και αποτελεί ένα σπάνιο και θετικό παράδειγμα συνένωσης των γεωργικών πολιτικών και των πολιτικών υγείας της ΕΕ. Προτείνοντας την αύξηση του ποσοστού κράτησης από τις ενισχύσεις που καταβάλλονται στους καπνοπαραγωγούς και την αποδέσμευση πρόσθετης χρηματοδότησης άνω των 81 εκατομμυρίων ευρώ για εκστρατείες κατά του καπνίσματος, η έκθεση επιτυγχάνει να ικανοποιήσει και τα δύο στρατόπεδα όσον αφορά ορισμένους ευαίσθητους τομείς.
<P>
Από την άλλη πλευρά, αυτή η έκθεση παρατείνει τη μερικώς συνδεδεμένη με την παραγωγή ενίσχυση προς τους παραγωγούς χωρίς κανένα κόστος για τον προϋπολογισμό της ΕΕ και χωρίς να κάνει διακρίσεις μεταξύ αυτών και άλλων αγροτικών τομέων, επιβεβαιώνοντας τη θέση που εξέφρασε το Κοινοβούλιο στο Στρασβούργο τον Μάρτιο του 2004.
<SPEAKER ID="205" NAME="Brian Simpson  " AFFILIATION="PSE">
γραπτώς. - (EN) Θα γνωρίζετε ότι για πολλά χρόνια το Κοινοβούλιο διατυμπανίζει τις προσπάθειές του για την επισήμανση των κινδύνων της κατανάλωσης καπνού για την υγεία.
<P>
Ωστόσο, όλο αυτό το διάστημα η Ευρωπαϊκή Ένωση χορηγούσε εκατομμύρια ευρώ προς στήριξη των αγροτών που καλλιεργούν ακριβώς το ίδιο προϊόν.
<P>
Είναι πραγματικά άκρως υποκριτικό να συνεχιστεί αυτή η πολιτική.
<P>
" έκθεση της Επιτροπής Γεωργίας προσπαθεί να ανοίξει εκ νέου τον διάλογο για παράταση των ενισχύσεων για τον καπνό έως το 2012. Και όμως, η πρόταση της Επιτροπής, σε απάντηση της οποίας υποτίθεται ότι συντάχθηκε η έκθεση, αφορά την παράταση της χρηματοδότησης του Κοινοτικού Ταμείου Καπνού, το οποίο όπως γνωρίζουμε χρησιμοποιείται για να προειδοποιεί για τους κινδύνους του καπνίσματος.
<P>
Αυτό που επιχειρήθηκε εδώ από την Επιτροπή Γεωργίας ήταν ένα ταχυδακτυλουργικό που θα έκανε οποιονδήποτε κορυφαίο μάγο υπερήφανο, αλλά ευτυχώς επισημάνθηκε και αποκαλύφθηκε τι πραγματικά είναι: μια προσπάθεια να παραταθούν οι ενισχύσεις στους καπνοπαραγωγούς. Το Κοινοβούλιο πρέπει να αντιταχθεί σε αυτό για λόγους ηθικής, οικονομίας και υγείας.
<P>
" θέση της Επιτροπής είναι σαφής. Δεν υπάρχει αιτιολογία για τη σύνδεση των ενισχύσεων για τον καπνό με την παραγωγή. Είναι καιρός να ακολουθήσει το Κοινοβούλιο την ίδια στάση απορρίπτοντας τη θέση της Επιτροπής Γεωργίας για το ζήτημα αυτό. Γι' αυτό, θα ψηφίσω κατά.
<SPEAKER ID="206" NAME="Catherine Stihler  " AFFILIATION="PSE">
γραπτώς. - (EN) Πάνω από μισό εκατομμύριο πολίτες της ΕΕ πεθαίνουν κάθε χρόνο εξαιτίας της εξάρτησής τους από το κάπνισμα. Ούτε ένα λεπτό του ευρώ από τα χρήματα των φορολογουμένων της ΕΕ δεν πρέπει να πηγαίνει στο Κοινοτικό Ταμείο Καπνού. Το Κοινοτικό Ταμείο Καπνού πρέπει να σταματήσει να υπάρχει.
<SPEAKER ID="993" NAME="Jean-Pierre Audy  " LANGUAGE="FR">
Υπερψήφισα την έκθεση πρωτοβουλίας της βρετανής συναδέλφου μου βουλευτή του ΕΚ κ. de Brϊn σχετικά με την αξιολόγηση του προγράμματος PEACE (Ειδικό Πρόγραμμα Ενίσχυσης της ΕΕ για την Ειρήνη και τη Συμφιλίωση στη Βόρεια Ιρλανδία) που τονίζει ότι η ενδυνάμωση της τοπικής εξουσίας αποτελεί ουσιώδες στοιχείο της οικοδόμησης της ειρήνης στη Βόρεια Ιρλανδία και ότι η συμμετοχή της κοινωνίας των πολιτών σε αυτήν τη διαδικασία συμβάλλει σημαντικά στη βελτίωση της χάραξης και της εφαρμογής τοπικής πολιτικής.
<P>
Υποστηρίζω την ιδέα ότι η συνεργασία μεταξύ των συμμετεχόντων στα προγράμματα που χρηματοδοτούνται από το PEACE και το ΔΤΙ (Διεθνές Ταμείο για την Ιρλανδία) δεν πρέπει να σταματήσει όταν ολοκληρωθούν τα προγράμματα.
<SPEAKER ID="208" NAME="Ian Hudghton  " AFFILIATION="Verts/ALE">
γραπτώς. - (EN) Υπερψήφισα την έκθεση de Brún σχετικά με το πρόγραμμα PEACE, η οποία υπογραμμίζει ορθά τη σημασία της ενδυνάμωσης της τοπικής εξουσίας στη διαδικασία οικοδόμησης της ειρήνης. Τα προγράμματα PEACE έχουν συμβάλλει σημαντικά στην ειρηνευτική διαδικασία στην Ιρλανδία και οι προσπάθειες για την περαιτέρω ανάπτυξή τους στο μέλλον είναι ευπρόσδεκτες.
<SPEAKER ID="209" NAME="Catherine Stihler  " AFFILIATION="PSE">
γραπτώς. - (EN) Xαίρομαι που υποστηρίζω το πρόγραμμα PEACE και ελπίζω ότι θα συνεχιστεί προκειμένου να βοηθηθούν οι κοινότητες σε επίπεδο βάσης.
<SPEAKER ID="992" NAME="Jean-Pierre Audy  " LANGUAGE="FR">
Υπερψήφισα την έκθεση του γερμανού συναδέλφου μου βουλευτή κ. Graefe zu Baringdorf, η οποία προτείνει την τροποποίηση της πρότασης κανονισμού του Ευρωπαϊκού Κοινοβουλίου και του Συμβουλίου που αφορά τις στατιστικές για το κρέας και το ζωικό κεφάλαιο, αλλά με τρόπο που θα επιτρέψει συμφωνία σε πρώτη ανάγνωση με τη διαδικασία συναπόφασης. Οι στατιστικές για το ζωικό κεφάλαιο (δύο φορές ετησίως για τους χοίρους και τα βοοειδή, και μία φορά ετησίως για τα αιγοπρόβατα), οι μηνιαίες στατιστικές σφαγής (βάρος κεφαλιού και σφαγίου χοίρων, βοοειδών, αιγοπροβάτων και πουλερικών) και οι προβλέψεις παραγωγής κρέατος (κρέας από χοίρους, βοοειδή, αιγοπρόβατα) είναι καίριας σημασίας για τη διαχείριση των αγορών της ΕΕ, αλλά η ισχύουσα νομοθεσία, η οποία έχει καταστεί ιδιαίτερα σύνθετη, πρέπει να αναθεωρηθεί επειγόντως. Φαίνεται λογικό να συμπεριληφθεί το κρέας των πουλερικών στις στατιστικές εκτός από το κρέας των χοίρων, των βοοειδών και των αιγοπροβάτων.
<SPEAKER ID="211" NAME="Constantin Dumitriu  " AFFILIATION="PPE-DE">
γραπτώς. - (RO) Οι διαδικασίες απλούστευσης αποτελούν μείζονα στόχο των ευρωπαϊκών θεσμικών οργάνων, τα οποία γνωρίζουν ότι οι υπέρμετρες ρυθμίσεις επιβαρύνουν και τη λειτουργία των ίδιων και την αποδοτικότητα και την ανταγωνιστικότητα των οικονομικών παραγόντων. Για τους αγρότες και τους γεωργικούς παραγωγούς στη Ρουμανία, η μείωση του γραφειοκρατικού φόρτου αποτελεί προϋπόθεση προκειμένου να αποκομιστούν τα πλήρη οφέλη της προσχώρησης στην Ευρωπαϊκή Ένωση.
<P>
Και η Eurostat και ειδικότερα τα εθνικά θεσμικά όργανα και οι εταιρείες πρέπει να λαμβάνουν υπόψη τις στατιστικές εκθέσεις. Όσον αφορά το κρέας, τα στατιστικά δεδομένα δίνουν μια εικόνα που επιτρέπει την ανάληψη δράσεων εν ευθέτω χρόνω προκειμένου να ρυθμιστεί η αγορά, θεσπίζοντας μηχανισμούς παρέμβασης.
<P>
Οι στατιστικές εκθέσεις πρέπει να είναι ενιαίες, ορθές και να διατίθενται σε κατάλληλο χρόνο προκειμένου να αποφεύγονται σημαντικές ανισορροπίες στην κοινοτική αγορά, που πλήττουν τους παραγωγούς, τους καταναλωτές ή εξίσου και τις δύο αυτές ομάδες.
<P>
" συγκεκριμένη έκθεση έχει αυτόν ακριβώς τον σκοπό και την επικροτώ! Την ίδια στιγμή, οι εθνικές αρχές πρέπει να εφαρμόζουν επίσης αυστηρά (και, όπου είναι απαραίτητο, σθεναρά) δράσεις που θα εξασφαλίζουν τη σοβαρότητα των ερωτώμενων.
<P>
Αυτό το ζήτημα πρέπει να αντιμετωπιστεί με την ίδια επιμέλεια και από το άτομο που συλλέγει και επεξεργάζεται τα στατιστικά στοιχεία και από τους οικονομικούς φορείς που τα αποστέλλουν. Πέρα από την αυστηρότητα, αυτός ο κανονισμός θα επιτύχει και την ομοιομορφία αυτών των στοιχείων μέσω της εφαρμογής κοινών προτύπων σε ολόκληρη την Ευρωπαϊκή Ένωση.
<SPEAKER ID="212" NAME="David Martin  " AFFILIATION="PSE">
γραπτώς. - (EN) Επικροτώ την έκθεση του κ. Graefe zu Baringdorf σχετικά με την πρόταση κανονισμού που αφορά τις στατιστικές για το κρέας και το ζωικό κεφάλαιο. Ο κανονισμός αποσκοπεί να απλοποιήσει την υφιστάμενη νομοθεσία σε αυτόν τον τομέα. Υπερψήφισα τις προτάσεις της έκθεσης.
<SPEAKER ID="991" NAME="Jean-Pierre Audy  " LANGUAGE="FR">
Υπερψήφισα την έκθεση της βελγίδας συναδέλφου μου κ. Van Lancker, που συντάχθηκε στο πλαίσιο της διαδικασίας διαβούλευσης, για την πρόταση απόφασης του Συμβουλίου σχετικά με τις κατευθυντήριες γραμμές για τις πολιτικές απασχόλησης των κρατών μελών.
<P>
Χαιρετίζω την εξαιρετική δουλειά της συναδέλφου και φίλης μου κ. Morin, της εισηγήτριας της πολιτικής μας ομάδας, ιδιαίτερα όσον αφορά τον συνδυασμό ευελιξίας με ασφάλεια. Με κίνδυνο να ξεφύγω λίγο από το θέμα, καθώς αυτή η απόφαση του Συμβουλίου αποσκοπεί κυρίως να κάνει μόνο συστάσεις προς τα κράτη μέλη βάσει του άρθρου 128 της Συνθήκης για την ίδρυση της Ευρωπαϊκής Κοινότητας, είμαι απογοητευμένος που, αν και ήταν καθήκον της κατ' εφαρμογή του άρθρου 138 της εν λόγω Συνθήκης, η Επιτροπή δεν πιέζει τους κοινωνικούς εταίρους και επιβεβαιώνει ότι έχει φτάσει η ώρα να θεσπιστεί ευρωπαϊκή νομοθεσία για την απασχόληση με τη στήριξη αυτών των κοινωνικών εταίρων βάσει της διαδικασίας που ορίζεται στο άρθρο 139 της Συνθήκης ΕΚ.
<P>
Δεν μπορούμε να έχουμε μια φιλόδοξη πολιτική απασχόλησης εάν δεν θεσπίσουμε ευρωπαϊκή νομοθεσία απασχόλησης με την υποστήριξη των κοινωνικών εταίρων.
<SPEAKER ID="214" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, η στρατηγική της Λισαβόνας, ιδίως μετά την ενδιάμεση αξιολόγηση, αποτελεί τη σημαντικότερη στρατηγική δέσμευση της ΕΕ και επιτέλους συνοδεύεται από συγκεκριμένα αποτελέσματα όσον αφορά την ανάπτυξη και την απασχόληση.
<P>
Στο πλαίσιο αυτό, η κ. Van Lancker, παρότι αναγνώρισε ότι η στρατηγική παρουσιάζει το πλεονέκτημα του ότι έχει συμβάλει στη δημιουργία θέσεων εργασίας, εκφράζει την άποψη ότι πρέπει να βελτιωθούν η ποιότητα και η ασφάλεια. Πρέπει να σημειωθεί το γεγονός ότι, παρά τη σταθερή πτώση του αριθμού των ανέργων, ο αριθμός των εργαζομένων με συμβάσεις εργασίας ορισμένου χρόνου ακολουθεί ανοδική πορεία, με σαφείς επιπτώσεις και συνέπειες. Τα στοιχεία φανερώνουν την ανάγκη να παρακολουθούνται τα μεμονωμένα κράτη μέλη προκειμένου να διασφαλιστεί ότι αντιμετωπίζουν τα ζητήματα απασχόλησης με μια ολοένα και περισσότερο ισόρροπη προσέγγιση, επικεντρωμένη στην ευελιξία και την ασφάλεια: αυτό σημαίνει νέες θέσεις εργασίας, αλλά και καλύτερες συνθήκες για τους εργαζόμενους γενικά.
<P>
Ωστόσο, όπως τονίζει η εισηγήτρια, η ατζέντα της Λισαβόνας πρέπει να λαμβάνει περισσότερο υπόψη κοινούς κοινωνικούς στόχους: η λέξη-κλειδί της στρατηγικής μας πρέπει να είναι πλέον η "ένταξη", και όχι απλώς η ανάπτυξη και η απασχόληση.
<SPEAKER ID="215" NAME="Ilda Figueiredo  " LANGUAGE="PT">
" σημερινή κατάσταση δείχνει ότι, δέκα έτη μετά τις πρώτες κατευθυντήριες γραμμές για τις πολιτικές απασχόλησης των κρατών μελών, η απασχόληση με δικαιώματα αντιστοιχεί σε ολοένα χαμηλότερα ποσοστά, κάτι που καταδεικνύει ότι η στρατηγική δεν στοχεύει στην προώθηση της απασχόλησης με δικαιώματα. Από την άλλη πλευρά, οι συνεχείς αλλαγές αυτών των κατευθυντήριων γραμμών που συνοδεύονται από τις ολοένα και πιο νεοφιλελεύθερες οικονομικές κατευθυντήριες γραμμές της Ευρωπαϊκής Ένωσης έχουν συμβάλει στην αυξημένη εργασιακή ανασφάλεια.
<P>
Παρότι η εισηγήτρια περιλαμβάνει ορισμένα μέτρα σχετικά με τη φτώχεια και την κοινωνική ενσωμάτωση, εντέλει δεν γίνεται καμία αναφορά στην ανάγκη να απομακρυνθούμε από τις σημερινές κατευθυντήριες οδηγίες σχετικά με τη μακροοικονομία και την απασχόληση, που είναι πλήρως νεοφιλελεύθερες και όπου ο ανταγωνισμός και η ευελιξία βασιλεύουν, και για αυτόν τον λόγο οι συγκεκριμένες προτάσεις δεν αποτελούν τίποτα περισσότερο από μια προσπάθεια να θολώσει το τοπίο, αποτυγχάνοντας να αντιμετωπίσουν τη γενεσιουργό αιτία των προβλημάτων.
<P>
Ορισμένες άλλες προτάσεις τείνουν ακόμη και να προωθήσουν το μοντέλο της ευελιξίας και ασφάλειας ή την απορρύθμιση της αγοράς εργασίας, υπερασπιζόμενες ευέλικτες και αξιόπιστες συμβατικές συμφωνίες μέσω του σύγχρονου εργατικού δικαίου, των συλλογικών συμβάσεων και της οργάνωσης της εργασίας, με την ένδειξη ότι τα κράτη μέλη πρέπει να εφαρμόζουν τα δικά τους σχέδια δράσης βάσει των κοινών αρχών της ευελιξίας και ασφάλειας που ενέκρινε το Συμβούλιο.
<P>
Για τους λόγους αυτούς, καταψηφίσαμε την έκθεση.
<SPEAKER ID="216" NAME="Ian Hudghton  " AFFILIATION="Verts/ALE">
γραπτώς. - (EN) Υπερψήφισα την έκθεση Van Lancker που ασχολείται με τις πολιτικές απασχόλησης των κρατών μελών. " έκθεση τονίζει ορθώς την ανάγκη να εφαρμόσουν τα κράτη μέλη τις κατευθυντήριες γραμμές με τρόπο που να επιχειρεί την καταπολέμηση των διακρίσεων λόγω φύλου, φυλής ή εθνοτικής καταγωγής, θρησκείας ή πεποιθήσεων, αναπηρίας, ηλικίας ή γενετήσιου προσανατολισμού.
<P>
" έκθεση καλεί επίσης τα κράτη μέλη να αναγνωρίσουν τις εθνικές παραδόσεις κατά την εφαρμογή της πολιτικής απασχόλησης. Θεωρώ ότι η αναγνώριση των διαφορετικών παραδόσεων της Ευρώπης πρέπει να βρίσκεται στον πυρήνα κάθε πολιτικής της ΕΕ.
<SPEAKER ID="217" NAME="Stanisław Jałowiecki  " LANGUAGE="PL">
Απείχα από την ψηφοφορία για την έκθεση της κ. Van Lancker σχετικά με τις κατευθυντήριες γραμμές για την πολιτική απασχόλησης. " έκθεση δεν μπόρεσε, δυστυχώς, να αποφύγει τις αντιφάσεις. Από τη μία πλευρά, περιέχει πλήθος φράσεων όπως "κοινωνία που στηρίζεται στη γνώση", "ανταγωνιστικότητα" και "τεχνολογικές προκλήσεις" ενώ, από την άλλη, γίνεται λόγος για την ανάγκη να διασφαλιστεί η "ασφάλεια της απασχόλησης", η "σταθερή απασχόληση" κλπ. Αφενός, εκφράζει με έμφαση προθέσεις, αφετέρου διατηρεί τα πράγματα ως έχουν. Καμία πρόοδος δεν μπορεί να επιτευχθεί χωρίς τη διατάραξη της δομής απασχόλησης. Ποτέ δεν έχει συμβεί κάτι τέτοιο στο παρελθόν.
<P>
Αντί να μιλάμε για ασφάλεια της απασχόλησης, που γίνεται κατανοητή ως διατήρηση των υφιστάμενων θέσεων εργασίας και ειδών απασχόλησης, πρέπει να μιλήσουμε για κάτι διαφορετικό, συγκεκριμένα τη διασφάλιση της πρόσβασης στην εργασία· την πρόσβαση στην εργασία που παρέχεται τώρα, αυτήν τη δεδομένη στιγμή. Αυτός πρέπει να είναι ο κοινός μας προβληματισμός.
<SPEAKER ID="218" NAME="Carl Lang  " LANGUAGE="FR">
" κατάσταση της απασχόλησης στην Ευρωπαϊκή Ένωση δεν είναι πολύ καλή. Το μέσο ποσοστό ανεργίας του 7,3% το 2007, χωρίς να λαμβάνονται υπόψη οι βοηθητικές θέσεις εργασίας, είναι υψηλότερο από αυτό των άλλων μεγάλων οικονομικών σχηματισμών. Στη Βόρεια Αμερική είναι κάτω από 5%.
<P>
Αντί να βελτιώσουν την κατάσταση, οι κατευθυντήριες γραμμές που μας παρουσιάστηκαν θα την επιδεινώσουν. " στρατηγική της Λισαβόνας, την οποία η εισηγήτρια βλέπει θετικά, ανοίγει τις οικονομίες μας στον αθέμιτο ανταγωνισμό, ιδίως από την κομουνιστική Κίνα, που εφαρμόζει πραγματικό κοινωνικό ντάμπινγκ. Επιπλέον, απαιτώντας τη μείωση των "διαφορών στην απασχόληση μεταξύ υπηκόων τρίτων χωρών και πολιτών της ΕΕ", η έκθεση εντάσσεται σαφώς στη μεταναστευτική πολιτική που ακολουθείται για δεκαετίες στις χώρες μας, η οποία, επιτρέποντας την είσοδο σε πάνω από 1,5 εκατομμύρια μετανάστες από χώρες εκτός της Ευρώπης, δρομολογεί τη μετατροπή μας σε τριτοκοσμικά έθνη.
<P>
" επαναφορά της εθνικής προτίμησης, που αποτελεί μια αρκετά θετική διάκριση, η μείωση του βάρους της μετανάστευσης και, συνεπώς, η μείωση της φορολογικής επιβάρυνσης στις εταιρείες και τους υπαλλήλους μας, και η εφαρμογή της αρχής της κοινοτικής προτίμησης για την προστασία της ευρωπαϊκής αγοράς: αυτά είναι τα βασικά μέτρα που πρέπει να ληφθούν για την ανάπτυξη της απασχόλησης στην Ευρώπη.
<SPEAKER ID="219" NAME="David Martin  " AFFILIATION="PSE">
γραπτώς. - (ΕΝ) Επικροτώ την κίνηση της εισηγήτριας να ενισχύσει την κοινωνική διάσταση της στρατηγικής της Λισαβόνας. " έκκληση για την υιοθέτηση μιας ισόρροπης προσέγγισης που συνδυάζει ευελιξία και ασφάλεια και η εισαγωγή ρήτρας για την ενεργή ένταξη, πιστεύω, θα ενισχύσουν την πολιτική απασχόλησης σε ολόκληρη την Ευρώπη. Υπερψήφισα την έκθεση.
<SPEAKER ID="220" NAME="Zdzisław Zbigniew Podkański  " LANGUAGE="PL">
Στην έκθεση σχετικά με την πολιτική απασχόλησης των κρατών μελών υπάρχουν πολλές αντιφάσεις.
<P>
" εισηγήτρια αναφέρει ότι η ανανεωμένη στρατηγική της Λισαβόνας αποδίδει αποτελέσματα, μεταξύ άλλων, αυξάνοντας το ΑΕγχΠ στην ΕΕ τα τελευταία έτη και μειώνοντας την ανεργία, και ότι οι κατευθυντήριες γραμμές για την απασχόληση δεν χρειάζονται πλήρη αναθεώρηση, αλλά λίγες τροποποιήσεις ορισμένων μεμονωμένων στοιχείων.
<P>
" εισηγήτρια αναφέρει επίσης ότι τα τελευταία έτη 6 εκατομμύρια νέοι ηλικίας από 18 έως 24 ετών εγκατέλειψαν πρόωρα το σχολείο και διέκοψαν τις σπουδές τους, και ότι η ανεργία των νέων αντιστοιχεί στο 40% της συνολικής ανεργίας στην ΕΕ, με το ποσοστό αυτό να είναι διπλάσιο μεταξύ των μεταναστών. Επιπλέον, 78 εκατομμύρια άνθρωποι ζουν σε συνθήκες φτώχειας, αριθμός που είναι δύο φορές ο πληθυσμός της Πολωνίας.
<P>
Περαιτέρω, εξετάζει την αύξηση του αριθμού των θέσεων εργασίας που επιτεύχθηκε σε βάρος της ποιότητάς τους και την αύξηση του ποσοστού των ατόμων που εργάζονται με καθεστώς μερικής απασχόλησης και για ορισμένο διάστημα, συχνά με όρους συμβάσεων που συνάπτονται υπό την απειλή βίας.
<P>
" πραγματικότητα μιλά από μόνη της, αλλά δεν είμαστε πάντα πρόθυμοι να την ακούσουμε. " πραγματικότητα είναι ότι η κοινωνία δεν ενοποιείται, αλλά διασπάται. " φτώχεια δεν μειώνεται, αλλά εξαπλώνεται κάθε χρόνο που περνά. Οι διακρίσεις κατά των γυναικών, των ηλικιωμένων και των μεταναστών στην αγορά εργασίας δεν μειώνονται, και τα στερεότυπα στις σκέψεις και τις πράξεις δεν εξαφανίζονται.
<SPEAKER ID="221" NAME="Carl Schlyter  " AFFILIATION="Verts/ALE">
γραπτώς. - (SV) Σε γενικές γραμμές το περιεχόμενο της έκθεσης είναι θετικό, αλλά είναι υποκρισία να μιλάμε για κοινωνική ευθύνη, τοπική οικονομία και ισότητα όταν την ίδια στιγμή προσπαθούμε να διασφαλίσουμε ότι οι κανόνες για τις συμβάσεις αποτρέπουν τη συμπερίληψη αυτών των παραγόντων. Δεν θα συμμετάσχω σε αυτό. " έκθεση δίνει μια εσφαλμένη εντύπωση για την πραγματικότητα και, ως εκ τούτου, θα απόσχω από την ψηφοφορία.
<SPEAKER ID="222" NAME="Andrzej Jan Szejna  " LANGUAGE="PL">
Στηρίζω την έκθεση και την άποψη της κ. Van Lancker ότι οι κοινοί κοινωνικοί στόχοι των κρατών μελών πρέπει να εκφραστούν καλύτερα στην ατζέντα της Λισαβόνας. Στηρίζω ακόμη τη μετατροπή της τρέχουσας στρατηγικής της Λισαβόνας για ανάπτυξη και θέσεις απασχόλησης σε στρατηγική βασισμένη στην ανάπτυξη, τις θέσεις εργασίας και την ένταξη. Πιστεύω ότι είναι καίριας σημασίας να προωθήσουμε κοινά κοινωνικά πρότυπα σε επίπεδο ΕΕ. " δημιουργία θέσεων εργασίας είναι απαραίτητη, μαζί με την ενδυνάμωση των αξιών του ευρωπαϊκού κοινωνικού μοντέλου.
<P>
Κατά την άποψή μου, ένα από τα βασικά έργα στη στρατηγική βιώσιμης ανάπτυξης της ΕΕ είναι η δημιουργία μιας κοινωνίας με δυνατότητα ένταξης, όπου οι στόχοι και οι επιχειρησιακές προσπάθειες έχουν προτεραιότητα προκειμένου να περιοριστεί ο αριθμός των ανθρώπων που απειλούνται από τη φτώχεια και τον κοινωνικό αποκλεισμό, να αυξηθεί σημαντικά ο ρόλος των γυναικών, των ηλικιωμένων και των μεταναστών στην αγορά εργασίας και να προωθηθεί η απασχόληση των νέων.
<SPEAKER ID="224" NAME="Richard James Ashworth  " AFFILIATION="PPE-DE">
γραπτώς. - (EN) Αυτή η έκθεση ορίζει ορισμένες σημαντικές κατευθυντήριες γραμμές για τη διαδικασία του προϋπολογισμού του 2009 και, συνολικά, συμφωνούμε απόλυτα με την αποφασιστικότητα του εισηγητή να συνεχιστεί η εθελούσια επιβολή ανώτατου ορίου 20% στις κοινοβουλευτικές δαπάνες.
<P>
Το 2009 θα είναι ένα έτος που θα φέρει πολλές αλλαγές στον τρόπο που λειτουργεί το Κοινοβούλιο και πιστεύουμε ότι, προκειμένου να τηρήσουμε αυτήν την πειθαρχία, θα είναι απαραίτητο να εξετάσουμε προσεκτικά όλες τις προτάσεις δαπανών, ούτως ώστε να διασφαλιστεί ότι θα είναι αποδοτικές για τον φορολογούμενο. Συγκεκριμένα, σε καμία περίπτωση δεν απολογούμαστε για το ότι υπενθυμίσαμε στο Κοινοβούλιο πως η μεγαλύτερη εξοικονόμηση χρημάτων που θα μπορούσε να κάνει θα ήταν να εγκαταλείψει τις δύο έδρες εργασίας του. Επίσης, υποστηρίζουμε σθεναρά τις προτάσεις του εισηγητή να παράσχει τα μέσα για αφαίρεση του αμίαντου από τα κτήρια του Κοινοβουλίου στο Στρασβούργο.
<P>
Οι βρετανοί Συντηρητικοί αναμένουν να λάβουν τις περαιτέρω σκέψεις του εισηγητή εν ευθέτω χρόνω και, ως εκ τούτου, απέχουν από την τελική ψηφοφορία για αυτήν την έκθεση.
<SPEAKER ID="990" NAME="Jean-Pierre Audy  " LANGUAGE="FR">
Υπερψήφισα την έκθεση του πολωνού συναδέλφου μου κ. Lewandowski σχετικά με την κατάσταση προβλέψεων των εσόδων και δαπανών του Ευρωπαϊκού Κοινοβουλίου για το οικονομικό έτος 2009. Αυτός ο προϋπολογισμός πρέπει να αντιμετωπίσει σημαντικές προκλήσεις, όπως η έναρξη ισχύος της Συνθήκης της Λισαβόνας εάν επικυρωθεί από τα κράτη μέλη, το γεγονός ότι το 2009 είναι έτος εκλογών για το Κοινοβούλιο και την έναρξη ισχύος του νέου καθεστώτος για τους βουλευτές.
<P>
Παρότι συμφωνώ απολύτως με το γεγονός ότι πρέπει να βρισκόμαστε σε εγρήγορση για την κατάσταση των δημοσιονομικών δαπανών, πιστεύω ότι πρέπει να είμαστε ανυποχώρητοι όσον αφορά τα έξοδα που συνδέονται με την πολυγλωσσία (μετάφραση και διερμηνεία), η οποία αποτελεί προϋπόθεση για την πολιτική επιτυχία της Ευρωπαϊκής Ένωσης. Πρέπει επίσης να δημιουργήσουμε χώρους στους οποίους οι βουλευτές του ΕΚ θα δέχονται επισκέπτες, καθώς οι πολίτες μας εκτιμούν πολύ αυτές τις επισκέψεις που τους βοηθούν να μάθουν περισσότερα για την Ευρωπαϊκή Ένωση.
<P>
Τέλος, κατά την άποψή μου, πρέπει να αυξήσουμε το προσωπικό των βουλευτών του ΕΚ και των επιτροπών του Ευρωπαϊκού Κοινοβουλίου, προκειμένου να διασφαλιστεί η ανεξαρτησία τους και το υψηλό επίπεδο εργασίας τους, για παράδειγμα, όταν έρχονται σε επαφή με άλλα ευρωπαϊκά θεσμικά όργανα, ομάδες πίεσης ή εθνικά κοινοβούλια.
<SPEAKER ID="225" NAME="Lidia Joanna Geringer de Oedenberg  " LANGUAGE="PL">
Το 2009 θα φέρει το Ευρωπαϊκό Κοινοβούλιο αντιμέτωπο με πολλές προκλήσεις, που συνδέονται πάνω από όλα με την έναρξη ισχύος της Συνθήκης της Λισαβόνας, τις εκλογές για το Ευρωπαϊκό Κοινοβούλιο, το νέο καθεστώς για τους βουλευτές και τη λήξη της θητείας τους. Το συνολικό επίπεδο του προϋπολογισμού για το 2009 θα πρέπει να αντιμετωπίσει τις προκλήσεις, παρότι βρίσκεται κάτω από τον παραδοσιακό εθελούσιο περιορισμό του 20% των διοικητικών δαπανών.
<P>
Αξίζει να σημειωθεί η χρήση κατά τη διαδικασία αυτού του έτους μιας πιλοτικής διαδικασίας που αφορά την έγκαιρη και στενότερη συνεργασία μεταξύ του Προεδρείου και της Επιτροπής Προϋπολογισμών για όλα τα ζητήματα με σημαντικές δημοσιονομικές επιπτώσεις. " νέα προσέγγιση αποσκοπεί να διασφαλίσει την πλέον ορθολογική χρήση των διαθέσιμων μέσων και να εντοπίσει ενδεχόμενες δυνατότητες εξοικονόμησης χρημάτων.
<P>
Οφείλω να εκφράσω την ικανοποίησή μου για τις συνετές εκτιμήσεις των δαπανών στο νέο καθεστώς για τους βουλευτές, ιδίως καθώς υπάρχει δυνατότητα για επακριβέστερο προσδιορισμό σε μετέπειτα στάδιο. Ευχάριστη είναι επίσης η διαπίστωση της ενσωμάτωσης των προτεινόμενων 65 νέων θέσεων στις προβλέψεις για το 2009 με σκοπό την ενίσχυση της νομοθετικής δραστηριότητας του Κοινοβουλίου και των υπηρεσιών που παρέχονται στους βουλευτές, ενώ ταυτόχρονα τοποθετήθηκαν 15% από αυτές τις πιστώσεις στο αποθεματικό. " δήλωση ότι οι προτεραιότητες που ορίστηκαν στον προϋπολογισμό του 2008 θα συνεχιστούν σε σχέση με τη διερμηνεία και τις αναλυτικές υπηρεσίες της βιβλιοθήκης είναι επίσης ευχάριστη. Για την επιτυχή ολοκλήρωση της διαδικασίας του φετινού προϋπολογισμού θα απαιτηθεί επίσης η διεξαγωγή συζητήσεων και η λήψη συγκεκριμένων αποφάσεων χωρίς καθυστέρηση όσον αφορά την πολιτική του Κοινοβουλίου σχετικά με τα ακίνητα.
<SPEAKER ID="226" NAME="Pedro Guerreiro  " LANGUAGE="PT">
" διαδικασία του προϋπολογισμού έχει ξεκινήσει με την υποβολή του προτεινόμενου από την Επιτροπή κοινοτικού προϋπολογισμού για το 2009.
<P>
Σε προηγούμενες διαδικασίες του προϋπολογισμού, ο προϋπολογισμός του Ευρωπαϊκού Κοινοβουλίου ανερχόταν περίπου στο 20% του προβλεπόμενου ποσού της κατηγορίας 5 (διοικητικές δαπάνες) του πολυετούς δημοσιονομικού πλαισίου. Ο εισηγητής προτείνει τη διατήρηση παρόμοιων επιπέδων και στον προϋπολογισμό του 2009.
<P>
Αυτή η απόφαση δεν πρέπει να παρακωλύσει ή να παρεμποδίσει τη διαθεσιμότητα των οικονομικών πόρων που απαιτούνται για την κατάλληλη ανταπόκριση στις ανάγκες που αναφέρθηκαν ήδη για αύξηση του προσωπικού και βελτίωση των υπηρεσιών διερμηνείας και μετάφρασης, με σεβασμό προς την ισότητα και το δικαίωμα χρήσης όλων των επίσημων γλωσσών στο Ευρωπαϊκό Κοινοβούλιο και των δραστηριοτήτων που προωθεί.
<P>
Επιπλέον, πρόκειται για πρόβλημα που εμφανίζεται επανειλημμένα, καθώς η ανάγκη για βελτίωση υπηρεσιών όπως η διερμηνεία και η μετάφραση αναφέρεται συχνά, αλλά δεν έχουν διατεθεί οι απαιτούμενοι οικονομικοί πόροι· εφαρμόζονται συχνά κανόνες που έχουν δημιουργηθεί ειδικά για να αποθαρρύνουν τη χρήση διαφορετικών γλωσσών. Αρκεί απλώς να δούμε τα κριτήρια που υιοθετούνται στις Κοινοβουλευτικές Συνελεύσεις Ίσης Εκπροσώπησης ΑΚΕ-ΕΕ.
<P>
Από την άλλη πλευρά, στην έκθεση δεν γίνεται καμία αναφορά στη διασφάλιση των δικαιωμάτων των εργαζομένων, ιδιαίτερα όσον αφορά τις αυξανόμενες αναθέσεις υπηρεσιών σε εξωτερικούς συνεργάτες του ΕΚ τα τελευταία έτη.
<SPEAKER ID="989" NAME="Cătălin-Ioan Nechifor  " AFFILIATION="PSE">
γραπτώς. - (RO) Το Ευρωπαϊκό Κοινοβούλιο πρέπει να ενημερωθεί για τη σημασία της αρχής της αλληλεγγύης, σύμφωνα με την οποία οι περιφέρειες που έχουν μείνει πίσω ή είναι λιγότερο ανεπτυγμένες πρέπει να υποστηρίζονται, και οικονομικά, από τον προϋπολογισμό της Ευρωπαϊκής Ένωσης. Δυστυχώς, ένα περίπου έτος μετά την ένταξή της, η Ρουμανία συνεχίζει να βρίσκεται στην τελευταία θέση όσον αφορά το Ακαθάριστο Εγχώριο Προϊόν ανά κάτοικο σε περιφερειακό επίπεδο. Έξι από τις οκτώ περιφέρειες συγκαταλέγονται στις 15 λιγότερο αναπτυγμένες περιφέρειες στην ΕΕ και η περιφέρεια ανάπτυξης North East, από όπου κατάγομαι, παραμένει η φτωχότερη περιφέρεια στα 27 κράτη μέλη.
<P>
Ο ρυθμός της οικονομικής ανάπτυξης της Ρουμανίας δεν αρκεί τη δεδομένη στιγμή για την ταχεία μείωση των κενών που μας χωρίζουν και των διαφορών που παρατηρούμε παντού, και η εξαιρετικά χαμηλή απορρόφηση των κονδυλίων από τα διαρθρωτικά ταμεία αποτελεί σίγουρα έναν από τους λόγους για τους οποίους συγκαταλεγόμαστε στις φτωχότερες χώρες της Ευρωπαϊκής Ένωσης. Για αυτόν τον λόγο, η πράξη πολιτικοποίησης της κεντρικής διοίκησης καθιστά τη Ρουμανία καθαρό εισφορέα στον κοινοτικό προϋπολογισμό, καθώς κατέβαλε περίπου 1,1 δισεκατομμύρια ευρώ πέρυσι.
<P>
Το μόνο παρήγορο είναι η επιστροφή 16 εκατομμυρίων ευρώ στη χώρα μας λόγω του γεγονότος ότι το 2007 ήταν το πρώτο έτος όπου καταγράφηκε δημοσιονομικό πλεόνασμα.
<SPEAKER ID="227" NAME="Αθανάσιος Παφίλης  " AFFILIATION="GUE/NGL">
γραπτώς. - Οι κατευθυντήριες γραμμές για την απασχόληση, που διαμορφώνει η ΕΕ μαζί με τις κεντροαριστερές και κεντροδεξιές κυβερνήσεις, κάτω από τα χειροκροτήματα των πολιτικών εκπροσώπων του κεφαλαίου στο Ευρωπαϊκό Kοινοβούλιο, προωθούν την πιο βάρβαρη εκμετάλλευση της εργατικής τάξης, ώστε να επιτευχθεί ο στόχος της Στρατηγικής της Λισαβόνας: H ξέφρενη αύξηση των κερδών της πλουτοκρατίας.
<P>
Επίκεντρο της πολιτικής ΕΕ και κυβερνήσεων είναι η περιβόητη "ευελσφάλεια", δηλαδή η πλήρης κατεδάφιση των εργασιακών σχέσεων. H ΕΕ χρησιμοποιεί την ανεργία σαν μέσο τρομοκράτησης των εργαζομένων προκειμένου να καταργήσει τις συλλογικές συμβάσεις εργασίας, την πλήρη και σταθερή απασχόληση και να τις αντικαταστήσει με εξατομικευμένες συμβάσεις εργασίας, κυριαρχία των μερικών μορφών απασχόλησης με ελάχιστα ή καθόλου εργασιακά, μισθολογικά, κοινωνικά, ασφαλιστικά και συνταξιοδοτικά δικαιώματα. Επιδιώκει αποφασιστικό χτύπημα στα δημόσια συστήματα κοινωνικής προστασίας, πρόνοιας, ασφάλισης και συνταξιοδότησης σε όλα τα κράτη μέλη της ΕΕ. Στον "εργασιακό Mεσαίωνα" που προετοιμάζει η ΕΕ, το "μοντέλο" του εργαζόμενου που περιγράφουν οι κατευθύνσεις της για την απασχόληση της ΕΕ, είναι αυτό του "απασχολήσιμου", που εργάζεται με καθεστώς κάθε δυνατής μορφής ημιαπασχόλησης, χωρίς δικαιώματα, καταρτιζόμενος και επανακαταρτιζόμενος με δεξιότητες μιας χρήσης, ανάλογα με τις εκάστοτε ανάγκες του κεφαλαίου, διαρκώς μετακινούμενος σε αναζήτηση εργασίας, δουλεύοντας μέχρι τα βαθιά γεράματα ή το θάνατο, παράγοντας απίστευτο πλούτο για να τον καρπώνεται και ιδιοποιείται η πλουτοκρατία
<SPEAKER ID="988" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση πρωτοβουλίας του σουηδού συναδέλφου μου βουλευτού του ΕΚ κ. Holm σχετικά με το εμπόριο πρώτων υλών και βασικών προϊόντων. Συμφωνώ με την ιδέα ότι είναι ανάγκη να διασφαλισθεί ο εφοδιασμός της ΕΕ με πρώτες ύλες και να εξασφαλισθεί η πρόσβαση σε πρώτες ύλες στις παγκόσμιες αγορές, τη στιγμή που η ΕΕ δεν παρέχει επί του παρόντος μια συνεκτική στρατηγική που θα επέτρεπε στην οικονομία της να αντιμετωπίσει τις προκλήσεις της ανταγωνιστικότητας λόγω του αυξημένου ανταγωνισμού για την πρόσβαση σε πρώτες ύλες.
<P>
Νιώθω απογοήτευση για το γεγονός ότι η έκθεση δεν συζητά τα θέματα που συνδέονται με τη χειραγωγία του νομίσματος στον κόσμο που, παράλληλα με τις μειωμένες τιμές συναλλάγματος, στρεβλώνει τον θεμιτό ανταγωνισμό. Μεταξύ των πρώτων υλών, το πετρέλαιο χρήζει ιδιαίτερης μελέτης, και επαναλαμβάνω την πρότασή μου να δημιουργηθεί ένα ευρωπαϊκό μέσο για την ετήσια ρύθμιση της τιμής του αργού πετρελαίου, κάτι το οποίο αξίζει τουλάχιστον να εξετάσουμε - να μην πολεμούμε τις δυνάμεις της αγοράς, που πρέπει να δεχτούμε, αλλά να ρυθμίζουμε τον αιφνιδιασμό που προκαλεί η εφαρμογή τους στην εσωτερική αγορά και να καθιστούμε πιο ήπιες τις επιπτώσεις της αύξησης της τιμής του αργού πετρελαίου στην αλυσίδα κόστους/τιμής των ενδιαφερόμενων τομέων (αλιεία, μεταφορές κλπ.).
<SPEAKER ID="229" NAME="Bruno Gollnisch  " AFFILIATION="NI">
γραπτώς. - (FR) " έκθεση του κ. Holm φαίνεται να εντοπίζει με αρκετή σαφήνεια τα προβλήματα που αντιμετωπίζει ολόκληρος ο κόσμος εξαιτίας της άνευ προηγουμένου αύξησης του κόστους των πρώτων υλών. Για τις ευρωπαϊκές χώρες που δεν διαθέτουν δικούς τους φυσικούς πόρους, αυτό σημαίνει προβλήματα με την ανταγωνιστικότητα, και συνεπώς με τις θέσεις εργασίας, με την ασφάλεια εφοδιασμού, μεγαλύτερη εξάρτηση κλπ. Για τις φτωχότερες χώρες, αυτό απειλεί την ανάπτυξή τους και προκαλεί αναταραχές από την έλλειψη τροφίμων κλπ.
<P>
Παρόλο που ορισμένες αιτίες αναφέρονται, ιδίως η αρπακτική φύση ορισμένων αναδυόμενων χωρών όπως η Κίνα και η ελευθέρωση του εμπορίου των γεωργικών προϊόντων, άλλες -όπως η κερδοσκοπία, η μαλθουσιανική γεωργική πολιτική που πηγάζει από τις Βρυξέλλες, αυτή καθαυτή η αρχή του παγκόσμιου ελεύθερου εμπορίου κλπ.- αποσιωπούνται ή σχεδόν αποσιωπούνται.
<P>
Όσον αφορά τις λύσεις, είναι σαφές ότι το Κοινοβούλιο έχει κατά κύριο λόγο εμπιστοσύνη στις ρυθμιστικές αρχές της ελεύθερης, ανταγωνιστικής αγοράς. Ωστόσο, τώρα αρχίζουν να αποκαλύπτονται οι περιορισμοί αυτής της αγοράς, με σκληρό μάλιστα τρόπο. " ενέργεια, η τροφή και οι πρώτες ύλες δεν είναι απλά προϊόντα όπως όλα τα άλλα: από αυτά εξαρτάται η επιβίωση των ανθρώπων. Είναι καιρός στο πλαίσιο των διεθνών εμπορικών σχέσεών της, η Ευρώπη, από τις Βρυξέλλες, να αρχίσει να υπερασπίζεται πρωτίστως τα δικά της συμφέροντα και τα συμφέροντα των κρατών μελών της, αντί να προσπαθεί να δημιουργήσει μια παγκόσμια ουτοπία με οποιοδήποτε κόστος, ανθρώπινο ή κοινωνικό.
<SPEAKER ID="230" NAME="Vasco Graça Moura PPE-DE)" LANGUAGE="PT">
Αυτή η έκθεση εξετάζει πτυχές πέρα από το παραδοσιακό εμπόριο πρώτων υλών και βασικών προϊόντων. Στο πλαίσιο της νέας διεθνούς κατάστασης, διάφοροι παράγοντες και στοιχεία της παραγωγής μπορούν να θεωρηθούν πρώτες ύλες, περιλαμβανομένης της ενέργειας. " αύξηση των τιμών αυτών των προϊόντων έχει σοβαρές επιπτώσεις στην ευρωπαϊκή βιομηχανία, η οποία τα εισάγει από το εξωτερικό. Οι αγορές ανταποκρίνονται στην αύξηση της ζήτησης από την πλευρά των περισσότερων παραγωγών που καλούνται να αντιμετωπίσουν την κατάσταση της φύσης και του περιβάλλοντος και αντιδρούν στην οικονομική κερδοσκοπία. Είναι ανησυχητικό που αυτή η διεθνής κατάσταση ενθαρρύνει επίπεδα τιμών που είναι ικανά να εξαφανίσουν την οικονομική ανάπτυξη της Ευρώπης. Μόλις εδραιωθεί η τάση, ο αγώνας για την εξεύρεση πόρων θα προκαλέσει πίεση και ελλείμματα που είναι πιθανό να δημιουργήσουν προβλήματα σε πολλές γενιές διαχειριστών και σίγουρα θα έχουν επιπτώσεις στη διακυβέρνηση του σύγχρονου κόσμου.
<P>
Μέσα από τη συγκεκριμένη έκθεση, το Ευρωπαϊκό Κοινοβούλιο καλεί την Επιτροπή να θέσει εντός του ΠΟΕ ζητήματα πρόσβασης σε αγορές πρώτων υλών. Ο στόχος είναι να επιτευχθεί αμοιβαιότητα και μια κατάλληλη οδός είναι μέσω του ΠΟΕ. Οι διαπραγματεύσεις για αυτά τα προϊόντα δεν πρέπει να φτάνουν ποτέ κάτω από το περιφερειακό επίπεδο ώστε να προάγεται η ολοκλήρωση, η ανάπτυξη και η βιωσιμότητα. Προκειμένου να αποτραπούν η υψηλή κερδοσκοπία και σημαντικές συγκρούσεις, πρέπει να διασφαλίσουμε ότι οι εμπορικοί εταίροι μας που διαθέτουν αυτούς τους πόρους επιτυγχάνουν μια λογική τιμή για τα βασικά προϊόντα τους.
<SPEAKER ID="231" NAME="Pedro Guerreiro  " LANGUAGE="PT">
Δεν συμμεριζόμαστε το όραμα σχετικά με το εμπόριο των πρώτων υλών που περιέχεται στην έκθεση.
<P>
Δεν συμφωνούμε με την κριτική που ασκείται κατά την περιγραφή πολιτικών και μέτρων που θεσπίζονται από τρίτες χώρες όπως: "δημιουργία εμποδίων στην ελεύθερη και δίκαιη πρόσβαση σε πρώτες ύλες (...), που οδηγούν σε περιορισμό της πρόσβασης των βιομηχανιών της ΕΕ (!) σε πρώτες ύλες και βασικά προϊόντα". Κάθε χώρα έχει το αναφαίρετο δικαίωμα να αποφασίζει πώς χρησιμοποιεί τις πρώτες ύλες της και πώς εμπορεύεται τα βασικά προϊόντα της. Οι πολίτες της κάθε χώρας αποφασίζουν πώς θα χρησιμοποιήσουν τους πόρους τους και τον πλούτο που δημιουργείται.
<P>
" έκθεση δεν αναφέρει ότι το πραγματικό πρόβλημα έγκειται εντέλει στο νεοφιλελεύθερο μοντέλο της ΕΕ. Βυθισμένη σε νέο-αποικιακές φιλοδοξίες, επιχειρεί να δώσει εκ νέου σε πολλές χώρες τον ρόλο των παραγωγών πρώτων υλών για τις χώρες της ΕΕ, μέσω της τεχνολογίας και της κυριαρχίας και του ελέγχου των μηχανισμών της αγοράς -περιλαμβανομένης της οικονομικής κερδοσκοπίας- για την προώθηση της οικονομικής εξάρτησης και εκμετάλλευσης από τις πολυεθνικές.
<P>
Αυτό που απαιτείται είναι μια σαφής ρήξη από το κυρίαρχο οικονομικό και κοινωνικό μοντέλο, βάζοντας τέλος στις σχέσεις κυρίαρχου/κυριαρχούμενου, προασπίζοντας την εθνική κυριαρχία, αναπτύσσοντας τις οικονομικές δυνατότητες κάθε χώρας και καλλιεργώντας τη συμπληρωματικότητα και την αλληλεγγύη στις εξωτερικές της σχέσεις, καθώς και την παραγωγή με στόχο την ικανοποίηση των αναγκών των ανθρώπων και την προστασία του πλανήτη.
<SPEAKER ID="232" NAME="Jens Holm  " AFFILIATION="GUE/NGL">
γραπτώς. - (EN) " έκθεση που ασχολείται με το εμπόριο πρώτων υλών και βασικών προϊόντων εκφράζει πολύ σημαντικά ζητήματα από την προοπτική της ανάπτυξης. " έκθεση τονίζει την προβληματική εμφάνιση της κερδοσκοπίας στη συνεχή αύξηση των τιμών και την αυξανόμενη αστάθεια στις αγορές, κάτι που πρέπει να ρυθμιστεί.
<P>
Ζητεί επίσης περισσότερη στήριξη για διαφοροποίηση στις αναπτυσσόμενες χώρες, και τονίζει τη σημασία του χώρου πολιτικής προκειμένου να επιτραπεί η ανάπτυξη ιδιαίτερα του γεωργικού κλάδου αυτών των χωρών. " έκθεση επίσης επικρίνει την αύξηση της κατανάλωσης κρέατος, και επιζητεί τρόπους να αντιμετωπιστεί αυτό. Ωστόσο, η έκθεση εκφράζει και σημεία τα οποία θεωρούμε ότι είναι ιδιαιτέρως προβληματικά. Αυτό αφορά πρωτίστως την έμφαση που δίνεται επανειλημμένα στη διεθνή ανταγωνιστικότητα και την προτροπή προς την ευρωπαϊκή βιομηχανία να διασφαλίσει φτηνή πρόσβαση σε πρώτες ύλες.
<P>
Δεν συμφωνούμε με το να αποτελεί αυτό το επίκεντρο, και το μόνο που μπορούμε να συμπεράνουμε είναι ότι για άλλη μία φορά αποκαλύπτεται το νεοφιλελεύθερο πρόσωπο της ΕΕ. Σε γενικές γραμμές, η έκθεση αποτελεί ένα βήμα προς τη σωστή κατεύθυνση σε σύγκριση με προηγούμενες θέσεις του Κοινοβουλίου για την εμπορική πολιτική.
<SPEAKER ID="233" NAME="David Martin  " AFFILIATION="PSE">
γραπτώς. - (EN) Επικροτώ την έκθεση του Jens Holm σχετικά με το εμπόριο πρώτων υλών και βασικών προϊόντων. " ελεύθερη και δίκαιη πρόσβαση σε πρώτες ύλες είναι σημαντική για την οικονομία της ΕΕ. Παρόλα αυτά, πρέπει επίσης να ληφθούν υπόψη οι επιπτώσεις των διακυμάνσεων των τιμών των πρώτων υλών και των βασικών προϊόντων στις αναπτυσσόμενες χώρες. Υπερψήφισα την έκθεση.
<SPEAKER ID="234" NAME="Luís Queiró  " AFFILIATION="PPE-DE">
γραπτώς. - (EN) Ορισμένες ειδήσεις, αν και αυτές καθαυτές είναι θετικές, δεν μπορούν να μην μας προβληματίζουν όσον αφορά τις συνέπειές τους. Αυτό συμβαίνει εν μέρει με την αύξηση των τιμών των πρώτων υλών.
<P>
Τα καλά νέα είναι ότι, όπως καταδεικνύουν διάφοροι δείκτες, ολοένα και μεγαλύτερο ποσοστό του παγκόσμιου πληθυσμού επιτυγχάνει επίπεδα κατανάλωσης που του ήταν άγνωστα στο παρελθόν. Το πρόβλημα, ωστόσο, έγκειται σε ορισμένες από τις συνέπειες, πρωτίστως τις άμεσες συνέπειες, που μπορεί να έχει αυτή η αύξηση της κατανάλωσης - και συνεπώς της ζήτησης. Οι νόμοι της οικονομίας ισχύουν ακόμα και σε στρεβλωμένες αγορές και η αύξηση της ζήτησης οδηγεί είτε σε αύξηση της προσφοράς είτε, όπως στη συγκεκριμένη περίπτωση, σε αύξηση των τιμών. Αυτό συνέβη.
<P>
" Ευρωπαϊκή Ένωση πρέπει να ενθαρρύνει ένα γενικό άνοιγμα των αγορών, ώστε ακόμα περισσότεροι παραγωγοί να μπορούν να εκμεταλλευτούν την αύξηση της ζήτησης, και ταυτόχρονα πρέπει να προωθήσει την αύξηση του εμπορίου. Την ίδια στιγμή, έχουμε καθήκον να παρέχουμε άμεση στήριξη σε όσους πλήττονται άμεσα από αυτές τις νέες συνθήκες: αυτούς που δεν μπορούν να αντιμετωπίσουν την αύξηση των τιμών των βασικών αγαθών. " στρέβλωση της αγοράς σπάνια έχει θετικές επιπτώσεις, πρωτίστως μακροχρόνια, αλλά τίποτα δεν μπορεί να μας σταματήσει από το να παράσχουμε χρηματοδότηση σε όσους έχουν λιγότερα, κάθε άλλο μάλιστα.
<SPEAKER ID="235" NAME="Bart Staes  " AFFILIATION="Verts/ALE">
γραπτώς. - (NL) Είναι σαφές ότι κάτι πάει στραβά με το εμπόριο πρώτων υλών και βασικών προϊόντων. Επί του παρόντος, η κερδοσκοπία στις τιμές των πρώτων υλών είναι μεγάλη. Τα ορυκτά, για παράδειγμα, είναι αρκετά ακριβά. Παρά τους φυσικούς τους πόρους, χώρες που είναι πλούσιες σε ορυκτά παραμένουν φτωχές ή γίνονται ακόμα φτωχότερες.
<P>
Οι αναπτυσσόμενες χώρες διακατέχονται επίσης από αβεβαιότητα όσον αφορά τον δικό τους εφοδιασμό τροφίμων, παρά το γεγονός ότι παράγουν μεγάλες ποσότητες τροφίμων. Το πρόβλημα είναι ότι τα τρόφιμα εξάγονται σε μαζική κλίμακα σε εξαιρετικά χαμηλές τιμές. Επιπλέον, η αλλαγή του κλίματος μας αναγκάζει να αντιμετωπίσουμε διαφορετικά αυτήν την αγορά που καταναλώνει μεγάλες ποσότητες ενέργειας: η εξόρυξη ορυκτών αποθαρρύνεται, και η τοπική παραγωγή και κατανάλωση τροφών είναι προτιμότερες από το παγκόσμιο εμπόριο γεωργικών προϊόντων. Εν συντομία, το εμπόριο πρώτων υλών και βασικών προϊόντων, με τις ρυθμίσεις στις οποίες υπόκειται σήμερα, έχει ιδιαίτερα αποδιοργανωτική επίδραση και απαιτεί πολυμερή προσέγγιση.
<P>
" έκθεση σχετικά με το εμπόριο πρώτων υλών και βασικών προϊόντων αρχικά εξέφραζε ένα δίκαιο παράπονο κατά της άκρως φιλελεύθερης εμπορικής πολιτικής που πρότεινε η ΕΕ στα τέλη του 2006. Στο μεταξύ, ωστόσο, η έντασή της μετριάστηκε σε τέτοιο βαθμό που δεν μπορώ πλέον να την υποστηρίξω. Για παράδειγμα, δεν περιέχει καμία σχεδόν σημαντική πρόταση πολιτικής. Ακόμη χειρότερο είναι το γεγονός ότι η έκθεση χαρακτηρίζει ως δικαίωμα της ΕΕ την ελεύθερη πρόσβαση σε πρώτες ύλες και βασικά προϊόντα και προωθεί μια διμερή εμπορική πολιτική ως το ιδανικό μέσο.
<SPEAKER ID="987" NAME="Jean-Pierre Audy  " LANGUAGE="FR">
Υπερψήφισα την έκθεση πρωτοβουλίας της γαλλίδας συναδέλφου και φίλης μου κ. Sudre, η οποία συνέταξε την έκθεση σε απάντηση της ανακοίνωσης της Επιτροπής σχετικά με τη στρατηγική για τις ιδιαίτερα απομακρυσμένες περιφέρειες (ΙΑΠ). Υποστηρίζω την άποψη ότι το να λαμβάνονται υπόψη αιτιολογήσεις των μέτρων οι οποίες βασίζονται ολοένα περισσότερο σε μετρήσιμα στοιχεία δεν πρέπει να καταλήξει στην αμφισβήτηση ενός μέρους της πολιτικής της Ένωσης έναντι των ΙΑΠ ή στην αποθάρρυνση των φορέων, καθώς απαιτούνται από αυτούς όροι στους οποίους είναι πάρα πολύ δύσκολο να ανταποκριθούν.
<P>
Οι κοινοτικές παρεμβάσεις πρέπει να έχουν καταλυτικό αποτέλεσμα στο πνεύμα πρωτοβουλίας ώστε να αναπτυχθούν από τις ΙΑΠ πόλοι αριστείας στηριζόμενοι σε τομείς που αξιοποιούν πλήρως τα πλεονεκτήματά και την τεχνογνωσία τους, όπως η διαχείριση των απορριμμάτων, οι ανανεώσιμες πηγές ενέργειας, η ενεργειακή αυτάρκεια, η βιοποικιλότητα, η κινητικότητα των σπουδαστών, η έρευνα στους τομείς της αλλαγής του κλίματος και η διαχείριση των κρίσεων. Τέλος, στηρίζω την άποψη ότι η μελλοντική κοινή πολιτική μετανάστευσης πρέπει να δώσει ιδιαίτερη προσοχή στην κατάσταση των ΙΑΠ, που αποτελούν στο σύνολό τους τα εξωτερικά σύνορα της ΕΕ. Επικροτώ την εργασία της κ. Sudre η οποία, αδιάκοπα και με μεγάλη ικανότητα, αποφασιστικότητα και συμπόνια, εκπροσωπεί τις ιδιαίτερα απομακρυσμένες περιφέρειες.
<SPEAKER ID="237" NAME="Emanuel Jardim Fernandes" AFFILIATION="PSE">
γραπτώς. - (PT) " πρόταση ψηφίσματος στη συγκεκριμένη έκθεση περιέχει συστάσεις σχετικά με την εκτίμηση και τις μελλοντικές προοπτικές της στρατηγικής για τις ιδιαίτερα απομακρυσμένες περιφέρειες, που περιλαμβάνουν συγκεκριμένα:
<P>
τη χρήση άλλων δεικτών και όχι μόνο του ΑΕγχΠ για τη μέτρηση του επιπέδου συνοχής·
<P>
τον καλύτερο συνδυασμό της πολιτικής συνοχής με τις άλλες κοινοτικές πολιτικές, κατά τρόπο εγκάρσιο, ούτως ώστε να αυξηθούν οι συνεργίες, και την αποτελεσματικότερη προσαρμογή των υφιστάμενων και μελλοντικών ευρωπαϊκών πολιτικών στην πραγματικότητα των ιδιαίτερα απομακρυσμένων περιφερειών·
<P>
πολιτικές και μέτρα που δεν είναι μεταβατικά και προσαρμόζονται στις διαφορετικές ανάγκες της καθεμιάς από αυτές και που παρέχουν λύσεις στους μόνιμους περιορισμούς που υφίστανται αυτές οι περιφέρειες·
<P>
κοινοτική στήριξη στη γεωργία των ΙΑΠ και πρόβλεψη μέσων στήριξης των τομέων της αλιείας των περιοχών αυτών·
<P>
διαφοροποιημένη προσέγγιση στον τομέα των μεταφορών, κυρίως όσον αφορά την ένταξη της πολιτικής αεροπορίας στο σύστημα εμπορίας εκπομπών·
<P>
την ανάγκη για συζήτηση σχετικά με τη μελλοντική στρατηγική για τις ιδιαίτερα απομακρυσμένες περιφέρειες ώστε να συμπεριληφθεί η εφαρμογή της στρατηγικής της Λισαβόνας εν προκειμένω·
<P>
την ανάγκη η μελλοντική κοινή πολιτική μετανάστευσης να δώσει ιδιαίτερη προσοχή στην κατάσταση των ΙΑΠ·
<P>
την τοποθέτηση των ΙΑΠ στο επίκεντρο της θαλάσσιας πολιτικής της Ένωσης·
<P>
τη διασφάλιση μελλοντικής κοινοτικής χρηματοδότησης της στρατηγικής για τις ΙΑΠ και την αντιστάθμιση των μειονεκτημάτων που συνδέονται με την άκρως περιφερειακή θέση τους.
<P>
" έκθεση αξίζει τη στήριξή μου και τη στήριξη της Ομάδας μου. Ζήτησα την έγκριση της έκθεσης και την υπερψήφισα.
<SPEAKER ID="238" NAME="Pedro Guerreiro  " LANGUAGE="PT">
Λυπούμαστε που η πλειοψηφία του Σώματος απέρριψε τις τροπολογίες μας που είχαν σκοπό να συμπεριλάβουν στην πρόταση ψηφίσματος σχετικά με το μέλλον της στρατηγικής για τις ιδιαίτερα απομακρυσμένες περιφέρειες (ΙΑΠ) -που εγκρίθηκε σήμερα στην Ολομέλεια- τις πολύτιμες και σημαντικές προτάσεις προς όφελος των ΙΑΠ, που εγκρίθηκαν στην Επιτροπή Αλιείας.
<P>
Ορισμένοι υποστηρίζουν ότι πρόκειται για ένα ψήφισμα για την περιφερειακή πολιτική και όχι για την αλιεία. Πρόκειται για πλάνη. " πρόταση ψηφίσματος είναι η συνεισφορά του ΕΚ στο μέλλον των κοινοτικών πολιτικών για τις ΙΑΠ, και εδώ, στο Κοινοβούλιο, θα πρέπει να εξηγήσουμε τις εγκριθείσες προτάσεις, ιδίως αυτές που εγκρίθηκαν στην Επιτροπή Αλιείας του ΕΚ - όπως συνέβη με το ψήφισμα του ΕΚ για τη θαλάσσια πολιτική. Γι' αυτό επιδιώξαμε να τις παρουσιάσουμε πάλι και επίσης να είναι σύμφωνες με τη θέση που υιοθετούμε στην Πορτογαλία.
<P>
Από την άλλη πλευρά, λυπούμαστε για την απόρριψη της πρότασής μας όπου δηλωνόταν με σαφήνεια ότι τα κοινοτικά μέτρα για τις ΙΑΠ πρέπει να έχουν μόνιμο χαρακτήρα. " εισηγήτρια δηλώνει ότι στόχος είναι αυτά τα μέτρα να μην είναι πλέον απαραίτητα. Πρόκειται βασικά για (ψευδο) επιχείρημα προκειμένου να συγκαλυφθεί το γεγονός ότι οι περιορισμοί που αντιμετωπίζουν οι ΙΑΠ είναι μόνιμοι και θα πρέπει να αποτελούν αντικείμενο διαπραγμάτευσης σε κάθε προϋπολογισμό ή κοινοτικό πλαίσιο.
<SPEAKER ID="239" NAME="Fernand Le Rachinel  " AFFILIATION="NI">
γραπτώς. - (FR) " Γαλλία ανησυχεί πολύ για την πολιτική της Ευρωπαϊκής Ένωσης για τις ιδιαίτερα απομακρυσμένες περιφέρειες.
<P>
Είναι ιδιαίτερα σημαντικό οι πολιτικοί στις Βρυξέλλες να λάβουν υπόψη τα ιδιαίτερα χαρακτηριστικά αυτών των περιφερειών, πολύ περισσότερο και πολύ καλύτερα από ό,τι τώρα, ιδίως:
<P>
μέσω της εμπορικής πολιτικής, καθώς η παραγωγή από τις ιδιαίτερα απομακρυσμένες περιφέρειες ανταγωνίζεται αυτή των γειτονικών χωρών που απολαμβάνουν ιδιαίτερα ευνοϊκούς όρους από την ΕΕ·
<P>
μέσω της πολιτικής μετανάστευσης, καθώς αυτές οι περιφέρειες είναι ιδιαίτερα ευαίσθητες στη μετανάστευση και η εισροή παράνομων μεταναστών προκαλεί οικονομικά και κοινωνικά προβλήματα που υπερβαίνουν κατά πολύ την τοπική ικανότητα επίλυσής τους·
<P>
μέσω διατάξεων που αφορούν τις κρατικές ενισχύσεις και ιδιαίτερα μέσω της διατήρησης των φορολογικών απαλλαγών από τις οποίες ωφελούνται αυτές οι περιφέρειες, που περιοδικά τίθενται υπό αμφισβήτηση στο όνομα της ευρωπαϊκής νομοθεσίας.
<P>
Με ανησύχησε ιδιαιτέρως η νομική ασάφεια που επικρατεί σχετικά με το Saint-Barthélemy: αυτή η μικρή γαλλική νήσος αποτελεί εδαφική επικράτεια από το 2007, και όταν άλλαξε το καθεστώς της εξέφρασε την επιθυμία να διατηρήσει τη φορολογική απαλλαγή που είναι καίριας σημασίας για την οικονομική της επιβίωση. Ωστόσο, η ΕΕ φαίνεται να την συγκαταλέγει στις ιδιαίτερα απομακρυσμένες περιφέρειες, με άλλα λόγια να την θεωρεί έδαφος της Ένωσης που υπόκειται στην κοινοτική νομοθεσία. Θα ήταν απαράδεκτο αυτή η ασάφεια να θέσει σε κίνδυνο την επιθυμία για αυτονομία που εξέφρασε ρητά το 95% του πληθυσμού.
<SPEAKER ID="240" NAME="Ramona Nicole Mănescu  " AFFILIATION="ALDE">
γραπτώς. - (RO) Το βασικό ζήτημα σχετικά με τις επτά ιδιαίτερα απομακρυσμένες περιφέρειες είναι ότι, αν και αντιστοιχούν στο 1% του πληθυσμού της Ευρωπαϊκής Ένωσης, αντιμετωπίζουν μια ευαίσθητη οικονομική και κοινωνική κατάσταση, η οποία επιδεινώνεται από τη νησιωτική θέση τους, πολύ μακριά από το ηπειρωτικό έδαφος, τη δύσκολη και ανάγλυφη επιφάνεια και το κλίμα, καθώς και την οικονομική εξάρτησή τους από περιορισμένο αριθμό προϊόντων.
<P>
Δίνοντας προτεραιότητα στις ενέργειες που παραθέτει η Επιτροπή και υποστηρίζει η εισηγήτρια, όπως η βελτίωση της ανταγωνιστικότητας, η μείωση των δυσκολιών που σχετίζονται με την προσβασιμότητα και την ενσωμάτωση των ιδιαίτερα απομακρυσμένων περιφερειών στο γεωγραφικό περιβάλλον της περιοχής, μπορούμε να συμβάλλουμε στη βελτίωση της κοινωνικοοικονομικής κατάστασης αυτών των περιφερειών, ομογενοποιώντας την ανάπτυξή τους με άλλες περιφέρειες της Ευρωπαϊκής Ένωσης και αξιοποιώντας τους πόρους τους συμπληρωματικά με τις κοινοτικές απαιτήσεις.
<P>
Αυτός είναι επίσης ένας από τους λόγους για τους οποίους υπερψήφισα αυτήν την έκθεση και θα ήθελα να προσθέσω την ανάγκη να δοθεί αυξημένη προσοχή στους λιμένες, καθώς 6 από τις 7 ιδιαίτερα απομακρυσμένες περιφέρειες είναι νήσοι. Ο εκσυγχρονισμός των υποδομών των λιμένων μπορεί να συμβάλει στην προώθηση και ανάπτυξη της τουριστικής βιομηχανίας, του παραγωγικού τομέα και των τοπικών αγορών.
<SPEAKER ID="241" NAME="Andreas Mölzer  " AFFILIATION="NI">
γραπτώς. - (DE) " στήριξη των ιδιαίτερα απομακρυσμένων περιφερειών της Ευρωπαϊκής Ένωσης συμβαδίζει με το σκεπτικό της ΕΕ σχετικά με την αλληλεγγύη προκειμένου να μειωθούν τα μειονεκτήματα που προκαλούνται από τη δύσκολη πρόσβαση σε αυτές τις περιοχές. Συγκεκριμένα, πρέπει χωρίς αμφιβολία να διασφαλίσουμε ότι αυτές οι περιφέρειες δεν θα χάσουν τη γεωργική αυτάρκειά τους, κάτι το οποίο ισχύει γενικά και για την Ευρωπαϊκή Ένωση ως σύνολο.
<P>
Σε αυτό το πλαίσιο, πρέπει να προσπαθήσουμε από κοινού να διατηρήσουμε τα μικρά οικογενειακά αγροκτήματα -όλους αυτούς τους ορεινούς γεωργούς στην Αυστρία, για παράδειγμα, καθώς και κάθε μεμονωμένο παραδοσιακό γεωργό μικρής ή μέτριας κλίμακας ή με οργανική καλλιέργεια- ώστε να μπορούν να συνεχίσουν την οικολογικά χρήσιμη εργασία τους και να μην εναποθέσουμε την επισιτιστική αυτάρκειά μας σε γιγαντιαία αγροκτήματα ή να εξαρτόμαστε από μεγάλες γεωργικές επιχειρήσεις. Για αυτόν τον λόγο, υπερψήφισα την έκθεση Sudre.
<SPEAKER ID="242" NAME="Luís Queiró  " LANGUAGE="PT">
Οι ΙΑΠ έχουν ιδιαίτερα χαρακτηριστικά που πρέπει να ληφθούν υπόψη όταν λαμβάνονται μέτρα για την προώθηση της ευρωπαϊκής μεγέθυνσης και ανάπτυξης. Ωστόσο, εξακολουθούν να υπάρχουν πολλά πράγματα που πρέπει να γίνουν για την περαιτέρω ανάπτυξη αυτών των περιοχών και για να ωφεληθούμε περισσότερο από αυτήν τη μεθοριακή περιοχή με άλλους παγκόσμιους οικονομικούς σχηματισμούς.
<P>
Τα διατομεακά και συμπληρωματικά μέτρα υπέρ των ΙΑΠ έχουν συμβάλει στη βελτίωση της οικονομικής και κοινωνικής κατάστασης αυτών των περιφερειών και εξακολουθεί να είναι σημαντικό να εργαστούμε για τη βελτιωμένη προσβασιμότητα, την ισχυρότερη ανταγωνιστικότητα και την καλύτερη περιφερειακή ολοκλήρωση. Παρόλα αυτά, υπάρχουν ακόμη δυσκολίες που δεν λαμβάνονται υπόψη, όπως η διατήρηση της παραδοσιακής γεωργίας, η αύξηση της στήριξης για την ανάπτυξη καίριων τομέων ή η διατήρηση διαφοροποιημένων φορολογικών καθεστώτων. " αξιοποίηση στο έπακρο των ιδιαίτερων πλεονεκτημάτων των ΙΑΠ είναι, συνεπώς, η στρατηγική που θα διασφαλίσει την αειφόρο ανάπτυξη των ιδιαίτερα απομακρυσμένων περιοχών όσον αφορά την ελκυστικότητα και τη συνεργασία.
<P>
Ο ορισμός νέων προτεραιοτήτων σχετικά με την αλλαγή του κλίματος, τη δημογραφική αλλαγή και τη διαχείριση της μετανάστευσης, τη γεωργία και τη θαλάσσια πολιτική αποτελεί ένα καλό μέτρο που πρέπει να συμπληρώνεται από την απαραίτητη διαφοροποίηση των οικονομιών των ΙΑΠ, από τα ιδιαίτερα χαρακτηριστικά τους και από την αξιοποίηση των ισχυόντων κανόνων με όσο το δυνατόν ευρύτερο τρόπο, χρησιμοποιώντας τα πλέον κατάλληλα μέσα για την επίλυση των ιδιαίτερων προβλημάτων που αντιμετωπίζουν οι ΙΑΠ.
<SPEAKER ID="986" NAME="Jean-Pierre Audy  " LANGUAGE="FR">
Απείχα από την ψηφοφορία επί της έκθεσης πρωτοβουλίας του φινλανδού συναδέλφου βουλευτή του ΕΚ κ. Lehtinen, σε απάντηση στην ανακοίνωση της Επιτροπής σχετικά με τη στρατηγική της Κοινότητας για την πολιτική καταναλωτών 2007-2013.
<P>
Φυσικά, συμφωνώ με το γεγονός ότι 493 εκατομμύρια ευρωπαίοι καταναλωτές πρέπει να βρίσκονται στο επίκεντρο των τριών κύριων προκλήσεων που καλείται να αντιμετωπίσει η Ένωση: την ανάπτυξη, την απασχόληση και την ανάγκη να δημιουργήσει στενότερους δεσμούς με τους πολίτες, καθώς αποτελούν τη ζωτική δύναμη της οικονομίας, αφού η κατανάλωσή τους αντιστοιχεί στο 58% του ΑΕγχΠ της ΕΕ.
<P>
Παρόλα αυτά, εξακολουθώ να είμαι πεπεισμένος ότι, ενώ έχουμε επιτύχει τους στόχους μας στην εσωτερική αγορά μέσω του ανταγωνισμού, με άλλα λόγια έχουμε δώσει ιδιαίτερη προσοχή στους καταναλωτές, οφείλουμε, ανταποκρινόμενοι στις τρέχουσες παγκόσμιες προκλήσεις, να θέσουμε τους παραγωγούς στο επίκεντρο των προβληματισμών μας. Επιπλέον, ελλείψει μιας σοβαρής νομικής μελέτης, διατηρώ σημαντικές επιφυλάξεις σχετικά με τον αβασάνιστο τρόπο με τον οποίο η έκθεση αντιμετωπίζει το θέμα της συλλογικής δράσης των καταναλωτών έναντι των παραγωγών ζητώντας από την Επιτροπή να προτείνει μια ολοκληρωμένη λύση σε ευρωπαϊκό επίπεδο παρέχοντας σε όλους τους καταναλωτές πρόσβαση σε μηχανισμούς συλλογικής προσφυγής για τη διευθέτηση διασυνοριακών διενέξεων.
<SPEAKER ID="244" NAME="Alessandro Battilocchio  " LANGUAGE="IT">
Για την παροχή καλύτερης προστασίας στους καταναλωτές, η έκθεση του κ. Lehtinen προτείνει τη βελτίωση της υφιστάμενης νομοθεσίας στους σχετικούς τομείς, απλοποιώντας την και εξομαλύνοντας τυχόν περιφερειακές διαφορές. " ΕΕ έχει καθήκον να αναπτύξει μια πραγματικά διεθνική οικονομική πολιτική με στόχο την προστασία των δικαιωμάτων των καταναλωτών και τις εγγυήσεις για την υγεία των καταναλωτών.
<P>
" εν λόγω πρόταση -την οποία υποστηρίζω- αποσκοπεί να δημιουργήσει ένα αρμονικό νομικό πλαίσιο για τη διασφάλιση ενός συμπαγούς, ολοκληρωμένου συστήματος για την ασφάλεια των προϊόντων και να ενσταλάξει πραγματική εμπιστοσύνη στους καταναλωτές για τα προϊόντα που κυκλοφορούν στην ευρωπαϊκή αγορά, ενεργοποιώντας με αυτόν τον τρόπο ευρεία αύξηση της κατανάλωσης.
<P>
Ωστόσο, για να φτάσει σε μια αποτελεσματική πολιτική προστασίας των καταναλωτών, η ΕΕ πρέπει να επενδύσει πολλή ενέργεια στη βελτίωση της εποπτείας της αγοράς, ενισχύοντας, εάν κριθεί απαραίτητο, τη διεθνή συνεργασία, καθώς και σε εκστρατείες εκπαίδευσης και ευαισθητοποίησης για τους ίδιους τους καταναλωτές: έως ότου πειστούν οι καταναλωτές ότι τα προϊόντα της είναι απολύτως ασφαλή, η ευρωπαϊκή αγορά δεν θα μπορέσει να αξιοποιήσει πλήρως τις δυνατότητές της.
<P>
Αυτό θα επιτρέψει στην Ευρώπη να καταστεί μια πραγματικά ανταγωνιστική αγορά, ικανή να ικανοποιεί και να προστατεύει τους καταναλωτές της και να τους ενθαρρύνει να γίνουν πιο τολμηροί: δηλαδή, πραγματικοί πρωταγωνιστές στην αγορά.
<SPEAKER ID="245" NAME="Adam Bielan  " LANGUAGE="PL">
Υποστήριξα την έκθεση του κ. Lehtinen, γιατί η διαφάνεια των κανονισμών που προστατεύουν τους ευρωπαίους καταναλωτές ωφελεί τους εν λόγω καταναλωτές, καθώς και τους κατασκευαστές που ανταγωνίζονται μεταξύ τους. Οι οικονομικές αλλαγές στα νέα κράτη μέλη οδήγησαν τους φορείς της αγοράς στην υιοθέτηση νέων αρχών δράσης. Το εύρος των αγαθών που προσφέρονται στους καταναλωτές σήμερα γίνεται ολοένα και μεγαλύτερο όσον αφορά τα προϊόντα και τις υπηρεσίες. Παρόλα αυτά, πιστεύω ότι η θέση των καταναλωτών, ιδιαίτερα στα νέα κράτη μέλη, όπου όλοι θυμόμαστε την αρχή της ελεύθερης αγοράς, εξακολουθεί να είναι σχετικά αδύναμη έναντι των μεγάλων επιχειρήσεων. Απαιτείται μεγαλύτερη διαφάνεια και αναβάθμιση του σχετικού νομικού πλαισίου που εγγυάται στους καταναλωτές την κατάλληλη προστασία των δικαιωμάτων τους.
<P>
Με ικανοποίηση αποδέχτηκα επίσης και το μέρος της έκθεσης όπου ο εισηγητής ομιλεί υπέρ της στήριξης των μικρομεσαίων επιχειρήσεων στην ΕΕ. Στην περιφέρειά μου, τη Małopolska, αυτές οι επιχειρήσεις αντιστοιχούν στο 95% του συνόλου των επιχειρήσεων, και οι περισσότερες από αυτές είναι σχετικά καινούριες (το 30% είναι κάτω των 5 ετών).
<SPEAKER ID="246" NAME="Colm Burke και Malcolm Harbour  " AFFILIATION="PPE-DE">
γραπτώς. - (EN) " Oμάδα ΕΛΚ-ΕΔ υποστηρίζει ένθερμα ένα ολοκληρωμένο πρόγραμμα δράσεων για την ενημέρωση και την ενίσχυση των καταναλωτών στην ενιαία αγορά της Ευρώπης. Επιθυμούμε οι καταναλωτές να ωφεληθούν στο έπακρο από τις επιλογές, την πολυμορφία και την καινοτομία που διατίθενται σε μια ακμάζουσα αγορά σχεδόν 500 εκατομμυρίων καταναλωτών, τη μεγαλύτερη αγορά λιανικής στον κόσμο.
<P>
Ακόμη, επιθυμούμε να μπορούν οι καταναλωτές να ασκούν τα δικαιώματα προσφυγής τους γρήγορα και αποτελεσματικά όταν αντιμετωπίζουν προβλήματα. Υποστηρίζουμε την εύκολη και αποτελεσματική πρόσβαση στη δικαιοσύνη μέσω εξωδικαστικών μέσων, τα οποία θα υποστηρίζονται από ένδικα μέσα ως έσχατη λύση.
<P>
Απείχαμε από την ψηφοφορία σήμερα γιατί η Ομάδα ΕΣΚ παρενέβη καταλυτικά σε μια πολύ θετική έκθεση, υποβάλλοντας αίτημα για μια πλήρως μη ελεγμένη και δυνητικά πολύ δαπανηρή νομική διάταξη για επιβολή των συλλογικών δικαιωμάτων σε ευρωπαϊκό επίπεδο. " Επιτροπή διεξάγει ήδη διεξοδικές διαπραγματεύσεις σχετικά με το συνολικό ζήτημα της εφαρμογής των δικαιωμάτων των καταναλωτών. Είναι πολύ νωρίς να εξαχθούν συμπεράσματα για τις αλλαγές που πιθανώς να χρειάζονται. Πολλά μπορούν να γίνουν βελτιώνοντας τους υφιστάμενους μηχανισμούς προσφυγής, και ενισχύοντας τη συνεργασία μεταξύ των κρατών μελών.
<P>
" Ομάδα ΕΣΚ βλάπτει τα δικαιώματα των καταναλωτών προσπαθώντας να αποσπάσει την προσοχή από την ανάγκη για πιο αποφασιστικές δράσεις σε όλα τα επίπεδα με σκοπό τη βελτίωση της εφαρμογής των δικαιωμάτων των καταναλωτών, ενώ...
<P>
(" αιτιολόγηση ψήφου συντομεύτηκε κατ' εφαρμογή του άρθρου 163 του Κανονισμού)
<SPEAKER ID="247" NAME="Ilda Figueiredo  " LANGUAGE="PT">
Μια πραγματική πολιτική προστασίας των καταναλωτών πρέπει να σέβεται διάφορες αρχές.
<P>
Πρώτον, πρέπει να προβλέπεται πολιτική δίκαιης κατανομής και ανακατανομής εισοδημάτων, βάσει αξιοπρεπών μισθών, επαρκών κερδών για τους παραγωγούς, ιδιαίτερα τους αγρότες, τους κατασκευαστές και τους εμπόρους μικρής κλίμακας, προκειμένου να ενθαρρυνθούν αγορές που βρίσκονται κοντά σε τομείς παρασκευής τροφίμων και να προωθηθεί η επισιτιστική ασφάλεια και αυτάρκεια.
<P>
Δεύτερον, πρέπει να προβλέπεται αποτελεσματική πολιτική για την καταπολέμηση του εμπορίου και της οικονομίας κερδοσκοπικού χαρακτήρα, και πρέπει να υπάρχει πληροφόρηση για τους καταναλωτές και διασφάλιση διαφάνειας.
<P>
Ωστόσο, η έκθεση δίνει ελάχιστη προσοχή σε αυτά τα θέματα· αντιθέτως, προτείνει θέσεις που ασχολούνται περισσότερο με την προάσπιση των συμφερόντων των οικονομικών και χρηματοπιστωτικών ομάδων και την ελευθέρωση υπηρεσιών από ό,τι με τους καταναλωτές ως σύνολο, αν και σε ορισμένα σημεία περιέχει ορισμένες θετικές προτάσεις, έστω και εάν αυτό εντάσσεται σε ένα πλήρως νεοφιλελεύθερο πλαίσιο όπου οι καταναλωτές είναι ο πιο αδύναμος κρίκος στην όλη διαδικασία.
<P>
Για παράδειγμα, η έκθεση τονίζει ότι απαιτείται μεγαλύτερη ελευθέρωση της αγοράς υπηρεσιών προκειμένου να προαχθεί ο ανταγωνισμός, έτσι ώστε να προσφέρονται χαμηλότερες τιμές στους καταναλωτές, κάτι που γνωρίζουμε καλά ότι είναι αντιφατικό και εξυπηρετεί μόνο τα συμφέροντα των εταιρειών. Γι' αυτό δεν μπορέσαμε να υπερψηφίσουμε αυτήν την έκθεση.
<SPEAKER ID="248" NAME="Małgorzata Handzlik  " LANGUAGE="PL">
Οι καταναλωτές βρίσκονται στο επίκεντρο της κοινής αγοράς και, ως εκ τούτου, πρέπει να αποτελούν αυτούς που βασικά ωφελούνται από αυτήν. Κατά την άποψή μου, ωστόσο, πρέπει να διατηρηθεί ισορροπία μεταξύ της νομοθεσίας που προστατεύει σε μεγάλο βαθμό τους καταναλωτές και των συνθηκών για τη λειτουργία των επιχειρήσεων.
<P>
Κανείς δεν υποτιμά τα δικαιώματα των καταναλωτών να ασκούν πιέσεις για τις διεκδικήσεις τους. Ωστόσο, πιστεύω ότι πρέπει συγκεκριμένα να παρέχουμε στους καταναλωτές τη δυνατότητα να ασκούν τα δικαιώματά τους γρήγορα και αποτελεσματικά. Κατά την άποψή μου, αυτά τα εξωδικαστικά μέσα πρέπει να τονίζονται με ιδιαίτερα μεγάλη έμφαση κατά την εξέταση των καταγγελιών καταναλωτών. Θα ήθελα να επισημάνω ότι, σύμφωνα με τα δεδομένα του Business Europe (Ένωση Συνομοσπονδιών Βιομηχανίας και Εργοδοτών της Ευρώπης), έως και το 90% των διενέξεων που σχετίζονται με τα δικαιώματα των καταναλωτών επιλύονται χωρίς προσφυγή στα δικαστήρια. Το στοιχείο του κόστους αυτής της διαδικασίας επίσης δεν είναι ασήμαντο, καθώς είναι πολύ χαμηλότερο από ό,τι όταν εμπλέκονται τα δικαστήρια.
<P>
Πιστεύω ότι η τροποποίηση που ψηφίστηκε στο Κοινοβούλιο με την οποία ζητείται η θέσπιση ενός ευρωπαϊκού συστήματος συλλογικής προσφυγής δεν εγγυάται αποτελεσματικότερη προστασία των καταναλωτών. Το ζήτημα πρέπει να εξεταστεί από την Ευρωπαϊκή Επιτροπή, και πρέπει να καθυστερήσουμε τη λήψη απόφασης μέχρι τη δημοσίευση των αποτελεσμάτων. Ίσως αυτό το ζήτημα να ρυθμίζεται επαρκώς από τη νομοθεσία των κρατών μελών. Επιπλέον, πιστεύω ότι αυτό το σύστημα δημιουργεί συνθήκες για ενέργειες από τις οποίες αυτοί που θα ωφεληθούν πραγματικά δεν θα είναι οι καταναλωτές, αλλά οι δικηγόροι που θα αποκομίσουν οφέλη από την αύξηση των τιμών των αγωγών που ασκούνται.
<SPEAKER ID="249" NAME="Anna Hedh  " AFFILIATION="PSE">
γραπτώς. - (SV) Πιστεύω ότι είναι θετικό που η ΕΕ αναλαμβάνει την ευθύνη για τους καταναλωτές και, ως εκ τούτου, υπερψήφισα την έκθεση. Από την άλλη πλευρά, αντιτίθεμαι στις απόψεις που ζητούν την εναρμόνιση της προστασίας των καταναλωτών στην ΕΕ και την υιοθέτηση του ευρώ από περισσότερες χώρες.
<SPEAKER ID="250" NAME="Jens Holm, Søren Bo Søndergaard και Eva-Britt Svensson  " AFFILIATION="GUE/NGL">
γραπτώς. - (EN) " έκθεση προτείνει τη θέσπιση Ευρωπαίου Διαμεσολαβητή για τους Καταναλωτές. Διατηρούμε τις επιφυλάξεις μας για αυτήν την ιδέα για διάφορους λόγους: αυτή η θέση μπορεί να δημιουργήσει σημαντικά έξοδα, που απειλούν να υπονομεύσουν τη χρηματοδότηση των οργανώσεων καταναλωτών.
<P>
Επιπλέον, η θέσπιση άλλης μίας θέσης εργασίας σε ευρωπαϊκό επίπεδο ενέχει τον κίνδυνο να είναι πολύ απομακρυσμένη από τους πολίτες. Ωστόσο, εξακολουθούμε να στηρίζουμε την έκθεση, καθώς ενισχύει την πρόσβαση των καταναλωτών σε μέσα συλλογικής προσφυγής, κάτι που είναι θεμελιώδες για την εμπιστοσύνη των καταναλωτών όσον αφορά τις ασφαλείς διασυνοριακές αγορές.
<SPEAKER ID="251" NAME="Ian Hudghton  " AFFILIATION="Verts/ALE">
γραπτώς. - (EN) Καταψήφισα την έκθεση Lehtinen σχετικά με τη στρατηγική για την πολιτική καταναλωτών, γιατί, παρότι υπήρχαν πολλά σημεία στην έκθεση με τα οποία θα μπορούσα να συμφωνήσω, είμαι κάθετα αντίθετος με το αίτημα για μεγαλύτερη ελευθέρωση των υπηρεσιών. Είναι αλήθεια ότι ορισμένες υπηρεσίες μπορούν να επωφεληθούν από ένα ελευθερωμένο οικονομικό περιβάλλον και η ελεύθερη διακίνηση υπηρεσιών είναι μία από τις τέσσερις θεμελιώδεις ελευθερίες της ΕΕ.
<P>
Ωστόσο, πιστεύω ότι οι δημόσιες υπηρεσίες πρέπει να λειτουργούν προς όφελος των κοινοτήτων και των προσώπων που εξυπηρετούν και όχι με σκοπό το ιδιωτικό κέρδος. Οι υπηρεσίες σε τομείς όπως η υγεία, η εκπαίδευση και οι μεταφορικές συνδέσεις ζωτικής σημασίας πρέπει να εξακολουθήσουν να ανήκουν στο δημόσιο, να λογοδοτούν δημοσίως και να αποτελούν αρμοδιότητα των κρατών μελών.
<SPEAKER ID="252" NAME="David Martin  " AFFILIATION="PSE">
γραπτώς. - (EN) " έκθεση του Lasse Lehtinen σχετικά με τη στρατηγική της ΕΕ για την πολιτική καταναλωτών 2007-2013 επαναλαμβάνει την ανάγκη να ενισχυθούν οι καταναλωτές της ΕΕ και να αυξηθεί η ευημερία και η προστασία τους σε ολόκληρη την Ένωση. " ψήφος μου εκφράζει την ανάγκη για βελτίωση της προστασίας των καταναλωτών σε ολόκληρη την ΕΕ.
<SPEAKER ID="253" NAME="Andrzej Jan Szejna  " LANGUAGE="PL">
" στρατηγική της ΕΕ για την πολιτική καταναλωτών 2007-2013 περιγράφει τις κατάλληλες κατευθύνσεις για την ανάπτυξη της προστασίας των καταναλωτών, αλλά πρέπει να επισημανθεί ότι οι ειδικές δράσεις είναι ελάχιστες. Πρέπει να καταρτίσουμε ένα σχέδιο για περαιτέρω συγκεκριμένα και συνεπή βήματα που θα καταστήσουν την προστασία των καταναλωτών συστατικό στοιχείο όλων των κανονισμών της ΕΕ. Οφείλουμε να διασφαλίσουμε ότι η προστασία των καταναλωτών δεν θα αποτελέσει έναν ξεχωριστό τομέα στην ευρωπαϊκή πολιτική, αλλά ότι θα αναφέρεται σε κάθε ευρωπαϊκή πολιτική που εδραιώνει την ευρωπαϊκή εσωτερική αγορά.
<P>
Χωρίς τους κατάλληλους μηχανισμούς προστασίας, αυτό το σημαντικό ευρωπαϊκό έργο της δημιουργίας μιας ενιαίας αγοράς δεν θα ολοκληρωθεί. Πρέπει επίσης να έχουμε κατά νου ότι η προστασία των καταναλωτών της ΕΕ έχει μια εξωτερική διάσταση - την οποία μας υπενθυμίζει τουλάχιστον το πρόσφατο πρόβλημα με τα εισαγόμενα κινεζικά παιχνίδια. Στόχος μας πρέπει να είναι να επιτύχουμε την πλήρη εμπιστοσύνη των καταναλωτών για όλα τα προϊόντα που πωλούνται στην εσωτερική αγορά.
<P>
Επιπλέον, μια πραγματική εσωτερική αγορά πρέπει να προσφέρει ένα ευρωπαϊκό σύστημα συλλογικών διεκδικήσεων. Κατά τη δημιουργία του, πρέπει να συναγάγουμε συμπεράσματα από το σύστημα συλλογικών αγωγών των "ΠΑ, με όλες τις αδυναμίες που έχει.
<SPEAKER ID="254" NAME="Marianne Thyssen  " AFFILIATION="PPE-DE">
γραπτώς. - (NL) Κύριε Πρόεδρε, καταρχήν, η έκθεση του κ. Lehtinen έχει τη στήριξή μου. Όπως εγκρίθηκε στην Επιτροπή Εσωτερικής Αγοράς και Προστασίας των Καταναλωτών, περιέχει όλα τα καίρια ζητήματα τα οποία πρέπει να αντιμετωπίσουμε ως απάντηση στην ανακοίνωση της Επιτροπής: την επιδίωξη οριζόντιας προσέγγισης, την προσοχή στο δίκαιο των συμβάσεων, την αναγνώριση του ρόλου των οργανώσεων των καταναλωτών, την ανάγκη για ισορροπία, την ιδιαιτερότητα των ΜΜΕ, τη σημασία της ήπιας νομοθεσίας και της βελτιωμένης βάσης γνώσεων, και την ανάγκη να δοθεί μεγαλύτερη προσοχή στον τομέα των υπηρεσιών. Θεωρούμε επίσης σημαντική την πρόσβαση σε μέσα επανόρθωσης. Αυτή είναι η διάσταση της τήρησης του νόμου και της τάξης. Ωστόσο, είναι λυπηρό που στη σύνοδο της Ολομέλειας εγκρίθηκε μια τροπολογία επί της παραγράφου 40 που ευνοεί τις συλλογικές δράσεις, προτού καταστεί διαθέσιμη μια ανάλυση, βάσει της εξέτασης που ζητείται στην έκθεση. Οι συλλογικές δράσεις παραβιάζουν θεμελιωδώς το δικονομικό δίκαιο. Συνεπώς, είναι απαράδεκτο να προτρέχουμε. Για τον λόγο αυτόν, απείχα από την ψηφοφορία.
<SPEAKER ID="985" NAME="Jean-Pierre Audy  " LANGUAGE="FR">
Απείχα από την ψηφοφορία επί της έκθεσης πρωτοβουλίας της βρετανής συναδέλφου βουλευτή του ΕΚ κ. Lynne σχετικά με την πρόοδο που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ από τη μεταφορά των οδηγιών το 2000.
<P>
Συμφωνώ με τα βασικά σημεία των αρχών που αναφέρονται στην έκθεση, ιδίως όσον αφορά την εξάλειψη των διακρίσεων σε τομείς όπως η εκπαίδευση, η διά βίου μάθηση, η απασχόληση, η κοινωνική προστασία, η στέγαση και η υγειονομική περίθαλψη, οι εικόνες ομάδων που υφίστανται διακρίσεις στα μέσα ενημέρωσης και τη διαφήμιση, η φυσική πρόσβαση των ατόμων με αναπηρίες στην ενημέρωση, οι τηλεπικοινωνίες, οι ηλεκτρονικές επικοινωνίες, οι διάφοροι τρόποι μεταφοράς και οι δημόσιοι χώροι, τα κοινωνικά επιδόματα και η πρόσβαση σε αυτά, καθώς και τα αγαθά και οι υπηρεσίες που είναι διαθέσιμα στο κοινό κλπ.
<P>
Παρόλα αυτά, δεν είμαι βέβαιος για την ανάγκη νέας οδηγίας βάσει του άρθρου 13 της Συνθήκης περί ιδρύσεως της Ευρωπαϊκής Κοινότητας. " πολιτική συζήτηση πρέπει να συνεχιστεί. Συνεχίζεται...
<SPEAKER ID="256" NAME="Philip Bushill-Matthews  " AFFILIATION="PPE-DE">
γραπτώς. - (EN) Οι συντηρητικοί βουλευτές του ΕΚ απεχθάνονται τις διακρίσεις κάθε μορφής: υποβάλαμε τις τροπολογίες μας επί αυτής της έκθεσης για να το καταστήσουμε αυτό απολύτως σαφές. Αλλά ενώ ορισμένες πτυχές συνεχών διακρίσεων μπορεί να εξακολουθούν να αποτελούν πρόβλημα, το να προτείνουμε ότι οι περισσότερες κοινοτικές νομοθετικές διατάξεις αποτελούν με κάποιο τρόπο τη λύση είναι εξαιρετικά άστοχο.
<P>
Το "νωμένο Βασίλειο διαθέτει πλήρες σώμα κανόνων δικαίου σχετικά με τις διακρίσεις, του οποίου η εφαρμογή στην πράξη εξακολουθεί να αποδεικνύεται δύσκολη. Απαιτείται καλύτερη εφαρμογή των υφιστάμενων νόμων και καλύτερη κατανόηση των προβλημάτων κατά την εφαρμογή τους, προτού ξεκινήσουμε τη σύνταξη ακόμη περισσότερων κοινοτικών οδηγιών.
<P>
Αυτή η έκθεση, ένα ψήφισμα πρωτοβουλίας που ζητεί ακόμη μία "ολοκληρωμένη και ευρεία" κοινοτική οδηγία κατά των διακρίσεων, είναι στην καλύτερη περίπτωση μια πολιτική τοποθέτηση και στη χειρότερη μια πρόσκληση με ανοικτή ημερομηνία λήξης προς την Επιτροπή για τη δημιουργία ακόμη περισσότερων κοινοτικών κανόνων δικαίου που να ταιριάζουν παντού με αντικείμενο έναν πολύ ευαίσθητο τομέα.
<P>
Όπως το έθεσε λακωνικά ένα μέλος του Εμπορικού Επιμελητηρίου του "νωμένου Βασιλείου: "Οι περισσότερες διακρίσεις δεν πρόκειται να επιλυθούν με επιπλέον νομοθεσία. Καλύτερο θα ήταν να αφιερώσουμε τον χρόνο μας σε πολυπολιτισμικές, πολυθρησκευτικές εκδηλώσεις με σκοπό να αλλάξουμε αντιλήψεις". Συμφωνούμε.
<SPEAKER ID="257" NAME="Brian Crowley" AFFILIATION="UEN">
γραπτώς. - (EN) " έκθεση αυτή επιχειρεί να προχωρήσει πέρα από την αρμοδιότητα που έχουν δώσει τα κράτη μέλη στην ΕΕ στον τομέα της καταπολέμησης των διακρίσεων. Οι Συνθήκες ορίζουν με σαφήνεια τους τομείς όπου η ΕΕ έχει δικαιοδοσία να προτείνει νομοθεσία και τι μπορούν να κάνουν τα κράτη μέλη μόνα τους.
<P>
Αυτή η έκθεση, που είναι μια έκθεση πρωτοβουλίας, δηλαδή δεν υπάρχει νομοθετική πρόταση από την Επιτροπή, προχωρά πέρα από το σημείο που επιτρέπουν οι ισχύουσες Συνθήκες και, επίσης, ξεπερνά το σημείο που θα διαμορφωθεί εάν επικυρωθεί η Συνθήκη της Λισαβόνας. Πράγματι, κάθε μέτρο κατά των διακρίσεων που εμπίπτει στην αρμοδιότητα της ΕΕ υπόκειται στις κυβερνήσεις των κρατών μελών και κάθε κυβέρνηση έχει δικαίωμα αρνησικυρίας. Αυτό ΔΕΝ αφορά το Ευρωπαϊκό Κοινοβούλιο.
<P>
Σύμφωνα με τις αρμοδιότητες που απορρέουν από τις ισχύουσες συνθήκες, όλα τα κράτη μέλη πρέπει να συμφωνήσουν για τη νομοθεσία στον τομέα κατά των διακρίσεων. Πράγματι η Ιρλανδία διαθέτει πολύ ισχυρό σώμα εθνικών κανόνων κατά των διακρίσεων, π.χ. τον νόμο σχετικά με το καθεστώς ισότητας, και διαθέτει εξαιρετικό ιστορικό επιδόσεων.
<P>
" βελτίωση των δικαιωμάτων των ατόμων με αναπηρίες και ειδικά η αντιμετώπιση των περιορισμών σε αγαθά και υπηρεσίες είναι αξιέπαινες. Αυτή η έκθεση, ωστόσο, έχει υπερβεί το πεδίο αρμοδιοτήτων της Ένωσης και, ως εκ τούτου, η αντιπροσωπεία του Fianna Fáil την καταψήφισε.
<SPEAKER ID="258" NAME="Edite Estrela  " LANGUAGE="PT">
Υπερψήφισα την έκθεση της κ. Lynne σχετικά με την πρόοδο που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ, καθώς πρέπει να προτρέψουμε την Ευρωπαϊκή Επιτροπή να ελέγχει αυστηρά τη μεταφορά των οδηγιών 2000/43/ΕΚ και 2000/78/ΕΚ σχετικά με την ίση μεταχείριση προσώπων, καθώς και την εφαρμογή των εθνικών νόμων που βασίζονται σε αυτές τις οδηγίες.
<P>
Θα ήθελα να τονίσω ότι οι γυναίκες είναι ιδιαίτερα εκτεθειμένες σε διακρίσεις στην εργασία, όσον αφορά πάνω από όλα τις επιλογές τους που σχετίζονται με τη μητρότητα.
<P>
Το δικαίωμα προστασίας έναντι οποιουδήποτε είδους διακρίσεων είναι θεμελιώδες και αποτελεί βασική αρχή της Ευρωπαϊκής Ένωσης, παρόλο που απουσιάζουν αποτελεσματικά νομικά μέσα και δεν εφαρμόζεται, με αποτέλεσμα να κινδυνεύει να χάσει κάθε νόημα.
<SPEAKER ID="259" NAME="Ilda Figueiredo  " LANGUAGE="PT">
" έκθεση έχει ορισμένες θετικές πτυχές, και συγκεκριμένα το γεγονός ότι επιμένει ότι η Επιτροπή και τα κράτη μέλη πρέπει να δώσουν τέλος στις πάσης μορφής διακρίσεις που απορρέουν από τις συμβάσεις εργασίας, εξασφαλίζοντας ίση μεταχείριση για όλους τους εργαζομένους, προστασία της υγείας και της ασφάλειας, διατάξεις σχετικά με τον χρόνο εργασίας και ανάπαυσης, ελευθερία του συνεταιρίζεσθαι και της εκπροσώπησης, προστασία από άδικες απολύσεις, συλλογικές διαπραγματεύσεις και συλλογική δράση.
<P>
Τονίζει ακόμη πόσο σημαντική είναι η πρόσβαση στην επιμόρφωση καθώς και η συνεχής προστασία των κεκτημένων δικαιωμάτων με την κάλυψη των περιόδων εκπαίδευσης και επιμόρφωσης, των βελτιωμένων δυνατοτήτων μέριμνας, και με τη διατήρηση θεμελιωδών κοινωνικών δικαιωμάτων όπως τα δικαιώματα συνταξιοδότησης, επιμόρφωσης και το επίδομα ανεργίας κατά τη διάρκεια αλλαγών της επαγγελματικής κατάστασης ενός προσώπου, μεταξύ συμβάσεων απασχόλησης και μεταξύ εξηρτημένης και ανεξάρτητης απασχόλησης.
<P>
Λαμβάνοντας υπόψη τα παραπάνω, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιχείρησε να τροποποιήσει διάφορες πτυχές της έκθεσης, ιδιαίτερα όσον φορά το περιεχόμενο του αιτήματος για κατάρτιση οδηγίας κατά των διακρίσεων· οι τροπολογίες αυτές δεν στέφθηκαν με επιτυχία, καθώς καταψηφίστηκαν.
<P>
Από τη δική μας πλευρά, απορρίψαμε τις προτάσεις της Ομάδας ΕΛΚ-ΕΔ και στηρίξαμε την εισηγήτρια, παρότι διαφωνούμε με ορισμένα σημεία της έκθεσης.
<SPEAKER ID="260" NAME="Bruno Gollnisch  " LANGUAGE="FR">
" έκθεση Lynne σχετικά με την καταπολέμηση των διακρίσεων στα κράτη μέλη, ιδίως στην απασχόληση, συμβαδίζει πλήρως με τα κείμενα που έχει εγκρίνει το Κοινοβούλιο επ' αυτού του θέματος. Πίσω από γενικούς όρους και λίγες αναφορές στις γυναίκες ή τα άτομα με αναπηρίες, δεν είναι δύσκολο να διακρίνουμε, το πραγματικό, ψυχαναγκαστικό επίκεντρο της προσοχής σας: τους πληθυσμούς των μεταναστών.
<P>
Με σκοπό να αποφύγετε το θέμα, τα πάντα μπερδεύονται σκόπιμα μεταξύ τους: οι διακρίσεις κατά των γυναικών, των νέων, των ηλικιωμένων, των ατόμων άλλης εθνοτικής προέλευσης κλπ., αλλά και άλλης εθνικής προέλευσης. Εάν υπάρχει κάποιο είδος διάκρισης που μπορεί να δικαιολογηθεί απόλυτα από ηθικής, νομικής και πολιτικής άποψης, αυτό είναι η εθνική και η ευρωπαϊκή προτίμηση όσον αφορά την απασχόληση και τα κοινωνικά επιδόματα. Ως εκ τούτου, οι προτάσεις σας για "θετική δράση", καθώς δεν τολμάτε να χρησιμοποιήσετε τις πραγματικές λέξεις, αποτελούν πράγματι αντίστροφη διάκριση, τα πρώτα θύματα της οποίας θα είναι, και ήδη είναι, οι ίδιοι οι ευρωπαίοι πολίτες στην ίδιες τους τις χώρες. Πιστεύετε, ωστόσο, ότι αυτό το είδος διακρίσεων είναι φυσιολογικό.
<SPEAKER ID="261" NAME="Genowefa Grabowska  " LANGUAGE="PL">
Ως μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, υποστηρίζω πλήρως την έκθεση της κ. Lynne. Δεν έχω καμία αμφιβολία ότι το ισχύον διεθνές δίκαιο και οι δικές μας κοινοτικές επιδικαστικές αποφάσεις είναι -από επίσημη άποψη- επιθυμητές και καλές λύσεις. Συνεπώς, λυπάμαι που η εφαρμογή τους συνεχώς αντιμετωπίζει διάφορα εμπόδια, ακόμα και στην Ευρώπη μας, που φαίνεται ότι είναι περισσότερο δημοκρατική και ανέχεται λιγότερο τις διακρίσεις.
<P>
Προκαλεί έκπληξη το γεγονός ότι μπορεί να χρειάζεται να ζητήσουμε από τα κράτη μέλη να αντιμετωπίζουν τις διατάξεις της οδηγίας 2000/78/ΕΚ με πλήρη σεβασμό και να διεξάγουμε συνεχή και συστηματικό έλεγχο για την πρόοδο που έχει σημειωθεί στην εξάλειψη όλων των μορφών διακρίσεων από την πολιτική, κοινωνική και οικονομική ζωή.
<P>
Αυτό είναι εξαιρετικά σημαντικό για τους πολίτες της χώρας μου, της Πολωνίας, οι οποίοι απολαύοντας τα οφέλη της κοινής αγοράς και της ελεύθερης κυκλοφορίας, διαμένουν και εργάζονται σε πολλές χώρες της ΕΕ. Λυπάμαι ιδιαιτέρως που πρέπει να δηλώσω ότι αυξάνονται συνεχώς οι ενδείξεις διακρίσεων κατά των συμπατριωτών μου αποκλειστικά και μόνο λόγω της εθνικότητάς τους. Ανησυχητικές πληροφορίες αυτού του είδους αποκαλύπτονται ολοένα και συχνότερα στη Γερμανία, τη Μεγάλη Βρετανία και την Ιρλανδία. Θα ήταν παράδοξο το Ευρωπαϊκό Κοινοβούλιο, αφενός, να συμμετέχει με τόση ένταση και αποτελεσματικότητα στην καταπολέμηση των εκδηλώσεων διακρίσεων ανά την υφήλιο και, αφετέρου, να είναι ανίκανο να σεβαστεί τα ανθρώπινα δικαιώματα στο εσωτερικό - δηλαδή στα κράτη μέλη της ΕΕ. Όλοι οι πολίτες της ΕΕ αξίζουν σίγουρα ίση μεταχείριση απαλλαγμένη από διακρίσεις!
<SPEAKER ID="262" NAME="Małgorzata Handzlik  " LANGUAGE="PL">
Καταρχάς, θα ήθελα να τονίσω ότι η διεξαγωγή συζήτησης και η ανάληψη δράσης στον τομέα της καταπολέμησης των διακρίσεων και της παροχής ίσων ευκαιριών είναι πολύ σημαντική.
<P>
Όπως επισημαίνει η ίδια η εισηγήτρια, ωστόσο, ορισμένα κράτη μέλη δεν έχουν εφαρμόσει πλήρως τις οδηγίες σχετικά με την εφαρμογή της αρχής της ίσης μεταχείρισης προσώπων ασχέτως φυλετικής ή εθνοτικής τους καταγωγής (2000/43/ΕΚ) και σχετικά με τη διαµόρφωση γενικού πλαισίου για την ίση µεταχείριση στην απασχόληση και την εργασία (2000/78/ΕΚ). Λόγω προβλημάτων με την εφαρμογή των διατάξεών τους, η λύση φαίνεται να είναι η επικέντρωση στην κατάλληλη μεταφορά και στην αποτελεσματικότερη εκτέλεση των κανονισμών που περιέχουν αυτές οι οδηγίες.
<P>
" κατάσταση δεν θα βελτιωθεί καλύπτοντας περισσότερες ομάδες ανθρώπων μέσω της θέσπισης περισσότερων νομοθετημάτων. Αυτό που έχει μεγαλύτερη σημασία είναι να διεξάγουμε εκπαιδευτικές και ενημερωτικές εκστρατείες και δράσεις με σκοπό την αύξηση της ευαισθητοποίησης, οι οποίες θα αναπτυχθούν κυρίως σε επίπεδο κρατών μελών, κάτι που αποτελεί τη σωστή αντίδραση στα εν λόγω προβλήματα. Οι προκλήσεις που συνδέονται με τις διακρίσεις και τις ίσες ευκαιρίες δεν είναι ίδιες σε όλα τα κράτη μέλη.
<P>
Γι' αυτόν τον λόγο, τάσσομαι κατά της θέσπισης ολοένα και περισσότερων νομοθετημάτων, καθώς δεν πρόκειται να εξαφανιστούν με αυτόν τον τρόπο τα προβλήματα στον τομέα των ίσων ευκαιριών και των διακρίσεων.
<P>
Εν τω μεταξύ, είμαι της άποψης ότι οι διακρίσεις κατά των ατόμων με αναπηρίες, η ιδιαίτερη κατάσταση των οποίων δημιουργεί την ανάγκη για επείγουσα σύνταξη ολοκληρωμένης πρότασης με εφαρμογή σε επίπεδο κρατών μελών, απαιτεί ξεχωριστή εξέταση. Ευελπιστώ ότι η Ευρωπαϊκή Επιτροπή θα αναλάβει αυτήν την πρωτοβουλία στο εγγύτατο μέλλον.
<SPEAKER ID="263" NAME="David Martin  " AFFILIATION="PSE">
γραπτώς. - (EN) Επικροτώ την έκθεση της Elizabeth Lynne με τίτλο "Πρόοδος που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ". Πιστεύω ότι δεν πρέπει να στοχεύουμε στην προώθηση μιας ιεραρχίας διακρίσεων στην ΕΕ.
<P>
Οι συνάδελφοι του συντηρητικού κόμματος προφανώς αισθάνονται διαφορετικά, και θα ήθελα να τους προκαλέσω να βρουν μια εξήγηση για μια θέση η οποία πιστεύω κατηγορηματικά ότι δεν μπορεί να δικαιολογηθεί. Χρειαζόμαστε μια οριζόντια οδηγία σχετικά με το άρθρο 13 και υπερψήφισα την έκθεση της κ. Lynne.
<SPEAKER ID="264" NAME="Mairead McGuinness  " AFFILIATION="PPE-DE">
γραπτώς. - (EN) Τα μέλη του Fine Gael της Ομάδας ΕΛΚ-ΕΔ Mairead McGuinness, Avril Doyle, Gay Mitchell και Colm Burke απείχαν από την τελική ψηφοφορία επί της έκθεσης Lynne σχετικά με την "Πρόοδο που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ".
<P>
" έκθεση επισημαίνει και επικρίνει τα κράτη μέλη για τις "ελλείψεις που χαρακτηρίζουν τη μεταφορά στο εθνικό δίκαιο και την εφαρμογή της οδηγίας 2000/78/ΕΚ" και ζητεί αυστηρότερη παρακολούθηση της μεταφοράς στο εθνικό δίκαιο και της εφαρμογής εκ μέρους των κρατών μελών, καθώς και ενίσχυση του κοινοτικού δικαίου στον εν λόγω τομέα.
<P>
Υποστηρίζουμε το αίτημα για πλήρη μεταφορά στο εθνικό δίκαιο και εφαρμογή των κοινοτικών οδηγιών, αλλά επισημαίνουμε ότι οι διαδικασίες επί παραβάσει κατά ορισμένων κρατών μελών δεν έχουν ολοκληρωθεί ακόμη.
<P>
Στηρίζουμε έντονα τα μέτρα για τον τερματισμό των διακρίσεων, περιλαμβανομένων πρόσθετων μέτρων, αλλά δεν μπορούμε σε αυτό το στάδιο να υποστηρίξουμε το αίτημα για περαιτέρω κοινοτικές οδηγίες σε αυτόν τον τομέα. Είναι σημαντικό να εφαρμόζονται πλήρως οι υφιστάμενες κοινοτικές οδηγίες και η Επιτροπή πρέπει να συνεχίσει να διασφαλίζει τη συμμόρφωση σε επίπεδο κρατών μελών προτού εξεταστούν τυχόν νέα μέτρα της ΕΕ.
<SPEAKER ID="265" NAME="Rovana Plumb  " AFFILIATION="PSE">
γραπτώς. - (RO) Υπερψήφισα αυτήν την έκθεση και την θεωρώ σημαντική για την πρόοδο που έχει σημειωθεί, αλλά ειδικά για τις μελλοντικές δράσεις που απαιτούνται προκειμένου να επιτευχθεί ισότητα ευκαιριών και να καταπολεμηθούν οι διακρίσεις. Οι παροχές που προβλέπει αυτή η έκθεση εκφράζουν ένα από τα πλέον προοδευτικά μέρη της νομοθεσίας, με πραγματικά οφέλη για σημαντικό αριθμό ευρωπαίων πολιτών με σκοπό τη βελτίωση της ποιότητας ζωής.
<P>
Σύμφωνα με τα δεδομένα που παρασχέθηκαν από την Επιτροπή, το 51% των ευρωπαίων πολιτών πιστεύουν ότι δεν έχουν καταβληθεί αρκετές προσπάθειες στη χώρα τους για την καταπολέμηση των διακρίσεων και την παροχή ίσων ευκαιριών.
<P>
Το 77% των πολιτών της ΕΕ πιστεύουν ότι οι γυναίκες υποεκπροσωπούνται σε διοικητικές θέσεις και το 72% πιστεύει ότι ο πληθυσμός άνω των 50 ετών υποεκπροσωπείται στον χώρο εργασίας.
<P>
" επιτυχία της έκθεσης διασφαλίζεται από δύο παράγοντες: σημαντική στήριξη του πληθυσμού για την έγκριση μέτρων με σκοπό την καταπολέμηση των διακρίσεων, κάτι που θα διασφάλιζε ίσες ευκαιρίες για όλους, καθώς και την πολιτική σταθερή δέσμευσή μας, των ευρωπαίων σοσιαλδημοκρατών, για την οικοδόμηση μιας κοινωνίας όπου κανένας δεν αποκλείεται και όπου όλοι οι πολίτες έχουν ίσες ευκαιρίες. Συγχαίρω την κ. Lynne για την έκθεση.
<SPEAKER ID="266" NAME="Luís Queiró  " LANGUAGE="PT">
" ενεργή και δυναμική υπεράσπιση της εξάλειψης των διακρίσεων δεν πρέπει να συγχέεται με τη σχετικοποίηση ότι τα πάντα είναι ίσα, τα πάντα είναι ισοδύναμα και όλες οι επιλογές, δυνατότητες ή συνθήκες έχουν ίση αξία στην έννομη τάξη. Για παράδειγμα, η προώθηση πολιτικών που προστατεύουν τις μεγαλύτερες οικογένειες δεν συνιστά επ' ουδενί παραβίαση της αρχής της μη διάκρισης. Ακριβώς όπως η άρνηση να τεθούν νομικά πλαίσια για όλους τους δυνατούς τύπους ανθρωπίνων σχέσεων δεν θα μπορούσε να συγκριθεί με κανένα είδος διακρίσεων. Αυτό που υποστηρίζω, και πιστεύω ότι αποτελεί καθήκον μου να το υποστηρίζω στο πεδίο της εξάλειψης των διακρίσεων, είναι, πρωτίστως, η προάσπιση μιας ευρείας έννοιας ατομικής ελευθερίας και όχι μια κολεκτιβιστική κρατική άποψη για τις ελευθερίες, όπου μόνο ό,τι προωθείται από το κράτος θεωρείται ότι καταπολεμεί τις διακρίσεις. " κοινωνία μπορεί να έχει και έχει προτιμήσεις, που βρίσκουν την έκφρασή τους στις δημόσιες πολιτικές. Δεν μπορεί και δεν πρέπει να επιβάλλει συμπεριφορές ή να περιορίζει συμπεριφορές που δεν έρχονται σε αντίθεση με την ελευθερία τρίτων.
<SPEAKER ID="267" NAME="Lydia Schenardi  " LANGUAGE="FR">
Επί του παρόντος, δεν είναι λιγότερες από πέντε οι οδηγίες σχετικά με τις ίσες ευκαιρίες και την εξάλειψη των διακρίσεων στην Ευρωπαϊκή Ένωση. Είκοσι οκτώ διαδικασίες επί παραβάσει βρίσκονται σε εξέλιξη κατά κρατών μελών που δεν έχουν μεταφέρει στο εθνικό τους δίκαιο αυτές τις οδηγίες. Αυτό μπορούμε μόνο να το καταδικάσουμε.
<P>
Ωστόσο, πρέπει να επιβάλλουμε συστηματικά την ισότητα των φύλων διά της βίας και μέσω της καταστολής;
<P>
Δεν νομίζω, μάλλον το αντίθετο πρέπει να συμβαίνει. Ας σταματήσουμε να στιγματίζουμε αυτήν τη συζήτηση σχετικά με τις διακρίσεις ταξινομώντας τις ομάδες και τους πληθυσμούς μειονοτήτων, συγκεκριμένα τους μετανάστες, στην κατηγορία των "καλών", και κάνοντας τους Ευρωπαίους να αισθάνονται ενοχές σαν να έκαναν συνεχώς διακρίσεις.
<P>
Πρέπει να θέσουμε ένα τέλος σε αυτές τις αριστεριστικές επωδούς που δεν κάνουν τίποτα για να βοηθήσουν τους ανθρώπους που υφίστανται διακρίσεις, οι οποίοι αντιθέτως στιγματίζονται από αυτές.
<P>
Ας δώσουμε περισσότερη έμφαση στην προσωπική ευθύνη που φέρει ο κάθε άνθρωπος όσον αφορά τον τερματισμό των διακρίσεων οποιουδήποτε είδους και στην ανάγκη, ιδιαίτερα για τους μετανάστες, να προσαρμοστούν στους κανόνες, τους νόμους και τις αξίες μας.
<SPEAKER ID="984" NAME="Bernard Wojciechowski  " LANGUAGE="PL">
Οι διακρίσεις, τόσο οι έμμεσες όσο και οι άμεσες, βάσει του φύλου, της ηλικίας ή της αναπηρίας, μας συνοδεύουν ακόμα στην Ευρώπη.
<P>
" διαδικτυακή πύλη Pracuj.pl διένειμε ένα ερωτηματολόγιο σε εργαζόμενους και ανθρώπους που αναζητούν εργασία, εργοδότες, φοιτητές και αποφοίτους. Σύμφωνα με το ερωτηματολόγιο, οι κοινωνικές ομάδες που υφίστανται τις περισσότερες διακρίσεις στην αγορά εργασίας είναι άνθρωποι ηλικίας άνω των 50 ετών και άνθρωποι με αναπηρίες.
<P>
" συνηθέστερη εκδήλωση διακρίσεων στην αγορά εργασίας αφορά εργοδότες που καθοδηγούνται από προκαταλήψεις και στερεότυπα όταν επιλέγουν έναν υποψήφιο για μια θέση εργασίας - σχεδόν το 62% όσων απάντησαν το χαρακτήρισαν αυτό μείζον πρόβλημα. Μετά από αυτό, έχουμε την άνιση πρόσβαση σε προσφορές εργασίας/έλλειψη κατάλληλων προσφορών εργασίας (56%), την απροθυμία παροχής απασχόλησης αορίστου χρόνου/βάσει σύμβασης εργασίας (44%) και τις κάτω του μετρίου αμοιβές για το συγκεκριμένο περιβάλλον ή κλάδο (43%).
<P>
Πιστεύω ότι μια πολιτική κατά των διακρίσεων, ως μία από τις θεμελιώδεις αρχές της ΕΕ, έχει πολύ συγκεκριμένο ρόλο να επιτελέσει σε αυτό το πλαίσιο.
<SPEAKER ID="269" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Επιλέξαμε να υπερψηφίσουμε αυτήν την έκθεση πρωτοβουλίας, καθώς περιέχει αρκετές αξιοσημείωτες σκέψεις σχετικά με τη δημιουργία ενός συστήματος αειφόρου οικολογικής και οικονομικής διαχείρισης του θαλάσσιου περιβάλλοντος της ΕΕ.
<P>
Αποφασίσαμε ακόμη να υποστηρίξουμε την ιδέα μιας "Ευρωπαϊκής "μέρας για τη Θάλασσα". Υπάρχουν λόγοι να είμαστε δύσπιστοι έναντι μεγάλων εκστρατειών που ξεκινούν τα θεσμικά όργανα της ΕΕ, αλλά σε αυτήν την περίπτωση επιλέξαμε να υποστηρίξουμε την ιδέα, καθώς η κατάσταση του θαλάσσιου περιβάλλοντος αποτελεί επείγον ζήτημα.
<P>
Ωστόσο, πιστεύουμε ότι η έκθεση περιλαμβάνει σημεία που μπορούν να ερμηνευτούν ως υπερβολικά ευνοϊκά διακείμενα απέναντι στην εμπορική αλιεία. Οι αλιευτικοί στόλοι στην ΕΕ πάσχουν σήμερα από πλεονάζουσα αλιευτική ικανότητα και πρέπει να μειωθούν για χάρη των μειούμενων αλιευτικών αποθεμάτων. Είναι λάθος να διασφαλίζονται στους εμπορικούς αλιείς θέσεις εργασίας στην αλιεία. Τα έργα ενεργού επαγγελματικής κατάρτισης συγκαταλέγονται στα πολυάριθμα μέτρα που μπορούν να εφαρμοστούν για να βοηθήσουν τους εργαζόμενους και τις περιοχές που εξαρτώνται από τον τομέα της αλιείας.
<SPEAKER ID="983" NAME="Jean-Pierre Audy  " LANGUAGE="FR">
Υπερψήφισα την έκθεση πρωτοβουλίας του γερμανού συναδέλφου βουλευτή του ΕΚ κ. Piecyk σχετικά με μια ολοκληρωμένη θαλάσσια πολιτική για την Ευρωπαϊκή Ένωση, η οποία συντάχθηκε ως απάντηση στην ανακοίνωση της Επιτροπής για το ίδιο θέμα. Οι θαλάσσιες περιοχές (δύο ωκεανοί: ο Ατλαντικός και ο Αρκτικός, και τέσσερις θάλασσες: η Βαλτική, η Βόρεια Θάλασσα, η Μεσόγειος και η Μαύρη Θάλασσα) και η ακτογραμμή (70 000 χλμ.) της Ευρώπης είναι καίριας σημασίας για την ευημερία και την ευπραγία της· είναι εμπορικές οδοί, ρυθμιστές του κλίματος, πηγές τροφής, ενέργειας και πόρων, και δημοφιλείς τόποι διαμονής και αναψυχής των Ευρωπαίων.
<P>
Θα ήθελα να προσθέσω ότι αποτελούν ταμιευτήρες νερού, το οποίο θα αποτελέσει πολύ σπάνιο αγαθό. Στο πλαίσιο της παγκοσμιοποίησης και της ταχείας αλλαγής του κλίματος, επιτακτική είναι η ανάγκη να αναλάβουμε δράση καταρτίζοντας μια ολοκληρωμένη θαλάσσια πολιτική για την Ευρωπαϊκή Ένωση, βάσει της αναγνώρισης ότι όλα τα ζητήματα που σχετίζονται με τους ωκεανούς και τις θάλασσες της Ευρώπης συνδέονται μεταξύ τους. " θαλάσσια εποπτεία, η οποία είναι καίριας σημασίας για την εγγύηση της ασφάλειας και της προστασίας κατά τη χρήση θαλάσσιων περιοχών, η ανάπτυξη του θαλάσσιου χώρου, η οποία αποτελεί καίριο μέσο σχεδιασμού για τη λήψη οικολογικά βιώσιμων αποφάσεων και πλήρη και προσβάσιμη πηγή δεδομένων και πληροφοριών, συνιστούν πολύ ενδιαφέρουσες οδούς που θα μπορούσαμε να ακολουθήσουμε.
<SPEAKER ID="270" NAME="Alessandro Battilocchio  " LANGUAGE="IT">
" Ευρώπη, εν μέρει λόγω της στρατηγικής της γεωγραφικής θέσης, πρέπει να αποτελέσει ένα διεθνές παράδειγμα όσον αφορά τη θαλάσσια πολιτική της, αξιοποιώντας το οικονομικό δυναμικό των ωκεανών και των θαλασσών ως ανεκτίμητη πηγή ανανεώσιμης ενέργειας. Παρομοίως, η ίδρυση περιφερειακών κέντρων αριστείας και η ενθάρρυνση και στήριξη προς πανεπιστημιακά ερευνητικά κέντρα που λειτουργούν ήδη σε παράκτιες περιοχές, συνοδευόμενες από ένα σχέδιο δράσης βασισμένο στην καινοτομία, την έρευνα και την περιβαλλοντική προστασία των ωκεανών και των θαλασσών, θα αποτελούσαν ένα ακόμη βήμα προς την πλήρως βιώσιμη χρήση των θαλάσσιων πόρων.
<P>
" έκθεση συνιστά επίσης ότι το σχέδιο δράσης πρέπει να συμβάλει σημαντικά στη μείωση των εκπομπών αερίων του θερμοκηπίου μέσω της χρήσης δίκαιων συστημάτων εμπορίας εκπομπών, της ενσωμάτωσης της έρευνας για τους ωκεανούς και τις θάλασσες ως ανανεώσιμες πηγές ενέργειας και της ίσης φορολογικής αντιμετώπισης του ηλεκτρισμού και των καυσίμων των πλοίων. Αυτό θα σήμαινε ότι, όταν είναι αγκυροβολημένα, τα πλοία θα πρέπει να ενθαρρύνονται να χρησιμοποιούν ηλεκτρισμό που παράγεται στην ξηρά.
<P>
Τέλος, η πρόταση για συντονισμό των ευρωπαϊκών οργανισμών που ασχολούνται με τη θαλάσσια εποπτεία θα αποθάρρυνε και θα απέτρεπε επιθέσεις σε ευρωπαϊκά πλοία και, ταυτόχρονα, θα καταπολεμούσε παράνομες δραστηριότητες όπως λαθρεμπόριο, εμπορία ανθρώπων και ναρκωτικών, καθιστώντας με αυτόν τον τρόπο τα διεθνή ύδατα αποφασιστικά ασφαλέστερα.
<SPEAKER ID="271" NAME="Adam Bielan  " LANGUAGE="PL">
Με την ευκαιρία της συζήτησης για την έκθεση του κ. Piecyk σχετικά με μια ολοκληρωμένη θαλάσσια πολιτική για την Ευρωπαϊκή Ένωση, θα ήθελα να επιστήσω την προσοχή στην εφαρμογή της οδηγίας πλαισίου για τα ύδατα, η οποία προτείνει δράσεις με στόχο τον εντοπισμό και την απόρριψη χημικών όπλων που παρέμειναν στη Βαλτική Θάλασσα και τη Βόρεια Θάλασσα μετά τον Δεύτερο Παγκόσμιο Πόλεμο. Αναφέρομαι στα έργα που περιβάλλουν τον αγωγό της NordStream, η κατασκευή του οποίου μπορεί να μετακινήσει όπλα που χρονολογούνται από το Δεύτερο Παγκόσμιο Πόλεμο και βρίσκονται στον βυθό της Βαλτικής Θάλασσας. Σύμφωνα με προκαταρκτικούς υπολογισμούς, υπάρχουν περίπου 40 000-60 000 τόνοι χημικών πυρομαχικών, εκ των οποίων 12 000-13 000 τόνοι είναι δηλητηριώδη πολεμικά υλικά. Δεν διαθέτουμε ούτε λεπτομερείς πληροφορίες σχετικά με τη θέση μεγάλου μέρους αυτών των όπλων, επομένως ο κίνδυνος καταστροφής είναι τεράστιος. Επιπλέον, όταν ο αγωγός τεθεί σε λειτουργία, μπορεί να χρησιμοποιηθούν χημικά που είναι επιβλαβή για το περιβάλλον. Αυτό μπορεί να οδηγήσει σε περιβαλλοντική καταστροφή με πολύ σοβαρές συνέπειες. Αυτό συνιστά άμεση απειλή κατά της ζωής και της υγείας των ανθρώπων που ζουν στις ακτές της Βαλτικής Θάλασσας. " έκθεση αναφέρει την επίτευξη μιας κατάστασης όπου "οι ωκεανοί και οι θάλασσες της Ευρώπης θα είναι οι καθαρότερες του κόσμου". Συνεπώς, απευθύνω έκκληση στην Ευρωπαϊκή Ένωση να αναλάβει συγκεκριμένη δράση σχετικά με την ολοκληρωμένη θαλάσσια πολιτική και να απαγορεύσει την κατασκευή έργων που απειλούν την ασφάλεια των κατοίκων της Ευρώπης.
<SPEAKER ID="272" NAME="Ole Christensen, Dan Jørgensen, Poul Nyrup Rasmussen, Christel Schaldemose και Britta Thomsen  " LANGUAGE="DA">
" ναυσιπλοΐα πρέπει να συμπεριληφθεί στο σύστημα εμπορίας ποσοστώσεων CO2.
<P>
" σοσιαλιστική αντιπροσωπεία εργάζεται για τη συμπερίληψη της κίνησης των πλοίων στο σύστημα εμπορίας ποσοστώσεων CO2. Παρότι αυτός ο τρόπος μεταφοράς είναι ιδιαίτερα φιλικός προς το περιβάλλον σε σύγκριση με άλλους τρόπους μεταφοράς εμπορευμάτων, η ναυσιπλοΐα ευθύνεται για πολύ υψηλές εκπομπές CO2 που υπερβαίνουν σαφώς το μερίδιο της κίνησης των αεροπλάνων, για παράδειγμα, που επίσης πρόκειται να συμπεριληφθεί σύντομα στο σύστημα εμπορίας ποσοστώσεων.
<P>
Ως εκ τούτου, σήμερα η αντιπροσωπεία υπερψήφισε το σημείο της έκθεσης σχετικά με μια ολοκληρωμένη θαλάσσια πολιτική για την Ευρωπαϊκή Ένωση, όπου αναφέρεται με σαφήνεια ότι πρέπει να συμπεριληφθεί η ναυσιπλοΐα στην εμπορία εκπομπών CO2.
<P>
Ως εκ τούτου, απορρίψαμε μια πρόταση τροπολογίας από την Ομάδα των Πρασίνων/Ευρωπαϊκή Ελεύθερη Συμμαχία σχετικά με το ίδιο ζήτημα. Δεν είναι σαφές εάν η πρόταση τροπολογίας των Πρασίνων αναφέρεται σε συγκεκριμένο μοντέλο της εμπορίας εκπομπών. Εάν πρόκειται για κάτι τέτοιο, δεν μας δόθηκε καμία εξήγηση για το τι ακριβώς περιλαμβάνει. Συνεπώς, προς το παρόν δεν επιθυμούμε να υιοθετήσουμε συγκεκριμένο μοντέλο, το οποίο στη χειρότερη περίπτωση θα μπορούσε να παρεμποδίσει και να καθυστερήσει μια συμφωνία για τη συμπερίληψη των εκπομπών CO2 που προέρχονται από τη ναυσιπλοΐα.
<SPEAKER ID="273" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Συμφωνούμε απολύτως με ορισμένες από τις απόψεις που εκφράζονται σε αυτήν την έκθεση, όπως για παράδειγμα ότι είναι επιτακτική ανάγκη να καταπολεμηθούν οι εκπομπές οξειδίων του θείου και του αζώτου από τα πλοία και ότι η κοινή αλιευτική πολιτική είναι υπερβολικά γραφειοκρατική και συγκεντρωτική.
<P>
Ωστόσο, οι περισσότερες προτάσεις που υποβλήθηκαν είναι αρνητικές. Δεν μπορούμε να αντιληφθούμε ποιο θα είναι το όφελος από την καθιέρωση από την ΕΕ μιας "Ευρωπαϊκής "μέρας για τη Θάλασσα". Αμφιβάλλουμε επίσης για την αξία της κοινοτικής χρηματοδότησης για θαλάσσιες έρευνες και ένα σχέδιο μελέτης και χαρτογράφησης των ναυαγίων πλοίων και των βυθισμένων αρχαιολογικών χώρων, και διατηρούμε τις επιφυλάξεις μας σχετικά με την άποψη ότι τα θεσμικά όργανα της ΕΕ πρέπει να αντιμετωπίσουν το ζήτημα της θαλάσσιας χωροταξίας.
<P>
" έκθεση συνιστά ένα ακόμη παράδειγμα του πώς το Ευρωπαϊκό Κοινοβούλιο προσπαθεί να ασκήσει επιρροή σε ακόμη περισσότερους τομείς πολιτικής. Ο σεβασμός της αρχής της επικουρικότητας, που αποτελεί συχνά μια κενή υπόσχεση που σπάνια εφαρμόζεται, ξεχωρίζει διά της απουσίας του. Δεν μπορούμε να το δεχτούμε αυτό. Ως εκ τούτου, καταψηφίσαμε την έκθεση στην τελική ψηφοφορία.
<SPEAKER ID="274" NAME="Pedro Guerreiro  " LANGUAGE="PT">
Πιστεύουμε ότι μια θαλάσσια πολιτική που βασίζεται στη συνεργασία μεταξύ των κρατών μελών, που προσθέτουν αξία και προωθούν πολιτικές και μέτρα σχετικά με τη θάλασσα που ορίζονται από την κάθε χώρα, θα μπορούσε να έχει θετικό αντίκτυπο.
<P>
Ωστόσο, το ΕΚ επιβεβαιώνει στόχους -για την ολοκληρωμένη θαλάσσια πολιτική- αν και με μικρότερη ένταση από ό,τι στην προηγούμενη έκθεση, με τους οποίους δεν μπορούμε να συμφωνήσουμε.
<P>
Πέρα από το ότι διαποτίζεται από ένα φεντεραλιστικό και γεωστρατηγικό όραμα για τη χρήση των αποκλειστικών οικονομικών ζωνών κάθε κράτους μέλους, συνιστά την ταχεία ενσωμάτωση των ενδοκοινοτικών θαλάσσιων μεταφορών στην ενιαία αγορά, δηλαδή την ελευθέρωσή τους. Τονίζει τις πρωτοβουλίες που στοχεύουν στην ίδρυση μιας ευρωπαϊκής ακτοφυλακής, ενός τομέα που εμπίπτει στην αρμοδιότητα του κάθε κράτους μέλους. Συνιστά τη συμπερίληψη της ναυσιπλοΐας στο σύστημα εμπορίας εκπομπών - ακόμη περισσότερες διαπραγματεύσεις. Και παραδόξως (ή ίσως και όχι) δηλώνει υπέρ του να ληφθεί δεόντως υπόψη η θαλάσσια πολιτική στον κοινοτικό προϋπολογισμό (;) μετά το 2013. Δηλαδή, για άλλη μία φορά συνιστάται μια συγκεντρωτική κοινοτική πολιτική και οικονομική αρχή, χωρίς να προσφέρεται τίποτα σαν αντάλλαγμα (ακόμη και εάν κάτι τέτοιο θα ήταν ποτέ αποδεκτό).
<P>
Αναμφίβολα, η πρόταση ψηφίσματος του ΕΚ περιέχει ορισμένες προτάσεις με τις οποίες συμφωνούμε -ορισμένες από τις οποίες υποβάλαμε- αλλά οι οποίες δεν διορθώνουν το αρνητικό περιεχόμενο της πρότασης ψηφίσματος.
<P>
Για τους λόγους αυτούς, καταψηφίσαμε την έκθεση.
<SPEAKER ID="275" NAME="Ian Hudghton  " AFFILIATION="Verts/ALE">
γραπτώς. - (EN) Υπερψήφισα την έκθεση Piecyk σχετικά με τη θαλάσσια πολιτική της ΕΕ. Επικροτώ συγκεκριμένα το σημείο όπου αναγνωρίζεται ότι η ΚΑΠ έχει αποτελέσει ολοκληρωτική καταστροφή και ότι η ΕΕ πρέπει να διδαχτεί από τις αποτυχίες της όσον αφορά την κατάρτιση μιας ολοκληρωμένης θαλάσσιας πολιτικής.
<P>
" χώρα μου, η Σκωτία, βρίσκεται στο επίκεντρο της Ευρώπης όσον αφορά τις ναυτιλιακές υποθέσεις και μπορούμε να ωφεληθούμε από μια πολιτική σε επίπεδο ΕΕ που καλύπτει τομείς τόσο διαφορετικούς όσο το περιβάλλον, οι μεταφορές, ο τουρισμός και η απασχόληση. Ωστόσο, πρέπει να αναγνωριστεί η πολυμορφία των θαλάσσιων περιοχών της Ευρώπης και δεν πρέπει να λαμβάνονται αποφάσεις με το σκεπτικό του να ταιριάζουν παντού, το οποίο κατέληξε να χαρακτηρίζει την αποτυχημένη αλιευτική πολιτική της Ευρώπης.
<SPEAKER ID="982" NAME="Roselyne Lefrançois  " LANGUAGE="FR">
Υπερψήφισα αυτό το κείμενο γιατί θεωρώ ότι είναι καίριας σημασίας να εφοδιαστεί η Ευρωπαϊκή Ένωση με μια ολοκληρωμένη θαλάσσια πολιτική όσο το δυνατόν συντομότερα.
<P>
" ΕΕ θα μπορούσε πράγματι να κερδίσει πολλά από την έγκριση μιας συνεκτικής στρατηγικής για την εφαρμογή διαφορετικών τομεακών πολιτικών που έχουν αντίκτυπο στον τομέα των θαλασσών, όπως για παράδειγμα ορισμένες κοινωνικές, βιομηχανικές ή περιβαλλοντικές πολιτικές, καθώς επίσης και από την προώθηση της εγκαθίδρυσης ενός πραγματικού "συστήματος αμοιβαίας υποστήριξης".
<P>
Επίσης, επικροτώ τη βούληση να ενισχυθεί ο αγώνας για την καταπολέμηση της κλιματικής αλλαγής και της ρύπανσης μέσω της ανάδειξης πραγματικών κέντρων καινοτομίας, τα οποία θα αποτελούν επίσης πηγή ανταγωνιστικότητας και κοινωνικής πρόνοιας για τις παράκτιες περιφέρειες της Ένωσης.
<P>
Τέλος, στηρίζω τις προτάσεις της έκθεσης σχετικά με την πτυχή της ασφάλειας της θαλάσσιας πολιτικής, και συγκεκριμένα την ιδέα να καταρτιστούν κοινοί κανόνες σε αυτόν τον τομέα, καθώς και την ανταλλαγή μεθόδων εποπτείας εντός του κοινοτικού θαλάσσιου χώρου. Αυτό θα μας επιτρέψει και να καταπολεμήσουμε τη θαλάσσια πειρατεία, ένα φαινόμενο που έχουμε δει να επανέρχεται τα τελευταία έτη, και να προστατέψουμε τη φυσική κληρονομιά και τους αρχαιολογικούς χώρους αυτών των περιοχών, προκειμένου να αποτραπούν τυχόν καταστροφές που θα είχαν ολέθριες συνέπειες στην ανάπτυξη της ακτογραμμής της Ένωσης.
<SPEAKER ID="981" NAME="David Martin  " AFFILIATION="PSE">
γραπτώς. - (ΕΝ) " έκθεση του Willi Piecyk με τίτλο "Μια ολοκληρωμένη θαλάσσια πολιτική για την Ευρωπαϊκή Ένωση" επισημαίνει τις προκλήσεις που αντιμετωπίζει σήμερα η θαλάσσια βιομηχανία. Οι συστάσεις της θα διευκολύνουν τη λήψη αποφάσεων σε επίπεδο Ευρώπης σε αυτόν τον τομέα.
<P>
Παγκόσμια ζητήματα όπως η παγκοσμιοποίηση και η αλλαγή του κλίματος και οι επιπτώσεις τους δεν επιλύονται αποτελεσματικά μόνο με τη θέσπιση μιας ολοκληρωμένης θαλάσσιας πολιτικής. Υπερψήφισα την έκθεση.
<SPEAKER ID="276" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, θα ήθελα να εκφράσω και εγώ την υποστήριξή μου προς την έκθεση του κ. Piecyk σχετικά με μια ολοκληρωμένη θαλάσσια πολιτική για την Ευρωπαϊκή Ένωση.
<P>
Συμφωνώ ότι μια ολοκληρωμένη θαλάσσια πολιτική είναι απαραίτητη όχι μόνο γιατί οι ωκεανοί και οι θάλασσες συνιστούν έναν από τους σημαντικότερους οικονομικούς και εμπορικούς πόρους για την ΕΕ και συνεπώς πρέπει να προστατεύονται, αλλά και γιατί η αποτελεσματική και αειφόρος συντονισμένη δράση μεταξύ των κρατών μελών θα βελτίωνε τον τρόπο με τον οποίο διοικείται και αναπτύσσεται. Ένα από τα σημεία που θεωρώ θεμελιώδες είναι ότι η κυκλοφορία των πλοίων πρέπει να υπόκειται σε ρυθμίσεις και να βελτιωθεί σύμφωνα με τους στόχους για την αντιμετώπιση της κλιματικής αλλαγής, και ότι οι θαλάσσιοι πόροι πρέπει να βρίσκονται στο επίκεντρο ως ενδεχόμενη πηγή καθαρής, εναλλακτικής ενέργειας.
<SPEAKER ID="277" NAME="Catherine Stihler  " AFFILIATION="PSE">
γραπτώς. - (EN) Οι θάλασσές μας είναι ο κοινός μας πόρος. Χρειαζόμαστε μια συντονισμένη προσέγγιση έναντι της εκμετάλλευσης και της ρύπανσης των θαλασσών μας. Μπορούμε να το επιτύχουμε αυτό μόνο εάν εργαστούμε με χώρες της ΕΕ που ενδιαφέρονται για τη θαλάσσια πολιτική. Πιστεύω ότι του χρόνου περισσότεροι πολίτες της ΕΕ θα μπορέσουν να συμμετάσχουν στην "Ευρωπαϊκή "μέρα για τη Θάλασσα". Καθώς του χρόνου αυτή η ημέρα θα εορταστεί κατά τη διάρκεια των ευρωπαϊκών εκλογών, ίσως θα μπορούσαν όλοι οι υποψήφιοι να χρησιμοποιήσουν την 20ή Μαΐου για την επισήμανση ζητημάτων θαλάσσιας πολιτικής.

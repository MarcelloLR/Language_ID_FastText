<CHAPTER ID="007-02">
2. Κινητοποίηση του Ευρωπαϊκού Ταμείου Προσαρμογής στην Παγκοσμιοποίηση: ES/Comunidad Valenciana (
<P>
- Πριν από την ψηφοφορία:
<SPEAKER ID="154" NAME="Barbara Matera" LANGUAGE="IT">
Κύριε Πρόεδρε, κυρίες και κύριοι, ενόψει της τρέχουσας οικονομικής κρίσης, ένα από τα μεγαλύτερα προβλήματα που καλούνται να αντιμετωπίσουν οι προηγμένες οικονομίες είναι ακριβώς το ζήτημα της ανεργίας, η οποία αποτελεί απειλή που έχει φτάσει το ανησυχητικό επίπεδο του 10% στη ζώνη του ευρώ.
<P>
Τα ευρωπαϊκά θεσμικά όργανα και, πρωτίστως, η Ευρωπαϊκή Επιτροπή, στο σχέδιο προϋπολογισμού της για το 2011, εισηγήθηκαν μια σειρά μέτρων με σκοπό τη στήριξη της οικονομικής ανάκαμψης, όπως η συμπλήρωση του Ευρωπαϊκού Ταμείου Προσαρμογής στην Παγκοσμιοποίηση, για το οποίο είμαι εισηγήτρια, και η συνδρομή του οποίου ζητείται στο πλαίσιο τεσσάρων σημαντικών αιτημάτων κινητοποίησης, επί των οποίων θα ψηφίσουμε στη συνέχεια.
<P>
Ως εκ τούτου, θεωρώ ότι οι διαδικασίες κινητοποίησης του εν λόγω ταμείου πρέπει να απλουστευθούν, ούτως ώστε να ανταποκρίνονται άμεσα στις ανάγκες των εργαζομένων οι επιχειρήσεις των οποίων έχουν πληγεί από την οικονομική κρίση και οι οποίοι έχουν υποστεί τις συνέπειες της μετεγκατάστασης των επιχειρήσεων στις οποίες εργάζονταν. Συνεπώς, απευθύνω έκκληση στους συναδέλφους μου βουλευτές να προωθήσουν τη λειτουργία του ταμείου αυτού στο εσωτερικό των επιμέρους κρατών μελών.

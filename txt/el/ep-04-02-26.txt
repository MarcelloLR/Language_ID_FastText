<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<P>
(1)
<SPEAKER ID="2" LANGUAGE="DA" NAME="Rovsing (PPE-DE )." AFFILIATION="">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Κύριε Rovsing, με ενημέρωσαν ότι το ρολόι τοίχου στο οποίο αναφερθήκατε παρουσιάζει πράγματι βλάβη, ίσως εδώ και μερικούς μήνες. Διαθέτουμε, ωστόσο, ένα άλλο ρολόι που λειτουργεί σωστά, το οποίο όμως βρίσκεται πίσω σας. Θα πρέπει, κατά συνέπεια, να κοιτάτε πίσω για να ελέγχετε τη σωστή ώρα.
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0053/2004) του κ. Belder, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, που περιλαμβάνει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με τις σχέσεις Ευρωπαϊκής Ένωσης και Ρωσίας. 
<SPEAKER ID="5" LANGUAGE="NL" NAME="Belder (EDD )," AFFILIATION="εισηγητής">
<P>
   . – Κύριε Πρόεδρε, ο στόχος αυτής της πρότασης σύστασης του Ευρωπαϊκού Κοινοβουλίου προς το Συμβούλιο σχετικά με τις σχέσεις ΕΕ-Ρωσίας είναι σαφής: μια εταιρική σχέση η οποία θα είναι όντως αντάξια αυτού του ονόματος. Συνεπώς, αυτό που απαιτείται είναι η ενίσχυση αυτών των αμοιβαίων σχέσεων και όχι η αύξηση της απόστασης που μας χωρίζει. Εάν μάλιστα εξετάσουμε με πρακτικό τρόπο το θέμα, το ίδιο απαιτούν και τα πολλά κοινά μας συμφέροντα. Για να είμαστε ειλικρινείς, ωστόσο, οι σχέσεις μεταξύ της ΕΕ και της Ρωσικής Ομοσπονδίας είναι κάθε άλλο παρά ιδανικές, και γι’ αυτό ευθύνονται και οι δύο πλευρές. Αυτή είναι, συνεπώς, η οπτική γωνία της υπό συζήτηση πρότασης σύστασης: η αυτοκριτική της Ευρώπης και η κριτική έναντι της Μόσχας. Πέρυσι το φθινόπωρο, αυτή ακριβώς ήταν η κατεύθυνση προς την οποία ξεκίνησε να εργάζεται η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής του Κοινοβουλίου. Με ιδιαίτερη ικανοποίηση, μπορούμε σήμερα να συμπεράνουμε ότι η Επιτροπή, σύμφωνα με την ανακοίνωσή της στις 10 Φεβρουαρίου, κινείται λίγο έως πολύ στο ίδιο μήκος κύματος, γεγονός που, όπως φαίνεται, ισχύει και για το Συμβούλιο. Παρεμπιπτόντως, το Συμβούλιο θα έπρεπε, κατά την άποψη του Σώματος, να επιδιώξει την ενίσχυση της διαφάνειας σε έναν τόσο σημαντικό και εκτεταμένο τομέα πολιτικής όπως οι σχέσεις μας με τη Ρωσία.
<P>
Η ευρωπαϊκή συναίνεση που υφίσταται επί του παρόντος όσον αφορά τη Ρωσία είναι αδιαμφισβήτητη, αλλά εκείνο που έχει σημασία είναι η συγκεκριμένη εφαρμογή της σε πρακτικά θέματα, και σε αυτό εστιάζεται η αυτοκριτική της Ευρώπης. Οι θέσεις που έχουν υιοθετηθεί όσον αφορά το Καλίνινγκραντ, την Τσετσενία και την υπόθεση Yukos αντιφάσκουν μεταξύ τους. Κύριε Προεδρεύων του Συμβουλίου, αυτός είναι ο λόγος για τον οποίο δεν μπορώ να περιμένω να ακούσω για νέες συμφωνίες για μια νέα συνεκτική πολιτική. Εχθές, διάβασα για μια ακόμα φορά συγκεχυμένες πληροφορίες στον Τύπο οι οποίες προέρχονταν από έναν εξέχοντα ευρωπαίο πολιτικό.
<P>
Ένα δεύτερο σημείο σημαντικής αυτοκριτικής αναφέρεται στην αιτιολογική σκέψη ΙΘ και στην παράγραφο 2 της πρότασης σύστασης. Η εταιρική σχέση ΕΕ-Ρωσίας βασίζεται στις κοινές αξίες του σεβασμού των δημοκρατικών αρχών και των δικαιωμάτων του ανθρώπου. Το Κοινοβούλιο έχει συστήσει ρητώς στο Συμβούλιο και την Επιτροπή να εφαρμόζουν με συνέπεια αυτήν την κατευθυντήρια αρχή σε όλους τους τομείς της συνεργασίας με το Κρεμλίνο.
<P>
Εν πάση περιπτώσει, η κατάσταση στην Τσετσενία έρχεται σε πλήρη αντίθεση με τις αρχές της εταιρικής σχέσης ΕΕ-Ρωσίας. Πρόκειται δε για μια εξαιρετικά δυσάρεστη κατάσταση αχαλίνωτης βίας και αναρχίας, η οποία αποβαίνει κυρίως εις βάρος ενός ανυπεράσπιστου αμάχου πληθυσμού. Συγχρόνως, η τραγωδία της Τσετσενίας είναι ένα πρόβλημα που αποφεύγεται στη διεθνή πολιτική, όπως καταδεικνύει πολύ χαρακτηριστικά ο τίτλος μιας λεπτομερούς πρόσφατης μελέτης. Στην παράγραφο 13, το παρόν Σώμα συνιστά με κάθε σοβαρότητα στο Συμβούλιο να απορρίψει ρητώς αυτήν την επονείδιστη προσέγγιση. Σε τελική ανάλυση, οι εσωτερικές και εξωτερικές επιπτώσεις του αδιεξόδου στο ζήτημα της Τσετσενίας επηρεάζουν εξίσου τις αξίες και τα συμφέροντα της Ευρωπαϊκής Ένωσης. Ως πρώτο βήμα, το Συμβούλιο πρέπει να απευθύνει έντονη διαμαρτυρία στον Πρόεδρο Πούτιν, καταδικάζοντας τις εξαφανίσεις, τα βασανιστήρια ή, ακόμα χειρότερα, τις δολοφονίες τσετσένων πολιτών που είχαν το θάρρος να προβούν σε καταγγελίες ενώπιον του Ευρωπαϊκού Δικαστηρίου Ανθρωπίνων Δικαιωμάτων.
<P>
Μιλώντας για εξαφανίσεις στην περιοχή της Τσετσενίας, θα ήθελα να αναφερθώ στη συνεχιζόμενη αβεβαιότητα σχετικά με την τύχη του συμπατριώτη μου Arjan Erkel. Προσυπογράφω πλήρως την τροπολογία αριθ. 25 που έχει κατατεθεί, σύμφωνα με την οποία το Κοινοβούλιο επαναλαμβάνει τη σοβαρή ανησυχία του από τη μέχρι στιγμής αποτυχία κατάληξης σε θετική διευθέτηση της υπόθεσης Arjan Erkel και εκφράζει τη βαθύτατη λύπη του για την έλλειψη προόδου όσον αφορά την επίλυση της δραματικής αυτής υπόθεσης· ζητεί δε να αναληφθεί ρητή πολιτική δέσμευση από τη Ρωσική Ομοσπονδία και τις τοπικές αρχές και καλεί την Επιτροπή και το Συμβούλιο να διασφαλίσουν την ασφαλή απελευθέρωση του κ. Erkel.
<P>
Πολύ περισσότερο από την Τσετσενία, υπάρχει ένα επιπλέον εμπόδιο στην εταιρική σχέση ΕΕ-Ρωσίας, το οποίο έχει προσελκύσει την προσοχή πολιτικών και κοινού: η επέκταση των συμφωνιών εταιρικής σχέσης και συνεργασίας έτσι ώστε να συμπεριλαμβάνουν όλα τα νέα κράτη μέλη της ΕΕ από 1ης Μαΐου 2004. Το Κοινοβούλιο στηρίζει ανεπιφύλακτα το Συμβούλιο στη θέση του ότι δεν πρόκειται να ξεκινήσει κανενός είδους διαπραγματεύσεις με τους Ρώσους σχετικά με αυτό το θέμα. Θα μπορούσε μήπως το Συμβούλιο να μας ενημερώσει εάν επίκειται κάποια προσωρινή λύση ως προς αυτήν τη διαφορά; Οι καλές σχέσεις γειτονίας και, προπαντός, η καλή εταιρική σχέση, πρέπει να συνοδεύονται από μια ρωσική εξωτερική πολιτική η οποία θα ενισχύει τη σταθερότητα στην ήπειρο. Αν μη τι άλλο, όμως, η άρνηση υπογραφής ή κύρωσης των συνοριακών συμφωνιών μεταξύ της Ρωσίας και των γειτόνων της στη Βαλτική, της Εσθονίας και της Λετονίας, έχει αποσταθεροποιητικές επιπτώσεις, ενώ το ίδιο ισχύει –και μάλιστα σε ακόμα μεγαλύτερο βαθμό– όσον αφορά τη μη εκπλήρωση από πλευράς της Ρωσίας της υποχρέωσής της να αποσύρει επιτέλους τα στρατεύματά της από την Υπερδνειστερία και τη Γεωργία. Στην υπό συζήτηση πρόταση σύστασης απευθύνεται έκκληση στο Συμβούλιο να επιδείξει αποφασιστικότητα σε αυτά τα ευαίσθητα ζητήματα ασφαλείας.
<P>
Θα μπορούσα να αναφέρω πολλούς άλλους τομείς ανησυχίας όσον αφορά την ανάπτυξη της εταιρικής σχέσης ΕΕ-Ρωσίας, όπως καθίσταται εμφανές από μια προσεκτική ανάγνωση της πρότασης σύστασης, αλλά θέλω να προσθέσω ότι, ασφαλώς, δεν είχαμε την πρόθεση να συντάξουμε έναν κατάλογο παραπόνων. Η πρόθεση είναι, απλούστατα, να προσδιοριστούν τα σημεία τριβής, να διευκολυνθεί και να διατηρηθεί ο διάλογος σχετικά με αυτά και να επιδιωχθεί η από κοινού εξεύρεση λύσεων. Είναι εύλογο εν προκειμένω να καθορίσει η Ευρωπαϊκή Ένωση τις προτεραιότητές της κατά τρόπο σαφή και επανειλημμένο, καθιστώντας εμφανή τα σημεία ως προς τα οποία δεν μπορεί να υποχωρήσει κατά τη διάρκεια των διαπραγματεύσεων. Αυτή η πρακτική προσέγγιση είναι εμφανής στην ανακοίνωση της Επιτροπής. Αυτό μου προσφέρει, ως εισηγητή, πραγματική ικανοποίηση. Το σχετικά έντονο ενδιαφέρουν που έχουν επιδείξει μέχρι στιγμής τα ρωσικά μέσα ενημέρωσης για την πρόταση σύστασης μάς προκαλεί ιδιαίτερη ικανοποίηση. Φαίνεται ότι το μήνυμά μας έχει θετική ανταπόκριση στη Ρωσική Ομοσπονδία, η οποία είναι ένας από τους αποδέκτες του. Είμαι υπόχρεος σε όλους σας –στους βουλευτές του Ευρωπαϊκού Κοινοβουλίου που έχετε επιδείξει ενδιαφέρον– γι’ αυτήν την ανταπόκριση. Θεωρώ ότι οι ιδέες και οι συνεισφορές σας υπήρξαν πολύτιμες. Θα μπορούσα να επαναλάβω αυτόν τον έπαινο και για την άριστη βοήθεια που προσέφερε η γραμματεία της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής στο πρόσωπο του κ. Dag Sourander. Σε συνεργασία μαζί του, και με τον προσωπικό μου βοηθό, Henk-Jan van Schothorst, κατά τη διάρκεια των περασμένων μηνών, ενσκήψαμε σε αυτές τις περίπλοκες σχέσεις ΕΕ-Ρωσίας με ιδιαίτερη προσήλωση, διότι αυτό το Σώμα αποδίδει τεράστια σημασία σε μια εταιρική σχέση η οποία θα λειτουργεί σε όλους τους τομείς. 
<SPEAKER ID="6" LANGUAGE="EN" NAME="Patten," AFFILIATION="Επιτροπή">
<P>
Η ανακοίνωση που ενέκρινε η Επιτροπή στις 9 Φεβρουαρίου, η οποία επηρέασε σημαντικά την έκθεση που συζητήθηκε από τους υπουργούς Εξωτερικών την περασμένη Δευτέρα, έλαβε σαν αφετηρία της την αλληλεξάρτηση ΕΕ και Ρωσίας και την επιθυμία μας να οικοδομήσουμε μια γνήσια στρατηγική εταιρική σχέση, βασισμένη σε κοινές αξίες και ωθούμενη από τα εμφανή κοινά μας συμφέροντα. Υπάρχουν θετικά στοιχεία στη σχέση ΕΕ-Ρωσίας, όμως, γενικά, πρέπει να παραδεχτούμε ότι τα αποτελέσματα πέντε χρόνων όλο και πιο εντατικής συνεργασίας δεν είναι τόσο θετικά όσο αναμέναμε. Πρέπει να κάνουμε κάτι σχετικά με αυτό.
<P>
Υπήρχαν τρία σημαντικά αποτελέσματα από την αναθεώρηση των σχέσεων ΕΕ-Ρωσίας που συζητήθηκαν τη Δευτέρα. Πρώτον, διαβιβάστηκε στη Ρωσία ένα ισχυρό, σαφές και δημόσιο μήνυμα ότι αναμένουμε να επεκταθεί η συμφωνία εταιρικής σχέσης και συνεργασίας στα δέκα υπό ένταξη κράτη μέλη χωρίς προϋποθέσεις ή διακρίσεις μέχρι την 1η Μαΐου. Η Επιτροπή έχει διεξαγάγει εντατικές συνομιλίες με τη Ρωσία. Ελπίζουμε ότι μπορέσαμε να πείσουμε τους συνομιλητές μας ότι το θέμα της επέκτασης της συμφωνίας εταιρικής σχέσης και συνεργασίας πρέπει να διευθετηθεί σύντομα. Η ΕΕ από την πλευρά της είναι πρόθυμη, παράλληλα με την επέκταση της συμφωνίας εταιρικής σχέσης και συνεργασίας, να συζητήσει οποιαδήποτε από τις θεμιτές ανησυχίες της Ρωσίας σχετικά με τις επιπτώσεις της διεύρυνσης. Ελπίζω ότι οι προσπάθειές μας για την επίλυση του εν λόγω θέματος το συντομότερο δυνατόν δεν θα επηρεαστούν από τον σχηματισμό της νέας κυβέρνησης της Ρωσικής Ομοσπονδίας, με την οποία θα ανυπομονούμε να συνεργαστούμε σε εύθετο χρόνο.
<P>
Καθήκον μας τώρα είναι να μετατρέψουμε τα λόγια σε πράξεις και να καθιερώσουμε μια πιο συνεκτική και στρατηγική προσέγγιση της Ρωσίας, η οποία να αντικατοπτρίζει τις απόψεις της διευρυμένης Ένωσης. Είναι πολύ σημαντικό να μπορέσει η ΕΕ να σημειώσει πραγματική πρόοδο στο έργο της με τη Ρωσία. Αυτό έχει σημασία για τους επιχειρηματίες που επιθυμούν να αποκτήσουν πρόσβαση στην πολλά υποσχόμενη ρωσική αγορά – σε τελική ανάλυση, θα πρέπει να θυμηθούμε ότι, μετά τη διεύρυνση, πάνω από το 50% των εμπορικών συναλλαγών της Ρωσίας θα διεξάγεται με την ΕΕ. Επίσης, έχει σημασία για τους εισαγωγείς ενέργειας, δεδομένης της θέσης της Ρωσίας ως μείζονος προμηθευτή πετρελαίου και αερίου. Και ιδιαίτερα έχει σημασία γιατί, εάν θέλουμε να επιλύσουμε διασυνοριακά προβλήματα, όπως η ρύπανση του περιβάλλοντος, η λαθραία μετανάστευση και το οργανωμένο έγκλημα, η Ρωσία θα πρέπει να επωμιστεί μεγαλύτερο βάρος από ό,τι στο παρελθόν.
<SPEAKER ID="7" LANGUAGE="SV" NAME="Arvidsson (PPE-DE )." AFFILIATION="">
<P>
Η Ρωσία αντιμετωπίζει τεράστια περιβαλλοντικά προβλήματα. Αυτό αποτελεί σε μεγάλο βαθμό κληρονομιά της κομμουνιστικής εποχής, όταν το περιβάλλον είχε πολύ χαμηλή προτεραιότητα. Ο μεγαλύτερος κίνδυνος περιβαλλοντικής καταστροφής που θα μπορούσε επίσης να πλήξει την περιοχή της ΕΕ οφείλεται στους παρωχημένους και παμπάλαιους πυρηνικούς σταθμούς, του λεγομένου τύπου Τσερνομπίλ. Τέτοιοι σταθμοί υπάρχουν στο Sosnovy Bor, σε μικρή απόσταση από τα σύνορα της Εσθονίας με τη Ρωσία, καθώς και στο Κουρσκ, κοντά στη Μόσχα. Πρέπει να υπογραμμίσουμε με σαφήνεια στους Ρώσους ότι η συνέχιση της λειτουργίας αυτών των αντιδραστήρων υψηλής απόδοσης φυσικής κυκλοφορίας (RBMK) πρώτης γενεάς είναι απαράδεκτη. Πρέπει να καταργηθούν σταδιακά, το ταχύτερο δυνατόν, ενώ άλλοι πυρηνικοί σταθμοί στη Ρωσία πρέπει να αναβαθμιστούν ως προς την ασφάλειά τους σύμφωνα με τα πρότυπα ασφαλείας της Διεθνούς Επιτροπής Ατομικής Ενέργειας. Η συνεργασία της ΕΕ με τη Ρωσία για την αναβάθμιση της ασφάλειας στον τομέα της πυρηνικής ενέργειας πρέπει να καταστεί πιο αποτελεσματική.
<P>
Η υπό συζήτηση έκθεση είναι αναμφίβολα επίκαιρη και αποτελεί αντικείμενο ιδιαίτερης προσοχής. Θα ήθελα, εν κατακλείδι, να ευχαριστήσω τον κ. Belder για την εποικοδομητική του συνεργασία. 
<SPEAKER ID="8" LANGUAGE="FI" NAME="Paasilinna (PSE )." AFFILIATION="">
<P>
Ο χαρακτήρας του κοινοβουλίου που απέκτησε μόλις η χώρα είναι πιο εθνικιστικός από ποτέ, και τα ίδια χαρακτηριστικά εμφανίζει η προεκλογική εκστρατεία για τις προεδρικές εκλογές. Η τρόικα των υπουργών της ΕΕ θα πρέπει πλέον να αναλάβει την πρωτοβουλία και να διατυπώσει την κατάλληλη πρόταση, προκειμένου να λυθεί το ζήτημα πριν από τη Σύνοδο Κορυφής, καθώς πρόκειται για ένα θέμα του πεδίου συνεργασίας, όπου οφείλουμε να βρούμε νέες προσεγγίσεις. Δεν μπορούμε να επιβάλουμε τη δημοκρατία στη Ρωσία. Αυτό θα επιτευχθεί μέσα από ευρύτερους διαύλους επικοινωνίας. Η βέλτιστη και αποτελεσματικότερη προσέγγιση είναι να επηρεάσουμε άμεσα τον Πρόεδρο Πούτιν, ο οποίος –όπως ειπώθηκε μόλις– διαδραματίζει καίριο ρόλο στο συνολικό γίγνεσθαι. Τούτο βεβαίως προϋποθέτει συνεργασία, και όχι έναν απλό αποκλεισμό. Κατανοώ τις επικρίσεις που αφορούν, για παράδειγμα, τα θέματα της Τσετσενίας και του Sasnovibor. Όμως ακόμα και αυτά συνιστούν μέρος της συνεργασίας που πρέπει να οικοδομήσουμε και η οποία θα πρέπει τελικά να επιφέρει αποτελέσματα, έτσι ώστε τα οφέλη να είναι ορατά και από τις δύο πλευρές, προκειμένου να σταματήσουν αυτές οι περίεργες απειλές, οι οποίες δεν συνάδουν με το είδος της συνεργασίας που χρειαζόμαστε αυτήν τη στιγμή. 
<SPEAKER ID="9" LANGUAGE="FI" NAME="Väyrynen (ELDR )." AFFILIATION="">
<P>
    Κύριε Πρόεδρε, η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών είναι αρκετά ικανοποιημένη από την έκθεση Belder σχετικά με τη Ρωσία. Εντούτοις, είμαστε προετοιμασμένοι να εγκρίνουμε και κάποιες τροπολογίες. Αφετέρου, ελπίζουμε ότι και οι άλλες Ομάδες θα στηρίξουν τη δική μας τροπολογία, η οποία αφορά τη θέση των εθνικών μειονοτήτων στη Ρωσία.
<SPEAKER ID="10" LANGUAGE="DE" NAME="Brie (GUE/NGL )." AFFILIATION="">
<P>
    Κύριε Πρόεδρε, η Ομάδα μου υποστηρίζει απερίφραστα τις κριτικές θέσεις της έκθεσης Belder. Η κατάσταση στην Τσετσενία είναι απαράδεκτη και ο ρωσικός στρατός διαπράττει εκεί μαζικές παραβιάσεις των ανθρωπίνων δικαιωμάτων. Στο εσωτερικό της Ρωσίας υπάρχουν ανησυχητικές εσωπολιτικές αλλαγές, η επονομαζόμενη “κατευθυνόμενη δημοκρατία” παίρνει ολοένα και πιο αυταρχικό χαρακτήρα. Επίσης, υιοθετούμε πολύ επικριτική στάση απέναντι στον τρόπο με τον οποίο αντιμετωπίζει η Ρωσία τα νέα κράτη μέλη της Ευρωπαϊκής Ένωσης.
<P>
Μολονότι συμφωνώ με την κριτική του κ. Belder για τη ρωσική πολιτική, θα ήθελα να διασαφηνίζονταν περισσότερο στην έκθεση αυτά που είπε μόλις τώρα στην αγόρευσή του, επικρίνοντας σφοδρά τις ενέργειες του Συμβουλίου και των ευρωπαϊκών κυβερνήσεων, που αντιμετωπίζουν τη Ρωσία περισσότερο με οικονομικά παρά με στρατηγικά κριτήρια. Μετά την 11η Σεπτεμβρίου, πολλές κυβερνήσεις –όχι μόνο η κυβέρνηση του κ. Berlusconi, αλλά και η κυβέρνηση της Ομοσπονδιακής Δημοκρατίας της Γερμανίας– επιτρέπουν να παρουσιάζεται ο πόλεμος στην Τσετσενία ως κάτι το ασήμαντο που εντάσσεται στην τρομοκρατία, και έτσι δεν μιλάμε γι’ αυτόν.
<SPEAKER ID="11" LANGUAGE="FI" NAME="Wuori (Verts/ALE )." AFFILIATION="">
<P>
    Κύριε Πρόεδρε, συνεχίζω αυτήν την φινλανδόφωνη –σε μεγάλο βαθμό– συζήτηση, όμως σε γενικές γραμμές συντάσσομαι με τον βουλευτή Brie, παρότι δεν προέρχεται από τη χώρα μου.
<SPEAKER ID="12" LANGUAGE="FR" NAME="Dupuis (NI )." AFFILIATION="">
<P>
    Κύριε Πρόεδρε, αγαπητοί συνάδελφοι, κύριε Επίτροπε, νομίζω ότι πρέπει να επιμείνουμε σε όσα ήδη μας ανέφερε ο κ. Brie. Συζητούμε σχετικά με μια σύσταση του Συμβουλίου εν απουσία του Συμβουλίου, πράγμα που δεν είναι θετικό σημάδι για το ενδιαφέρον που μπορεί να δείχνει το Συμβούλιο για ένα τόσο σημαντικό ζήτημα. Ωστόσο, πιστεύω ότι η συζήτησή μας είναι μεστή, σίγουρα πιο μεστή σε σχέση με αυτά που διαβάζουμε σήμερα στον Τύπο για τα σχόλια του κ. Σιράκ, που θεωρεί ότι η Ευρώπη δεν επιδεικνύει τον ενδεδειγμένο σεβασμό έναντι της Ρωσίας.
<P>
Συμφωνώ πλήρως με όσα είπαν ορισμένοι συνάδελφοι: ο κ. Arvidsson, ο κ. Brie, ο κ. Wuori και άλλοι, που παρέθεσαν έναν κατάλογο μικροπραγμάτων τα οποία δεν βαίνουν καλώς. Πιστεύω ότι ελάχιστα πράγματα βαίνουν καλώς. Οι εκλογές για τη Δούμα το απέδειξαν. Όσον αφορά τις προεδρικές εκλογές, δεν μπορούμε να μιλάμε για προεκλογική εκστρατεία, διότι δεν υπάρχει. Όλοι μας ήμασταν μάρτυρες του σκανδάλου στην υπόθεση Rybkine, του υποψηφίου που απήχθη, μεταφέρθηκε σε ξένη χώρα, ναρκώθηκε και εστάλη πάλι πίσω. Υπήρξε το σκάνδαλο σε σχέση με την υποψηφιότητα του Mikhail Khodorkovsky, ο οποίος, ωστόσο, είναι ένας από τους πλέον σημαντικούς ρώσους επιχειρηματίες. Δεν θα είχαμε ανεχθεί ούτε το ελάχιστο από όσα του έκαναν. Νομίζω ότι το Δικαστήριο του Στρασβούργου θα τείνει να συμφωνήσει, δυστυχώς όμως θα χρειαστεί να περάσουν τρία χρόνια και τότε πλέον θα έχει επισφραγιστεί η μοίρα των επιχειρήσεων του κ. Khodorkovsky αλλά και του ιδίου του κ. Khodorkovsky.
<P>
Θέλω να θέσω ένα ερώτημα στον κ. Patten. Κύριε Patten, πότε πρέπει να μιλάμε για παραβίαση των ανθρωπίνων δικαιωμάτων; Όταν έχει εξοντωθεί το 20 % ενός πληθυσμού, που ανερχόταν σε ένα εκατομμύριο, πρόκειται για παραβίαση των ανθρωπίνων δικαιωμάτων, για γενοκτονία ή για τραγωδία βιβλικών διαστάσεων; Νομίζω ότι μιλάμε για παραβίαση των ανθρωπίνων δικαιωμάτων όταν οδηγούμαστε στη διαπίστωση τέλεσης ορισμένων σοβαρών παραβιάσεων νόμων, που είναι εγνωσμένου κύρους και γίνονται σεβαστοί σε γενικές γραμμές. Αντιθέτως, όταν διαπιστώνουμε μια κατάσταση παρόμοια με αυτής της Τσετσενίας, την εξόντωση 200 000 ανθρώπων σε διάστημα 9 ετών, δεκάδες χιλιάδες περιπτώσεις βασανιστηρίων και βιασμών, δεν έχουμε πλέον να κάνουμε με παραβίαση των ανθρωπίνων δικαιωμάτων, αλλά με γενοκτονία. Πιστεύω ότι πολλοί συνάδελφοι, στους οποίους συγκαταλέγομαι κι εγώ, διστάζουν να χρησιμοποιήσουν τη λέξη γενοκτονία. Όλοι μας γνωρίζουμε τον λόγο. Στην Ευρώπη, πριν από 60 χρόνια, συνέβη κάτι άκρως σοβαρό, που αποκαλείται γενοκτονία. Στη Ρουάντα, συνέβη κάτι άκρως σοβαρό, που αποκαλείται γενοκτονία. Στην Τσετσενία, σήμερα, συμβαίνει κάτι που αποκαλείται γενοκτονία και που δεν έχει καμία σχέση, Επίτροπε Patten, με τις παραβιάσεις των ανθρωπίνων δικαιωμάτων.
<P>
Ευχαριστώ τον εισηγητή, τον κ. Belder, και αρκετούς άλλους συναδέλφους, που νομίζω ότι τελικά αναγκάστηκαν να παραδεχθούν ότι αυτό που συμβαίνει στην Τσετσενία, στη Ρωσία, δεν έχει πλέον καμία σχέση με τις παραβιάσεις των ανθρωπίνων δικαιωμάτων και με την απουσία δημοκρατίας. Είναι κάτι πολύ χειρότερο. 
<SPEAKER ID="13" LANGUAGE="DE" NAME="Brok (PPE-DE )." AFFILIATION="">
<SPEAKER ID="14" LANGUAGE="FR" NAME="Lalumière (PSE )." AFFILIATION="">
<P>
Δεν θα επαναλάβω εδώ όλα τα σημεία που θίγονται στο κείμενο, τα οποία είναι εξαιρετικά πολλά. Ο κ. Belder επιτέλεσε ένα ενδελεχές έργο, σύμφωνα με τις ανακοινώσεις της Επιτροπής και τα προηγούμενα ψηφίσματα του Ευρωπαϊκού Κοινοβουλίου σχετικά με τη Ρωσία. Θα περιοριστώ, λοιπόν, να επισημάνω δύο πτυχές, που εξάλλου αναφέρονται στην έκθεση. Η πρώτη πτυχή είναι η έλλειψη συνέπειας επί του θέματος, που χαρακτηρίζει τις κυβερνήσεις των κρατών μελών, έλλειψη συνέπειας και έλλειψη συντονισμού. Όταν αντιμετωπίζουμε αυτόν τον μεγάλο και δύσκολο εταίρο, τη Ρωσική Ομοσπονδία, είναι απαράδεκτο να ακούμε υπουργούς της Ένωσης, ακόμα και πρωθυπουργούς ή Προέδρους του Συμβουλίου, να εκφράζουν αποκλίνουσες απόψεις, για παράδειγμα σε σχέση με τον οδυνηρό πόλεμο στην Τσετσενία, ή για τον ίδιο τον Πρόεδρο Πούτιν ή για τις εκλογές. Αυτές οι αποκλίνουσες απόψεις, που ενίοτε εκφράζονται με διαφορά μερικών ωρών, αποδυναμώνουν την Ένωση και καθιστούν ελάχιστα αξιόπιστες τις προσπάθειες που καταβάλλονται προκειμένου να αποκτήσει επιτέλους η Ένωση μια κοινή εξωτερική πολιτική και πολιτική ασφάλειας αντάξια αυτού του τίτλου.
<SPEAKER ID="15" LANGUAGE="SV" NAME="Malmström (ELDR )." AFFILIATION="">
<P>
Η ΕΕ χρειάζεται μια στρατηγική εταιρική σχέση με τη Ρωσία. Επιθυμούμε, μπορούμε και οφείλουμε να συμβάλουμε από τη δική μας πλευρά, αλλά μια τέτοια εταιρική σχέση δεν υφίσταται άνευ όρων και δεν μπορεί να υπαγορεύεται από τη Μόσχα. Σε αυτόν τον τομέα, η πρωτοβουλία ανήκει πλέον σε μεγάλο βαθμό στην πλευρά του κ. Πούτιν. Επιθυμώ επίσης να ευχαριστήσω τον κ. Belder για την πολύ εποικοδομητική του έκθεση, την οποία μπορούμε χωρίς δυσκολία να υπερψηφίσουμε. 
<SPEAKER ID="16" LANGUAGE="DA" NAME="Frahm (GUE/NGL )." AFFILIATION="">
<P>
   – Κύριε Πρόεδρε, πολλοί ομιλητές, συμπεριλαμβανομένου του κ. Patten, ανέφεραν ότι οι σχέσεις ΕΕ-Ρωσίας δεν υπήρξαν πάντοτε ιδανικές, ενώ επί του παρόντος θα μπορούσαν κάλλιστα να θεωρηθούν τεταμένες. Όπως ανέφεραν αρκετοί ομιλητές, αυτό είναι απολύτως εύλογο.
<P>
Την περασμένη Δευτέρα είχαμε την 60ή “επέτειο” της εκτόπισης των Τσετσένων από τον Στάλιν και, συνεπώς, την 60ή επέτειο μιας γενοκτονίας που ποτέ δεν αναγνωρίστηκε επισήμως. Επίσης, τις τελευταίες ημέρες είδαμε την άρνηση χορήγησης θεώρησης εισόδου σε δημοσιογράφους οι οποίοι έχουν τηρήσει επικριτική στάση έναντι της Ρωσίας. Πρόκειται για δημοσιογράφους οι οποίοι επιθυμούν να καλύψουν τις προεδρικές εκλογές και στους οποίους, ως εκ τούτου, δεν δίδεται η ευκαιρία να προσφέρουν μια κριτική ανάλυση της κατάστασης. Παρατηρούμε και άλλες καταστάσεις. Η κ. Malmström αναφέρθηκε στη χαρακτηριστική ευκολία με την οποία ο Πούτιν απήλλαξε τη ρωσική κυβέρνηση από τα καθήκοντά της. Όλα αυτά σημαίνουν ότι η κατάσταση είναι εξαιρετικά ανησυχητική. Υπάρχουν βάσιμοι λόγοι να είμαστε ιδιαιτέρως επικριτικοί ως προς τα όσα συμβαίνουν στη Ρωσία.
<P>
Στηρίζω ειλικρινά την έκθεση του κ. Belder αλλά, από την άλλη πλευρά, τις τελευταίες ημέρες με εξέπληξε το γεγονός ότι μπορούμε να μιλάμε με τόση σαφήνεια για τη Ρωσία ενώ είμαστε τόσο αόριστοι έναντι της Κίνας. Δεν καταλαβαίνω πώς, από τη μια πλευρά, μπορούμε να ακολουθούμε μια επικριτική γραμμή –την οποία θεωρώ ορθή– έναντι της Ρωσίας ενώ, από την άλλη πλευρά, μελετούμε την άρση του εμπάργκο όπλων έναντι της Κίνας η οποία, κατά την άποψή μου, είναι σε γενικές γραμμές εξίσου δύσκολη, ενοχλητική και παράλογη με τη Ρωσία στη συμπεριφορά της.
<SPEAKER ID="17" LANGUAGE="IT" NAME="Speroni (NI )." AFFILIATION="">
<SPEAKER ID="18" LANGUAGE="EN" NAME="Tannock (PPE-DE )." AFFILIATION="">
<P>
Πιστεύω ότι ο κ. Πούτιν θα κερδίσει τις προεδρικές εκλογές και πρέπει να αναγνωρίσουμε τη δημοκρατική του εντολή για την ανοικοδόμηση ενός ισχυρού ρωσικού κράτους. Δεν συμμερίζομαι τις εκκλήσεις για αποκλεισμό της Ρωσίας από την Ομάδα των 8 λόγω του τρόπου με τον οποίο χειρίστηκε την υπόθεση Yukos. Μόλις πριν από δύο εβδομάδες τα ρωσικά δικαστήρια επέβαλαν μια επιεική ποινή σε ένα από τα διοικητικά στελέχη αυτής της εταιρείας που καταδικάστηκε για φοροδιαφυγή: δεν υπάρχουν ενδείξεις δικαστικής προκατάληψης.
<P>
Κατανοώ την απώλεια που αντιμετωπίζει η Ρωσία με τον τερματισμό των διμερών συμφωνιών ελεύθερου εμπορίου με τα προσχωρούντα στην ΕΕ κράτη, όμως, γενικά, οι δασμοί μειώνονται από 9% σε 4% και η Ρωσία δεν μπορεί να μην επεκτείνει τις συμφωνίες εταιρικής σχέσης και συνεργασίας στις βαλτικές δημοκρατίες λόγω των διενέξεων σχετικά με τα δικαιώματα των εθνοτικών ρωσικών μειονοτήτων εκεί. Το θέμα του Καλίνινγκραντ έχει πλέον διευθετηθεί και οι εργασίες για τα ταξίδια χωρίς θεώρηση ή τα ευέλικτα ταξίδια στην ΕΕ προβλέπεται να αρχίσουν μόλις συναφθεί συμφωνία επανεισδοχής.
<SPEAKER ID="19" LANGUAGE="FI" NAME="Iivari (PSE )." AFFILIATION="">
<P>
Η στρατηγική συνεργασία στη βάση κοινών αξιών αποτέλεσε αντικείμενο συζητήσεων που αφορούν τις σχέσεις ΕΕ-Ρωσίας. Ίσως θα πρέπει να περάσουμε από τους υψιπετείς αυτούς στόχους σε κάτι πιο συγκεκριμένο. Και υπάρχει βάση για κάτι τέτοιο, δεδομένου ότι η ΕΕ καλύπτει το 55% του εξωτερικού εμπορίου της Ρωσίας. Η ΕΕ χρειάζεται πετρέλαιο και φυσικό αέριο· συνεπώς, είναι απαραίτητο να αναπτυχθεί ενεργειακή συνεργασία. Μάλιστα, το περιβάλλον θα πρέπει να ληφθεί υπόψη στη συνεργασία αυτή, τόσο κατά την παραγωγή ενέργειας όσο και κατά τη μεταφορά της.
<SPEAKER ID="20" LANGUAGE="DA" NAME="Andreasen (ELDR )." AFFILIATION="">
<P>
   – Κύριε Πρόεδρε, υπάρχει ένα θέμα το οποίο προκαλεί ανησυχία στην περίπτωση της Ρωσίας. Είναι το θέμα της ελευθερίας του Τύπου, και με ικανοποιεί το γεγονός ότι ο Επίτροπος Patten αναφέρθηκε σε αυτό.
<P>
Γνωρίζουμε ότι, σύμφωνα με τη ρωσική νομοθεσία, στη Ρωσία ισχύει η ελευθεροτυπία· ωστόσο, υπάρχει ένα μεγάλο χάσμα μεταξύ της νομοθεσίας και της καθημερινής πρακτικής. Η οργάνωση Δημοσιογράφοι Χωρίς Σύνορα έχει δημοσιεύσει έναν κατάλογο σχετικά με την ελευθερία του Τύπου, στον οποίο, σε σύνολο 158 χωρών, η Ρωσία βρίσκεται στην 148η θέση. Επιπλέον, η κατάσταση επιδεινώνεται. Στη Ρωσία σημειώνονται δολοφονίες δημοσιογράφων. Σύμφωνα με τη Διεθνή Ομοσπονδία Δημοσιογράφων, τέσσερις δημοσιογράφοι έχασαν τη ζωή τους το περασμένο μόνο έτος στη Ρωσία ενώ, από την 1η Ιανουαρίου 2002 μέχρι σήμερα, δεκατρείς δημοσιογράφοι έχουν χάσει τη ζωή τους.
<SPEAKER ID="21" LANGUAGE="DE" NAME="Stenzel (PPE-DE )." AFFILIATION="">
<P>
Οι σχέσεις της ΕΕ με τη Ρωσία δεν είναι μονόδρομος. Πρέπει να διαμορφωθούν με τον καλύτερο δυνατό τρόπο, εάν θέλουμε να δοθεί το ίδιο βάρος στα συμφέροντα της διευρυμένης ΕΕ και της Ρωσίας. Απαραίτητη προϋπόθεση είναι –επιτρέψτε μου να το επαναλάβω, απαραίτητη προϋπόθεση– να επεκταθεί τώρα και στα δέκα νέα κράτη μέλη η εταιρική σχέση και συνεργασία που ισχύει από το 1998. Αυτό δεν ήταν μέχρι τώρα δυνατόν εξαιτίας της άποψης που επικρατούσε ότι η διεύρυνση της ΕΕ θα αποτελούσε μειονέκτημα στην αγορά για την Ρωσία, που γι’ αυτό ζητούσε αντισταθμιστικές πληρωμές. Η εν λόγω επιχειρηματολογία είναι πραγματικά αμφισβητήσιμη, αφού η διεύρυνση της Ευρωπαϊκής Ένωσης θα δημιουργήσει αυτόματα και για τη Ρωσία μια αγορά με μεγάλη αγοραστική δύναμη και αυτό δεν μπορεί παρά να είναι θετικό για την οικονομία της. Η συνεργασία για τον παροπλισμό των παλιών πυρηνικών σταθμών και για την απομάκρυνση των πυρηνικών αποβλήτων από τη χερσόνησο Kola και τη Βόρεια Θάλασσα δεν είναι καθόλου ικανοποιητική και δεν είναι καθόλου κατανοητό γιατί η Ρωσία μέχρι τώρα κωφεύει στα αιτήματα για ασφαλή δεξαμενόπλοια στη Βαλτική. Η επαναλαμβανόμενη αναφορά στα υποτιθέμενα προβλήματα της ρωσικής μειονότητας στις χώρες της Βαλτικής προξενεί έκπληξη, αφού ο ΟΑΣΕ και το Συμβούλιο της Ευρώπης πιστεύουν ότι δεν υπάρχει πλέον πρόβλημα. Στον ΟΑΣΕ, αντίθετα, απαγορεύθηκε η είσοδος στην Τσετσενία. Οι περισσότεροι αιτούντες άσυλο και πρόσφυγες στην Αυστρία είναι Τσετσένοι και αυτό δεν μπορεί παρά να θεωρηθεί ένδειξη για το πόσο τραγική είναι η κατάσταση. Με αυτό δεν θέλω βέβαια να υποτιμήσω τα εγκλήματα που διαπράττουν οι τρομοκράτες κατά του λαού της Ρωσίας. Και μολονότι η ΕΕ φάνηκε πολύ διαλλακτική ως προς το θέμα του Καλίνινγκραντ, δεν υπήρξε μέχρι σήμερα συμφωνία επιστροφής προσφύγων ή παρανόμων μεταναστών.
<SPEAKER ID="22" LANGUAGE="SV" NAME="Sacrédeus (PPE-DE )." AFFILIATION="">
<P>
   – Κύριε Πρόεδρε, επιθυμώ ειλικρινά να ευχαριστήσω τον εισηγητή, κ. Belder, για την πολύ καλογραμμένη και πολιτικά ισορροπημένη έκθεσή του. Η ελεγχόμενη δημοκρατία που χαρακτηρίζει τη Ρωσία είναι πολύ ανησυχητική. Γνωρίζουμε όλοι ότι η δημοκρατία δεν έχει εδραιωθεί πλήρως στη Ρωσία και ότι έχει δημιουργηθεί ένα κλίμα φόβου στο πλαίσιο του οποίου όσοι εκφράζουν ανεξάρτητες πολιτικές απόψεις σε σχέση με τον Πρόεδρο Πούτιν υφίστανται απειλές. Κυρίως δε άτομα με σημαντική οικονομική δύναμη αντιμετωπίζουν προβλήματα με το δικαστικό σύστημα.
<P>
Θα ήθελα να υπογραμμίσω ότι οι διοικητικοί πόροι και ο έλεγχος των μέσων ενημέρωσης ήταν τέτοια που οι κοινοβουλευτικές εκλογές για τη Δούμα στις 17 Δεκεμβρίου 2003 δύσκολα μπορεί να θεωρηθεί ότι ήταν σύμφωνες με τα διεθνή πρότυπα. Προκειμένου να μπορούμε να αναφερόμαστε στη Ρωσία ως μια πλήρως ανεπτυγμένη δημοκρατία, απαιτείται ένα ανεξάρτητο δικαστικό σώμα. Επί του παρόντος, οι διωκτικές αρχές δεν είναι καθόλου ανεξάρτητες από την εκτελεστική εξουσία.
<P>
Η Ρωσία πρέπει να ενεργήσει σε διεθνές επίπεδο για το άμεσο κλείσιμο των στρατιωτικών της βάσεων στη Γεωργία και τη Μολδαβία. Πρέπει να δραστηριοποιηθεί με εποικοδομητικό τρόπο στη σύγκρουση στον Νότιο Καύκασο, ενώ θα ήθελα να απευθύνω ιδιαίτερη έκκληση στη ρωσική κυβέρνηση να επιλύσει την παρατεινόμενη σύγκρουση μεταξύ της Τουρκίας και της Αρμενίας και να προωθήσει τη συμφιλίωση μεταξύ των λαών αυτών των χωρών. Η Τουρκία πρέπει επίσης να αναγνωρίσει τη γενοκτονία εις βάρος του αρμενικού λαού την περίοδο μεταξύ 1915 και 1918.
<SPEAKER ID="23" LANGUAGE="DE" NAME="Gahler (PPE-DE )." AFFILIATION="">
<P>
Όμως έχω ολοένα και περισσότερο την εντύπωση ότι αυτός ο ευρύς διάλογος γίνεται ένα απολιθωμένο και προβλέψιμο τυπικό. Νομίζω ότι ήταν ο Επίτροπος Patten που είπε πριν από λίγους μήνες στην Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής πως έχει την εντύπωση ότι τα σημειώματα που προετοιμάζονται για τις ομιλίες του σχετικά με τη Ρωσία δεν έχουν αλλάξει ουσιαστικά εδώ και αρκετόν καιρό. Φυσικά, η πολιτική είναι πάντα η τέχνη του εφικτού και αυτό σημαίνει πως πάντοτε θα αντιμετωπίζει κανείς μια μεγάλη χώρα σαν τη Ρωσία με διαφορετικό τρόπο από ό,τι μια μικρή χώρα εάν φερθεί με άσχημο τρόπο. Ασφαλώς είναι συγκρίσιμες οι θηριωδίες κατά πολιτών στο Κοσσυφοπέδιο και στην Τσετσενία, ωστόσο είναι σαφές ότι η αντίδρασή μας προς την Ρωσία θα είναι –και είναι– διαφορετική. Παρ’ όλα αυτά θα ήθελα να απευθύνω στο Συμβούλιο το επείγον αίτημα να ασχοληθεί με τα θέματα που δεν έχουν ακόμα επιλυθεί ικανοποιητικά και εξακολουθούν να βρίσκονται στην ημερήσια διάταξη και να μην τα παραμερίζει – γιατί αυτό κάνει, υπό μία έννοια, και μόνο με το να απουσιάζει από αυτήν την συζήτηση. Δεν μπορεί να υπάρξει συμβιβασμός αναφορικά με τις συμφωνίες εταιρικής σχέσης και συνεργασίας, ούτε και αναφορικά με την επέκταση και υιοθέτησή τους από τα νέα κράτη μέλη. Η Ρωσία θα μπορούσε, για παράδειγμα, να εξετάσει καλύτερα τις αλλαγές των τελωνειακών δασμών σε σχέση με το παρελθόν, τότε που είχαμε διμερείς συμφωνίες με ορισμένες από τις υποψήφιες χώρες. Από τη στιγμή που θα ενταχθούν στην ΕΕ, οι δασμοί θα μειωθούν. Επομένως η προσχώρηση αυτών των χωρών στην Ευρωπαϊκή Ένωση δεν έχει μόνο δυσμενείς επιπτώσεις.
<SPEAKER ID="24" LANGUAGE="" NAME="" AFFILIATION="Αντιπροέδρου">
<SPEAKER ID="25" LANGUAGE="FR" NAME="Ainardi (GUE/NGL )." AFFILIATION="">
<P>
    Κύριε Πρόεδρε, η έκθεση του κ. Belder διατυπώνει μια σειρά παρατηρήσεων και προτάσεων σε συνέχεια των συστάσεων του Συμβουλίου όσον αφορά τις σχέσεις μεταξύ Ένωσης και Ρωσίας. Υποστηρίζω τους δύο βασικούς άξονες που παρουσιάζονται στην έκθεση. Καταρχάς, την επαναβεβαίωση της βούλησης να αναπτυχθεί η αναγκαία εταιρική σχέση μεταξύ Ευρωπαϊκής Ένωσης και Ρωσίας. Η Ρωσία είναι μια μεγάλη χώρα με την οποία είναι απαραίτητο να αναπτύξουμε οικονομικές σχέσεις στους τομείς της βιομηχανίας, της έρευνας, της υγείας και της ενέργειας. Πρέπει να προωθήσουμε φιλοδοξίες, κοινούς στόχους, όπως προτείνει ο εισηγητής. Διαλαμβάνουν στρατηγική και πολιτική σημασία. Πρέπει να προωθήσουμε στόχους κατά προτεραιότητα, τη διασυνοριακή συνεργασία στην καταπολέμηση του οργανωμένου εγκλήματος, την προάσπιση των ανθρωπίνων δικαιωμάτων, τη δημοκρατία, την ανεξαρτησία των ΜΜΕ και το κράτος δικαίου, τη συνεργασία για την επίλυση των συγκρούσεων στην περιοχή και τον αφοπλισμό· πρέπει, επίσης, να προωθήσουμε τη βελτίωση της δημόσιας υγείας και την ανάπτυξη του κοινωνικού τομέα.
<P>
Ο δεύτερος άξονας της έκθεσης φιλοδοξεί να τηρήσει μια πιο κριτική στάση, ιδίως όσον αφορά την κατάσταση των θεμελιωδών ελευθεριών και των δημοκρατικών δικαιωμάτων στη Ρωσία. Συμμερίζομαι τη γνώμη του εισηγητή, που εκφράζει τη λύπη του για την αδυναμία του ρόλου της Ένωσης σε σχέση με τη σύγκρουση στην Τσετσενία, η οποία προκάλεσε περισσότερους από 200 000 νεκρούς σε δέκα χρόνια και που αποτελεί πραγματική γενοκτονία. Η έκθεση καλεί τις ρωσικές αρχές να προβούν σε έρευνες σε σχέση με τις εξαφανίσεις, τα βασανιστήρια και όλες τις παραβιάσεις των ανθρωπίνων δικαιωμάτων. Τον Νοέμβριο του 2003, πολλοί συνάδελφοι αντικρούσαμε τις δηλώσεις του Προέδρου Berlusconi, που είχε δικαιολογήσει την παρεμβατική πολιτική των ρώσων στρατιωτικών. Όντως, η Ευρώπη πρέπει να διαδραματίσει έναν πολύ πιο σημαντικό ρόλο προκειμένου να καταδικάσει αυστηρά και ξεκάθαρα τη Ρωσία όσον αφορά τη στάση της στον πόλεμο της Τσετσενίας. Δεν θα υπάρξει, δεν μπορεί να υπάρξει στρατιωτική λύση στην Τσετσενία.
<SPEAKER ID="26" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί στις 11.00. 
<SPEAKER ID="27" LANGUAGE="" NAME="" AFFILIATION="Αίτηση υπεράσπισης της βουλευτικής ασυλίας:"/>
<SPEAKER ID="28" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (Α5-0052/2004) του κ. Gahrton, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, που περιλαμβάνει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με την πολιτική της ΕΕ έναντι του Νοτίου Καυκάσου. 
<SPEAKER ID="29" LANGUAGE="SV" NAME="Gahrton (Verts/ALE )" AFFILIATION="εισηγητής">
<P>
   . – Κύριε Πρόεδρε, η αντιπολίτευση στην Αμπχαζία ενέτεινε την εκστρατεία της κατά του ηγέτη της αποσχισθείσας δημοκρατίας, Ardzinba. Αρμένιοι και Τούρκοι που εργάζονται στον χώρο του πολιτισμού συναντήθηκαν σε ένα αρμενικό μοναστήρι στην Ανατολική Τουρκία. Ο γαμπρός του Έντβαρντ Σεβαρτνάτζε συνελήφθη στο αεροδρόμιο της Τυφλίδας με την κατηγορία της διαφθοράς. Βίαιες συγκρούσεις σημειώθηκαν στην Ατζαρία μεταξύ υποστηρικτών και αντιπάλων του ηγέτη της επαρχίας, Abashidze. Ο Πρόεδρος Αλίζεφ του Αζερμπαϊτζάν συναντήθηκε με τον αρμένιο ομόλογό του, κ. Κοτσαριάν. Φυλακισμένοι πολιτικοί του Αζερμπαϊτζάν ξεκίνησαν απεργία πείνας. Το αμερικανικό FBI πρόκειται να ανοίξει γραφείο στην Τυφλίδα.
<P>
Μετά από επείγον αίτημα του Ευρωπαϊκού Κοινοβουλίου, διορίστηκε τελικά Ειδικός Εκπρόσωπος το 2003. Η ΕΕ έχει συνεισφέρει και με διάφορους άλλους τρόπους, κυρίως σε σχέση με το περιφερειακό περιβαλλοντικό κέντρο στην Τυφλίδα. Γενικά, οι προσπάθειες αυτού του είδους είναι ελάχιστες και έχουν καθυστερήσει υπερβολικά, όπως φάνηκε στην περίπτωση της “επανάστασης των τριανταφύλλων” της Γεωργίας, κατά την οποία η ΕΕ υποσκελίστηκε από τη Ρωσία και τις Ηνωμένες Πολιτείες, χώρες οι οποίες ακολουθούν κλασικές πολιτικές ισχύος για την υπεράσπιση των συμφερόντων τους. Η ΕΕ ισχυρίζεται ότι έχει άλλες φιλοδοξίες, οι οποίες συνάδουν περισσότερο με την αλληλεγγύη. Στον Νότιο Καύκασο υπάρχουν τρεις χώρες οι οποίες πιστεύουν στο ιδεώδες της ΕΕ και θέλουν η ΕΕ να διαδραματίζει κεντρικό ρόλο ως παράγοντας ειρήνης και πηγή βοήθειας.
<P>
Πρέπει επίσης να βοηθηθεί ο Νότιος Καύκασος να ξεφύγει από την παγίδα της πυρηνικής ενέργειας, να αναπτύξει ανανεώσιμες πηγές ενέργειας και να διασφαλιστεί η διαχείριση των πετρελαϊκών πόρων του σύμφωνα με τα διεθνή περιβαλλοντικά πρότυπα. Πρέπει να υπάρξει πρακτική διευθέτηση των συγκρούσεων, για παράδειγμα μέσω της επαναλειτουργίας της σιδηροδρομικής σύνδεσης Μπακού-Ερεβάν με αντάλλαγμα την απόσυρση των αρμενικών στρατευμάτων από τις επαρχίες του Αζερμπαϊτζάν. Προς μεγάλη μου έκπληξη, διαπιστώνω ότι οι μεγαλύτερες πολιτικές ομάδες κινούνται προς την κατεύθυνση της απόρριψης αυτής της πρότασης, όμως η έγκριση των τροπολογιών αριθ. 5 και 18 θα ανέτρεπε σοβαρά την ευαίσθητη ισορροπία της έκθεσης. Το ίδιο ισχύει και για την τροπολογία αριθ. 2 της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών. Εάν εγκρίνουμε αυτήν την τροπολογία και διαγράψουμε την αναφορά στην απόφασή μας του 1987 σχετικά με τους θανάτους αμέτρητων Αρμενίων το 1915, η ισορροπία της έκθεσης θα μετατοπιστεί υπέρ της μιας πλευράς.
<P>
Αυτό σημαίνει ότι είμαι σε θέση να στηρίξω το σύνολο των τροπολογιών, εκτός των αριθ. 2, 5, 6, 16, 17 και 18. Έχω αποσύρει την τροπολογία αριθ. 9 και, στην αιτιολογική σκέψη ΙΣΤ, προτείνω την πραγματοποίηση χωριστής ψηφοφορίας, έτσι ώστε να μπορεί να διαγραφεί η λέξη “αποκλεισμός”, δεδομένου ότι δεν υπάρχει κανένας αποκλεισμός. Υπάρχουν, εντούτοις, πολλοί περιορισμοί, γεγονός το οποίο είναι ήδη δυσάρεστο και το επικρίνω, αλλά, σε περιπτώσεις όπως αυτή, η ορθή διατύπωση είναι πολύ σημαντική.
<P>
Οι κοινοβουλευτικές εκλογές στη Γεωργία πρόκειται να πραγματοποιηθούν στις 28 Μαρτίου 2004. Θα αποτελέσουν τη λυδία λίθο ως προς τη θέση της δημοκρατίας στην “επανάσταση των τριανταφύλλων”. Καθόσον ισχύει εκλογικό όριο επτά τοις εκατό, υπάρχει ο κίνδυνος αποκλεισμού του συνόλου της αντιπολίτευσης από το Κοινοβούλιο. Γνωρίζω, εν μέρει κατόπιν προσωπικής συνάντησης με τον γεωργιανό πρωθυπουργό, Zurab Zhvania, πριν από λίγες ημέρες στη Ρώμη, ότι η γεωργιανή ηγεσία ανησυχεί. Δεν γίνονται αρκετά, και απαιτείται η λήψη μέτρων, όπως ίσως η μείωση του εκλογικού ορίου, εάν η Γεωργία δεν επιθυμεί να αποκτήσει την παγκόσμια πρωτοτυπία να καταστεί το πρώτο μονοκομματικό δημοκρατικό κράτος στον κόσμο.
<SPEAKER ID="30" LANGUAGE="EN" NAME="Patten," AFFILIATION="Επιτροπή">
<P>
Για την περιοχή διαθέτουμε προγράμματα για τη διακίνηση ναρκωτικών, τη διαχείριση των συνόρων και τα περιβαλλοντικά ζητήματα. Εάν δεν επιλυθούν αυτά τα σημαντικά θέματα, οι πιθανότητες επίτευξης σταθερότητας στην περιοχή θα μειωθούν σημαντικά. Επιδιώκουμε αυτούς τους στόχους από τότε που οι επαρχίες του Νοτίου Καυκάσου απέκτησαν την ανεξαρτησία τους το 1991 και έχουμε διαθέσει πάνω από 1 δισ. ευρώ για την παροχή βοήθειας στην περιοχή. Θα συνεχίσουμε να είμαστε φιλόδοξοι στις προσπάθειές μας, αν και εργαζόμαστε υπό περιορισμούς των πόρων που παρέχονται από την αρμόδια επί του προϋπολογισμού αρχή.
<P>
Σχετικά με τη σχέση ανάμεσα στον Νότιο Καύκασο και την ευρωπαϊκή πολιτική γειτονίας, το Συμβούλιο Γενικών Υποθέσεων και Εξωτερικών Σχέσεων, κατά τις συζητήσεις του την 26η Ιανουαρίου 2004 σχετικά με τον τρόπο καλύτερης υποστήριξης της νέας ηγεσίας της Γεωργίας, κατέληξε στο συμπέρασμα ότι: “Το Συμβούλιο προσκαλεί την Επιτροπή, σε διαβούλευση με τον Ύπατο Εκπρόσωπο και λαμβάνοντας υπόψη τις προτάσεις του Ειδικού Εκπροσώπου της ΕΕ, να παρουσιάσει μια σύσταση σχετικά με τη σχέση της Αρμενίας, του Αζερμπαϊτζάν και της Γεωργίας προς την ευρωπαϊκή πολιτική γειτονίας. Το Συμβούλιο ανυπομονεί να εξετάσει αυτήν τη σύσταση πριν από το τέλος της ιρλανδικής Προεδρίας.” Ελπίζω ότι ίσως θα μπορέσουμε να παρουσιάσουμε αυτήν την ιδέα, πιθανόν τον Μάιο, όμως σίγουρα μέχρι το τέλος της παρούσας Προεδρίας.
<P>
Ο πολύ ευπρόσδεκτος ορισμός του Ειδικού Εκπροσώπου της ΕΕ για τον Νότιο Καύκασο το 2003 ήταν ένα σημαντικό βήμα για την ΕΕ. Η Επιτροπή χαίρεται που συνδέεται άμεσα με το έργο του και εκτιμούμε τη στενή του συνεργασία. Η έκθεση που παρουσίασε ο αξιότιμος βουλευτής σωστά αναγνωρίζει την ανάγκη περαιτέρω ανάπτυξης της πολιτικής της ΕΕ για την περιοχή· ανυπομονούμε να συμμετάσχουμε σε αυτήν τη σημαντική διαδικασία με τον Ειδικό Εκπρόσωπο.
<SPEAKER ID="31" LANGUAGE="DE" NAME="Quisthoudt-Rowohl (PPE-DE )," AFFILIATION="συντάκτρια γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
   . Κύριε Πρόεδρε, κατά βάση ήταν εύκολο για την Επιτροπή Βιομηχανίας, Εξωτερικού Εμπορίου, Έρευνας και Ενέργειας να συντάξει μια έκθεση για τη συγκεκριμένη συμφωνία, καθώς η γνώμη μας είναι στην ουσία ότι πρέπει να συμπεριλάβουμε κατά το δυνατόν όλα τα κράτη που βρίσκονται κοντά μας από γεωγραφική άποψη στα προγράμματά μας για την έρευνα και την ανάπτυξη. Πρέπει να φροντίσουμε να σταθεροποιήσουμε και να υποστηρίξουμε τον τομέα των μικρομεσαίων επιχειρήσεων και να βελτιώσουμε τις υποδομές τους. Γιατί μας ενδιαφέρει τόσο πολύ αυτό; Απλά, διότι ανάμεσά μας υπάρχει αλληλεξάρτηση. Εφόσον υπάρχουν σε ορισμένα από αυτά τα κράτη πυρηνικοί σταθμοί που δεν είναι ασφαλείς, τότε εάν συμβεί κάτι εκεί, θα έχει άμεσες επιπτώσεις για εμάς απλά και μόνο εξαιτίας της γεωγραφικής τους θέσης. Επομένως, προσπαθώντας να εξαγάγουμε όσο γίνεται περισσότερη από τη γνώση και την τεχνογνωσία μας σε αυτές, ενεργούμε βάσει αμοιβαίου οφέλους. Γι’ αυτό μας ενδιαφέρει τα προγράμματα βοηθείας μας, όπως για παράδειγμα το TACIS να προσφέρουν, αφενός, υποστήριξη και, αφετέρου, να δώσουν σε αυτές τις χώρες τη δυνατότητα να αυτοβοηθηθούν, προκειμένου τα αναπτυσσόμενα κράτη να μην κάνουν την σωρεία λαθών που κάναμε εμείς στην εξέλιξη της βιομηχανικής ιστορίας μας.
<SPEAKER ID="32" LANGUAGE="DE" NAME="Stenzel (PPE-DE )." AFFILIATION="">
<P>
Πέρυσι έγιναν εκλογές και στα τρία κράτη του Καυκάσου και μία ad hoc αντιπροσωπεία του Ευρωπαϊκού Κοινοβουλίου, στην οποία συμμετείχε ο εισηγητής, διαπίστωσε ότι αυτές οι εκλογές δεν αντιστοιχούσαν πάντα στις δημοκρατικές απόψεις μας για το τι σημαίνει δημοκρατία και εκλογές. Οι εθνοτικές συγκρούσεις, η φτώχεια των μαζών, η διαφθορά και το δημοκρατικό έλλειμμα συνιστούν ένα εκρηκτικό μίγμα, στο οποίο μπορούμε να προσθέσουμε την ανεπίλυτη ακόμα σύγκρουση για το Ναγκόρνο-Καραμπάχ, που είχε ως συνέπεια να χάσει το Αζερμπαϊτζάν το 20% των εδαφών του και να δημιουργηθούν μεγάλα προσφυγικά ρεύματα. Όλα αυτά κόστισαν στην Ευρωπαϊκή Ένωση περίπου 180 εκατ. ευρώ στο διάστημα 1992-1999.
<SPEAKER ID="33" LANGUAGE="IT" NAME="Volcic (PSE )." AFFILIATION="">
<P>
    Κύριε Πρόεδρε, όσο εύκολος είναι ο προσδιορισμός των προβλημάτων του Νοτίου Καυκάσου, τόσο δύσκολη είναι η επίλυσή τους. Εκτός από τη σημαντική βοήθεια, είναι επίσης αναγκαία μια ιδιαίτερα φιλόδοξη ευρωπαϊκή στρατηγική και ίσως μια ισχυρότερη εντολή στον κ. Heikki Talvitie, τον Ειδικό Εκπρόσωπο της Ευρωπαϊκής Ένωσης για τον Νότιο Καύκασο. Αναφέρθηκε σε αυτό και ο Επίτροπος Patten, αλλά δεν πιστεύω ότι η καταπολέμηση της διαφθοράς για τη μείωση της φτώχειας και της διακίνησης ναρκωτικών, καθώς και η ανάλυση των εκλογών αρκούν για να καθιερώσουμε τα μέτρα αυτά ως μια στρατηγική για την περιοχή. Ασφαλώς, είναι δύσκολη η δράση σε μια ασταθή περιοχή, όπου υποβόσκουν τρεις τουλάχιστον ενδημικές συγκρούσεις. Καθίσταται, ωστόσο, ολοένα πιο αναγκαία η παρουσίαση ενός σχεδίου. Η συνήθης διαδικασία απαιτεί πολλές φορές την επίτευξη των συνολικών στόχων με μια μόνο διάσκεψη. Πιστεύω, ωστόσο, ότι στην περίπτωση του Νοτίου Καυκάσου θα πρέπει να προχωρήσουμε σταδιακά, βήμα-βήμα, στις αντιθέσεις και στις συνεργασίες, διαφορετικά υπάρχει κίνδυνος τα αποτελέσματα να είναι μηδαμινά.
<P>
Η έκθεση του κ. Gahrton σκιαγραφεί λεπτομερώς τόσο την κατάσταση όσο και τις ανάγκες, και συμφωνώ με την άποψη του εισηγητή σύμφωνα με την οποία θα πρέπει να ορισθεί για την περιοχή του Νοτίου Καυκάσουσυγκεκριμένο καθεστώς στο πλαίσιο της πολιτικής “Ευρύτερη Ευρώπη”
<P>
Θα πρέπει να διασαφηνισθούν τόσο ως προς τη μορφή όσο και ως προς το περιεχόμενο τα συμφέροντα και οι αξίες που είναι αναγκαίες για τη συνεργασία. Επίσης, είναι αναγκαίο να ληφθεί υπόψη η μεγάλη στρατηγική σημασία του πετρελαιαγωγού Μπακού-Τυφλίδα-Σεϊχάν που θα τεθεί σε λειτουργία να λειτουργεί σε δύο έτη. Δεν γνωρίζουμε εάν ο δισεκατομμυριούχος κ. Khodorkovsky, με την εταιρεία του Yukos για παράδειγμα, σκόπευε να συνάψει συμφωνίες με την αμερικανική εταιρεία Exxon, αλλά δεν γνωρίζουμε και κατά πόσο ο νέος Πρόεδρος Πούτιν θα συμφωνούσε με μια τέτοια εξέλιξη. Ομοίως, δεν γνωρίζουμε ποιες θα είναι οι αλυσιδωτές αντιδράσεις στη μία ή στην άλλη περίπτωση. Η απόρριψη των πετρελαιαγωγών για οικολογικούς λόγους αποτελεί μόνο ρητορική άσκηση. Το πετρέλαιο πρέπει οπωσδήποτε να φθάνει από την Κασπία στον Εύξεινο Πόντο. Την εποχή του Ψυχρού Πολέμου, ο σχεδιασμός των πετρελαιαγωγών προσπαθούσε να αποφύγει το σοβιετικό έδαφος, αλλά η κατάσταση τώρα αλλάζει. Θεωρώ, συνεπώς, ότι η έκθεση του κ. Gahrton εκφράζει δικαιολογημένες ανησυχίες όσον αφορά αυτές και άλλες αβεβαιότητες στην περιοχή.
<SPEAKER ID="34" LANGUAGE="SV" NAME="Schmidt, Olle (ELDR )." AFFILIATION="">
<P>
   – Κύριε Πρόεδρε, ο κ. Gahrton έχει εκπονήσει μια ορθή έκθεση σχετικά με τις χώρες του Νοτίου Καυκάσου. Στηρίζω πλήρως την άποψή του ότι είναι προς όφελος της Ευρώπης και της ΕΕ να συνδέσει την περιοχή περισσότερο με την Ευρώπη. Υπάρχουν θετικά μηνύματα, αλλά, όπως ανέφερε και ο ίδιος ο κ. Gahrton, υπάρχουν αρκετά απειλητικά σύννεφα.
<P>
Στο Αζερμπαϊτζάν η κατάσταση βαίνει προς επιδείνωση. Προ ενός έτους συναντήθηκα με τον νεοεκλεγέντα Πρόεδρο Alier. Απαντώντας σε ευθείες ερωτήσεις σχετικά με περιστατικά εκλογικής νοθείας που είχαν ήδη σημειωθεί μέχρι τότε, αρνήθηκε κατηγορηματικά οποιοδήποτε τέτοιο περιστατικό και αναφέρθηκε στον ρόλο του και στον ρόλο του Αζερμπαϊτζάν στο Συμβούλιο της Ευρώπης. Μετά τις εκλογές του φθινοπώρου, γνωρίζουμε το παιχνίδι του Alier. Η ελευθερία έκφρασης καταστέλλεται βίαια και οι αντίπαλοι ρίχνονται στη φυλακή. Εάν το Αζερμπαϊτζάν επιθυμεί να καταστεί γνήσιος εταίρος της ΕΕ, η χώρα πρέπει να εκδημοκρατιστεί πλήρως.
<P>
Στους καταυλισμούς προσφύγων, στους οποίους ζουν υπό συνθήκες ακραίας φτώχειας όσοι έχουν εκδιωχθεί από το Ναγκόρνο Καραμπάχ, βρίσκεται σε εξέλιξη μια καταστροφή ανθρωπιστικού χαρακτήρα. Έχω επισκεφθεί ο ίδιος έναν τέτοιο καταυλισμό προσφύγων, και θα ήθελα να απευθυνθώ προσωπικά στον κ. Patten λέγοντάς του ότι η ΕΕ έχει μεγάλη ευθύνη όσον αφορά τόσο τα θέματα χρηματοδότησης όσο και την άσκηση πιέσεων στα μέρη που εμπλέκονται στη σύγκρουση. Θεωρώ ότι η έκθεση του κ. Gahrton καταδεικνύει ότι χρειαζόμαστε μια ισχυρότερη ΕΕ στο διεθνές πεδίο, ιδίως εάν επιθυμούμε να είμαστε σε θέση να αναλάβουμε ενεργό δράση στον χώρο που περιβάλλει άμεσα την ΕΕ. 
<SPEAKER ID="35" LANGUAGE="FR" NAME="Isler Béguin (Verts/ALE )." AFFILIATION="">
<P>
    Κύριε Πρόεδρε, θα ήθελα να συγχαρώ με τη σειρά μου τον κ. Gahrton για την έκθεσή του, με την οποία συμφωνούμε και εμείς, τα μέλη της ad hoc αντιπροσωπείας για τις εκλογές στη Γεωργία. Θέλω να πω ότι η βελούδινη επανάσταση στη Γεωργία ανοίγει, όσον αφορά την πορεία των χωρών του Νότιου Καυκάσου, τον δρόμο της δημοκρατίας, προοπτική που ελπίζουμε να αποδειχθεί πολλά υποσχόμενη. Ενδεχομένως, αυτό το νέο δεδομένο να προσελκύσει επιτέλους το ενδιαφέρον της Ευρωπαϊκής Ένωσης για αυτήν τη μείζονος γεωστρατηγικής σημασίας περιοχή και να ξεπλύνει την προσβολή που κάναμε, λησμονώντας να την συμπεριλάβουμε στη λίστα με τους νέους μας γείτονες. Είναι επείγον να εντάξουμε αυτές τις χώρες του Συμβουλίου της Ευρώπης –ένα Συμβούλιο που θέλουν να θεωρούν ως τον προθάλαμο της Ευρωπαϊκής Ένωσης– αυτές τις χώρες που προτάσσουν μια ευρωπαϊκή κουλτούρα. Αναμφίβολα, εκεί ακριβώς, στην Κασπία, θα σταματήσουν τα σύνορα της Ένωσης μελλοντικά.
<P>
Οι κοινοτικές χρηματοδοτήσεις πρέπει επίσης να συμβάλουν στο κλείσιμο του αρμενικού πυρηνικού σταθμού του Medzamor, που βρίσκεται σε σεισμογενή περιοχή. Πρέπει και μπορεί να υπάρξει μια ενεργειακή στροφή με βιώσιμο, αξιόπιστο, πιο οικονομικό χαρακτήρα με βάση τις ανανεώσιμες πηγές ενέργειας. Ο Νότιος Καύκασος γυρίζει μια νέα σελίδα της ιστορίας του στην παρούσα φάση. Η ευκαιρία σπανίζει εξαιρετικά, αγαπητοί συνάδελφοι, και η Ευρωπαϊκή Ένωση ήταν τόσες φορές απούσα που δεν μπορεί να είναι απούσα και σε αυτήν την περίσταση. 
<SPEAKER ID="36" LANGUAGE="DE" NAME="Schleicher (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, εκφράζω τις θερμές μου ευχαριστίες στον κ. Gahrton για την έκθεσή του και για τη στενή συνεργασία με την αντιπροσωπεία μας για τον Νότιο Καύκασο, την οποία διαρκώς υποστήριζε, ήταν πάντα παρών στις συναντήσεις της και πρόθυμος να δώσει τη συμβουλή του.
<P>
Πολλοί συνάδελφοι αναφέρθηκαν ήδη στην ενεργειακή πολιτική. Λυπάμαι που δεν κατέστη ακόμα δυνατόν να βρεθεί μια ημερομηνία για να διεξαχθεί εδώ στις Βρυξέλλες το ενεργειακό συνέδριο, που το Σώμα είχε προτείνει να οργανώσει μαζί με την Επιτροπή. Θα ήθελαν να ζητήσω και πάλι από τον Επίτροπο Patten να κάνει ό,τι είναι δυνατόν ώστε να διοργανωθεί τουλάχιστον εφέτος ένα τέτοιο συνέδριο, γιατί τα κράτη αυτά χρειάζονται την ελπίδα που τους προσφέρει η ΕΕ προκειμένου να μπορέσουν να ξεφύγουν από τη διαφθορά και να δημιουργήσουν πραγματικά σταθερές δημοκρατίες. 
<SPEAKER ID="37" LANGUAGE="" NAME="Σουλαδάκης (PSE )." AFFILIATION="">
<P>
    Κύριε Πρόεδρε, κύριε Επίτροπε, συνάδελφοι, σήμερα συζητάμε την έκθεση Gahrton για το Νότιο Καύκασο. Η έκθεση είναι πολύ καλή, προτείνει πλαίσιο πολιτικής και περιέχει συγκεκριμένες προτάσεις πολύ ενδιαφέρουσες γι’ αυτήν τη σημαντική και ευαίσθητη περιοχή.
<SPEAKER ID="38" LANGUAGE="EN" NAME="Ludford (ELDR )." AFFILIATION="">
<P>
Φαίνεται ότι η επένδυση των συνδέσμων του αγωγού είναι ανεπαρκής και πιθανόν να προκαλέσει σημαντική διαρροή πετρελαίου και ρύπανση. Προφανώς, η BP το γνώριζε αυτό ένα χρόνο πριν εξασφαλίσει την υποστήριξη διεθνών χρηματοδοτών. Η πίστωση θα πρέπει να διακοπεί όσο διεξάγεται μια ανεξάρτητη έρευνα σχετικά με την ασφάλεια του αγωγού για τους τοπικούς πληθυσμούς και το περιβάλλον και, επίσης, για την οικονομική του βιωσιμότητα, εάν πρέπει να δαπανηθούν τουλάχιστον 800 εκατ. ευρώ για την επανατοποθέτησή του.
<SPEAKER ID="39" LANGUAGE="FR" NAME="Mayol i Raynal (Verts/ALE )." AFFILIATION="">
<P>
    Κύριε Πρόεδρε, ο εισηγητής μας, ο κ. Gahrton, είναι χωρίς αμφιβολία ένας από τους καλύτερους γνώστες, εδώ στην Ευρώπη, της κατάστασης στον Νότιο Καύκασο. Δεν πρέπει να λησμονούμε ότι χάρη στην πρωτοβουλία του, η Ευρωπαϊκή Ένωση διαθέτει σήμερα εκπρόσωπο σε αυτήν την περιοχή.
<P>
Ο χρόνος που μου αναλογεί, ενάμισι λεπτό, δεν μου επιτρέπει παρά λίγες μόνο πολύ σύντομες σκέψεις. Νομίζω ότι δεν αποτυπώνεται επαρκώς στην έκθεση ένα δεδομένο που αφορά την περιοχή, χωρίς αμφιβολία για διπλωματικούς λόγους: αναφέρομαι στην ισχυρή αμερικανική παρουσία. Αυτή η παρουσία θα είναι, άραγε, αποσταθεροποιητική, όπως σε άλλα μέρη του κόσμου; Στη Γεωργία, όπως γνωρίζετε, τον Νοέμβριο του 2003 συνέβη ένα είδος επανάστασης ή πραξικοπήματος. Έτυχε να είμαι παρών ως μέλος της αντιπροσωπείας του Ευρωπαϊκού Κοινοβουλίου. Αυτά τα γεγονότα είναι γνωστά ως “η επανάσταση των τριανταφύλλων”, διότι δεν χύθηκε αίμα. Μπορώ να πω όμως ότι η επανάσταση των τριανταφύλλων δεν μύριζε διόλου τριαντάφυλλο! Μύριζε πετρέλαιο και αν δεν μύριζε δολάρια είναι επειδή αρχαιόθεν το χρήμα δεν έχει οσμή. Διπλωματική σιγή ακολουθείται και σε σχέση με άλλες εξεγερμένες περιοχές της Γεωργίας, όπως η Αζαρία.
<P>
Όσον αφορά το Ναγκόρνο Καραμπάχ, ο κ. Gahrton υπενθυμίζει ότι εξήγησε στον Πρόεδρό του πως η λύση θα μπορούσε να βασιστεί στην αρχή μιας ευρείας αυτονομίας, όπως για τις νήσους Åland, που τελούν υπό φινλανδική κυριαρχία. Ο Πρόεδρος απάντησε ότι θα αποδεχόταν τη φινλανδική ανεξαρτησία. Γιατί να μην πιστέψουμε τα λόγια του επακριβώς; Θα μπορούσαμε να προτείνουμε στη Φινλανδία να εγγυηθεί ένα είδος διεθνούς εντολής, με μια αποστολή για τον έλεγχο της τήρησης των θεμελιωδών δικαιωμάτων, για την οργάνωση ενός δημοψηφίσματος ούτως ώστε οι λαοί αυτής της περιοχής να μπορούν να αποφασίσουν για το μέλλον τους εν ευθέτω χρόνω. 
<SPEAKER ID="40" LANGUAGE="EN" NAME="Howitt (PSE )." AFFILIATION="">
<P>
    Κύριε Πρόεδρε, όπως διασαφηνίζει η έκθεση του κ. Gahrton, αυτή η περιοχή έχει στρατηγική σημασία για την ΕΕ· η σταθερότητα και η ευημερία της έχουν αντίκτυπο σε όλους εμάς. Συμμερίζομαι τις ανησυχίες που εκφράστηκαν από άλλους στη συζήτηση σχετικά με το αδιέξοδο στο Ναγκόρνο Καραμπάχ. Οι συνομιλίες του Δεκεμβρίου που έλαβαν χώρα στη Σκωτία ήταν ένα βήμα προόδου· ήταν οι πρώτες διμερείς συνομιλίες ανάμεσα στους εκπροσώπους των δύο χωρών. Πρέπει να ξεπεράσουμε το αδιέξοδο και να χρησιμοποιήσουμε το δίκτυο του ΟΑΣΕ. Αυτό το δίκτυο μπορεί να αναπτύξει μια προσέγγιση που να καλύπτει την ασφάλεια και τις οικονομικές πτυχές και να προωθεί την περιφερειακή συνεργασία και τον σεβασμό των ανθρωπίνων δικαιωμάτων.
<P>
Οι διαδεδομένες παραβιάσεις των ανθρωπίνων δικαιωμάτων αποτελούν συχνά τον πρόδρομο των συγκρούσεων. Γνωρίζουμε ότι στο Αζερμπαϊτζάν σχεδόν 1000 άτομα έχουν συλληφθεί από τις εκλογές του περασμένου χρόνου. 100 από αυτά παραμένουν υπό κράτηση, παρά το γεγονός ότι η κυβέρνηση τώρα ισχυρίζεται ότι έχουν αποφυλακιστεί όλοι. Στην Αρμενία υπάρχει ανησυχία για το διαδεδομένο πρόβλημα της σωματεμπορίας. Υπάρχουν αναφορές ότι πολλές χιλιάδες γυναίκες και παιδιά πωλούνται προς εκμετάλλευση τα τελευταία χρόνια, καταλήγοντας ιδίως στην Τουρκία και στα Ενωμένα Αραβικά Εμιράτα. Η Ευρωπαϊκή Ένωση δεν πρέπει να αγνοήσει αυτά τα προβλήματα σεβασμού των ανθρωπίνων δικαιωμάτων.
<P>
Όπως διευκρίνισε ήδη ο συνάδελφός μας, χρειαζόμαστε επειγόντως άμεση διερεύνηση των ισχυρισμών ότι 15 000 σύνδεσμοι που έχουν ήδη τοποθετηθεί περιέχουν ελαττωματική επένδυση που θα μπορούσε να προκαλέσει διαρροή. Μια έκθεση που διέρρευσε πρόσφατα περιλάμβανε ισχυρισμούς ότι ένας από τους συμβούλους της κοινοπραξίας αποκάλυψε ότι η κοινοπραξία, συμπεριλαμβανομένης της BP, γνώριζε αυτά τα προβλήματα πριν τοποθετήσει τους σωλήνες και πριν ακόμα υπογράψει τις συμφωνίες με τη Γεωργία. Οι χρηματοδότες, συμπεριλαμβανομένης της ΕΤΑΑ και της Διεθνούς Τράπεζας, που χορηγούσαν 125 εκατ. δολάρια η καθεμία, δεν γνώριζαν αυτές τις ανησυχίες. Καλώ την Επιτροπή να διασφαλίσει ότι διεξάγεται κατάλληλη και διεξοδική έρευνα του προβλήματος. 
<SPEAKER ID="41" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται στις 10.40 έως την ώρα των ψηφοφοριών, στις 11.00)">
<P>
Η ψηφοφορία θα διεξαχθεί στις 11.00.
<SPEAKER ID="42" LANGUAGE="FR" NAME="Souchet (NI )," AFFILIATION="γραπτώς.">
<P>
    Η αξία της έκθεσης Gahrton έγκειται στο ότι καταγγέλλει την επικίνδυνη αμέλεια που επιδεικνύει η Ευρωπαϊκή Ένωση στη στρατηγικής σημασίας περιοχή του Νότιου Καυκάσου, όπου, ωστόσο, υπάρχουν πολυάριθμες εστίες δυνητικών συγκρούσεων. Εξ ου η ανάγκη να προωθηθεί η δημιουργία ενός πλαισίου ασφαλείας και συνεργασίας σε αυτήν την περιοχή, υπό τη μορφή ενός συμφώνου σταθερότητας, για παράδειγμα. Ο εισηγητής όμως έχει τη διαύγεια να παρατηρήσει ότι ένα τέτοιο σύμφωνο προϋποθέτει τη δημιουργία κλίματος εμπιστοσύνης και ότι υπάρχει μικρή πιθανότητα αυτό να συμβεί ενόσω υφίσταται το ακατανόητο εμπάργκο που επιβάλλει η Τουρκία στην Αρμενία και η εμμονή της Τουρκίας στην άρνηση αναγνώρισης της αρμενικής γενοκτονίας, λόγου χάρη. Σε σχέση με αυτό, το ψήφισμα του 1987 του Κοινοβουλίου δυστυχώς παραμένει επίκαιρο και καλό είναι να υπάρξει σχετική αναφορά στην έκθεση.
<SPEAKER ID="43" LANGUAGE="" NAME="" AFFILIATION="(Η συνεδρίαση διακόπτεται στις 10.40. έως την ώρα των ψηφοφοριών, στις 11.00)">
<SPEAKER ID="44" LANGUAGE="" NAME="" AFFILIATION="Αντιπροέδρου">
<SPEAKER ID="45" LANGUAGE="EN" NAME="Tannock (PPE-DE )." AFFILIATION="">
<P>
    Κύριε Πρόεδρε, θα ήθελα να θίξω το θέμα της διαγραφής της έκθεσης που ανέθεσε η ομάδα μελέτης του STOA (Αξιολόγηση Επιστημονικών και Τεχνολογικών Επιλογών) σχετικά με τους κινδύνους των μικρών πλαστικών παιχνιδιών στα προϊόντα ζαχαροπλαστικής. Πληροφορήθηκα ότι οι επίσημες στατιστικές που χρησιμοποιήθηκαν από τους συντάκτες υποτιμούν σημαντικά τον πραγματικό αριθμό των περιστατικών που τους οδήγησαν στο συμπέρασμα ότι αυτά τα προϊόντα θέτουν μόνο σε ελάχιστο κίνδυνο τα μικρά παιδιά.
<SPEAKER ID="46" LANGUAGE="" NAME="Πρόεδρος." AFFILIATION="">
<P>
   Ο Πρόεδρος του Κοινοβουλίου εξετάζει το θέμα.(1) 
<SPEAKER ID="47" LANGUAGE="" NAME="" AFFILIATION=": βλ. συνοπτικά πρακτικά"/>
<SPEAKER ID="48" LANGUAGE="" NAME="Πρόεδρος." AFFILIATION="(Το Σώμα εγκρίνει το κείμενο)">
<P>
(1)
<P>
(2) 
<SPEAKER ID="49" LANGUAGE="" NAME="" AFFILIATION="Προέδρου">
<SPEAKER ID="50" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Συνάδελφοι, προς μεγάλη μου λύπη, μόλις έμαθα ότι πριν από λίγα λεπτά, ο κ. Boris Trajkovski, Πρόεδρος της Πρώην Γιουγκοσλαβικής Δημοκρατίας της Μακεδονίας –ειδικός προσκεκλημένος του Σώματός μας πριν από μερικούς μήνες– σκοτώθηκε μαζί με το προσωπικό του σε δυστύχημα καθώς ταξίδευε από τα Σκόπια στο Μοστάρ, όπου επρόκειτο να συναντήσει τον σημερινό διακεκριμένο επισκέπτη μας, τον Πρόεδρο της Κροατίας, κ. Stjepan Mesic. Επομένως, αυτή η είδηση έχει ιδιαίτερη σημασία για εμάς σήμερα.
<P>
Ο Πρόεδρος Trajkovski ήταν γνωστός μου, πρώτα σαν φίλος, προσωπικά και πολιτικά, για πολλά χρόνια. Έφερε συμφιλίωση στην πατρίδα του, όπου υπήρχαν πολλές πιθανότητες διχασμού· ήταν ένας συμφιλιωτής στην περιοχή του, ένας πραγματικός Ευρωπαίος, ένας εγκάρδιος άνθρωπος και ένας διακεκριμένος επισκέπτης αυτού του Σώματος στο παρελθόν. Η τραγική απώλειά του μας λυπεί ιδιαίτερα.
<SPEAKER ID="51" LANGUAGE="" NAME="" AFFILIATION="Αντιπροέδρου">
<SPEAKER ID="52" LANGUAGE="EN" NAME="Banotti (PPE-DE )." AFFILIATION="(Χειροκροτήματα)">
<SPEAKER ID="53" LANGUAGE="" NAME="Πρόεδρος." AFFILIATION="">
<SPEAKER ID="54" LANGUAGE="EN" NAME="Watson (ELDR )." AFFILIATION="(Γέλια)">
<P>
    Κύριε Πρόεδρε, θα συμβούλευα την κ. Banotti να ακολουθήσει τη συμβουλή που δόθηκε κάποτε σε εμένα από τον σταθμάρχη στο Κράινλαριτς, όταν του επισήμανα ότι τα δύο ρολόγια, ένα σε κάθε πλατφόρμα, έδειχναν διαφορετική ώρα. Μου απάντησε: “Ποιο θα ήταν το όφελος να έχουμε δύο ρολόγια, εάν έδειχναν και τα δύο την ίδια ώρα;”
<SPEAKER ID="55" LANGUAGE="" NAME="Πρόεδρος." AFFILIATION="Πριν από την ψηφοφορία επί των τροπολογιών αριθ. 4 και 9:">
<SPEAKER ID="56" LANGUAGE="IT" NAME="Bigliardo (UEN )," AFFILIATION="εισηγητής">
<P>
    Κύριε Πρόεδρε, στην αγγλική διατύπωση της έκθεσης υπάρχει ο όρος “regrets”η ορθή μετάφραση του οποίου στα ιταλικά θα έπρεπε να είναι “si rammarica” (λυπάται), ενώ αποδόθηκε ως “deplora” (αποδοκιμάζει).Θα ήθελα οι υπηρεσίες να καταχωρίσουν στα πρακτικά ότι η ιταλική μετάφραση της φράσης, όπως πιστεύουμε ότι θα έπρεπε να είναι στην έκθεση, ήταν “λυπάται” και όχι “αποδοκιμάζει”.
<SPEAKER ID="57" LANGUAGE="" NAME="Πρόεδρος." AFFILIATION="(Το Σώμα εγκρίνει το ψήφισμα)">
<SPEAKER ID="58" LANGUAGE="SV" NAME="Arvidsson (PPE-DE )." AFFILIATION="">
<P>
   – Κύριε Πρόεδρε, είναι γεγονός ότι η Ρωσία δεν έχει υπογράψει τη συμφωνία σχετικά με τον καθορισμό των συνόρων με την Εσθονία και τη Λετονία, οπότε η εν λόγω συμφωνία δεν μπορεί να επικυρωθεί. Προτείνω, συνεπώς, η παράγραφος 6 να διατυπωθεί ως εξής: 
<SPEAKER ID="59" LANGUAGE="" NAME="" AFFILIATION="">
<SPEAKER ID="60" LANGUAGE="" NAME="" AFFILIATION="(Ο Πρόεδρος διαπιστώνει ότι δεν υπάρχει αντίρρηση να ληφθεί υπόψη η προφορική αυτή τροπολογία)">
<SPEAKER ID="61" LANGUAGE="NL" NAME="Belder (EDD )," AFFILIATION="εισηγητής">
<P>
   . – Κύριε Πρόεδρε, έχει υπεισέλθει ένα ενοχλητικό σφάλμα στο δεύτερο σημείο της τροπολογίας αριθ. 26. Το πρωτότυπο κείμενο αναφερόταν στα “κοινωνιολογικά χαρακτηριστικά της τσετσενικής κοινωνίας”. Αυτό μετατράπηκε εσφαλμένα σε “τσετσενικού λαού”. Θα ήθελα να σας παρακαλέσω να διατηρηθεί η διατύπωση του πρωτοτύπου κειμένου, ήτοι: “κοινωνιολογικά χαρακτηριστικά της τσετσενικής κοινωνίας”. 
<SPEAKER ID="62" LANGUAGE="" NAME="Πρόεδρος." AFFILIATION="Πριν από την ψηφοφορία επί της αιτιολογικής σκέψης ΣΤ:">
<SPEAKER ID="63" LANGUAGE="SV" NAME="Arvidsson (PPE-DE )." AFFILIATION="">
<SPEAKER ID="64" LANGUAGE="" NAME="" AFFILIATION="">
<SPEAKER ID="65" LANGUAGE="" NAME="" AFFILIATION="(Ο Πρόεδρος διαπιστώνει ότι δεν υπάρχει αντίρρηση να ληφθεί υπόψη η προφορική αυτή τροπολογία)">
<SPEAKER ID="66" LANGUAGE="" NAME="" AFFILIATION="">
<P>
- Έκθεση: Daul (A5-0082/2004) 
<SPEAKER ID="67" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="68" LANGUAGE="" NAME="" AFFILIATION="">
<P>
- Έκθεση: Randzio-Plath (A5-0056/2004) 
<SPEAKER ID="69" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Το ελάχιστο που μπορεί να γίνει για την υπεράσπιση της ευρωπαϊκής ναυπηγικής βιομηχανίας είναι η παράταση της περιόδου εφαρμογής του προσωρινού αμυντικού μηχανισμού υπέρ των ευρωπαϊκών ναυπηγείων που επηρεάζονται από τον αθέμιτο ανταγωνισμό κορεατικών επιχειρήσεων μετά την καταληκτική ημερομηνία της 31ης Μαρτίου 2004. Όπως γνωρίζουμε, η άλλη πτυχή της στρατηγικής της Επιτροπής είναι η κατάθεση προσφυγής κατά της Δημοκρατίας της Κορέας στον Παγκόσμιο Οργανισμό Εμπορίου. Ως εκ τούτου, τα δύο αυτά μέτρα συνδέονται και πρέπει να εφαρμοστούν εκ παραλλήλου.
<SPEAKER ID="70" LANGUAGE="" NAME="" AFFILIATION="">
<P>
- Σύσταση: MacCormick (A5-0036/2004) 
<SPEAKER ID="71" LANGUAGE="EN" NAME="De Rossa (PSE )," AFFILIATION="γραπτώς">
<P>
    Στηρίζω την έκθεση και συμφωνώ απόλυτα με την καταδίκη των περιορισμών στην αστική ευθύνη για πυρηνικά ατυχήματα, οι οποίοι δίνουν πλεονέκτημα στην πυρηνική ενέργεια σε σχέση με άλλες πηγές ενέργειας. Η Ιρλανδία δεν είναι συμβαλλόμενο μέρος στη Σύμβαση των Παρισίων, στην οποία αναφέρεται η έκθεση. Ωστόσο, όλοι οι πολίτες της γνωρίζουν πολύ καλά ότι είναι εκτεθειμένοι σε περίπτωση σοβαρού ατυχήματος στον κοντινό σταθμό του Sellafield ή κατά τη μεταφορά επικίνδυνων αποβλήτων στον σταθμό μέσω των χωρικών υδάτων της Ιρλανδίας. Μάλιστα, το Sellafield συνιστά τη μεγαλύτερη απειλή για το περιβάλλον της Ιρλανδίας· επομένως, είναι εξαιρετικά προκλητικό το γεγονός ότι, μέχρι στιγμής, η Ευρωπαϊκή Ένωση δεν μπόρεσε να εφαρμόσει την αρχή “ο ρυπαίνων πληρώνει” στα πυρηνικά ατυχήματα.
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="PT" NAME="Coelho (PPE-DE )," AFFILIATION="γραπτώς">
<SPEAKER ID="74" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="75" LANGUAGE="NL" NAME="Meijer (GUE/NGL )," AFFILIATION="γραπτώς">
<SPEAKER ID="76" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Όσον αφορά συγκεκριμένα τη συμφωνία επανεισδοχής που υπογράφηκε με το Μακάο στις Βρυξέλλες, στις 18 Οκτωβρίου 2002, η εν λόγω συμφωνία αποτελεί τμήμα της πολιτικής συμφωνίας που επιτεύχθηκε τον Δεκέμβριο του 2000 όταν οι υπουργοί Δικαιοσύνης και Εσωτερικών Υποθέσεων αποφάσισαν να εξαιρέσουν τους κατόχους διαβατηρίων του Μακάο από την απαίτηση θεωρήσεως. Παράλληλα με εκείνες τις συμφωνίες, εγκρίθηκαν τυποποιημένες ρήτρες επανεισδοχής προκειμένου να συμπεριληφθούν σε συμφωνίες σύνδεσης ή σε συμφωνίες συνεργασίας που συνάπτονται από την ΕΕ. Αυτές οι ρήτρες είναι σχεδιασμένες έτσι ώστε να δεσμεύουν τα συμβαλλόμενα μέρη να επανεισδέχονται τους πολίτες τους, τους πολίτες τρίτων κρατών και τα άνευ υπηκοότητας άτομα. Όπως και ο εισηγητής, θεωρώ ότι το Συμβούλιο οφείλει να ενημερώνει το Κοινοβούλιο για τις αποφάσεις του όσον αφορά την έγκριση της υπογραφής παρομοίων συμφωνιών.
<SPEAKER ID="77" LANGUAGE="" NAME="" AFFILIATION="">
<SPEAKER ID="78" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="79" LANGUAGE="FR" NAME="Krivine (GUE/NGL )," AFFILIATION="γραπτώς">
<P>
Η έκθεση προτείνει, ούτε λίγο ούτε πολύ, να οργανωθεί η επιστροφή των Κινέζων στην πατρίδα τους χωρίς να λαμβάνονται υπόψη τα κίνητρά τους ούτε η τύχη που τους περιμένει μετά την επιστροφή τους. Δεν μπορώ να υποστηρίξω ένα τέτοιο μέτρο και αυτός είναι ο λόγος που καταψήφισα αυτήν την έκθεση. Εξάλλου, έθεσα ερώτηση στην Επιτροπή και στο Συμβούλιο όσον αφορά το σχέδιό τους για τις ευρωπαϊκές πτήσεις τσάρτερ και τα 30 εκατ. ευρώ που διατίθενται για τον σκοπό αυτό. Η δημιουργία μιας Ευρώπης φρούριο οδηγεί αναπόδραστα στην καταισχύνη της. Αντιθέτως, πρέπει να ακολουθήσουμε μια πολιτική μετανάστευσης που να βασίζεται στο άνοιγμα των συνόρων, στον σεβασμό του δικαιώματος του ασύλου και της ισονομίας. 
<SPEAKER ID="80" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="81" LANGUAGE="" NAME="" AFFILIATION="">
<P>
- Έκθεση: Frahm (A5-0017/2004) 
<SPEAKER ID="82" LANGUAGE="EN" NAME="Fitzsimons (UEN )," AFFILIATION="γραπτώς">
<SPEAKER ID="83" LANGUAGE="FR" NAME="Goebbels (PSE )," AFFILIATION="γραπτώς">
<P>
    Καταψήφισα την έκθεση Frahm. Δεν παραγνωρίζω τα προβλήματα υγείας και περιβάλλοντος που προκαλούνται από τους “έμμονους οργανικούς ρύπους”. Ωστόσο, το Ευρωπαϊκό Κοινοβούλιο, αντιμετωπίζοντας αυτού του είδους τα προβλήματα, υπερβαίνει τον νομοθετικό του ρόλο. Μόλις εγκρίναμε την έκθεση “καλύτερη νομοθεσία”. Την ίδια στιγμή, συνεχίζουμε να εκφράζουμε ευσεβείς πόθους, να παραγνωρίζουμε την αρχή της επικουρικότητας, να απαγορεύουμε στις κυβερνήσεις να διεξάγουν φρούδες “εκστρατείες ευαισθητοποίησης”, να πολλαπλασιάζουμε τις γραφειοκρατικές διαδικασίες. Ένα Κοινοβούλιο ορίζει ή απαγορεύει. Δεν παράγει (κακή) λογοτεχνία. 
<SPEAKER ID="84" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Όπως ανέφερα σε σχέση με τις πρόσφατες εκθέσεις της κ. Frahm σχετικά με τη συμμετοχή στη Σύμβαση της Στοκχόλμης για τους Έμμονους Οργανικούς Ρύπους και στο Πρωτόκολλο του 1998 στη Σύμβαση του 1979 για τη Διασυνοριακή Ατμοσφαιρική Ρύπανση σε Μεγάλες Αποστάσεις, υποστηρίζω κάθε μέτρο που συμβάλλει αποτελεσματικά και ενεργά στη βελτίωση των προτύπων ποιότητας του περιβάλλοντος. Ο στόχος αυτής της πρότασης κανονισμού είναι η θέσπιση κατάλληλης νομοθεσίας για την εφαρμογή των κύριων διατάξεων της Σύμβασης και του Πρωτοκόλλου, οι οποίες μέχρι στιγμής δεν έχουν ενταχθεί σε ικανοποιητικό βαθμό στην κοινοτική νομοθεσία.
<SPEAKER ID="85" LANGUAGE="" NAME="" AFFILIATION="">
<SPEAKER ID="86" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . – Σκοπός αυτής της πρότασης είναι η ενημέρωση του κανονισμού εφαρμογής για τους ίδιους πόρους της ΕΕ μετά την απόφαση του Συμβουλίου της 29ης Φεβρουαρίου 2000, με την οποία αυξάνεται η συνεισφορά του “πόρου του ΑΕΠ” στη χρηματοδότηση του κοινοτικού προϋπολογισμού και κωδικοποιείται η λεγόμενη “βρετανική επιταγή” με τροποποιήσεις στη χρηματοδότησή της για τους βασικούς καθαρούς συνεισφέροντες –τη Γερμανία, τη Σουηδία, την Αυστρία και τις Κάτω Χώρες– με μια συνακόλουθη αύξηση των συνεισφορών των υπολοίπων κρατών μελών, συμπεριλαμβανομένης της Πορτογαλίας, γεγονός απαράδεκτο.
<SPEAKER ID="87" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Έχουν υπάρξει πολλές μεταπτώσεις στο σύστημα ιδίων πόρων –κάποιες φορές μάλιστα είχαν ορθωθεί φραγμοί στην εφαρμογή του– σε μεγάλο βαθμό εξαιτίας των τάσεων στους παραδοσιακούς ίδιους πόρους, ήτοι στους τελωνειακούς δασμούς και τις γεωργικές εισφορές, που έχουν μειωθεί. Ωστόσο, ένας τέταρτος ίδιος πόρος εισήχθη το 1988, εκτός του ΦΠΑ, συγκεκριμένα ο πόρος που βασίζεται στο ΑΕΠ, ή ακαθάριστο εθνικό προϊόν. Σε αυτό το πλαίσιο, φρονώ ότι είναι πλέον δυνατή η επιβολή ενός πιο διαφανούς συστήματος. Επιπλέον, η ίδια η Επιτροπή έχει προτείνει την απλούστευση του συστήματος χρηματοδότησης προκειμένου να δημιουργηθεί ένα σύστημα το οποίο θα στηρίζεται περισσότερο στις συνεισφορές βάσει του ΑΕΠ, ενώ συνέστησε συγχρόνως τη βαθμιαία κατάργηση των διορθωτικών μηχανισμών.
<SPEAKER ID="88" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . – Καταψήφισα την έκθεση, η οποία, εντούτοις, εγκρίθηκε με 334 ψήφους υπέρ, 72 ψήφους κατά και 42 αποχές.
<P>
Στην έκθεση ζητείται η “γενική ανασκόπηση του συστήματος των ιδίων πόρων”. Είναι δύσκολο να υιοθετηθεί η ερμηνεία ότι αυτό το αίτημα δεν εκφράζει την επιθυμία του Κοινοβουλίου να δημιουργήσει τις προϋποθέσεις για την επιβολή φορολογίας σε επίπεδο ΕΕ σύμφωνα με τη διατύπωση της έκθεσης (A5-0238/2001) της κ. Haug σχετικά με το σύστημα των ιδίων πόρων της ΕΕ, η οποία εγκρίθηκε κατά πλειοψηφία από το Κοινοβούλιο στις 5 Ιουλίου 2001.
<SPEAKER ID="89" LANGUAGE="" NAME="" AFFILIATION="">
<SPEAKER ID="90" LANGUAGE="NL" NAME="Claeys (NI )," AFFILIATION="γραπτώς">
<P>
   . – Οι εκπρόσωποι του Vlaams Blok θα απόσχουν από την ψηφοφορία επ’ αυτής της έκθεσης. Στο περιθώριο του νέου Κανονισμού Υπηρεσιακής Κατάστασης των υπαλλήλων των Ευρωπαϊκών Κοινοτήτων, υπάρχουν δύο προβλήματα που πρέπει να αντιμετωπιστούν. Καταρχάς, υπάρχει το γεγονός ότι οι ευρωπαίοι δημόσιοι υπάλληλοι δεν πληρώνουν δημοτικούς φόρους. Σε περιοχές με μεγάλες συγκεντρώσεις δημοσίων υπαλλήλων, όπως ορισμένοι δήμοι στα περίχωρα των Βρυξελλών, ο τοπικός πληθυσμός ευλόγως αμφισβητεί αυτήν την κατάσταση. Στο κάτω-κάτω της γραφής, οι ευρωπαίοι δημόσιοι υπάλληλοι, όπως και ο τοπικός πληθυσμός, χρησιμοποιούν τις δημοτικές υποδομές και τις λοιπές διευκολύνσεις. Δεδομένου ότι τα άτομα αυτά έχουν το δικαίωμα του εκλέγειν στις δημοτικές εκλογές, δημιουργείται μια απαράδεκτη κατάσταση αντιπροσώπευσης χωρίς φορολογία. Η Επιτροπή και το Συμβούλιο πρέπει να βρουν μια λύση σε αυτό το ζήτημα.
<SPEAKER ID="91" LANGUAGE="" NAME="" AFFILIATION="">
<P>
- Πυρηνικός αφοπλισμός (B5-0101/2004) 
<SPEAKER ID="92" LANGUAGE="EN" NAME="De Rossa (PSE )," AFFILIATION="γραπτώς">
<P>
    Εκφράζω τη στήριξή μου για την εν λόγω πρόταση ψηφίσματος, η οποία ζητεί από την ιρλανδική Προεδρία και την ΕΕ να αποσαφηνίσουν και να ενισχύσουν τη θέση τους για τη μη διάδοση των πυρηνικών όπλων. Οι πρόσφατες αποκαλύψεις για το σκοτεινό εμπόριο πυρηνικής τεχνογνωσίας και εξοπλισμού στη μαύρη αγορά τονίζουν την επιτακτική ανάγκη να επιτευχθούν οι στόχοι του ΔΟΑΕ και της UNMOVIC.
<SPEAKER ID="93" LANGUAGE="EN" NAME="Howitt (PSE )," AFFILIATION="γραπτώς">
<P>
Ειδικότερα, δεν μπορούμε να στηρίξουμε την παράγραφο 2, η οποία επιδιώκει να αναθέσει στην ΕΕ ένα ρόλο που μπορεί να διαδραματιστεί πιο αποτελεσματικά στο πλαίσιο της Συνθήκης για τη μη διάδοση των πυρηνικών όπλων. Το ίδιο το Ηνωμένο Βασίλειο, από το τέλος του Ψυχρού Πολέμου και εξής, έχει μειώσει την πυρηνική δύναμη αποτροπής του κατά τουλάχιστον 70% και θα συνεχίσει να διαδραματίζει ενεργό ρόλο στις προσπάθειες που καταβάλλονται διεθνώς για την ενίσχυση του ελέγχου εξοπλισμών και την πρόληψη της διάδοσης χημικών, βιολογικών και πυρηνικών όπλων. 
<SPEAKER ID="94" LANGUAGE="FR" NAME="Isler Béguin (Verts/ALE )," AFFILIATION="γραπτώς">
<P>
Μόνον η πλήρης κινητοποίηση και εγρήγορση θα επιτρέψουν να αποκαταστήσουμε την εμπιστοσύνη στη διεθνή ασφάλεια μέσω μιας σωτήριας πυρηνικής αποκλιμάκωσης. Αυτό απαιτεί μια σταθερή συνεργασία της ΕΕ με τους διεθνείς εταίρους της προκειμένου να αποτραπεί η πρόσβαση των τρομοκρατικών οργανώσεων στα όπλα μαζικής καταστροφής ή η πρόσβαση άλλων κρατών στα πυρηνικά όπλα. Αυτό απαιτεί την υπογραφή και επικύρωση, από όλους τους εταίρους της ΕΕ, ιδίως και κυρίως από τις ΗΠΑ, της Συνθήκης για την πλήρη απαγόρευση των πυρηνικών δοκιμών, της CTBT, που τότε μπορεί πλέον να τεθεί σε ισχύ. Αυτό απαιτεί έναν εποικοδομητικό και εδραιωμένο διάλογο με τους αμάχους πληθυσμούς και τους εκλεγμένους αντιπροσώπους τους, που αποτελούν δυνητικούς στόχους εκμηδένισης. Ας εισακούσουμε εν προκειμένω το κάλεσμα των δημάρχων της Χιροσίμα και του Ναγκασάκι υπέρ ενός χρονοδιαγράμματος εξάλειψης των πυρηνικών όπλων, χωρίς να λησμονήσουμε τις συναντήσεις του Prepcom 2004 και τη Διάσκεψη Αναθεώρησης της Συνθήκης για τη μη εξάπλωση των πυρηνικών το 2005. Η απόρριψη της τροπολογίας των Πρασίνων, που καλούσε τη Γαλλία και την Αγγλία να προβούν σε πυρηνικό αφοπλισμό είναι λυπηρό γεγονός, εμείς όμως βεβαίως θα εξακολουθήσουμε να επιδιώκουμε αυτόν τον στόχο. 
<SPEAKER ID="95" LANGUAGE="PT" NAME="Ribeiro (GUE/NGL )," AFFILIATION="γραπτώς">
<SPEAKER ID="96" LANGUAGE="" NAME="" AFFILIATION="">
<P>
- Έκθεση: Wallis (A5-0048/2004) 
<SPEAKER ID="97" LANGUAGE="FR" NAME="Berthu (NI )," AFFILIATION="γραπτώς">
<P>
    Καταψήφισα την έκθεση Wallis “καλύτερη νομοθεσία” διαμαρτυρόμενος εναντίον μιας γενικευμένης δυστυχώς στάσης: των μεγαλόστομων διακηρύξεων, όπως εδώ, για την ανάγκη τήρησης της επικουρικότητας, ενώ σε άλλες περιπτώσεις εγκρίνονται κείμενα που την παραβιάζουν κατάφωρα.
<P>
Η έκθεση Wallis υποστηρίζει επίσης την ιδέα για έναν μηχανισμό “έγκαιρης προειδοποίησης”, όπως προτείνεται στο σχέδιο Συντάγματος, που δίνει στα εθνικά κοινοβούλια τη δυνατότητα να εφιστούν την προσοχή των θεσμικών οργάνων των Βρυξελλών σε παραβιάσεις της επικουρικότητας. Αυτό όμως είναι μια ψευδαίσθηση, αφού δεν δίνει καμία πραγματική εξουσία αντίστασης στους εθνικούς βουλευτές. Επιπλέον, η έκθεση Wallis θέλει να το επεκτείνει στα περιφερειακά εκλεγμένα σώματα, διαδικασία που θα ήταν στρεβλή δεδομένου ότι με την παράκαμψη των κρατών θα δημιουργούσε έναν άμεσο δίαυλο μεταξύ Βρυξελλών και περιφερειών. 
<SPEAKER ID="98" LANGUAGE="FR" NAME="Butel (EDD )," AFFILIATION="γραπτώς">
<P>
Η Ομάδα για την Ευρώπη της Δημοκρατίας και της Διαφοράς είναι επίσης υπέρ του ελέγχου της επικουρικότητας, στον οποίο συμμετέχουν τα εθνικά κοινοβούλια σε ένα πρώιμο στάδιο της νομοθετικής διαδικασίας. Ενόψει αυτού του ενδεχομένου, όμως, τα μέλη της πτέρυγας του Κυνηγιού, της Αλιείας, της Φύσης και των Παραδόσεων (CPNT), στην Ομάδα για την Ευρώπη της Δημοκρατίας και της Διαφοράς, δεν μπορούν να αποδεχθούν να εξαρτάται μια ένσταση που διατυπώνουν τα εθνικά κοινοβούλια επισήμως κατά πρότασης της Επιτροπής από την καλή θέληση της τελευταίας προκειμένου να διατηρηθεί, να τροποποιηθεί ή να αποσυρθεί το εν λόγω κείμενο. Αυτή είναι, ωστόσο, η λύση που προτείνεται σε αυτήν την έκθεση, η οποία εδράζεται στο πρωτόκολλο που προσαρτάται στο σχέδιο Συντάγματος. Αυτό το σχέδιο απέτυχε όσον αφορά τον καθορισμό των αρμοδιοτήτων και αντιθέτως δεν επιδίωξε παρά να διευρύνει το πεδίο εφαρμογής των κοινοτικών θεσμικών οργάνων. Οι ευρωβουλευτές του CPNT θα εναντιωθούν εάν υποβληθεί αυτό το σχέδιο, όπως εναντιώθηκαν σήμερα στο πλαίσιο της παρούσας έκθεσης. 
<SPEAKER ID="99" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="100" LANGUAGE="" NAME="" AFFILIATION="">
<P>
- Εαρινή Σύνοδος του Συμβουλίου (B5-0102/2004) 
<SPEAKER ID="101" LANGUAGE="PT" NAME="Bastos (PPE-DE )," AFFILIATION="γραπτώς">
<P>
Επί του παρόντος, παράγοντες όπως η οικονομική ύφεση, η δημογραφική γήρανση, η αύξηση του ποσοστού της ανεργίας και η έλλειψη νέων θέσεων εργασίας καθιστούν δυσκολότερη την επίτευξη αυτών των στόχων. Ανησυχητικό είναι επίσης το γεγονός ότι μόλις το 40% των κοινοτικών μέτρων στο πλαίσιο της στρατηγικής της Λισαβόνας έχει εφαρμοστεί από τα κράτη μέλη.
<SPEAKER ID="102" LANGUAGE="FR" NAME="Berthu (NI )," AFFILIATION="γραπτώς">
<P>
    Απείχα από την ψηφοφορία για το ψήφισμα που είναι αποτέλεσμα της συγκυριαρχίας των μεγάλων πολιτικών ομάδων σχετικά με την προετοιμασία της Εαρινής Συνόδου Κορυφής του 2004 δεδομένου ότι, έστω και αν χαρακτηρίζεται από καλές προθέσεις, παραγνωρίζει το ουσιώδες του ζητήματος. Θα λέγαμε μάλιστα ότι οι συντάκτες του επεδίωξαν να απεικονίσουν τα ελαττώματα που κατήγγειλα κατά τη διάρκεια της χθεσινής συζήτησης: ακόμα περισσότερη ρύθμιση (βλ. επί παραδείγματι την παράγραφο 18), συντονισμός (παράγραφος 2), ακόμα και “ενισχυμένος συγχρονισμός διαδικασιών συντονισμού” (παράγραφος 15)· καμία λέξη για τα προβλήματα που ανακύπτουν από την περικοπή των υποχρεωτικών εισφορών, την υποστήριξη προς όσους δημιουργούν πλούτο, ή την επαναφορά των κοινοτικών προτιμησιακών καθεστώτων.
<SPEAKER ID="103" LANGUAGE="FR" NAME="Hermange (PPE-DE )," AFFILIATION="γραπτώς">
<P>
    Το ερχόμενο Εαρινό Ευρωπαϊκό Συμβούλιο θα βασιστεί σε δύο καίριας σημασίας έγγραφα, που δημοσιεύτηκαν τους τελευταίους μήνες: την κοινή έκθεση της Επιτροπής για την απασχόληση και την έκθεση της ειδικής ομάδας “Απασχόληση”, που αναφέρεται στην παράγραφο 19 του παρόντος ψηφίσματος. Το ψήφισμα υποβλήθηκε από την πολιτική μας ομάδα και άλλους και το υποστηρίζω πλήρως. Αυτά τα δύο έγγραφα υπενθυμίζουν ότι η πιο αποφασιστική και ενεργός υλοποίηση της Ατζέντας της Λισαβόνας και της ευρωπαϊκής στρατηγικής για την απασχόληση είναι ουσιώδης για την εδραίωση της οικονομικής ανάκαμψης στην Ευρώπη. Τα έξι εκατομμύρια θέσεων απασχόλησης που δημιουργήθηκαν από το 1999 και μετά μας δείχνουν ότι πρέπει να συνεχίσουμε σε αυτήν την κατεύθυνση. Ωστόσο, καλό είναι να βελτιώσουμε τις εταιρικές σχέσεις σε όλα τα επίπεδα, καθώς και τη διακυβέρνηση, όπως επισημαίνει ο Wim Kok, ώστε να διασφαλίσουμε την ακόμα πιο αποτελεσματική υλοποίηση των μεταρρυθμίσεων. Η επιτάχυνση των τεχνολογικών καινοτομιών και η παγκοσμιοποίηση των συναλλαγών επιβάλλουν καθολική κινητοποίηση Ευρωπαίων και πολιτικών.
<P>
Ως εισηγητής της Επιτροπής Απασχόλησης και Κοινωνικών Υποθέσεων σχετικά με τις κατευθυντήριες γραμμές για την απασχόληση το 2004, επιδιώκω την ανάδειξη μιας αναπτυξιακής δυναμικής στην Ευρώπη, καθώς και μια κουλτούρα οικονομικής ανάπτυξης. Οι κοινοτικές χρηματοδοτήσεις, που στοχεύουν στη δημιουργία θέσεων απασχόλησης, ιδίως μέσω του Ευρωπαϊκού Κοινωνικού Ταμείου, πρέπει να καταστούν πιο ευκρινείς στα μάτια των συμπολιτών μας, ούτως ώστε η Ευρωπαϊκή Ένωση να φαίνεται ως “φορέας προγραμμάτων”. 
<SPEAKER ID="104" LANGUAGE="FR" NAME="Isler Béguin (Verts/ALE )," AFFILIATION="γραπτώς">
<P>
    Η Επιτροπή, στην Εαρινή Σύνοδο Κορυφής του 2004, έχασε μια καλή ευκαιρία να εκφράσει και να επαναβεβαιώσει πραγματικές προτεραιότητες που είχαν λησμονηθεί για εξαιρετικά μεγάλο διάστημα και των οποίων ο επιτακτικός χαρακτήρας θα έπρεπε να αποτελέσει τον βασικό άξονα αυτού του ψηφίσματος. Η καταστρατήγηση των θεμελιωδών αρχών του περιβάλλοντος –που διαπράττεται εδώ και δεκαετίες ως απόρροια του δυτικού προτύπου παραγωγής, που δεν έχει βιώσιμο χαρακτήρα και αποκρύβει πολλούς δείκτες, συμπεριλαμβανομένων των οικολογικών δεικτών– εκδηλώνεται ολοένα και περισσότερο μέσω των κλιματικών διαταραχών, της υποχώρησης της βιοποικιλότητας και του πολλαπλασιασμού των παθογενειών, που συνδέονται με τη μόλυνση.
<SPEAKER ID="105" LANGUAGE="FR" NAME="Krivine (GUE/NGL )," AFFILIATION="γραπτώς">
<P>
    Πριν από τέσσερα χρόνια, οι Δεκαπέντε υποσχέθηκαν στη Λισαβόνα να καταστήσουν την ευρωπαϊκή οικονομία την πλέον δυναμική και ανταγωνιστική οικονομία στον κόσμο, ικανή για βιώσιμη οικονομική μεγέθυνση που να συνοδεύεται από μια ποσοτική και ποιοτική βελτίωση της απασχόλησης και μεγαλύτερη συνοχή. Η ευρωπαϊκή φρασεολογία μπορεί να περιγράφει ένα ρόδινο αύριο, δεν μπορεί όμως να αποκρύψει τη σκληρή πραγματικότητα. Η στρατηγική της Λισαβόνας δεν ήταν στην πράξη παρά μια σειρά επιθέσεων κατά των εργαζομένων. Η Ευρωπαϊκή Ένωση αποδείχτηκε ανίκανη να αποτρέψει τις απολύσεις που συνδέονται με τα χρηματιστήρια, το κλείσιμο επιχειρήσεων και τις κοινωνικές αναδιαρθρώσεις. Ακόμα πιο σκανδαλώδες, είναι γεγονός ότι με το δημόσιο χρήμα μεγεθύναμε τα μερίσματα των μετόχων, όπως συνέβη στην περίπτωση της STMicroelectronics. Η Ευρωπαϊκή Ένωση ουδέποτε εφοδιάστηκε με τα κατάλληλα μέσα για την καταπολέμηση των απατεώνων επιχειρηματιών, όπως εκείνων της Parmalat. Αντιθέτως, συνεχίζει να προστατεύει τους φορολογικούς παραδείσους και το τραπεζικό απόρρητο.
<P>
Η Λισαβόνα, όμως, σημαίνει κυρίως διαρθρωτικές μεταρρυθμίσεις της αγοράς εργασίας με βάση την ευελιξία, τις επισφαλείς θέσεις εργασίας και τη συγκράτηση των μισθών. Τέλος, σημαίνει την εμπορευματοποίηση των δημοσίων υπηρεσιών σε βάρος των πληθυσμών. Αυτός είναι ο λόγος που η Εαρινή Ευρωπαϊκή Σύνοδος Κορυφής του 2004 πρέπει να σημάνει μια ριζική ρήξη με τη διαδικασία της Λισαβόνας. Δεδομένου ότι το κοινό ψήφισμα αρνιόταν να το πράξει, το καταψήφισα. 
<SPEAKER ID="106" LANGUAGE="" NAME="" AFFILIATION="">
<P>
- Έκθεση: Randzio-Plath (A5-0045/2004) 
<SPEAKER ID="107" LANGUAGE="FR" NAME="Butel (EDD )," AFFILIATION="γραπτώς">
<P>
Θα πρέπει επίσης να αρνηθούμε να δοθούν περισσότερες εξουσίες στην Ευρωπαϊκή Επιτροπή όσον αφορά τον συντονισμό των οικονομικών πολιτικών. Επιτιθέμενη στην απόφαση των υπουργών του Συμβουλίου ECOFIN τον Νοέμβριο του 2003, που έθεσε τέλος στις κυρώσεις κατά της Γαλλίας και της Γερμανίας οι οποίες είχαν επιβληθεί λόγω υπερβολικών ελλειμμάτων, η Ευρωπαϊκή Επιτροπή έδειξε ότι είχε συγκεντρώσει υπερβολική εξουσία.
<SPEAKER ID="108" LANGUAGE="EN" NAME="De Rossa (PSE )," AFFILIATION="γραπτώς">
<P>
Είναι ζωτικής σημασίας και επιτακτική ανάγκη κάθε κράτος μέλος να προβεί τώρα σε ουσιαστικές ενέργειες για την επίτευξη των στόχων της Λισαβόνας. Οι μέχρι στιγμής επιδόσεις τους είναι εντελώς απαράδεκτες. Αναφέρομαι στα πορίσματα της Επιτροπής υπό τον τίτλο “Προώθηση της στρατηγικής της Λισαβόνας”, τα οποία δημοσιεύθηκαν μόλις τον προηγούμενο μήνα και δείχνουν ότι το μέσο ποσοστό μεταφοράς από τα κράτη μέλη των 40 οδηγιών που έπρεπε να έχουν μεταφερθεί έως τα τέλη του 2003 είναι μόλις 58,3%. Μόλις 7 από τις 40 αυτές οδηγίες έχουν μεταφερθεί από όλα τα κράτη μέλη!
<SPEAKER ID="109" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Υπάρχουν πολλά κενά στην περιγραφή της οικονομικής και κοινωνικής κατάστασης της Ευρωπαϊκής Ένωσης που περιλαμβάνεται στην έκθεση, αν και δεν μπορεί να αμφισβητηθεί η έντονη επιβράδυνση των οικονομικών επιδόσεων μετά το 2000, η αύξηση της ανεργίας και τα συνεχιζόμενα υψηλά επίπεδα της φτώχειας και του ποσοστού πρόωρης εγκατάλειψης του σχολείου. Παρ’ όλα αυτά, οι τάσεις που διαπιστώνονται δεν έχουν αλλάξει ούτε μια κεραία των προσανατολισμών της οικονομικής και νομισματικής πολιτικής που ακολουθείται, η οποία εξακολουθεί να ευνοεί τις “διαρθρωτικές μεταρρυθμίσεις” της στρατηγικής της Λισαβόνας ως μέσο επίτευξης του ιερού στόχου της ενίσχυσης της ανταγωνιστικότητας. Ως εκ τούτου, καταψηφίζω αυτήν την έκθεση.
<SPEAKER ID="110" LANGUAGE="FR" NAME="Krivine (GUE/NGL )," AFFILIATION="γραπτώς">
<P>
    Η έκθεση Randzio-Plath σημειώνει ότι οι προοπτικές της ανεργίας επιδεινώθηκαν το 2003, δίνει όμως επιφανειακές και τετριμμένες εξηγήσεις. Κατ’ αυτή, η όποια κάμψη του ποσοστού μεγέθυνσης οφείλεται στην έλλειψη διαρθρωτικών μεταρρυθμίσεων, και το γεγονός ότι απομακρυνθήκαμε από την πλήρη απασχόληση οφείλεται στις καθυστερήσεις όσον αφορά την εφαρμογή της στρατηγικής της Λισαβόνας. Κατά την άποψή μου, αυτό είναι το αντίθετο εκείνου που συνέβη πραγματικά. Ο παρών μαρασμός είναι απότοκος της συγκράτησης των μισθών και της περιστολής των δημοσίων δαπανών. Είναι όμως επίσης αποτέλεσμα της ασφυκτικής διαχείρισης των επιτοκίων. Η έκθεση επιμένει σε αδιέξοδες κατευθύνσεις, καλώντας τα κράτη μέλη να προτάξουν τη βιομηχανική ανταγωνιστικότητα έναντι των αναγκών, να εξαλείψουν τους φορολογικούς φραγμούς, αποστερούμενα όμως έτσι μέσων εξισορρόπησης των δημόσιων οικονομικών μέσω της φορολόγησης των δημοσιονομικών εσόδων. Αυτή η εσφαλμένη εμμονή αντίκειται στους πάγιους στόχους της εξειδίκευσης και της προσπάθειας στον τομέα της έρευνας και της ανάπτυξης, που κατά τα άλλα προωθεί η έκθεση.
<SPEAKER ID="111" LANGUAGE="" NAME="" AFFILIATION="">
<P>
- Έκθεση: Bigliardo (A5-0044/2004) 
<SPEAKER ID="112" LANGUAGE="FR" NAME="Berthu (NI )," AFFILIATION="γραπτώς">
<P>
    Με την έγκριση της έκθεσης Bigliardo σε σχέση με τα δημοσιονομικά στην ΟΝΕ, το Ευρωπαϊκό Κοινοβούλιο αφαίρεσε επιτέλους από το αρχικό κείμενο τις εκκλήσεις για κυρώσεις εναντίον της Γαλλίας και της Γερμανίας για τη μη τήρηση του Συμφώνου Σταθερότητας. Αυτό είναι δείγμα σωφροσύνης.
<SPEAKER ID="113" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="114" LANGUAGE="FR" NAME="Pasqua (UEN )," AFFILIATION="γραπτώς">
<P>
Προσφεύγοντας στο Ευρωπαϊκό Δικαστήριο κατά της πράξης του Συμβουλίου, της 25ης Νοεμβρίου του 2003, που ακύρωνε τη δικαστική προσφυγή που είχε κινήσει η Επιτροπή κατά της Γαλλίας και της Γερμανίας λόγω “υπερβολικών” δημοσιονομικών ελλειμμάτων, το Σώμα των Επιτρόπων έδειξε ότι έγινε για τα καλά ένα ελεύθερο ηλεκτρόνιο, ένα τελείως ανεύθυνο και ανεξέλεγκτο όργανο. Υπάρχει, άραγε, κάτι πιο “ηλίθιο” –για να θυμίσω τα λόγια του κ. Πρόντι σε σχέση με το Σύμφωνο Σταθερότητας– σε αυτήν τη δημοσιονομική ποδηγεσία, από την απόφαση της πάση θυσία εφαρμογής, εν ανάγκη μέσω καταναγκασμού;
<SPEAKER ID="115" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Υπερψήφισα την άριστη έκθεση του κ. Bigliardo, η οποία προσφέρει μια εξέταση των άμεσων λόγων για τους οποίους η ευρωπαϊκή οικονομία βρίσκεται σε κατάσταση “σχεδόν στασιμότητας” χωρίς να παραβλέπει τη σπουδαιότητα της επένδυσης στο μέλλον υγιών δημοσίων οικονομικών. Πράγματι, η ευρωπαϊκή οικονομία βρίσκεται αντιμέτωπη με έντονη μείωση των επενδύσεων τόσο στον δημόσιο όσο και στον ιδιωτικό τομέα. Από την άλλη πλευρά, γεωπολιτικά γεγονότα όπως ο πόλεμος στο Ιράκ ή το σύνδρομο του SARS είχαν ιδιαίτερα αρνητικές συνέπειες στην εμπιστοσύνη έναντι της οικονομίας και της ανάπτυξης στην Ευρώπη. Επιπλέον, η ανατίμηση του ευρώ έναντι του δολαρίου θέτει εμπόδια στην ανταγωνιστικότητα της Ευρώπης. Σε αυτό ακριβώς το δύσκολο κλίμα πρέπει να ενταχθούν τα αποτελέσματα της πρόσφατης πιο ευέλικτης –“à la carte»– προσέγγισης έναντι του Συμφώνου Σταθερότητας και Ανάπτυξης. Όπως πολύ ορθώς αναφέρεται στην έκθεση, η Πορτογαλία ήταν η πρώτη χώρα της ευρωζώνης εις βάρος της οποίας κινήθηκε διαδικασία επί παραβάσει για υπερβολικό έλλειμμα, εξαιτίας της υπέρβασης που διαπιστώθηκε το 2001. Στη συνέχεια, η πορτογαλική κυβέρνηση που εξελέγη το 2002 δεσμεύτηκε πλήρως, αναλαμβάνοντας το κόστος της πραγματοποίησης θυσιών και της λήψης δυσάρεστων μέτρων, να συμμορφωθεί προς το Σύμφωνο Σταθερότητας και Ανάπτυξης. Την περασμένη εβδομάδα, ο πρωθυπουργός της Πορτογαλίας ανήγγειλε ότι το 2003, όπως και το 2002, η χώρα είχε τηρήσει το όριο του 2,8% ως προς το δημοσιονομικό έλλειμμα. Δεν συνυπέγραψα τις τροπολογίες που κατατέθηκαν από την Ομάδα Ένωση για την Ευρώπη των Εθνών διότι αναφέρονταν απλώς σε ζητήματα ειδικού ενδιαφέροντος για τη Γαλλία, τα οποία είναι τελείως διαφορετικά από την άποψη της Πορτογαλίας. 
<SPEAKER ID="116" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . – Το 2003 η Επιτροπή αναγκάστηκε, για τρίτο κατά σειρά έτος, να αναθεωρήσει προς τα κάτω τις οικονομικές προβλέψεις της. Η ευρωπαϊκή οικονομία είναι σε άσχημη κατάσταση, ενώ τρεις χώρες, συμπεριλαμβανομένης της Γαλλίας και της Γερμανίας, οι οποίες αντιστοιχούν στο ήμισυ του ΑΕγχΠ της ευρωζώνης, είχαν δημοσιονομικά ελλείμματα τα οποία υπερέβαιναν το όριο του τρία τοις εκατό του ΑΕγχΠ που προβλέπεται από το Σύμφωνο Σταθερότητας και Ανάπτυξης.
<P>
Δεν μπορούσα, ωστόσο, να στηρίξω την παράγραφο 19, σύμφωνα με την οποία “απαιτείται μια αύξηση των διατιθέμενων από τον προϋπολογισμό κονδυλίων σε ευρωπαϊκό και εθνικό επίπεδο”, δηλαδή περαιτέρω αύξηση της φορολογίας. Κάτι τέτοιο δεν αποτελεί σε καμία περίπτωση το σωστό αντίδοτο για την αντιμετώπιση της οικονομικής στασιμότητας. 
<SPEAKER ID="117" LANGUAGE="" NAME="" AFFILIATION="">
<SPEAKER ID="118" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="119" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . – Αν και το κόμμα μου, το ολλανδικό Σοσιαλιστικό Κόμμα, υποστήριζε πάντα τη φιλοδοξία να εγκριθεί ένα καθεστώς των βουλευτών, ζητήσαμε από την ολλανδική κυβέρνηση ήδη από τα τέλη του 2002, και εν τέλει ως τμήμα αυτού του καθεστώτος, να απορρίψει στο Συμβούλιο την υπερβολική μηνιαία αποζημίωση ύψους 8 600 ευρώ για τους βουλευτές του ΕΚ, όπως ορίστηκε από το Κοινοβούλιο. Μια τέτοια αποζημίωση προσελκύει ακατάλληλα άτομα για τον ρόλο του ευρωπαίου βουλευτή. Μια αύξηση είναι τελείως αδικαιολόγητη κατά τη διάρκεια μιας περιόδου μεγάλου αριθμού απολύσεων και υποχώρησης των συστημάτων κοινωνικής ασφάλισης. Μου προξενεί κατάπληξη η προθυμία με την οποία οι Σοσιαλδημοκράτες και οι Πράσινοι καταθέτουν τροπολογίες με τις οποίες αποσκοπούν να κάνουν τα κράτη μέλη να αποδεχθούν το καθεστώς των βουλευτών σε αυτό το στάδιο, χωρίς να επισημαίνουν ότι οι αποζημιώσεις που προβλέπονται στο καθεστώς είναι υπερβολικά υψηλές. Κατά τον ίδιο τρόπο, ασφαλώς δεν συμφωνώ με τη χρήση των πόρων του Κοινοβουλίου προκειμένου να εξασφαλιστεί η χρηματοδότηση των ευρωπαϊκών πολιτικών ομάδων – με στόχο την υπέρβαση των αντιρρήσεων της Επιτροπής. Επί του παρόντος, η ΕΕ εξακολουθεί να διαθέτει πλεόνασμα πόρων, εφόσον θέσουμε τέρμα στις περιπτώσεις σημαντικής υποχρησιμοποίησης, στο άχρηστο πρόγραμμα γοήτρου Galileo, το οποίο έχει ξεπεραστεί από τον ανταγωνισμό, στη σπατάλη των γεωργικών ενισχύσεων οι οποίες προσφέρονται σε μεγάλες επιχειρήσεις, στα στρατιωτικά σχέδια και στις δαπανηρές απάτες. Αυτή η κατάσταση δεν μπορεί να δικαιολογήσει την προσπάθεια των πολιτικών να αποκτήσουν το δικαίωμα να ξοδεύουν αυτό το πλεόνασμα για δικό τους όφελος. 
<SPEAKER ID="120" LANGUAGE="PT" NAME="Ribeiro (GUE/NGL )," AFFILIATION="γραπτώς">
<SPEAKER ID="121" LANGUAGE="" NAME="" AFFILIATION="">
<SPEAKER ID="122" LANGUAGE="EN" NAME="De Rossa (PSE )," AFFILIATION="γραπτώς">
<P>
Στηρίζω ιδιαίτερα την έκκληση να λαμβάνονται υπόψη τα ενημερωτικά δίκτυα της Επιτροπής και, στο πλαίσιο αυτό, συγχαίρω την Επιτροπή για την απόφαση που έλαβε τον Νοέμβριο να ανακαλέσει την πρόταση για περικοπές στη χρηματοδότηση των ευρωπαϊκών κέντρων πληροφόρησης. Είχα επικοινωνήσει με την Επιτροπή τον Οκτώβριο, μετά την ξαφνική ανακοίνωσή της ότι θα διακοπεί η χρηματοδότηση περίπου 270 τέτοιων κέντρων, και την είχα καλέσει να ανακαλέσει την απόφασή της.
<SPEAKER ID="123" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="124" LANGUAGE="" NAME="" AFFILIATION="">
<SPEAKER ID="125" LANGUAGE="FR" NAME="Esclopé (EDD )," AFFILIATION="γραπτώς">
<P>
    Συμφωνούμε πλήρως με τις προθέσεις για ανταλλαγή βέλτιστων πρακτικών και εμπλουτισμού μέσω της γνώσης, όπως αυτές διατυπώνονται στις πρώτες παραγράφους της έκθεσης της κ. Gröner για τη νεολαία. Αντίθετα, δεν πρέπει να διολισθήσουμε και να δώσουμε στην Επιτροπή ένα μέσο προπαγάνδας που να απευθύνεται στη νεολαία, η οποία χαρακτηρίζεται “ομάδα στόχος”. Πρέπει, άραγε, να υπενθυμίσουμε ότι το προσιδιάζον χαρακτηριστικό των ολοκληρωτικών καθεστώτων είναι η χειραγώγηση των νέων; Συναφώς, αδυνατούμε να υποστηρίξουμε την έκθεση Graça Moura.
<P>
Οι βουλευτές της πτέρυγας του Κυνηγιού, της Αλιείας, της Φύσης και των Παραδόσεων (CPNT), στην Ομάδα για την Ευρώπη της Δημοκρατίας και της Διαφοράς, θεωρούν ότι η εκπαίδευση είναι εξαιρετικά σημαντική υπόθεση για να επιτρέψουμε την ανάμιξη της Επιτροπής χωρίς να λαμβάνουμε υπόψη την αρχή της επικουρικότητας. Αντίθετα, καλούμε την Ευρωπαϊκή Ένωση να αφήσει τα μέγιστα δυνατά περιθώρια ελιγμών στα κράτη ώστε να διατηρήσουν ή να αναπτύξουν τους μηχανισμούς που προωθούν την πρόσβαση στην κουλτούρα και στην εκπαίδευση όσο το δυνατόν μεγαλύτερου αριθμού ατόμων σε ολόκληρη την επικράτεια των κρατών μελών. Αυτό προϋποθέτει την απόρριψη επιβολής των διαρθρωτικών μεταρρυθμίσεων – άλλη μια έκφραση για να οριστεί η δημοσιονομική ανελαστικότητα ή η διατήρηση άκαμπτων δομών που έχουν ξεπεραστεί προ πολλού. 
<SPEAKER ID="126" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="127" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="128" LANGUAGE="" NAME="" AFFILIATION="">
<SPEAKER ID="129" LANGUAGE="PT" NAME="Queiró (UEN )." AFFILIATION="">
<P>
   – Κύριε Πρόεδρε, το γεγονός ότι υπερψηφίσαμε αυτήν την έκθεση του κ. Belder δεν υπονοεί οποιαδήποτε παρέμβαση στην εσωτερική ισορροπία δυνάμεων στη Ρωσίας· το Ευρωπαϊκό Κοινοβούλιο οφείλει να σέβεται την εθνική κυριαρχία της Ρωσίας. Σημαίνει, ωστόσο, ότι πρέπει να εκμεταλλευθούμε αυτήν την ευκαιρία προκειμένου να δώσουμε νέα ώθηση στον διάλογο σχετικά με την πολιτική της ΕΕ έναντι της Ρωσίας την περίοδο ακριβώς κατά την οποία, μέσω της διεύρυνσης, αποκτούμε κοινά σύνορα με την ένταξη στην Ευρωπαϊκή Ένωση χωρών οι οποίες εντάσσονταν προηγουμένως στη σφαίρα επιρροής της πρώην Σοβιετικής Ένωσης, και ότι πρέπει αναπόφευκτα να διατυπώσουμε ορισμένες σοβαρές επισημάνσεις σε αυτόν τον τομέα.
<SPEAKER ID="130" LANGUAGE="FR" NAME="Krivine (GUE/NGL )," AFFILIATION="γραπτώς">
<SPEAKER ID="131" LANGUAGE="NL" NAME="Meijer (GUE/NGL )," AFFILIATION="γραπτώς">
<SPEAKER ID="132" LANGUAGE="FR" NAME="Pasqua (UEN )," AFFILIATION="γραπτώς">
<P>
Πέρα από τις συνήθεις μανιχαϊστικές υποθέσεις με αφορμή τη σύγκρουση που αντιπαραθέτει τη νόμιμη εξουσία με τους ισλαμιστές τρομοκράτες και που εξελίσσεται στην επαρχία της Τσετσενίας, η έκθεση εμπεριέχει αυτήν τη φορά άκρως ανησυχητικές παρατηρήσεις σε σχέση με τη ρωσική εσωτερική πολιτική κατάσταση. Με ποιο, άραγε, δικαίωμα δύναται το Ευρωπαϊκό Κοινοβούλιο να αμφισβητεί την ειλικρίνεια των νομοθετικών εκλογών του Δεκεμβρίου του 2003, πόσο δε μάλλον, να βάλλει ανοιχτά κατά του αποτελέσματός του; Εξ ονόματος τίνος τολμά να μιλά το Κοινοβούλιο για μια διαδικασία που έχει ως στόχο την αποδυνάμωση του κράτους δικαίου και της δημοκρατίας;
<SPEAKER ID="133" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="134" LANGUAGE="" NAME="" AFFILIATION="">
<SPEAKER ID="135" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="136" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="137" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
Εκφράζω, ωστόσο, τη λύπη μου διότι η τροπολογία μου σχετικά με το αίτημα να αναγνωρίσει η Τουρκία τη γενοκτονία των Αρμενίων κατά την περίοδο μεταξύ των ετών 1915 και 1918 δεν εγκρίθηκε από την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής. Προς το συμφέρον τόσο της ίδιας όσο και της ανάπτυξης του συνόλου της περιοχής, η Τουρκία έχει πολλά να διδαχθεί σε αυτόν τον τομέα από τον τρόπο με τον οποίο αντιμετώπισε η Γερμανία τη σκοτεινή ιστορική περίοδο του Δευτέρου Παγκοσμίου Πολέμου, και ιδίως την εξόντωση του εβραϊκού λαού. 
<SPEAKER ID="138" LANGUAGE="" NAME="Πρόεδρος." AFFILIATION="">
<P>
   Οι αιτιολογήσεις ψήφου έληξαν(1).
<SPEAKER ID="139" LANGUAGE="" NAME="" AFFILIATION="Διορθώσεις ψήφου - Ανακοίνωση κοινών θέσεων του Συμβουλίου -"/>
<SPEAKER ID="140" LANGUAGE="" NAME="Πρόεδρος." AFFILIATION="(Η συνεδρίαση λήγει στις 12.45)">
<SPEAKER ID="141" LANGUAGE="" NAME="" AFFILIATION="Προέδρου">
<P>
Πρόεδρε Mesic, με μεγάλη μου χαρά σας καλωσορίζω σήμερα στο Κοινοβούλιο, αν και η χαρά αυτή σκιάζεται σαφώς από τη μεγάλη θλίψη όλων μας για την είδηση του θανάτου του Προέδρου Τραϊκόφσκι.Κύριε Πρόεδρε, προσκληθήκατε στο Ευρωπαϊκό Κοινοβούλιο σε μια κρίσιμη και καθοριστική περίοδο στη ζωή της Ευρωπαϊκής Ένωσης. Το έτος αυτό θα φέρει την ανανέωση για το Κοινοβούλιο, την Επιτροπή και τον στρατηγικό μας σχεδιασμό για τα επόμενα πέντε χρόνια. Θα φέρει επίσης την ανανέωση στον ορισμό των σχέσεων ανάμεσα στην Ευρωπαϊκή Ένωση και την Κροατία.Όπως γνωρίζετε, κύριε Πρόεδρε, πρώτο το Κοινοβούλιο στην Ένωση στήριξε με πλειοψηφία τη συμφωνία σταθεροποίησης και σύνδεσης με την Κροατία, η οποία ήταν το πρώιμο και αναγκαίο πρώτο βήμα της πορείας σας –της κοινής μας πορείας– προς την υλοποίηση του κροατικού ευρωπαϊκού οράματος.Οι σχέσεις μας δεν διανύουν μόνο περίοδο ορισμού αλλά και μετασχηματισμού, καθώς εξελίσσονται από φιλόδοξες δηλώσεις σε σχέδια δράσης και την εκπλήρωση κριτηρίων. Κοινός μας στόχος είναι να γίνει τελικά η Κροατία κράτος μέλος της Ευρωπαϊκής Ένωσης. Δεν πρέπει να υποτιμήσουμε το μέγεθος αυτής της πρόκλησης: η προοπτική ένταξης στην Ευρωπαϊκή Ένωση αποτελεί ισχυρό κίνητρο για όσους τάσσονται υπέρ της μεταρρύθμισης στο κοινοβούλιο και τον δημόσιο βίο της χώρας σας.Η προοπτική της ένταξης στην ΕΕ δεν σχετίζεται μόνο με την ορατή πρόοδο και τα αποτελέσματα σε διάφορους τομείς πολιτικής· σχετίζεται και με την υπεύθυνη και αξιόπιστη εταιρική σχέση και αλληλεγγύη μεταξύ της χώρας σας και των γειτόνων σας και μεταξύ της περιοχής σας και της ευρύτερης Ευρώπης. Απαιτεί –και γνωρίζω ότι είναι κάτι που διαθέτετε, κύριε Πρόεδρε– απόλυτο σεβασμό του κράτους δικαίου και πλήρη, άνευ όρων συνεργασία με το Διεθνές Ποινικό Δικαστήριο για την πρώην Γιουγκοσλαβία, που εδρεύει στη Χάγη. Γνωρίζω ότι έχετε δείξει την προσωπική σας προσήλωση σε αυτό το διεθνές κράτος δικαίου με την κατάθεσή σας στο Δικαστήριο στη Χάγη και δίνοντας το παράδειγμα, ως εθνικός ηγέτης, της απαιτούμενης δέσμευσης. Οι βουλευτές του Κοινοβουλίου έχουν ενθαρρυνθεί σε πολλές περιστάσεις από τις πρόσφατες συνομιλίες με τους ηγέτες της Κροατίας. Γνωρίζω ότι αυτές οι υποχρεώσεις είναι απόλυτα κατανοητές από όσους είναι επιφορτισμένοι με την ηγεσία της χώρας.Κύριε Πρόεδρε, αφού σας τίμησα προσωπικά στη διάρκεια επίσκεψής μου στην Κροατία πριν από μερικούς μήνες, θα ήθελα τώρα, εξ ονόματος του Κοινοβουλίου, να τιμήσω για άλλη μια φορά τη θαρραλέα πράξη με την οποία επιδείξατε τις ηγετικές σας ικανότητες και πνεύμα συμφιλίωσης, όταν, πριν από λίγο καιρό, από κοινού με τον Πρόεδρο της Σερβίας και του Μαυροβουνίου κ. Μάροβιτς, ζητήσατε συγγνώμη για όσα είχαν συμβεί την προηγούμενη δεκαετία. Αυτό δεν έγινε άμεσα αντιληπτό από όλες τις πολιτικές δυνάμεις και σχολιαστές στη χώρα σας ως πράξη ενίσχυσης της δημοτικότητάς σας, αλλά αποτελεί μέτρο που χαρακτηρίζει την ηγεσία που θέλετε να παράσχετε, και η δική σας περιοχή χρειάζεται επειγόντως τη θεραπευτική δύναμη μιας τέτοιας ηγεσίας.Κύριε Πρόεδρε, με χαρά σας καλώ να προσφωνήσετε το Ευρωπαϊκό Κοινοβούλιο. – Θα ήθελα να ζητήσω από τον αξιότιμο βουλευτή να σεβαστεί την αξιοπρέπεια του Κοινοβουλίου.Κύριε Πρόεδρε, εσείς, και μόνο εσείς, έχετε τώρα το δικαίωμα να προσφωνήσετε το Κοινοβούλιο. 
<SPEAKER ID="142" LANGUAGE="EN" NAME="Stjepan Mesic," AFFILIATION="Πρόεδρος της Δημοκρατίας της Κροατίας">
<P>
   (1)
<P>
Θα ήθελα να πω ευθύς εξαρχής, ξεκάθαρα και αποφασιστικά, το εξής: η ένταξη στην ΕΕ είναι ο βασικός στόχος της εξωτερικής πολιτικής της Δημοκρατίας της Κροατίας. Με χαρά διαπιστώνω ότι όλοι οι φορείς της κρατικής αρχής έχουν επιτύχει πολιτική συναίνεση στο θέμα αυτό: το κοινοβούλιο της Κροατίας, η κυβέρνηση και ο Πρόεδρος της Δημοκρατίας. Ο στόχος αυτός επαναβεβαιώθηκε σε ψήφισμα που ενέκρινε το κοινοβούλιο της Κροατίας τον Δεκέμβριο του 2002, το οποίο ακολούθησε η αίτηση για ένταξη στην ΕΕ, η οποία υποβλήθηκε πέρυσι, τον Φεβρουάριο του 2003. Ο στρατηγικός αυτός στόχος χαίρει της στήριξης των πολιτικών κομμάτων και της κοινής γνώμης. Αυτό καθιστά ακόμα μεγαλύτερη την υποχρέωση της πολιτικής ηγεσίας της χώρας, καθώς και όλων των στρωμάτων της κροατικής κοινωνίας, των οποίων η ενεργός συμμετοχή σε αυτήν την προσπάθεια είναι ζωτικής σημασίας.
<P>
Η Σύνοδος Κορυφής του Ζάγκρεμπ, η οποία πραγματοποιήθηκε πριν από τέσσερα σχεδόν χρόνια, αποτέλεσε καμπή για την περιοχή. Η περυσινή Σύνοδος Κορυφής της Θεσσαλονίκης και τα έγγραφα που εγκρίθηκαν σε αυτήν βεβαίωσαν το ευρωπαϊκό μέλλον των χωρών που συμμετέχουν στη διαδικασία σταθεροποίησης και σύνδεσης (ΔΣΣ). Στηρίζουμε και εμείς όλα τα βήματα που έγιναν για την επίτευξη των δηλωμένων στόχων. Τα νέα μέσα και μηχανισμοί, όπως είναι οι ευρωπαϊκές εταιρικές σχέσεις, η αδελφοποίηση, το Taiex και η συμμετοχή στα κοινοτικά προγράμματα, τα οποία διατίθενται τώρα στις χώρες της ΔΣΣ, θα συμπληρώσουν τις προσπάθειες που ήδη καταβάλλονται στο πλαίσιο του προγράμματος CARDS. Τα μέσα αυτά παρέχουν ουσιαστική και ευπρόσδεκτη συνδρομή στις χώρες που φιλοδοξούν να γίνουν μέλη της Ευρωπαϊκής Ένωσης, και η Δημοκρατία της Κροατίας είναι έτοιμη να αξιοποιήσει αυτά και άλλα προενταξιακά μέσα με τον καλύτερο δυνατό τρόπο.
<P>
Όσον αφορά το Ευρωπαϊκό Κοινοβούλιο, με χαρά διαπιστώνω ότι οι σχέσεις του με τις χώρες της περιοχής ενισχύθηκαν μετά την επίσκεψη του Προέδρου Cox στις χώρες της ΔΣΣ το φθινόπωρο του 2003. Η Δημοκρατία της Κροατίας είναι ιδιαίτερα ευγνώμων στον Πρόεδρο Cox για την πρόσκλησή του προς τις χώρες της ΔΣΣ να συμμετάσχουν στη Διάσκεψη των Προέδρων των κοινοβουλίων τον Φεβρουάριο στη Βουδαπέστη. Θεωρούμε τη συμμετοχή μας στην εν λόγω διάσκεψη ως ένδειξη ότι η διαδικασία της διεύρυνσης θα συνεχιστεί μετά την 1η Μαΐου του τρέχοντος έτους.
<P>
Μετά την 1η Μαΐου 2004, η Ευρωπαϊκή Ένωση θα έχει 25 κράτη μέλη και ένα ανθρώπινο δυναμικό 450 εκατ. κατοίκων. Τα στοιχεία είναι εντυπωσιακά! Ωστόσο, δεν πρέπει να ξεχνάμε ότι η ενοποίηση της Ευρώπης θα ολοκληρωθεί μόνο, όταν όλες οι χώρες της ΔΣΣ ενταχθούν στην Ευρωπαϊκή Ένωση, και η Ευρώπη ενωθεί εντός των γεωγραφικών της συνόρων.
<P>
Ως αιτούσα χώρα, η Κροατία υπολογίζει στη θεσμική ικανότητα της Ένωσης να δεχτεί νέα μέλη στον επόμενο γύρο της διεύρυνσης. Η Κροατία παρακολουθεί επίσης με ενδιαφέρον τις συζητήσεις ανάμεσα στην Ευρωπαϊκή Ένωση και το NATO σε θέματα ασφάλειας. Εκτιμούμε βαθύτατα την έγκριση της ευρωπαϊκής στρατηγικής για την ασφάλεια. Θεωρούμε ότι η εν λόγω στρατηγική θα δώσει στην Ευρωπαϊκή Ένωση τη δυνατότητα να αντιμετωπίσει τις απειλές και τις παγκόσμιες προκλήσεις, συμβάλλοντας έτσι στο πολυμερές σύστημα ασφάλειας, καθώς και στην πιο ενεργή της συμμετοχή σε ορισμένες περιοχές της νοτιοανατολικής Ευρώπης. Στηρίζουμε τον αποτελεσματικό πολυμερισμό ως έννοια που πρέπει να ενισχυθεί ενόψει κινδύνων και προκλήσεων όπως αυτές που αντιμετωπίζουμε σήμερα.
<SPEAKER ID="143" LANGUAGE="" NAME="Πρόεδρος." AFFILIATION="(Η πανηγυρική συνεδρίαση λήγει στις 12.10)">
<P>
   Κύριοι συνάδελφοι, θα ήθελα, εξ ονόματός σας, να ευχαριστήσω επισήμως για άλλη μια φορά τον Πρόεδρο Mesic για την προσφώνησή του στο Κοινοβούλιο σε μια περίοδο όπου εμείς, από κοινού με την Επιτροπή, εισερχόμαστε σε ένα νέο στάδιο προβληματισμού για τις σχέσεις μας με τη Δημοκρατία της Κροατίας.

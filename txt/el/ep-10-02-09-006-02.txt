<CHAPTER ID="006-02">
2. Ορισμός της Επιτροπής (
<SPEAKER ID="103" NAME="Πρόεδρος">
Θα ήθελα να εκφράσω τα θερμά μου συγχαρητήρια προς το νεοεκλεγμένο Σώμα των Επιτρόπων και τον Πρόεδρο Barroso: συγχαρητήρια σε όλους σας. " δουλειά που μας περιμένει είναι τεράστια και οι προσδοκίες των πολιτών μας είναι υψηλές. Είναι καιρός για δράση και παραγωγή αποτελεσμάτων. Θα ενημερώσω άμεσα την εκ περιτροπής Προεδρία του Ευρωπαϊκού Συμβουλίου και τον Πρόεδρο του Ευρωπαϊκού Συμβουλίου σχετικά με το αποτέλεσμα των ψηφοφοριών μας και τον διορισμό της Ευρωπαϊκής Επιτροπής μέχρι την 31η Οκτωβρίου 2014. Σας ευχαριστώ πάρα πολύ και τα συγχαρητήρια μου και πάλι.
<P>
(Χειροκροτήματα)
<SPEAKER ID="104" NAME="Diego López Garrido" LANGUAGE="ES">
Κύριε Πρόεδρε, εξ ονόματος του Συμβουλίου της Ευρωπαϊκής Ένωσης, θα ήθελα πολύ σύντομα να συγχαρώ τον κ. Barroso και την Επιτροπή στο σύνολό της για την ψήφο έγκρισης, τη στήριξη και την εμπιστοσύνη που της έδειξε αυτό το Σώμα, το Ευρωπαϊκό Κοινοβούλιο.
<P>
Στους επόμενους μήνες και χρόνια, αυτά τα δύο θεσμικά όργανα, η Επιτροπή και το Ευρωπαϊκό Κοινοβούλιο, θα διαδραματίσουν αποφασιστικό ρόλο στην αντιμετώπιση των προκλήσεων που έχει μπροστά της η Ευρωπαϊκή Ένωση: αντιμετώπιση της κλιματικής αλλαγής, ασφάλεια, οικονομική παγκοσμιοποίηση, αποφυγή μιας κρίσης όπως αυτή που συνεχίζουμε να βιώνουμε, ξεκίνημα των νέων πρωτοβουλιών και θεσμών της Συνθήκης της Λισαβόνας (η πρωτοβουλία των πολιτών, η ρήτρα αλληλεγγύης και, φυσικά, η Ευρωπαϊκή Υπηρεσία Εξωτερικής Δράσης).
<P>
" Επιτροπή και το Ευρωπαϊκό Κοινοβούλιο θα διαδραματίσουν ουσιαστικό ρόλο σε όλα αυτά τα ζητήματα, και εμείς ως Συμβούλιο θέλουμε η Επιτροπή να εργαστεί σκληρά. Οπωσδήποτε διαθέτει πολλές εξουσίες, οι οποίες δεν είναι απεριόριστες, όπως ειπώθηκε εδώ, αλλά έχει, φυσικά, την εξουσία να πράξει αυτό που πρέπει να πράξει. Θέλουμε η Επιτροπή να εργαστεί γρήγορα και έξυπνα, διότι αυτό είναι που θέλει το ευρωπαϊκό κοινό. Μετά την περίοδο της θεσμικής αβεβαιότητας που βίωσε η Ευρώπη, οι Ευρωπαίοι θέλουν επίσης από εμάς να επιστρέψουμε στην εργασία μας για να αντισταθμίσουμε τον χαμένο χρόνο και να εγκαινιάσουμε άμεσα αυτήν τη νέα πολιτική φάση, αυτήν τη νέα κατάσταση στην Ευρώπη, την οριστική Ευρώπη του 21ου αιώνα.
<P>
Θέλω, ως εκ τούτου, να πω, κύριε Barroso, ότι η ομιλία σας ήταν υπέρ της Ευρώπης και ότι θα έχετε την πλήρη στήριξη του Συμβουλίου, όπως και του Ευρωπαϊκού Κοινοβουλίου, για να δημιουργήσετε περισσότερη Ευρώπη και να φέρετε την Ευρώπη πιο κοντά στους πολίτες που εκπροσωπούνται στο Κοινοβούλιο, διότι οι πολίτες είναι αυτοί που βρίσκονται, τελικά, στην καρδιά της Ευρώπης.
<SPEAKER ID="105" NAME="Πρόεδρος">
Σας ευχαριστώ, κύριε López Garrido, υπουργέ Ευρωπαϊκών Υποθέσεων της ισπανικής κυβέρνησης. Σας ευχαριστώ. Τώρα τον λόγο έχει ο κ. Barroso.
<SPEAKER ID="106" NAME="José Manuel Barroso" LANGUAGE="EN">
Κύριε Πρόεδρε, επιθυμώ να εκφράσω πολύ σύντομα εκ μέρους μου και εκ μέρους όλων των μελών της Επιτροπής την ειλικρινή ευγνωμοσύνη μου για την εμπιστοσύνη που μόλις μας προσφέρθηκε. Νιώθουμε υπερηφάνεια και ταπεινότητα για την ψηφοφορία. Διαπιστώνουμε ότι υπάρχει ισχυρή στήριξη από όλο το πολιτικό φάσμα. Πρόκειται για μια σημαντική στιγμή για την Ευρώπη, μια πραγματική εντολή για επίδειξη τόλμης.
<P>
Επιθυμώ επίσης να ευχαριστήσω τον Πρόεδρο του Συμβουλίου για τα θερμά λόγια του. Πιστεύω ότι έχουμε πλέον τις συνθήκες στις οποίες μπορούμε να εργαστούμε. Επιτρέψτε μου, ωστόσο, να κάνω ένα σχόλιο. Στη διάρκεια αυτής της ψηφοφορίας, άκουσα εδώ ορισμένες παρατηρήσεις και θέλω να δηλώσω με μεγάλη σαφήνεια ότι όσοι συγκρίνουν το ολοκληρωτικό καθεστώς της Σοβιετικής Ένωσης με την Ευρωπαϊκή Ένωση δεν γνωρίζουν τι σημαίνει να ζει κανείς σε μια δικτατορία και δεν γνωρίζουν τι είναι δημοκρατία.
<P>
(Χειροκροτήματα)
<P>
Στην Ευρωπαϊκή Ένωση έχουμε ένα δημοκρατικό Ευρωπαϊκό Κοινοβούλιο, και αυτό είναι δημοκρατία. Στην Ευρωπαϊκή Ένωση έχουμε μια Ευρωπαϊκή Επιτροπή που εκλέγεται από εσάς ως εκλεγμένων εκπροσώπων των πολιτών της Ευρώπης, και αυτό είναι δημοκρατία. Πιστεύουμε ότι, τώρα, με τη δημοκρατική νομιμοποίηση που μας δόθηκε από εσάς, από τον διορισμό μας από τις δημοκρατικές κυβερνήσεις και των 27 κρατών μελών μας, είμαστε υπερήφανοι και έτοιμοι να εργαστούμε με πλήρη πεποίθηση για το καλό της δημοκρατίας στην Ευρώπη, μια Ευρώπη που είναι, στην πραγματικότητα, ένας φάρος ελευθερίας στον κόσμο.
<SPEAKER ID="107" NAME="Πρόεδρος">
" ψηφοφορία έληξε, και είναι ώρα για συγχαρητήρια.
<SPEAKER ID="109" NAME="Πρόεδρος">
Κυρίες και κύριοι, η ημερήσια διάταξη προβλέπει τις αιτιολογήσεις ψήφου.
<P>
Υπάρχουν 16 βουλευτές που επιθυμούν να προβούν σε αιτιολόγηση ψήφου. Θα ήθελα να υπενθυμίσω σε όλους ότι η διαδικασία τούς επιτρέπει να υποβάλουν το κείμενο γραπτώς, γεγονός που σημαίνει ότι δεν χρειάζεται να επισπεύσουν τις ομιλίες τους, διότι τα θέματα που θίγουν αναπτύσσονται με μεγαλύτερη ακρίβεια στα πλήρη πρακτικά των συζητήσεων.
<P>
Πρώτον, έχουμε τρεις αιτιολογήσεις ψήφου όσον αφορά τη συμφωνία-πλαίσιο για τις σχέσεις μεταξύ του Ευρωπαϊκού Κοινοβουλίου και της Επιτροπής. Καθένας εκ των ομιλητών έχει στη διάθεσή του ένα λεπτό.

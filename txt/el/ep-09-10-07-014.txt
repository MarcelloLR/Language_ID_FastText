<CHAPTER ID="014">
Αιτιολογήσεις ψήφου
<P>
Γραπτές αιτιολογήσεις ψήφου:
<SPEAKER ID="046" NAME="William " LANGUAGE="EN">
Ο Mervyn King, διοικητής της Τράπεζας της Αγγλίας), δήλωσε, και θεωρώ ορθώς, ότι "η ζωή των τραπεζών είναι διεθνής, αλλά ο θάνατός τους εθνικός...". Οι εθνικές κυβερνήσεις και οι ημεδαποί φορολογούμενοι είναι εκείνοι που πληρώνουν όταν πρέπει να διασωθούν οι τράπεζες. Ως εκ τούτου, η τραπεζική εποπτεία πρέπει να διενεργείται σε εθνική βάση και όχι μέσω της ΕΕ. Γι' αυτόν ακριβώς τον λόγο, καταψήφισα τη σύσταση ειδικής επιτροπής της ΕΕ για τη χρηματοπιστωτική και οικονομική κρίση.
<SPEAKER ID="998" NAME="Maria Da Graça Carvalho  " LANGUAGE="PT">
" σύσταση της ειδικής επιτροπής για τη χρηματοπιστωτική και οικονομική κρίση ως οργάνου ανάλυσης και αξιολόγησης του βαθμού συντονισμού των δράσεων που έχουν αναλάβει τα κράτη μέλη για να στηρίξουν μια βιώσιμη και ποιοτική ανάπτυξη είναι καίριας σημασίας. Είναι ουσιώδης η ανάλυση και η αξιολόγηση των διαστάσεων της κοινωνικής, οικονομικής και χρηματοπιστωτικής κρίσης, αλλά και η πρόταση των κατάλληλων μέτρων για τη μακροπρόθεσμη ανασυγκρότηση υγιών και σταθερών κεφαλαιαγορών που θα επιτρέψουν τη στήριξη μιας βιώσιμης οικονομικής ανάπτυξης, ικανής να αντιμετωπίσει την ανεργία και να ανταπαντήσει στα δημογραφικά και κλιματικά προβλήματα.
<P>
Είναι υψίστης σημασίας η ενίσχυση της συμμετοχής πανεπιστημίων, εκπροσώπων της επιστημονικής κοινότητας και ερευνητών ως στρατηγικών εταίρων. Αυτή η εταιρική σχέση πρέπει να προαχθεί, διότι θα είναι αποφασιστικός παράγοντας για εμάς να μπορέσουμε να καταπολεμήσουμε βραχυπρόθεσμα τόσο την οικονομική κρίση όσο και τα προβλήματα της ανεργίας, αλλά και να αναζητήσουμε μακροπρόθεσμες λύσεις για την αντιμετώπιση της κλιματικής μεταβολής, αναπτύσσοντας και χρησιμοποιώντας καθαρές πηγές ενέργειας.
<SPEAKER ID="047" NAME="Diogo Feio  " LANGUAGE="PT">
" σύσταση της ειδικής επιτροπής για τη χρηματοπιστωτική και οικονομική κρίση μπορεί να αποβεί καθοριστική όσον αφορά την προετοιμασία για το μέλλον της ΕΕ. Αυτό το μέλλον δεν είναι δυνατόν να επιτευχθεί μόνο με συζητήσεις και προτάσεις δράσεων, αλλά και με την επινόηση μηχανισμών που μπορούν να εφαρμοστούν προκειμένου να αποτραπεί το ενδεχόμενο να αντιμετωπίσουμε παρεμφερή κατάσταση στο όχι και τόσο μακρινό μέλλον. Κατά συνέπεια, είναι ζωτικής σημασίας να διδαχθούμε από την παρούσα κρίση, εξετάζοντας τις αιτίες και τις επιπτώσεις της. Είναι επίσης σημαντικό να διορθώσουμε τις αδυναμίες του χρηματοπιστωτικού συστήματος που οδήγησαν στην υφιστάμενη κατάσταση, εκδίδοντας καλύτερες νομοθετικές πράξεις, δεόντως αιτιολογημένες.
<P>
Δεν μπορούμε να διακινδυνεύσουμε τη δημιουργία ενός ρυθμιστικού πλαισίου που θα είναι τόσο αυστηρό ώστε να οδηγεί σε περαιτέρω καθυστερήσεις ως προς την ανάκαμψη ή τη μετατροπή της ΕΕ σε μια μη ελκυστική κεφαλαιαγορά, μέσα σε ένα κλίμα ισχυρού ανταγωνισμού.
<P>
" θητεία της εν λόγω επιτροπής θα μπορούσε επίσης να παραταθεί και πέραν των προγραμματισμένων 12 μηνών, προκειμένου να μπορέσει να παρακολουθήσει και να αξιολογήσει τα μέτρα που θα ληφθούν για την υφιστάμενη κρίση.
<SPEAKER ID="048" NAME="Petru Constantin Luhan  " LANGUAGE="RO">
Στηρίζω αυτό το μέτρο και είμαι απόλυτα πεπεισμένος ότι η εν λόγω επιτροπή θα προβεί στη δέουσα ανάλυση της έκτασης της χρηματοπιστωτικής κρίσης που έχει πλήξει όλα τα κράτη μέλη και ότι θα υποβάλει συστάσεις εμπειρογνωμόνων, οι οποίες θα συμβάλουν στην οικονομική ανάκαμψη της Ευρωπαϊκής Ένωσης. Ωστόσο, δεν μπόρεσα να ψηφίσω επί της συγκεκριμένης πρότασης διότι ανέκυψε ένα πρόβλημα με την ηλεκτρονική μου κάρτα ψηφοφορίας.
<SPEAKER ID="049" NAME="Franz Obermayr  " LANGUAGE="DE">
" επιτυχής αντιμετώπιση της παρούσας κρίσης και του αντικτύπου της στις οικονομίες των κρατών μελών της ΕΕ και, εντέλει, στους κοινωνικούς τομείς, απαιτεί την καταβολή έντονων κοινών προσπαθειών. " απόφαση της Διάσκεψης των Προέδρων της 17ης Σεπτεμβρίου 2009 σχετικά με τη σύσταση ειδικής επιτροπής για τη διεξαγωγή μιας δομημένης ανάλυσης και την εκπόνηση προτάσεων για τη λήψη ενδεδειγμένων μέτρων με σκοπό τη διατήρηση βιώσιμων, ανθεκτικών στις κρίσεις, κεφαλαιαγορών αξίζει να υποστηριχθεί. Εντούτοις, πρέπει να επισημανθεί, με κριτικό πνεύμα, ότι έχουν παρέλθει 12 και πλέον μήνες από την εμφάνιση των πρώτων συμπτωμάτων της κρίσης κατά το προηγούμενο έτος και της εκδήλωσης της κρίσης αυτής καθεαυτήν κατά την αρχή του τρέχοντος έτους. Τα μέτρα που ελήφθησαν έκτοτε πρέπει να χαρακτηριστούν κατά κύριο λόγο ως μέτρα συμπτωματικού ελέγχου και εκτάκτου ανάγκης για τη διάσωση των θέσεων εργασίας. Προς επίρρωση της παρούσας πρότασης ψηφίσματος, είναι σκόπιμο να αναφερθεί ότι πρέπει να δοθεί ιδιαίτερη προσοχή σε συντονισμένα και στοχευμένα μέτρα διότι, λαμβάνοντας δεόντως υπόψη την αρχή της επικουρικότητας, οι μεμονωμένες λύσεις θα οδηγήσουν, εντέλει, ακόμα μία φορά σε στρεβλώσεις του ανταγωνισμού.

<CHAPTER ID="013">
Σχέδιο γενικού προϋπολογισμού για το 2008 (τμήμα ΙΙΙ) - Σχέδιο γενικού προϋπολογισμού για το 2008 (τμήματα Ι, ΙΙ, IV, V, VI, VII, VIII, IX) (συζήτηση)
<SPEAKER ID="191" NAME="Πρόεδρος">
" ημερήσια διάταξη προβλέπει την κοινή συζήτηση
<P>
της έκθεσης του κ. Virrankoski, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2008, Τμήμα III - Επιτροπή
<P>
(C6-0287/2007 - και
<P>
της έκθεσης του κ. Itälä, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2008, Τμήματα I, II, IV, V, VI, VII, VIII και IX
<P>
(C6-0288/2007 -.
<SPEAKER ID="987" NAME="Πρόεδρος">
Προτού δώσω τον λόγο στην Επίτροπο Grybauskaitė, θέλω να εκφράσω την έκπληξή μου για το γεγονός ότι δεν είναι επίσης παρόντα άλλα μέλη της Επιτροπής, από τα οποία είχαμε ζητήσει να παραστούν. Προβάλλονται διάφοροι λόγοι: υποστηρίζεται λόγου χάρη ότι οι προσκλήσεις μας εκδόθηκαν κάπως καθυστερημένα. Αυτό μπορεί να ισχύει και εν πάση περιπτώσει θα το ελέγξω.
<P>
Θέλω ωστόσο να υπενθυμίσω στην Επιτροπή ότι, βάσει διοργανικής συμφωνίας, οφείλει να είναι παρούσα κατά τη διάρκεια της εβδομάδας κατά την οποία συνεδριάζει το Ευρωπαϊκό Κοινοβούλιο. Θα ελέγξω το θέμα και αναμένω ότι τόσο η Επιτροπή όσο και εμείς ως Κοινοβούλιο, φυσικά, θα τηρούμε τις υποχρεώσεις μας στο πλαίσιο της διοργανικής συμφωνίας.
<P>
Καλώ λοιπόν την παρούσα Επίτροπο, την κ. Grybauskaitė, να διαβιβάσει αυτή την επισήμανση στην Επιτροπή. Παρεμπιπτόντως, το ίδιο έχω δηλώσει και στη Διάσκεψη των Προέδρων. Δεν θέλω πάντως να απευθύνω εδώ μονόπλευρες κατηγορίες, αλλά θα εξετάσω το θέμα.
<SPEAKER ID="192" NAME="Ville Itälä  " AFFILIATION="PPE-DE">
εισηγητής. - (FI) Κύριε Πρόεδρε, καταρχάς θέλω να ευχαριστήσω τον Πρόεδρο της Επιτροπής Προϋπολογισμών καθώς και τα μέλη και τους συντονιστές της εν λόγω επιτροπής διότι μας έδωσαν τη δυνατότητα να καταλήξουμε σε έναν εξαίρετο συμβιβασμό και μάλιστα σε πολύ θετική ατμόσφαιρα. Ο Γενικός Γραμματέας του Κοινοβουλίου ήταν επίσης πολύ ανοικτός και συνεργάσιμος κατά την κατάρτιση του προϋπολογισμού. Ήταν μια καλή αρχή στη μελλοντική συνεργασία μεταξύ της διοίκησης και της Επιτροπής Προϋπολογισμών.
<P>
Καταρχάς, θέλω να πω ότι αυτό το σύστημα των δύο οργανισμών που αποφασίζουν για τον προϋπολογισμό -το Προεδρείο και η Επιτροπή Προϋπολογισμών- δεν μπορεί να συνεχιστεί στο μέλλον. Δεν ενδείκνυται να αναπτύσσει το Προεδρείο διάφορες νέες ιδέες και νέα προγράμματα. " Επιτροπή Προϋπολογισμών είτε αναλαμβάνει ρόλο τυπικής επικύρωσης εγκρίνοντας τους πόρους, είτε παίζει τον ρόλο του κακού της υπόθεσης που περικόπτει τους πόρους. Αυτό συνέβη και στην προκειμένη περίπτωση, όταν οι πρόεδροι των πολιτικών ομάδων πρότειναν σημαντικές νέες αυξήσεις, οι οποίες θα είχαν υπερβεί το περίφημο ανώτατο όριο του 20% που έχει συμφωνηθεί από κοινού. Ελπίζω ειλικρινώς ότι θα ακολουθηθούν επ' αυτού οι κατευθυντήριες γραμμές του προέδρου της αρμόδιας κοινοβουλευτικής επιτροπής, διότι η αντίληψή του σχετικά με τον ορθό τρόπο εφαρμογής αυτής της διαδικασίας, προκειμένου να επιτευχθούν συγκεκριμένα και ικανοποιητικά αποτελέσματα, είναι ορθή. Τα θέματα αυτά δεν μπορεί να αποφασίζονται σε δύο όργανα. Είναι πολύ καλύτερο να αποφασίζονται μόνο σε ένα.
<P>
Κατά την κατάρτιση του προϋπολογισμού του Κοινοβουλίου, η διοίκηση και το Προεδρείο επέδειξαν το ενδεδειγμένο πνεύμα πρωτοβουλίας και πρότειναν η τήρηση του ανωτάτου ορίου του 20% να αποτελέσει βασική αρχή. Στη συνέχεια, οι πρόεδροι των Ομάδων πραγματοποίησαν προσθήκες στους κανόνες πολιτικής. Μία εξ αυτών ήταν ότι οι βοηθοί όλων των βουλευτών πρέπει να λαμβάνουν χίλια ευρώ επιπλέον ανά μήνα, κάτι που αντιστοιχεί σε 10 000 000 ευρώ συνολικά, ενώ υπήρξαν επίσης διάφορες άλλες αυξήσεις, σε μια περίοδο κατά την οποία οφείλαμε να περικόψουμε μέχρις ενός βαθμού τις τυχόν πρόσθετες δαπάνες. Προφανώς, αυτό δεν είναι ποτέ εύκολο, πρέπει όμως να επισημανθεί ότι δεν πραγματοποιήσαμε καμία ουσιαστική εξοικονόμηση ή περικοπή δαπανών· απεναντίας, προσπαθήσαμε απλώς να τηρήσουμε τη δημοσιονομική πειθαρχία όσον αφορά τις νέες αυξήσεις, έτσι ώστε να μην αυξηθεί υπέρμετρα ο προϋπολογισμός.
<P>
Αυτό είναι προφανώς σημαντικό δεδομένου ότι δαπανούμε χρήματα των φορολογούμενων. Οφείλουμε να εξετάζουμε ποια είναι τα προγράμματα στα οποία πρέπει να μετέχουμε και ποια από αυτά είναι αποδεκτά, από την άποψη του φορολογούμενου. Προπάντων, πρέπει να εστιάζουμε την προσοχή μας στο ουσιαστικό έργο που έχουμε εκλεγεί για να επιτελούμε εδώ. Αποτελούμε νομοθετικό σώμα, και έτσι δεν πρέπει να εφαρμόζουμε προγράμματα τα οποία βρίσκονται εκτός του πεδίου του πραγματικού νομοθετικού έργου.
<P>
Επιτρέψτε μου να εκφράσω, ωστόσο, την ικανοποίησή μου για την κοινή συμβιβαστική θέση που επιτρέπει στο Κοινοβούλιο μια αύξηση λίγο μικρότερη του 4%. Αυτό το επίπεδο είναι εύλογο, και εν πάση περιπτώσει περιλαμβάνει πολλά προγράμματα τα οποία υποστηρίζουν και άλλοι από τους παρόντες βουλευτές.
<P>
Θα αναφέρω μερικά από αυτά τα προγράμματα. Καταρχάς, υπάρχει η πολιτική πληροφόρησης, η οποία είναι εξαιρετικά σημαντική. Για την πολιτική αυτή έχουν προστεθεί στο αποθεματικό εννέα εκατομμύρια ευρώ επιπλέον, τα οποία πρόκειται να δαπανηθούν για τη νέα WebTV όταν εγκριθεί το πρωτότυπο. Αυτή η ιδέα της WebTV ως σταθμού παροχής τεχνικών πληροφοριών είναι αποδεκτή, όμως δεν πρέπει να εφαρμοστεί με τον τρόπο που προτείνεται τώρα. Οι πολιτικές ομάδες και οι βουλευτές δεν πρόκειται να μετέχουν στην εποπτεία του σχετικού οργάνου ή στο καθημερινό έργο που θα συνεπάγεται η λειτουργία του. " διοίκηση δεν επιδεικνύει την πολιτική εντιμότητα που επιθυμούν οι πολίτες, όπως οι πολιτικές ομάδες και οι βουλευτές.
<P>
Δυσκολεύομαι πολύ να κατανοήσω την ιδέα που προτείνει η Αριστερά, σύμφωνα με την οποία η πολιτική διαδικασία πρέπει να διαχωρίζεται από τις πολιτικές και οι πληροφορίες σχετικά με το Κοινοβούλιο πρέπει να προέρχονται μόνο από τη διοίκησή του, και όχι από τα μέλη ή τις πολιτικές ομάδες του. Είναι αδιανόητο να επιτρέψουμε να ασκείται η πολιτική πληροφόρησης μόνο από τη διοίκηση, ενώ όσοι έχουμε εκλεγεί δημοκρατικά σε αυτό το Σώμα μένουμε εκτός του μηχανισμού πληροφόρησης.
<P>
Μια άλλη ιδέα η οποία συνδέεται με αυτό το θέμα, και η οποία αποφασίστηκε στην Ολομέλεια αμέσως πριν από τις διακοπές, αφορούσε τα τοπικά μέσα ενημέρωσης. Συνίστατο δε στο να δίνεται κάποιο επιπλέον χρηματικό ποσό στους βουλευτές που προσκαλούν εκπροσώπους τοπικών μέσων ενημέρωσης για να παρατηρήσουν τις διαδικασίες του Κοινοβουλίου και να τους πάρουν συνεντεύξεις. " Επιτροπή Προϋπολογισμών καταψήφισε αυτό το μέτρο. Δεν κατανοώ αυτή την προφανή εχθρότητα της Αριστεράς έναντι των μικρών τοπικών μέσων ενημέρωσης, δεδομένου ότι το μέτρο μας επιτρέπει να έρθουμε όσο μπορούμε πιο κοντά στους απλούς ανθρώπους. Τώρα, όμως, στην Επιτροπή Προϋπολογισμών, απορρίψαμε κατά πλειοψηφία τη διάθεση αυτών των χρημάτων, οπότε δεν μπορούμε ως βουλευτές να δαπανούμε περισσότερους πόρους για να προσκαλέσουμε εδώ τα τοπικά μέσα.
<P>
Τρίτον, θέλω να αναφέρω τα Γραφεία Πληροφοριών. Κάθε κράτος μέλος έχει το Γραφείο Πληροφοριών του, κι αυτό είναι θετικό, γιατί όμως να αγοράσουμε τα ακριβότερα κτήρια στις ακριβότερες περιοχές; Γιατί δεν μπορούμε να αγοράσουμε ελαφρώς φθηνότερα κτήρια λίγο πιο έξω από το κέντρο της πόλης και να δαπανήσουμε τους σχετικούς πόρους στο ανθρώπινο δυναμικό; Χρειαζόμαστε περισσότερους ανθρώπους οι οποίοι να μπορούν να επισκέπτονται χώρους εργασίας, χώρους μελέτης και σχολεία για να εξηγούν στους πολίτες τι κάνει το Κοινοβούλιο και γιατί. Αυτός είναι ο καλύτερος τρόπος να επηρεάσουμε τους πολίτες, να πάμε σε αυτούς, όχι να αγοράζουμε δαπανηρά κτήρια. Αυτά τα χρήματα θα μπορούσαν να δαπανηθούν καλύτερα.
<P>
Όσον αφορά την εν γένει κτηριακή πολιτική, ελπίζω ότι όλα τα όργανα θα μπορέσουν να δημιουργήσουν μαζί έναν κοινό οργανισμό που να εξετάζει πότε και πού πρέπει να οικοδομούνται κτήρια και πότε και πού πρέπει να αγοράζονται ακίνητα, έτσι ώστε να μην λαμβάνουμε αποφάσεις χωρίς να γνωρίζουμε τι πράττουν άλλοι φορείς, αυξάνοντας έτσι τεχνητά τις τιμές των ακινήτων.
<P>
Θέλω να σχολιάσω απλώς το ψήφισμα σχετικά με την πρόταση να μειωθεί ο αριθμός των συνεδριάσεων στο Στρασβούργο. Αυτή η συζήτηση μοιάζει ίσως ατέρμονη, όμως πρέπει να συνεχιστεί μέχρις ότου βρεθεί λύση. Πρέπει επίσης να αποτελούμε παράδειγμα προς μίμηση ως προς τη μείωση των εκπομπών. Δεν μπορούμε να σπαταλούμε 200 εκατ. ευρώ από τα χρήματα των φορολογούμενων ετησίως. Πρέπει να αποδείξουμε στο κοινό ότι η ΕΕ έχει διευρυνθεί και αλλάξει, και γι' αυτό πρέπει να αλλάξουμε. Δεν έχω βρει καμία καλή εξήγηση για τους λόγους για τους οποίους πρέπει να συνεχιστεί αυτή η ταλαιπωρία. Ως εκ τούτου, ελπίζω ότι θα διεξαγάγουμε ψηφοφορία επί του θέματος, έτσι ώστε το Κοινοβούλιο να διαπραγματευτεί με το Συμβούλιο και να πραγματοποιηθεί αυτή η αναγκαία αλλαγή.
<P>
Για μια ακόμη φορά θέλω να ευχαριστήσω τους συντονιστές και τα μέλη της Επιτροπής Προϋπολογισμών για τον συμβιβασμό, ο οποίος ευελπιστώ ότι θα διατηρηθεί και στην ψηφοφορία στο Σώμα την Πέμπτη, καθώς και ότι τα σχετικά ποσά θα παραμείνουν αμετάβλητα, όπως ακριβώς από κοινού συμφωνήσαμε.
<SPEAKER ID="193" NAME="Kyösti Virrankoski  " AFFILIATION="ALDE">
εισηγητής. - (FI) Κύριε Πρόεδρε, κυρία Επίτροπε, ο προϋπολογισμός της Ευρωπαϊκής Ένωσης για το 2008 είναι ο δεύτερος αυτής της περιόδου προγραμματισμού. Όταν υιοθετήθηκε το τρέχον δημοσιονομικό πλαίσιο, δόθηκε ιδιαίτερη προτεραιότητα στην ενίσχυση της ανταγωνιστικότητας και της συνοχής για ανάπτυξη και απασχόληση.
<P>
Το προσχέδιο προϋπολογισμού της Επιτροπής προέβλεπε 129,2 δισ. ευρώ για πιστώσεις ανάληψης υποχρεώσεων και 121 δισ. ευρώ για πιστώσεις πληρωμών. Στο δικό του προσχέδιο προϋπολογισμού το Συμβούλιο μείωσε τις πιστώσεις ανάληψης υποχρεώσεων σε 128,4 δισ. ευρώ και τις πιστώσεις πληρωμών σε 119,4 δισ. ευρώ, περικοπή ύψους 10,3 δισ. ευρώ σε ένα ήδη πολύ σφικτό δημοσιονομικό πλαίσιο.
<P>
Στο σχέδιο προϋπολογισμού του Συμβουλίου δίνεται έμφαση επίσης σε άλλα ζητήματα. Στην κατηγορία 1 (βιώσιμη ανάπτυξη και απασχόληση), οι πιστώσεις πληρωμών μειώθηκαν κατά 1 046 ολόκληρα εκατ. ευρώ, παρότι επρόκειτο για αδιαπραγμάτευτη προτεραιότητα της δημοσιονομικής πολιτικής.
<P>
Αυτό το φθινόπωρο, το Κοινοβούλιο έλαβε επίσης τη διορθωτική επιστολή της Επιτροπής, στην οποία προτείνεται η διάθεση επιπλέον 262 εκατ. ευρώ για εξωτερικές δράσεις. Επιπλέον, η Επιτροπή πρότεινε επίσης μια αναθεώρηση του δημοσιονομικού πλαισίου έτσι ώστε να μπορούν να δεσμευθούν επαρκείς πόροι για το παγκόσμιο σύστημα προσδιορισμού θέσης Galileo και το Ευρωπαϊκό Ινστιτούτο Καινοτομίας και Τεχνολογίας για την περίοδο 2008-2013. " πρόταση ήταν σύμφωνη με το ψήφισμα του Κοινοβουλίου που εγκρίθηκε στις 20 Ιουνίου και την πρώτη ανάγνωση της νομοθεσίας σχετικά με το ΕΙΤ.
<P>
Με βάση αυτά τα κριτήρια συνέταξε η Επιτροπή Προϋπολογισμών την πρότασή της, η οποία βρίσκεται τώρα υπό συζήτηση. Τα κεντρικά στοιχεία της είναι τα εξής:
<P>
Αδιαπραγμάτευτη προτεραιότητα του προϋπολογισμού είναι η κατηγορία 1 (βιώσιμη ανάπτυξη και απασχόληση). Οι πιστώσεις ανάληψης υποχρεώσεων έχουν αυξηθεί, ειδικότερα για την έρευνα και κατάρτιση στο πλαίσιο της στρατηγικής της Λισαβόνας, καθώς και για τα διευρωπαϊκά δίκτυα.
<P>
" κατηγορία 1α επίσης αφορά τη χρηματοδότηση του συστήματος πλοήγησης Galileo. Όταν καταρτιζόταν το πολυετές δημοσιονομικό πλαίσιο, το Κοινοβούλιο είχε προειδοποιήσει ότι το Galileo υποχρηματοδοτούνταν. Τώρα παρουσιάζει έλλειμμα 2,4 δισ. ευρώ, καθότι η ιδιωτική βιομηχανία είναι απρόθυμη να αναμιχθεί στο πρόγραμμα, όπως συνέβη στις "νωμένες Πολιτείες της Αμερικής. Επειδή το πρόγραμμα είναι πολιτικά και οικονομικά σημαντικό για την Ευρώπη, το Κοινοβούλιο επέμεινε ότι πρέπει να προχωρήσει και ότι πρέπει να χρηματοδοτηθεί από τον προϋπολογισμό της ΕΕ. " σχετική απόφαση πρέπει να ληφθεί κατά τη διάρκεια της τρέχουσας δημοσιονομικής διαδικασίας. Γι' αυτό, το σχέδιο προϋπολογισμού τοποθετούσε το Galileo και τις σχετικές πιστώσεις του ΕΙΤ εκτός του πεδίου του προϋπολογισμού, με τη μορφή μιας πρότασης "αλλαγής δορυφόρου". Μια προϋπόθεση για την έγκρισή του είναι να εγκριθεί το πολυετές δημοσιονομικό πλαίσιο. Εάν δεν συμβεί αυτό, το πρόγραμμα Galileo θα αποτύχει και η χρηματοδότηση του ΕΙΤ θα αντιμετωπίσει επίσης δυσχέρειες. Είναι άσκοπο να συνεχιστεί η χρηματοδότηση του Galileo αν το Συμβούλιο δεν έχει πραγματικά τη βούληση να το ολοκληρώσει.
<P>
Τα διαρθρωτικά ταμεία και το ταμείο συνοχής στην κατηγορία 1β έχουν ενισχυθεί σημαντικά, δεδομένου ότι οι μη καταβληθείσες αναλήψεις υποχρεώσεων στο πλαίσιο των εν λόγω ταμείων -τα υπόλοιπα προς εκκαθάριση- είναι ανησυχητικά αυξημένες, καθώς ανέρχονται σε ποσό άνω των 95 δισ. ευρώ.
<P>
Το καλοκαίρι, το Κοινοβούλιο και το Συμβούλιο προέβησαν σε κοινή δήλωση σχετικά με τη βραδύτητα της Επιτροπής ως προς την έγκριση των λειτουργικών προγραμμάτων. Επί του παρόντος, το 63% των προγραμμάτων που υπάγονται στο Ταμείο Περιφερειακής Ανάπτυξης και στο Ταμείο Συνοχής δεν έχουν ακόμη εγκριθεί, όπως και το 83% των προγραμμάτων του Ευρωπαϊκού Κοινωνικού Ταμείου και το 75% των προγραμμάτων αγροτικής ανάπτυξης, παρά το γεγονός ότι το πρώτο έτος προγραμματισμού φτάνει ήδη στο τέλος του.
<P>
" βραδύτητα αυτής της διοίκησης απειλεί σοβαρά τη διαρθρωτική πολιτική και την πολιτική συνοχής της ΕΕ, ειδικότερα δε την ανασυγκρότηση των νέων κρατών μελών, δεδομένου ότι το τρέχον δημοσιονομικό πλαίσιο είναι ένα τεράστιο ευρωπαϊκό πρόγραμμα ανασυγκρότησης, μεγαλύτερο από το σχέδιο Marshall μετά τον Δεύτερο Παγκόσμιο Πόλεμο. Εντούτοις, σε αυτό το σχέδιο προϋπολογισμού έχουν διατεθεί μόλις 22,1 δισ. ευρώ και 5,3 δισ. ευρώ για τις διαρθρωτικές παρεμβάσεις και την ανάπτυξη της υπαίθρου αντιστοίχως στα νέα κράτη μέλη. Συνεπώς, η Επιτροπή Προϋπολογισμών προτείνει ένα μέρος των σχετικών διοικητικών εξόδων της Επιτροπής να χρησιμοποιηθεί για τη δημιουργία ενός αποθεματικού, οι πόροι του οποίου θα αποδεσμεύονται σύμφωνα με τον ρυθμό έγκρισης των προγραμμάτων, καθόσον αυτή η διαδικασία χρειάζεται επιτάχυνση.
<P>
Ένας άλλος τεράστιος προβληματικός τομέας αφορά την κατηγορία 4 (η ΕΕ ως παγκόσμιος εταίρος). Το προσχέδιο προϋπολογισμού ήταν σαφώς ανεπαρκές, γι' αυτό η Επιτροπή στη διορθωτική επιστολή της πρότεινε να διατεθούν 120 εκατ. ευρώ για το Κοσσυφοπέδιο και 142 εκατ. ευρώ για την Παλαιστίνη. Το Συμβούλιο πρότεινε επίσης αυξήσεις 260 εκατ. ευρώ για τις ίδιες περιοχές.
<P>
" Επιτροπή Προϋπολογισμών υιοθέτησε την προσέγγιση της Ευρωπαϊκής Επιτροπής, αλλά προσέθεσε 10 εκατ. ευρώ επιπλέον τόσο για το Κοσσυφοπέδιο όσο και για την Παλαιστίνη. Προκειμένου να υπερασπιστεί τις προτεραιότητες του Κοινοβουλίου, η αρμόδια επιτροπή συνέταξε επίσης μια τροπολογία "αστερίσκο". Συμφωνεί με την περικοπή 40 εκατ. ευρώ, η οποία έπρεπε διαφορετικά να πραγματοποιηθεί στην κοινή εξωτερική πολιτική και πολιτική ασφάλειας, δεδομένου ότι η αύξηση που προτείνει το Συμβούλιο προφανώς ενδιαφέρει ιδιαίτερα το ίδιο και θα υπονόμευε τις προτεραιότητες του Κοινοβουλίου. " πρόταση "αστερίσκος" λαμβάνει υπόψη επίσης τις αυξήσεις που ζητεί η Επιτροπή Εξωτερικών Υποθέσεων για την Παλαιστίνη και το Κοσσυφοπέδιο, συνολικά 40 εκατ. ευρώ, συν μια μικρότερη ρύθμιση ύψους 7 εκατ. ευρώ για το Διεθνές Ταμείο Υγείας και ορισμένες άλλες κατηγορίες. Αυτή η τροπολογία μπορεί να υιοθετηθεί εάν το Συμβούλιο συμφωνεί να χρησιμοποιήσει το μέσο ευελιξίας.
<P>
Σχετικά με τις αποκεντρωμένες υπηρεσίες, επιτρέψτε μου να επισημάνω ότι η κοινοβουλευτική επιτροπή αποκατέστησε τις περικοπές 32 εκατ. ευρώ στις οποίες προέβη το Συμβούλιο και τις περικοπές προσωπικού. Θεωρούμε ότι η συνεργασία εξελίχθηκε σχετικά καλά. " ουσιαστικότερη αλλαγή αφορούσε την υπηρεσία ελέγχου των συνόρων, τη Frontex, οι πιστώσεις της οποίας αυξήθηκαν κατά 30 εκατ. ευρώ. " συνεργασία στον τομέα του ελέγχου και της ενίσχυσης των συνόρων είναι μια από τις βασικές προτεραιότητες του Κοινοβουλίου.
<P>
Το κεντρικό θέμα αυτού του προϋπολογισμού ήταν η κατάρτιση ενός "προϋπολογισμού αποτελεσμάτων". Σκοπός είναι η προώθηση της κατάρτισης και της διαχείρισης του προϋπολογισμού βάσει δραστηριοτήτων. Για τον λόγο αυτόν, 49 εκατ. ευρώ από τις γενικές διοικητικές δαπάνες της Επιτροπής εγγράφονται στο αποθεματικό, και θα απελευθερωθούν εάν και όταν η Επιτροπή καταθέσει προτάσεις μελετών και εκθέσεων, όπως έχει ζητήσει το Κοινοβούλιο, σχετικά με την ανάπτυξη της διαχείρισης βάσει δραστηριοτήτων, την αποσαφήνιση των ευθυνών του προσωπικού, καθώς και τη μελλοντική τάση ως προς τον αριθμό των υπαλλήλων. Αυτό σχετίζεται επίσης με τη δήλωση σχετικά με τους εκτελεστικούς οργανισμούς που υιοθετήθηκε στη συνεδρίαση συνδιαλλαγής του Κοινοβουλίου. Ορίζει ότι κάθε νέα πρόταση πρέπει να περιλαμβάνει ανάλυση κόστους-οφέλους, σε αντίθεση με το σύστημα σύμφωνα με το οποίο τα συναφή μέτρα θα αποτελούσαν ευθύνη της Επιτροπής. Επιπλέον, πρέπει να καθοριστούν σαφώς κατευθυντήριες γραμμές λογοδοσίας και ευθύνης όσον αφορά τον αντίστοιχο οργανισμό και την Επιτροπή, πρέπει δε να διευκρινίζεται με ποιον τρόπο αναλαμβάνει η Επιτροπή την ευθύνη για το έργο του οργανισμού και τη χρήση των πόρων. Έχουμε άλλωστε ήδη τη δυσάρεστη εμπειρία των "Γραφείων Τεχνικής Βοήθειας".
<P>
Το συνολικό ύψος του υπό εξέταση σχεδίου προϋπολογισμού είναι 129 680 εκατ. ευρώ, δηλαδή υπολείπεται του πολυετούς δημοσιονομικού πλαισίου κατά 2 623 εκατ. ευρώ. Οι πιστώσεις πληρωμών είναι 124 194 εκατ. ευρώ, ποσό που αντιστοιχεί στο 0,99% του ΑΕΕ των κρατών μελών. Ο αριθμός αυτός υπολείπεται κατά 5 300 εκατ. ευρώ του δημοσιονομικού πλαισίου, γι' αυτό η Επιτροπή Προϋπολογισμών επέδειξε μεγάλη πειθαρχία κατά τη σύνταξη αυτής της πρότασης προς συζήτηση στο Ευρωπαϊκό Κοινοβούλιο.
<P>
Το σχέδιο προϋπολογισμού προετοιμάστηκε σε πνεύμα έντονης συναίνεσης και άριστης συνεργασίας. Θέλω δε να ευχαριστήσω τον πρόεδρο της Επιτροπής Προϋπολογισμών, Reimer Böge, για την άριστη ηγεσία του, καθώς και τους συντονιστές και σκιώδεις εισηγητές όλων των πολιτικών ομάδων. Επέδειξαν ιδιαίτερη ευελιξία και δυνατότητα συνεργασίας. Θέλω επίσης να ευχαριστήσω την Ευρωπαϊκή Επιτροπή, και ειδικότερα την Επίτροπο Grybauskaitė, για τη θετική της στάση, καθώς και την πορτογαλική Προεδρία, η οποία στις τριμερείς διαπραγματεύσεις και τη συνδιαλλαγή τήρησε εποικοδομητική στάση και επέδειξε διαλλακτικότητα. Τέλος, θέλω να εκφράσω την εκτίμηση και την ευγνωμοσύνη μου στη γραμματεία της Επιτροπής Προϋπολογισμών και τους αρμόδιους για τον προϋπολογισμό στην ομάδα μου και τις άλλες πολιτικές ομάδες για την τεράστια προσπάθεια που κατέβαλαν.
<P>
Υποβάλλω τώρα τον προϋπολογισμό του 2008 προς συζήτηση από τη σύνοδο της Ολομέλειας.
<SPEAKER ID="194" NAME="Richard James Ashworth">
εξ ονόματος της Ομάδας PPE-DE. - (EN) Κύριε Πρόεδρε, επιτρέψτε μου να ξεκινήσω ευχαριστώντας τον κ. Virrankoski για την εξαίρετη έκθεση και για τις επίπονες προσπάθειες που κατέβαλε για την εκπόνησή της.
<P>
Ορθώς επισημαίνει ότι το 2008 αποτελεί το δεύτερο έτος στις επταετείς δημοσιονομικές προοπτικές. Πιστεύω ακράδαντα ότι αυτός ο προϋπολογισμός κινείται προς τη σωστή κατεύθυνση για να προσφέρει την καλύτερη δυνατή αξιοποίηση των πόρων, δεδομένου δε ότι οι πιστώσεις πληρωμών αυτό το έτος ανέρχονται στο 0,99% του ΑΕΕ, έχει τη δυνατότητα να επιτύχει πολύ καλύτερη εκτέλεση τα ερχόμενα χρόνια.
<P>
Ωστόσο, προκειμένου να επιτύχουμε αυτούς τους στόχους, καλώ το Συμβούλιο, συγκεκριμένα, να λάβει υπόψη τις απόψεις του Κοινοβουλίου και να προετοιμαστεί να συζητήσει πιο διεξοδικά ορισμένα από τα επίμαχα ζητήματα, και αναφέρω σε αυτό το σημείο τέσσερα τέτοια ζητήματα.
<P>
Πρώτον, το Galileo και το Ευρωπαϊκό Ινστιτούτο Τεχνολογίας (ΕΙΤ): το Κοινοβούλιο έχει δώσει την έγκρισή του σε αυτά τα σχέδια, αλλά χρειαζόμαστε ακόμη αποδείξεις δημοσιονομικής πειθαρχίας από τα άλλα θεσμικά όργανα, και θέλω να θίξω τρία σημεία αναφορικά με αυτό. Πρώτον, θεωρώ ανεπαρκή τα αποδεικτικά στοιχεία όσον αφορά την πρόβλεψη για υπέρβαση δαπανών και καθυστερημένη παράδοση των έργων. Δεύτερον, θεωρώ ανεπαρκή τα αποδεικτικά στοιχεία σχετικά με πολύ σαφείς γραμμές λογοδοσίας και υπευθυνότητας ως προς αυτά τα μεγάλα κονδύλια, ιδίως όταν ανατίθενται συμβάσεις εργασίας για τα σχέδια. Τέλος, πιστεύω ότι η Επιτροπή πρέπει να κάνει πολλά περισσότερα για να μοιραστεί το όραμά της για το πρόγραμμα Galileo και ιδίως για τη φάση μετά την ανάπτυξη του έργου και για τη μετέπειτα πορεία του.
<P>
Δεύτερον, στην κατηγορία 4, γνωρίζουμε ήδη ότι η ζήτηση για χρηματοδότηση για την Παλαιστίνη και το Κοσσυφοπέδιο θα επεκτείνει σημαντικά το περιθώριο σε αυτή την κατηγορία. Αυτό επιτεύχθηκε εν μέρει με τη μείωση της χρηματοδότησης για την ΚΕΠΠΑ. Αλλά αυτό θα δημιουργήσει αναπόφευκτα προβλήματα κατά τη διάρκεια του επόμενου έτους και νομίζω ότι κάποια στιγμή μετά την πρώτη ανάγνωση στο Κοινοβούλιο θα πρέπει να συζητήσουμε με το Συμβούλιο και την Επιτροπή για να δούμε πώς μπορούμε να αντιμετωπίσουμε αυτή την κατάσταση.
<P>
Τρίτον, καλώ το Συμβούλιο να υποστηρίξει τις προσπάθειες του Κοινοβουλίου να υποχρεώσει την Επιτροπή να συμμορφωθεί με τη διαδικασία λεπτομερούς εξέτασης και να επιτύχει μεγαλύτερη αποτελεσματικότητα όσον αφορά τα επίπεδα της στελέχωσης. Αυτό περιλαμβάνει τους αποκεντρωμένους και εξωτερικούς οργανισμούς, όπου φοβάμαι ότι υπάρχει ανάγκη για πολύ μεγαλύτερα επίπεδα λογοδοσίας.
<P>
Τέλος, είναι άκρως σημαντικό τόσο το Συμβούλιο όσο και η Επιτροπή να προσδώσουν πολύ πιο επείγοντα χαρακτήρα στην επίτευξη μιας θετικής δήλωσης αξιοπιστίας από το Ελεγκτικό Συνέδριο. Κατά την άποψή μου, ο τρέχων ρυθμός προόδου τους είναι απαράδεκτα αργός και, κατά συνέπεια, η αξιοπιστία του παρόντος Σώματος υπονομεύεται σοβαρά. Καλώ, συνεπώς, το Συμβούλιο, ειδικότερα, να επιδείξει πολύ μεγαλύτερη σπουδή για την αντιμετώπιση αυτής της κατάστασης.
<SPEAKER ID="195" NAME="Catherine Guy-Quint">
εξ ονόματος της Ομάδας PSE. - (FR) Κύριε Πρόεδρε, κυρία Επίτροπε, θέλω καταρχάς να ευχαριστήσω ολόκληρη την ομάδα που εργάστηκε για την κατάρτιση του προϋπολογισμού για την προσπάθεια που κατέβαλε, και ειδικότερα τους δύο εισηγητές μας, τον κ. Virrankoski και τον κ. Itälä. Αυτή η διαδικασία κατάρτισης του προϋπολογισμού επιβεβαιώνει τη στενότητα του πολυετούς δημοσιονομικού πλαισίου. Το ύψος των πληρωμών, που είναι λιγότερο από 130 δισ. ευρώ, ή 0,99% του ΑΕγχΠ, είναι πενιχρό και δεν μπορεί να υποστηρίξει τις ελπίδες ως προς την ανάπτυξη της ευρωπαϊκής πολιτικής.
<P>
" ομαδική εργασία στην Επιτροπή Προϋπολογισμών είχε ως αποτέλεσμα να μπορούν να διατηρηθούν οι δημοσιονομικές προτεραιότητες των πολιτικών ομάδων, όμως το δημοσιονομικό πλαίσιο αποτρέπει την αναζωογόνηση των πολιτικών μεγέθυνσης που είχαμε υποσχεθεί στους ευρωπαίους πολίτες. " επιτροπή μας έλαβε προσεκτικά υπόψη τις επιλογές όλων των κοινοβουλευτικών επιτροπών, όμως ο πολλαπλασιασμός των πιλοτικών προγραμμάτων καταδεικνύει την απογοήτευση για τον περιοριστικό χαρακτήρα αυτού του δημοσιονομικού πλαισίου. Για μια ακόμη φορά, χρειάστηκε να παλέψουμε κατά των δραστικών περικοπών του Συμβουλίου και αισθάνομαι ικανοποίηση για τον συμβιβασμό που εξασφαλίσαμε. " Ευρωπαϊκή Επιτροπή πρέπει τώρα να εκτελέσει σωστά αυτόν τον προϋπολογισμό. Δεν θα ανεχτούμε να συνεχιστεί η στρέβλωση του σχεδίου προϋπολογισμού εξαιτίας της αδυναμίας εκτέλεσης στοιχείων του και της επιστροφής πιστώσεων στα κράτη μέλη.
<P>
Καταρχάς, στον προϋπολογισμό του 2008, δεν θα δεχτούμε την αδυναμία χρησιμοποίησης των ταμείων συνοχής. Ως Σοσιαλιστικό Κόμμα, αποκαταστήσαμε τις απαράδεκτες περικοπές του Συμβουλίου όσον αφορά προγράμματα όπως τα "Πολιτισμός 2007", "MEDIA 2007" και "Νεολαία εν δράσει". Δεν χρειάζεται να σας υπενθυμίσω εδώ τη σπουδαιότητα αυτών των κονδυλίων, καθώς υποβάλλεται η νέα Συνθήκη στην κρίση των ευρωπαίων πολιτών. Καλώ το Συμβούλιο να σκεφτεί προσεκτικά αυτό το θέμα· λόγου χάρη, η παροχή στην έρευνα ή στη Frontex των αναγκαίων πόρων για τη λειτουργία τους, καθώς και η βελτίωση των διαύλων πληροφόρησης είναι στοιχεία που ανταποκρίνονται στις τρέχουσες ανησυχίες των ευρωπαίων πολιτών. Προτείνουμε επίσης πρόσθετες πιστώσεις για ορισμένα νέα προγράμματα με σκοπό τη βελτίωση της ικανότητας φιλοξενίας προσφύγων ή την ενίσχυση ΜΚΟ κατά των διακρίσεων. Ο ευρωπαϊκός προϋπολογισμός πρέπει οπωσδήποτε να συνεχίσει να ενισχύει όσους καταπολεμούν τις μάστιγες που πλήττουν την ευρωπαϊκή κοινωνία.
<P>
Ως προς τις εξωτερικές σχέσεις της ΕΕ, μειώνουμε τις δαπάνες της ΚΕΠΠΑ κατά 40 εκατ. ευρώ επειδή πρέπει να τηρήσουμε τις δεσμεύσεις μας και τις δεσμεύσεις της ΕΕ: διατήρηση του αποθεματικού έκτακτης βοήθειας, παροχή βοήθειας στις πλέον μειονεκτούσες χώρες, υποστήριξη του Παγκοσμίου Ταμείου για την Καταπολέμηση του AIDS και του Διεθνούς Ταμείου Υγείας και διατήρηση των αναπτυξιακών ενισχύσεων. Για το Κοσσυφοπέδιο και την Παλαιστίνη, το μέσο ευελιξίας πρέπει να κινητοποιηθεί για την εξασφάλιση 87 εκατ. ευρώ. Πρέπει ωστόσο να εκφράσουμε τη λύπη μας διότι η κατηγορία 4 υποχρηματοδοτείται συστηματικά. " παγκόσμια φτώχεια αυξάνεται και ο προϋπολογισμός μας συρρικνώνεται.
<P>
Ως προς την Ευρωπαϊκή Επιτροπή, αναγνωρίζω ότι η εγγραφή 40 εκατ. ευρώ στο αποθεματικό είναι δύσκολη, όμως αντικατοπτρίζει τις αμφιβολίες μας σχετικά με την αποτελεσματικότητα της εφαρμογής της διαχείρισης βάσει δραστηριοτήτων. Επιτρέψτε μου να σας αναφέρω μερικά παραδείγματα: καταρχάς, η αδυναμία εκτέλεσης των ταμείων συνοχής, η αδυναμία υλοποίησης πιλοτικών προγραμμάτων τα οποία μας είναι προσφιλή, όπως το πρόγραμμα τύπου "Erasmus" για τους μαθητευόμενους, η έλλειψη διαφάνειας στις επιλογές ερευνητικών εταιρειών, η κακή εφαρμογή των διαγωνισμών επιλογής νέων υπαλλήλων. Ο κατάλογος είναι μακρύς και το Κοινοβούλιο ζητά να πειστεί για την καλή θέληση του ευρωπαϊκού εκτελεστικού σώματος.
<P>
Τέλος, ως προς το κύριο θέμα, με την τροπολογία "αστερίσκο" ζητείται η χρηματοδότηση του Galileo και του ΕΙΤ πέρα από τα ανώτατα όρια που προβλέπονται στις δημοσιονομικές προοπτικές. Αυτό απαιτεί, καθιστά ίσως αναγκαία, μια περιορισμένης έκτασης αναθεώρηση των δημοσιονομικών προοπτικών. Το Κοινοβούλιο δεν μπορεί να δεχτεί να διακινδυνεύσει το Galileo, ένα σημαντικό εγχείρημα από τεχνολογική, οικονομική και πολιτική άποψη, και ένα μείζον στρατηγικό εργαλείο για τις πολιτικές δυνατότητες και την ανεξαρτησία της ΕΕ, είμαι όμως πεπεισμένη για την αξία των σχολίων της κ. Merkel ενώπιον του Σώματος. Στις 29 Ιουνίου, η καγκελάριος Merkel χρησιμοποίησε για την ολοκλήρωση της Προεδρίας της την εξής αφρικανική παροιμία: "Αν θέλετε να πάτε γρήγορα, πηγαίνετε μόνοι, αν θέλετε όμως να πάτε μακριά, πηγαίνετε μαζί".
<SPEAKER ID="196" NAME="Anne E. Jensen">
εξ ονόματος της Ομάδας ALDE. - (DA) Κύριε Πρόεδρε, θέλω να ευχαριστήσω τον Πρόεδρο του Ευρωπαϊκού Κοινοβουλίου διότι προεδρεύει προσωπικώς αυτής της συνεδρίασης και της τρέχουσας διαδικασίας, καθώς και για το γεγονός ότι δεν πραγματοποιείται τα μεσάνυχτα. Είμαι πολύ ευτυχής γι' αυτό.
<P>
Κυρία Επίτροπε, δεν υπάρχει καμία αμφιβολία ότι η διαδικασία κατάρτισης του προϋπολογισμού του 2008 θα παρουσιάζει αρκετές προκλήσεις. Εντούτοις, στο Κοινοβούλιο τηρούμε κοινή στάση, και όταν ψηφίσουμε την Πέμπτη είμαι πεπεισμένη ότι θα εκδηλωθεί ευρεία στήριξη για τη στρατηγική, την Επιτροπή Προϋπολογισμών και τον συντάκτη που επέλεξε ο κ. Virrankoski για τον προϋπολογισμό της Ευρωπαϊκής Επιτροπής.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη στηρίζει τις εξαίρετες προτάσεις της Επιτροπής για τη χρηματοδότηση του δορυφορικού συστήματος παρακολούθησης Galileo. Υποστηρίζουμε τη χρησιμοποίηση των πλεοναζόντων πόρων από τα γεωργικά προγράμματα στο εγχείρημα αυτό, αντί της επιστροφής τους στα κράτη μέλη. Θα ήταν παράλογο να μειωθεί η χρηματοδότηση στα πεδία της έρευνας και των μεταφορών προκειμένου να εξευρεθούν τα χρήματα για το Galileo, όπως προτείνουν οι υπουργοί Οικονομικών της ΕΕ. Εάν τα κράτη μέλη της ΕΕ συμφωνούν ως προς την υλοποίηση του Galileo, πρέπει επίσης να παράσχουν την αναγκαία χρηματοδότηση και να μην την χρησιμοποιούν για άλλους λόγους. Όπως αναφέρθηκε ήδη από τον κ. Virrankoski, έχουμε προειδοποιηθεί και στο παρελθόν ότι δεν έχουν διατεθεί επαρκείς πόροι για το Galileo· ως εκ τούτου, η κατάσταση που αντιμετωπίζουμε τώρα δεν πρέπει να μας προκαλεί έκπληξη.
<P>
Το άλλο σημαντικό επίμαχο θέμα που σχετίζεται με το Συμβούλιο αφορά τους πόρους για την πολιτική στον τομέα των εξωτερικών υποθέσεων. Ανησυχούμε όλοι εξαιρετικά για το κατά πόσον έχουν διατεθεί αρκετά χρήματα για το Κοσσυφοπέδιο και την Παλαιστίνη. Θέλω να ευχαριστήσω τον κ. Virrankoski για τις εκτεταμένες προσπάθειές του να εξευρεθεί ένας συμβιβασμός που θα τύχει ευρείας στήριξης.
<P>
Όσον αφορά τους οργανισμούς, θεωρούμε ικανοποιητικό το γεγονός ότι ο οργανισμός ελέγχου των συνόρων Frontex λαμβάνει αυξημένη χρηματοδότηση, ευελπιστούμε δε ότι θα μπορέσει να βρεθεί μια λύση η οποία θα επιτρέψει στον Ευρωπαϊκό Οργανισμό για την Ασφάλεια στη Θάλασσα (EMSA) να ξεκινήσει όσο το δυνατόν ταχύτερα τη λειτουργία του κέντρου δεδομένων του συστήματος αναγνώρισης και εξ αποστάσεως παρακολούθησης πλοίων, το οποίο θα έχει ιδρυθεί έως τα τέλη του 2008.
<P>
Ο εισηγητής για τα υπόλοιπα όργανα, ο κ. Itälä, ανέλαβε ένα εφικτό αλλά πολύ δύσκολο έργο. Το δύσκολο έργο ήταν ο προϋπολογισμός του Κοινοβουλίου, ως προς τον οποίο, δυστυχώς, δεν κατέστη δυνατό να μειωθούν οι δαπάνες στο εφετινό επίπεδο συν τον πληθωρισμό. Εντούτοις, κατέστη δυνατό να διατηρηθούν οι δαπάνες κάτω από το ανώτατο όριο του 20%. " Ομάδα της Συμμαχίας Φιλελευθέρων και Δημοκρατών για την Ευρώπη υποστήριξε τον αρχικό συμβιβασμό μεταξύ του εισηγητή και του Προεδρείου, και είναι λυπηρό το γεγονός ότι ο κακός συντονισμός μεταξύ των προέδρων των μεγαλύτερων Ομάδων είχε ως αποτέλεσμα να απαιτηθεί η επανεξέταση του συμβιβασμού. Αυτό δεν πρέπει να επαναληφθεί· μπορούμε να λειτουργούμε πολύ καλύτερα. Ωστόσο, δεν μέμφομαι τον κ. Itälä. " συμβολή του υπήρξε θετική, ενώ θέλω επίσης να τον ευχαριστήσω για την εξεύρεση μιας λογικής λύσης για την Επιτροπή των Περιφερειών, η οποία υπέστη πολύ σοβαρές περικοπές από το Συμβούλιο.
<SPEAKER ID="197" NAME="Wiesław Stefan Kuc">
εξ ονόματος της Ομάδας UEN. - (PL) Κύριε Πρόεδρε, εξ ονόματος της Ομάδας Ένωση για την Ευρώπη των Εθνών θέλω να εκφράσω τις ειλικρινείς ευχαριστίες μου στους δύο εισηγητές, τους κκ. Virrankoski και Itälä, καθώς και σε όλα τα μέλη της Επιτροπής Προϋπολογισμών για τις προσπάθειές τους όσον αφορά την κατάρτιση του προϋπολογισμού και για την εξαίρετη συνεργασία τους. Σας ευχαριστώ θερμά.
<P>
Διαφέρει σημαντικά ο δεύτερος προϋπολογισμός στο πλαίσιο των τρεχουσών δημοσιονομικών προοπτικών από τους προηγούμενους, εκτός από το μέγεθος των σχετικών ποσών; Όπως πάντα, πρέπει να συνεχίσουμε τη χρηματοδότηση δαπανών από προηγούμενα έτη, ενώ μπορούμε να αλλάξουμε μόνο μέρη του προϋπολογισμού. Τέτοια σημαντικά κονδύλια είναι η χρηματοδότηση του Ευρωπαϊκού Ινστιτούτου Καινοτομίας και Τεχνολογίας και του προγράμματος Galileo. Αυξάνεται επίσης η χρηματοδότηση για την Παλαιστίνη και το Κοσσυφοπέδιο. Σημαντικές αλλαγές εντοπίζονται επίσης όσον αφορά τη χρηματοδότηση της κοινής γεωργικής πολιτικής και ειδικευμένων οργανισμών.
<P>
Διαπράττουμε μήπως μέγα σφάλμα με το να αντιστοιχούμε κατά προσέγγιση χρηματικά ποσά με μετέπειτα δαπάνες; Είναι εφικτό να το κάνουμε αυτό ένα έτος νωρίτερα; Προσπαθούμε, αλλά έχουμε πάντα τη δυνατότητα να προσαρμόσουμε τον προϋπολογισμό, και αυτό είναι πολύ σημαντικό. Ίσως στο μέλλον πρέπει να δημιουργήσουμε περισσότερα κονδύλια, καθόσον αυτό θα συμβάλει στη σημαντικά αυξημένη ευελιξία του προϋπολογισμού.
<P>
Τέλος, θέλω για μια ακόμη φορά να εκφράσω τις ειλικρινείς μου ευχαριστίες στον κ. Virrankoski. Παρά τις μεγάλες δυσκολίες του τομέα την ευθύνη του οποίου ανέλαβε, η συνεργασία μαζί του υπήρξε πολύ ευχάριστη.
<SPEAKER ID="198" NAME="Helga Trüpel">
εξ ονόματος της Ομάδας Verts/ALE. - (DE) Κύριε Πρόεδρε, κυρία Επίτροπε, κυρίες και κύριοι, θέλω καταρχάς να δηλώσω ότι διατηρούμε μια γενική επιφύλαξη έναντι των υφιστάμενων δημοσιονομικών προοπτικών επειδή, κατά τη γνώμη της Ομάδας των Πρασίνων / Ευρωπαϊκής Ελεύθερης Συμμαχίας, ο προϋπολογισμός που έχουμε στη διάθεσή μας έως το 2013 δεν επαρκεί πραγματικά ώστε να αντεπεξέλθουμε στις σοβαρές προκλήσεις που αντιμετωπίζουν η Ευρώπη και τα τρέχοντα 27 κράτη μέλη.
<P>
Θέλω να επισημάνω ότι διαπιστώνω στους κόλπους του Συμβουλίου έλλειψη ευρωπαϊκού πνεύματος ως προς την κατάρτιση του προϋπολογισμού και τη δημοσιονομική διαχείριση. Θεωρώ ότι χρειαζόμαστε, όπως έχουμε ήδη δηλώσει στο πλαίσιο της στρατηγικής της Λισαβόνας, μια γνήσια ευρωπαϊκή εφόρμηση στον τομέα των τεχνολογιών αιχμής, αν θέλουμε πραγματικά να δημιουργήσουμε τις προϋποθέσεις για μια κοινωνία με βάση τη γνώση. Δυστυχώς, σε αυτόν τον τομέα σημειώνουμε μεγάλη υστέρηση. Θεωρώ επίσης ότι πρέπει να κάνουμε πολύ περισσότερα για την έρευνα και την ανάπτυξη καθώς και για τη διά βίου μάθηση αν θέλουμε να βοηθήσουμε τους πολίτες της Ευρώπης να προσαρμοστούν κατάλληλα και να τους προσφέρουμε τις αναγκαίες δεξιότητες ώστε να αντεπεξέλθουν στην παγκοσμιοποίηση.
<P>
Πρέπει επίσης να σχεδιάσουμε -και, όπως δείχνουν όλες οι δημοσκοπήσεις, αυτό απαιτούν από εμάς οι πολίτες της Ευρώπης- μια υπεύθυνη εξωτερική πολιτική. Εάν, ωστόσο, θέλουμε να επενδύσουμε περισσότερο στην πρόληψη κρίσεων και την υπεύθυνη δράση σε θερμές ζώνες σε όλο τον κόσμο, χρειαζόμαστε τους αντίστοιχους πόρους, τους οποίους αυτή την περίοδο δεν διαθέτουμε σε επαρκή βαθμό.
<P>
Όσον αφορά την πολιτική για την αλλαγή του κλίματος, φρονώ επίσης ότι πρέπει να δείξουμε στον κόσμο ότι μια καλώς εννοούμενη πολιτική για την αλλαγή του κλίματος και η επιλεκτική μεγέθυνση συμβαδίζουν. " Ευρώπη πρέπει να πραγματοποιήσει ένα σημαντικό βήμα προόδου εν προκειμένω, δεδομένου ότι μόνο πείθοντας άλλες ηπείρους και μεγάλες χώρες όπως η Κίνα, η Ινδία και οι "νωμένες Πολιτείες μπορούμε να σχεδιάσουμε μια πολιτική για την αλλαγή του κλίματος και να δημιουργήσουμε νέες θέσεις εργασίας, έτσι ώστε να κερδίσουμε επίσης τη στήριξη των πολιτών μας.
<P>
Από την άλλη πλευρά, θεωρώ ότι μπορούμε, φυσικά, να εξοικονομήσουμε πόρους από τον ευρωπαϊκό προϋπολογισμό, όσον αφορά τις εξαγωγικές ενισχύσεις των γεωργικών προϊόντων, λόγου χάρη, καθώς και την καλλιέργεια καπνού ή τις δαπάνες των συνεδριάσεών μας εδώ στο Στρασβούργο. Είναι φανερό ότι ο προϋπολογισμός δεν είναι ικανοποιητικός για σημαντικά, φιλόδοξα επιστημονικά προγράμματά μας όπως το δορυφορικό σύστημα πλοήγησης Galileo. Αυτό το έχουν ήδη επισημάνει πολλοί προηγούμενοι ομιλητές. Εάν, ωστόσο, θεωρούμε ότι ένα τέτοιο πρόγραμμα είναι πολιτικώς ορθό, το Συμβούλιο οφείλει να παρέμβει, ειδάλλως θα χάσουμε την επαφή με τις "νωμένες Πολιτείες, καθώς και με την Κίνα και την Ινδία. Όσον αφορά το Ευρωπαϊκό Ινστιτούτο Καινοτομίας και Τεχνολογίας, αν θέλουμε όντως να δείξουμε ότι η Ευρώπη είναι μια ήπειρος που εκτιμά πραγματικά τη γνώση και θέλει να αποτελεί μια κοινωνία με βάση τη γνώση, το Συμβούλιο πρέπει επίσης να καταβάλει μεγαλύτερες προσπάθειες σε αυτόν τον τομέα. Επ' αυτού απαιτείται κοινή ευρωπαϊκή βούληση, αν θέλουμε να προαγάγουμε την Ευρώπη.
<P>
Εν κατακλείδι, θέλω να ευχαριστήσω όλες και όλους τους συναδέλφους μου που συνεργάστηκαν για την κατάρτιση αυτού του προϋπολογισμού. Δεν είναι παρά ένας συμβιβασμός, όμως είναι ένας καλός συμβιβασμός, τουλάχιστον από την πλευρά του Κοινοβουλίου, τον οποίο είμαστε έτοιμοι να υπερασπιστούμε.
<SPEAKER ID="199" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κυρία Επίτροπε, κατά πάσα πιθανότητα σε όλες τις πολιτικές ομάδες επικρατεί ευρύ φάσμα απόψεων. Ορισμένοι είναι ικανοποιημένοι από την αυστηρή δημοσιονομική πολιτική του Συμβουλίου, ενώ άλλοι βουλευτές θεωρούν ότι συνιστά εμπόδιο στην επίτευξη όλων των επιθυμητών στόχων. Γεγονός είναι ότι η πρόταση του Συμβουλίου για το συνολικό ύψος του προϋπολογισμού υπολείπεται σε απίστευτο βαθμό του συνδυασμένου εθνικού εισοδήματος, καθώς και ότι η πρόταση του Κοινοβουλίου αντιστοιχεί επίσης σε εξαιρετικά μειωμένο επίπεδο δημοσιονομικών δαπανών.
<P>
" Ομάδα μας εκφράζει τη λύπη της για τον τρόπο με τον οποίο το σχέδιο προϋπολογισμού ενισχύει τον στρατιωτικό χαρακτήρα της Ένωσης. " στρατιωτικοποίηση της Ένωσης είναι άλλωστε ένας από τους λόγους για τους οποίους η Ομάδα μας δεν μπορεί να υποστηρίξει τη νέα πρόταση συντάγματος που συμφωνήθηκε την περασμένη εβδομάδα. Το σύνταγμα, όπως και το σχέδιο προϋπολογισμού του επόμενου έτους, δεν πρόκειται να συμβάλει καθόλου στην ενίσχυση της κοινωνικής διάστασης της Ένωσης.
<P>
Έχουμε συνηθίσει στην ιδέα ότι η Επιτροπή δεν εφαρμόζει ποτέ πλήρως τον προϋπολογισμό της ΕΕ, και τα κράτη μέλη έχουν συνηθίσει στην ιδέα ότι οι ίδιοι πόροι τους, όπως είναι γνωστοί, θα τους επιστρέφονται κάθε έτος. Αυτό θα οφείλεται στα υπόλοιπα προς εκκαθάριση που θα προκύψουν από τις καθυστερήσεις στην υλοποίηση των προγραμμάτων που υπάγονται στα διαρθρωτικά ταμεία και το Ταμείο Συνοχής το τρέχον και το επόμενο έτος. Ο εισηγητής, κ. Virrankoski, πολύ εύλογα επιταχύνει τη διαδικασία έγκρισης αυτών των προγραμμάτων.
<P>
Κατά τη γνώμη της Ομάδας μας, η τροποποίηση των διοργανικών συμφωνιών όσον αφορά τις νέες δαπάνες για το Galileo και το Ευρωπαϊκό Ινστιτούτο Τεχνολογίας είναι ορθή. Δεν υπάρχουν αρκετοί πόροι στο δημοσιονομικό πλαίσιο· οι συμμετέχοντες πρέπει λοιπόν να προσφέρουν νέες πιστώσεις στην Ένωση για τα προγράμματα αυτά. Στο παρόν Κοινοβούλιο, το Προεδρείο του Σώματος δεν είναι εξίσου πειθαρχημένο με την Επιτροπή Προϋπολογισμών ως προς τους δημοσιονομικούς του στόχους. Προσπαθεί πάντα να καλύψει το 20% των διοικητικών εξόδων της ΕΕ ακόμη και αν δεν υπάρχει κανένα πρόγραμμα για το οποίο να μπορούν να δαπανηθούν δικαιολογημένα οι πόροι. Τέτοια προγράμματα περιλαμβάνουν το μνημείο στον κ. Pöttering, ένα μουσείο που είναι αφιερωμένο στη σύντομη ιστορία της ΕΕ, ή τη μετατροπή του χώρου στάθμευσης του Κοινοβουλίου σε αναψυκτήριο και λουτρά.
<P>
Συγχρόνως, οι Σοσιαλδημοκράτες, οι Φιλελεύθεροι και οι Πράσινοι που έχουν εκλεγεί στην Επιτροπή Προϋπολογισμών με την υψηλή εποπτεία των κομμάτων τους υποστηρίζουν την παροχή πόρων στα ευρωπαϊκά κόμματα και τώρα επίσης σε ευρωπαϊκά ιδρύματα τα οποία χρηματοδοτούνται από τον προϋπολογισμό του Κοινοβουλίου. Δεν υπήρχε καμία ρήτρα που να δηλώνει ότι η χρήση των πόρων πρέπει να εποπτεύεται σύμφωνα με τις βέλτιστες πρακτικές του δημοσιονομικού ελέγχου στην ΕΕ. Οι συμπατριώτες μου, κκ. Virrankoski και Ville Itälä, προσπάθησαν, ως εισηγητές, να επιτύχουν ένα ισορροπημένο αποτέλεσμα.
<SPEAKER ID="200" NAME="Nils Lundgren">
εξ ονόματος της Ομάδας IND/DEM. - (SV) Ευχαριστώ, κύριε Πρόεδρε. Οι αξιότιμοι βουλευτές κκ. Virrankoski και Itälä χειρίστηκαν πολύ ικανοποιητικά τα δημοσιονομικά ζητήματα. Τρέφω μεγάλο σεβασμό για το έργο τους, εντός του δεδομένου πλαισίου αναφοράς. Αυτό είναι όμως το πρόβλημα: είναι υποχρεωμένοι να λειτουργούν εντός του δεδομένου πλαισίου αναφοράς. " δημοσιονομική διαδικασία της ΕΕ είναι άκρως ξεπερασμένη και ως εκ τούτου ανάξια ακόμη και περιφρόνησης.
<P>
" βασική αρχή είναι πάντα η εξής: δεδομένου ότι εισφέρονται περισσότερα χρήματα, σε τι πρέπει να τα επενδύσουμε; Ο οργανισμός αυτός είναι 50 ετών, και γι' αυτό έπρεπε να εστιάζουμε στην επίτευξη μηδενικού προϋπολογισμού. Πρέπει να θέσουμε το ακόλουθο ερώτημα: αν αρχίζαμε σήμερα (και όχι πριν από 50 έτη), σε τι θα επενδύαμε τους δημοσιονομικούς μας πόρους; Θα τους επενδύαμε στη δημιουργία της Οικονομικής και Κοινωνικής Επιτροπής ή της Επιτροπής των Περιφερειών; Θα επενδύαμε σχεδόν τους μισούς πόρους μας σε μια προστατευτική γεωργική πολιτική, σε δημόσιες σχέσεις και στην προώθηση προϊόντων τα οποία διαφορετικά δεν θα μπορούσαν να πουληθούν; Θα τους επενδύαμε σε ενισχύσεις για την παραγωγή καπνού, καπνού ο οποίος δεν μπορεί να πουληθεί κανονικά, την ίδια στιγμή που απαγορεύουμε εν γένει το κάπνισμα στην ΕΕ; Θα επενδύαμε σε διαρθρωτικά ταμεία τα οποία καταλαμβάνουν σχεδόν όλο το υπόλοιπο του συνολικού προϋπολογισμού, αποφασίζοντας έτσι ότι οι χώρες μπορούν να λαμβάνουν χρήματα από τον κεντρικό προϋπολογισμό της ΕΕ υπό τον όρο ότι προορίζονται για ένα ορισμένο είδος περιφερειακής πολιτικής; " απάντηση είναι -όπως έχω την πεποίθηση ότι θα παραδεχτούν όλες και όλοι όσοι βρίσκονται σε αυτό το Σώμα (που, ομολογουμένως, δεν είναι πολλοί)- όχι, δεν θα κάναμε τίποτα τέτοιο.
<P>
Το ερώτημα που τίθεται λοιπόν είναι το εξής: πώς μπορούμε να αντιμετωπίσουμε το θέμα; " απάντηση είναι ότι δεν μπορούμε να το αντιμετωπίσουμε αν δεν είμαστε διατεθειμένοι να εξετάσουμε εξαρχής τις βάσεις του δημοσιονομικού συστήματος και να προχωρήσουμε από αυτό το σημείο. Επομένως, ξεκινούμε από εντελώς λανθασμένη βάση. Αν διενεργήσουμε μια απλή οικονομική ανάλυση και εξετάσουμε τι πρέπει να γίνεται με τα δημοσιονομικά κονδύλια σε επίπεδο ΕΕ που δαπανώνται μέσω των Βρυξελλών, θα δούμε ότι αυτά πρέπει να αφορούν τη διάθεση πόρων στα κράτη μέλη τα οποία δεν θα ήταν διαφορετικά σε θέση να επενδύσουν, λόγου χάρη, για την πραγματοποίηση βασικής έρευνας. Όλοι γνωρίζουμε από την οικονομική θεωρία ότι η βασική έρευνα υποχρηματοδοτείται συστηματικά στην αγορά. Υπάρχουν πάντα αυτοί που στηρίζονται στα επιτεύγματα άλλων. Θεωρείται δεδομένο ότι κάποιος άλλος θα καταβάλει το κόστος της βασικής έρευνας και, όταν αυτή ολοκληρωθεί, θα είναι διαθέσιμη σε όλους μας. Υπάρχουν πολλοί τέτοιοι τομείς και απίστευτα μικρά χρηματικά ποσά διατίθενται για τέτοιους σκοπούς. Συζητάμε γι' αυτό, όμως δεν κάνουμε τίποτα. Στις περισσότερες περιπτώσεις οι πόροι διατίθενται σε προγράμματα που αποφασίστηκαν πριν από 30 ή 50 χρόνια. Αυτό είναι σκανδαλώδες. Έχουμε επίσης μια ΕΕ η οποία αγοράζει κτήρια ανά την Ευρώπη θεωρώντας ότι αυτό είναι φθηνότερο. Τέτοιου είδους πρακτικές είναι ανεύθυνες, συνιστούν κερδοσκοπία με χρήματα των φορολογούμενων. Δεν πρέπει να συνεχιστούν. Πρέπει να ξεκινήσουμε διάλογο σχετικά με το πώς πρέπει να διαχειρίζεται η ΕΕ τα χρήματα που λαμβάνουμε. Οι ορθές παρεμβάσεις μας αντιστοιχούν ίσως στο 10-15% του συνόλου των πόρων. Οι υπόλοιποι διατίθενται για απαράδεκτα προγράμματα, καθώς και σε διάφορες προσπάθειες ανάπτυξης δημοσίων σχέσεων, όπως τα χρήματα για την προσαρμογή στην παγκοσμιοποίηση. " ύπαρξη επιμέρους κρατών τα οποία ανταγωνίζονται μεταξύ τους για την εξεύρεση των καλύτερων θεσμικών λύσεων δημιούργησε την Ευρώπη και ευθύνεται για την επιτυχία της. Ας παραμείνουμε σε αυτό. Ευχαριστώ πολύ.
<SPEAKER ID="201" NAME="Hans-Peter Martin" AFFILIATION="NI">
(DE) Κύριε Πρόεδρε, όσοι έχουν μετάσχει στην Επιτροπή Προϋπολογισμών γνωρίζουν πόσο δύσκολο είναι πάντα να αποδεσμεύουμε έστω και ελάχιστα χρηματικά ποσά το φθινόπωρο. Συνήθως έχουν κρυφτεί καλά στις δημοσιονομικές κατηγορίες των αποθεματικών έκτακτης ανάγκης.
<P>
Καταβάλλεται, φυσικά, προσπάθεια να είμαστε ενεργοί και επομένως να κάνουμε κάτι. Επ' αυτού θέλω να απευθυνθώ προσωπικά σε εσάς, κύριε Πρόεδρε. Έχει ήδη θεσπιστεί το κινηματογραφικό βραβείο LUX. Είχε οριστεί ότι πρέπει να παρακολουθήσουμε τις ταινίες έως τη 18η Οκτωβρίου του τρέχοντος έτους, και μόνον οι βουλευτές που είδαν και τις τρεις ταινίες μπορούν και πρέπει να ψηφίσουν στο πλαίσιο αυτής της δημοσιονομικής πρωτοβουλίας. Μόλις διάβασα τον κατάλογο. Δεν είναι ούτε δώδεκα οι βουλευτές που θα λάβουν αύριο την απόφαση σχετικά με το ποιον Πύργο της Βαβέλ πρέπει να δώσουν σε ποιον.
<P>
Σας παρακαλώ λοιπόν, κύριε Πρόεδρε, να φανείτε ειλικρινής αύριο και να μην μας εξαπατήσετε, αλλά να μας πείτε πόσοι βουλευτές στην πραγματικότητα μετείχαν νόμιμα σε αυτή την ψηφοφορία. Μεριμνήστε, σας παρακαλώ, ώστε να εξασφαλιστεί ότι δεν θα τροποποιηθούν την τελευταία στιγμή τα πρακτικά, διότι η προθεσμία για την παρακολούθηση των ταινιών ήταν η 18η Οκτωβρίου.
<P>
Αυτό το σχετικά μικρό πρόβλημα σε σύγκριση με την έκταση του προϋπολογισμού, κύριε Πρόεδρε, μπορεί να επεκταθεί και σε πολλούς άλλους τομείς. Σπαταλούμε διαρκώς χρήματα χωρίς περίσκεψη, επειδή διαθέτουμε πάρα πολλά χρήματα, με αποτέλεσμα να υπονομεύονται ακόμη και καλές ιδέες όπως το κινηματογραφικό βραβείο. Σας παρακαλώ, όμως, να φανείτε ειλικρινής τουλάχιστον αύριο, κύριε Πρόεδρε!
<SPEAKER ID="202" NAME="Πρόεδρος">
Αυτά τα σχόλια δεν είναι αντάξια απάντησης.
<SPEAKER ID="203" NAME="Dalia Grybauskaitė">
μέλος της Επιτροπής. - (LT) Επιτρέψτε μου να ξεκινήσω την ομιλία μου εκφράζοντας τη μεγάλη μου χαρά που είμαι σε θέση να σας μιλώ εδώ σήμερα, πριν από αυτή τη σημαντική ψηφοφορία, αμέσως μετά την πρώτη ανάγνωση. Θέλω να ευχαριστήσω τον πρόεδρο της αρμόδιας κοινοβουλευτικής επιτροπής, κ. Böge, τον κεντρικό εισηγητή, κ. Virrankoski, καθώς και τους συντονιστές όλων των πολιτικών ομάδων για το άκρως επιτυχημένο, συντονισμένο και θετικό έργο τους για την επίτευξη συναίνεσης στην Επιτροπή Προϋπολογισμών κατά την πρώτη ανάγνωση. Όλα τα κονδύλια που είχε προτείνει η Ευρωπαϊκή Επιτροπή αποκαταστάθηκαν - σας ευχαριστούμε θερμά γι' αυτό.
<P>
(EN) Για τον καθορισμό σχεδόν όλων των γραμμών του προσχεδίου προϋπολογισμού, θα ήθελα να εκφράσω τις ευχαριστίες μου στο Κοινοβούλιο. Το επαναλαμβάνω στα αγγλικά, σε περίπτωση που η διερμηνεία ήταν ανακριβής, διότι αυτό είναι το σημαντικότερο μέρος της ομιλίας μου. Συγχρόνως, θέλω επίσης να πω ότι, ανεξαρτήτως του πόσο ικανοποιημένοι είμαστε και του πόσο ικανοποιητική είναι η συνεργασία μας, θέλουμε να κάνουμε κάποια σχόλια και να πούμε ότι, παρ' όλα αυτά, στις περισσότερες περιπτώσεις το Κοινοβούλιο δημιούργησε αποθεματικά.
<P>
Αυτό είναι κάτι που αντιμετωπίσαμε και πέρυσι, και η Επιτροπή μπόρεσε τότε να ανταποκριθεί, θα φροντίσουμε λοιπόν και τώρα να καταβάλουμε κάθε δυνατή προσπάθεια ώστε να εξασφαλίσουμε ότι η Επιτροπή θα ικανοποιήσει όλες τις προϋποθέσεις, παρέχοντας όλες τις πληροφορίες που χρειάζεστε για να μπορέσετε να αποδεσμεύσετε τα αποθεματικά πριν από τη δεύτερη ανάγνωση.
<P>
Θα ήθελα ιδιαιτέρως να αναφέρω τα πιλοτικά έργα, όπου, φέτος, το Κοινοβούλιο έλαβε την πρωτοβουλία και ουσιαστικά χρησιμοποίησε έναν αυξημένο αριθμό νέων πιλοτικών έργων και προπαρασκευαστικών δράσεων τις οποίες προτείνετε. Ως συνήθως, θα εξετάσουμε προσεκτικά κάθε περίπτωση και θα παρουσιάσουμε την άποψή μας στις αρχές Νοεμβρίου μέσω της λεγόμενης "επιστολής σχετικά με τη δυνατότητα εκτέλεσης", η οποία θα ληφθεί εγκαίρως, πολύ πριν από τη συνδιαλλαγή και τη δεύτερη ανάγνωση.
<P>
Όσον αφορά τους εκτελεστικούς οργανισμούς, που αποτελούν το πολύ μεγάλο, διαφωτιστικό στοιχείο της εφετινής διαδικασίας κατάρτισης του προϋπολογισμού, θα ήθελα επίσης να τονίσω το εποικοδομητικό πλαίσιο που ορίστηκε από τη συνδιαλλαγή του Ιουλίου μεταξύ μας και το συνολικό ζήτημα των οργανισμών. Θα ήθελα επίσης να ευχαριστήσω το Κοινοβούλιο, ιδίως την κ. Haug, για τη συνεργασία της, ιδιαίτερα στην ολοκλήρωση της αναθεώρησης των διατάξεων σχετικά με τη λειτουργία των εκτελεστικών οργανισμών, τις οποίες εγκρίναμε πρόσφατα.
<P>
" Επιτροπή θα καταβάλει κάθε δυνατή προσπάθεια για να διασφαλίσει, ως έντιμος διαμεσολαβητής μεταξύ των δύο αρμόδιων για τον προϋπολογισμό αρχών, και θα προσπαθήσει να εξασφαλίσει το βέλτιστο και ισορροπημένο αποτέλεσμα μεταξύ όλων μας για τη διασφάλιση της χρηματοδότησης του προϋπολογισμού, ιδίως γνωρίζοντας και έχοντας κατά νου ότι εξακολουθούμε να έχουμε μεγάλα προβλήματα τα οποία πρέπει να λύσουμε μαζί, όπως το Galileo και το ΕΙΤ, το οποίο βρίσκεται επί τάπητος μετά την πρότασή μας εν αναμονή, κυρίως, της απόφασης του Συμβουλίου. Είμαστε ικανοποιημένοι με τον τρόπο που το Κοινοβούλιο αντιμετώπισε αυτό το ζήτημα στην πρόταση και στην πρώτη ανάγνωση. Επομένως, ελπίζω ότι όλοι μαζί -και οι τρεις μας- θα μπορέσουμε να ολοκληρώσουμε επιτυχώς και εγκαίρως τη διαδικασία του προϋπολογισμού.
<SPEAKER ID="205" NAME="Michael Gahler  " AFFILIATION="PPE-DE">
συντάκτης της γνωμοδότησης της Επιτροπής Εξωτερικών Υποθέσεων. - (DE) Κύριε Πρόεδρε, το ανώτατο όριο χρηματοδότησης για την κατηγορία 4 είναι 7,002 δισ. ευρώ σύμφωνα με το πολυετές δημοσιονομικό πλαίσιο. Το Συμβούλιο αύξησε το προσχέδιο προϋπολογισμού της Επιτροπής για το 2008, ύψους 6,672 δισ. ευρώ, σε 6,89 δισ. ευρώ, κυρίως διαθέτοντας πρόσθετα ποσά για την Παλαιστίνη και το Κοσσυφοπέδιο. Το Κοινοβούλιο επεσήμανε από νωρίς ότι αυτοί οι πόροι δεν θα ήταν επαρκείς επειδή δεν είχαν ληφθεί υπόψη προκλήσεις οι οποίες μπορούσαν ήδη να προβλεφθούν. Τώρα το Συμβούλιο μας πληροφορεί ότι απαιτούνται πολύ υψηλότερα ποσά, ιδίως στον τομέα της πολιτικής ασφαλείας. Δυστυχώς, δεν μας έχει γνωστοποιηθεί ακόμη καμία συγκεκριμένη πρόταση. Πρέπει, ωστόσο, να έρθουμε σε συμφωνία με το Συμβούλιο όσον αφορά την ΚΕΠΠΑ. Ας διαπραγματευτούμε λοιπόν ανοικτά και ειλικρινά σχετικά με τις πραγματικές ανάγκες για το 2008.
<P>
Εφόσον έχουμε εγκρίνει περί τα 250 εκατ. ευρώ ετησίως για την ΚΕΠΠΑ από το 2007 έως το 2013, το έλλειμμα ως προς τη χρηματοδότηση πρέπει να είναι ήδη εμφανές. Οι δαπάνες μας για την πολιτική ασφαλείας κινούνται σχεδόν σύμφωνα με το καθορισθέν χρονοδιάγραμμα.
<P>
Ένα άλλο σημαντικό θέμα είναι η Παλαιστίνη. Το 2007 δαπανούμε σημαντικά περισσότερα χρήματα από ό,τι είχε προϋπολογιστεί, έως και 400 εκατ. ευρώ. Χρειαζόμαστε επίσης περισσότερα χρήματα το προσεχές έτος από ό,τι εκτιμούσαν έως τώρα η Επιτροπή και το Συμβούλιο. Δεν μπορούμε, ωστόσο, να αναμένουμε από το Κοινοβούλιο να μειώσει τα ποσά που προβλέπονται στον προϋπολογισμό, και να λεηλατήσουμε στη συνέχεια άλλες πολιτικές κατά τη διάρκεια του έτους επειδή δεν προηγήθηκε σοβαρός προγραμματισμός.
<P>
Επιπλέον, δεν έχουν ακόμη διευκρινιστεί η συγκεκριμένη μορφή των προγραμμάτων για το Κοσσυφοπέδιο και οι δημοσιονομικές ανάγκες για το 2008. Γνωρίζω ότι πρέπει πρώτα να περιμένουμε τη συγκεκριμένη πολιτική εντολή σε αυτόν τον τομέα.
<P>
Εν κατακλείδι, θέλω να υπογραμμίσω το θέμα του πολιτικού διαλόγου που πρέπει σύντομα να καθιερώσουμε. Το Ευρωπαϊκό Κοινοβούλιο αγωνίστηκε γι' αυτό στις διαπραγματεύσεις σχετικά με το πολυετές δημοσιονομικό πλαίσιο και για την κατοχύρωσή του στη διοργανική συμφωνία. Αυτό θα ήταν το κατάλληλο βήμα για τον χειρισμό σημαντικών εξελίξεων κατά τρόπο εποικοδομητικό, τον κατάλληλο χρόνο και βάσει αμοιβαίας εμπιστοσύνης. Θα προσέφερε δε το ορθό πλαίσιο για την προετοιμασία της αναθεώρησης των νέων δημοσιονομικών μέσων.
<SPEAKER ID="206" NAME="Ralf Walter  " AFFILIATION="PSE">
συντάκτης της γνωμοδότησης της Επιτροπής Ανάπτυξης. - (DE) Κύριε Πρόεδρε, κυρίες και κύριοι, η Επιτροπή Ανάπτυξης καταβάλλει προσπάθεια να θέσει προτεραιότητες με παράλληλη εκτίμηση των δαπανών τους στον προϋπολογισμό. Γνωρίζουμε ότι η αναπτυξιακή βοήθεια, και συνεπώς η βοήθειά μας προς τους πιο φτωχούς πληθυσμούς του πλανήτη, δεν παρέχεται μέσω κάποιας αιφνιδιαστικής απόφασης και τα αποτελέσματα δεν προκύπτουν από το πουθενά, αλλά υπάρχουν σχετικές διαδικασίες, τις οποίες οφείλουμε να επανεξετάζουμε διαρκώς.
<P>
Έχουμε υπογραμμίσει ότι θέλουμε να καταπολεμήσουμε τη φτώχεια. Αυτό σημαίνει ότι πρέπει να προσφέρουμε στους πληθυσμούς εκπαίδευση και να εξασφαλίσουμε ότι είναι υγιείς, έτσι ώστε να μπορούν να επιτύχουν την ανάπτυξή τους στο περιβάλλον τους, εντός της χώρας τους. Έχουμε επενδύσει μεγάλα χρηματικά ποσά στο παρελθόν για την καταπολέμηση της ελονοσίας, της φυματίωσης και του AIDS και θέλουμε να βοηθήσουμε αυτές τις χώρες να αναπτυχθούν πραγματικά μέσω προληπτικών μέτρων όπως, λόγου χάρη, η κατάργηση των ελαφρών όπλων, των ναρκών ξηράς και των πυρηνικών, βιολογικών και χημικών όπλων δημιουργώντας ένα δίκτυο πρόληψης συγκρούσεων και διασυνοριακής συνεργασίας μεταξύ των αναπτυσσόμενων χωρών.
<P>
Δεν πρέπει όμως τώρα -και αυτές είναι οι δύο εκκλήσεις μου προς το Συμβούλιο και την Επιτροπή- να αποφασίσει βεβιασμένα Συμβούλιο -απλώς και μόνον επειδή εμφανίζεται ένα νέο θέμα στην ημερήσια διάταξη- ότι θα οργανώσουμε τα πάντα εξαρχής. Πρέπει να βοηθήσουμε το Κοσσυφοπέδιο, καθώς και την Παλαιστίνη, και ως προς αυτό συμφωνούμε πλήρως. Οφείλουμε να το πράξουμε, όχι όμως με την αφαίρεση πόρων από τους φτωχότερους πληθυσμούς και με την πεποίθηση ότι θα μπορούσε να ανιχνευθεί ένα είδος συνέχειας σε μια τέτοια ανταλλαγή, ή ότι στο εξωτερικό θα δημιουργηθεί η εντύπωση ότι εργαζόμαστε για να βοηθήσουμε τους φτωχότερους πληθυσμούς εκεί με πραγματικά συγκεντρωτικό τρόπο. Πρέπει να εξασφαλιστούν νέες πιστώσεις εν προκειμένω, και γνωρίζω ότι μιλάμε για χρήματα των φορολογουμένων μας, όμως πρέπει να τους το εξηγήσουμε ρητώς. Εάν το πράξουμε, οι προσπάθειές μας θα είναι όντως επιτυχείς.
<P>
" δεύτερη επισήμανσή μου απευθύνεται στην Επιτροπή. Γνωρίζετε ποιες ακριβώς είναι οι προτεραιότητές μας για την καταπολέμηση της φτώχειας. Μόλις τις ανέφερα: παροχή υγειονομικής περίθαλψης και βασικής εκπαίδευσης έτσι ώστε οι πληθυσμοί να είναι σε θέση να κερδίζουν τα προς το ζην στις χώρες τους. Έχουμε τοποθετήσει πολλά χρήματα στο αποθεματικό και δεν πρόκειται να τα αποδεσμεύσουμε μέχρι να καταστήσετε σαφές ότι έχετε δεχτεί και υιοθετήσει τις προτεραιότητες του Κοινοβουλίου.
<P>
Δεν θέλουμε να στραφούμε εν προκειμένω σε πρακτικές μικροδιαχείρισης, όμως πραγματοποιήσαμε μια πολιτική εκτίμηση, με την οποία συμφωνήσατε. Θα εμμείνουμε σε αυτή και θα την εφαρμόσουμε έτσι ώστε, όπως και σε άλλες περιπτώσεις στον τομέα της εξωτερικής πολιτικής, να γίνει επίσης πραγματικότητα, γι' αυτό θα κάνουμε χρήση των δημοσιονομικών δικαιωμάτων και δυνατοτήτων μας για να σας ασκήσουμε την αναγκαία πίεση.
<SPEAKER ID="208" NAME="Peter Šťastný  " AFFILIATION="PPE-DE">
συντάκτης γνωμοδότησης της Επιτροπής Διεθνούς Εμπορίου. - (EN) Κύριε Πρόεδρε, θα ήθελα να ευχαριστήσω τον κ. Virrankoski και τον κ. Itälä για ένα έξοχο, αν και άχαρο, έργο.
<P>
Πιστεύω ότι είναι σημαντικό να υπογραμμίσουμε όχι μόνο τον ρόλο του Κοινοβουλίου ως του θεσμικού οργάνου με αρμοδιότητα ελέγχου επί του προϋπολογισμού, αλλά επίσης τον ρόλο εκάστης επιτροπής σε σχέση με τις πτυχές του προϋπολογισμού που εμπίπτουν άμεσα στη σφαίρα των αρμοδιοτήτων της. Νομίζω ότι είναι πολύ υγιές το γεγονός ότι οι μεμονωμένες ΓΔ υποβάλλουν εκθέσεις στις διάφορες επιτροπές σχετικά με τις προσδοκώμενες δαπάνες για ένα δεδομένο έτος. Πρέπει να υπάρχει ένα επίπεδο ελέγχου και πρέπει να υπάρχει διαφάνεια. Μολονότι η Επιτροπή Διεθνούς Εμπορίου δεν διαθέτει εξουσία συναπόφασης σε θέματα εμπορίου -ακόμη- νομίζω ότι έχει αναπτυχθεί μια πολύ καλή πρακτική κατά την οποία έχουμε μια ειλικρινή και ανοιχτή συζήτηση με τη ΓΔ Εμπορίου για δημοσιονομικά θέματα και για τους λόγους για τους οποίους ορισμένες δαπάνες είναι αναγκαίες.
<P>
Όσον αφορά τα κονδύλια του προϋπολογισμού, θέλω να τονίσω την ανάγκη διατήρησης τόσο της βοήθειας για το εμπόριο όσο και της κοινοβουλευτικής διάστασης του ΠΟΕ ως σημαντικών πτυχών ενός προϋπολογισμού για το εμπόριο. Πρέπει να είμαστε σε θέση να προωθούμε τα ευρωπαϊκά αγαθά σε τρίτες χώρες. Πρέπει να έχουμε εμπειρογνώμονες που θα βοηθούν τις εταιρείες μας να εισέλθουν στις ξένες αγορές αλλά, ταυτόχρονα, πρέπει να βοηθούμε τις αναπτυσσόμενες χώρες να εξάγουν στην ΕΕ. Χωρίς το εμπόριο δεν μπορεί να υπάρξει μακροπρόθεσμη αειφόρος ανάπτυξη. Ο ΠΟΕ επικρίθηκε πρόσφατα για την έλλειψη διαφάνειάς του. " κοινοβουλευτική διάσταση των συνομιλιών για το παγκόσμιο εμπόριο αποτελεί μια σημαντική πρωτοβουλία που πρέπει να συνεχίσουμε να υποστηρίζουμε διότι βελτιώνει τον διάλογο, δίνει μεγαλύτερη νομιμότητα και επιτρέπει τον μεγαλύτερο έλεγχο.
<P>
Τελειώνοντας, προτρέπω την Επιτροπή να εξασφαλίσει ότι το Κοινοβούλιο θα ενημερώνεται εν ευθέτω χρόνω για οποιαδήποτε σχέδια μικροχρηματοδοτικής βοήθειας έτσι ώστε να μπορεί να διεξαχθεί κατάλληλη συζήτηση στις αρμόδιες επιτροπές, και εμείς, ως θεσμικό όργανο, να γνωρίζουμε καλά ποιες είναι οι χώρες-δικαιούχοι που δαπανούν τους πόρους της ΕΕ.
<SPEAKER ID="209" NAME="Salvador Garriga Polledo  " AFFILIATION="PPE-DE">
συντάκτης της γνωμοδότησης της Επιτροπής Ελέγχου των Προϋπολογισμών. - (ES) Κύριε Πρόεδρε, κυρία Επίτροπε, στη γνωμοδότησή της για τον προϋπολογισμό του 2008, η Επιτροπή Ελέγχου των Προϋπολογισμών εστίασε την προσοχή της σε δύο θεμελιώδη ζητήματα:
<P>
Το πρώτο είναι η συμμόρφωση με την παράγραφο 44 της νέας διοργανικής συμφωνίας σχετικά με τη δήλωση αξιοπιστίας και την ετήσια πιστοποίηση που πρέπει να αποστέλλει κάθε κράτος μέλος. Σε αυτή την τροπολογία δίνουμε συνέχεια στα συμπεράσματα και τις συστάσεις των απαλλαγών του 2004 και του 2005, τις οποίες μια μειονότητα των κρατών μελών έχει ήδη εφαρμόσει, όμως πιστεύουμε ότι το ίδιο πρέπει να πράξουν ακόμη περισσότερα κράτη.
<P>
Γνωρίζουμε ότι η Ευρωπαϊκή Επιτροπή δεν μπορεί να αξιολογήσει τον βαθμό στον οποίο έχουν συμμορφωθεί τα κράτη μέλη με αυτή την υποχρέωση έως τις 15 Φεβρουαρίου. Εντούτοις, και ίσως προκειμένου να ενθαρρυνθεί η Ευρωπαϊκή Επιτροπή να προωθήσει αυτή την αξιολόγηση χωρίς περιττή χρονοτριβή, έχουμε εισαγάγει ένα αποθεματικό στις δαπάνες προσωπικού της Επιτροπής. Είμαστε βέβαιοι ότι η Επιτροπή ενδιαφέρεται εξίσου με το Κοινοβούλιο να εξασφαλίσει ότι τα κράτη μέλη θα εφαρμόσουν πλήρως την παράγραφο 44 στον τομέα της κοινής διαχείρισης. Έχω συνεπώς τη βεβαιότητα ότι θα καταλήξουμε σε συμφωνία επί του αποθεματικού.
<P>
Το δεύτερο ζήτημα είναι η διαφάνεια. Πιστεύουμε ότι όσο πιο λεπτομερείς είναι οι δημοσιονομικές δαπάνες, τόσο απλούστερος θα είναι για την αρμόδια δημοσιονομική αρχή ο έλεγχος της εκτέλεσής τους.
<P>
Ζητήσαμε λοιπόν τη θέσπιση νέων δημοσιονομικών κονδυλίων στους τομείς δαπανών που ενδιαφέρουν περισσότερο το Κοινοβούλιο, όπως οι οργανισμοί, η γεωργική ανάπτυξη και άλλες κατηγορίες, όπως η εξωτερική δράση, προκειμένου, επαναλαμβάνω, να ανταποκριθούμε σε μια πολύ σαφή δέσμευση του Κοινοβουλίου και της Επιτροπής Ελέγχου των Προϋπολογισμών, να συμβάλουμε στη μέγιστη δυνατή διαφάνεια, όπως απαιτεί από εμάς η κοινή γνώμη.
<SPEAKER ID="210" NAME="Cristobal Montoro Romero  " AFFILIATION="PPE-DE">
συντάκτης της γνωμοδότησης της Επιτροπής Οικονομικών και Νομισματικών Θεμάτων. - (ES) Κύριε Πρόεδρε, κυρία Επίτροπε, κύριοι εισηγητές, η Επιτροπή Οικονομικών και Νομισματικών Θεμάτων έχει καταθέσει μια γνωμοδότηση, η οποία εγκρίθηκε ομόφωνα -δεν υπήρξε καμία αρνητική ψήφος- και στην όποια, καταρχάς, επικροτούμε την πρόοδο που έχει επιτευχθεί όσον αφορά τις πιστώσεις που στοχεύουν στη βελτίωση της ανταγωνιστικότητας για την οικονομική ανάπτυξη και την απασχόληση, και επίσης, ειδικότερα, τις πιστώσεις που στοχεύουν στη συνοχή με σκοπό την ανάπτυξη και απασχόληση εντός της Ευρωπαϊκής Ένωσης.
<P>
Όσον αφορά τα θέματα για τα οποία είναι αρμόδια η επιτροπή, τις οικονομικές και νομισματικές υποθέσεις, τον τομέα των επιχειρήσεων, τον ανταγωνισμό, τη φορολογία και την τελωνειακή ένωση, την καταπολέμηση της φορολογικής απάτης και της γενικής απάτης στις ευρωπαϊκές στατιστικές και, ειδικότερα, το κεφάλαιο σχετικά με τα στατιστικά στοιχεία, φυσικά χαιρετίζουμε την πρόοδο που συντελείται σε αυτόν τον προϋπολογισμό, τη δημοσιονομική προσέγγιση, όπως ήταν όμως αναμενόμενο εντοπίσαμε επίσης ορισμένες αδυναμίες.
<P>
Θα προτιμούσαμε τη διάθεση περισσότερων πόρων, περισσότερων χρημάτων για την οικονομική ανάπτυξη, με άλλα λόγια για την ευημερία των πολιτών, να παρασχεθεί σαφέστερη δημοσιονομική στήριξη στα προγράμματα της νομισματικής ένωσης, να στηριχθούν σαφέστερα οι μικρές και μεσαίες επιχειρήσεις ως πηγή δημιουργίας θέσεων εργασίας. Φυσικά, όλοι πρέπει να τηρούμε απαρέγκλιτα τις αρχές της πειθαρχίας - σε αυτό πρέπει να δοθεί μεγαλύτερη προτεραιότητα, και κανείς δεν το υποστηρίζει περισσότερο από εμένα τον ίδιο. Ωστόσο, αυτό και οι τρέχουσες δημοσιονομικές αδυναμίες της Ένωσής μας απέχουν παρασάγγας.
<P>
Θεωρούμε ότι η Ευρωπαϊκή Ένωση πρέπει πραγματικά να καταρτίσει πιο δυναμικούς προϋπολογισμούς από την άποψη της προαγωγής της οικονομικής ανάπτυξης που θα δημιουργήσει θέσεις απασχόλησης, και γι' αυτό η διάθεση πόρων που ανήκουν σε όλες τις χώρες της ΕΕ είναι απολύτως απαραίτητη.
<SPEAKER ID="211" NAME="Gabriele Stauner  " AFFILIATION="PPE-DE">
συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων. - (DE) Κύριε Πρόεδρε, κυρία Επίτροπε, κυρίες και κύριοι, εξ ονόματος της Επιτροπής Απασχόλησης και Κοινωνικών Υποθέσεων επικροτώ ιδιαίτερα το γεγονός ότι η Ευρωπαϊκή Επιτροπή είναι τώρα πρόθυμη να διαθέσει το 44,2% του προϋπολογισμού, ποσοστό που αντιστοιχεί σε 57 δισ. ευρώ, για την ανάπτυξη και την απασχόληση. " αύξηση κατά 2,3 δισ. ευρώ των κονδυλίων στις αντίστοιχες κατηγορίες του προϋπολογισμού για το 2008 στηρίζει ουσιαστικά τη στρατηγική της Λισαβόνας. Θέλω δε να υπογραμμίσω ιδιαίτερα τα τρία πιλοτικά προγράμματα στον κοινωνικό τομέα, παρά το γεγονός ότι η Επιτροπή Προϋπολογισμών δεν ενέκρινε τους σχετικούς πόρους σε μια περίπτωση και τους περιέκοψε σημαντικά σε μια άλλη.
<P>
Ακόμη και το πρόγραμμα για την κατάσταση της απασχόλησης στον τομέα της υγειονομικής περίθαλψης, που υπέστη κάποιες περικοπές από την Επιτροπή Προϋπολογισμών, μου είναι ιδιαίτερα προσφιλές, καθότι παρουσιάστηκαν σοβαρά προβλήματα μετά τις διευρύνσεις της ΕΕ το 2004 και το 2007. Το πιλοτικό πρόγραμμα πρέπει συνεπώς να εκτελεστεί σύμφωνα με το σχέδιό μας. Τούτο ισχύει ιδίως όσον αφορά πιθανούς κανονισμούς στον τομέα των κοινωνικών υπηρεσιών. Το ίδιο ισχύει και για ένα άλλο πρόγραμμα που έχουμε προτείνει: την κοινωνική ένταξη των μεταναστών.
<P>
Σας παρακαλώ λοιπόν να στηρίξτε τις τροπολογίες που έχουμε επαναφέρει στην Ολομέλεια. Θέλω επίσης να τονίσω για μια ακόμη φορά το οικογενειακό πρόγραμμα που πρόκειται να υλοποιηθεί από το ίδρυμα στο Δουβλίνο, το οποίο θέλω να ενισχύσουμε με 400 000 ευρώ, ποσό το οποίο απέρριψε τελείως η Επιτροπή Προϋπολογισμών. Οι φιλικές για την οικογένεια θέσεις εργασίας, η βελτίωση της κατάστασης όσον αφορά την οικογενειακή στέγη και η συνεχιζόμενη στήριξη των οικογενειών είναι επίσης πρωταρχικοί στόχοι μας στην Ευρώπη.
<P>
" αντιμετώπιση αυτών των θεμάτων πρέπει συνεπώς να ενταχθεί στο πρόγραμμα εργασιών του ιδρύματος στο Δουβλίνο και να διατεθεί, φυσικά, η αναγκαία χρηματοδότηση.
<SPEAKER ID="212" NAME="Jutta Haug  " AFFILIATION="PSE">
συντάκτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κύριε Πρόεδρε, κυρία Επίτροπε, κυρίες και κύριοι, η Επιτροπή Περιβάλλοντος, Δημόσιας Υγείας και Ασφάλειας των Τροφίμων αποκατέστησε τα δημοσιονομικά μεγέθη που είχαν μειωθεί στον τομέα αρμοδιότητάς της από το Συμβούλιο, επαναφέροντας τα ποσά που ορίζονται στο προσχέδιο προϋπολογισμού της Επιτροπής. Αυτό συνεπάγεται αύξηση του προϋπολογισμού κατά 10,3% στον περιβαλλοντικό τομέα έναντι του δημοσιονομικού έτους 2007.
<P>
Θεωρούμε ότι αυτό είναι επίσης απολύτως ενδεδειγμένο για τα σημαντικότερα μέσα στον περιβαλλοντικό τομέα. Οι EMEA, EEA, EFSA και ECDC -αυτές είναι οι συντομογραφίες των οργανισμών μας, από το έργο των οποίων είμαστε πλήρως ικανοποιημένοι- έχουν επίσης ανακτήσει τους πόρους τους. Έχει επιτευχθεί συμφωνία για το LIFE+, οι σχετικές εργασίες έχουν ξεκινήσει, ενώ από τον Ιανουάριο του 2008 το νέο σχέδιο δράσης για την υγεία αντικαθιστά το παλαιότερο. Μέχρι στιγμής καλά - σε όλους τους τομείς! Θα μπορέσουμε σίγουρα να προβούμε σε αξιολόγηση στο τέλος του έτους ή στις αρχές του 2009.
<P>
Το πρόγραμμα HELP μας προκαλεί, ωστόσο, ανησυχία. Γνωρίζουμε πόσο επιβλαβής είναι η κατανάλωση καπνού. Θέλουμε όμως να ακούσει και να κατανοήσει αυτό το μήνυμα και το ευρωπαϊκό κοινό. Το 2008 είναι το τελευταίο δημοσιονομικό έτος στο οποίο οι πόροι γι' αυτή την αντικαπνιστική εκστρατεία θα προέρχονται από το Ταμείο Καπνού. Καλούμε την Επιτροπή να αναζητήσει πολύ γρήγορα τις πηγές από τις οποίες θα μπορέσει να εξασφαλιστεί η χρηματοδότηση αυτής της εκστρατείας τα επόμενα έτη.
<SPEAKER ID="213" NAME="Angelika Niebler  " AFFILIATION="PPE-DE">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (DE) Κύριε Πρόεδρε, κυρία Επίτροπε, κυρίες και κύριοι, επιτρέψτε μου καταρχάς, εξ ονόματος της Επιτροπής Βιομηχανίας, Έρευνας και Ενέργειας, να ευχαριστήσω τον εισηγητή και τους συναδέλφους μας που μετέχουν στην Επιτροπή Προϋπολογισμών για τη συνεχή εποικοδομητική και αποτελεσματική συνεργασία τους.
<P>
Δύο στενά συνδεδεμένα θέματα έχουν, ειδικότερα, καίρια σημασία για εμάς, ως μέλη της Επιτροπής Βιομηχανίας. Αυτά -όπως αναφέρθηκε ήδη σήμερα- αφορούν αφενός το Galileo και αφετέρου το εγχείρημα του Ευρωπαϊκού Ινστιτούτου Καινοτομίας και Τεχνολογίας. Και οι δύο πρωτοβουλίες περιλαμβάνουν πρωτοποριακά προγράμματα ζωτικής σημασίας από την άποψη της πολιτικής για την καινοτομία και τη βιομηχανία τα οποία αξίζουν την πλήρη στήριξή μας.
<P>
Το Ευρωπαϊκό Ινστιτούτο Καινοτομίας και Τεχνολογίας θα συμβάλει σημαντικά στη μεταφορά τεχνολογίας από την επιστήμη στη βιομηχανία και τις επιχειρήσεις. Υπάρχει ακόμη αρκετή ζήτηση σε αυτόν τον τομέα στην Ευρώπη. " χρηματοδότηση, όμως, εγείρει αμφιβολίες. " Επιτροπή Βιομηχανίας υποστηρίζει με μεγάλη σαφήνεια ότι η χρηματοδότηση δεν πρέπει να αποβεί εις βάρος άλλων πρωτοποριακών προγραμμάτων. Συνεπώς, δεν πρέπει να αφαιρέσουμε χρήματα από το έβδομο πρόγραμμα πλαίσιο για την έρευνα, από ένα πρόγραμμα για τη διά βίου μάθηση ή από το πρόγραμμα των διευρωπαϊκών δικτύων για να χρηματοδοτήσουμε το Ευρωπαϊκό Ινστιτούτο Καινοτομίας και Τεχνολογίας. Όχι, ως μέλη της Επιτροπής Βιομηχανίας, απευθύνουμε έκκληση να αναδιανεμηθούν πόροι από τον διοικητικό προϋπολογισμό προς όφελος του ΕΙΤ. Ευτυχώς, η Επιτροπή Προϋπολογισμών ανέλαβε να υλοποιήσει αυτό το εγχείρημα. Επιπλέον, η Επιτροπή Βιομηχανίας απευθύνει έκκληση για σαφή χρηματοδότηση, που μπορεί ακόμη και να υπερβαίνει το δημοσιονομικό της κονδύλιο.
<P>
Πολύ σοβαρότερα είναι τα προβλήματα που αντιμετωπίζει το Galileo. Θα μου επιτρέψετε ίσως να επισημάνω απλώς τα εξής από την άποψη της βιομηχανικής πολιτικής: φρονώ ότι όλοι συμφωνούμε ότι χρειαζόμαστε το Galileo και ότι πρέπει επίσης να χρηματοδοτηθεί. Το πιο πρόσφατο ψήφισμα για το Galileo είχε ως αποτέλεσμα να ταχθεί το Κοινοβούλιο υπέρ της κοινοτικής χρηματοδότησης, κάτι που πρότεινε εξάλλου η Ευρωπαϊκή Επιτροπή. Τούτου λεχθέντος, είναι κρίσιμο, κατά την άποψή μου, να συνεχιστεί εν τέλει το πρόγραμμα. Το εν λόγω πρόγραμμα δεν χρειάζεται να ξεκινήσει από μηδενική βάση, αλλά μπορεί να στηριχθεί στις σημαντικές προσπάθειες των συμμετεχουσών βιομηχανικών επιχειρήσεων. Αυτό πρέπει να ληφθεί εξίσου υπόψη κατά τη διάρκεια των προσεχών διαπραγματεύσεων.
<P>
Όλες τις υπόλοιπες πτυχές που αφορούν το Galileo τις αφήνω στα χέρια του συναδέλφου μου κ. Böge, ο οποίος θα είναι επίσης υπεύθυνος για τη συνέχιση των διαπραγματεύσεων στην Επιτροπή Προϋπολογισμών μαζί με τους συναδέλφους του.
<SPEAKER ID="214" NAME="Luisa Fernanda Rudi Ubeda  " AFFILIATION="PPE-DE">
συντάκτρια της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (ES) Κύριε Πρόεδρε, θέλω καταρχάς να απευθύνω και εγώ τις ευχαριστίες μου στα μέλη της Επιτροπής Προϋπολογισμών για τη στήριξη που παρείχαν στις τροπολογίες που κατέθεσε η Επιτροπή Εσωτερικής Αγοράς και Προστασίας των Καταναλωτών, οι οποίες άλλωστε υιοθετήθηκαν σχεδόν ομόφωνα από την επιτροπή.
<P>
Πρώτον, όσον αφορά την κατηγορία 12 του προϋπολογισμού, "Εσωτερική Αγορά", θέλω απλώς να επισημάνω ότι η επιτροπή μας, μέσω των τροπολογιών της, επεδίωκε την ανάκτηση στο προσχέδιο του προϋπολογισμού των ποσών τα οποία είχε προβλέψει η Ευρωπαϊκή Επιτροπή, και τα οποία μείωσε στη συνέχεια το έγγραφο του Συμβουλίου.
<P>
Θέλω να τονίσω ή να σας υπενθυμίσω τη σημασία που έχουν για την Ευρωπαϊκή Ένωση όλες οι πτυχές που άπτονται της εσωτερικής αγοράς. Νομίζω ότι αυτό είναι προφανές. Είναι μια από τις κύριες βάσεις για όλες τις μετέπειτα εξελίξεις που χτίστηκαν γύρω της.
<P>
Για ορισμένα έτη, όπως το περυσινό και το προσεχές έτος, το 2008, στα οποία υιοθετείται σημαντική νομοθεσία, για παράδειγμα η οδηγία για τις υπηρεσίες, ενώ υπάρχουν επίσης σχέδια για τη συνέχιση της προώθησης νομοθεσίας με σκοπό την ολοκλήρωση της εσωτερικής αγοράς, αντιλαμβανόμαστε την ανάγκη να ανακτηθούν τα ποσά που προβλέπονται στο προσχέδιο προϋπολογισμού.
<P>
Το ίδιο επιχείρημα θα μπορούσε να ισχύσει για την κατηγορία 14, "Τελωνειακή Ένωση", που αναφέρεται επίσης στην ολοκλήρωση των εξωτερικών συνόρων της Ένωσης, τα οποία, ακολούθως, θα μας επιτρέψουν να εξασφαλίσουμε την ορθή λειτουργία της κοινής αγοράς μας.
<P>
Τέλος, ως προς την κατηγορία 17, σχετικά με την προστασία των καταναλωτών, η οποία αφορά την επιτροπή εξ ονόματος της οποίας συνέταξα τη γνωμοδότησή μου, θέλω να πω ότι, με την υποστήριξη της Επιτροπής Προϋπολογισμών, ανακτήσαμε τα ποσά που προέβλεπε το προσχέδιο προϋπολογισμού για το πρόγραμμα SOLVIT. Υπάρχουν διαφορετικά επίπεδα ανάπτυξης των πολιτικών για τους καταναλωτές και των πολιτικών προστασίας των καταναλωτών στις διάφορες χώρες της ΕΕ. Σε πολλές περιπτώσεις υπάρχουν ασυμφωνίες οι οποίες πρέπει να διευθετούνται μέσω μη νομικών, εξωδικαστικών οργάνων. Το SOLVIT έχει αποδειχθεί πρόσφορο μέσο σε αυτόν τον τομέα.
<P>
Τέλος, και εδώ ολοκληρώνω την παρέμβασή μου, κύριε Πρόεδρε, θέλω να ευχαριστήσω ιδιαίτερα την Επιτροπή Προϋπολογισμών για τη στήριξη που παρέχει σε ένα πιλοτικό πρόγραμμα για το οποίο έχει διατεθεί 1 εκατ. ευρώ, και το οποίο θα επιτρέψει τη διενέργεια μιας μελέτης το προσεχές έτος με σκοπό τον έλεγχο και τη σύγκριση της εφαρμογής των μέτρων πολιτικής για τους καταναλωτές στα διάφορα κράτη μέλη.
<SPEAKER ID="215" NAME="Wojciech Roszkowski  " AFFILIATION="UEN">
συντάκτης της γνωμοδότησης της Επιτροπής Περιφερειακής Ανάπτυξης. - (PL) Κύριε Πρόεδρε, στη γνωμοδότησή της η Επιτροπή Περιφερειακής Ανάπτυξης έδωσε ιδιαίτερη έμφαση στα δημοσιονομικά κονδύλια που αφορούν το κεφάλαιο XIII, ή την κατηγορία "Περιφερειακή Πολιτική". Απευθύναμε έκκληση να διατηρηθούν, ή να αποκατασταθούν αν χρειαστεί, όλα τα κονδύλια που προβλέπονται στο προσχέδιο προϋπολογισμού.
<P>
" Επιτροπή Προϋπολογισμών ανταποκρίθηκε στα αιτήματά μας, και μάλιστα, όσον αφορά το κονδύλιο 130616 σχετικά με το Ευρωπαϊκό Ταμείο Περιφερειακής Ανάπτυξης, ζήτησε αύξηση των πληρωμών κατά 900 εκατ. ευρώ. " Επιτροπή Προϋπολογισμών συμμερίστηκε επίσης την ανησυχία μας για τη χρήση του μη διατεθέντος τμήματος των πόρων στον τομέα της συνοχής για την παροχή πρόσθετης χρηματοδότησης σε άλλα προγράμματα, όπως το Ευρωπαϊκό Ινστιτούτο Τεχνολογίας, βάσει μιας απόφασης του Συμβουλίου που έρχεται σε σύγκρουση με την αρχή της συνοχής και αποδυναμώνει επίσης τα δικαιώματα του Ευρωπαϊκού Κοινοβουλίου. Εν συνόψει, δεν θεωρούμε αυτόν τον προϋπολογισμό ιδεώδη, δεν είναι ένας προϋπολογισμός που μας χαροποιεί, όμως η Επιτροπή Περιφερειακής Ανάπτυξης υποστηρίζει το σχέδιο προϋπολογισμού το οποίο πρότεινε η Επιτροπή Προϋπολογισμών. Ευχαριστώ πολύ.
<SPEAKER ID="216" NAME="Jan Mulder  " AFFILIATION="ALDE">
συντάκτης της γνωμοδότησης της Επιτροπής Γεωργίας και Ανάπτυξης της Υπαίθρου. - (NL) Κύριε Πρόεδρε, κάθε έτος τηρείται το ακόλουθο τελετουργικό όσον αφορά τον προϋπολογισμό στον τομέα της γεωργίας: η Επιτροπή εγκρίνει το σχέδιο προϋπολογισμού, κατόπιν το Συμβούλιο πραγματοποιεί περικοπές σε πολλά κονδύλια χωρίς πολλές εξηγήσεις, η Επιτροπή Γεωργίας και Ανάπτυξης της Υπαίθρου, με τη στήριξη της Επιτροπής Προϋπολογισμών, αποκαθιστά τα εν λόγω κονδύλια, και στη συνέχεια αρχίζουμε συνομιλίες βάσει της διορθωτικής επιστολής της Ευρωπαϊκής Επιτροπής προκειμένου να εγκρίνουμε τον συγκεκριμένο προϋπολογισμό του επομένου έτους.
<P>
Γιατί είναι αναγκαίο να προβαίνει διαρκώς το Συμβούλιο σε αυτές τις περικοπές μού είναι ακατανόητο, δεδομένου ότι διεξάγουμε συζητήσεις βάσει αυτής της διορθωτικής επιστολής της Επιτροπής ήδη από την περίοδο της Συνθήκης του Άμστερνταμ, καθώς μας προσφέρει τα πιο πρόσφατα διαθέσιμα στοιχεία. Νομίζω ότι είναι καλύτερο να συνεχίσουμε με τον ίδιο τρόπο.
<P>
" Επιτροπή Γεωργίας έχει αυξήσει μια σειρά κονδυλίων: εκείνα που αφορούν τη διάθεση φρούτων και γάλακτος στα σχολεία, και άλλα παρόμοια, καθώς όλοι επιθυμούμε η ευαισθητοποίηση υπέρ της καλής διατροφής να αρχίζει από νεαρή ηλικία. Εκτιμούμε τα πιλοτικά προγράμματα και την προπαρασκευαστική δράση που ενέκρινε αρχικά η Επιτροπή Προϋπολογισμών.
<SPEAKER ID="217" NAME="Emanuel Jardim Fernandes  " AFFILIATION="PSE">
συντάκτης της γνωμοδότησης της Επιτροπής Αλιείας. - (PT) Κύριε Πρόεδρε, κυρίες και κύριοι, η Επιτροπή Αλιείας, στο πλαίσιο των αρμοδιοτήτων της, κατέθεσε προς εξέταση από την Επιτροπή Προϋπολογισμών διάφορες προτάσεις τροπολογιών. Οι περισσότερες εξ αυτών έτυχαν θετικής υποδοχής και αφορούν, ειδικότερα, την ενίσχυση της ευρωπαϊκής ναυτιλιακής πολιτικής με προπαρασκευαστικές δράσεις για τη βιώσιμη ανάπτυξη του ωκεανού ευκαιριών που αντιπροσωπεύουν οι ωκεανοί και οι θάλασσες της Ευρώπης, τη διάθεση περισσότερων πόρων για τον έλεγχο της αλιείας έτσι ώστε να εξασφαλιστεί η βιωσιμότητα των θαλασσών και των ωκεανών και η συλλογή πληροφοριών ζωτικής σημασίας για την ανάπτυξη μιας βιώσιμης αλιευτικής πολιτικής, την ορθή λειτουργία και την αποτελεσματικότητα της Κοινοτικής Υπηρεσίας Ελέγχου της Αλιείας και, επιπλέον, σχετικά με τις άκρως απομακρυσμένες περιφέρειες, τη διασφάλιση της αποτελεσματικότητας των υφιστάμενων προγραμμάτων που έχουν ζωτική σημασία για την ελαχιστοποίηση των περιορισμών που πλήττουν διαρκώς και ειδικώς αυτές τις περιοχές.
<P>
Οι εκθέσεις του κ. Virrankoski και εμού στέλνουν ένα σαφές μήνυμα ενίσχυσης της αλιευτικής πολιτικής, παρ' όλους τους περιορισμούς που συνδέονται με τις δημοσιονομικές προοπτικές. Καλώ λοιπόν τους συναδέλφους μου να τις υποστηρίξουν σθεναρά και το Συμβούλιο να λάβει υπόψη τις προτάσεις που έχουμε υποβάλει καθώς και τις προτάσεις του Κοινοβουλίου.
<SPEAKER ID="218" NAME="Helga Trüpel  " AFFILIATION="Verts/ALE">
συντάκτρια της γνωμοδότησης της Επιτροπής Πολιτισμού και Παιδείας. - (DE) Κύριε Πρόεδρε, λαμβάνω τον λόγο εξ ονόματος της Επιτροπής Πολιτισμού, η οποία είναι αρμόδια όχι μόνο για τον πολιτισμό, αλλά και για την εκπαίδευση, τη νεολαία, τα μέσα ενημέρωσης και τον αθλητισμό. Ο προϋπολογισμός μας είναι πολύ περιορισμένος σε σύγκριση με τις πραγματικές μας ανάγκες.
<P>
Πιστεύω ότι, αν εξετάσουμε πόσο επιτυχές είναι το πρόγραμμα ERASMUS, βάσει του οποίου οι φοιτητές πανεπιστημίου στην Ευρώπη μπορούν να φοιτήσουν σε διάφορες χώρες, να κάνουν φίλους σε άλλα μέρη της Ευρώπης, και να συζητούν στη συνέχεια τις εμπειρίες τους με φίλους και γνωστούς τους, είναι σαφές ότι το εν λόγω πρόγραμμα συμβάλλει ουσιαστικά στην αμοιβαία κατανόηση στην Ευρώπη.
<P>
Φρονώ ότι πρέπει να καταβάλουμε μεγαλύτερες προσπάθειες στον τομέα της επικοινωνίας, ιδίως τώρα που οι αρχηγοί κρατών και κυβερνήσεων κατέληξαν σε συμφωνία επί της μεταρρυθμιστικής Συνθήκης. " ιδέα του προσανατολισμού στο τοπικό επίπεδο, της συνεργασίας με τους πολίτες στο περιβάλλον τους προκειμένου να κερδίσουμε την υποστήριξή τους σε ένα ευρωπαϊκό μέλλον, είναι κρίσιμη. Χαίρομαι διότι δύο πιλοτικά προγράμματα, τουλάχιστον, στάθηκε δυνατό να υποστηριχθούν: το "EuroGlobe", ένα κινητό θέατρο παρόμοιο με τα θέατρα της εποχής του Σαίξπηρ, το οποίο περιοδεύει σε ευρωπαϊκές πρωτεύουσες με σκοπό την επίτευξη της πραγματικής συμμετοχής των πολιτών, και ένα πολιτιστικό πρόγραμμα με θέμα την κινητικότητα των καλλιτεχνών, που αποσκοπεί να επιτρέψει σε νέους ευρωπαίους καλλιτέχνες να έρθουν σε επαφή ο ένας με τον άλλον, να εργαστούν μαζί και να διαμορφώσουν το μέλλον της Ευρώπης.
<SPEAKER ID="219" NAME="Gérard Deprez  " AFFILIATION="ALDE">
συντάκτης της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (FR) Κύριε Πρόεδρε, κυρίες και κύριοι, αντικαθιστώ την κ. Dührkop, η οποία αδυνατεί να παραστεί.
<P>
" Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων είχε καθορίσει τρεις κύριες προτεραιότητες για τον προϋπολογισμό του 2008. " πρώτη από αυτές αφορούσε την ενίσχυση των επιχειρησιακών πόρων που διατίθενται στην υπηρεσία Frontex, η οποία, όπως γνωρίζετε, είναι επιφορτισμένη με τον συντονισμό της συνεργασίας στα εξωτερικά σύνορα της ΕΕ. Ο στόχος αυτός έχει επιτευχθεί: εάν το Κοινοβούλιο ακολουθήσει το παράδειγμά μας, η Frontex θα λάβει πρόσθετες επιχειρησιακές πιστώσεις ύψους 30 εκατ. ευρώ, με άλλα λόγια πάνω από το διπλάσιο ποσό του 2007.
<P>
" δεύτερη προτεραιότητα αφορούσε την ανάγκη για διαφάνεια ως προς τη διαχείριση των ηλεκτρονικών συστημάτων ελέγχου της εισόδου στην ευρωπαϊκή επικράτεια. Οι πιστώσεις επομένως εγγράφηκαν στο αποθεματικό για τα συστήματα Σένγκεν SIS I και SIS II και για το σύστημα πληροφοριών θεωρήσεων, γνωστό με τη συντομογραφία VIS. Αυτές οι πιστώσεις δεν θα αποδεσμευθούν εάν προηγουμένως δεν εξασφαλιστούν ικανοποιητικές νομικές βάσεις όπου αυτό είναι αναγκαίο και, σε κάθε περίπτωση, ενημέρωση σχετικά με τις προσκλήσεις υποβολής προσφορών και τις συμβάσεις.
<P>
Τέλος, η τρίτη προτεραιότητα της επιτροπής μας αφορά το Ευρωπαϊκό Ταμείο Επιστροφών. Όλες οι σχετικές πιστώσεις έχουν εγγραφεί στο αποθεματικό και θα αποδεσμευθούν μόνο όταν το Συμβούλιο και το Κοινοβούλιο εγκρίνουν την οδηγία σχετικά με τους κοινούς κανόνες και διαδικασίες για τον επαναπατρισμό των υπηκόων τρίτων χωρών που διαμένουν παράνομα στην Ευρωπαϊκή Ένωση. Το Συμβούλιο πρέπει να το βάλει καλά στο μυαλό του: χωρίς οδηγία, δεν πρόκειται να διατεθούν πόροι. Είναι απλούστατο.
<SPEAKER ID="220" NAME="Rihards Pīks  " AFFILIATION="PPE-DE">
συντάκτης της γνωμοδότησης της Επιτροπής Συνταγματικών Υποθέσεων. - (LV) Κύριε Πρόεδρε, κυρία Επίτροπε, κυρίες και κύριοι, είμαι πολύ ευτυχής που επιτέλους, μετά τη σύνοδο κορυφής της Λισαβόνας, μπορούμε να προχωρήσουμε στην υπογραφή της μεταρρυθμιστικής Συνθήκης, στην επικύρωση και την εφαρμογή της. Όλοι κατανοούμε ότι αυτή η νέα Συνθήκη είναι απαραίτητη για την ανάπτυξη και την ολοκλήρωση της Ευρώπης. Ως εκ τούτου, ως συντάκτης της γνωμοδότησης της Επιτροπής Συνταγματικών Υποθέσεων, εξεπλάγην διότι η κατηγορία 3 β του προϋπολογισμού, που αφορά την ευρωπαϊκή ιθαγένεια, ήταν η μόνη κατηγορία για την οποία προβλέπονταν σημαντικά μειωμένες δαπάνες σε σύγκριση με τον προϋπολογισμό του 2007. Σε μια περίοδο στην οποία αλλάζει η θεσμική διάρθρωση της Ευρωπαϊκής Ένωσης, απαιτούνται πόροι για την επικοινωνία με τους κατοίκους της ΕΕ. Οι ευρωπαίοι πολίτες πρέπει να ενημερωθούν για τις αλλαγές που πρόκειται να συντελεστούν, ενώ πρέπει να εξασφαλιστούν η συνεργασία και η στήριξή τους. Είμαι συνεπώς ευγνώμων στα μέλη της Επιτροπής Συνταγματικών Υποθέσεων της πολιτικής μου ομάδας, κυρίως δε στους εισηγητές και τα μέλη της Επιτροπής Προϋπολογισμών, για την υποστήριξη των προτάσεών μου σχετικά με διάφορες δημοσιονομικές κατηγορίες με σκοπό την αύξηση των δαπανών γι' αυτό το εγχείρημα. Ελπίζω ότι το Κοινοβούλιο θα υποστηρίξει επίσης τις τροπολογίες επί του προϋπολογισμού και ότι αυτοί οι πόροι θα χρησιμοποιηθούν με τον ενδεδειγμένο τρόπο για την ενίσχυση της Ευρωπαϊκής Ένωσης. Ευχαριστώ.
<SPEAKER ID="221" NAME="Christa Prets  " AFFILIATION="PSE">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (DE) Κύριε Πρόεδρε, είναι σημαντικό να αντιμετωπίζουμε τον προϋπολογισμό κατά τρόπο ουδέτερο έναντι του φύλου, όπως μπορούμε και πρέπει να πράττουμε, από την άποψη της πολιτικής για τις γυναίκες. " παράμετρος του φύλου έχει μεγάλη σημασία εν προκειμένω και η "συνεκτίμηση της διάστασης του φύλου στον προϋπολογισμό" δεν πρέπει να είναι μόνο κενολογίες, αλλά πρέπει επίσης να εφαρμόζεται στην πράξη.
<P>
Είναι πολύ σημαντικό να αποκαταστήσουμε το πρόγραμμα DAPHNE. Δυστυχώς, η τροπολογία μας δεν εγκρίθηκε και θα την καταθέσουμε τώρα εκ νέου στην Ολομέλεια. Εμείς οι Σοσιαλδημοκράτες στηρίζουμε την τροπολογία και την αύξηση της χρηματοδότησης του προγράμματος DAPHNE, διότι είναι ένα σχετικά μικρό, αλλά πολύ σημαντικό πρόγραμμα για την καταπολέμηση της ενδοοικογενειακής βίας.
<P>
Επιπλέον, είναι εξίσου σημαντικό να διατεθεί επαρκής χρηματοδότηση στο Ευρωπαϊκό Ινστιτούτο Ισότητας των Φύλων, έτσι ώστε να εξασφαλιστεί η επιτυχής έναρξη της λειτουργίας του. Είναι επίσης σημαντικό οι δαπάνες για το ευρωπαϊκό έτος διαπολιτισμικού διαλόγου να κατανεμηθούν εξίσου μεταξύ των φύλων. Υπάρχουν πάρα πολλές γυναίκες, ιδίως μετανάστριες, οι οποίες πρέπει να διαδραματίσουν ζωτικό ρόλο σε αυτόν τον διαπολιτισμικό διάλογο.
<SPEAKER ID="222" NAME="Luciana Sbarbati  " AFFILIATION="ALDE">
συντάκτρια της γνωμοδότησης της Επιτροπής Αναφορών. - (IT) Κύριε Πρόεδρε, κυρίες και κύριοι, θέλω και εγώ να ευχαριστήσω τους δύο εισηγητές, τους κκ. Virrankoski και Itälä, για το άριστο έργο τους.
<P>
Φρονώ ότι ο προϋπολογισμός πρέπει να είναι η θεμελιώδης πολιτική πράξη κάθε δημοσίου οργάνου, αλλά και κάθε ιδιωτικού φορέα, καθόσον παρουσιάζει τις αποφάσεις πολιτικής για τις οποίες θα διατεθεί δημόσιο χρήμα. Υπάρχουν τρία θεμελιώδη στοιχεία: πρώτον, αυστηρότητα· δεύτερον, θάρρος για την πραγματοποίηση αποτελεσματικών και αποδοτικών πολιτικών επιλογών· τρίτον, έλεγχος των δαπανών. Προφανώς, όπως είπε ο κ. Virrankoski, όλα αυτά απαιτούν μια σταθερή και αποφασιστική πολιτική η οποία περιλαμβάνει επίσης την αναθεώρηση των διαδικασιών, κάτι που υποστηρίζω πλήρως.
<P>
Τώρα, ως προς το θέμα της Επιτροπής Αναφορών, θεωρήσαμε ότι έπρεπε να συστήσουμε στην Επιτροπή Προϋπολογισμών ότι η προτεινόμενη αύξηση του προϋπολογισμού του Διαμεσολαβητή κατά 4,69% ήταν δίκαιη και ενδεδειγμένη, εν μέρει επειδή ο Διαμεσολαβητής είναι πλέον κεντρικό πολιτικό πρόσωπο για τη δημοκρατία και τη διαφάνεια στην Ευρωπαϊκή Ένωση καθώς και για την ορθή διαχείριση, την οποία πρέπει να περιφρουρούμε αδιαλείπτως.
<SPEAKER ID="223" NAME="László Surján" AFFILIATION="PPE-DE">
(HU) Κύριε Πρόεδρε, κυρία Επίτροπε, το σημαντικότερο στοιχείο στον προϋπολογισμό του 2008 είναι η πολιτική συνοχής. Στην πράξη υπάρχουν υπανάπτυκτες περιοχές σε όλα τα κράτη μέλη, οπότε το θέμα αυτό μας ενδιαφέρει όλους. Επιπλέον, η συνοχή είναι επίσης προς το συμφέρον όσων μετέχουν στη χρηματοδότηση της διαδικασίας αυτής, και όχι μόνο προς το συμφέρον των δικαιούχων. Γι' αυτό δεν μπορούμε να δεχτούμε καμία πρόταση για εκτεταμένες περικοπές, ύψους μισού δισεκατομμυρίου ευρώ περίπου, στις πληρωμές που σχετίζονται με την πολιτική συνοχής. Κατά τη γνώμη μου, το Κοινοβούλιο είναι πεπεισμένο ότι τα νέα κράτη μέλη θα μπορέσουν να προσαρμοστούν και να δαπανήσουν όλους τους πόρους που θα τους διατεθούν. Όλοι πρέπει να συμβάλουμε προς αυτή την κατεύθυνση και στο εσωτερικό των χωρών μας.
<P>
Αυτό δεν είναι το μόνο στοιχείο ως προς το οποίο διαφωνούμε, και θα συνεχίσουμε να διαφωνούμε, με το Συμβούλιο. Μπορούμε επίσης να δηλώσουμε με βεβαιότητα ότι έχουμε διαχειριστεί τα χρήματα των ευρωπαίων πολιτών με ορθό τρόπο, με άλλα λόγια υπεύθυνα, καθότι ο προϋπολογισμός του 2008 είναι πολύ χαμηλότερος από τα ανώτατα όρια που έχουν τεθεί στο δημοσιονομικό πλαίσιο. Γι' αυτό προκαλεί απογοήτευση το γεγονός ότι συνεχίζουν να βγαίνουν μαχαίρια στις συζητήσεις για τον προϋπολογισμό του προγράμματος Galileo ή του Ευρωπαϊκού Ινστιτούτου Τεχνολογίας. Και τα δύο προγράμματα θα είναι ωφέλιμα για την ανάπτυξη της Ευρωπαϊκής Ένωσης, γιατί λοιπόν πρέπει να θέτουμε εμπόδια στην υλοποίησή τους;
<P>
Ευχαριστώ την Ευρωπαϊκή Επιτροπή και τον εισηγητή για το έργο τους, και καλώ το Κοινοβούλιο να στηρίξει τις τροπολογίες που προτείνει η Επιτροπή Προϋπολογισμών, προσφέροντας έτσι σθεναρή υποστήριξη στις διαπραγματεύσεις που θα προηγηθούν της δεύτερης ανάγνωσης.
<P>
Τέλος, κύριε Πρόεδρε, επιτρέψτε μου να χαιρετίσω τους βουλευτές που είναι σήμερα παρόντες στην εθνική επέτειο της χώρας μου. Αναφέρομαι φυσικά στην ουγγρική επανάσταση του 1956. Σας ευχαριστώ για την προσοχή σας.
<SPEAKER ID="224" NAME="Jutta Haug" AFFILIATION="PSE">
(DE) Κύριε Πρόεδρε, κυρία Επίτροπε, κυρίες και κύριοι, το Συμβούλιο έκανε και εφέτος αυτό που έκανε πάντα: επέτρεψε στους δημοσίους υπαλλήλους του στα υπουργεία Οικονομικών να σχεδιάσουν έναν προϋπολογισμό που λαμβάνει υπόψη τον κύριο στόχο του Συμβουλίου, ο οποίος συνίσταται στη μείωση των ποσών και, το σημαντικότερο, στη μείωση των πληρωμών.
<P>
Δεν έχει καμία σχέση με τα πολιτικά σχέδια που θέλουμε να εφαρμόσουμε στην Ευρωπαϊκή Ένωση - καμία απολύτως σχέση! Το Συμβούλιο στις διάφορες συνθέσεις του συνηθίζει ακόμα να προβαίνει σε κυριακάτικα κηρύγματα και να αρκείται την υπόλοιπη εβδομάδα να αφήνει άλλους, ήτοι το Κοινοβούλιο, να κάνουν την πραγματική δουλειά. Δεν έχει σημασία αν το ζήτημα είναι τα θέματα εξωτερικής πολιτικής, ή οι ενισχύσεις προς το Κοσσυφοπέδιο ή την Παλαιστίνη, ή η εφαρμογή των πολιτικών για την ανταγωνιστικότητα με σκοπό την ανάπτυξη και την απασχόληση, που έχουν τεράστια σημασία για την Ευρώπη, καθώς είναι ουσιαστικά ζωτικής σημασίας για την επιβίωσή της.
<P>
Το Κοινοβούλιο έστρεψε το βλέμμα στο μέλλον και επεσήμανε, ακόμη και κατά τη διάρκεια των διαπραγματεύσεων για τις δημοσιονομικές προοπτικές πριν από 18 μήνες, ότι θα ανέκυπταν προβλήματα ως προς τη χρηματοδότηση αυτών ακριβώς των πολιτικών στο εγγύς μέλλον. Ωστόσο, το μήνυμά μας προσέκρουσε σε ώτα μη ακουόντων και τώρα το Συμβούλιο είναι υποχρεωμένο να αυτοσχεδιάζει ανάλογα με τις ανάγκες. Συντομότερα από ό,τι αναμέναμε, είμαστε αντιμέτωποι με την ανάγκη να παράσχουμε δημόσιους πόρους ώστε να διασώσουμε το πρόγραμμα Galileo επειδή το όνειρο της επιχειρηματικής πρωτοβουλίας κατέρρευσε. Το Ευρωπαϊκό Κοινοβούλιο μπόρεσε να συμφωνήσει σχετικά γρήγορα να χρηματοδοτηθεί η έναρξη του προγράμματος Galileo με ευρωπαϊκούς πόρους, με τη χρήση της "κοινοτικής μεθόδου". Θεωρούμε κάθε άλλη μέθοδο αγυρτεία, και δεν θέλουμε να έχουμε καμία σχέση με κάτι τέτοιο.
<P>
Είμαστε έτοιμοι να διαθέσουμε στο Galileo 2,4 δισ. ευρώ από το 2008 έως το 2013, πέρα από το 1 δισ. ευρώ που έχει ήδη προγραμματιστεί. Εντούτοις, δεδομένου ότι οι απαραίτητοι πόροι δεν είναι διαθέσιμοι στην κατηγορία 1α, και δεν πρόκειται να πέσουν από τον ουρανό, είμαστε διατεθειμένοι να τους αντλήσουμε από άλλες δημοσιονομικές κατηγορίες, από την κατηγορία 2, του 2007 και του 2008, φτάνοντας τα 2,2 δισ. ευρώ, και 220 εκατ. ευρώ από την κατηγορία 5. Βεβαίως, το ποσό που αφαιρείται από την κατηγορία 2 είναι πολύ μεγάλο, όμως μπορεί να επιτευχθεί χωρίς να στερήσουμε από τους αγρότες τους πόρους που έχουν ανάγκη. Οι τιμές των γεωργικών προϊόντων στην παγκόσμια αγορά είναι υψηλές, οπότε οι ενισχύσεις μας μπορούν να μειωθούν.
<P>
" συναλλαγή για την οποία δημιουργήσαμε τη βάση στην Επιτροπή Προϋπολογισμών κατά την πρώτη ανάγνωση αποκαλείται "περιορισμένη αναθεώρηση". Ανοησίες! Το Συμβούλιο αποφεύγει σαν την πανούκλα ακόμα και την πιο περιορισμένη αναθεώρηση, όμως αυτό είναι πρόβλημα του Συμβουλίου. Εν πάση περιπτώσει, εμείς είμαστε διατεθειμένοι να εξασφαλίσουμε τις προϋποθέσεις στο Galileo, μια ναυαρχίδα της ευρωπαϊκής τεχνολογικής καινοτομίας.
<P>
Το γεγονός ότι, στο πλαίσιο αυτής της περιορισμένης αναθεώρησης, είμαστε έτοιμοι να διαθέσουμε πόρους για το Ευρωπαϊκό Ινστιτούτο Τεχνολογίας θεωρούμε ότι έχει δευτερεύουσα σημασία, λόγω του μεγέθους, ή καλύτερα της πενιχρότητας του αρχικού ποσού: 2,9 εκατ. ευρώ από το 2008 ως το 2013. Αναμένουμε από το Συμβούλιο να δραστηριοποιηθεί και να προσεγγίσει τη θέση του Κοινοβουλίου.
<P>
Κύριε Πρόεδρε, επιτρέψτε μου μια επιπλέον παρατήρηση. Περιμέναμε πραγματικά ότι θα μετείχε σε αυτή τη συζήτηση κατά την πρώτη ανάγνωση ο υπουργός Οικονομικών ή τουλάχιστον ένας υφυπουργός της πορτογαλικής Προεδρίας του Συμβουλίου, ώστε να μπορέσουμε να χαιρετίσουμε την παρουσία του. Δεν έχω τίποτε εναντίον σας, κύριε Mourato, όμως ακόμη και ο πορτογάλος αντιπρόεδρος του Κοινοβουλίου μας δεν μπορεί να υποκαταστήσει εν προκειμένω μια τέτοια παρουσία.
<SPEAKER ID="225" NAME="Gérard Deprez" AFFILIATION="ALDE">
(FR) Κύριε Πρόεδρε, κυρίες και κύριοι, ως εκπρόσωπος της Ομάδας της Συμμαχίας Φιλελευθέρων και Δημοκρατών για την Ευρώπη, θέλω καταρχάς να εκφράσω την εκτίμησή μου για το έργο που επιτέλεσε ο συνάδελφός μας, ο εισηγητής κ. Virrankoski, και ειδικότερα θέλω να του πω ότι στηρίζουμε πλήρως τη στρατηγική που ανέπτυξε σχετικά με το Galileo με τη σύμφωνη γνώμη της Επιτροπής Προϋπολογισμών.
<P>
" Ευρώπη χρειάζεται το Galileo. Επιθυμούμε η χρηματοδότηση αυτού του προγράμματος να είναι κοινοτική χρηματοδότηση, και θέλουμε οι πιστώσεις να διασφαλιστούν χωρίς αρνητικές συνέπειες για άλλες προτεραιότητες.
<P>
Θέλω επίσης να ευχαριστήσω τον εισηγητή μας διότι διατήρησε στον κατάλογο των πιλοτικών προγραμμάτων ορισμένα τα οποία μας ενδιαφέρουν πολύ, ειδικότερα δε τον μηχανισμό ταχείας προειδοποίησης για απαγωγές ή εξαφανίσεις παιδιών.
<P>
Θέλω να πω δυο λόγια για την έκθεση του κ. Itälä ο οποίος, δυστυχώς, δεν είναι παρών αυτή τη στιγμή. Εκτιμώ τις πρωτοβουλίες υπέρ της αύξησης των πόρων που διατίθενται στα περιφερειακά μέσα ενημέρωσης για τη γνωστοποίηση των κοινοτικών πρωτοβουλιών στους πολίτες. Φρονώ ότι τα περιφερειακά και τοπικά μέσα ενημέρωσης μπορούν να ασκήσουν πολύ μεγαλύτερη επιρροή από ορισμένες συγκεντρωτικές, και μάλλον γραφειοκρατικού χαρακτήρα, πρωτοβουλίες.
<P>
Ωστόσο, οφείλω να επισημάνω ότι υπάρχει μια πρωτοβουλία στην έκθεση του κ. Itälä η οποία δεν με βρίσκει καθόλου σύμφωνο. Αναφέρομαι στην αύξηση 1 000 ευρώ τον μήνα όσον αφορά τα έξοδα γραμματείας κάθε βουλευτή του ΕΚ. Δεν συμφωνώ με αυτή την πρωτοβουλία, η οποία είναι προϊόν συμφωνίας μεταξύ δύο πολιτικών ομάδων, που είναι, όλως τυχαίως, οι δύο μεγαλύτερες ομάδες στο ΕΚ, και συμβαίνει να παρουσιάζεται το έτος που προηγείται των ευρωπαϊκών εκλογών. Θεωρώ ότι πρόκειται για συγκαλυμμένη ενίσχυση για την επανεκλογή ορισμένων συναδέλφων μας και θα ψηφίσω κατά αυτής της διάταξης.
<SPEAKER ID="226" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κυρία Επίτροπε, λαμβάνω τον λόγο σε αυτή τη συζήτηση σχετικά με τον προϋπολογισμό του 2008 για να θίξω τα ακόλουθα ζητήματα.
<P>
Πρώτον, ενώ οι δαπάνες σε αυτόν τον προϋπολογισμό ανέρχονται σχεδόν σε 129 δισ. ευρώ και είναι οι υψηλότερες στην ιστορία της Ένωσης, το ποσοστό των εν λόγω δαπανών σε σχέση με το ακαθάριστο εθνικό εισόδημα των 27 κρατών μελών είναι χαμηλότερο από κάθε άλλη φορά, και, μετά τις προσαρμογές της Επιτροπής Προϋπολογισμών του Ευρωπαϊκού Κοινοβουλίου, μόλις φτάνει το 0,99% του ακαθάριστου εθνικού εισοδήματος για τις πιστώσεις ανάληψης υποχρεώσεων, και αυτό θέλω να υπογραμμιστεί.
<P>
Δεύτερον, εντός των δημοσιονομικών προοπτικών της περιόδου 2007-2013, το ανώτατο όριο των πιστώσεων ανάληψης υποχρεώσεων για το 2008 έχει οριστεί στο 1,08% του ακαθάριστου εθνικού εισοδήματος των κρατών μελών, εν προκειμένω δηλαδή βρισκόμαστε ενώπιον μιας σημαντικής απόκλισης μεταξύ αυτών που επιθυμούσαμε να χρηματοδοτήσουμε μόλις πριν από δύο χρόνια και των όσων επιθυμεί να χρηματοδοτήσει τώρα η Ευρωπαϊκή Ένωση. Δεν μπορείτε να ζητάτε περισσότερη Ευρώπη με πολύ λιγότερα χρήματα. Αυτή η άποψη έχει επαναληφθεί πολλές φορές σε τούτο το Κοινοβούλιο και πρέπει να την θυμηθούμε πάλι σήμερα.
<P>
Τρίτον, πρέπει να υποστηρίξουμε τις αποφάσεις της Επιτροπής Προϋπολογισμών του Ευρωπαϊκού Κοινοβουλίου με τις οποίες αυξάνεται σημαντικά η χρηματοδότηση του προγράμματος Galileo, του Ευρωπαϊκού Ινστιτούτου Τεχνολογίας και ορισμένων εξωτερικών δράσεων της Ευρωπαϊκής Ένωσης.
<P>
Τέταρτον, πρέπει να πιέσουμε την Ευρωπαϊκή Επιτροπή να δεχτεί τα προγράμματα που έχουν προτείνει τα κράτη μέλη για την περιφερειακή ανάπτυξη και την ανάπτυξη των αγροτικών περιοχών όσο το δυνατόν ταχύτερα. Πάνω από 20 δισ. ευρώ θα διατεθούν στα νέα κράτη μέλη μόνο το έτος 2008. Επομένως, είναι καλό οι πόροι αυτοί να χρησιμοποιηθούν όσο το δυνατόν αποτελεσματικότερα.
<P>
Πέμπτο και τελευταίο, αξίζει να σημειωθεί η εγκαινίαση του ταμείου προσαρμογής στην παγκοσμιοποίηση, το οποίο θα επιτρέψει στις επιχειρήσεις που υφίστανται τις αρνητικές συνέπειες αυτής της διαδικασίας να εκμεταλλευτούν τη μεταβατική στήριξη και να προστατεύσουν θέσεις εργασίας στην ΕΕ.
<SPEAKER ID="227" NAME="Gérard Onesta" AFFILIATION="Verts/ALE">
(FR) Κύριε Πρόεδρε, θα εστιάσω τα σχόλιά μου στην έκθεση του συνάδελφου μας κ. Itälä, ο οποίος έκανε καλή δουλειά. Γνωρίζουμε ότι είναι πάντα πολύ δύσκολο να αποφασίζουμε τον προϋπολογισμό του θεσμικού μας οργάνου.
<P>
Ένα μόνο πράγμα με λυπεί πραγματικά: ο προϋπολογισμός του 2008 έχει κάτι πολύ ιδιαίτερο. Είναι ο τελευταίος προϋπολογισμός από τον οποίο μπορούμε να συγκεντρώσουμε πολλά χρήματα για επενδύσεις, ιδίως στην πολιτική ακινήτων του Κοινοβουλίου. Διαθέτουμε 32 χώρους εργασίας, αν μετρήσουμε όλα τα γραφεία μας στις διάφορες πρωτεύουσες. Εκτός από τις Βρυξέλλες και το Στρασβούργο, έχουμε στην ιδιοκτησία μας μόνον έξι από τους χώρους στους οποίους εργαζόμαστε στις διάφορες χώρες. Γνωρίζουμε ότι υπάρχει μια πολιτική αγοράς ακινήτων, την οποία το Ελεγκτικό Συνέδριο μας ζητεί τακτικά να ακολουθήσουμε, όμως εμείς δεν μπορούμε να την εφαρμόσουμε επειδή ο κ. Itälä -και κατανοώ την ανησυχία του για το μήνυμα που στέλνουμε όταν δηλώνουμε ότι δεν θα δαπανήσουμε το σύνολο των πόρων επειδή θέλουμε να παραμείνουμε κάτω από το ανώτατο όριο του 20%- αποτρέπει το Κοινοβούλιο να διαθέσει χρήματα για μια τέτοια πολιτική και να δημιουργήσει ένα χαρτοφυλάκιο ακινήτων. Εντούτοις, ήταν ή το 2008 ή ποτέ, διότι το 2009, όπως ξέρετε, θα πληρώνουμε για το καθεστώς των βουλευτών, οπότε δεν θα έχουμε πλέον αυτή τη δυνατότητα.
<P>
Εκτός από αυτή την απογοήτευση, οφείλω να αναγνωρίσω ότι ο κ. Itälä έχει κάνει πολύ καλή δουλειά, και ειδικότερα ότι αυτός είναι ένας από τους πιο οικολογικούς προϋπολογισμούς που έχω δει, καθόσον περιλαμβάνει πολλές διατάξεις, κυρίως διατάξεις για τη μείωση της εκπομπής άνθρακα, την αντιστάθμιση του αντικτύπου μας ως προς την εκπομπή άνθρακα, την επιθυμία να αποκτήσουμε έναν στόλο οχημάτων που να περιλαμβάνει υβριδικά αυτοκίνητα, την επιθυμία να μειωθεί ο αριθμός των συνεδριάσεων μέσω της διεξαγωγής τηλεδιασκέψεων, ακόμη και τη μείωση των ταξιδιών που πραγματοποιούν οι αξιωματούχοι, οι οποίοι δεν μας ακολουθούν απαραιτήτως στους χώρους στους οποίους είναι αναγκαίες οι υπηρεσίες τους.
<P>
Συνοψίζοντας, επομένως, έπρεπε να είχαμε διαθέσει περισσότερα χρήματα για επενδύσεις και παρεμβάσεις το 2008, που είναι άλλωστε προεκλογικό έτος, όμως σε γενικές γραμμές η έκθεση εξακολουθεί να είναι πολύ καλή, λόγω του αντίκτυπου της στις πολιτικές που μου είναι προσφιλείς. Γι' αυτό θα υπερψηφίσουμε το κείμενο, κύριε Πρόεδρε.
<SPEAKER ID="228" NAME="Pedro Guerreiro" AFFILIATION="GUE/NGL">
(PT) Στα δύο λεπτά που έχω στη διάθεσή μου θέλω για μια ακόμη φορά να επισημάνω ότι η ιστορία του προϋπολογισμού επαναλαμβάνεται. " Ευρωπαϊκή Επιτροπή παρουσιάζει την πρόταση προϋπολογισμού της Κοινότητας, αυτή τη φορά για το 2008, το Συμβούλιο προτείνει σημαντικές περικοπές στην πρόταση της Επιτροπής, και το Κοινοβούλιο παρουσιάζει μια πρόταση μείωσης των περικοπών στα σχέδια της Επιτροπής και του Συμβουλίου. Όλα μοιάζουν κανονικά, με την εξαίρεση ότι όλες αυτές οι προτάσεις υπολείπονται του προϋπολογισμού για το 2008 που προβλέπουν οι δημοσιονομικές προοπτικές για την περίοδο 2007-2013.
<P>
Όπως και στο προηγούμενο δημοσιονομικό πλαίσιο για την περίοδο 2000-2006, δεν τηρείται το ανώτατο δημοσιονομικό όριο που προβλέπεται στις τρέχουσες δημοσιονομικές προοπτικές, δεδομένου ότι ο κοινοτικός προϋπολογισμός το 2007 υπολειπόταν κατά 1,6 δισ. ευρώ όσον αφορά τις πιστώσεις ανάληψης υποχρεώσεων και κατά 8 δισ. ευρώ όσον αφορά τις πιστώσεις πληρωμών, χωρίς να λαμβάνεται υπόψη η πραγματική εκτέλεση. Είναι σαφές ότι τα ποσά που εισήχθησαν στις δημοσιονομικές προοπτικές για την περίοδο 2007-2013 είναι ήδη ανεπαρκή, κατά τη γνώμη μας, για την επίτευξη ουσιαστικής οικονομικής και κοινωνικής συνοχής σε μια διευρυμένη Ευρωπαϊκή Ένωση 27 χωρών.
<P>
Κατά βάση, όλες αυτές οι προτάσεις για τον κοινοτικό προϋπολογισμό του 2008 έρχονται σε αντίθεση με τις απαιτήσεις των πλούσιων χωρών οι οποίες επιβάλλουν ως ανώτατο όριο του προϋπολογισμού το 1% περίπου του κοινοτικού ΑΕΕ, μειώνοντας έτσι το μερίδιο τους σε αυτόν τον προϋπολογισμό και ελαχιστοποιώντας τον αναδιανεμητικό του ρόλο. " πρόταση του Κοινοβουλίου καλύπτει πτυχές οι οποίες βελτιώνουν το σχέδιο που παρουσίασε το Συμβούλιο, όπως η αύξηση των πιστώσεων για την πολιτική συνοχής, κάτι που επίσης προτείναμε, αν και πρέπει να υπογραμμίσουμε ότι η αποτελεσματική εφαρμογή της υπονομεύεται σε μεγάλο βαθμό στη συνέχεια προκειμένου να επιτευχθούν οι στόχοι της νεοφιλελεύθερης ημερήσιας διάταξης της στρατηγικής της Λισαβόνας, την οποία απορρίπτουμε σθεναρά.
<P>
Ωστόσο, ακόμη και η πρόταση του Κοινοβουλίου αντιπροσωπεύει μείωση άνω των 5 δισ. ευρώ για τις πιστώσεις πληρωμών, σε σύγκριση με τα όσα είχαν συμφωνηθεί για το 2008 στο πολυετές δημοσιονομικό πλαίσιο. Δεδομένου ότι αυτή είναι μία μόνο φάση της διαδικασίας διαπραγμάτευσης, ελπίζουμε ότι, αντίθετα με ό,τι έχει συμβεί στο παρελθόν, το Κοινοβούλιο θα επιδιώξει τουλάχιστον να εξασφαλίσει ότι τα ελάχιστα ποσά που ορίζονται στις δημοσιονομικές προοπτικές για το 2008 θα τηρηθούν όσο το δυνατόν περισσότερο.
<SPEAKER ID="229" NAME="Jean-Claude Martinez" AFFILIATION="ITS">
(FR) Κύριε Πρόεδρε, για τις δημοσιονομικές συζητήσεις, υπάρχει ένας γνωστός νόμος τον οποίο αποκαλούμε νόμο των τριών "λ", επειδή οι συζητήσεις για τον προϋπολογισμό μοιάζουν με λιτανεία, όπως αυτές που γίνονται σε θρησκευτικές λειτουργίες, με αποτέλεσμα να προκαλείται οικονομικός λήθαργος. Αυτό βλέπουμε να ισχύει και για τον προϋπολογισμό του 2008.
<P>
Πρώτα η λιτανεία. Ο κ. Virrankoski πραγματοποιεί την ίδια λιτανεία με τον κ. Elles το 2006, καθώς και τον συνάδελφό μας κ. Garriga Polledo το 2005. Καταρχάς, η λιτανεία της περικοπής πιστώσεων: στο σχέδιο προϋπολογισμού, το Συμβούλιο των Υπουργών περικόπτει τις πιστώσεις του προσχεδίου προϋπολογισμού. Ο κ. Mulder μας εξήγησε ότι αυτό είναι πολύ φυσιολογικό για τη γεωργία, λόγου χάρη. Το Ευρωπαϊκό Κοινοβούλιο, ωστόσο, προτείνει την αποκατάσταση των πιστώσεων. " λιτανεία συνίσταται επίσης στο γεγονός ότι ο προϋπολογισμός υπολείπεται διαρκώς των ανωτάτων ορίων του πολυετούς δημοσιονομικού πλαισίου. Το πολυετές δημοσιονομικό πλαίσιο υπολείπεται ήδη πολύ των αναγκαίων πιστώσεων, ο δε προϋπολογισμός ακόμη περισσότερο. Πρόκειται για έναν χείμαρρο μαλθουσιανισμού. Είναι επίσης μια λιτανεία πολιτικών προτεραιοτήτων: κάθε χρόνο αναφέρονται η καταπολέμηση της φτώχειας, η εκπαίδευση, η κατάρτιση, η πολυλειτουργικότητα της γεωργίας και το έβδομο πρόγραμμα πλαίσιο για την έρευνα, κι εκεί ξεκινά η θρησκευτική λειτουργία.
<P>
" θρησκευτική λειτουργία αφορά πρωτίστως τη δημοσιονομική ορολογία και την ιδεολογία στην οποία στηρίζεται αυτή. " ορολογία είναι η παρουσίαση του προϋπολογισμού κατά δραστηριότητες, η κατάρτισή του κατά δραστηριότητες. Στην πράξη, οι δαπάνες χωρίζονται σε κατηγορίες, σε τομείς πολιτικής, οι οποίοι αντιστοιχούν στις Γενικές Διευθύνσεις. Ο προϋπολογισμός μοιάζει με τεράστιο σαλάμι, ένα είδος καταλόγου αγορών, και το πρόβλημα είναι, όπως έχει διαπιστώσει ο εισηγητής, ότι η κατάτμηση του προϋπολογισμού ανά δραστηριότητα δημιουργεί σύγχυση με το πολυετές δημοσιονομικό πλαίσιο, το οποίο είναι χωρισμένο σε ευρύτερες κατηγορίες. Το ένα σύστημα διαθέτει πέντε κατηγορίες: ανταγωνιστικότητα, διατήρηση των φυσικών πόρων, ελευθερία, η ΕΕ ως παγκόσμιος εταίρος, διοίκηση, ενώ το άλλο σύστημα διαθέτει περίπου τριάντα δραστηριότητες πολιτικής, και η αντιστοιχία μεταξύ αυτών των κατηγοριών είναι δύσκολο να διαπιστωθεί.
<P>
Όλα αυτά γίνονται στο όνομα μιας συγκεκριμένης δημοσιονομικής ιδεολογίας, της ιδεολογίας των επιδόσεων, της ανταγωνιστικότητας, της αποτελεσματικότητας της αποδοτικότητας και των αποτελεσμάτων, πράγμα που δημιουργεί έναν κυκεώνα νεφελωδών μέσων, δεικτών αποτελεσμάτων, δεικτών επιδόσεων και καταλόγων δραστηριοτήτων. Αυτή η δημοσιονομική τεχνολογία παρουσιάζεται ως κάτι το νέο, ως πρωτοπορία της δημοσιονομικής διαχείρισης, στην πραγματικότητα όμως είναι ένα πολύ παλιό σύστημα που χρονολογείται από το 1947. Πρώτη η αμερικανική Επιτροπή Hoover μίλησε για τις έννοιες των επιδόσεων, της σχέσης κόστους / οφέλους, της αποδοτικότητας, των στόχων και των αποτελεσμάτων. Αυτό έδωσε στις "ΠΑ το σύστημα σχεδιασμού, προγραμματισμού και προϋπολογισμού των δημοσίων δαπανών της δεκαετίας του 1960 υπό την Προεδρία Johnson, και υπό την Προεδρία Carter το σύστημα κατάρτισης του προϋπολογισμού σε μηδενική βάση (budget base zero) - την ιδεολογία περί δημοσιονομικών επιδόσεων που εξαπλώθηκε αργότερα στη Νέα Ζηλανδία, το "νωμένο Βασίλειο, τη Γαλλία το 2001, με τον οργανωτικό της νόμο για τη δημοσιονομική νομοθεσία, ακόμη και στο Μεξικό το 2006.
<P>
Από όλα αυτά μπορεί κανείς να κατανοήσει γιατί από τον ευρωπαϊκό προϋπολογισμό απουσιάζει η διαφάνεια, αλλά ακόμη και η αποτελεσματικότητα. Το Ευρωπαϊκό Κοινοβούλιο δεν διαθέτει ούτε 100 άτομα που να είναι ικανά να κατανοήσουν τον ευρωπαϊκό προϋπολογισμό κατά δραστηριότητα, με την αναμενόμενη συνέπεια: τον οικονομικό λήθαργο της Ευρωπαϊκής Ένωσης. Διότι, αν δεν υπάρχει Galileo, αν δεν υπάρχει σύνδεση Λυών-Τορίνου, αν δεν υπάρχει σύνδεση Γένοβας-Βαρκελώνης, αν οι πρωτεύουσες δεν είναι συνδεδεμένες με συρμούς μεγάλης ταχύτητας, αν ο προϋπολογισμός για την έρευνα δεν είναι αυτός που έπρεπε να είναι, αν ο προϋπολογισμός για μια Ευρώπη 27 κρατών μελών είναι ίσος με τον προϋπολογισμό της Ισπανίας, αν ο ευρωπαϊκός προϋπολογισμός είναι το ένα εικοστό του προϋπολογισμού των "νωμένων Πολιτειών, όλα αυτά οφείλονται σε αυτή ακριβώς τη μαλθουσιανή ιδεολογία. Είναι ίσως καιρός να συνειδητοποιήσουμε ότι, παράλληλα με τον τακτικό προϋπολογισμό, έχουμε ανάγκη έναν έκτακτο προϋπολογισμό για τη χρηματοδότηση δανείων μέσω ενός μεγάλου ευρωπαϊκού δανείου, κάτι που θα επιτρέψει την πραγματοποίηση επενδύσεων.
<SPEAKER ID="230" NAME="Sergej Kozlík" AFFILIATION="NI">
(SK) Αν βαθμολογούσαμε την εμπιστοσύνη στις κεντρικά χρηματοδοτούμενες δραστηριότητες της ΕΕ σύμφωνα με τις δημοσιονομικές δαπάνες που εκφράζονται ως ποσοστό του κοινοτικού ΑΕΕ, το σχήμα της καμπύλης εμπιστοσύνης θα έμοιαζε με πτώση φύλλου. Αυτό είναι πραγματικά ανησυχητικό. Οι πιστώσεις πληρωμών ως ποσοστό του κοινοτικού ΑΕΕ μειώνονται συστηματικά επί σειρά ετών, φτάνοντας στο 1% περίπου. Στο σχέδιο προϋπολογισμού του 2008 μειώθηκαν στο 0,95%. Παρόμοιες τάσεις μπορούν να παρατηρηθούν όσον αφορά όχι μόνο τον όγκο των δημοσιονομικών πόρων αλλά και το μέγεθος των πιστώσεων πληρωμών σε σχέση με το ανώτατο όριο πληρωμών του πολυετούς δημοσιονομικού πλαισίου.
<P>
Ειδικότερα, τα προτεινόμενα 10 δισ. ευρώ όσον αφορά τις μη διατεθείσες πιστώσεις πληρωμών φαίνεται να συνιστούν σημαντική απόκλιση από τους στόχους του μακροπρόθεσμου δημοσιονομικού πλαισίου. Με εκπλήσσει και εμένα το γεγονός ότι το Συμβούλιο προτείνει περικοπές άνω του 1 δισ. ευρώ στις πληρωμές για προγράμματα τα οποία αποβλέπουν στη βελτίωση της ανταγωνιστικότητας και της συνοχής της Ευρώπης. Υποστηρίζω λοιπόν τη θέση ότι οι πιστώσεις πληρωμών είναι ανεπαρκείς ενόψει των πολιτικών προκλήσεων που αντιμετωπίζει η ΕΕ. Γι' αυτό θα στηρίξω την πρόταση αύξησης των πιστώσεων πληρωμών στο 0,99% του κοινοτικού ΑΕΕ.
<SPEAKER ID="231" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, σήμερα θέλω να αναφερθώ σε δύο σημαντικά αποθεματικά στον προϋπολογισμό της Επιτροπής: το ένα αφορά την κτηριακή πολιτική και το άλλο το προσωπικό. Ως προς το δεύτερο, μπορεί να λεχθεί ότι η έκθεση ελέγχου μάς πληροφορεί ότι η Επιτροπή απασχολεί σχεδόν 11 000 άτομα ως προσωπικό διοικητικής υποστήριξης και συντονισμού - διοίκηση του διοικητικού μηχανισμού. Αν προσθέσετε τους μεταφραστές και το προσωπικό καθαρισμού, καθίσταται ο τομέας με τη μεγαλύτερη αύξηση σε αριθμό προσωπικού, καθόσον έτσι προστίθενται 5 700 επιπλέον άτομα. Δεδομένου ότι κατά καιρούς αναφερόμαστε σε "βελτίωση της νομοθεσίας", καλό είναι να αρχίσουμε να απαιτούμε και "καλύτερη οργάνωση". Για να το επιτύχουμε, χρειαζόμαστε περισσότερες πληροφορίες, και γι' αυτό υπάρχει το αποθεματικό.
<P>
Μέρος των καθηκόντων που ανέθεσε το Κοινοβούλιο στην Επιτροπή ήταν η πραγματοποίηση συγκριτικής αξιολόγησης, η σύγκριση των θέσεων του προσωπικού με αυτές που υπάρχουν σε διεθνείς οργανισμούς. " Ευρωπαϊκή Επιτροπή δεν μας επιτρέπει να δούμε αυτή τη σύγκριση, ισχυριζόμενη ότι έχει συμφωνήσει να τηρήσει την ανωνυμία των εν λόγω οργανισμών. Αυτό είναι πραγματικά αστείο! Μπορούμε να σημειώσουμε πρόοδο στο θέμα αυτό μόνο εάν το Κοινοβούλιο λάβει τις πληροφορίες που έχει ζητήσει - ολοκληρωμένες πληροφορίες, όχι αποσπασματικές. " έκθεση ελέγχου μας προσφέρει για πρώτη φορά μια συγκεκριμένη εικόνα της διοικητικής διάρθρωσης της Ευρωπαϊκής Επιτροπής, και είμαστε ευγνώμονες γι' αυτό, όμως δεν υπάρχουν συμπεράσματα, και η Επιτροπή δεν έχει καταρτίσει κανένα σχέδιο δράσης. Οφείλω λοιπόν να ζητήσω μετ' επιτάσεως την παρουσίαση ενός τέτοιου σχεδίου δράσης.
<P>
Δεν υπάρχουν άλλωστε συμπεράσματα σχετικά με την κτηριακή πολιτική στις Βρυξέλλες. Στην ανακοίνωση της Επιτροπής τον Ιούλιο για τις κτηριακές ανάγκες δεν λαμβάνονται υπόψη τα αποτελέσματα της διαδικασίας ελέγχου του προσωπικού, παρότι το ίδιο μέλος της Επιτροπής είναι αρμόδιο και για τους δύο τομείς. Δεν είστε αυτό το μέλος της Επιτροπής, και αυτό προκαλεί απογοήτευση και δεν επιτρέπεται να συνεχιστεί. Τα ποσά που ενέγραψε το Κοινοβούλιο στο αποθεματικό υποχρεώνουν την Επιτροπή να συνδέσει αυτά τα δύο έγγραφα. " Επιτροπή πρέπει επιτέλους να στρωθεί στη δουλειά σε αυτόν τον τομέα και να εκτελέσει σωστά τα καθήκοντά της διότι, κατά τη γνώμη μου, τα αποτελέσματα της διαδικασίας ελέγχου του προσωπικού που μας έχουν δοθεί μέχρι σήμερα δεν μπορούν να παρουσιαστούν στους ψηφοφόρους μας.
<SPEAKER ID="232" NAME="Vladimír Maňka" AFFILIATION="PSE">
(SK) Καταρχάς, θέλω να ευχαριστήσω και τους δύο εισηγητές. Ευχαριστώ τον κ. Itälä για την πάνω από οκτώ μήνες συνεργασία του στο θέμα του σχεδίου γενικού προϋπολογισμού της Ευρωπαϊκής Ένωσης για το δημοσιονομικό έτος 2008. Τα τελευταία τέσσερα έτη ο προϋπολογισμός των οργάνων έχει αυξηθεί σχεδόν κατά 18%, κυρίως λόγω της διεύρυνσης. Στο μέλλον ο προϋπολογισμός αυτός δεν θα αυξηθεί σε αντίστοιχο ποσοστό. Αν θέλουμε να καταστήσουμε τα όργανα αποδοτικότερα, πρέπει να βελτιώσουμε τη μεταξύ τους συνεργασία. Χαίρομαι διότι οι φόβοι για κινδύνους που μπορεί να συνδέονται με αυτή τη συνεργασία δεν έχουν υλοποιηθεί.
<P>
Καταρχάς, προσπαθήσαμε να εξασφαλίσουμε ότι όλοι οι στόχοι που αναμένουν οι πολίτες να εκπληρώσουν τα όργανα θα εκπληρωθούν. Δεύτερον, προσπαθήσαμε να διασφαλίσουμε την αποτελεσματική χρήση των πόρων. Κατά την κατάρτιση του προϋπολογισμού του Ευρωπαϊκού Κοινοβουλίου, το σημαντικότερο είναι να εστιάσουμε την προσοχή μας, και τώρα και στο μέλλον, στον κύριο ρόλο και τη βασική μας προτεραιότητα: τη βελτίωση της νομοθετικής διαδικασίας. Τα θέματα που δεν σχετίζονται με αυτό πρέπει στον προϋπολογισμό να μειωθούν στο απολύτως ελάχιστο. Βρισκόμαστε δε σε πολύ καλό δρόμο για την επίτευξη αυτού του στόχου.
<P>
Κυρίες και κύριοι, τον περασμένο Μάρτιο είχαμε πει ότι, για να μπορεί κανείς να εργαστεί με τρόπο υπεύθυνο και αποδοτικό, πρέπει να διαθέτει καλύτερες πληροφορίες για το σύνολο των πόρων και υλικών που έχει στη διάθεσή του. Ζητούμε λοιπόν τη δημιουργία ενός συστήματος διαχείρισης γνώσεων που θα επιτρέψει στους βουλευτές να εργαστούν αποτελεσματικά, χρησιμοποιώντας όλα τα συναφή έγγραφα.
<P>
Κυρίες και κύριοι, θέλετε να αποδείξετε στους ψηφοφόρους ότι διαχειρίζεστε υπεύθυνα τους πόρους τους. Εντούτοις, ορισμένες φορές δεν λαμβάνουμε τα έγγραφα ούτε στις πιο κοινές γλώσσες. Υπάρχουν έκτακτες συνεδριάσεις επιτροπών για τις οποίες απαιτούνται νέοι πόροι. Πρέπει να βελτιώσουμε την ευελιξία σε αυτόν τον τομέα. Οι κτηριακές δαπάνες καταλαμβάνουν μεγάλο ποσοστό του προϋπολογισμού των οργάνων: πρέπει ως εκ τούτου να παρακολουθούμε στενά στο μέλλον αυτό το θέμα. Στο παρελθόν, υπήρξαν περιπτώσεις στις οποίες τα ευρωπαϊκά όργανα αγόρασαν ή μίσθωσαν κτήρια σε τιμές υψηλότερες της αγοραίας αξίας τους. Στο μέλλον θέλουμε να λαμβάνεται μεγαλύτερη μέριμνα για όλες τις πτυχές της αγοράς, μίσθωσης και ανακαίνισης κτηρίων. Στόχος μας είναι να μειωθούν οι δαπάνες και να διασφαλιστεί η ευελιξία. Θέλουμε να αποφύγουμε καρτέλ και μονοπώλια.
<P>
" επόμενη προτεραιότητά μας είναι να προσφέρουμε καλύτερη ενημέρωση στους πολίτες της Ευρωπαϊκής Ένωσης. Αποφασίσαμε λοιπόν να ενισχύσουμε αυτόν τον τομέα ενισχύοντας περιφερειακά και τοπικά μέσα ενημέρωσης. Κυρίες και κύριοι, θέλουμε να συνεχίσουμε να βελτιώνουμε την αποτελεσματικότητα της λειτουργίας των οργάνων. Οι εκθέσεις που μας διαβιβάζονται σχετικά με τις δραστηριότητές τους πρέπει να περιέχουν περισσότερες πληροφορίες. Αυτές οι εκθέσεις πρέπει να καταδεικνύουν σαφώς αν έχουν επιτευχθεί οι στόχοι ή όχι. Επικροτώ τη μέθοδο που χρησιμοποιούν τα όργανα για την κατάρτιση του προϋπολογισμού με τη βοήθεια συντελεστών πληθωρισμού καθώς και βάσει των πραγματικών αναγκών. Εν κατακλείδι, θέλω να ευχαριστήσω τον εισηγητή για το γεγονός ότι καταφέραμε, μετά από μια σειρά δύσκολων συζητήσεων, να καταλήξουμε σε έναν καλό συμβιβασμό που θα επιτρέψει την καλύτερη χρήση των χρημάτων των ευρωπαίων φορολογουμένων.
<SPEAKER ID="233" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κυρίες και κύριοι, είναι εξαιρετικά δύσκολο να εκφράσει κανείς τις απόψεις του για το σχέδιο προϋπολογισμού του 2008, όμως θέλω καταρχάς να χρησιμοποιήσω λίγο από αυτόν τον χρόνο για να ευχαριστήσω τους εισηγητές μας, τον κ. Virrankoski και τον κ. Itälä, μαζί με τους οποίους χρειάστηκε να ελιχθούμε με μεγάλη δυσκολία μεταξύ των αποφάσεων τις οποίες προτείνει σήμερα η Επιτροπή Προϋπολογισμών. Φυσικά, το πολυετές δημοσιονομικό πλαίσιο για την περίοδο 2007-2013 μας υποχρεώνει να τηρήσουμε μια λιτότητα η οποία δυστυχώς δεν μας επιτρέπει να επιδιώξουμε -είτε όσο σταθερά είτε, προπάντων, όσο γρήγορα θέλαμε- τους στόχους που έχουμε θέσει για την Ευρώπη, οι πολιτικές της οποίας είναι, κατά τη γνώμη μου, ο μόνος τρόπος για να σωθούν οι περιφέρειες της Ευρώπης, καθώς μπορούν να προσφέρουν στους συμπολίτες μας τον άνετο τρόπο ζωής που αναμένουν σε ένα παγκόσμιο περιβάλλον το οποίο έχει μετασχηματιστεί και διαρκώς τροποποιείται και εξελίσσεται. Καλώ λοιπόν το Κοινοβούλιο να στηρίξει τις πρωτοβουλίες της επιτροπής μας, ιδίως ενόψει μιας ενδιάμεσης επαναδιαπραγμάτευσης του πολυετούς πλαισίου και της καθιέρωσης ενός νέου μηχανισμού ιδίων πόρων.
<P>
Ως προς το θέμα αυτού του προϋπολογισμού, καθώς έχω στη διάθεσή μου πολύ λίγο χρόνο, θέλω να θίξω ένα μόνο ζήτημα. Ως μόνιμη εισηγήτρια για τα διαρθρωτικά ταμεία στην Επιτροπή Προϋπολογισμών, αποφάσισα να ρωτήσω τα μέλη της Ευρωπαϊκής Επιτροπής ποιοι ήταν οι λόγοι για την εγγραφή του 30% των διοικητικών δαπανών στο αποθεματικό. Στη μελέτη που παρουσιάσαμε πρόσφατα με τον κ. Virrankoski σχετικά με την εκτέλεση των διαρθρωτικών ταμείων υπογραμμίζεται το πολύ μεγάλο χρονικό διάστημα που χρειάστηκε η Επιτροπή για να εγκρίνει τα εθνικά πλαίσια και επιχειρησιακά προγράμματα, με αποτέλεσμα να υπάρχει πλέον ρεκόρ εκκρεμών υποχρεώσεων τριών ετών· τηρώντας αυτή την αυστηρή θέση στο θέμα του αποθεματικού, θελήσαμε να κρούσουμε τον κώδωνα του κινδύνου. Οι περιφερειακές πολιτικές, όπως η ενίσχυση της έρευνας και της καινοτομίας, είναι πολιτικές υψίστης σπουδαιότητας για το μέλλον της οικονομίας μας, και επομένως για τις θέσεις εργασίας και την ποιότητα ζωής των Ευρωπαίων. Θέλουμε να ενεργούμε γρήγορα, διασφαλίζοντας όμως παράλληλα την ποιότητα των παρεμβάσεών μας, εξ ου και το αυξημένο επίπεδο των πιστώσεων που ζητούμε από το Συμβούλιο να υποστηρίξει.
<SPEAKER ID="234" NAME="Seán Ó Neachtain" AFFILIATION="UEN">
(GA) Κύριε Πρόεδρε, υπάρχει μια πτυχή του προϋπολογισμού που πρέπει να θιγεί, και αφορά τα χρήματα που θα διατεθούν για την κοινή γεωργική πολιτική. " ΚΓΠ, όπως είναι γνωστή, έχει υποβληθεί σε πολυάριθμες μεταρρυθμίσεις τα τελευταία 15 χρόνια: τις μεταρρυθμίσεις Mac Sharry, την Ατζέντα 2000, καθώς και την αποσύνδεση των πληρωμών από την παραγωγή.
<P>
Θέλω να διευκρινίσω ένα σημείο: οι κυβερνήσεις των κρατών μελών ενδέχεται να μην συμφωνήσουν με καμία αλλαγή στις πληρωμές που πρόκειται να καταβληθούν μέσω της ΚΓΠ στους ευρωπαίους αγρότες συνολικά μεταξύ 2007 και 2013. Μάλιστα, στη χώρα μου, την Ιρλανδία, έχουν αποφασιστεί αυστηροί όροι χρηματοδότησης των αγροτών στο πλαίσιο της γεωργικής πολιτικής που θα εφαρμοστεί μεταξύ 2007 και 2013. Γνωρίζουμε ότι η γεωργική πολιτική πρόκειται να υποβληθεί σε έλεγχο υγείας, αλλά όχι σε γενικευμένη αναθεώρηση. Ο δε έλεγχος δεν θα καλύπτει τους όρους χρηματοδότησης που έχουν αποφασίσει οι ηγέτες της ΕΕ για τους αγρότες της Ιρλανδίας και της Ευρώπης έως το 2013. Ελπίζω ότι αυτό θα γίνει κατανοητό και ότι δεν θα υπάρξουν εξαιρέσεις· καθώς και ότι δεν θα γίνει καμία απόπειρα στρέβλωσης, διότι η ομαλή υλοποίηση των συμφωνηθέντων έχει ζωτική σημασία για τους αγρότες σε όλη την Ευρώπη.
<SPEAKER ID="235" NAME="Margrete Auken" AFFILIATION="Verts/ALE">
(DA) Κύριε Πρόεδρε, η πολιτική μας ομάδα υπερψηφίζει φυσικά την πρόταση τροπολογίας για τη διάθεση επιπλέον πόρων στην Παλαιστίνη. Ωστόσο, πρέπει να υπογραμμίσουμε ότι και το Συμβούλιο και η Επιτροπή οφείλουν να διασφαλίσουν ότι δεν θα καταλήξουμε να διοχετεύουμε χρήματα σε έναν πίθο των Δαναΐδων. Αυτό ισχύει για μεγάλο μέρος των ενισχύσεων που χορηγούνται αυτή την περίοδο και έρχεται σε αντίθεση με τις αρχές που διέπουν τις ενισχύσεις της ΕΕ, βάσει των οποίων πρέπει να επιδιώκεται η εξασφάλιση της ικανότητας του δικαιούχου να αναπτύξει μια βιώσιμη οικονομία. Αυτό όμως είναι αδύνατο, καθώς το Ισραήλ στραγγαλίζει την παλαιστινιακή κοινωνία και οικονομία, και όχι μόνο στη Γάζα. " αντιπροσωπεία της Επιτροπής Ανάπτυξης το διαπίστωσε ιδίοις όμμασι όταν επισκέφτηκε τη Δυτική Όχθη και τη Γάζα τον Σεπτέμβριο. Οι κοινοτικοί πόροι ρέουν ασταμάτητα χωρίς το Ισραήλ να υποχρεώνεται να λογοδοτήσει.
<P>
Μας μεταφέρθηκε ένας διάλογος από την Ουάσιγκτον, στον οποίο ένας από τους συμβούλους του Λευκού Οίκου για τη Μέση Ανατολή ρωτήθηκε για τον ρόλο της Ευρωπαϊκής Ένωσης. " απάντησή του ήταν η εξής: "Ποια Ευρωπαϊκή Ένωση; Εμείς δίνουμε τις εντολές και η Ευρώπη πληρώνει!" Αυτό επίσης ισχύει! Συνεχίζουμε να πληρώνουμε, ενώ το Ισραήλ μπορεί ελεύθερα να καταστρέφει όλα όσα έχουμε οικοδομήσει. " Επιτροπή και το Συμβούλιο πρέπει τώρα να προβάλουν απαιτήσεις από το Ισραήλ. Ο αποκλεισμός της Γάζας πρέπει να τερματιστεί προκειμένου να καταστεί δυνατή η κυκλοφορία προϊόντων και ανθρώπων από και προς την περιοχή. Σήμερα η Γάζα είναι πρακτικά μια μεγάλη υπαίθρια φυλακή. Τα οδοφράγματα στη Δυτική Όχθη πρέπει επίσης να καταργηθούν. Αυτό δεν το ζητεί μόνο η αντιπροσωπεία μας· το μήνυμα της Παγκόσμιας Τράπεζας και της δικής μας υπηρεσίας ανθρωπιστικής βοήθειας, της ECHO, ήταν εξίσου σαφές. Αν δεν υπάρχει καμία ελπίδα βελτίωσης ή φως στο τέλος του τούνελ, κάνουμε κακή χρήση των πληρωμών που καταβάλλουν μέσω της φορολογίας τους οι πολίτες της ΕΕ, και αυτό πρέπει να σταματήσει αμέσως!
<SPEAKER ID="236" NAME="Αδάμος Αδάμου" AFFILIATION="GUE/NGL">
Κύριε Πρόεδρε, ο προϋπολογισμός της Ευρωπαϊκής Ένωσης είναι το βασικό εργαλείο υλοποίησης των πολιτικών προτεραιοτήτων. Θα μπορούσαμε να πούμε ότι έχει στην προμετωπίδα της πολιτικής του τρία στοιχεία: την ανταγωνιστικότητα των επιχειρήσεων, την "αντιτρομοκρατική" δράση και την παρέμβασή της σε τρίτες χώρες.
<P>
Ακριβώς σε αυτούς τους τρεις τίτλους επικεντρώνονται οι δαπάνες στον προϋπολογισμό, τη στιγμή που τα συμφέροντα των μαζών των πολιτών και οι ανησυχίες είναι εντελώς διαφορετικές. Αφορούν το εργασιακό τους μέλλον, το εισόδημά τους, τη σύνταξη, τη μόρφωση στο δημόσιο σχολείο και πανεπιστήμιο.
<P>
Ας διερωτηθούμε όμως για αυτές τις πολιτικές προτεραιότητες που θέτει ο προϋπολογισμός: βελτιώνουν πράγματι τη ζωή των πολιτών; Εκπληρώνει η Ευρωπαϊκή Ένωση σαν παγκόσμιος παράγοντας τις υποχρεώσεις της κατά τρόπο δίκαιο; Πως βελτιώνει το κονδύλι των 741 περίπου εκατ. ευρώ για το χώρο ελευθερίας, ασφάλειας και δικαιοσύνης τη ζωή των ευρωπαίων πολιτών;
<P>
Στο πρόσφατο έγγραφο διαβούλευσης της Επιτροπής για τη μεταρρύθμιση του προϋπολογισμού, η τελευταία αναφέρει ότι σήμερα -αλλά ιδιαίτερα στο μέλλον- εκείνο που πρέπει να κατευθύνει τον προϋπολογισμό, είναι η εντατικοποίηση του ανταγωνισμού για πρώτες ύλες και αγορές, η μεταβολή της ισορροπίας της οικονομικής ισχύος, η απελευθέρωση τεράστιων καινούργιων αγορών που δημιουργεί νέες ευκαιρίες για τους Ευρωπαίους.
<P>
Μα, είναι αυτή ακριβώς η αντίληψη, που οδηγεί τους λαούς της Ευρώπης σε περιπέτειες. Πρώτον, γιατί αντί οι προϋπολογισμοί των κρατών να είναι επικεντρωμένοι στην κοινωνική δικαιοσύνη, εισφέρουν σε ένα πόλεμο ελέγχου των αγορών ανεξαρτήτως των μέσων και δεύτερον, γιατί στρέφεται έτσι η κοινή γνώμη των τρίτων ενάντια στην Ευρώπη.
<SPEAKER ID="237" NAME="Janusz Lewandowski" AFFILIATION="PPE-DE">
(PL) Κύριε Πρόεδρε, βρισκόμαστε ακόμα στην αρχή των νέων δημοσιονομικών προοπτικών, και γι' αυτό είμαστε προσεκτικοί ως προς τον προγραμματισμό των δαπανών για το έτος 2008. Συγχρόνως, αυτός είναι ο τέταρτος ετήσιος προϋπολογισμός της τρέχουσας κοινοβουλευτικής θητείας, ως εκ τούτου έχουμε συσσωρεύσει αρκετή πείρα ως προς τη δημοσιονομική διαδικασία και τους συγκεκριμένους κανόνες του παιχνιδιού μεταξύ του Κοινοβουλίου, της Επιτροπής και του Συμβουλίου. Αυτός είναι πιθανότατα ο λόγος για τον οποίο ψηφίστηκε ομαλά μεγαλύτερος από κάθε άλλη φορά αριθμός τροπολογιών στην Επιτροπή Προϋπολογισμών, υπό την αποτελεσματική ηγεσία του κ. Böge και σε πνεύμα συναίνεσης, γεγονός που βεβαίως θα διευκολύνει τη συνολική ψηφοφορία επί των τροπολογιών την Πέμπτη και οπωσδήποτε εξασφαλίζει την ενίσχυση της διαπραγματευτικής μας θέσης για τη διαμόρφωση του σχεδίου προϋπολογισμού για το 2008.
<P>
Οι προτεραιότητες για το 2008 αναφέρθηκαν ξανά και ξανά, η δε χρηματοδότηση του προγράμματος Galileo έχει επισημανθεί επανειλημμένως ως πρόβλημα. Είμαι λοιπόν ευτυχής που μου δίνεται η ευκαιρία να τονίσω ότι για πρώτη φορά λαμβάνεται μέριμνα σε αυτόν τον προϋπολογισμό για την περιοχή της Βαλτικής, όχι μέσω κάποιας δήλωσης, αλλά με οικονομικούς, δηλαδή με πραγματικούς όρους. Ίσως αυτό να συμβαίνει επειδή και η αρμόδια Επίτροπος, και οι δύο εισηγητές, καθώς και ο πρόεδρος της Επιτροπής Προϋπολογισμών, είναι κάτοικοι αυτής της περιοχής. Είναι θετικό το γεγονός ότι η Ευρωπαϊκή Ένωση αναλαμβάνει διεθνείς υποχρεώσεις, όμως όσο πιο πολύ μεγαλώνει η Ένωση, τόσο περισσότερο αυξάνονται οι ευθύνες της για την ήπειρό μας, περιλαμβανομένης της περιοχής της Βαλτικής, ήτοι της εσωτερικής θάλασσας της Ευρωπαϊκής Ένωσης στην παρούσα της μορφή, και όλοι γνωρίζουν σε πόσο κακή κατάσταση βρίσκεται. Ως εκ τούτου, είναι ευχάριστο το γεγονός ότι βρήκαμε, με τη μορφή πιλοτικών προγραμμάτων και προπαρασκευαστικών ενεργειών, ένα οικονομικό μέσο αύξησης της χρηματοδότησης για την περιφερειακή ανάπτυξη, την ασφάλεια της ναυσιπλοΐας, την απλούστευση των διαδικασιών διέλευσης των συνόρων, και προπάντων, την προστασία του περιβάλλοντος.
<P>
Ευελπιστώ ότι αυτές οι προτεραιότητες θα ξεχωρίσουν από μόνες τους στον αυστηρό καθρέπτη της Ευρωπαϊκής Επιτροπής, μαζί με το σύνολο της δημοσιονομικής μας στρατηγικής.
<SPEAKER ID="239" NAME="Louis Grech" AFFILIATION="PSE">
(MT) Κύριε Πρόεδρε, θέλω καταρχάς να πω ότι συμφωνώ με τη δήλωση του κ. Itälä για το θέμα της δημοσιονομικής διαδικασίας και ότι κανείς δεν είναι διατεθειμένος να αναλάβει ρόλο τυπικής επικύρωσης. Προτείνω λοιπόν να συζητήσουμε το θέμα αυτό προκειμένου να αντιμετωπίσουμε το ταχύτερο δυνατόν τις δυσκολίες και τις διαφορές που φαίνεται να υπάρχουν κατά τρόπο αποτελεσματικό. Από την άλλη πλευρά, χαιρετίζουμε την αύξηση κατά 30 εκατ. ευρώ του προϋπολογισμού της υπηρεσίας Frontex. Έχουμε βάσιμους λόγους να αναμένουμε τη βελτίωση της διάρθρωσης της εν λόγω υπηρεσίας, τον καλύτερο συντονισμό και την πιο αποφασιστική λειτουργία της. Το Κοινοβούλιο έστειλε ένα σαφές και συγκεκριμένο μήνυμα ότι εναπόκειται τώρα στη Frontex και τα κράτη μέλη να ξεπεράσουν την ανεπάρκεια, τη μη τήρηση των υποσχέσεων και τις καθυστερήσεις που μας ταλάνισαν κατά τη διάρκεια του περασμένου έτους. Ένα άλλο ζήτημα που θέλω να θίξω αφορά τις εκθέσεις και τις μελέτες που διάφορα όργανα, περιλαμβανομένης της Επιτροπής, εκπονούν στους κόλπους τους ή αναθέτουν σε τρίτους. Είναι αναγκαίο να δημιουργηθεί μια κοινή βάση δεδομένων που θα περιλαμβάνει τις διάφορες εκθέσεις και μελέτες, προκειμένου να αποφευχθεί η επικάλυψη ενεργειών, να μειωθεί η σπατάλη και να καταστούν ταυτόχρονα πιο προσιτές οι πληροφορίες. Επιπλέον, απαιτείται μια ετήσια έκθεση στην οποία θα καταγράφονται αυτές οι μελέτες και εκθέσεις, σε ποιον ανατέθηκαν οι σχετικές συμβάσεις, πόσο κόστισαν και, ει δυνατόν, πώς χρησιμοποιήθηκαν. Πρέπει επίσης να εξετάσουμε τον αντίκτυπο και την προστιθέμενη αξία των εκθέσεων τις οποίες εκπονούν το Οικονομικό και Κοινωνικό Συμβούλιο και η Επιτροπή των Περιφερειών, ιδιαίτερα ενόψει εκθέσεων πολύ τεχνικού χαρακτήρα ή εκθέσεων που έχουν καταρτιστεί ήδη από την Ευρωπαϊκή Επιτροπή ή το Κοινοβούλιο. Ως προς το θέμα της αγοράς κτηριακών εγκαταστάσεων, θέλω να σας υπενθυμίσω ότι το 2006 συμφωνήθηκε να επανεξετάσουμε την πολιτική σχετικά με την αγορά και μίσθωση των κτηρίων που χρησιμοποιούν τα όργανα, περιλαμβανομένων των γραφείων πληροφοριών. Έχω την εντύπωση ότι, με την πάροδο των ετών, τα όργανα, για διάφορους λόγους, έχουν αγοράσει και μισθώσει κτήρια σε τιμές που φαίνεται να είναι υψηλότερες από τις τιμές της αγοράς. Χωρίς να αμφισβητείται η αξία της πολιτικής αγοράς κτηρίων, εξακολουθεί να είναι εύλογο να θέλουμε να εξετάσουμε, με θεσμικό τρόπο, μεθόδους βελτίωσης των όρων υπό τους οποίους αγοράζουμε και μισθώνουμε ακίνητα και να επιδιώξουμε τη σύγκλιση των τιμών των γραφείων με τις τιμές της αγοράς, αποφεύγοντας έτσι τη δημιουργία καρτέλ ή μονοπωλίων. Τέλος, συγχαίρω το δίδυμο των φινλανδών συναδέλφων μας για το χρήσιμο έργο τους και για τον τρόπο με τον οποίο διεξήχθησαν οι διαπραγματεύσεις.
<SPEAKER ID="240" NAME="István Szent-Iványi" AFFILIATION="ALDE">
(HU) Κύριε Πρόεδρε, επιτρέψτε μου καταρχάς να συγχαρώ τον εισηγητή, κ. Virrankoski, ο οποίος έκανε εξαιρετική δουλειά. Θέλω, ωστόσο, να τονίσω ότι, αν η Ευρωπαϊκή Ένωση θέλει να είναι διεθνής παράγοντας, είναι γελοίο να επιδιώκει να δαπανά λιγότερα χρήματα για την εξωτερική πολιτική από ό,τι για τις διοικητικές δαπάνες.
<P>
Δεύτερον, είναι επίσης απαράδεκτο οι δαπάνες στην κατηγορία της διεύρυνσης, που θεωρείται ότι αποτελεί προτεραιότητα, να είναι χαμηλότερες σε ονομαστικούς όρους από ό,τι το 2007 και, τρίτον, είναι απαράδεκτο οι δαπάνες για τις εξωτερικές υποθέσεις να αυξάνονται σε μικρότερο βαθμό -περίπου κατά 1,5%- από τις γενικές δαπάνες, οι οποίες πρόκειται να αυξηθούν κατά 2%. Αυτό σημαίνει ότι η Ευρωπαϊκή Ένωση δεν έχει εξασφαλίσει τη διάθεση επαρκών πόρων για την επίτευξη των στόχων τους οποίους έχει θέσει· επιπλέον, δεν έχει εξασφαλίσει την ύπαρξη επαρκών κονδυλίων για την υλοποίηση των προτεραιοτήτων της εξωτερικής πολιτικής. Δεν έχουν διατεθεί επαρκείς πόροι για την αποστολή στο Κοσσυφοπέδιο, ούτε για την παροχή βοήθειας στον παλαιστινιακό λαό. Φοβούμαι λοιπόν ότι ο προϋπολογισμός θα χρειαστεί να τροποποιηθεί εκ νέου αρκετές φορές το προσεχές έτος, καθόσον δεν έχει υπάρξει καμία σχετική πρόβλεψη.
<P>
" ανισορροπία μεταξύ ανατολικής και νότιας συνιστώσας της ευρωπαϊκής πολιτικής γειτονίας είναι ένα διαρκώς επανεμφανιζόμενο πρόβλημα επί σειρά ετών. Οι χώρες του Νότου έχουν λάβει τριπλάσια χρηματικά ποσά κατά κεφαλήν πληθυσμού σε σύγκριση με τις ανατολικές χώρες, και αυτό είναι απαράδεκτο. Τέλος, θεωρώ ότι είναι σημαντικό να διευθετηθεί το ζήτημα της συνεργασίας μεταξύ του Ευρωπαϊκού Κοινοβουλίου και του Συμβουλίου σχετικά με την κατηγορία της κοινής εξωτερικής πολιτικής και πολιτικής ασφάλειας (ΚΕΠΠΑ). Μέχρι στιγμής δεν έχει υπάρξει κανένας εκ των προτέρων διάλογος ή πολιτική συμφωνία· μέχρι να γίνει όμως αυτό, συμφωνώ με την εγγραφή 40 εκατ. ευρώ στο αποθεματικό για την ΚΕΠΠΑ. Ευχαριστώ πολύ.
<SPEAKER ID="241" NAME="Konrad Szymański" AFFILIATION="UEN">
(PL) Κυρίες και κύριοι, ένα από τα θέματα επί των οποίων πρέπει να αποφασίσουμε σήμερα είναι η διάθεση της πρώτης δόσης οικονομικής ενίσχυσης στο Ευρωπαϊκό Ινστιτούτο Τεχνολογίας. Αυτή είναι μια ιδιαίτερα σημαντική και με αγωνία αναμενόμενη απόφαση για την πόλη Wrocław, η οποία ευελπιστεί ότι θα μπορέσει να φιλοξενήσει την έδρα του εν λόγω οργάνου.
<P>
Είναι πολύ δυσάρεστο το γεγονός ότι δεν καταφέραμε να ιδρύσουμε αυτό το ινστιτούτο πριν από τη λήξη των διαπραγματεύσεων για τις δημοσιονομικές προοπτικές· αυτό εμποδίζει πολύ την έναρξη της λειτουργίας του. Σήμερα μας δίνεται η ευκαιρία να ανακτήσουμε τον χαμένο χρόνο και να διαθέσουμε περί τα 3 εκατ. ευρώ, έτσι ώστε να ξεκινήσει η λειτουργία του ινστιτούτου. " πλήρης χρηματοδότησή του την περίοδο 2010-2011 μπορεί να εξασφαλιστεί μόνο μέσω της αναθεώρησης των δημοσιονομικών προοπτικών.
<P>
Σας διαβεβαιώ ότι τα χρήματα αυτά θα είναι μια καλή επένδυση. Τούτο αποδεικνύεται από την ετοιμότητα και τον ενθουσιασμό των τοπικών αρχών, των επιχειρηματιών και της επιστημονικής κοινότητας της Κάτω Σιλεσίας για τη συμμετοχή τους σε αυτό το εγχείρημα. Σας καλώ λοιπόν να δεχθείτε τις σχετικές τροπολογίες.
<SPEAKER ID="242" NAME="Satu Hassi" AFFILIATION="Verts/ALE">
(FI) Κύριε Πρόεδρε, κυρίες και κύριοι, ευχαριστώ τους εισηγητές κκ. Itälä και Virrankoski για το εξαίρετο έργο τους. Είμαι ευτυχής που η Επιτροπή Προϋπολογισμών ενέκρινε τα δύο πιλοτικά προγράμματα που σχετίζονται με την προστασία της Βαλτικής Θάλασσας. Ευελπιστώ δε ότι θα τύχουν επίσης της έγκρισης της Ολομέλειας.
<P>
Είναι καιρός να μεριμνήσουμε περισσότερο για τη Βαλτική. Μετά τον γύρο διεύρυνσης του 2004 είναι μια εσωτερική θάλασσα της ΕΕ, συγχρόνως όμως είναι μια από τις πιο υποβαθμισμένες και μολυσμένες θάλασσες παγκοσμίως, γεγονός που ντροπιάζει την ΕΕ.
<P>
Ένα από αυτά τα πιλοτικά προγράμματα αφορά τη μείωση της ποσότητας επιβλαβών αποβλήτων που καταλήγουν στη θάλασσα της Βαλτικής και την αποκατάσταση του ελλείμματος οξυγόνου στις βαθιές λεκάνες της θάλασσας. Το άλλο σχετίζεται με τη μείωση των εκπομπών διοξειδίου του θείου από τη ναυτιλία μέσω συστήματος εμπορίας εκπομπών. Εάν το πείραμα αυτό οδηγήσει σε θετικά αποτελέσματα, η εμπορία εκπομπών διοξειδίου του θείου μπορεί να καταστεί βιώσιμος τρόπος μείωσης των εκπομπών διοξειδίου του θείου σε όλες τις θαλάσσιες περιοχές της ΕΕ, καθαρίζοντας στο μέλλον τον αέρα που αναπνέουμε σε όλη την Ευρώπη. Ευελπιστώ λοιπόν ότι η Ολομέλεια θα στηρίξει επίσης αυτές τις πρωτοβουλίες.
<SPEAKER ID="243" NAME="James Elles" AFFILIATION="PPE-DE">
(EN) Κύριε Πρόεδρε, θα ήθελα να συγχαρώ τους εισηγητές, όπως έκαναν και οι άλλοι ομιλητές. Ωστόσο, στις παρατηρήσεις μου, αντί για τα τρία "L" που χρησιμοποίησε ο κ. Martinez, τα οποία αν θυμάμαι καλά ήταν "litany" (λιτανεία), "liturgy" (λειτουργία) και "lethargy" (λήθαργος), θα χρησιμοποιήσω τα τρία "Ι", τα οποία είναι "implementation" (εκτέλεση), "initiation" (έναρξη) και "imagination" (φαντασία).
<P>
Πρώτον, θα ήθελα να ευχαριστήσω τους εισηγητές, ιδίως τον κ. Virrankoski, ο οποίος συμπεριέλαβε μερικές παραγράφους σχετικά με την παρακολούθηση της εκτέλεσης του προϋπολογισμού. Είναι εξαιρετικά σημαντικό να σκεφτούμε το ζήτημα της σχέσης κόστους-ωφέλειας. Παρότι ο συγκεκριμένος όρος δεν περιλαμβάνεται στο ψήφισμα, βρίσκεται, αναμφίβολα, στις καρδιές όσων από εμάς πρέπει να είμαστε σε θέση να δικαιολογούμε, με τις ειδικές επιτροπές μας, τα κονδύλια που πραγματικά δαπανούμε, όχι μόνο την τρέχουσα περίοδο, αλλά επίσης ως προς το γεγονός της απόκτησης των εθνικών δηλώσεων διαχείρισης, τις οποίες φαίνεται ότι πολλά κράτη μέλη εξακολουθούν να είναι απρόθυμα να εκπονήσουν.
<P>
Δεύτερον, θα ήθελα να ευχαριστήσω αμφότερους τους εισηγητές και την Επίτροπο, εν προκειμένω, επειδή στον δικό μου προϋπολογισμό για το έτος 2007 εφάρμοσαν αυτά τα πιλοτικά έργα και τα προπαρασκευαστικά σχέδια που περιλαμβάνονταν. Υπάρχουν αρκετά τέτοια σχέδια, και είναι ωραίο να υπάρχει κάποια συνέχεια καθώς προχωρούμε στο 2008, ιδίως επιταχύνοντας όσον αφορά τα πιλοτικά δίκτυα πληροφόρησης, αλλά και τα σχέδια με την ΕΕ, την Κίνα και την Ινδία.
<P>
Έρχομαι λοιπόν στο τελευταίο μου σχόλιο, που αφορά το ζήτημα της φαντασίας. Ο Αϊνστάιν είπε ότι η φαντασία είναι σημαντικότερη από τη γνώση. Διαπιστώσαμε σε αυτή τη συζήτηση ότι πολλοί συνάδελφοι -ο κ. Mantovani, η κ. Guy-Quint και άλλοι- καθώς και ο υποφαινόμενος καταδικάζουμε πάντα το γεγονός ότι έχουμε πολύ λίγα κονδύλια στην κατηγορία 4, τις εξωτερικές δράσεις. Γνωρίζουμε πολύ καλά ότι υπάρχουν πολύ λίγα, επομένως θα έκανα μια συγκεκριμένη έκκληση σε αυτό το στάδιο, ενόψει της αναθεώρησης του προϋπολογισμού, ότι ίσως θα πρέπει πραγματικά να χρησιμοποιήσουμε λίγο τη φαντασία μας για να δούμε πώς η Ευρωπαϊκή Ένωση θα κληθεί στο μέλλον να ανταποκριθεί στις παγκόσμιες προκλήσεις του μέλλοντος και να διαδραματίσει τον ρόλο που της αναλογεί ως προς τη διεθνή βοήθεια και τη λειτουργία της παγκόσμιας οικονομίας, και στη συνέχεια να διασφαλίσουμε ότι θα διαθέτουμε τα μέσα για να υλοποιήσουμε αυτά που επιθυμούμε να αναλάβουμε ως πολιτικές μας.
<SPEAKER ID="244" NAME="Joan Calabuig Rull" AFFILIATION="PSE">
(ES) Κύριε Πρόεδρε, με έναν προϋπολογισμό που αντιστοιχεί στο 0,99% του ΑΕγχΠ της Ένωσης δεν μπορούμε να αποκτήσουμε ισχυρή πολιτική παρουσία.
<P>
Όσον αφορά την κατηγορία 1α, την "ανταγωνιστικότητα για ανάπτυξη και απασχόληση", πρέπει να επισημανθεί ότι αυτή είναι η πρώτη φορά που τα κονδύλια για τις συγκεκριμένες πολιτικές καταλαμβάνουν το μεγαλύτερο μέρος του προσχεδίου προϋπολογισμού. Εντούτοις, τα ποσά που προτείνει το Συμβούλιο περιορίζουν αυτές τις κατηγορίες που σχετίζονται με τη στρατηγική της Λισαβόνας, η οποία πρέπει να βρίσκεται στο επίκεντρο των πολιτικών της Ένωσης.
<P>
Θέλω να θίξω επίσης το θέμα της χρηματοδότησης του Galileo και του Ευρωπαϊκού Ινστιτούτου Τεχνολογίας, τα οποία είναι προγράμματα προτεραιότητας για την ανταγωνιστικότητα και την αξιοπιστία μας. Οι δημοσιονομικές προοπτικές της περιόδου 2007-2013 δεν επαρκούν για τη χρηματοδότηση προγραμμάτων τόσο στρατηγικής σημασίας.
<P>
Ένα άλλο ζήτημα αφορά την υπηρεσία Frontex, η οποία διαδραματίζει καίριο ρόλο, και από ανθρωπιστική και από πολιτική άποψη. Τον Ιούνιο, το Ευρωπαϊκό Συμβούλιο επανέλαβε την ανάγκη ενίσχυσης της εν λόγω υπηρεσίας προκειμένου να βελτιωθεί η ικανότητα της Ένωσης να διαχειρίζεται τα εξωτερικά της σύνορα.
<P>
Αυτή είναι μια ακόμη από τις προτεραιότητες που έχει επισημάνει επανειλημμένως το Κοινοβούλιο. Τούτο αποδεικνύεται από την πρόταση αύξησης κατά 30 εκατ. ευρώ των πιστώσεων ανάληψης υποχρεώσεων για τις λειτουργικές δαπάνες της υπηρεσίας, η οποία ισοδυναμεί με αύξηση 127% έναντι του προσχεδίου προϋπολογισμού.
<P>
Οι πόροι που διατίθενται στην κατηγορία 4 είναι σαφώς ανεπαρκείς για την επίτευξη των στόχων μας και την εκπλήρωση των υποσχέσεων που έχουμε δώσει ως διεθνείς παράγοντες, ειδικότερα δε, όπως έχει ήδη επισημανθεί στο Σώμα, όσον αφορά τις δραστηριότητες στο Κοσσυφοπέδιο και την Παλαιστίνη.
<P>
Τέλος, θέλω να πω ότι η επιβεβαίωση της συμμετοχής της Ένωσης στην έκθεση Σαραγόσα 2008 "Νερό και βιώσιμη ανάπτυξη" είναι μια σωστή απόφαση και προσφέρει μια καλή ευκαιρία για να φέρουμε τις ευρωπαϊκές πολιτικές πιο κοντά στους πολίτες της Ευρώπης, κάτι που οφείλουμε να πράξουμε.
<SPEAKER ID="245" NAME="Samuli Pohjamo" AFFILIATION="ALDE">
(FI) Κύριε Πρόεδρε, κυρία Επίτροπε, θέλω και εγώ να ευχαριστήσω καταρχάς τον εισηγητή Kyösti Virrankoski για την εξαίρετη προετοιμασία του προϋπολογισμού. Άκουσε τις απόψεις των διαφόρων ενδιαφερομένων, και έλαβε επίσης δεόντως υπόψη τις προτάσεις της Επιτροπής Περιφερειακής Ανάπτυξης. Ο εισηγητής κ. Itälä έκανε επίσης πολύ καλή δουλειά.
<P>
Είναι σημαντικό οι πιστώσεις για την περιφερειακή ανάπτυξη να διατηρηθούν σε ικανοποιητικό επίπεδο. Συγχρόνως, πρέπει να διασφαλίσουμε την απλούστευση και αποσαφήνιση των πρακτικών και της διαχείρισης της περιφερειακής πολιτικής τόσο στην Ένωση όσο και στα κράτη μέλη, έτσι ώστε όλες οι πιστώσεις που έχουν διατεθεί για την περιφερειακή ανάπτυξη να μπορούν να δαπανηθούν με μεγαλύτερη αποτελεσματικότητα και σύνεση στα κράτη μέλη προκειμένου να μειωθούν οι ανισότητες μεταξύ των περιφερειών και να εφαρμοστεί η στρατηγική της Λισαβόνας.
<P>
" γραφειοκρατία, που είναι το φόβητρο της Ένωσης, εμποδίζει επίσης την εφαρμογή της περιφερειακής πολιτικής. Ενώ έχει σχεδόν τελειώσει το πρώτο έτος της νέας περιόδου προγραμματισμού, τα περισσότερα προγράμματα εξακολουθούν να μην έχουν εγκριθεί. Αυτό είναι σοβαρό πρόβλημα, όπως υπογράμμισε και ο εισηγητής. Εξαιτίας της αδράνειας της Επιτροπής και των κρατών μελών, έχει καθυστερήσει η έναρξη προγραμμάτων και γι' αυτό το πρώτο έτος της περιόδου προγραμματισμού θα είναι προβληματικό. " Επιτροπή πρέπει να εγκρίνει τα υπόλοιπα προγράμματα χωρίς καθυστέρηση, έτσι ώστε οι πιστώσεις που έχουν εγγραφεί στο αποθεματικό του προϋπολογισμού να μπορούν να δαπανηθούν αποτελεσματικά και πρόσφορα, και να μπορούν τα νέα προγράμματα να ξεκινήσουν με ομαλό τρόπο.
<SPEAKER ID="246" NAME="Simon Busuttil" AFFILIATION="PPE-DE">
(MT) Σας ευχαριστώ, κύριε Πρόεδρε, και ευχαριστώ επίσης τον κ. Virrankoski και τον κ. Itälä. Με αυτόν τον προϋπολογισμό, το Κοινοβούλιο θα διπλασιάσει τον προϋπολογισμό της υπηρεσίας Frontex, ο οποίος θα ανέλθει έτσι σε 70 εκατ. ευρώ περίπου. Το μέτρο αυτό έχει προφανή σημασία, καθώς η προτεραιότητα που δίνει το Κοινοβούλιο στην υπηρεσία Frontex είναι τώρα σαφής σε όλους. " αύξηση του επιχειρησιακού προϋπολογισμού της Frontex κατά 30 εκατ. ευρώ αποβλέπει στην αύξηση των αποστολών της στις περιοχές που πλήττονται χειρότερα από την εισροή μεταναστών. Συγχρόνως, κύριε Πρόεδρε, έχουμε εγγράψει το 30% του διοικητικού προϋπολογισμού της Frontex στο αποθεματικό, επειδή θέλουμε η υπηρεσία να είναι πιο αποτελεσματική κατά την εκπλήρωση των καθηκόντων της. Έχουν τεθεί τρεις προϋποθέσεις για την αποδέσμευση αυτού του αποθεματικού: πρώτον, θέλουμε ο διευθυντής της Frontex να αναπτύξει τακτικές επαφές μαζί μας, ώστε να ενισχυθεί ο κοινοβουλευτικός έλεγχος της υπηρεσίας. Δεύτερον, θέλουμε αναλυτικές πληροφορίες για το πρόγραμμα εργασίας της Frontex το ερχόμενο έτος, και καθώς ο Επίτροπος Frattini, που είναι και αντιπρόεδρος της Ευρωπαϊκής Επιτροπής, ανήγγειλε ο ίδιος ότι από το επόμενο έτος η αποστολή της Frontex στη Μεσόγειο θα γινόταν μόνιμη, αναμένουμε τώρα να διατεθεί στην εν λόγω υπηρεσία ποσό μεγαλύτερο από τα 10 εκατ. ευρώ που προβλέπονταν μέχρι τώρα για τις αποστολές στα θαλάσσια σύνορα. Τρίτον, θέλουμε έναν ενημερωμένο και ρεαλιστικό κατάλογο των πόρων, σκαφών, αεροπλάνων και ελικοπτέρων που είναι διατεθειμένα τα κράτη μέλη να θέσουν στη διάθεση των αποστολών Frontex. Δεν θέλουμε εικονικούς καταλόγους, όπως αυτοί που μας παρουσιάστηκαν για το τρέχον έτος, οπότε, ενώ τα κράτη μέλη υποτίθεται ότι είχαν συμφωνήσει να προσφέρουν στη Frontex περίπου 21 αεροπλάνα, 27 ελικόπτερα και 117 σκάφη, στην πράξη, όταν χρειάστηκε να πραγματοποιηθούν οι αποστολές, τα κράτη μέλη αγνόησαν ξεδιάντροπα τις υποσχέσεις τους. Συνεπώς, αναμένουμε η Frontex να λειτουργήσει βάσει ενός ικανοποιητικού προγράμματος, το οποίο να είναι αξιόπιστο, προτού αποδεσμεύσουμε το αποθεματικό Ευχαριστώ.
<SPEAKER ID="247" NAME="Göran Färm" AFFILIATION="PSE">
(SV) Κύριε Πρόεδρε, κύριοι εισηγητές, κυρίες και κύριοι, πολλοί αναρωτιούνται τώρα γιατί το Κοινοβούλιο επιδιώκει την αναθεώρηση του μακροπρόθεσμου προϋπολογισμού. Αδυνατούμε πραγματικά να ανταποκριθούμε σε νέες ανάγκες, όπως το Galileo, το Ευρωπαϊκό Ινστιτούτο Τεχνολογίας (ΕΙΤ), ή το έργο της ΕΕ στο Κοσσυφοπέδιο και την Παλαιστίνη, και να προβούμε συγχρόνως σε περικοπές του προϋπολογισμού; Το πρόβλημα είναι ότι τα ανώτατα δημοσιονομικά όρια ισχύουν για το σύνολο του προϋπολογισμού, όμως φυσικά ισχύουν επίσης για κάθε επιμέρους δημοσιονομική κατηγορία. Προκειμένου να αποφευχθεί, λόγου χάρη, να προκαλέσει το Galileo περικοπές σε άλλα ερευνητικά προγράμματα, ζητούμε αυτό που ονομάζουμε περιορισμένη αναθεώρηση. Πρέπει όμως να σημειωθεί ότι αυτή θα κυμαίνεται εντός του πλαισίου των συνολικών ανωτάτων ορίων. Προτιμούμε να περικόψουμε τα πλεονάσματα του γεωργικού προϋπολογισμού, αυτό έχει σημασία. Όσον αφορά την Παλαιστίνη και το κόστος της δράσης της ΕΕ στο Κοσσυφοπέδιο, θέλουμε να χρησιμοποιήσουμε το "μέσο ευελιξίας". Ειδάλλως, θα χρειαστεί να πάρουμε χρήματα από την Αφρική ή τη Λατινική Αμερική, και αυτό θα ήταν παράλογο.
<P>
Το άκαμπτο δημοσιονομικό πρότυπο της ΕΕ πρέπει να αλλάξει. Θέλω όμως να είμαι σαφής: δεν επιθυμώ να υπερβούμε το γενικό πλαίσιο, μόνο να επιτύχουμε μεγαλύτερη ευελιξία εντός του υφιστάμενου πλαισίου, έτσι ώστε να ανταποκριθούμε στις νέες ανάγκες. Πώς αλλιώς θα μπορέσουμε στο μέλλον, παραδείγματος χάριν, να ανταποκριθούμε στις ανάγκες της αλλαγής του κλίματος και της ενεργειακής πολιτικής; Εκτός αυτού, θέλω να θίξω δύο ακόμη ζητήματα. Πρώτον, η συζήτηση σχετικά με τη Συνθήκη αναδεικνύει τη σημασία της αύξησης των πόρων και μιας μακροπρόθεσμης στρατηγικής όσον αφορά τις προσπάθειες της ΕΕ για την επικοινωνία, τον διάλογο και τη δημοκρατική ανάπτυξη. Προσπάθησα λοιπόν να γίνουν ορισμένες προσαρμογές στην κατανομή των ποσοστώσεων σε αυτόν τον τομέα από την Επιτροπή Προϋπολογισμών. Ελπίζω ότι είμαστε πλέον όλοι σύμφωνοι για την ανάγκη επιθετικότερων επενδύσεων. Δεύτερον, θέλω να αναφέρω το πιλοτικό πρόγραμμα που έχω προσωπικά εγκαινιάσει. Αφορά την παροχή ενισχύσεων για την ανοικοδόμηση πολιτιστικών και θρησκευτικών ιδρυμάτων και μνημείων σε περιοχές που έχουν πληγεί από συγκρούσεις. " πρόταση αφορά, καταρχάς, τα Βαλκάνια, μακροπρόθεσμα όμως πρέπει να είναι επίσης δυνατό να χρησιμοποιηθεί η αποκτηθείσα πείρα και σε άλλες περιοχές στις οποίες κατεστραμμένα μουσεία, καθώς και ισοπεδωμένες εκκλησίες και μουσουλμανικά τεμένη, μπορεί να αποτελέσουν αιτίες συγκρούσεων, στην εξάλειψη των οποίων μπορεί να συμβάλει η ΕΕ. Τέτοιες περιοχές θα μπορούσαν να είναι, λόγου χάρη, η Παλαιστίνη, το Αφγανιστάν, το Ιράκ, ίσως ακόμη και το Θιβέτ. Ως προς το θέμα λοιπόν αυτό, ζητώ την κατανόηση και τη στήριξη των συναδέλφων. Ευχαριστώ.
<SPEAKER ID="248" NAME="Hannu Takkula" AFFILIATION="ALDE">
(FI) Κύριε Πρόεδρε, θέλω καταρχάς να ευχαριστήσω τους δύο εισηγητές, τον κ. Virrankoski και τον κ. Itälä. Γνωρίζω και τους δύο άνδρες και γνωρίζω επίσης ότι τάσσονται υπέρ του ανοικτού πνεύματος και της διαφάνειας, καθώς και ότι είναι πρόθυμοι να τοποθετήσουν την οικονομία της Ευρωπαϊκής Ένωσης σε βιώσιμη βάση, όπως άλλωστε επιβάλλεται. Είναι σκόπιμο να περιοριστούν αυστηρά οι δαπάνες και να αναγνωριστούν οι απαιτήσεις της κοινής λογικής. Θέλω να θίξω εν συντομία ορισμένα ζητήματα, το πρώτο εκ των οποίων είναι η έρευνα και η καινοτομία. Αν και γνωρίζω ότι το θέμα αυτό εναπόκειται σε μεγάλο βαθμό στα χέρια των κρατών μελών, η Ευρωπαϊκή Ένωση πρέπει εντούτοις να μην λησμονεί τις δεσμεύσεις της, τη στρατηγική της Λισαβόνας, λόγου χάρη, τις οποίες οφείλει να τηρήσει, έτσι ώστε να μπορέσουμε να διαθέσουμε δημοσιονομικούς πόρους υπέρ της έρευνας και της καινοτομίας, δημιουργώντας νέα προστιθέμενη αξία για την Ευρώπη.
<P>
Χαίρομαι για την έμφαση που δίνεται στη Βαλτική Θάλασσα. Φρονώ ότι οφείλεται σε μεγάλο βαθμό στις προσπάθειες των εισηγητών. Είναι σκόπιμο να γίνει αντιληπτό σε ποια κατάσταση βρίσκεται η Βαλτική, και αυτά τα δύο πιλοτικά προγράμματα είναι μια καλή αρχή. Είναι αλήθεια ότι χρειαζόμαστε πολύ περισσότερες πληροφορίες, όμως αυτό είναι ένα καλό σημείο αφετηρίας.
<P>
Τρίτον, κατά την κατάρτιση του προϋπολογισμού είναι σημαντικό να μην λησμονούνται οι αρχές της βιώσιμης ανάπτυξης και οι αξίες της Ένωσης. Βάσει αυτών πρέπει να λειτουργούμε, παραδείγματος χάριν, όταν στέλνουμε χρήματα σε τρίτες χώρες, συμμετέχουμε δε σε διάφορα προγράμματα, όπως η αυτόνομη παλαιστινιακή ζώνη. Πρέπει να διασφαλίζουμε την ορθή χρήση των πόρων, καθώς και ότι δεν χρησιμοποιούνται σε δραστηριότητες οι οποίες έρχονται σε αντίθεση με τη δημοκρατία, τα ανθρώπινα δικαιώματα και την ελευθερία λόγου, δηλαδή με τις αξίες της Ένωσης. Ο τρόπος χρησιμοποίησης των πόρων και οι αξίες της Ένωσης πρέπει πάντα να συμβαδίζουν.
<SPEAKER ID="249" NAME="Monica Maria Iacob-Ridzi" AFFILIATION="PPE-DE">
(RO) Στις αρχές του τρέχοντος έτους αποφασίσαμε να διαπραγματευτούμε με το Συμβούλιο έναν ρεαλιστικό και αποδοτικό προϋπολογισμό αποτελεσμάτων, μέσω του οποίου θα επιτευχθούν οι πολιτικές οι οποίες θεωρούνται πλέον αναγκαίες στην Ευρωπαϊκή Ένωση.
<P>
Με τις τροπολογίες που καταθέσαμε στην Επιτροπή Προϋπολογισμών, πραγματοποιήσαμε εκτεταμένες περικοπές στα προγράμματα που σπαταλούν τα χρήματα των φορολογουμένων χωρίς ουσιαστική προστιθέμενη αξία. Οι περικοπές στον τομέα της γεωργίας, οι οποίες ανέρχονται σε 553 000 000 ευρώ, δηλαδή στο 77% του συνόλου των περικοπών, αποκαλύπτουν έναν ακόμη σαφή στόχο του Συμβουλίου: τη βαθμιαία κατάργηση αυτής της πολιτικής, από την οποία εξαρτάται το σύνολο της οικονομίας των νέων κρατών μελών. Χαίρομαι διότι, στην Επιτροπή Προϋπολογισμών, καταφέραμε να αποκαταστήσουμε το επίπεδο των κονδυλίων που είχαν διατεθεί αρχικά για τη γεωργία. Ευελπιστώ επίσης ότι τα επιχειρησιακά προγράμματα και το πρόγραμμα αγροτικής ανάπτυξης θα εγκριθούν το συντομότερο δυνατόν από την Ευρωπαϊκή Επιτροπή.
<P>
Εκτός από αυτές τις πτυχές, θέλω να αναφερθώ στη σημασία του προϋπολογισμού για την πολιτική της Ευρωπαϊκής Ένωσης για τη νεολαία. Ο προϋπολογισμός που έχουμε προτείνει αυξάνει κατά 9% τη χρηματοδότηση των προγραμμάτων διά βίου μάθησης, φτάνοντας το συνολικό ποσό των 900 000 000 ευρώ. Τα εν λόγω προγράμματα έχουν συμβάλει στην προώθηση της ευρωπαϊκής ιδέας περισσότερο από οτιδήποτε άλλο. Το 90% των νέων ταυτίζουν την Ευρωπαϊκή Ένωση με τη δυνατότητα ταξιδιών, σπουδών και εργασίας σε οποιαδήποτε χώρα της Ευρώπης. Χάριν αυτών των νέων ανθρώπων, πρέπει να κάνουμε περισσότερα. Ένα από τα προβλήματα που αντιμετωπίζουν είναι ο μικρός αριθμός των ευρωπαϊκών υποτροφιών, ιδίως όσον αφορά το πρόγραμμα ERASMUS. Στον τρέχοντα προϋπολογισμό, έχουμε αυξήσει τις πληρωμές κατά 100 000 000 ευρώ λόγω της διεύρυνσης της Ευρωπαϊκής Ένωσης με την ένταξη της Ρουμανίας και της Βουλγαρίας. Παρ' όλα αυτά, πρέπει να μεριμνήσουμε ώστε να διατίθεται σε κάθε σπουδαστή μεγαλύτερο μερίδιο από αυτά τα χρήματα. Το ERASMUS δεν πρέπει να λειτουργεί ως συμπληρωματικό εισόδημα για νέους σπουδαστές αλλά, απεναντίας, να αποτελεί κύρια πηγή οικονομικής στήριξης για άτομα με μειωμένες οικονομικές δυνατότητες.
<P>
Τελευταίο αλλά εξίσου σημαντικό, θέλω να υπενθυμίσω στην Επιτροπή τις δεσμεύσεις που αναλήφθηκαν στον τριμερή διάλογο του Ιουλίου, δηλαδή την εξασφάλιση ικανοποιητικού αριθμού θέσεων εργασίας για τα νέα κράτη μέλη. Επί του παρόντος, ελάχιστοι Ρουμάνοι ή Βούλγαροι εργάζονται σε διοικητικές θέσεις ενώ, απεναντίας, πολλοί εξ αυτών εργάζονται με συμβάσεις προσωρινής απασχόλησης. Τα πρόσθετα κονδύλια που διαθέσαμε στην Υπηρεσία Επιλογής Προσωπικού της Ευρωπαϊκής Ένωσης πρέπει να χρησιμοποιηθούν αποτελεσματικά για την πρόσληψη μονίμου προσωπικού από τα νέα κράτη μέλη το ταχύτερο δυνατόν.
<SPEAKER ID="250" NAME="Marusya Ivanova Lyubcheva" AFFILIATION="PSE">
(BG) Είναι σημαντικό για έναν αντιπρόσωπο της Βουλγαρίας, ένα από τα νεότερα κράτη μέλη της ΕΕ, να συμμετέχει στην έγκριση του προϋπολογισμού του 2008 ως πλήρες μέλος. Αυτό κατέστη δυνατό χάρη στην πολιτική διεύρυνσης την οποία ακολουθεί η Ευρωπαϊκή Ένωση και την οποία στηρίζει, μεταξύ άλλων, μέσω της δημοσιονομικής πολιτικής της.
<P>
Στηρίζω την έκθεση και συγχαίρω τους εισηγητές και τους συντονιστές για τη συμφωνία που πέτυχαν όσον αφορά τον προϋπολογισμό και τις τροποποιήσεις του. Το σχέδιο προϋπολογισμού του 2008, ως προς το τμήμα που αφορά τη βιώσιμη ανάπτυξη, επιτρέπει ακόμη και στα νεότερα κράτη μέλη της ΕΕ να επιτύχουν τους στόχους που έχουν τεθεί σε σχέση με την ένταξή τους στην Ένωση. Τα επιχειρησιακά προγράμματα στο πλαίσιο των διαρθρωτικών ταμείων εξασφαλίζουν την υψηλή ποιότητα και τα επαγγελματικά προσόντα του ανθρώπινου δυναμικού, την ανταγωνιστικότητα, τη βελτίωση των υποδομών, την ενίσχυση των διοικητικών ικανοτήτων στους τομείς των μεταφορών, του περιβάλλοντος κλπ. Δυστυχώς, οι διαθέσιμοι πόροι είναι λιγότεροι από αυτούς που απαιτούνται πραγματικά.
<P>
Θέλω επίσης να εκφράσω τη στήριξή μου για τη στρατηγική αύξηση των πληρωμών στα Διαρθρωτικά Ταμεία, το Κοινωνικό Ταμείο και το Ταμείο Συνοχής, καθόσον αυτό θα τους επιτρέψει να επεκτείνουν τα επιχειρησιακά προγράμματα και τις δυνατότητές τους. Στηρίζω επίσης την εγγραφή στο αποθεματικό του 30% των διοικητικών δαπανών επειδή πιστεύω ότι είναι ένας τρόπος να εξασφαλιστεί η αποδοτικότητα των πόρων και ο έλεγχος των δαπανών.
<P>
Το σχέδιο προϋπολογισμού του 2008 μεριμνά εξάλλου για τις νέες περιφέρειες που έχουν ενταχθεί στην ΕΕ. Στην περιοχή της Μαύρης Θάλασσας, αυτές είναι η Βουλγαρία και η Ρουμανία που βρίσκονται συγχρόνως στην παραμεθόριο της Ευρωπαϊκής Ένωσης. " πολιτική της ΕΕ και των εθνικών κυβερνήσεων αποβλέπει στη μετατροπή της περιοχής σε ζώνη ασφάλειας, σταθερότητας και καλής γειτονίας. " περιοχή έχει ανάγκη από βελτίωση των υποδομών, περισσότερες επενδύσεις, καθώς και επαρκή μέτρα προστασίας του περιβάλλοντος λόγω της υψηλής εκβιομηχάνισής της και του μετασχηματισμού της σε ζώνη μεταφοράς πρώτων υλών στον τομέα της ενέργειας. " Ευρωπαϊκή Ένωση, με τις πολιτικές και τη χρηματοδότησή της, πρέπει να εγγυηθεί ταυτόχρονα την ασφάλεια του περιβάλλοντος αλλά και τη σταθερότητα και την ασφάλεια του ενεργειακού εφοδιασμού στην Ευρώπη. Το σύστημα παρακολούθησης της Μαύρης Θάλασσας και το πρόγραμμα πλαίσιο για την ανάπτυξη της Μαύρης Θάλασσας είναι ένα πιλοτικό εγχείρημα το οποίο έχω τη βεβαιότητα ότι θα στηρίξει το Ευρωπαϊκό Κοινοβούλιο· είναι άλλωστε ένα ενδεδειγμένο βήμα προς την κατεύθυνση της ορθής ανάπτυξης της περιοχής της Μαύρης Θάλασσας και της ένταξης των πολιτών της περιοχής στην πολιτική ολοκλήρωσης της ΕΕ.
<SPEAKER ID="251" NAME="Margarita Starkevičiūt" AFFILIATION="ALDE">
(LT) Θέλω να αναφερθώ στον αντίκτυπο του προϋπολογισμού της ΕΕ για την ευημερία των απλών πολιτών της Ευρώπης, ορισμένοι από τους οποίους παρακολουθούν σήμερα τις συζητήσεις μας. Πολύ συχνά ακούμε ότι η Ευρωπαϊκή Ένωση πρέπει να εξελιχθεί στην ανταγωνιστικότερη οικονομία του κόσμου, και ο προϋπολογισμός μπορεί να διευκολύνει την επιδίωξη αυτού του στόχου. Ωστόσο, πρέπει να αναδιαρθρωθεί προκειμένου να καταστεί πιο αποδοτικός και να ενθαρρύνει την επιστημονική έρευνα και την καινοτομία.
<P>
Δυστυχώς, στην πραγματικότητα φαίνεται ότι η Ευρωπαϊκή Επιτροπή δεν διαθέτει καν έναν ορισμό του τι συνιστά επιστημονική έρευνα. Διάφορα προγράμματα προβλέπουν τη χρηματοδότηση ποικίλων δαπανών σύμφωνα με το πρόγραμμα έρευνας και καινοτομίας.
<P>
Μιλάμε διαρκώς για την Ευρώπη και την επιρροή της στον κόσμο. " προσφάτως διευρυνθείσα Ευρωπαϊκή Ένωση των 27 κρατών μελών είναι σε θέση να επιφέρει αλλαγές σε παγκόσμια κλίμακα. Ο προϋπολογισμός επιτρέπει την παροχή σημαντικής βοήθειας για την ενίσχυση τρίτων χωρών. Εντούτοις, σύμφωνα με τις έρευνες που έχει διενεργήσει το Ελεγκτικό Συνέδριο, πολύ συχνά τα κονδύλια χρησιμοποιούνται ανεπαρκώς.
<P>
Αυτό οφείλεται στο γεγονός ότι οι περισσότερες από τις χώρες στις οποίες προσφέρουμε βοήθεια κυβερνώνται από μη δημοκρατικά καθεστώτα. Τα ανθρώπινα δικαιώματα καταπατώνται και τα προγράμματα παροχής βοήθειας επιτρέπουν σε μια χούφτα ανθρώπων να γίνονται πλουσιότεροι παρά να βελτιώνεται η ευημερία των απλών ανθρώπων.
<P>
Σας απευθύνω λοιπόν έκκληση, κυρίες και κύριοι, να εξασφαλιστεί ότι θα τηρήσουμε με ευλάβεια τον όρο που περιγράφεται στα έγγραφά μας, ειδικότερα δε ότι τα προγράμματα παροχής βοήθειας πρέπει να εκτελούνται σύμφωνα με τις αρχές της προαγωγής της δημοκρατίας και των ανθρωπίνων δικαιωμάτων.
<SPEAKER ID="252" NAME="Rolf Berend" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, καταρχάς ευχαριστώ το σύνολο της ομάδας που εργάστηκε για την κατάρτιση του προϋπολογισμού για το θαυμάσιο έργο της. Επιτρέψτε μου, παρακαλώ, ορισμένες επισημάνσεις από την οπτική γωνία της Επιτροπής Περιφερειακής Ανάπτυξης.
<P>
Στις εκτιμήσεις της, η Ευρωπαϊκή Επιτροπή αξιολόγησε τις ανάγκες χρηματοδότησης και, τηρώντας τα κατώτατα όρια της διοργανικής συμφωνίας και τους όρους των δημοσιονομικών προοπτικών, έλαβε υπόψη τις πιθανές αιτήσεις για την τρέχουσα περίοδο. Έτσι, πολύ εύλογα, οι αναλήψεις υποχρεώσεων στο πλαίσιο των διαρθρωτικών ταμείων για το 2008 αυξήθηκαν κατά 0,9%, και οι πληρωμές κατά 3,2%, ενώ οι πόροι του Ταμείου Συνοχής αυξήθηκαν κατά 14,4% όσον αφορά τις αναλήψεις υποχρεώσεων και κατά 36% όσον αφορά τις πληρωμές.
<P>
Δεδομένου ότι η Ευρωπαϊκή Επιτροπή είναι, στην πραγματικότητα, το μόνο όργανο που έχει απεριόριστη πρόσβαση στις αναγκαίες πληροφορίες σχετικά με τις γενικές οικονομικές απαιτήσεις, η κοινοβουλευτική μας επιτροπή χρησιμοποίησε ως βάση την πρόταση της Ευρωπαϊκής Επιτροπής και, επιπλέον, διόρθωσε αμέσως και ομοφώνως τις αδικαιολόγητες τροποποιήσεις που επέφερε το Συμβούλιο στο σχέδιο προϋπολογισμού του.
<P>
Πέρα από τις τροποποιήσεις μας, απλουστεύσαμε επίσης τη διοίκηση και καταστήσαμε πιο αποτελεσματική τη χρήση των πόρων, ιδίως ενόψει των στόχων της Λισαβόνας και του Γκέτεμποργκ. Εστιάσαμε την προσοχή μας στον μοναδικό χαρακτήρα των μικρών και μεσαίων επιχειρήσεων καθώς και παραδοσιακών μικρών επιχειρηματικών δραστηριοτήτων όπως η έρευνα και η ανάπτυξη. Επιπλέον, θεωρήσαμε σημαντικό να κάνουμε ιδιαίτερη μνεία στις πρωτοβουλίες JEREMIE και JESSICA, για να αναφέρουμε δύο μόνο από τα πολλά καίρια στοιχεία της περιφερειακής πολιτικής.
<P>
Στηρίζουμε επίσης τις προσπάθειες της Ευρωπαϊκής Επιτροπής για την αντιμετώπιση των μελλοντικών δημογραφικών προκλήσεων στην Ευρώπη, ιδίως ενόψει του γεγονότος ότι σε ορισμένες περιφέρειες, καθώς και σε ολόκληρα κράτη μέλη, η γήρανση του πληθυσμού έχει καταστεί σοβαρό πρόβλημα λόγω της μείωσης του ποσοστού των γεννήσεων. Πρέπει να προαχθούν οι οικογενειακές αξίες, παραδείγματος χάριν μέσω της παροχής βοήθειας σε νέες γυναίκες προκειμένου να εξισορροπήσουν τις οικογενειακές και επαγγελματικές τους υποχρεώσεις. " εν λόγω πολιτική είναι προορατική, και πρέπει επίσης να αντικατοπτρίζεται σε τομείς κλειδιά της περιφερειακής πολιτικής.
<SPEAKER ID="253" NAME="Thijs Berman" AFFILIATION="PSE">
(NL) Κύριε Πρόεδρε, μια Ευρώπη με βάση την αλληλεγγύη: αυτή είναι η επιδίωξή μας. Ο προϋπολογισμός του 2008 περιλαμβάνει ορισμένα νέα στοιχεία τα οποία ενισχύουν περαιτέρω και καθιστούν εμφανή αυτόν τον στόχο. Ωστόσο, απαιτείται επίσης ένας πιο σύγχρονος προϋπολογισμός: ένας προϋπολογισμός που συνάδει με την οικονομία της γνώσης - και έχει ως θεμέλιο την αλληλεγγύη. Έπειτα από πρωτοβουλία της Σοσιαλιστικής Ομάδας στο Ευρωπαϊκό Κοινοβούλιο, πρόκειται να παρασχεθεί αυξημένη οικονομική βοήθεια στην Παλαιστίνη και το Κοσσυφοπέδιο. Αυτό είναι επιβεβλημένο, όσο και σύνθετο.
<P>
Υπάρχουν και άλλα ζητήματα ως προς τα οποία η Ευρώπη πρέπει να επιδείξει αλληλεγγύη. Είναι αναγκαία η στήριξη του Διεθνούς Ταμείου Υγείας και της πρωτοβουλίας μου υπέρ της ενίσχυσης της σεξουαλικής και αναπαραγωγικής υγείας και των συναφών δικαιωμάτων σε φτωχές χώρες, για παράδειγμα όσον αφορά τη μείωση της μητρικής θνησιμότητας και το δικαίωμα στην άμβλωση. Έτσι υποστηρίζεται η χειραφέτηση των γυναικών, η οποία συμβάλλει στην ανάπτυξη των φτωχών χωρών.
<P>
" αλληλεγγύη είναι επίσης σημαντική όσον αφορά την αναδιάρθρωση του κοινοτικού προϋπολογισμού. Ο καλύτερος τρόπος για να επιτευχθεί κάτι τέτοιο είναι, φυσικά, να μειωθούν οι γεωργικές ενισχύσεις, κάτι που είναι κατεξοχήν εφικτό τώρα που οι τιμές είναι υψηλές. " Ευρώπη πρέπει να επενδύσει στη νέα τεχνολογία, και το Galileo έχει αποδείξει ότι υπάρχει περιθώριο για έναν ακόμη προϋπολογισμό. Μπορούμε να επιβιώσουμε με μειωμένες γεωργικές ενισχύσεις, όμως το Galileo ισοδυναμεί με αύξηση της απασχόλησης και της καινοτομίας.
<SPEAKER ID="254" NAME="Christofer Fjellner" AFFILIATION="PPE-DE">
(SV) Ευχαριστώ, κύριε Πρόεδρε. " ετήσια διαδικασία έγκρισης του προϋπολογισμού είναι ένα από τα σημαντικότερα καθήκοντα που έχουμε ως βουλευτές του ΕΚ. Είναι μια από τις λίγες ευκαιρίες που έχουμε στη διάθεσή μας για να στείλουμε ένα πολύ σαφές, συλλογικό μήνυμα σχετικά με το τι είδους ΕΕ επιθυμεί το Κοινοβούλιο. Σε γενικές γραμμές, νομίζω ότι είναι καλό που ολοένα και μεγαλύτερος αριθμός συναδέλφων μου εδώ στο Σώμα φαίνεται να αντιλαμβάνεται τη σημασία της δέσμευσης κοινοτικών κονδυλίων, όμως μένουν ακόμη να γίνουν πολλά. Θεωρώ ότι είναι σημαντικό να θέσουμε τις ορθές προτεραιότητες στον προϋπολογισμό, όμως το έργο του ελέγχου των πόρων και της χρήσης τους είναι εξίσου σημαντικό με την κατάρτιση του προϋπολογισμού θέτοντας ορθούς στόχους. Ενώ ενδεχομένως αυτό επιτυγχάνεται σήμερα, θεωρώ ότι, δυστυχώς, σε πολλούς τομείς διαπιστώνουμε ότι τα χρήματα που διαθέτουμε σχεδόν κάνουν περισσότερο κακό παρά καλό. Επιπλέον, τα όργανα πρέπει να αναπτύξουν το σύστημα λογιστικής της ΕΕ έτσι ώστε να διευκολύνεται η κατανόηση και ο έλεγχος των δαπανών, για να μπορούμε να γνωρίζουμε και εκ των προτέρων αλλά και στη συνέχεια πώς ακριβώς δαπανώνται οι πόροι. Είναι ζήτημα διαφάνειας.
<P>
Προσωπικά, ήλπιζα ότι ο κοινοτικός προϋπολογισμός του 2008 θα παρουσίαζε με μεγαλύτερη σαφήνεια την εικόνα μιας ΕΕ η οποία θέτει προτεραιότητες, μιας ΕΕ η οποία εστιάζει την προσοχή της στον κεντρικό της στόχο: την επίτευξη της ελεύθερης κυκλοφορίας των αγαθών, των υπηρεσιών, των προσώπων και των κεφαλαίων. Δυστυχώς, όμως, το τρέχον σχέδιο προϋπολογισμού παρουσιάζει πολλές αδυναμίες από αυτή την άποψη. Επιτρέψτε μου να αναφέρω απλώς ορισμένα συνοπτικά παραδείγματα: ενισχύσεις για την εκτροφή μεταξοσκωλήκων, τη μελισσοκομία, τη βαμβακοκαλλιέργεια, τις ενεργειακές καλλιέργειες, τα σύκα, την κάνναβη, τα καρύδια, τους ελαιώνες, την καλλιέργεια ρυζιού, και τον καπνό. Εξαγωγικές επιδοτήσεις για τα δημητριακά, τη ζάχαρη και τα προϊόντα του οινικού τομέα. Συνολικά, αυτές οι δημοσιονομικές κατηγορίες ανέρχονται σε ποσό άνω του 1 858 436 000 ευρώ. Εκτός από το γεγονός ότι οι δημοσιονομικές κατηγορίες, κατά την άποψή μου, αποτελούν απίστευτη σπατάλη των χρημάτων των ευρωπαίων φορολογουμένων, κάνουν περισσότερη ζημιά παρά καλό. Επηρεάζουν αρνητικά ανθρώπους οι οποίοι ζουν εκτός της Ένωσης. Ωστόσο, ένα από τα σοβαρότερα παραδείγματα είναι, νομίζω, οι εξαγωγικές ενισχύσεις της ΕΕ για τη γεωργία, στο πλαίσιο των οποίων η ΕΕ επιχορηγεί τον γεωργικό της τομέα και κατ' αυτόν τον τρόπο επιδίδεται σε ντάμπινγκ τιμών και προϊόντων στις αγορές φτωχών χωρών. Αυτό ακυρώνει τα φυσικά ανταγωνιστικά πλεονεκτήματα των φτωχών χωρών και αποτελεί σοβαρό εμπόδιο στην πορεία τους προς την ευημερία. Πρέπει να κάνουμε κάτι γι' αυτό, όχι το 2013 αλλά ήδη από το προσεχές έτος. Ευχαριστώ.
<SPEAKER ID="255" NAME="Κατερίνα Μπατζελή" AFFILIATION="PSE">
Κύριε Πρόεδρε, καταρχάς θα ήθελα να δώσω τα συγχαρητήριά μου στον Πρόεδρο της Επιτροπής Προϋπολογισμού, στον εισηγητή, αλλά και στους σκιώδεις εισηγητές, οι οποίοι παρουσίασαν σήμερα σ' αυτήν την αίθουσα έναν προϋπολογισμό που είναι σαφής ως προς τους πολιτικούς στόχους, αλλά ταυτόχρονα και στο όριο του 0,98% του ΑΕΠ.
<P>
Να μου επιτρέψετε να τονίσω δύο μόνο ιδιαίτερα σημεία, τα οποία αφορούν και αυτήν την αίθουσα αλλά και όλες τις χώρες.
<P>
Το Ευρωπαϊκό Κοινοβούλιο τονίζει στο ψήφισμά του, στην παράγραφο 24, την ανάγκη να εγκριθούν από την Επιτροπή όσο το δυνατόν πιο γρήγορα τα λειτουργικά εθνικά προγράμματα του Ευρωπαϊκού Γεωργικού Ταμείου Αγροτικής Ανάπτυξης, αλλά και των διαρθρωτικών ταμείων. Το σωστό "timing" είναι ιδιαίτερα σημαντικό, μετά μάλιστα και από τις πρόσφατες εκτεταμένες φυσικές καταστροφές που σημειώθηκαν στις χώρες του Νότου -και ιδιαίτερα στην Ελλάδα- όπου θα πρέπει να εξασφαλισθούν έγκαιρα οι απαραίτητοι πόροι για την αποκατάσταση των ζημιών.
<P>
Το δεύτερο σημείο το οποίο θέλω να τονίσω αφορά την πρόσφατη κρίση των τιμών των σιτηρών, που προκάλεσαν αναταραχές στην πορεία της αγοράς τους, αλλά και στο γεωργικό εισόδημα. Σημειώνεται μια εξοικονόμηση πόρων στον κοινοτικό προϋπολογισμό. Θα ήθελα, όμως, να τονίσω ότι σε καμιά περίπτωση αυτές οι εξοικονομήσεις δεν μπορούν να διατεθούν σε άλλες πολιτικές ει μη μόνο στα πλαίσια της ΚΑΠ, π.χ. στον τρόπο διαχείρισης των κρίσεων στο γεωργικό τομέα.
<SPEAKER ID="256" NAME="Reimer Böge  " AFFILIATION="PPE-DE">
Πρόεδρος της Επιτροπής Προϋπολογισμών. - (DE) Κύριε Πρόεδρε, κυρία Επίτροπε, κυρίες και κύριοι, η Επιτροπή Προϋπολογισμών συνιστά, κατά την πρώτη ανάγνωση στην Ολομέλεια, έναν προϋπολογισμό για το 2008 ύψους 129,6 δισ. ευρώ ως προς τις αναλήψεις υποχρεώσεων και 124,2 δισ. ευρώ ως προς τις πληρωμές, με αυστηρή τήρηση όλων των συμφωνιών και των δεσμεύσεών μας, τόσο για τα πολυετή προγράμματα όσο και για τις δημοσιονομικές προοπτικές, ο οποίος μάλιστα προϋπολογισμός διαμορφώνεται σε αρκετά χαμηλότερα επίπεδα από τα ανώτατα όρια που είχαμε συμφωνήσει σε αυτό το πολυετές σχέδιο, σε πνεύμα δημοσιονομικής πειθαρχίας και, συγχρόνως, σε σχέση με την προσφορά προς το Συμβούλιο να επιλυθούν τρέχοντα ζητήματα όπως το Galileo και η χρηματοδότηση της βιωσιμότητας της εξωτερικής πολιτικής και πολιτικής ασφαλείας. Θέλω να εκφράσω τις ειλικρινείς μου ευχαριστίες στους εισηγητές, κκ. Itälä και Virrankoski, οι οποίοι, μαζί με τους συντονιστές και το προσωπικό, έκαναν πολύ καλή δουλειά όσον αφορά την προετοιμασία της πρώτης ανάγνωσης.
<P>
Πρώτον, ο προϋπολογισμός του Κοινοβουλίου. Μεταξύ της ψηφοφορίας στην Επιτροπή Προϋπολογισμών και της ψηφοφορίας στην Ολομέλεια, εξελίχθηκε μια διαδικασία συνδιαλλαγής στο πλαίσιο διαβούλευσης με το Προεδρείο του Σώματος, και με την έντονη συμμετοχή της διοίκησης. Στο πλαίσιο της διαδικασίας αυτής, μπορέσαμε να εναρμονίσουμε διάφορες αποκλίνουσες θέσεις συνετά και ικανοποιητικά. Εντούτοις, θέλω να προσθέσω σε αυτό το σημείο ότι το Προεδρείο και η διοίκηση πρέπει να έχουν τη διάθεση να αντιμετωπίσουν τις ερωτήσεις αλλά και τις επικρίσεις της Επιτροπής Προϋπολογισμών, καθώς αυτό είναι στοιχείο του ρόλου μας. Εν μέρει η αντιπαράθεση που αποτελεί αντικείμενο των συζητήσεών μας κάθε έτος κατέστη δυνατό να επιλυθεί με τον ορισμό μιας προθεσμίας δύο έως τριών εβδομάδων μεταξύ της παρουσίασης της διοικητικής πρότασης σχετικά με τον προϋπολογισμό του Κοινοβουλίου και της απόφασης του Προεδρείου, έτσι ώστε να επιτραπεί στις πολιτικές ομάδες να εκθέσουν λεπτομερέστερα τις απόψεις τους, οι οποίες πρέπει να ληφθούν υπόψη στην αρχή παρά στο τέλος της διαδικασίας.
<P>
Κυρία Επίτροπε, στην επιστολή σας της 17ης Οκτωβρίου, περιγράψατε για μια ακόμη φορά την εκτέλεση του προϋπολογισμού όπως και στα τέλη Σεπτεμβρίου. Περιγράψατε σε ποια σημεία εκτυλίσσεται ομαλά και σε ποια σημεία δημιουργούνται προβλήματα, σε ποιες περιπτώσεις ορισμένα προγράμματα είχαν ίσως εκτελεστεί με υπερβολική καθυστέρηση, και σε ποιες περιπτώσεις η ίδια η Επιτροπή είχε επιδοθεί ίσως υπερβολικά σε μικροδιαχείριση σχετικά με άλλα ζητήματα που απασχολούν τα κράτη μέλη. Ωστόσο, σε γενικές γραμμές, η έκθεση καταδεικνύει ότι η εκτέλεση έχει βελτιωθεί στο ενδιάμεσο διάστημα μετά την έκθεση του Μαΐου. Εφόσον η Ευρωπαϊκή Επιτροπή επιθυμεί τώρα να διατηρήσει την αξιοπιστία της, δεν μπορεί να επικαλείται πλέον την καθυστερημένη εκτέλεση ή άλλες δυσκολίες για το 2008, προκειμένου να δικαιολογήσει καθυστερήσεις στις πληρωμές ή τις αναλήψεις υποχρεώσεων κατά την εκτέλεση του προϋπολογισμού του 2008.
<P>
Σήμερα μπορούμε να πούμε ότι, με τη συμφωνία μεταξύ των οργάνων σχετικά με τις υπηρεσίες -αρχίζοντας από τη γερμανική Προεδρία και τελειώνοντας κατά την πορτογαλική Προεδρία- και χάρη στην εξαιρετική προσπάθεια της μόνιμης εισηγήτριάς μας κ. Jutta Haug, η ανάπτυξη των υπηρεσιών έχει τοποθετηθεί σε νέα, σταθερή βάση έτσι ώστε, στο μέλλον, να μην ιδρύεται καμία υπηρεσία χωρίς επαρκείς αναλύσεις κόστους-ωφέλειας και χωρίς να διευκρινίζεται το κατά πόσον προσφέρει προστιθέμενη αξία. Συνεπώς, αυτό πρέπει να συνεχιστεί στον κώδικα δεοντολογίας που πρόκειται να συμφωνηθεί σχετικά με τη λειτουργία των εκτελεστικών οργανισμών. Σε αυτό το σημείο, κυρία Επίτροπε, πρέπει επίσης να επισημάνω ότι το τρέχον έτος ασχοληθήκαμε πολύ λεπτομερώς με τον διοικητικό προϋπολογισμό της Επιτροπής, όμως αυτό δεν είναι αναγκαίο να συμβαίνει κάθε έτος. Εντούτοις, η συνεχής αξιολόγηση του προσωπικού, ο έλεγχος, η ανάπτυξη -προσεκτικά και χωρίς υπερβολή, αλλά και με μεγάλη διαφάνεια- όλα αυτά παραμένουν στην ημερήσια διάταξη του Κοινοβουλίου.
<P>
Κύριε Πρόεδρε, η θέση μας όσον αφορά το Galileo υπήρξε πολύ σαφής. Σήμερα το πρωί μιλήσαμε για τη μεταρρυθμιστική Συνθήκη και την στηρίξαμε με σαφή τρόπο, και αυτή θα είναι στο μέλλον η κοινοτική μέθοδος. Εάν τα κράτη μέλη θεωρούν ότι μπορούν να στηριχθούν σε ένα συνονθύλευμα χρηματοδοτικών πόρων ή να παράσχουν χρηματοδότηση εκτός του κοινοτικού προϋπολογισμού, τότε, ενόψει αυτής της εξέλιξης στην Ευρώπη, θα πρόκειται για συμπεριφορά εντελώς παράλογη και άστοχη.
<P>
Το δεύτερο ζήτημα που θέλω να θίξω αφορά τη χρηματοδότηση της κοινής εξωτερικής πολιτικής και πολιτικής ασφάλειας. Χωρίς το Κοινοβούλιο, η ΚΕΠΠΑ θα είχε ήδη χρεοκοπήσει, διότι θα έπρεπε να προκαταβάλουμε περίπου 90 εκατ. ευρώ, σύμφωνα με την απόφαση των αρχηγών κρατών και κυβερνήσεων του Δεκεμβρίου του 2005. Όταν τώρα ακούω ότι ενδέχεται να χρειαστεί να υπερβούμε κατά πολύ τις προτάσεις που μας υπέβαλαν το Συμβούλιο και η Επιτροπή, ενώ θα προστεθούν επίσης η Παλαιστίνη και το Κοσσυφοπέδιο, μπορώ να πω ότι είμαστε πρόθυμοι να αναζητήσουμε κάποια λύση. Προφανώς θα χρειαστεί επίσης να συζητήσουμε για το μέσο ευελιξίας, με βάση το αποτέλεσμα της ψηφοφορίας. Αυτό ισχύει επίσης για την περαιτέρω αναγνώριση των συμφερόντων του Κοινοβουλίου, όπως ρητώς -και ορθώς- έχει ζητήσει η Επιτροπή Ανάπτυξης.
<P>
" Προεδρία πρέπει να αντιληφθεί ότι, με εξαίρεση το Galileo και την κοινή εξωτερική πολιτική και πολιτική ασφάλειας, το Κοινοβούλιο μπορεί να λάβει όλες τις αποφάσεις από μόνο του. Εξ ου και η επείγουσα σύστασή μου: το Συμβούλιο πρέπει να εξασφαλίσει μια ικανοποιητική εντολή, έτσι ώστε να μπορέσουμε να τοποθετήσουμε τόσο το Galileo όσο και την εξωτερική πολιτική και πολιτική ασφαλείας σε σταθερές βάσεις - και μάλιστα όχι μόνο για το 2008. Εάν δεν επιτευχθεί αυτό, τότε θα υποχρεωθούμε όλοι να διεξαγάγουμε επιπλέον συνεδριάσεις κατά τη διάρκεια της εκτέλεσης του προϋπολογισμού του 2008. " πόρτα είναι ανοικτή για κάθε διαπραγμάτευση, όμως αναμένουμε σαφείς ενδείξεις από την πλευρά του Συμβουλίου ότι αναλαμβάνει δράση σχετικά με αυτά τα δύο καίριας σημασίας ζητήματα. Εν πάση περιπτώσει, σε ό,τι αφορά το Κοινοβούλιο, το 2008 θα έχουμε προϋπολογισμό.
<P>
(Χειροκροτήματα)
<SPEAKER ID="257" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 25 Οκτωβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="258" NAME="Neena Gill  " AFFILIATION="PSE">
γραπτώς. - (EN) Πρέπει να αποδείξουμε στον ευρωπαίο φορολογούμενο ότι ο προϋπολογισμός της ΕΕ παρουσιάζει καλή σχέση κόστους-ωφέλειας και εκτελείται βάσει των αρχών της χρηστής δημοσιονομικής διαχείρισης. Συνεπώς, η συνεχιζόμενη μηνιαία μετακίνηση του ΕΚ στο Στρασβούργο έρχεται σε πλήρη αντίθεση με αυτό, ιδίως με την επικέντρωσή μας στην κλιματική αλλαγή. Μολονότι επικροτώ τα σχόλια στην έκθεση Itälä για τη φιλικότερη προς το περιβάλλον χρήση των μεταφορών, τα σχόλια αυτά συμβάλουν ελάχιστα στην αντιμετώπιση του προβλήματος. Πρέπει επειγόντως να ενεργήσουμε ως πρωτοπόροι και να δώσουμε πραγματικά το καλό παράδειγμα.
<P>
Ως προς την έκθεση Virrankoski, είμαι απογοητευμένη από το επίπεδο της χρηματοδότησης για τα προγράμματα μείωσης της φτώχειας στις φτωχότερες περιοχές του κόσμου, περιλαμβανομένης της Ασίας. Αν η ΕΕ θέλει να διαθέτει αξιοπιστία ως παγκόσμια δύναμη, πρέπει να δείξει με τις πράξεις της ότι εννοεί τα όσα λέει.
<P>
Ενώ χαιρετίζω την υποστήριξη για την Παλαιστίνη και το Αφγανιστάν, στην περίπτωση του τελευταίου, η στρατηγική της ΕΕ πρέπει να ενισχύσει τη συνεργασία με τις γειτονικές χώρες, την Ινδία και το Πακιστάν, για να εξασφαλιστεί η μακροπρόθεσμη επιτυχία. Επίσης, εκφράζω τη θλίψη μου για την προτεινόμενη μείωση της χρηματοδότησης της ΚΕΠΠΑ, ιδίως στο Κοσσυφοπέδιο. Αυτή δεν πρέπει να επιβραδυνθεί ούτε να υποχρηματοδοτηθεί.
<P>
Τέλος, στηρίζω την έμφαση που δίνεται στην Ατζέντα της Λισαβόνας για τη δημιουργία θέσεων εργασίας και την αύξηση των ικανοτήτων. Οι πρωτοβουλίες αυτές θα φέρουν πραγματικά την προστιθέμενη αξία της ΕΕ στους πολίτες που εκπροσωπώ στην περιοχή West Midlands του "νωμένου Βασιλείου.
<P>
(" συνεδρίαση διακόπτεται προσωρινά)

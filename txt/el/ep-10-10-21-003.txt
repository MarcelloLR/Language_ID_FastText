<CHAPTER ID="003">
Δρομολογηθείσες μεταρρυθμίσεις και εξελίξεις στη Δημοκρατία της Μολδαβίας (συζήτηση)
<SPEAKER ID="009" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τις δρομολογηθείσες μεταρρυθμίσεις και εξελίξεις στη Δημοκρατία της Μολδαβίας.
<SPEAKER ID="010" NAME="Štefan Füle" LANGUAGE="EN">
Κύριε Πρόεδρε, εάν εξετάσουμε τις σχέσεις ΕΕ-Μολδαβίας, πιστεύω ότι δεν μπορεί κανείς να αμφισβητήσει το γεγονός ότι έχουμε σημειώσει μεγάλη πρόοδο σε πολύ σύντομο χρονικό διάστημα· ωστόσο, η χώρα εξακολουθεί να αντιμετωπίζει αρκετές προκλήσεις σε εσωτερικό επίπεδο.
<P>
Το δημοψήφισμα της 5ης Σεπτεμβρίου πραγματοποιήθηκε με σκοπό να επιλύσει το πολιτικό αδιέξοδο τροποποιώντας τους κανόνες εκλογής προέδρου. Δυστυχώς, απέτυχε, και αυτό είναι λυπηρό. Ωστόσο, εξίσου σημαντικό ερώτημα ήταν και το κατά πόσον το δημοψήφισμα συνάδει με τα δημοκρατικά πρότυπα. Εξαιρετικά σημαντικό είναι επίσης το γεγονός ότι η αποτελεσματική του συμμόρφωση επιβεβαιώθηκε από τους διεθνείς παρατηρητές. Πρόκειται για ένα ενθαρρυντικό σημάδι.
<P>
Οι εκλογές της 28ης Νοεμβρίου είναι εξίσου σημαντικές για την εδραίωση της δημοκρατίας στη χώρα. Θα εξακολουθήσουμε να στέλνουμε σαφή μηνύματα εν προκειμένω σε όλους τους ενδιαφερόμενους φορείς. Ακολούθως, το σύνολο των πολιτικών δυνάμεων θα πρέπει να συνεργασθεί, τόσο για την εκλογή προέδρου όσο και για την επιλογή κυβέρνησης ικανής να καθοδηγήσει τη χώρα σε αυτήν την πορεία των κρίσιμων μεταρρυθμίσεων.
<P>
Παράλληλα, θα εξακολουθήσουμε να δηλώνουμε τη διαρκή μας υποστήριξη στις διαρθρωτικές μεταρρυθμίσεις που πραγματοποιεί η κυβέρνηση της Μολδαβίας. Επιτρέψτε μου να επισημάνω ορισμένες σημαντικές πτυχές.
<P>
" Ευρωπαϊκή Ένωση δεν είναι μόνον μακράν ο μεγαλύτερος δωρητής της Μολδαβίας, αλλά τον Μάρτιο πέτυχε επίσης να κινητοποιήσει πάνω από σαράντα δωρητές προς στήριξη των μεταρρυθμίσεων στη Μολδαβία. Οι εν λόγω δωρητές δεσμεύθηκαν να χορηγήσουν το εντυπωσιακό ποσό του 1,9 δισ. ευρώ για τα έτη 2010-2013, συμπεριλαμβανομένης της δικής μας δέσμευσης για παροχή 550 εκατομμυρίων ευρώ.
<P>
Κατά τη διάρκεια των τελευταίων μηνών, ανταποκριθήκαμε έγκαιρα σε ορισμένες από τις συγκεκριμένες ανάγκες της κυβέρνησης: παρασχέθηκαν υψηλού επιπέδου συμβουλές πολιτικής σε υπουργούς, στηρίχθηκαν οι προσπάθειες εκδημοκρατισμού σε τομείς που σχετίζονται με το κράτος δικαίου, παρασχέθηκε βοήθεια για τη διοργάνωση των εκλογικών διαβουλεύσεων, αντιμετωπίσθηκαν οι έκτακτες ανάγκες έπειτα από τις πλημμύρες της περασμένης θερινής περιόδου και βελτιώθηκαν οι δυνατότητες εξαγωγής οίνου της Μολδαβίας.
<P>
Παράλληλα με την κυβέρνηση της Μολδαβίας, ασχοληθήκαμε ενεργά με τον πληθυσμό που διαμένει στην περιφέρεια της Υπερδνειστερίας μέσω έργων μικρής κλίμακας, κυρίως στον κοινωνικό τομέα. Το επόμενο έτος, θα αρχίσουμε να εφαρμόζουμε το ολοκληρωμένο πρόγραμμα οικοδόμησης θεσμών στο πλαίσιο της ανατολικής εταιρικής σχέσης.
<P>
Το εν λόγω πρόγραμμα, θα βοηθήσει τη Μολδαβία να προετοιμαστεί και να εφαρμόσει τη συμφωνία σύνδεσης την οποία διαπραγματευόμαστε επί του παρόντος. Ο τελευταίος γύρος διαπραγματεύσεων στο Τσισινάου στις 13 και 14 Οκτωβρίου κατέδειξε για ακόμη μία φορά ότι αυτές οι διαπραγματεύσεις προχωρούν με πολύ καλή ταχύτητα.
<P>
" βοήθειά μας έλαβε επίσης τη μορφή άμεσων μεταφορών κεφαλαίων στον προϋπολογισμό της Μολδαβίας. Από το τελευταίο τρίμηνο του 2009, εκταμιεύθηκαν 37 εκατομμύρια ευρώ ως τομεακή δημοσιονομική στήριξη, ενώ πρόκειται να εκταμιευθούν σύντομα 15 επιπλέον εκατομμύρια ευρώ. Πέραν αυτού, χορηγήθηκαν άμεσα περίπου 8,5 εκατομμύρια ευρώ για την ενίσχυση των φτωχότερων στρωμάτων του πληθυσμού. Τώρα που ο Πρόεδρος Buzek υπέγραψε τη σχετική νομοθετική απόφαση, αναμένουμε σύντομα την εκταμίευση 40 εκατομμυρίων ευρώ από το πρώτο μέρος της μακροοικονομικής χρηματοδοτικής συνδρομής.
<P>
Στο ίδιο πνεύμα, θα συνεχίσουμε το φορτωμένο μας πρόγραμμα πολιτικών επαφών και ανταλλαγών τεχνογνωσίας. Σε λίγες ημέρες, θα συναντηθώ με τον πρωθυπουργό Filat στο Λουξεμβούργο. Τον Νοέμβριο, η υποεπιτροπή εμπορίου ΕΕ-Μολδαβίας θα εξετάσει την αντιμετώπιση της Μολδαβίας στις βασικές συστάσεις της Επιτροπής ενόψει των σχεδιαζόμενων διαπραγματεύσεων για μια εις βάθος και ολοκληρωμένη ζώνη ελευθέρων συναλλαγών.
<P>
Επιπλέον, πραγματοποιούμε με τη Μολδαβία διάλογο ο οποίος επικεντρώνεται στα ανθρώπινα δικαιώματα και διάλογο αφιερωμένο στην ενέργεια, ενώ διαπραγματευόμαστε και μια συμφωνία αεροπορικών υπηρεσιών. Συμμετείχαμε ενεργά στον διάλογο για τις θεωρήσεις που ξεκίνησε τον Ιούνιο. Την ερχόμενη Δευτέρα, αξιοποιώντας τα αποτελέσματα των διερευνητικών αποστολών που πραγματοποιήθηκαν τον Σεπτέμβριο από ανεξάρτητους εμπειρογνώμονες, το Συμβούλιο Εξωτερικών Υποθέσεων αναμένεται να δημοσιεύσει συμπεράσματα τα οποία θα πραγματεύονται το εν λόγω ζήτημα.
<SPEAKER ID="011" NAME="Monica Luisa Macovei" LANGUAGE="RO">
Σκοπός αυτής της συζήτησης είναι να συζητήσουμε τις μεταρρυθμίσεις στις οποίες προέβη η Δημοκρατία της Μολδαβίας κατά τη διάρκεια του περασμένου έτους, καθώς και την πρόοδο που σημειώθηκε όσον αφορά την πορεία προς την ευρωπαϊκή ολοκλήρωση.
<P>
" χώρα αυτή περιλαμβάνεται στην ατζέντα της Ευρωπαϊκής Ένωσης για ένα έτος διότι έχει εκπληρώσει τις δεσμεύσεις της. Θα ήθελα να αναφέρω ορισμένες από αυτές τις δεσμεύσεις. Καταρτίσθηκε ένα σχέδιο στόχων προτεραιότητας που πρόκειται να εφαρμοσθούν σε βασικούς τομείς που χρήζουν μεταρρύθμισης, καθώς και ένα ακόμη σχέδιο για τη μεταρρύθμιση του δικαστικού συστήματος. Έχει ξεκινήσει η εφαρμογή και των δύο σχεδίων. Επίσης, έχει ξεκινήσει και ο διάλογος για τα ανθρώπινα δικαιώματα. Επιπλέον, το κοινοβούλιο της Δημοκρατίας της Μολδαβίας επικύρωσε τον Σεπτέμβριο το Καταστατικό του Διεθνούς Ποινικού Δικαστηρίου. Διεξάγονται έντονες διαπραγματεύσεις όσον αφορά τη συμφωνία σύνδεσης, με εξαιρετικά αποτελέσματα. Μόλις ένα έτος έχει παρέλθει, αλλά όσοι εμπλέκονται στην εκκίνηση της διαδικασίας εγγυώνται ότι θα συνεχισθεί.
<P>
" Δημοκρατία της Μολδαβίας είναι το κράτος το οποίο έχει σημειώσει τη μεγαλύτερη πρόοδο στο πλαίσιο της ανατολικής εταιρικής σχέσης της ΕΕ. Για τον λόγο αυτόν, ζητώ από το Συμβούλιο να αξιολογήσει αυτό το κράτος μεμονωμένα βάσει των δικών του προτερημάτων. Πρόοδος σημαίνει πολιτική βούληση, σκληρή εργασία και προσήλωση, η οποία πρέπει να ανταμειφθεί. Επιβραβεύσαμε τα Δυτικά Βαλκάνια για τα μέτρα που έλαβαν. Επιτρέψτε μας να πράξουμε το ίδιο και για τη Δημοκρατία της Μολδαβίας.
<P>
Στον διάλογο σχετικά με τις θεωρήσεις, η Μολδαβία έχει σημειώσει τεράστια πρόοδο και στους τέσσερις τομείς. Γι' αυτό, ζητώ από το Συμβούλιο στην επόμενη σύνοδο στις 25 Οκτωβρίου να καλέσει την Επιτροπή να καταρτίσει ένα σχέδιο δράσης, ούτως ώστε οι πολίτες της Δημοκρατίας της Μολδαβίας να μπορούν να ταξιδεύουν χωρίς την απαίτηση θεώρησης. " άμεση επαφή μεταξύ ατόμων αξίζει περισσότερο από οιαδήποτε δήλωση.
<P>
Στην περίπτωση της περιφέρειας της Υπερδνειστερίας, η εξεύρεση μιας λύσης κρίνεται ζωτικής σημασίας για την πολιτική και οικονομική σταθερότητα της Δημοκρατίας της Μολδαβίας και της εν λόγω περιφέρειας. " ΕΕ οφείλει να διαδραματίσει έναν πιο στιβαρό ρόλο σε πολιτικό επίπεδο και πρέπει να εμπλακούμε μέσω κοινών σχεδίων ούτως ώστε να επιφέρουμε ορατές από όλους αλλαγές.
<P>
Τέλος, η διαδικασία της ευρωπαϊκής ολοκλήρωσης βοήθησε στην οικοδόμηση της δημοκρατίας και της ελευθερίας σε πρωτοφανές ποσοστό στην ευρωπαϊκή ιστορία. Ας ρίξουμε μια ματιά στον τρόπο με τον οποίο άλλαξε η κατάσταση κατά την τελευταία εικοσαετία στην Κεντρική και την Ανατολική Ευρώπη. Επί του παρόντος, επικρατεί ειρήνη στα Δυτικά Βαλκάνια, ενώ δρομολογούνται και μεταρρυθμίσεις. Ας πράξουμε όλα αυτά που κρίνονται αναγκαία για την επίτευξη της ίδιας κατάστασης και στη Δημοκρατία της Μολδαβίας.
<SPEAKER ID="012" NAME="Adrian Severin">
εξ ονόματος της Ομάδας S&D. - (ΕΝ) Κύριε Πρόεδρε, η Δημοκρατία της Μολδαβίας έχει μία μόνον επιλογή - είτε αυτήν που οδηγεί στον δρόμο της Υπερδνειστερίας, είτε αυτήν που οδηγεί στον δρόμο της Ευρώπης. Πρέπει, δηλαδή, να επιλέξει μεταξύ ενός ολιγαρχικού παρελθόντος σοβιετικής φύσης και ενός μέλλοντος ασφάλειας, ευημερίας και κοινωνικής δικαιοσύνης.
<P>
" ανάπτυξη της Μολδαβίας έως σήμερα έχει επηρεασθεί αρνητικά από την εσωτερική πολιτική αστάθεια. Το βασικότερο πρόβλημα της Δημοκρατίας της Μολδαβίας δεν συνδέεται με τις εξωτερικές προκλήσεις που αντιμετωπίζει, αλλά με τον εσωτερικό διχασμό των πολιτικών δυνάμεων. " εσωτερική πολιτική αστάθεια δεν έδωσε αρκετό χρόνο στον κυβερνώντα συνασπισμό να εφαρμόσει τις φιλοευρωπαϊκές του επιλογές. " Μολδαβία βρίσκεται επί του παρόντος σε μια κρίσιμη καμπή. Το αποτέλεσμα αυτών των πρόωρων εκλογών θα πρέπει να οδηγήσει τη χώρα μελλοντικά προς τον ευρωπαϊκό εκσυγχρονισμό.
<P>
Επομένως, καλούμε το σύνολο των πολιτικών δυνάμεων της Μολδαβίας που επιθυμούν ένα μέλλον ευρωπαϊκού εκσυγχρονισμού για τη χώρα να αποφεύγουν να βρίσκονται δίχως λόγο στο προσκήνιο και τις άσκοπες αντιπαραθέσεις και να επικεντρώσουν το ενδιαφέρον τους στην ανάπτυξη ενός ευρέος οράματος για τη Δημοκρατία της Μολδαβίας με σκοπό να οδηγηθεί η χώρα στην επίτευξη των ευρωπαϊκών στόχων της.
<SPEAKER ID="013" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, πριν από δεκαοκτώ μήνες αυτό το Σώμα συγκλονίστηκε από τη βιαιότητα των γεγονότων που διαδραματίστηκαν στο Τσισινάου. Λίγες εβδομάδες αργότερα, είχαμε την ευχαρίστηση να καλωσορίσουμε εδώ στα θεωρεία μας τους αρχηγούς των δημοκρατικών πολιτικών κομμάτων αυτής της χώρας, χαράσσοντας μια νέα πορεία. Συμμεριστήκαμε τον ενθουσιασμό του λαού της Μολδαβίας για ένα νέο μέλλον.
<P>
Από τότε παρατηρήσαμε με πολύ μεγάλη ικανοποίηση την πρόοδο που σημείωσε αυτή η χώρα. Ο δρόμος της προόδου εξακολουθεί να είναι μακρύς -κυρίως όσον αφορά την παραπομπή των δραστών αυτών των βίαιων γεγονότων στη δικαιοσύνη- ωστόσο, εάν μετά τις εκλογές του επόμενου μήνα η Μολδαβία ξαναδώσει την εξουσία στην τρέχουσα συμμαχία, υπάρχει πολύ μεγάλη πιθανότητα, παρά τις δυσκολίες που απορρέουν από την οικονομική ύφεση, η χώρα να ολοκληρώσει τη διαδικασία μεταμόρφωσής της.
<P>
Ο βρετανός συγγραφέας Francis Bacon παρατήρησε ότι η ελπίδα είναι ένας καλός τρόπος εκκίνησης, αλλά για ναhttp://mymemory.translated.net/t/Greek/English/%CE%BD%CE%B1" καταλήξει σε επιτυχία χρειάζεται προσπάθεια Τα κυβερνώντα κόμματα της Μολδαβίας δεν θα πρέπει να αμφιβάλλουν ότι η εφαρμογή των μεταρρυθμίσεων θα πρέπει να ακολουθεί τις νομικές πράξεις που επιτρέπουν τέτοιου είδους μεταρρυθμίσεις. Ο χρόνος δεν είναι με το μέρος μας. Πρέπει να γίνουν πολλά και σε πολύ σύντομο χρονικό διάστημα.
<P>
" Ομάδα μου επικροτεί τον Επίτροπο Füle και τις υπηρεσίες του για την εργασία που πραγματοποίησαν με σκοπό να βοηθήσουν τη Μολδαβία. Επικροτούμε τη δημιουργία της πρωτοβουλίας των "Φίλων της Μολδαβίας" και την έξοχη συνάντηση των ευρωπαϊκών κρατών που πραγματοποιήθηκε με σκοπό την παροχή βοήθειας στη Μολδαβία ούτως ώστε αυτή να πραγματοποιήσει περαιτέρω βήματα προόδου. Πραγματοποιείται κάθε δυνατή προσπάθεια από την πλευρά της Ευρωπαϊκής Ένωσης προκειμένου να παρασχεθεί βοήθεια σε αυτήν την απελπιστικά φτωχή χώρα, ούτως ώστε να προχωρήσει προς τα ευρωπαϊκά πρότυπα. Ευελπιστώ πως όταν έρθει η στιγμή να εξετάσει το Συμβούλιο το καθεστώς θεωρήσεων την ερχόμενη εβδομάδα, θα μας βοηθήσει να βρούμε τον τρόπο να προχωρήσουμε με το ζήτημα των θεωρήσεων.
<P>
Όπως δήλωσε και ένας από τους ιδρυτές μας, ο ευρωπαϊκός προσανατολισμός μιας χώρας δεν καθορίζεται από την Ευρωπαϊκή Ένωση, αλλά από το ευρωπαϊκό πνεύμα του πληθυσμού της. Προτρέπουμε τους πολίτες της Μολδαβίας να επιδείξουν αυτό το ευρωπαϊκό πνεύμα στις εκλογές που θα πραγματοποιηθούν τον επόμενο μήνα.
<SPEAKER ID="014" NAME="Tatjana Ždanoka" LANGUAGE="EN">
Κύριε Πρόεδρε, επικροτούμε την πρόοδο που σημείωσε η Δημοκρατία της Μολδαβίας και ελπίζουμε ότι η εκλογική διαδικασία μπορεί να εδραιώσει περαιτέρω τους δημοκρατικούς θεσμούς και να διασφαλίσει τον σεβασμό του κράτους δικαίου και των ανθρωπίνων δικαιωμάτων στη Μολδαβία.
<P>
Γνωρίζουμε ότι υπάρχει ευρεία στήριξη όσον αφορά τη μελλοντική υποψηφιότητα της Μολδαβίας στην ΕΕ -όχι τη συμμετοχή στο ΝΑΤΟ- στο πλαίσιο της κοινωνίας της Μολδαβίας. Παρά το διαφορετικό πολιτικό πεδίο τους, όλα τα κόμματα που εκπροσωπούνται στο κοινοβούλιο της Μολδαβίας δηλώνουν υπέρ της ευρωπαϊκής συνεργασίας και ολοκλήρωσης. Ωστόσο, λαμβάνοντας υπόψη την εμπειρία της χώρας μου, της Λετονίας, όσον αφορά τη συμμετοχή της στην ΕΕ, προσπάθησα να εξηγήσω κατά τη διάρκεια των συνομιλιών που πραγματοποίησα με μολδαβούς πολιτικούς ότι η συμμετοχή στην ΕΕ δεν μπορεί να αποτελεί αυτοσκοπό. Είναι ζωτικής σημασίας να εντείνουμε τις προσπάθειες εφαρμογής ριζικών και συνεπών οικονομικών και δικαστικών μεταρρυθμίσεων, ιδίως μέσω της καταπολέμησης της διαφθοράς.
<P>
" μολδαβική κοινωνία είναι μια πολυεθνοτική και πολύγλωσση κοινωνία· επιπλέον, υπάρχουν βασικές διαφορές όσον αφορά την αξιολόγηση των ιστορικών γεγονότων. Συνεπώς, είναι αρκετά επικίνδυνο να δημιουργηθούν διαχωριστικές γραμμές στη μολδαβική κοινωνία. Κατά την άποψή μου, το πρόσφατο διάταγμα με το οποίο ορίζεται η 28η Ιουνίου ως ημέρα της σοβιετικής κατοχής, το οποίο προκάλεσε τις αρνητικές αντιδράσεις μεγάλου μέρους μολδαβών κατοίκων, δεν ενοποίησε την κοινωνία, αλλά είχε ακριβώς τα αντίθετα αποτελέσματα.
<P>
" μολδαβική κοινωνία ποικίλλει επίσης ανάλογα με την εθνικότητα του πληθυσμού της. Το γεγονός ότι το μεγαλύτερο μέρος των κατοίκων της έχουν διπλή ιθαγένεια δημιουργεί πρόσθετες διαφορές όσον αφορά επίσης τα δικαιώματα και, επομένως, οφείλουμε να καταβάλουμε κάθε δυνατή προσπάθεια προκειμένου να εξαλείψουμε αυτές τις διαφορές και να παράσχουμε ένα καθεστώς δίχως θεωρήσεις για όλους τους Μολδαβούς.
<SPEAKER ID="015" NAME="Charles Tannock">
εξ ονόματος της Ομάδας ECR. - (ΕΝ) Κύριε Πρόεδρε, δεν αμφισβητεί κανείς ότι η Μολδαβία έχει πολύ δρόμο ακόμη να διανύσει πριν καταφέρει να επιτύχει τον απώτερο σκοπό της που δεν είναι άλλος από αυτόν της προσχώρησης στην Ευρωπαϊκή Ένωση, ένας στόχος τον οποίο η Ομάδα μου, η Ομάδα των Ευρωπαίων Συντηρητικών και Μεταρρυθμιστών, υποστηρίζει. " Μολδαβία παραμένει μία από τις φτωχότερες χώρες της Ευρώπης, παρότι είναι μέλος του ΠΟΕ, και, ως φτωχή χώρα, είναι ευάλωτη στο οργανωμένο έγκλημα, στην εμπορία ανθρώπων και τη διαφθορά. " Μολδαβία εξακολουθεί να υπονομεύεται από τη συνεχιζόμενη ψυχρή διαμάχη με τη ρωσόφωνη και πολιτικά κυριαρχούμενη από τη Ρωσία αποσχισθείσα περιοχή της Υπερδνειστερίας.
<P>
Ωστόσο, από τη στιγμή που οι κομμουνιστές εκδιώχθηκαν από την εξουσία πριν από 15 μήνες, η Μολδαβία άρχισε να σημειώνει σημαντική πρόοδο. Τα κόμματα της Συμμαχίας για την Ευρωπαϊκή Ολοκλήρωση, ο παρών κυβερνών συνασπισμός, επέδειξαν εντυπωσιακή ικανότητα συνεργασίας με σκοπό την επίσπευση της ένταξης της Μολδαβίας στην Ευρωπαϊκή Ένωση. Από την πλευρά της, η Ένωση θα πρέπει να συνεχίσει να ασκεί πιέσεις στην κυβέρνηση της Μολδαβίας, προκειμένου να σημειωθεί περαιτέρω πρόοδος στον τομέα των οικονομικών μεταρρυθμίσεων και, ειδικότερα, στον τομέα της βελτίωσης του κράτους δικαίου και της χρηστής διακυβέρνησης.
<P>
Ωστόσο, θα πρέπει επίσης να ανταμείψουμε και να ασχοληθούμε περισσότερο με το Τσισινάου. Αναφέρθηκε το ζήτημα της θεώρησης, ωστόσο θα ήθελα επίσης να εγείρω το ζήτημα της Euronest, η οποία προσφέρει δυνατότητες τόσο στους πολιτικούς της ΕΕ όσο και στους πολιτικούς της Μολδαβίας να συζητήσουν τα κοινά τους συμφέροντα. Δυστυχώς, η Euronest -στοιχείο που συμπεριλήφθηκε στην έκθεσή μου κατά την προηγούμενη κοινοβουλευτική περίοδο- παραμένει ανενεργή εξαιτίας της διαμάχης για την αντιπροσώπευση της Λευκορωσίας, καθώς το Κοινοβούλιό μας δεν αναγνωρίζει το κοινοβούλιο της Λευκορωσίας, του οποίου η εκλογή δεν πραγματοποιήθηκε με δημοκρατικές διαδικασίες.
<P>
Ελπίζω κάποτε όλες οι καθαρά ευρωπαϊκές χώρες της ανατολικής εταιρικής σχέσης, και συγκεκριμένα η Μολδαβία, η Ουκρανία και η μέλλουσα δημοκρατική Λευκορωσία, να καταστούν υποψήφιες προς ένταξη στην ΕΕ χώρες.
<SPEAKER ID="016" NAME="Bastiaan Belder" LANGUAGE="NL">
Κύριε Πρόεδρε, η συζήτηση αυτή αποδεικνύει τη δέσμευση της Ευρώπης έναντι της διαιρεμένης Δημοκρατίας της Μολδαβίας, και είμαι ιδιαίτερα ευτυχής γι' αυτό. Στη χώρα μου, τις Κάτω Χώρες, οι πολίτες εδώ και πολλά έτη αναπτύσσουν ορισμένες εμπνευσμένες πρωτοβουλίες κοινωνικού χαρακτήρα, οι οποίες προσφέρουν σε άτομα νεαρής ηλικίας από τη Μολδαβία πραγματικές προοπτικές. Σε αυτό το πλαίσιο, θα ήθελα επίσης να αναφέρω με υπερηφάνεια το ίδρυμα "Orhei Foundation" στο Bunschoten-Spakenburg, ένα χωριό το οποίο αντιμετωπίζει με πολύ δυναμισμό θέματα αυτού του είδους. Μπορώ να κοιτάξω στα μάτια τα άτομα αυτού του ιδρύματος, διότι και εμείς εδώ πραγματοποιούμε συζητήσεις σχετικά με το ίδιο θέμα, αποδεικνύοντας τη δέσμευσή μας. Παρεμπιπτόντως, η Μολδαβία επιζητεί μια ουσιαστική, ολοκληρωμένη εμπορική συμφωνία με την Ευρωπαϊκή Ένωση. Ο Επίτροπος Füle αναφέρεται επίσης σε αυτό το ζήτημα. Κύριε Επίτροπε, ποια είναι η κατάσταση εν προκειμένω; Έχει σημειωθεί πραγματική πρόοδος έως τώρα;
<P>
" διεύρυνση των ευκαιριών πώλησης για τα μολδαβικά προϊόντα, και ειδικότερα τα γεωργικά προϊόντα και τους οίνους από το Τσισινάου, κρίνεται ζωτικής σημασίας, εφόσον η Ρωσία, η βασική παραδοσιακή αγορά στην οποία πραγματοποιεί πωλήσεις η Μολδαβία, συχνά κλείνει και θέτει περιορισμούς στα σύνορα για πολιτικούς λόγους. Κύριε Επίτροπε, έχετε ήδη κάνει λόγο για το ζήτημα αυτό, υπάρχει όμως κάποιος τρόπος με τον οποίο η Ευρωπαϊκή Ένωση δύναται να ανταποκριθεί σε αυτήν την ανάγκη της Μολδαβίας;
<P>
Τέλος, μια ερώτηση σχετικά με την "Πρωτοβουλία Meseberg" της γερμανίδας καγκελαρίου Angela Merkel. Έχει πλέον δεσμευθεί πραγματικά η Ρωσία για την εξεύρεση λύσης στο ζήτημα της Υπερδνειστερίας με αντάλλαγμα την έναρξη ενισχυμένου πολιτικού διαλόγου μεταξύ της ΕΕ και της Ρωσίας; Ακούω κάποιους να αναφέρουν ότι το Κρεμλίνο δεν αναλαμβάνει προς το παρόν καμία απολύτως δράση. Κύριε Επίτροπε, θα ήθελα ιδίως να σας ευχηθώ κάθε επιτυχία και επιμονή στις προσπάθειές σας να φέρετε πιο κοντά στην Ευρώπη τη Μολδαβία.
<SPEAKER ID="017" NAME="Traian Ungureanu" AFFILIATION="PPE">
(EN) Κύριε Πρόεδρε, υπάρχουν επαρκείς αποδείξεις για το ότι η προσήλωση της Μολδαβίας στις ευρωπαϊκές αξίες και πρότυπα είναι γνήσια και αποτελεσματική.
<P>
Επί του παρόντος, η Μολδαβία αποτελεί το καλύτερο παράδειγμα εφαρμογής φιλοευρωπαϊκών πολιτικών μεταξύ των γειτόνων μας στα ανατολικά σύνορα. Πράγματι, οι ευρωπαϊκές διαπιστεύσεις της Μολδαβίας την καθιστούν πλήρως συμβατή με τα κράτη των Δυτικών Βαλκανίων.
<P>
Το θετικό προηγούμενο που δημιούργησε η Μολδαβία θα πρέπει να αναγνωρισθεί και να ενθαρρυνθεί. " έκπτωση των δημοκρατικών θεσμών στη γειτονική Ουκρανία αυξάνει τη σημασία της Μολδαβίας για τις πολιτικές της ΕΕ στα ανατολικά της σύνορα. Σε αυτό το πλαίσιο, κρίνεται ζωτικής σημασίας οι γενικές εκλογές της 28ης Νοεμβρίου να επιβεβαιώσουν τη συνεχή πορεία της Μολδαβίας προς την ευρωπαϊκή ολοκλήρωση.
<P>
Πράγματι, είναι πλέον καιρός η ΕΕ να στείλει θετικά σημάδια στη Μολδαβία και τους Μολδαβούς. Χιλιάδες οικογένειες στη Μολδαβία χωρίζονται λόγω του εμποδίου της θεώρησης. Ο διάλογος ΕΕ-Μολδαβίας σχετικά με το καθεστώς θεώρησης μας φέρνει μπροστά σε μια τεράστια ευκαιρία. Ο διάλογος αυτός θα πρέπει να προχωρήσει σε λειτουργικό στάδιο. Ευελπιστούμε ότι το Συμβούλιο Εξωτερικών Υποθέσεων θα καλέσει στις 25 Οκτωβρίου την Επιτροπή να καταρτίσει ένα σχέδιο δράσης για την ελευθέρωση του καθεστώτος των θεωρήσεων. Μια φιλοευρωπαϊκή, ολοκληρωμένη Μολδαβία θα είχε ενδεχομένως ευεργετικά αποτελέσματα για τα ανατολικά σύνορα της ΕΕ, εκεί όπου η αδύναμη διακυβέρνηση και οι ανεπίλυτες συγκρούσεις αποτελούν συνεχή απειλή για την ευρωπαϊκή σταθερότητα.
<SPEAKER ID="018" NAME="Iliana Malinova Iotova" AFFILIATION="S&amp;D">
(BG) Οι προκλήσεις που αντιμετωπίζει επί του παρόντος η Μολδαβία, οι οποίες αποτελούν επίσης τμήμα του γενικού μας στόχου, περιλαμβάνουν την ενίσχυση του πολυεθνοτικού κράτους, της ταυτότητάς του, της πολιτικής διευθέτησης του προβλήματος της Υπερδνειστερίας και της ένταξης της Μολδαβίας στην Ευρωπαϊκή Ένωση ως αυτόνομο, ανεξάρτητο κράτος.
<P>
" διαδικασία ελευθέρωσης του καθεστώτος των θεωρήσεων είναι εξαιρετικά σημαντική. Όπως έχουμε διαπιστώσει και από παρόμοιες περιπτώσεις, όπως αυτές των χωρών της πρώην Γιουγκοσλαβίας, η ελευθέρωση έχει θετικά αποτελέσματα. " τάση να χρησιμοποιούμε ταχείες διαδικασίες για την έκδοση βουλγαρικών και ρουμανικών διαβατηρίων ταυτόχρονα σε μολδαβούς πολίτες δεν αποτελεί λύση στο εν λόγω πρόβλημα και ενέχει ορισμένους κινδύνους. Παράλληλα, οι αρχές του Τσισινάου οφείλουν να διασφαλίσουν ότι το όφελος των 90 εκατομμυρίων ευρώ της μακροοικονομικής οικονομικής συνδρομής που χορηγεί η Ευρωπαϊκή Ένωση θα ωφελήσει όλους τους μολδαβούς πολίτες ανεξαρτήτως της εθνοτικής τους καταγωγής. Το γεγονός αυτό είναι επίσης εξαιρετικά σημαντικό και για τη βουλγαρική μειονότητα της Μολδαβίας, η οποία διαβιεί σε μία από τις φτωχότερες οικονομικές περιφέρειες της χώρας.
<SPEAKER ID="019" NAME="Cristian Silviu Buşoi" AFFILIATION="ALDE">
(RO) Ως μέλος της Αντιπροσωπείας στην Επιτροπή Κοινοβουλευτικής Συνεργασίας ΕΕ-Μολδαβίας, είχα τη χαρά να παρακολουθήσω τη θετική πρόοδο της Μολδαβίας και μπορώ να επιβεβαιώσω ότι η προσήλωση της Δημοκρατίας της Μολδαβίας στην πορεία προς την Ευρώπη αποδείχθηκε με σαφήνεια κατά τη διάρκεια του περασμένου έτους. Θα ήθελα να σας υπενθυμίσω σε αυτό το σημείο τις μεταρρυθμίσεις που πραγματοποιήθηκαν στην οικονομία, στο δικαστικό σύστημα και στη δημόσια διοίκηση. Παράλληλα, θα πρέπει να είμαστε ρεαλιστές και να αναγνωρίσουμε ότι στη Μολδαβία η διαδικασία μετάβασης δεν είναι εύκολη και ότι πρέπει να εφαρμοσθούν ακόμη πολλές μεταρρυθμίσεις.
<P>
Χαίρομαι που σημειώνεται πρόοδος όσον αφορά τις συζητήσεις που έχουν ως στόχο την ελευθέρωση του καθεστώτος των θεωρήσεων. Ωστόσο, θεωρώ ότι χρειαζόμαστε από την Επιτροπή να καταρτίσει έναν σαφή χάρτη πορείας για την επίτευξη αυτού του στόχου και, γιατί όχι, για μια μελλοντική συνολική απαλλαγή από το καθεστώς των θεωρήσεων. " Δημοκρατία της Μολδαβίας θα πρέπει να περάσει μια κρίσιμη δοκιμασία κατά τη διάρκεια των βουλευτικών εκλογών της 28ης Νοεμβρίου, και ελπίζω ότι η πορεία προς την Ευρώπη για την οποία έχει δεσμευθεί η χώρα θα εγκριθεί από τον λαό και θα συνεχισθεί.
<P>
" μακροοικονομική και πολιτική συνδρομή που παρέχουν τα ευρωπαϊκά θεσμικά όργανα και ορισμένα κράτη μέλη είναι υψίστης σημασίας. Δεδομένων των θετικών αποτελεσμάτων της πολιτικής που ακολουθούμε, ζητώ από τα ευρωπαϊκά θεσμικά όργανα -το Κοινοβούλιο, το Συμβούλιο και την Ευρωπαϊκή Επιτροπή- να συνεχίσουν τις δράσεις τους υπέρ της Μολδαβίας, προκειμένου να ενισχύσουν την αυτοπεποίθησή της και να την ενθαρρύνουν να συνεχίσει αυτήν την πορεία των μεταρρυθμίσεων και της προσέγγισης στην Ευρωπαϊκή Ένωση, ούτως ώστε να μπορέσει εντέλει να ενταχθεί ως πλήρες μέλος.
<SPEAKER ID="020" NAME="Adam Bielan" AFFILIATION="ECR">
(PL) Πριν από δέκα ημέρες, είχα την ευκαιρία να επισκεφθώ τη Μολδαβία ως μέλος ειδικής αντιπροσωπείας της Επιτροπής Εξωτερικών Υποθέσεων μαζί με τους συναδέλφους μου βουλευτές την κ. Macovei και τον κ. Watson, μεταξύ άλλων. Βρεθήκαμε στη Μολδαβία σε μια στιγμή εξαιρετικά καίριας σημασίας για τη χώρα - δηλαδή μερικές εβδομάδες μετά το ανεπιτυχές συνταγματικό δημοψήφισμα της 5ης Σεπτεμβρίου αλλά και αρκετές εβδομάδες πριν από τις πολύ σημαντικές κοινοβουλευτικές εκλογές, οι οποίες, όπως γνωρίζετε, θα πραγματοποιηθούν στις 28 Νοεμβρίου. Πάνω απ' όλα, αυτό που παρατηρήσαμε ήταν η ευρύτατη στήριξη του έθνους και της μολδαβικής κοινωνίας για τη διαδικασία της ευρωπαϊκής ολοκλήρωσης. Σχεδόν τα τρία τέταρτα των Μολδαβών στηρίζουν αυτήν τη διαδικασία.
<P>
Παρατηρήσαμε επίσης την τεράστια πρόοδο που σημείωσε η κυβέρνηση του πρωθυπουργού Filat όσον αφορά την πορεία προς την ευρωπαϊκή ολοκλήρωση και τις πάμπολλες μεταρρυθμίσεις, συμπεριλαμβανομένης και της σημαντικής προόδου που σημειώθηκε στον τομέα της καταπολέμησης της διαφθοράς που προηγουμένως ρήμαζε τη χώρα. Φυσικά και εξακολουθούν να υπάρχουν προβλήματα: προβλήματα που απορρέουν από την οικονομική κρίση, καθώς επίσης και προβλήματα που απορρέουν από την έως σήμερα ανεπίλυτη κατάσταση στην Υπερδνειστερία. Ωστόσο, προκειμένου να συνεχισθεί η διαδικασία των μεταρρυθμίσεων και μετά τις 28 Νοεμβρίου, χρειάζεται ένα σαφές σημάδι από την Ευρωπαϊκή Ένωση και, κατά συνέπεια, ελπίζω ότι η επερχόμενη σύνοδος κορυφής του Συμβουλίου θα καταφέρει να προωθήσει τη διαδικασία ελευθέρωσης του καθεστώτος των θεωρήσεων.
<SPEAKER ID="021" NAME="Elena Băsescu" AFFILIATION="PPE">
(RO) Και εγώ με τη σειρά μου θα ήθελα να ευχαριστήσω όλους εκείνους που κατέστησαν δυνατή την πραγματοποίηση αυτής της συζήτησης. Είναι χρέος μας να στρέψουμε το βλέμμα μας προς τη Δημοκρατία της Μολδαβίας με αίσθημα μεγάλης ευθύνης, ιδίως τώρα που πλησιάζουν οι εκλογές. " κυβέρνηση της Συμμαχίας για την Ευρωπαϊκή Ολοκλήρωση απέδειξε μέσω της ιδιαίτερης προσπάθειας που κατέβαλε ότι είναι έτοιμη να ξεκινήσει μια εκτεταμένη διαδικασία πολιτικών, οικονομικών και θεσμικών μεταρρυθμίσεων, πρωτοστατώντας σε αυτόν τον τομέα στο πλαίσιο της ανατολικής εταιρικής σχέσης. Αυτό συμβαίνει μετά από οκτώ έτη κομμουνιστικής κυβέρνησης κατά τη διάρκεια της οποίας βασικά δικαιώματα, όπως το δικαίωμα στην ελευθερία της έκφρασης και το δικαίωμα δίκαιης δίκης, παραβιάζονταν κατάφωρα.
<P>
" διαδικασία μεταρρύθμισης στη Δημοκρατία της Μολδαβίας πρέπει κατά κύριο λόγο να συνεχισθεί στον τομέα της δικαιοσύνης και των εσωτερικών υποθέσεων. Πρέπει να δοθεί μια αποτελεσματική μάχη κατά της διαφθοράς και να κατοχυρωθεί η ελευθερία της δικαιοσύνης. Παράλληλα, πρέπει να διασφαλισθούν συνθήκες ασφαλούς και ανθρώπινης κράτησης, ούτως ώστε τα θεμελιώδη δικαιώματα του ανθρώπου να γίνονται σεβαστά. " Δημοκρατία της Μολδαβίας περνάει μια πολιτική κρίση εδώ και περισσότερους από 18 μήνες, έπειτα από την αποτυχία των προεδρικών εκλογών και την επικύρωση του δημοψηφίσματος.
<P>
Θεωρώ ότι οι επερχόμενες εκλογές της 28ης Νοεμβρίου είναι ένα τεράστιο στοίχημα για την πορεία της Μολδαβίας προς την Ευρώπη. Ο θεσμός της δημοκρατίας περνάει ακόμη μία φορά μια δύσκολη δοκιμασία. Θα ήθελα να δηλώσω με πλήρη υπευθυνότητα ότι η αποτυχία της επικράτησης του θεσμού της δημοκρατίας στη Δημοκρατία της Μολδαβίας στις επερχόμενες εκλογές θα σηματοδοτήσει επίσης, σε μικρό βαθμό, την αποτυχία της πολιτικής της ΕΕ σε αυτήν τη χώρα. Χρειαζόμαστε σε άμεση γειτνίαση με την ΕΕ έναν εταίρο που ενστερνίζεται τις αξίες μας.
<P>
Θα ήθελα να ολοκληρώσω τονίζοντας ότι η γλώσσα που ομιλούν οι πολίτες της Δημοκρατίας της Μολδαβίας συγκαταλέγεται πλέον στις επίσημες γλώσσες της Ευρωπαϊκής Ένωσης. Αυτός είναι και ένας επιπλέον λόγος για τον οποίο η Μολδαβία θα πρέπει να έχει τη στήριξή μας.
<SPEAKER ID="022" NAME="Kristian Vigenin" AFFILIATION="S&amp;D">
(BG) Χαίρομαι που το Ευρωπαϊκό Κοινοβούλιο αφιερώνει τον χρόνο του σε συζητήσεις σχετικά με την κατάσταση στη Μολδαβία, μια χώρα η οποία ουσιαστικά είναι ευρωπαϊκή. Για τον λόγο αυτόν, πρέπει να πούμε ότι ο κυβερνών συνασπισμός της Συμμαχίας για την Ευρωπαϊκή Ολοκλήρωση συνεισέφερε πραγματικά σε μεγάλο βαθμό στη διαδικασία της προσέγγισης της Μολδαβίας στην Ευρωπαϊκή Ένωση, και αυτό θα πρέπει να αναγνωριστεί σαφώς.
<P>
Παράλληλα, οι πολίτες της Μολδαβίας αναμένουν περισσότερα αποτελέσματα στους τομείς της οικονομίας και της κοινωνικής ανάπτυξης. Δεν αποτελεί σύμπτωση το γεγονός ότι το ζήτημα αυτό τείνει να καταστεί ζήτημα καίριας σημασίας στην τρέχουσα εκστρατεία. " εδραίωση των σχέσεων με την Ευρωπαϊκή Ένωση δεν είναι κάτι που συμβαίνει μεμιάς. Είναι μια μακροχρόνια διαδικασία, και η πορεία της Μολδαβίας προς την προσέγγιση θα πρέπει να καταστεί μη αναστρέψιμη πολιτική.
<P>
" αποτυχία τροποποίησης του συντάγματος οδήγησε σε αυτήν την κατάσταση πολιτικής αστάθειας, η οποία υπάρχει κίνδυνος να επαναληφθεί έπειτα από τις τωρινές εκλογές. Για τον λόγο αυτόν, απευθύνω έκκληση στις άρχουσες πολιτικές δυνάμεις, ανεξαρτήτως των διαφορών και του εκλογικού αποτελέσματος, να πράξουν αυτά που απαιτούνται προκειμένου να εγγυηθούν πολιτική σταθερότητα στη Μολδαβία, σταθερότητα που θα τους παράσχει την ευκαιρία να δράσουν προς όφελος των πολιτών της και του ευρωπαϊκού μέλλοντος της χώρας τους.
<SPEAKER ID="023" NAME="Cristian Dan Preda" AFFILIATION="PPE">
(RO) Με τον όρο "ρουμανικός ιμπεριαλισμός" περιγράφουν οι κομμουνιστές της Μολδαβίας το ενδιαφέρον που επιδεικνύεται και τις ομιλίες που πραγματοποιούνται από βουλευτές στη Ρουμανία σχετικά με την κατάσταση στο Τσισινάου, ανεξάρτητα εάν πρόκειται για τον πρόεδρο Băsescu ή βουλευτές του Ευρωπαϊκού Κοινοβουλίου. Με άλλα λόγια, οι κομμουνιστές στο Τσισινάου επιθυμούν να σωπάσει το Βουκουρέστι. Κατά την άποψή μου, πρέπει να πω ότι δεν πιστεύω πως έχουν το δικαίωμα να αναμένουν κάτι τέτοιο. Αντίθετα, έχουμε χρέος να μιλήσουμε ανοικτά.
<P>
Ο βασικός λόγος είναι επειδή μεγάλος αριθμός πρωτίστως ευρωπαίων, ρουμάνων και βουλγάρων πολιτών, καθώς επίσης και άλλων πολιτών, διαμένουν στη Δημοκρατία της Μολδαβίας. Θεωρώ ότι, όπως και κάθε άλλος ευρωπαίος πολίτης, εκείνοι που διαμένουν στη Μολδαβία θα πρέπει επίσης να απολαμβάνουν τα δικαιώματα που απορρέουν από το πολιτικό τους καθεστώς.
<P>
Δεύτερον, πρέπει να παρακολουθούμε πολύ στενά το Τσισινάου, διότι η κυβέρνηση συνασπισμού αναλαμβάνει δράσεις για περισσότερο από ένα έτος στο όνομα της ευρωπαϊκής ολοκλήρωσης. Δεν πρόκειται απλώς για την ονομασία αυτού του συνασπισμού. Βεβαίως, εάν ονομαζόταν Συμμαχία για τη Ρωσία, δεν θα είχαμε επιδείξει το ίδιο ενδιαφέρον γι' αυτόν. Ονομάζεται Συμμαχία για την Ευρωπαϊκή Ολοκλήρωση, όμως σημασία δεν έχει μόνον η ονομασία, αλλά η πολύ γενναία δράση αυτής της κυβέρνησης. " κ. Macovei και ο Επίτροπος Füle εξήγησαν τι περιλαμβάνουν αυτές οι γενναίες δράσεις.
<P>
Την περασμένη εβδομάδα βρέθηκα στο Τσισινάου και το Tiraspol και παρατήρησα ότι και η ευρωπαϊκή ένταξη διακυβεύεται επίσης στην εκλογική εκστρατεία η οποία πρόκειται να ξεκινήσει για τις εκλογές του Νοεμβρίου. Οι πολίτες της Μολδαβίας είναι αυτοί που θα αποφασίσουν στην πραγματικότητα όχι μόνον μεταξύ διαφορετικών πολιτικών δυνάμεων, αλλά επίσης και μεταξύ της συνέχισης ή της εγκατάλειψης της πορείας τους προς την Ευρώπη.
<P>
Ας μην αυταπατόμαστε. Παρατήρησα ότι ακόμη και ο επικεφαλής της αντιπροσωπείας της ΕΕ στο Τσισινάου αρχίζει να αυταπατάται. Οι κομμουνιστές δεν επιθυμούν την ένταξη. Οι κομμουνιστές απέδειξαν πριν από ένα έτος και μερικούς μήνες ποια είναι η επιθυμία τους. Οι διαδηλώσεις του Απριλίου αποτελούν πολύ σαφείς αποδείξεις σχετικά με το πού βρίσκονται τα συμφέροντα των κομμουνιστών στο Τσισινάου. Για τον λόγο αυτόν, πιστεύω ότι οι πολίτες θα κατανοήσουν το μήνυμα και τις συμπεριφορές των κομμάτων, και ότι οι ίδιοι οι πολιτικοί θα κατανοήσουν επίσης τις επιθυμίες του λαού που θα εκφραστούν στις κάλπες.
<SPEAKER ID="024" NAME="Marek Siwiec" AFFILIATION="S&amp;D">
(PL) Ας αναρωτηθούμε για ποιον λόγο αφιερώνουμε τόση προσοχή σε μια τόσο μικρή χώρα η οποία γειτνιάζει με τη Μαύρη Θάλασσα, αλλά δεν έχει πρόσβαση σε αυτήν. Ίσως ο λόγος που πραγματοποιούμε συζητήσεις σχετικά με τη Μολδαβία είναι διότι είναι μια μικρή χώρα στην οποία συναντώνται δύο κόσμοι. Ο ένας από αυτούς, ο οποίος κάποτε αποτελούσε σύμβολο της Σοβιετικής Ένωσης, καθίσταται με μεγάλη δυσκολία τμήμα του παρελθόντος. " Μολδαβία είναι μια διαιρεμένη χώρα. Τμήμα της βρίσκεται υπό κατοχή και υποστηρίζεται από εξωτερικές δυνάμεις. Θεωρώ ότι αυτή η χώρα αξίζει την υποστήριξή μας. Είναι μια μικρή χώρα, η οποία αποτελεί πατρίδα πολύ γενναίων ανθρώπων που επιθυμούν να προσεγγίσουν την Ευρωπαϊκή Ένωση και να χτίσουν μια δημοκρατία.
<P>
Κύριε Επίτροπε, η κατάσταση στη Μολδαβία θυμίζει την έννοια της φυσικής σύμφωνα με την οποία δεν είναι η ίδια η δύναμη που είναι σημαντική, αλλά το σημείο στο οποίο εφαρμόζεται αυτή η δύναμη. Τα εκατομμύρια ευρώ για τα οποία κάνατε λόγο δεν προκαλούν και ιδιαίτερη εντύπωση. Πρόκειται για ένα μικρό ποσόν, το οποίο εάν χρησιμοποιηθεί στον σωστό τομέα και την κατάλληλη στιγμή θα μπορέσει να έχει τα θετικά αποτελέσματα που επιθυμούμε. Εύχομαι κάθε επιτυχία σε εκείνους που επιθυμούν την οικοδόμηση της δημοκρατίας στη Μολδαβία. Προσωπικά δεν ενδιαφέρομαι για τις πολιτικές παρατάξεις, θα ήθελα, ωστόσο, η Μολδαβία να εδραιώσει, να οικοδομήσει ένα καλύτερο μέλλον για την ίδια και να καταστεί εταίρος μας στο εγγύς μέλλον.
<SPEAKER ID="025" NAME="Eduard Kukan" AFFILIATION="PPE">
(SK) " πρόοδος που σημείωσε έως τώρα η Μολδαβία αποδεικνύει ότι αυτή η χώρα θα μπορούσε ενδεχομένως να αποτελέσει παράδειγμα επιτυχίας για έναν συμμετέχοντα στην ανατολική εταιρική σχέση της Ευρωπαϊκής Ένωσης.
<P>
" σημερινή φιλοευρωπαϊκή κυβέρνηση της οποίας ηγείτο η Συμμαχία για την Ευρωπαϊκή Ολοκλήρωση παρουσίασε στους πολίτες της Μολδαβίας μια σαφή και σημαντική πολιτική προοπτική για τη μελλοντική δημοκρατική πρόοδο της χώρας. Ωστόσο, αληθεύει επίσης το γεγονός ότι η εσωτερική πολιτική κατάσταση επηρεάσθηκε αρνητικά από τη μακρόχρονη διαφωνία σχετικά με τη συνταγματική μεταρρύθμιση. Έπειτα από το ανεπιτυχές δημοψήφισμα, οι επερχόμενες εκλογές πρέπει να ξεπεράσουν το αδιέξοδο των πολιτικών διαπραγματεύσεων μεταξύ των κομμάτων. Πιστεύω ότι η Ευρωπαϊκή Ένωση θα πρέπει να αναγνωρίσει ρητώς τη σημαντική πρόοδο που σημείωσε η τρέχουσα κυβέρνηση όσον αφορά την ενίσχυση της σχέσης της με την ΕΕ.
<P>
Τη Δευτέρα 25 Οκτωβρίου, το Συμβούλιο Εξωτερικών Υποθέσεων αναμένεται να εκδώσει τα συμπεράσματά του σχετικά με τη Μολδαβία. Στα συμπεράσματα αυτά θα πρέπει να εκφρασθεί η στήριξη για τα φιλοευρωπαϊκά βήματα που πραγματοποιήθηκαν έως σήμερα από την τρέχουσα κυβέρνηση και, κυρίως, θα πρέπει να ζητηθεί από την Επιτροπή να καταρτίσει ένα σχέδιο δράσης όσον αφορά την ελευθέρωση του καθεστώτος των θεωρήσεων. Πρόκειται για ένα σημαντικό ζήτημα για τους πολίτες της Μολδαβίας. Φυσικά, το τελικό αποτέλεσμα θα εξαρτηθεί πρωτίστως από το αποτέλεσμα των εκλογών. Όσον αφορά το Ευρωπαϊκό Κοινοβούλιο, πιστεύω ότι η στάση μας απέναντι στη Μολδαβία θα πρέπει να είναι πιο θετική. Θα πρέπει να επιδείξουμε σαφέστερα τη στήριξή μας στις φιλοευρωπαϊκές δυνάμεις της χώρας και να αποδείξουμε σε αυτές ότι ενδιαφερόμαστε να καταστεί μελλοντικά η Μολδαβία κράτος μέλος της ενωμένης ευρωπαϊκής οικογένειας. Θα πρέπει να πείσουμε αυτές τις δυνάμεις ότι αυτό το μέλλον θα λειτουργήσει επίσης προς το υπέρτατο συμφέρον τους.
<SPEAKER ID="026" NAME="Laima Liucija Andrikien" AFFILIATION="PPE">
(EN) Κύριε Πρόεδρε, η Μολδαβία έχει σημειώσει μεγάλη πρόοδο από τη στιγμή που το Σύμφωνο "Μολότοφ-Ρίμπεντροπ" δίχασε την Ευρώπη σε δύο σφαίρες επιρροής και η Μολδαβία κατέστη τμήμα της ΕΣΣΔ.
<P>
" Μολδαβία σήμερα είναι ένα ανεξάρτητο κράτος. Είναι αλήθεια ότι έχει πολλά προβλήματα. Συγχρόνως, είναι μια δημοκρατική χώρα η οποία οδεύει προς την ευρωπαϊκή ολοκλήρωση· επομένως, σήμερα, θα ήθελα να ενθαρρύνω όλες τις πολιτικές τάξεις αυτής της χώρας, όλες τις δημοκρατικές πολιτικές δυνάμεις, καθώς και όλες τις εθνοτικές κοινότητες να αποφεύγουν τις άσκοπες αντιπαραθέσεις και να επικεντρώσουν το ενδιαφέρον τους στην ανάπτυξη ενός ευρέος οράματος για τη Δημοκρατία της Μολδαβίας με σκοπό να οδηγηθεί η χώρα στην επίτευξη των ευρωπαϊκών στόχων της.
<P>
Τελευταίο, αλλά εξίσου σημαντικό, το ζήτημα της Υπερδνειστερίας. " Υπερδνειστερία θα πρέπει να βρίσκεται σε υψηλή θέση στην ημερήσια διάταξή μας και επικροτώ την πρωτοβουλία της γερμανίδας καγκελαρίου, Angela Merkel, και των πολιτικών ηγετών ορισμένων άλλων χωρών για την επίλυση της εν λόγω παγωμένης σύγκρουσης.
<SPEAKER ID="027" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, η Μολδαβία είναι το τελευταίο κομμάτι "λατινισμού" εκτός της ΕΕ. " ιστορία έχει διαδραματίσει σημαντικό ρόλο σε αυτό. Ωστόσο, μέσω της πολιτικής γειτονίας και της ανατολικής εταιρικής σχέσης, βελτιώνονται οι προοπτικές της Μολδαβίας να προσεγγίσει αρχικά και να ενταχθεί στη συνέχεια στην ΕΕ, έπειτα από την εκπλήρωση των απαιτούμενων όρων.
<P>
Ο παρών συνασπισμός, παρότι έρχεται αντιμέτωπος σύντομα με τις εκλογές, έχει επιταχύνει τον ρυθμό των μεταρρυθμίσεων, στις οποίες η ΕΕ ανταποκρίθηκε με τον κατάλληλο τρόπο. Πρέπει να συγχαρούμε τους υπεύθυνους αμφότερων των πλευρών. Τόσο ο ρυθμός των εσωτερικών μεταρρυθμίσεων όσο και η ανταπόκριση της ΕΕ θα πρέπει να συνεχισθούν προκειμένου να προσπεράσουμε το σημείο χωρίς επιστροφή όσο το δυνατόν συντομότερα.
<P>
Οι δυνατότητες της Μολδαβίας εξαρτώνται, φυσικά, από τη λύση που θα δοθεί στη διαμάχη της Υπερδνειστερίας. Εν προκειμένω, μας ενθαρρύνουν οι τρέχουσες συζητήσεις σχετικά με αυτό το ζήτημα που πραγματοποιήθηκαν στο Potsdam στη σύνοδο κορυφής Γερμανίας-Ρωσίας και, μεταξύ άλλων, ήλθαν ξανά στο προσκήνιο στην πρόσφατη τριμερή σύνοδο κορυφής στη Deauville, αξιοποιώντας την προφανή προθυμία της Ρωσίας για την εξεύρεση λύσης. Ας διατηρήσουμε τις ελπίδες μας και ας συνεργασθούμε προκειμένου να φέρουμε αυτό το τελευταίο τμήμα "λατινισμού" στην ΕΕ.
<SPEAKER ID="028" NAME="Andreas Mölzer" AFFILIATION="NI">
(DE) Κύριε Πρόεδρε, όταν, παραδείγματος χάριν, εξετάσαμε το ζήτημα των Βαλκανίων κατά το παρελθόν, όταν εστιάσαμε στα προβλήματα του Κοσσυφοπεδίου ή της Βοσνίας, είχαμε την τάση να παραβλέπουμε τη Μολδαβία. " ΕΕ θα έπρεπε εδώ και καιρό να έχει αναλάβει τον ρόλο του διαμεσολαβητή στις διαμάχες στις οποίες εμπλέκονται η Μολδαβία και οι γείτονες χώρες της. Είναι λυπηρό το γεγονός ότι η Μολδαβία απέρριψε πρόσφατα την προσφορά της ΕΕ για διαμεσολάβηση στο ζήτημα της διαμάχης της Υπερδνειστερίας.
<P>
Δεν αποτελεί σύμπτωση το γεγονός ότι η Μολδαβία είναι ο φτωχός συγγενής στην ευρωπαϊκή οικογένεια. Αυτό οφείλεται στη χαοτική, μετασοσιαλιστική οικονομία της χώρας. Όπως γνωρίζουμε, η κύρια βιομηχανική περιοχή στα ανατολικά της Μολδαβίας έχει διακηρύξει την ανεξαρτησία της με τη στήριξη της Ρωσίας και, πράττοντας αυτό, σφράγισε την οικονομική ύφεση της χώρας, διότι η οικονομία βασίζεται αποκλειστικά στη γεωργία.
<P>
Όταν οι πολίτες της Μολδαβίας θα ψηφίσουν στα τέλη Νοεμβρίου για την εκλογή νέας κυβέρνησης, θα είναι σημαντικό να διασφαλισθεί ότι οι εκλογές θα διεξαχθούν ομαλά, προκειμένου να αποφευχθεί περαιτέρω αναταραχή και εντατικοποίηση της σύγκρουσης, παραδείγματος χάριν, με τη Ρουμανία.
<SPEAKER ID="029" NAME="Andrzej Grzyb" AFFILIATION="PPE">
(PL) Κύριε Επίτροπε, είχα την ευκαιρία να παρατηρήσω τις επαναληπτικές εκλογές στη Μολδαβία. Όταν μιλήσαμε στους εκπροσώπους των τότε κομμάτων της αντιπολίτευσης, είδαμε μια τεράστια επιθυμία αλλαγής. Αυτή η αλλαγή πραγματοποιήθηκε. Ο σημερινός πρωθυπουργός, ο κ. Filat, ο οποίος εκπροσωπούσε τότε την αντιπολίτευση, δήλωσε σαφώς τις ευρωπαϊκές του προσδοκίες. Μιλήσαμε με μεγάλους επαίνους για τα αποτελέσματα του έργου του όταν ήταν προσκεκλημένος εδώ, στο Ευρωπαϊκό Κοινοβούλιο. Αυτό επιβεβαιώνεται επίσης και από την Αντιπροσωπεία της Επιτροπής Εξωτερικών Υποθέσεων η οποία επισκέφθηκε πρόσφατα τη Μολδαβία.
<P>
Τα εσωτερικά προβλήματα, ιδίως σχετικά με την Υπερδνειστερία, καθώς και η διάλυση και η διάσπαση της χώρας, τα οποία αποτελούν σύμβολο του παρελθόντος και της διαίρεσης, είναι όλα πολύ δύσκολα ζητήματα. Πρέπει να στηρίξουμε τη διαδικασία που θα επιτρέψει την ενσωμάτωση της Υπερδνειστερίας στη Μολδαβία. Υπάρχουν αρκετά προβλήματα εκεί, συμπεριλαμβανομένου και εκείνου της μετανάστευσης. Κύριε Επίτροπε, κάθε έκφραση στήριξης προς τη Μολδαβία, και σε αυτό το σημείο συμφωνώ με τον συνάδελφό μου βουλευτή κ. ...
<P>
(Ο πρόεδρος διακόπτει τον ομιλητή)
<SPEAKER ID="030" NAME="Mario Pirillo" AFFILIATION="S&amp;D">
(IT) Κύριε Πρόεδρε, το προηγούμενο Σαββατοκύριακο ταξίδεψα στο Τσισινάου στη Μολδαβία. Παρέστην σε ένα συνέδριο, το οποίο διοργανώθηκε από τον υπουργό Πολιτισμού, σχετικά με την ένταξη της Μολδαβίας στην Ευρώπη με ιδιαίτερη αναφορά στον πολιτισμό. Εκτίμησα δεόντως τη μεγάλη επιθυμία για ανάπτυξη, ιδίως μέσω μιας σειράς πρωτοβουλιών οι οποίες εκτείνονται από την κατασκευή υποδομών και οδικών, ηλεκτρικών και πολλών άλλων ειδών δικτύων, έως και την επαγγελματική κατάρτιση για όλα τα είδη εμπορίου και μαθήματα επιμόρφωσης για άλλα επαγγέλματα.
<P>
Οι πολίτες στη Μολδαβία ενδιαφέρονται πολύ να ενταχθούν στην Ευρώπη. " κυβέρνηση έχει ως στόχο στο άμεσο μέλλον να ενταχθεί πραγματικά στην Ευρωπαϊκή Ένωση και εργάζεται προς αυτήν την κατεύθυνση. Θα είναι καλό για την Ευρώπη να επικεντρωθεί επί του παρόντος σε...
<P>
(Ο πρόεδρος διακόπτει τον ομιλητή)
<SPEAKER ID="031" NAME="Andrew Henry William Brons" AFFILIATION="NI">
(EN) Κύριε Πρόεδρε, ο αριθμός των φυσικών δικαιούχων της χρηματοδότησης της ΕΕ κυμαίνεται επί του παρόντος κάτω από το ήμισυ του συνόλου των μελών. Καθώς η ένταξη χωρών επεκτείνεται όλο και περισσότερο σε ολοένα και φτωχότερα ανατολικά κράτη, το ποσοστό καθαρών δικαιούχων θα αυξηθεί κατά πάσα πιθανότητα στα 2/3. Το γεγονός αυτό θα αποβεί σίγουρα εις βάρος των υφιστάμενων καθαρών συνεισφερόντων, αλλά επίσης και εις βάρος των υφιστάμενων μελών που είναι καθαροί δικαιούχοι.
<P>
" χαλάρωση των περιορισμών του καθεστώτος των θεωρήσεων λέγεται συχνά ότι ουδεμία σχέση έχει με τη μετανάστευση, με την οποία φυσικά εννοούν τη νόμιμη μετανάστευση. Θα έχει, όμως, σίγουρα άμεση σχέση με την παράνομη μετανάστευση: την εμπορία ανθρώπων με σκοπό αυτοί να εργάζονται για λιγότερα χρήματα από αυτά που προσφέρονται στον βασικό μισθό και με συνθήκες κατώτερες από τις βασικές εργασιακές συνθήκες. Θα στερήσει επίσης τη χώρα από τα άτομα που βρίσκονται σε ηλικία εργασίας, τα οποία ενδεχομένως θα μπορούσαν να βγάλουν τη χώρα από τη φτώχεια.
<P>
Τέλος, θα ήθελα να δηλώσω ότι η Μολδαβία κήρυξε την ανεξαρτησία της από την Σοβιετική Ένωση το 1991. Επιθυμεί πραγματικά να παραδώσει την ανεξαρτησία της στην ΕΕ, όσα και εάν λάβει ενδεχομένως ως αντάλλαγμα;
<SPEAKER ID="032" NAME="Štefan Füle">
μέλος της Επιτροπής. - (ΕΝ) Κύριε Πρόεδρε, χαίρομαι ιδιαίτερα για τη διεξαγωγή αυτής της συζήτησης. Χαίρομαι για τον χρόνο διεξαγωγής αυτής της συζήτησης και, κυρίως, χαίρομαι για τη συνολικά σαφή σύμπνοια του μηνύματος και της στήριξης αυτού του διακεκριμένου Σώματος.
<P>
" Δημοκρατία της Μολδαβίας βρίσκεται σε ιστορικό σημείο καμπής. " Επιτροπή βοηθά ενεργά την κυβέρνηση της Μολδαβίας να επιτύχει όσο το δυνατόν περισσότερα από το φιλόδοξό της πρόγραμμα μεταρρυθμίσεων κατά τη διάρκεια του τελευταίου έτους.
<P>
Οι μεταρρυθμίσεις που υποστηρίζουμε αντικατοπτρίζουν χωρίς καμία εξαίρεση το εύρος των στόχων του σχεδίου δράσης ΕΕ-Μολδαβίας. " επιτυχία αυτών των μεταρρυθμίσεων είναι καίριας σημασίας για το μέλλον της Δημοκρατίας της Μολδαβίας.
<P>
Εκφράσαμε σε κάθε ευκαιρία τη στήριξή μας στο όραμα μιας σύγχρονης και εύρωστης Μολδαβίας με μια ενωμένη κοινωνία και με αποκατάσταση της εδαφικής της ακεραιτότητας, και όχι μόνον στις 30 Σεπτεμβρίου, όταν η επονομαζόμενη ομάδα των φίλων της Μολδαβίας, που ανέφερε ο κ. Watson, επισκέφθηκε το Τσισινάου. Αναμφίβολα, η ιστορία της Ευρώπης έχει ένα μάθημα να μας διδάξει.
<P>
" Δημοκρατία της Μολδαβίας βρίσκεται σε θετική πορεία. Είμαι πεπεισμένος ότι η χώρα θα κατορθώσει να επιτύχει τον πολιτικό συμβιβασμό που απαιτείται για να στηρίξει τη δέσμευσή της στον τομέα των μεταρρυθμίσεων. Από τη δική μας πλευρά, και στο μέτρο του δυνατού, θα συνεχίσουμε να συμπαραστεκόμαστε στους πολίτες της Μολδαβίας και να παρέχουμε την αναγκαία εξωτερική στήριξη στον τομέα των μεταρρυθμίσεων. Θα συνεχίσουμε να τους στηρίζουμε, ούτως ώστε να περάσουν με επιτυχία τις δοκιμασίες βιωσιμότητας στις επερχόμενες κοινοβουλευτικές εκλογές. Ελπίζω ειλικρινά μετά από αυτές τις εκλογές να δούμε μια ολοκληρωμένη πολιτική διαδικασία στη Μολδαβία η οποία θα επικεντρώνεται στη φιλοευρωπαϊκή ατζέντα, συνεχίζοντας τις διαδικασίες μεταμόρφωσης προς όφελος των μολδαβών πολιτών αλλά και της Ευρώπης.
<SPEAKER ID="033" NAME="Πρόεδρος">
Για να ολοκληρώσουμε αυτήν τη συζήτηση, έχω λάβει έξι προτάσεις ψηφίσματος σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί σήμερα, Πέμπτη 21 Οκτωβρίου 2010, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="034" NAME="George Becali" LANGUAGE="RO">
Επιδοκιμάζω και εγώ με τη σειρά μου την πρόοδο που σημείωσε η Ευρωπαϊκή Ένωση κατά τη διάρκεια του περασμένου έτους σχετικά με το ζήτημα της Δημοκρατίας της Μολδαβίας. Επιτρέψτε μου να συγχαρώ τους συναδέλφους μου βουλευτές που κατέθεσαν αυτήν την πρόταση ψηφίσματος.
<P>
" Ρουμανία δεσμεύθηκε, από τη στιγμή της ένταξής της, να υπερασπισθεί την υπόθεση της Δημοκρατίας της Μολδαβίας στην ΕΕ. Πιστεύω ότι σαφής απόδειξη αυτής της αρχικής δέσμευσης αποτελεί ο αριθμός των ρουμάνων βουλευτών του Ευρωπαϊκού Κοινοβουλίου από διάφορες πολιτικές Ομάδες που υπέγραψαν το ψήφισμα.
<P>
Τα 90 εκατομμύρια ευρώ που χορηγούνται σε αυτήν τη χώρα ως μακροοικονομική ενίσχυση ήταν και εξακολουθούν να είναι η σανίδα σωτηρίας που είχαν ανάγκη η Μολδαβία και οι πολίτες της προκειμένου να σημειώσουν πρόοδο και, ειδικότερα, να εκπληρώσουν τις δεσμεύσεις που έχουν αναλάβει στον τομέα των μεταρρυθμίσεων, του κράτους δικαίου και της καταπολέμησης της διαφθοράς.
<P>
" Δημοκρατία της Μολδαβίας αντιμετωπίζει δύο βασικά προβλήματα τα οποία πρέπει να επιλυθούν. Το πρώτο είναι το πρόβλημα της Υπερδνειστερίας, πρόβλημα στο οποίο η συνεισφορά των ευρωπαϊκών κυβερνήσεων θα πρέπει να είναι πιο συγκεκριμένη και σταθερή, ενώ θα πρέπει να συνεχισθούν οι διαπραγματεύσεις. Το δεύτερο πρόβλημα, το οποίο προφανώς εξαρτάται από τις δημοκρατικές πολιτικές δυνάμεις της Δημοκρατίας της Μολδαβίας τις οποίες πρέπει να ενθαρρύνουμε, είναι ο τρόπος με τον οποίο θα διεξαχθούν οι εκλογές στις 28 Νοεμβρίου. Πρέπει να εγγυηθούμε στους πολίτες τόσο εντός όσο και εκτός της χώρας βέβαιη πρόσβαση στο δικαίωμα ψήφου για την κεντρική τους κυβέρνηση. Σας ευχαριστώ.

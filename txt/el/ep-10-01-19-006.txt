<CHAPTER ID="006">
Η κατάσταση στην Υεμένη (συζήτηση)
<SPEAKER ID="092" NAME="Πρόεδρος">
" συνεδρίαση συνεχίζεται.
<P>
" ημερήσια διάταξη προβλέπει τη δήλωση της Υπάτης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας και Αντιπροέδρου της Επιτροπής σχετικά με την κατάσταση στην Υεμένη.
<SPEAKER ID="093" NAME="Catherine Ashton" LANGUAGE="EN">
Κυρία Πρόεδρε, γνωρίζουμε για ποιον λόγο έχει περιληφθεί στην ημερήσια διάταξη αυτής της συνεδρίασης το θέμα της Υεμένης. Ακολουθήσαμε τα ίχνη του βομβιστή του Ντιτρόιτ από τις "νωμένες Πολιτείες ώς την Ευρώπη, και από εκεί στην Αφρική και την Υεμένη. Το γεγονός αυτό μας υπενθυμίζει, για μια ακόμη φορά, ότι η ασφάλειά μας τίθεται σε κίνδυνο όταν δεν βοηθούμε χώρες όπως η Υεμένη οι οποίες αγωνίζονται για να αντεπεξέλθουν σε πολλαπλές προκλήσεις ταυτοχρόνως.
<P>
" τρομοκρατία αποτελεί το άμεσο μέλημά μας, είναι όμως μία μόνον από μια σειρά αλληλένδετων προκλήσεων. Στον Βορρά επικρατεί αστάθεια, την οποία τροφοδοτεί η ένοπλη σύγκρουση με τους αντάρτες Houthi. Υπάρχει αντιδικία σχετικά με δικαιώματα επί της γης και των υδάτων στο νότιο τμήμα της χώρας, το οποίο αισθάνεται περιθωριοποιημένο μετά την ενοποίηση του 1991. " κυβέρνηση δεν έχει κατορθώσει μέχρι στιγμής να διατηρήσει τη γενικότερη σταθερότητα της χώρας, καθώς όμως μειώνονται τα πετρελαϊκά έσοδα, το κράτος αγωνίζεται για να διατηρήσει τον έλεγχο τμημάτων της εθνικής επικράτειας.
<P>
Σε όλα αυτά μπορούμε να προσθέσουμε το φαινόμενο της πειρατείας στον Κόλπο του Άντεν, το λαθρεμπόριο, τη μετανάστευση και την εμπορία ανθρώπων από το Κέρας της Αφρικής και, τώρα, την άνοδο της τζιχαντικής τρομοκρατίας. Ο πληθυσμός της Υεμένης παρουσιάζει υψηλό ρυθμό αύξησης και περιλαμβάνει ολοένα και μεγαλύτερο αριθμό δυσαρεστημένων νέων. " αναζήτηση μιας περιεκτικής εσωτερικής πολιτικής συναίνεσης σχετικά με τη μελλοντική πορεία της χώρας παραμένει ατελέσφορη.
<P>
Εν μέσω όλων αυτών, ένα πράγμα είναι σαφές: κανείς μας δεν έχει την πολυτέλεια της δημιουργίας μιας ζώνης οιονεί ανομίας που να εκτείνεται από το Κέρας της Αφρικής έως το Αφγανιστάν. Το τίμημα μιας τέτοιας κατάστασης θα κληθούμε να το καταβάλουμε εμείς οι ίδιοι.
<P>
Τους τελευταίους 18 μήνες, η Ευρωπαϊκή Ένωση έχει συμπεριλάβει την Υεμένη ως χώρα προτεραιότητας στην αντιτρομοκρατική της στρατηγική και τη συνολική προσέγγισή της για την οικοδόμηση και ανάπτυξη κρατών. Το Συμβούλιο ενέκρινε εκτεταμένα συμπεράσματα σχετικά με την Υεμένη τον Οκτώβριο. Τώρα επιδιώκουμε τη στήριξη της εν λόγω στρατηγικής από όλους τους βασικούς παράγοντές μας. Ως εκ τούτου, η πρωτοβουλία του "νωμένου Βασιλείου να διοργανώσει συνάντηση υψηλού επιπέδου με εκπροσώπους της Υεμένης και με θέμα την Υεμένη την προσεχή εβδομάδα είναι εξαιρετικά επίκαιρη.
<P>
Ένα από τα κεντρικά θέματα της συνάντησης θα είναι η ασφάλεια. Επί του παρόντος προετοιμάζεται μια σημαντική δέσμη μέτρων για τη στήριξη των κυβερνητικών προσπαθειών: εκπαίδευση και εξοπλισμός των δυνάμεων επιβολής του νόμου, βελτίωση του νομικού πλαισίου και του συστήματος ποινικής δικαιοσύνης, παρεμβάσεις για την καταπολέμηση της ριζοσπαστικοποίησης και την πρόληψη συγκρούσεων. " ενίσχυση αυτή θα συμπληρώνει τα 11 εκατομμύρια ευρώ που έχουν ήδη διατεθεί, στο πλαίσιο του αναπτυξιακού προγράμματος της Επιτροπής, για την εκπαίδευση της αστυνομίας και τη δικαιοσύνη ανηλίκων τα τελευταία δύο χρόνια.
<P>
" εγκατάσταση της Αλ Κάιντα στην Υεμένη αποτελεί σύμπτωμα βαθύτερων προβλημάτων. " διασύνδεση μεταξύ των διαφόρων προκλήσεων στον οικονομικό, τον πολιτικό και τον κοινωνικό τομέα καθώς και στον τομέα της ασφάλειας είναι καίριας σημασίας. Γι' αυτό χρειαζόμαστε μια συνολική προσέγγιση. Έχει επίσης ζωτική σημασία να ενισχύσει το κράτος της Υεμένης τη δυνατότητά του να καλύπτει τις ανάγκες του πληθυσμού ολόκληρης της χώρας. " ΕΕ θα προτείνει την αύξηση κατά ένα τρίτο της αναπτυξιακής χρηματοδότησης που προβλέπεται για την περίοδο 2011-13. " παροχή ανθρωπιστικής βοήθειας μέσω της ECHO θα συνεχιστεί το 2010. Θίγουμε δε συνεχώς στην κυβέρνηση τα προβλήματα πρόσβασης στον μεγάλο αριθμό εκτοπισμένων ατόμων.
<P>
Κανένα ποσό βοήθειας δεν μπορεί, ωστόσο, να υποκαταστήσει τη δέσμευση και τη δράση της ίδιας της κυβέρνησης. " διακηρυγμένη προσήλωση του Προέδρου Saleh στον εθνικό διάλογο μεταξύ όλων των ενδιαφερομένων προσφέρει τη δυνατότητα οικοδόμησης μιας νέας εθνικής συναίνεσης, εφόσον συμμετάσχουν σε αυτήν την προσπάθεια όλοι οι εμπλεκόμενοι και ληφθούν υπόψη τα συμφέροντά τους. " διεθνής κοινότητα πρέπει να προσφέρει μακροπρόθεσμη στήριξη σε αυτόν τον διάλογο. Αυτή είναι η μόνη βιώσιμη λύση για το μέλλον.
<P>
Τελευταίο, αλλά σίγουρα όχι λιγότερο σημαντικό, οι βασικοί παράγοντες της περιοχής πρέπει να μετάσχουν στην κοινή προσπάθεια συνεργασίας με την Υεμένη - με προεξάρχουσα τη Σαουδική Αραβία. " συνάντηση του Λονδίνου προσφέρει μια πολύτιμη ευκαιρία για συμμετοχή της Σαουδικής Αραβίας, των "νωμένων Πολιτειών και άλλων χωρών σε ουσιαστικό διεθνή διάλογο με την Υεμένη και σχετικά με την Υεμένη. Αναμένω με ενδιαφέρον τις συζητήσεις μας.
<SPEAKER ID="094" NAME="José Ignacio Salafranca Sánchez-Neyra" LANGUAGE="ES">
Μετά το απίστευτο χθεσινό τέχνασμα των Ταλιμπάν στο Αφγανιστάν, όπου δεν πρέπει να ξεχνούμε ότι έχουμε 100 000 στρατιώτες οι οποίοι αγωνίζονται για την ελευθερία, και μετά την αποτυχημένη τρομοκρατική επίθεση στο Ντιτρόιτ τα Χριστούγεννα, νομίζω, βαρόνη Ashton, ότι είναι εύλογο να αναρωτηθεί κανείς κατά πόσον η τρομοκρατία είναι σήμερα ισχυρότερη από την περίοδο κατά την οποία η ελευθερία δέχθηκε επίθεση με τη βάρβαρη καταστροφή των δίδυμων πύργων στη Νέα Υόρκη.
<P>
Προ ολίγου συζητήσαμε το θέμα του Ιράν, μπορούμε να δούμε πώς εξελίσσονται τα πράγματα στο Αφγανιστάν, το Πακιστάν, τη Μέση Ανατολή ή τη Σομαλία, ενώ ζήσαμε επίσης παρόμοια γεγονότα στην ήπειρό μας, με τις επιθέσεις στη Μαδρίτη και το Λονδίνο. Το ερώτημα που πρέπει λοιπόν να θέσουμε -διότι πρέπει όλοι να προσπαθήσουμε να αντλήσουμε συμπεράσματα από αυτά τα γεγονότα- είναι κατά πόσον η πολιτική μας είναι επιτυχημένη.
<P>
Είναι αλήθεια ότι υπάρχει ένας νέος παράγοντας, κυρία Πρόεδρε, και συνίσταται στο ότι αυτήν την στιγμή έχουμε στρατούς χωρίς εμφανείς εχθρούς και εχθρούς οι οποίοι δεν έχουν στρατούς. Ωστόσο, ο Πρόεδρος Obama αντέδρασε πολύ γρήγορα μετά την αποτυχημένη επίθεση στο Ντιτρόιτ και ο στρατηγός Petraeus επισκέφθηκε την Υεμένη για τρίτη φορά σε πολύ σύντομο χρονικό διάστημα. Διαπιστώνουμε ότι οι "νωμένες Πολιτείες κινητοποιούν σημαντική δέσμη οικονομικής βοήθειας και αναπτύσσουν πολιτική που αποφέρει αποτελέσματα.
<P>
Μας μιλήσατε προ ολίγου, βαρόνη Ashton, για τα συγκεκριμένα μέτρα που σκέφτεται να εφαρμόσει η Ευρωπαϊκή Ένωση, και μας αναφέρατε επίσης ότι θα παρασχεθούν πόροι επιπλέον των διαθέσιμων 11 εκατομμυρίων ευρώ. Το ποσό που δαπανούν οι "νωμένες Πολιτείες έχει αυξηθεί από 67 εκατομμύρια δολάρια "ΠΑ το 2009 σε 167 εκατομμύρια δολάρια "ΠΑ το 2010.
<P>
Επομένως, βαρόνη Ashton, το ερώτημά μου προς εσάς είναι το εξής: πιστεύετε ότι, όταν βρισκόμαστε αντιμέτωποι με την τρομοκρατία, οι πτυχές της εξωτερικής πολιτικής, της ασφάλειας, της άμυνας, της αναπτυξιακής συνεργασίας και της βοήθειας, καθώς και του εμπορίου -και σε αυτά θα μπορούσα να συμπεριλάβω επιπλέον την κουλτούρα ή τον πολιτισμό- πρέπει να εξετάζονται συνδυαστικά, και ότι πρέπει να αντιληφθούμε ότι, όταν βρισκόμαστε αντιμέτωποι με κινδύνους και απειλές που μας επηρεάζουν όλους εξίσου, πρέπει να φροντίζουμε ώστε να μοιραζόμαστε εξίσου το βάρος της αντιμετώπισης όλων αυτών των ζητημάτων;
<P>
Κάνατε λόγο για συντονισμό με τις "νωμένες Πολιτείες. Θα μπορούσατε να μας αναφέρετε τους όρους υπό τους οποίους διεξάγεται αυτή η τόσο σημαντική και αναγκαία συνεργασία;
<SPEAKER ID="095" NAME="David-Maria Sassoli" LANGUAGE="IT">
Κυρία Πρόεδρε, Ύπατη Εκπρόσωπε, κυρίες και κύριοι, η πολιτική μας ομάδα ανησυχεί πολύ για την κατάσταση στην Υεμένη διότι αντιπροσωπεύει μια παγκόσμια απειλή: η αποτυχημένη απόπειρα ανατίναξης ενός αεροσκάφους των "ΠΑ, οι απειλές κατά ξένων πρεσβειών και η εντατικοποίηση των επιθέσεων της Αλ Κάιντα, με πιο πρόσφατη την επίθεση στο Αφγανιστάν, είναι πολύ σοβαρά ζητήματα.
<P>
Δυστυχώς, η εσωτερική κατάσταση στην Υεμένη δεν βοηθά ιδιαίτερα, πρέπει δε να λάβουμε υπόψη ότι πρόκειται για μια από τις φτωχότερες χώρες του κόσμου, με σοβαρές ελλείψεις νερού, υψηλή ανεργία και μια οικονομία που εξαρτάται σε πολύ μεγάλο βαθμό από τα έσοδα που αποφέρουν τα αποθέματα πετρελαίου και φυσικού αερίου, τα οποία εκτιμάται ότι θα εξαντληθούν εντός των επομένων 10 ετών.
<P>
Επομένως, θεωρώ ζωτικής σημασίας την ανάληψη δράσης από την Ευρωπαϊκή Ένωση, με τη μορφή στενής συνεργασίας μεταξύ της Ευρωπαϊκής Επιτροπής, για τα θέματα ανθρωπιστικής βοήθειας και τις πτυχές που άπτονται της ανάπτυξης, και της Υπάτης Εκπροσώπου για Θέματα Εξωτερικής Πολιτικής όσον αφορά την κοινή ασφάλεια, τη συνεργασία με τις αστυνομικές δυνάμεις και τον έλεγχο των συνόρων.
<P>
Οφείλω επίσης να εκφράσω την ανησυχία μας για τα μέτρα καταστολής εις βάρος αντιπροσώπων της αντιπολίτευσης στη χώρα, καθώς και δημοσιογράφων και υπερασπιστών των ανθρωπίνων δικαιωμάτων, τα οποία επισημαίνουν επί σειρά ετών οι ανθρωπιστικές οργανώσεις που δραστηριοποιούνται στην Υεμένη. Ως εκ τούτου, βαρόνη Ashton, θεωρώ ότι αποτελεί προτεραιότητα να διασφαλίσουμε τη δυνατότητα των ανθρωπιστικών οργανώσεων να εισέρχονται στην επικράτεια της Υεμένης και να εργάζονται υπό συνθήκες πλήρους ασφάλειας.
<P>
Ευελπιστώ επίσης ότι η Ευρωπαϊκή Ένωση θα λάβει μέτρα ώστε να διασφαλιστεί ότι η Υεμένη θα τηρήσει τις δεσμεύσεις που ανέλαβε το 2006 στη διεθνή διάσκεψη δωρητών, ειδικότερα δε ότι θα επιταχύνει τη διαδικασία πολιτικών και οικονομικών μεταρρυθμίσεων, με σκοπό την ενίσχυση της δημοκρατίας και τη βελτίωση του επιπέδου διαβίωσης του πληθυσμού.
<P>
Μετά την επίθεση της 11ης Σεπτεμβρίου 2001, έχουμε συνειδητοποιήσει ότι η δυνατότητά μας να κάνουμε ασφαλείς τις επισφαλείς περιοχές εξαρτάται από τον βαθμό στον οποίο είμαστε διατεθειμένοι να επενδύσουμε στη βελτίωση των συνθηκών διαβίωσης. Βαρόνη Ashton, η δημοκρατία ξεκινά από αυτό το στοιχείο, από τη δυνατότητα γεφύρωσης των χασμάτων μεταξύ των πλούσιων και των φτωχότερων χωρών.
<SPEAKER ID="096" NAME="Holger Krahmer" LANGUAGE="DE">
Κυρία Πρόεδρε, νομίζω ότι είναι μάλλον χαρακτηριστικό της στάσης της ΕΕ γενικώς, αλλά και του Κοινοβουλίου ειδικότερα, το γεγονός ότι διεξάγουμε έκτακτες συζητήσεις για καταστάσεις που επικρατούν σε ορισμένες χώρες οι οποίες ωστόσο δεν συνιστούν σε καμία περίπτωση νέες εξελίξεις. Δυστυχώς, πολύ συχνά τα γεγονότα της άμεσης επικαιρότητας μας οδηγούν εδώ στο Κοινοβούλιο να εξαπολύουμε μύδρους πολιτικών απαιτήσεων τις οποίες ενίοτε θεωρώ μάλλον αμφιλεγόμενες. Δεν νομίζω ότι δίνουμε πολύ καλή εικόνα όταν μετά από μια αποτυχημένη βομβιστική επίθεση σε αεροσκάφος καταλήγουμε απλώς να διεξαγάγουμε μια γενική συζήτηση για την Υεμένη. Πρέπει να είμαστε σαφείς ως προς το ότι είναι σκόπιμο να εξετάσουμε μια στρατηγική αντιμετώπισης αυτής της κατάστασης.
<P>
Θεωρώ επίσης ότι η κατάσταση στην Υεμένη απαιτεί ακριβή ανάλυση, ιδίως όσον αφορά το γεγονός ότι πρόκειται για αποτυχημένο κράτος η κυβέρνηση του οποίου δεν ελέγχει μεγάλες περιοχές της επικράτειας. Πρέπει να αναλύσουμε οι ίδιοι τι κινδύνους συνεπάγεται αυτό για την Ευρώπη. Οι κίνδυνοι φαίνεται να συνίστανται στο ότι εκεί εκπαιδεύονται τρομοκράτες, καθώς και στην κατάσταση που επικρατεί στις ακτές της Υεμένης, όπου είναι ξεκάθαρο ότι αναπτύσσεται δράση πειρατών. Εμείς οι ίδιοι -και ίσως επίσης η βαρόνη Ashton- πρέπει να εξετάσουμε ποια μέτρα μπορούμε να λάβουμε για να αντιμετωπίσουμε αυτούς τους κινδύνους. Κατά τη γνώμη μου, το κύριο ερώτημα που θα μπορούσαμε κάλλιστα να θέσουμε είναι το εξής: πώς μπορούμε να ενισχύσουμε την κυβέρνηση της Υεμένης ώστε να ανακτήσει τον έλεγχο της χώρας και ως εκ τούτου να περιορίσει αυτούς τους κινδύνους; Όλες οι άλλες συζητήσεις ως προς τη μακροπρόθεσμη οικοδόμηση της χώρας είναι φυσικά επίσης χρήσιμες, δεν νομίζω όμως ότι έχει πραγματικά νόημα να προτάσσουμε έναν κατάλογο αιτημάτων σε όλο το φάσμα των τομέων πολιτικής -από την ελευθερία των μέσων ενημέρωσης ώς τα δικαιώματα των γυναικών- εδώ στο Κοινοβούλιο στην παρούσα φάση, ούτε πιστεύω ότι θα μας πάρουν στα σοβαρά εάν το πράξουμε. Μια τέτοια στάση δεν πρόκειται να συμβάλει στην επίτευξη του στόχου μας στην Υεμένη, γι' αυτό πρέπει, αντιθέτως, να εστιάσουμε την προσοχή μας στη συγκεκριμένη βοήθεια που μπορούμε να προσφέρουμε στην παρούσα συγκυρία για την επίλυση του άμεσου προβλήματος.
<SPEAKER ID="097" NAME="Franziska Katharina Brantner" LANGUAGE="EN">
Θα συνεχίσω για λίγο στο πνεύμα του προηγούμενου ομιλητή. " Υεμένη σίγουρα δεν αποτελεί νέα κρίση: η κατάσταση στη χώρα επιδεινώνεται επί δεκαετίες, και η επιδεινούμενη πολιτική κατάσταση περιγράφηκε με σαφήνεια στην ενδιάμεση αξιολόγηση της Επιτροπής.
<P>
Νομίζω ότι πρέπει πραγματικά να εστιάσουμε στο πολιτικό συγκείμενο: στη μακρόχρονη σύγκρουση στον Βορρά μεταξύ των κυβερνητικών δυνάμεων και των Houthi, στη δυσφορία που επικρατεί στον Νότο -αναφερθήκατε σε αυτά τα ζητήματα- και τώρα στη σύγκρουση στις βόρειες επαρχίες που εξαπλώνεται στην περιοχή και εμπλέκει επίσης τη Σαουδική Αραβία και το Ιράν.
<P>
Το ερώτημα, επομένως, που τίθεται είναι το εξής: τι, συγκεκριμένα, πρέπει να πράξουμε. Προηγουμένως άκουσα εκκλήσεις για εφαρμογή του μέσου σταθερότητας για μια αποστολή ΚΠΑΑ προκειμένου να διατεθούν χρήματα για την εκπαίδευση περισσότερου προσωπικού, νομίζω όμως ότι αυτό δεν αρκεί ως προσέγγιση - και, εν πάση περιπτώσει, δεν συνιστά προσπάθεια επίλυσης κρίσης, εκτός εάν υιοθετήσουμε την έννοια της μόνιμης κρίσης.
<P>
Φρονώ ότι πρέπει να ασκήσουμε πίεση για μεγαλύτερη εμπλοκή του Συμβουλίου Συνεργασίας του Περσικού Κόλπου στην Υεμένη, όχι μόνον της Σαουδικής Αραβίας. Ο εν λόγω οργανισμός πρέπει να φέρει σε επαφή τις διάφορες πλευρές στην Υεμένη, την κυβέρνηση, την αντιπολίτευση, τους αποσχιστές του Νότου, τους Houthi και περιφερειακούς παράγοντες, με σκοπό την έναρξη ενός είδους ειρηνευτικής διαδικασίας, και φρονώ ότι η προσπάθεια αυτή πρέπει να υποστηριχθεί και να χρηματοδοτηθεί από το μέσο σταθερότητας, λόγου χάρη· για τέτοια μέτρα πιστεύω ότι πρέπει να χρησιμοποιείται το μέσο σταθερότητας.
<P>
Αν διοργανώσουμε νέα αποστολή ΚΠΑΑ και νέο γύρο προγραμμάτων εκπαίδευσης από το μέσο σταθερότητας χωρίς μια πολιτική διαδικασία που να οδηγεί σε κάποιο ορατό αποτέλεσμα, δεν νομίζω ότι θα συμβάλουμε στην επίλυση του προβλήματος. Σας καλώ λοιπόν να χρησιμοποιήσετε το μέσο σταθερότητας περισσότερο ως πολιτικό μέσο έγκαιρης προειδοποίησης για την προώθηση μιας πολιτικής διαδικασίας, την οποία πρέπει να στηρίξετε και να χρηματοδοτήσετε. Κατά τη γνώμη μου, μια τέτοια προσέγγιση θα ήταν πραγματικά αξιόλογη.
<P>
Επιτρέψτε μου να προσθέσω ένα ακόμη σχόλιο: αναφέρθηκε το θέμα της ισότητας των φύλων, το οποίο θίξατε εσείς, και θεωρώ ότι πρέπει σίγουρα να επενδύσουμε σοβαρά σε αυτόν τον τομέα. " αύξηση του πληθυσμού είναι ένα από τα κύρια προβλήματα στις χώρες αυτές και, όπως όλοι γνωρίζουμε, δεν πρόκειται να το λύσουμε χωρίς προηγουμένως να εμπεδωθεί στον πληθυσμό η έννοια του οικογενειακού προγραμματισμού, πράγμα που συνεπάγεται σεβασμό των δικαιωμάτων των γυναικών.
<P>
Γνωρίζω ότι δεν θα ασκήσετε πίεση για απόλυτο σεβασμό των δικαιωμάτων των γυναικών, όμως εκτιμώ ότι η ισότητα των φύλων και κυρίως ο οικογενειακός προγραμματισμός είναι κρίσιμης σημασίας αν μας απασχολούν εν προκειμένω τα μέτρα που μπορούμε να λάβουμε για να βοηθήσουμε την κοινωνία της Υεμένης.
<SPEAKER ID="098" NAME="Adam Bielan" LANGUAGE="PL">
Κυρία Πρόεδρε, τα μάτια όλου του κόσμου στράφηκαν προσφάτως στην Υεμένη, όταν ακτιβιστές της Αλ Κάιντα στη χώρα ανέλαβαν την ευθύνη μιας, ευτυχώς, αποτυχημένης απόπειρας ανατίναξης ενός αμερικανικού αεροσκάφους τα Χριστούγεννα. Ωστόσο, γνωρίζουμε για μεγάλο χρονικό διάστημα ότι η επιδεινούμενη κατάσταση όσον αφορά την ασφάλεια στη συγκεκριμένη χώρα επιτρέπει σε τρομοκρατικές ομάδες να βρίσκουν εκεί καταφύγιο, από όπου μπορούν να σχεδιάζουν και να διοργανώνουν περαιτέρω επιχειρήσεις. " τρομοκρατία εξαπλώνεται στην περιοχή πολλά χρόνια πριν από την 11η Σεπτεμβρίου, μια ημερομηνία την οποία κανείς μας δεν λησμονεί. Αρκεί μόνον να θυμηθούμε την επίθεση της Αλ Κάιντα στο αμερικανικό πολεμικό σκάφος "USS Cole" τη 12η Οκτωβρίου 2000.
<P>
" Υεμένη είναι μια χώρα εξαιρετικά σημαντική, κυρίως λόγω της γεωγραφικής της τοποθεσίας. Δεν πρέπει να λησμονούμε ότι 3,5 εκατομμύρια βαρέλια αργού πετρελαίου, που αντιστοιχούν στο 4% της παγκόσμιας παραγωγής, μεταφέρονται καθημερινά μέσω του πλάτους 26,5 χιλιομέτρων στενού Bab-el-Mandeb μεταξύ Υεμένης και Τζιμπουτί. Συγχρόνως, είναι μια χώρα στο εσωτερικό της οποίας επικρατεί πολύ σύνθετη κατάσταση. Εκτός από την Αλ Κάιντα, η οποία ευδοκιμεί στη χώρα, βρίσκονται επίσης σε εξέλιξη μια σοβαρή σιιτική εξέγερση στην επαρχία Saada στον Βορρά, καθώς και εκδηλώσεις βίας από αποσχιστικά κινήματα στον Νότο. Αν προσθέσουμε σε αυτά τις αρνητικές επιπτώσεις της παγκόσμιας κρίσης τροφίμων πριν από δύο χρόνια, της τρέχουσας οικονομικής κρίσης, των μειούμενων αποθεμάτων αργού πετρελαίου της χώρας, από τα οποία αντλεί τα τρία τέταρτα των εσόδων της, και, τέλος, την ολοένα και σοβαρότερη έλλειψη νερού, βρισκόμαστε μπροστά στην εικόνα μιας χώρας υπό κατάρρευση, που αποτελεί ιδεώδη στόχο για την Αλ Κάιντα, η οποία, λόγω των προβλημάτων της στο Αφγανιστάν, αναζητεί νέα βάση.
<P>
Επομένως, εκτός από τη στρατιωτική δράση η οποία, με τη μία ή την άλλη μορφή, μοιάζει αναπόφευκτη ενόψει της αδράνειας και της αδυναμίας των τοπικών αρχών, η διεθνής κοινότητα, περιλαμβανομένης της Ευρωπαϊκής Ένωσης -και απευθύνω εν προκειμένω έκκληση στην κ. Ashton- πρέπει, πάνω από όλα, να αναπτύξει έντονη δραστηριότητα με σκοπό την ανοικοδόμηση των κρατικών θεσμών.
<SPEAKER ID="099" NAME="Sabine Lösing" LANGUAGE="DE">
Κυρία Πρόεδρε, τα μέσα ενημέρωσης προετοιμάζουν ήδη τον πληθυσμό για ένα τρίτο μέτωπο στον πόλεμο κατά της τρομοκρατίας. Στην τρέχουσα συγκυρία, ωστόσο, οι στρατηγικές επιλογές των "ΠΑ και των κρατών μελών της ΕΕ στην Υεμένη και στην περιοχή του Κέρατος της Αφρικής δεν είναι πάρα πολλές. Γεγονός είναι ότι οι κυρίαρχες ελίτ που περιβάλλουν τον Πρόεδρο Saleh ασκούν βάναυσες διακρίσεις εις βάρος του σιιτικού πληθυσμού στον Βορρά της χώρας και διεξάγουν έναν πόλεμο εναντίον του αποσχιστικού κινήματος στον Νότο, στην περιοχή της πρώην Λαϊκής Δημοκρατίας της Υεμένης, ο οποίος προκαλεί τεράστια δυστυχία στον ντόπιο πληθυσμό. Δεν υφίσταται πραγματικά αποδεδειγμένη σύνδεση μεταξύ του σιιτικού πληθυσμού και της Αλ Κάιντα, και επομένως η αντίληψη αυτή χρησιμεύει απλώς στη διεφθαρμένη και ντε φάκτο αυταρχική κυβέρνηση ως προπέτασμα καπνού ώστε να εξασφαλίσει εκτεταμένη στρατιωτική ενίσχυση.
<P>
" υποστήριξη αυτής της κυβέρνησης προκειμένου να αναπτύξει τις στρατιωτικές της δυνάμεις πρέπει να αποφευχθεί - κάτι τέτοιο θα ρίξει απλώς κι άλλο λάδι στη φωτιά. Όποιο είδος βοήθειας παρασχεθεί πρέπει να ωφελεί όλες τις περιφέρειες, ανεξαρτήτως θρησκεύματος, εθνότητας ή πολιτικού προσανατολισμού. Συγχρόνως, πρέπει να εγκαινιαστεί και να προαχθεί μια διαδικασία συμφιλίωσης στην οποία θα μετέχουν τα "νωμένα Έθνη και όλοι οι τοπικοί παράγοντες, περιλαμβανομένων και γειτονικών κρατών - όπως το Ιράν. Δεν πρέπει να στηρίξουμε μονόπλευρα την κυβέρνηση εναντίον των ανταρτών. " επιχείρηση Atalanta δεν πρέπει να συνεχιστεί και να επεκταθεί, και σε καμία περίπτωση δεν πρέπει να εξαπλωθεί στην ηπειρωτική χώρα της Υεμένης, διότι αυτό θα εξυπηρετούσε αποκλειστικά και μόνον τα γεωστρατηγικά συμφέροντα των δυτικών βιομηχανικών κρατών.
<P>
Θα καταβάλουμε κάθε δυνατή προσπάθεια ώστε να διασφαλιστεί ότι η ΕΕ δεν θα ακολουθήσει την απολύτως εσφαλμένη στρατηγική των "ΠΑ, η οποία αποβλέπει σε κλιμάκωση των συγκρούσεων και στο έδαφος της Υεμένης.
<SPEAKER ID="100" NAME="Fiorello Provera" LANGUAGE="IT">
Κυρία Πρόεδρε, κυρίες και κύριοι, η Υεμένη δεν αποτελεί τόσο ένα νέο σύνορο για την τρομοκρατία, όσο μια χώρα επισφαλούς σταθερότητας.
<P>
" αδυναμία της κεντρικής κυβέρνησης να ελέγξει την επικράτειά της και η διαπερατότητα των συνόρων επιτρέπουν την ανάπτυξη δραστηριοτήτων παράνομης εμπορίας, ανεξέλεγκτης μετανάστευσης, πειρατείας και τρομοκρατίας. " απάντηση στις νέες προκλήσεις της Αλ Κάιντα στην Υεμένη δεν πρέπει, ωστόσο, να συνίσταται απλώς στην άσκηση στρατιωτικής πίεσης, αλλά και στην παροχή βοήθειας στις τοπικές αρχές ώστε να αποκτήσουν καλύτερο έλεγχο της επικράτειάς τους. Επαναλαμβάνω: στις τοπικές αρχές, και όχι μόνον στην κεντρική κυβέρνηση.
<P>
" σταθερότητα στην Υεμένη πρέπει, ωστόσο, να επιδιωχθεί στο πλαίσιο εθνικού και περιφερειακού αισθήματος ιδιοκτησίας, χωρίς να επιβάλλονται εξωτερικές ή προαποφασισμένες λύσεις οι οποίες συχνά έρχονται σε αντίθεση με την πραγματική κατάσταση και είναι καταδικασμένες σε αποτυχία. Αυτό θα διευκόλυνε τη μεγαλύτερη συμμετοχή του Συμβουλίου Συνεργασίας του Περσικού Κόλπου, η οικονομική συνεισφορά του οποίου στην υλοποίηση τοπικών προγραμμάτων θα μπορούσε να φανεί κρίσιμη. " Ευρωπαϊκή Ένωση πρέπει να συνεργαστεί με τους εταίρους της -την Υεμένη, την G8 και τις χώρες του Περσικού Κόλπου- εξασφαλίζοντας συνεισφορές σε χρηματοδοτικό και αναπτυξιακό επίπεδο οι οποίες θα έχουν τη στήριξη της κυβέρνησης της Υεμένης.
<P>
Εν κατακλείδι, οι μακροπρόθεσμες πολιτικές, έστω και αν είναι αξιόλογες, πρέπει να συνοδεύονται από άμεση ισχυρή στήριξη υπέρ της ασφάλειας και του ελέγχου της επικράτειας, χωρίς την οποία κινδυνεύουμε να καταρρεύσει το κράτος στην Υεμένη και να υπάρξει πραγματική έκρηξη της τρομοκρατίας στην περιοχή.
<SPEAKER ID="101" NAME="Andreas Mölzer" AFFILIATION="NI">
(DE) Κυρία Πρόεδρε, είναι γνωστό ότι η Υεμένη είναι σήμερα εκκολαπτήριο ακραίων ισλαμιστών, καθώς πρόκειται για μια πάμπτωχη χώρα με αναποτελεσματική ασφάλεια και υψηλά ποσοστά οπλοκατοχής η οποία μαστίζεται από συγκρούσεις και πάσχει από οξεία έλλειψη υδάτινων πόρων. Είναι μια χώρα στην οποία η κυβέρνηση μοιάζει να μην έχει ούτε καν το κεφάλαιο υπό πλήρη έλεγχο.
<P>
Ως εκ τούτου, η Υεμένη βρέθηκε στο επίκεντρο του ενδιαφέροντος όσον αφορά τον αγώνα κατά της τρομοκρατίας και είναι, επομένως, μια ακόμη χώρα στην οποία η παρουσία ριζοσπαστικών ισλαμιστών αποτελεί λυπηρή συνέπεια παλαιότερων αστοχιών της πολιτικής των "ΠΑ. Αυτό πρέπει να ληφθεί πολύ σοβαρά υπόψη σε αυτήν την συζήτηση, παράλληλα με τις υπερπτήσεις της CIA, τις μυστικές φυλακές και τις καταστροφικές συνέπειες των μέχρι σήμερα εκστρατειών των "ΠΑ στη Μέση Ανατολή.
<P>
Κατά τη γνώμη μου, θα ήταν αφελές να εξισώσουμε την τρομοκρατία με τη φτώχεια, ενώ θα ήταν εξίσου ανεύθυνο να επιτρέψουμε στις "ΠΑ να υπαγορεύσουν την πολιτική μας και να πιστέψουμε αθώα ότι μόνον η αύξηση της στρατιωτικής βοήθειας στην Υεμένη μπορεί να λύσει τα προβλήματα της χώρας. Ο δικτατορικός πρόεδρος είναι πολύ πρόθυμος να εισπράξει τις αξίας πολλών εκατομμυρίων στρατιωτικές ενισχύσεις της Δύσης, στο παρελθόν όμως έχει στηριχθεί επανειλημμένως σε ισλαμιστές προκειμένου να φιμώσει μονίμως αντιπάλους του καθεστώτος.
<P>
Βεβαίως, δεν μπορούμε να παρακολουθούμε άπραγοι καθώς η χώρα θα μετασχηματίζεται από καταφύγιο των τζιχαντιστών, όπως συνέβαινε μέχρι στιγμής, σε βάση επιχειρήσεων και εκπαίδευσής τους. Είναι εξάλλου σαφώς αναγκαίο να συζητήσουμε τρόπους βελτίωσης της αναπτυξιακής βοήθειας, έστω και αν αυτό συμβάλει στη μείωση μόνον του αριθμού των υποψηφίων τζιχαντιστών.
<P>
Τέλος, η ΕΕ δεν πρέπει να επιτρέψει στις "ΠΑ να την υποχρεώσουν να γίνει απλή χρηματοδότρια των δικών τους πολιτικών. Απεναντίας, η Ένωση πρέπει να αναλάβει ρόλο αμερόληπτου διαμεσολαβητή με σκοπό τη διεξαγωγή διαλόγου και την προετοιμασία του εδάφους για μια μακροπρόθεσμη πολιτική λύση.
<SPEAKER ID="102" NAME="Laima Liucija Andrikien" AFFILIATION="PPE">
(EN) Κυρία Πρόεδρε, θέλω να διατυπώσω ένα σύντομο σχόλιο και να απευθύνω δύο ερωτήματα στη βαρόνη Ashton. " ΕΕ μοιάζει να βρίσκεται σήμερα ενώπιον ενός διλήμματος. Αφενός, πρέπει να στηρίξουμε τη λήψη δραστικότερων μέτρων κατά τρομοκρατών οι οποίοι θέτουν ευθέως σε κίνδυνο την ασφάλεια ευρωπαίων πολιτών. Διάφορες ακραίες ισλαμιστικές ομάδες στην Υεμένη είναι σήμερα περισσότερο δραστήριες από κάθε άλλη φορά, ενώ η Αλ Κάιντα αντιμετωπίζει την Υεμένη ως μια από τις σημαντικότερες βάσεις για τον σχεδιασμό επιθέσεων κατά δυτικών στόχων και για την εκπαίδευση πολιτοφυλακών και πιθανών βομβιστών αυτοκτονίας.
<P>
" αποτυχημένη επιχείρηση κατά του αεροσκάφους των Βορειοδυτικών Αερογραμμών είναι το πιο πρόσφατο παράδειγμα των κινδύνων που αντιμετωπίζουμε. Από την άλλη μεριά, πρέπει να γνωρίζει κανείς ότι οι αρχές της Υεμένης έχουν κατηγορηθεί αρκετές φορές από διάφορες οργανώσεις ανθρωπίνων δικαιωμάτων για βασανιστήρια, περιστατικά απάνθρωπης μεταχείρισης και εξωδικαστικές εκτελέσεις. Οι αυθαίρετες συλλήψεις και έρευνες σε σπίτια πολιτών είναι διαδεδομένες, και η ανάγκη καταπολέμησης της τρομοκρατίας έχει αναφερθεί ως βασική δικαιολογία για τέτοιου είδους παράνομες πράξεις.
<P>
Σε αυτό το πλαίσιο, βαρόνη Ashton, σε σχέση με τα συμπεράσματα του Συμβουλίου για την Υεμένη, τι είδους στήριξη μπορεί η ΕΕ να προσφέρει στην Υεμένη για την καταπολέμηση της τρομοκρατίας; Εξάλλου, η ΕΕ θεωρεί ότι δεν υφίσταται στρατιωτική λύση για την κρίση στην περιοχή. Συγχρόνως, η Ουάσιγκτον έχει υπογράψει τη συμφωνία με τις αρχές της Υεμένης για στενότερη στρατιωτική συνεργασία. Θα εκτιμούσα λοιπόν τη γνώμη σας σχετικά με τη θέση της Ευρωπαϊκής Ένωσης για την απόφαση των Αμερικανών να αναλάβουν πιο ενεργό δράση στην Υεμένη κατά των τρομοκρατών, ιδίως με την υπογραφή της συμφωνίας στον τομέα των στρατιωτικών πληροφοριών και της εκπαίδευσης στρατιωτικού προσωπικού.
<SPEAKER ID="103" NAME="Richard Howitt" AFFILIATION="S&amp;D">
(EN) Κυρία Πρόεδρε, χαιρετίζω τη σημερινή συζήτηση εν αναμονή του Συμβουλίου Εξωτερικών Υποθέσεων της προσεχούς εβδομάδας και της διάσκεψης του Λονδίνου την οποία συγκάλεσε ο Gordon Brown.
<P>
Το ενδιαφέρον μας μπορεί να το προκάλεσε ο επίδοξος βομβιστής. Σήμερα απευθύνω επίσης έκκληση να στρέψει το ενδιαφέρον της η διεθνής κοινότητα στις προσπάθειες απελευθέρωσης του βρετανού μηχανικού Anthony S. και πέντε άλλων ευρωπαίων ομήρων, οι οποίοι εργάζονταν σε τοπικό νοσοκομείο στην Υεμένη και παραμένουν όμηροι από τον περασμένο Ιούνιο.
<P>
Οι μελλοντικές παρεμβάσεις μας πρέπει, ωστόσο, να αναγνωρίζουν ταυτόχρονα τις εσωτερικές, και όχι μόνον τις εξωτερικές, ανάγκες στην περίπτωση της Υεμένης. Έτσι, πρέπει να αντιμετωπίσουμε τα υψηλά επίπεδα υποσιτισμού, τα οποία υπερβαίνουν ορισμένες χώρες της υποσαχάριας Αφρικής, όπως ο Νίγηρας, καθώς και τις παραβιάσεις των ανθρωπίνων δικαιωμάτων, όπως ανέφερε προ ολίγου η κ. Andrikienė, σε μια χώρα η οποία κατέχει την 11η θέση στον κόσμο ως προς τον αριθμό των εκτελέσεων, περιλαμβανομένων και παιδιών. Πρέπει επίσης, ως διεθνής κοινότητα, να μην περιμένουμε να εγκατασταθούν τρομοκράτες προτού αρχίσουμε να εξετάζουμε ζητήματα ικανοτήτων, διακυβέρνησης και ανάπτυξης στα εύθραυστα κράτη του πλανήτη μας.
<P>
Χαιρετίζω τη σημερινή ανακοίνωση της Ύπατης Εκπροσώπου σχετικά με τη βοήθεια και της ζητώ να μεριμνήσει ώστε στις συναντήσεις της προσεχούς εβδομάδας να τεθεί το ζήτημα των πραγματικών δεσμεύσεων για παροχή χρηματοδοτικής βοήθειας στην Υεμένη, από όλους τους συμμετέχοντες, σε μια περίοδο κατά την οποία η γενική έκκληση του Ο"Ε εξ ονόματος της χώρας αυτής εξασφάλισε λιγότερο από το 1% των απαιτούμενων πόρων. Όπως ανέφερε η κ. Brantner, στις συναντήσεις πρέπει να προωθηθεί η κατάπαυση του πυρός, και ενδεχομένως η διοργάνωση ειρηνευτικής διάσκεψης, στον πιο πρόσφατο γύρο συγκρούσεων με τους Houthi στον Βορρά και να διασφαλιστεί η ανθρωπιστική πρόσβαση στην περιοχή. Πρέπει να διασφαλιστεί ότι τα πετρελαϊκά έσοδα της χώρας θα επενδυθούν σε μέτρα οικονομικής και κοινωνικής ανάπτυξης του πληθυσμού. " Ευρώπη πρέπει να συνεργαστεί για την αναζήτηση μόνιμων λύσεων για τους κρατούμενους από την Υεμένη, οι οποίοι αποτελούν το μεγαλύτερο μέρος των κρατουμένων που απομένουν στον Κόλπο του Γκουαντάναμο.
<P>
Ευελπιστώ πάντως ότι η Ύπατη Εκπρόσωπος θα διερευνήσει τις δυνατότητες μιας κοινής αποστολής ΚΠΑΑ της ΕΕ και του Συμβουλίου Συνεργασίας του Περσικού Κόλπου για την εκπαίδευση στον τομέα της ασφάλειας στην Υεμένη, στον οποίο οι προσπάθειές μας έχουν κρίσιμη σημασία σε πολλές χώρες.
<P>
Τέλος, οι διάφοροι Bin Laden μπορεί να κατάγονται από το χωριό Al-Rubat της Υεμένης, όμως εκείνο που οδήγησε τόσο πολλούς νέους από τη χώρα αυτή στη ριζοσπαστικοποίηση στο όνομά του ήταν η απουσία διεθνούς ενδιαφέροντος. Αυτό το διεθνές ενδιαφέρον πρέπει τώρα να προωθήσουμε.
<SPEAKER ID="104" NAME="Charles Goerens" AFFILIATION="ALDE">
(FR) Κυρία Πρόεδρε, κυρίες και κύριοι, μία απόπειρα επίθεσης είναι αρκετή ώστε να επιβεβαιωθεί η σπουδαιότητα της μέριμνας για το δικαίωμα των συμπολιτών μας στην ασφάλεια. " προστασία των κοινωνιών μας μάς υποχρεώνει εξάλλου να αναζητούμε μονίμως την ισορροπία μεταξύ ασφάλειας και ελευθερίας.
<P>
Το δικαίωμα στην προστασία, ιδίως από τρομοκρατικές επιθέσεις, ορίζεται στο άρθρο 188 Ι" της Συνθήκης της Λισαβόνας, και ειδικότερα στην παράγραφο 4, η οποία εξουσιοδοτεί την Ευρωπαϊκή Ένωση και τα κράτη μέλη της να αναλαμβάνουν αποτελεσματική δράση σε αυτόν τον τομέα. Στην ίδια παράγραφο διευκρινίζεται ότι το Ευρωπαϊκό Συμβούλιο οφείλει να διενεργεί τακτική αξιολόγηση των απειλών που αντιμετωπίζει η Ευρωπαϊκή Ένωση. Θέλω να ζητήσω από την κ. Ashton να μου διευκρινίσει εάν, και σε ποιον βαθμό, η Ευρωπαϊκή Ένωση και τα κράτη μέλη της έχουν ενεργήσει σύμφωνα με αυτήν την ρήτρα.
<P>
Κατά τη γνώμη της, της επιτρέπει η συνεργασία στους κόλπους της Ευρωπαϊκής Ένωσης να ισχυρίζεται ότι οι αστοχίες των υπηρεσιών πληροφοριών των "ΠΑ, οι οποίες είδαν το φως της δημοσιότητας στην περίπτωση της πρόσφατης απόπειρας επίθεσης στην πτήση 253 από το Άμστερνταμ στο Ντιτρόιτ, δεν θα μπορούσαν να έχουν συμβεί στην Ευρωπαϊκή Ένωση;
<P>
Ένα ερώτημα έχει απολύτως κρίσιμη σημασία σε αυτήν την συζήτηση: ήταν γνωστό το όνομα του φερόμενου ως τρομοκράτη στις ευρωπαϊκές υπηρεσίες πληροφοριών, στο σύνολο των ευρωπαϊκών υπηρεσιών πληροφοριών; Σε διαφορετική περίπτωση, ποια συμπεράσματα αναμένει να αντληθούν; Θεωρεί, επί του παρόντος, ότι το επίπεδο συντονισμού και ανταλλαγής πληροφοριών μεταξύ των υπηρεσιών πληροφοριών είναι αρκετό ώστε να αποκλειστούν τέτοιου είδους αστοχίες στην Ευρωπαϊκή Ένωση;
<P>
Θεωρεί η Ύπατη Εκπρόσωπος ότι είναι ικανοποιητικές οι δυνατότητες συνεργασίας μεταξύ των υπηρεσιών πληροφοριών των κρατών μελών στο πνεύμα αλληλεγγύης που περιγράφεται στο άρθρο 188 Ι";
<P>
Οι πολίτες έχουν δικαίωμα να απαιτούν την άψογη παρακολούθηση της τρομοκρατικής απειλής. Θα δυσκολευτούν λοιπόν τώρα να κατανοήσουν το πώς, ενώ η Ευρωπαϊκή Ένωση συνεχίζει να διαβιβάζει όλο και περισσότερα προσωπικά δεδομένα τύπου SWIFT στις "νωμένες Πολιτείες, η ίδια η Ευρωπαϊκή Ένωση παρουσιάζει αδυναμίες στον τομέα της πρόληψης και της συλλογής πληροφοριών.
<SPEAKER ID="105" NAME="Geoffrey Van Orden" AFFILIATION="ECR">
(EN) Κυρία Πρόεδρε, δυστυχώς, η Υεμένη ανέπτυξε προ πολλού τα χαρακτηριστικά εκκολαπτηρίου τρομοκρατών, και το θέμα αυτό δεν έτυχε επαρκούς προσοχής με την πάροδο των ετών. Οι συγκρούσεις, η ανομία και η διαφθορά έχουν πολύ βαθιές ρίζες στη χώρα.
<P>
Αξίζει να υπενθυμίσουμε, παρεμπιπτόντως, ότι τα βρετανικά στρατεύματα είχαν παρέμβει στη χώρα τον 19ο αιώνα ώστε να θέσουν τέρμα στην πειρατεία στον Κόλπο του Άντεν, και η παρέμβασή τους εκείνη είχε σταθεί πολύ αποτελεσματική για πάνω από έναν αιώνα. Τα τελευταία χρόνια, εντούτοις, η Υεμένη έχει εξελιχθεί σε εκκολαπτήριο τρομοκρατών, με αποτέλεσμα να έχουν συμβεί τρομοκρατικές επιθέσεις στο εσωτερικό της χώρας, αλλά και σε εξαγωγέα τρομοκρατίας σε τρίτες χώρες. Οι τρομοκρατικές ομάδες είναι σε θέση να εκμεταλλεύονται άριστα τις δυνατότητες που τους παρέχουν τα υπό κατάρρευση κράτη. Πρέπει να συμβάλουμε στην ανατροπή αυτής της κατάστασης.
<P>
Επί του παρόντος, το "νωμένο Βασίλειο παρέχει δυσανάλογο ποσοστό της αναγκαίας βοήθειας. Ευελπιστώ ότι η διάσκεψη του Λονδίνου θα ενθαρρύνει και άλλες χώρες -όπως λόγου χάρη την Ευρωπαϊκή Ένωση και, συμφωνώ, και άλλα κράτη της περιοχής- να πράξουν περισσότερα.
<P>
Βεβαίως, δεν μπορούμε να ελπίζουμε ότι θα εξαλείψουμε την τρομοκρατία από όλες τις περιοχές στις οποίες αναπτύσσεται, πράγμα που σημαίνει ότι πρέπει να βελτιώσουμε την ασφάλεια στις χώρες μας και να εφαρμόσουμε αποτελεσματικότερους ελέγχους στα σύνορά μας. Αμφιβάλλω αν η ΕΕ έχει επαρκή κίνητρα για να λάβει τέτοιου είδους μέτρα, επομένως καθεμία από τις χώρες μας οφείλει να μεριμνήσει η ίδια για τα του οίκου της.
<SPEAKER ID="106" NAME="Χαράλαμπος Αγγουράκης" AFFILIATION="GUE/NGL">
Κυρία Πρόεδρε, ο λαός της Υεμένης είναι θύμα των ιμπεριαλιστικών αντιθέσεων και επεμβάσεων. Οι ιμπεριαλιστικές δυνάμεις, πιστεύω, υποδαυλίζουν εθνικές, φυλετικές και θρησκευτικές αντιπαραθέσεις στη χώρα αυτή. Εδώ και χρόνια, καταφεύγουν συχνά στη στρατιωτική δύναμη. Υπονομεύουν την ειρηνική επίλυση των διαφορών ώστε να ελέγχουν τα ενεργειακά αποθέματα και τους δίαυλους μεταφοράς ενέργειας στην περιοχή.
<P>
Οι εξελίξεις στη χώρα αυτή ήταν πάντα το αποτέλεσμα ιμπεριαλιστικών επιλογών της πολιτικής του ΝΑΤΟ και της υποστήριξης του βαθιά αντιδραστικού και αντιλαϊκού καθεστώτος της χώρας. " μεγάλη αύξηση της οικονομικής και στρατιωτικής βοήθειας των "νωμένων Πολιτειών με πρόφαση την καταπολέμηση της Αλ Κάιντα, ταυτόχρονα με τον χαρακτηρισμό της Υεμένης ως χώρας που υποθάλπει την τρομοκρατία, ο βομβαρδισμός περιοχών της χώρας από δυνάμεις της Σαουδικής Αραβίας με τη συνδρομή των "ΠΑ, και η παρουσία ξένων στρατευμάτων κάνουν πιθανή την κλιμάκωση της ανοικτής στρατιωτικής ιμπεριαλιστικής επέμβασης. Αυτό δείχνει η νέα έξαρση της τρομοϋστερίας μετά την απόπειρα στο αεροπλάνο της Δέλτα. Πιστεύω, ότι οι λαοί θα απαντήσουν ενισχύοντας τον αγώνα ενάντια στα καταπιεστικά μέτρα και ενάντια στις ιμπεριαλιστικές επεμβάσεις.
<SPEAKER ID="107" NAME="Andrew Henry William Brons" AFFILIATION="NI">
(EN) Κυρία Πρόεδρε, όπως θα έλεγε ίσως η μυθιστορηματική λαίδη Bracknell, το να διαπράξουμε ένα σοβαρό σφάλμα στον μουσουλμανικό κόσμο είναι λυπηρό, το να διαπράξουμε όμως δύο τέτοια σφάλματα δείχνει μάλλον αδιαφορία.
<P>
Το να διαπράξουμε δε τρία ή περισσότερα αποτελεί ένδειξη ανοησίας, παράνοιας ή και σκοπιμότητας. " Υεμένη αποκαλείται πλέον το νέο Αφγανιστάν. Στη χώρα αναπτύσσονται ήδη αμερικανικά στρατεύματα ως σύμβουλοι. Πόσο διάστημα θα χρειαστεί να περάσει προτού, μαζί με συμμάχους τους, όπως η Βρετανία, αναπτύξουν στη χώρα χερσαία στρατεύματα για να πολεμήσουν την Αλ Κάιντα;
<P>
Τι πρέπει να πράξει ουσιαστικά η Δύση για να αποτρέψει αυτήν την απειλή; Καταρχάς, πρέπει να σταματήσει τους πολέμους σε μουσουλμανικές χώρες οι οποίοι προκαλούν θανάτους δυτικών στρατιωτών, δολοφονούν αμάχους και εξωθούν νεαρούς μουσουλμάνους σε ριζοσπαστικοποίηση στις χώρες τους και στο εξωτερικό. Πρέπει να επαναπατρίσει τα στρατεύματά της, ώστε να αναλάβουν την ασφάλεια της επικράτειάς μας και να προστατεύσουν τους πληθυσμούς και τις υποδομές μας.
<P>
Πρέπει να υιοθετήσει μια γνησίως ουδέτερη πολιτική έναντι της Μέσης Ανατολής και να εγκαταλείψει τη μεροληπτική πολιτική των "ΠΑ, ενώ πρέπει επίσης να θέσει τέρμα στη μετανάστευση από μουσουλμανικές χώρες και να ενθαρρύνει τους ριζοσπαστικοποιημένους μουσουλμάνους που ζουν στη Δύση να καταλάβουν ότι θα ζούσαν πολύ πιο ευτυχισμένοι ανάμεσα στους ομοθρήσκους τους.
<SPEAKER ID="108" NAME="Angelika Niebler" AFFILIATION="PPE">
(DE) Κυρία Πρόεδρε, βαρόνη Ashton, κυρίες και κύριοι, τους τελευταίους μήνες στην Υεμένη επιδεινώθηκαν σοβαρά οι συνθήκες υπό τις οποίες ζει ο πληθυσμός, καθώς και η συνολική πολιτική και οικονομική κατάσταση. Εμείς οι Ευρωπαίοι πρέπει επομένως να καταβάλουμε κάθε δυνατή προσπάθεια ώστε να σταθεροποιήσουμε επιτέλους αυτήν την χώρα.
<P>
Ύπατη Εκπρόσωπε, μπορείτε, σας παρακαλώ, να μεριμνήσετε ώστε να μην μετατραπεί η Υεμένη σε δεύτερο Αφγανιστάν; Πρέπει να καταπολεμήσουμε με όλες μας τις δυνάμεις τη διεθνή τρομοκρατία. Αυτό θα μπορέσουμε, ωστόσο, να το επιτύχουμε μόνον εάν υποστηρίξουμε επίσης την ειρηνευτική διαδικασία στην Υεμένη. Πρέπει να εξασφαλίσουμε την ειρήνη στην περιοχή και να στηρίξουμε τις ειρηνευτικές προσπάθειες της κυβέρνησης. Θα μπορούσαμε άλλωστε να υπενθυμίσουμε και πάλι στην κυβέρνηση της Υεμένης ότι πρέπει να εγγυηθεί την εξάλειψη των διακρίσεων στη χώρα - μόνον έτσι μπορεί να υπάρξει ειρήνη. " ειρήνη προϋποθέτει δημοκρατικούς μηχανισμούς οι οποίοι προστατεύουν τα δικαιώματα των μειονοτήτων. Αυτή είναι η πορεία που ακολουθούμε εδώ στην Ευρώπη, η οποία ίσως να διαφέρει από τις πορείες που ακολουθούνται αλλού. Σας καλώ λοιπόν, από το νέο σας αξίωμα, να καταβάλετε κάθε δυνατή προσπάθεια ώστε να ακολουθήσετε μαζί μας αυτήν την ευρωπαϊκή πορεία.
<P>
Χωρίς πολιτική σταθερότητα, η Υεμένη δεν έχει καμία ελπίδα. Εάν επιτευχθεί πολιτική σταθερότητα, η τοπική οικονομία θα μπορέσει να ανακάμψει, και στη συνέχεια να ακολουθήσει πορεία ανάπτυξης και να προσφέρει μελλοντικές προοπτικές στον πληθυσμό. Σας παρακαλώ να εργαστείτε σκληρά για την επίτευξη αυτού του στόχου. Σας καλώ επίσης να ασκήσετε επιρροή, προκειμένου να διασφαλιστεί η δυνατότητα των βοηθητικών στρατευμάτων που βρίσκονται στη χώρα να προσφέρουν ανθρωπιστική βοήθεια. Στην Υεμένη υπάρχουν πάνω από 130 000 πρόσφυγες από τη Σομαλία. " κατάσταση στην περιοχή είναι τρομακτική. Εναποθέτω πάνω σας όλες τις ελπίδες μου, βαρόνη Ashton, προσδοκώντας ότι θα ασκήσετε την επιρροή σας σε αυτό το πεδίο. Σας παρακαλώ επίσης να υπερασπιστείτε τους έξι ομήρους, τους ευρωπαίους πολίτες -έναν Βρετανό και πέντε Γερμανούς- που κρατούνται όμηροι στην Υεμένη. Εύχομαι να μπορέσετε να συμβάλετε στην απελευθέρωσή τους. Σας ευχαριστώ θερμά.
<SPEAKER ID="109" NAME="Zigmantas Balčytis" AFFILIATION="S&amp;D">
(LT) Συμφωνώ με την Επιτροπή και με τους συναδέλφους μου βουλευτές που ανέφεραν ότι η κατάσταση στην Υεμένη είναι τεταμένη. " χώρα είναι εξαντλημένη και εξαθλιωμένη από τους ατέρμονους πολέμους μεταξύ αντίπαλων παρατάξεων καθώς και από τις αποσχιστικές συγκρούσεις, ενώ ο πληθυσμός ζει υπό συνθήκες ακραίας φτώχειας. Αυτή η οικονομική και πολιτική αστάθεια έχει ήδη προκαλέσει ανησυχία σε γειτονικές χώρες της Αραβικής Χερσονήσου και απειλεί όχι μόνον την περιφερειακή αλλά και την παγκόσμια ασφάλεια. Οι ειδήσεις σχετικά με την πρόσφατη εντατικοποίηση των δραστηριοτήτων τρομοκρατικών ομάδων είναι ανησυχητικές. Δεν πρέπει άλλωστε να ξεχνούμε την αποτυχημένη απόπειρα ανατίναξης ενός αεροσκάφους με προορισμό τις "ΠΑ, καθώς και τις απειλές κατά ξένων πρεσβειών στην Υεμένη. Οι "ΠΑ έχουν ήδη ανακοινώσει ότι θα λάβουν ιδιαίτερη μέριμνα για την κατάσταση στη χώρα αυτή. Επομένως, στο πλαίσιο της εφαρμογής της κοινής εξωτερικής πολιτικής, φρονώ ότι είναι καθήκον του Ευρωπαϊκού Κοινοβουλίου, της Ευρωπαϊκής Επιτροπής και άλλων οργάνων, ιδίως μετά τη θέση σε ισχύ της Συνθήκης της Λισαβόνας, να αναλάβουν κοινή και συντονισμένη δράση σε συνεργασία με τη διεθνή κοινότητα.
<SPEAKER ID="110" NAME="Ivo Vajgl" AFFILIATION="ALDE">
(SL) Θα μιλήσω στα σλοβενικά, σας παρακαλώ λοιπόν να ακούσετε τη διερμηνεία. " Υεμένη είναι μια χώρα την οποία ταλανίζουν θρησκευτικές και φυλετικές συγκρούσεις καθώς και τα σφάλματα παλαιότερων αποικιοκρατικών και αμερικανικών πολιτικών. Όπως ανέφεραν ορισμένοι από τους συναδέλφους μας, μας απασχολεί εν προκειμένω, καταρχάς, η Εγγύς και Μέση Ανατολή, μια ασταθής περιοχή γεμάτη από ανεπίλυτα προβλήματα και, δεύτερον, φυσικά, η μητέρα όλων των συγκρούσεων, η σύγκρουση μεταξύ Ισραηλινών και Παλαιστινίων.
<P>
" Υεμένη είναι αντιπροσωπευτική όλων αυτών των προβλημάτων και δεν πρέπει να έχουμε την αυταπάτη ότι έχουμε να κάνουμε με κάποιο τοπικό πρόβλημα. " Υεμένη βρίσκεται αντιμέτωπη με έναν εμφύλιο πόλεμο, με βάσεις της Αλ Κάιντα, ένα αδύναμο κράτος, ανεπαρκείς υπηρεσίες πληροφοριών, και ανεπαρκείς δυνάμεις ασφαλείας και ένοπλες δυνάμεις. Τι μπορούμε να αναμένουμε από τη διάσκεψη του Λονδίνου;
<P>
Ύπατη Εκπρόσωπε, κατά τη γνώμη μου, η δυσκολότερη από όλες τις προκλήσεις θα είναι ο σχεδιασμός μιας ολιστικής προσέγγισης, όμως αυτό ακριβώς πρέπει να επιδιώξουμε. Μόνον έτσι θα επιλυθούν τα προβλήματα της Υεμένης. Απαιτείται μια οικονομική και αναπτυξιακή προσέγγιση, ενώ πρέπει να προσφέρουμε στην Υεμένη τη μορφή βοήθειας που θα την βοηθήσει να οικοδομήσει το κράτος και τους διοικητικούς της μηχανισμούς.
<P>
Ωστόσο, είμαι της άποψης ότι η δεύτερη έκθεση, την οποία θα ήθελα να παρουσιάσετε, κυρία Ashton, συνίσταται στο ότι δεν πρέπει να ξεγελαστούμε και να νομίσουμε -και δεν πρέπει κανείς να νομίσει κάτι τέτοιο- ότι το θέμα που συζητούμε είναι ένα ακόμη ζήτημα ή ένα πρόβλημα που μπορεί να επιλυθεί με στρατιωτικά μέσα. Φοβούμαι ότι υπάρχουν πολλές ενδείξεις, ιδίως στα διεθνή μέσα ενημέρωσης, που κατατείνουν στο ότι προετοιμαζόμαστε για ένα νέο μέτωπο, για μια νέα ένοπλη σύγκρουση. Αυτό θα ήταν το χειρότερο που θα μπορούσε να συμβεί στην Υεμένη, και πιθανότατα θα δηλητηρίαζε ακόμη περισσότερο τις σχέσεις σε ολόκληρη την περιοχή. Έχουμε αντλήσει αρκετά διδάγματα από τις στρατιωτικές περιπέτειες που έχουμε παρακολουθήσει, από την Εγγύς και Μέση Ανατολή έως το Αφγανιστάν και μερικά ακόμη μέρη.
<SPEAKER ID="111" NAME="Struan Stevenson" AFFILIATION="ECR">
(EN) Κυρία Πρόεδρε, προηγουμένως συζητήσαμε την επιδείνωση της κατάστασης των ανθρωπίνων δικαιωμάτων και το βάναυσο φασιστικό καθεστώς στο Ιράν. Ακούσαμε στη συζήτηση αυτή πώς οι μουλάδες εξήγαγαν την τρομοκρατία στην Παλαιστίνη και τον Λίβανο, και πώς εξάγουν τώρα την άθλια μορφή τρομοκρατίας τους στην Υεμένη.
<P>
Στα τέλη του Οκτωβρίου, αξιωματούχοι της Υεμένης ανακοίνωσαν ότι ακινητοποίησαν σκάφος φορτωμένο με όπλα από το Ιράν. Συνέλαβαν δε πέντε ιρανούς εκπαιδευτές. Τα όπλα και οι εκπαιδευτές προορίζονταν για τους αντάρτες Houthi.
<P>
Οι Ιρανοί είναι βετεράνοι στη διεξαγωγή πολέμων δι' αντιπροσώπου· το έχουν πράξει τόσο στην Παλαιστίνη όσο και στον Λίβανο. Τώρα επιθυμούν να υποδαυλίσουν μια περιφερειακή σύγκρουση δι' αντιπροσώπου με την κυριαρχούμενη από σουνίτες Σαουδική Αραβία. Θα έλεγα στη βαρόνη Ashton ότι, αν χειριστεί με αποφασιστικότητα το θέμα του Ιράν, θα αποκόψει μεγάλο μέρος του κακοήθους καρκίνου που απειλεί τη Μέση Ανατολή.
<SPEAKER ID="112" NAME="Cristiana Muscardini" AFFILIATION="PPE">
(IT) Κυρία Πρόεδρε, Ύπατη Εκπρόσωπε, κυρίες και κύριοι, η σοβαρή πολιτική, οικονομική και κοινωνική κρίση στην Υεμένη συνδέεται με την επιχειρησιακή παρουσία μελών της Αλ Κάιντα στο έδαφός της και με το τζιχαντικό όραμα που τα διαπνέει.
<P>
" Υεμένη είναι μια από τις φτωχότερες χώρες του κόσμου και η διαχείριση των εσωτερικών συγκρούσεων συναντά τεράστια εμπόδια λόγω της θρησκευτικής φύσης της σύγκρουσης μεταξύ σιιτικής και σουνιτικής μειονότητας. Όπως υπογραμμίζεται στην πρόταση ψηφίσματος, η βοήθεια, η συνεργασία και η στήριξη για την εφαρμογή προγραμμάτων κοινωνικής αρωγής έχουν ζωτική σημασία. Πρέπει, ωστόσο, να υπογραμμίσουμε τους κινδύνους που διατρέχει και η Δύση αν δεν αντιμετωπιστούν με ξεκάθαρο και αποφασιστικό τρόπο τα προβλήματα ασφάλειας.
<P>
Οι λόγοι που ωθούν τους τρομοκράτες να αποκτήσουν στρατιωτική εκπαίδευση και να ασκηθούν ως υποψήφιοι μάρτυρες είναι αποτέλεσμα της τζιχαντικής ιδεολογίας, η οποία εξαπλώνεται και εδραιώνεται όλο και περισσότερο στην αφρικανική ήπειρο, εν μέρει λόγω της αδιαφορίας και του επιφανειακού τρόπου με τον οποίο έχει αντιμετωπίσει, ή μάλλον δεν έχει αντιμετωπίσει, η διεθνής κοινότητα την Αλ Κάιντα και τους θύλακές της στη Σομαλία και το Σουδάν, καθώς και στην Υεμένη.
<P>
Δεν πρέπει να λησμονούμε τη σχέση αιτίας και αιτιατού μεταξύ της παρουσίας τρομοκρατών στην Υεμένη και του αριθμού των ενεργειών με σκοπό την αποσταθεροποίηση της Σομαλίας, η οποία λειτουργεί ως πιόνι υπό τον έλεγχο δυνάμεων της Αλ Κάιντα που βρίσκονται στην Υεμένη. Οι δυνάμεις αυτές εξαρτώνται με τη σειρά τους, όχι τόσο από τους ουαχαμπιστές της Σαουδικής Αραβίας, όσο από τους ιρανούς αγιατολλάχ, από τους οποίους λαμβάνουν όπλα και χρήματα. " παροχή στήριξης στην Υεμένη δεν μπορεί να διαχωριστεί από το ζήτημα της ασφάλειας.
<SPEAKER ID="113" NAME="Arnaud Danjean" AFFILIATION="PPE">
(FR) Κυρία Πρόεδρε, κυρία Ashton, σωστά υπογραμμίσατε ότι εκείνο που έχει τη μεγαλύτερη σημασία στην Υεμένη όσον αφορά τις προτεραιότητες στο πεδίο της ασφάλειας είναι να τερματιστούν οι εσωτερικές συγκρούσεις που βρίσκονται σε εξέλιξη στη χώρα αυτή. Δεν πρέπει να συγχέουμε αιτίες και αποτελέσματα· χωρίς λοιπόν να υποβαθμίζουμε τον κίνδυνο της τρομοκρατίας, πρέπει να παραδεχτούμε ότι η αστάθεια στην Υεμένη δεν οφείλεται στην τρομοκρατία. " τρομοκρατία αναπτύσσεται επειδή υπάρχει αστάθεια λόγω εσωτερικών συγκρούσεων. Από αυτήν την άποψη, προτεραιότητα της Ευρωπαϊκής Ένωσης πρέπει να είναι να ενθαρρύνει και να στηρίξει τις προσπάθειες που καταβάλλονται αυτήν την περίοδο για την έναρξη εθνικού διαλόγου στην Υεμένη με τον Πρόεδρο Saleh.
<P>
Σε περιφερειακό επίπεδο, υπάρχει -όπως μας υπενθυμίστηκε προ ολίγου- σύνδεση με την κρίση στη Σομαλία και την κρίση στο Κέρας της Αφρικής. Παρατηρούνται σημαντικότατα μεταναστευτικά ρεύματα, καθώς και εμπορία όπλων και διακίνηση τζιχαντιστών πολεμιστών μεταξύ Υεμένης και Σομαλίας. Στο πλαίσιο αυτό, θα ήθελα να μας ενημερώσετε για τη θέση της Ευρωπαϊκής Ένωσης ως προς την ενίσχυση των δυνατοτήτων εποπτείας της ναυτιλίας, θέμα το οποίο αφορά επίσης την Υεμένη.
<SPEAKER ID="114" NAME="Filip Kaczmarek" AFFILIATION="PPE">
(PL) Κυρία Πρόεδρε, η Υεμένη είναι η φτωχότερη χώρα του αραβικού κόσμου. Επισκέφθηκα σχετικά πρόσφατα την Υεμένη, και το διαπίστωσα ιδίοις όμμασι. Δεν υπάρχει αμφιβολία ότι η φτώχεια είναι η αιτία ή τουλάχιστον ένας από τους παράγοντες που εντείνουν ορισμένα από τα πολλά προβλήματα που αντιμετωπίζει η χώρα.
<P>
Δυστυχώς, στον παγκοσμιοποιημένο πλανήτη μας, τα προβλήματα της Υεμένης γίνονται και δικά μας προβλήματα. Οι εσωτερικές συγκρούσεις που αναφέρονται στο σχέδιο ψηφίσματος και στη συζήτησή μας πρέπει να επιλυθούν με πολιτικά μέσα, και οι μετέχοντες σε αυτές πρέπει να σεβαστούν τα ανθρώπινα δικαιώματα και το διεθνές ανθρωπιστικό δίκαιο. " Ευρωπαϊκή Ένωση πρέπει να καταβάλει προσπάθειες για την αποτροπή της κλιμάκωσης της τρέχουσας κρίσης. " αναπτυξιακή βοήθεια την οποία προσφέρουμε, αν είναι αποτελεσματική και αν αξιοποιηθεί με συνετό τρόπο, μπορεί να συμβάλει στην πολιτική, οικονομική και κοινωνική σταθεροποίηση.
<P>
Ωστόσο, το ενδεχόμενο καταστροφής δεν είναι καθόλου μακρινό. Αναφέρθηκε το ζήτημα του ελλείμματος νερού, όπως και της εξάντλησης των αποθεμάτων αργού πετρελαίου, όμως υπάρχει επίσης το πρόβλημα της κατάχρησης από το 90% των κατοίκων της Υεμένης του qat, ενός παραισθησιογόνου ναρκωτικού φυτού, το οποίο εκτοπίζει άλλες καλλιέργειες. Για παράδειγμα, στο παρελθόν η Υεμένη εξήγαγε καφέ, τώρα όμως αυτό δεν είναι δυνατόν επειδή στη θέση του καφέ καλλιεργείται το εν λόγω ναρκωτικό.
<P>
" κυβέρνηση της Υεμένης και η διεθνής κοινότητα δεν πρέπει να λάβουν απλώς προσωρινά μέτρα, διότι κατ' ουσίαν αντιμετωπίζουν διαρθρωτικά προβλήματα, ακόμη λοιπόν και αν σταματήσουμε τη δράση της Αλ Κάιντα στην Υεμένη, τα προβλήματα θα επανέλθουν αν δεν τα εξαλείψουμε στη ρίζα τους.
<SPEAKER ID="115" NAME="Μαριέττα Γιαννάκου" AFFILIATION="PPE">
Κυρία Πρόεδρε, όπως έχει ήδη περιγραφεί και έχουμε όλοι συνειδητοποιήσει, η κατάσταση στην Υεμένη είναι δραματική από κοινωνικής και οικονομικής πλευράς και από πλευράς κοινωνικής συνοχής. " χώρα δεν έχει νερό, τα αποθέματα πετρελαίου τελειώνουν και οι κάτοικοί της καλλιεργούν ναρκωτικά.
<P>
Είναι ό,τι ακριβώς ήταν το Αφγανιστάν πριν από 26 χρόνια όταν, σε αυτήν την αίθουσα - εννοώ στην παλιά αίθουσα του Ευρωπαϊκού Κοινοβουλίου - είχαμε προβλέψει, συζητώντας την έκθεση για τα ναρκωτικά, ποιο θα είναι το μέλλον του Αφγανιστάν. Αν δεν γίνει αυτήν την στιγμή παρέμβαση με αναπτυξιακό χαρακτήρα και αν δεν επιτραπεί και στον Οργανισμό "νωμένων Εθνών να έχει συνεχή παρουσία σε όλα τα επίπεδα, είναι βέβαιο ότι η Υεμένη θα βρεθεί στην ίδια θέση που βρίσκεται σήμερα το Αφγανιστάν με προβλήματα άλυτα.
<P>
Δεν υπάρχουν πολλοί δρόμοι για να αντιμετωπιστεί η τρομοκρατία, αλλά είναι βέβαιο ότι δεν αντιμετωπίζεται τελικά ούτε με τον τρόπο με τον οποίο επιχειρεί η Δύση. Ο μόνος τρόπος για να βοηθηθεί η χώρα αυτή ώστε να μην γίνει άντρο της Αλ Κάιντα είναι η συνεννόηση με όλες τις αραβικές χώρες, όχι μόνο με τη Σαουδική Αραβία. Και βεβαίως οι προσπάθειες που θα καταβληθούν ώστε να απομακρυνθεί ο λαός αυτός, επιζητώντας δημοκρατικά δικαιώματα, από τη λογική των φυλάρχων και τις μεταξύ τους συγκρούσεις.
<SPEAKER ID="116" NAME="Cristian Dan Preda" AFFILIATION="PPE">
(RO) " αποτυχημένη βομβιστική επίθεση της 25ης Δεκεμβρίου στην πτήση Άμστερνταμ-Ντιτρόιτ χρησίμευσε απλώς στο να αποκαλυφθεί ένα σημαντικό γεγονός. Συγκέντρωσε την προσοχή της διεθνούς κοινότητας στη σοβαρότητα της κατάστασης στην Υεμένη διότι, όπως είναι γνωστό, στη χώρα αυτή δεν βρίσκεται σε εξέλιξη μόνον μία αλλά τρεις συγκρούσεις. Εκτός από τη σύγκρουση με το αποσχιστικό κίνημα στον Νότο, η σύγκρουση στην επαρχία Saada στον Βορρά αναζωπυρώθηκε μετά την επίθεση που εξαπέλυσαν πριν από έξι περίπου μήνες οι κυβερνητικές δυνάμεις κατά των σιιτών ανταρτών Huthi, ενώ έχουν πραγματοποιηθεί αεροπορικά πλήγματα κατά βάσεων της Αλ Κάιντα.
<P>
" ανθρωπιστική κατάσταση, όπως επίσης αναφέρθηκε από τον Γενικό Γραμματέα των "νωμένων Εθνών στις 5 Ιανουαρίου, είναι βαθύτατα ανησυχητική και κινδυνεύει να επιδεινωθεί περαιτέρω εάν δεν τερματιστεί καμία από αυτές τις συγκρούσεις. Εν αναμονή της διεθνούς διάσκεψης που θα διεξαχθεί την προσεχή εβδομάδα στο Λονδίνο, εκτιμώ ότι η Ευρωπαϊκή Ένωση πρέπει να ενθαρρύνει μια συντονισμένη αντίδραση έτσι ώστε να προωθηθεί η σταθερότητα στη χώρα αυτή, η οποία μπορεί να συμβάλει επίσης στη διεθνή ασφάλεια.
<P>
Ο δρόμος για μια ενωμένη, σταθερή και δημοκρατική Υεμένη περνά, κατά τη γνώμη μου, από την κατάρτιση ενός συνεκτικού σχεδίου παροχής στρατιωτικής και οικονομικής στήριξης και καταπολέμησης της τρομοκρατίας, το οποίο πρέπει να ενισχυθεί με συγκεκριμένα μέτρα στήριξης της οικονομικής ανάπτυξης της χώρας. Ευχαριστώ.
<SPEAKER ID="117" NAME="Alf Svensson" AFFILIATION="PPE">
(SV) " Υεμένη δεν αποτελεί απλώς καταφύγιο για την Αλ Κάιντα. Αυτό έχει ξεκαθαριστεί από τη σημερινή συζήτηση. " χώρα αυτή μπορεί κάλλιστα να εξελιχθεί σε πεδίο μάχης μεταξύ δύο από τις μεγάλες δυνάμεις της περιοχής: της Σαουδικής Αραβίας και του Ιράν. " κυβέρνηση της Υεμένης έχει επανειλημμένως κατηγορήσει το Ιράν για παροχή υποστήριξης στο σιιτικό αντάρτικο κίνημα. Το Ιράν αρνείται αυτήν την κατηγορία, όμως παρόμοιες κατηγορίες έχουν διατυπωθεί και στα μέσα ενημέρωσης της Σαουδικής Αραβίας.
<P>
Τα στοιχεία που παρατίθενται για την τεκμηρίωση αυτού του ισχυρισμού περιλαμβάνουν την ανακοίνωση της κυβέρνησης της Υεμένης ότι ακινητοποίησε ιρανικό φορτίο όπλων με προορισμό τους αντάρτες τον Οκτώβριο του 2009 και το γεγονός ότι τους τελευταίους μήνες τα ιρανικά κρατικά μέσα ενημέρωσης καλύπτουν τον αγώνα του σιιτικού αντάρτικού κινήματος με πιο έντονο και θετικό τρόπο από ό,τι στο παρελθόν. Ογδόντα δύο σαουδάραβες στρατιώτες σκοτώθηκαν στη σύγκρουση με τους αντάρτες στην Υεμένη αφότου ξεκίνησε την επίθεσή της η Σαουδική Αραβία στις 4 Νοεμβρίου 2009.
<P>
Όπως έχει ήδη επισημανθεί, η Υεμένη είναι η φτωχότερη χώρα του αραβικού κόσμου - συγχρόνως όμως έχει παγιδευτεί και μεταξύ των μεγάλων δυνάμεων της περιοχής, του Ιράν και της Σαουδικής Αραβίας. Αναρωτιέμαι κατά πόσον η κ. Ashton θα μπορούσε να επιβεβαιώσει αυτά τα στοιχεία και να μας παρουσιάσει επίσης τη δική της ανάλυση για την κατάσταση;
<SPEAKER ID="118" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, συμφωνώ με την αξιολόγηση της κατάστασης που παρουσίασε η κ. Ashton. Ορθώς υποστηρίξατε, κυρία Ashton, ότι, για να αλλάξει η κατάσταση στην Υεμένη, απαιτείται και ανθρωπιστική βοήθεια αλλά, ενδεχομένως, και στρατιωτική δράση. Αν θέλουμε αυτό το φάσμα μέτρων να είναι ευρύ, απαιτείται επίσης συντονισμός, καθόσον η Ευρωπαϊκή Ένωση δεν είναι ο μόνος παράγοντας που μπορεί να αναλάβει την ευθύνη για τη βελτίωση της κατάστασης στην Υεμένη. Υπάρχουν πολλοί τέτοιοι παράγοντες. Επ' αυτού, ήθελα να σας θέσω το ακόλουθο ερώτημα: δεν νομίζετε ότι πρέπει να συντονίζεται καλύτερα το έργο των "νωμένων Εθνών και της Ευρωπαϊκής Ένωσης για ανθρωπιστικά ζητήματα; Στον τομέα των στρατιωτικών υποθέσεων και της αναγνώρισης, απαιτείται επίσης καλύτερη συνεργασία με το ΝΑΤΟ και τις υπηρεσίες πληροφοριών - και αναφέρομαι ειδικότερα στις υπηρεσίες πληροφοριών συγκεκριμένων χωρών. Τα μέτρα αυτά πρέπει να είναι συντονισμένα, διότι μόνον έτσι μπορούν να αποδειχθούν πολύ πιο αποτελεσματικά.
<SPEAKER ID="119" NAME="Paul Rübig" AFFILIATION="PPE">
(DE) Κυρία Πρόεδρε, βαρόνη Ashton, το ερώτημα που θέλω να σας θέσω αφορά τις μορφές συνεργασίας που πρέπει, κατά τη γνώμη σας, να καλλιεργήσει η Ευρωπαϊκή Ένωση στην Υεμένη, για παράδειγμα στον τομέα των μικρών και μεσαίων επιχειρήσεων, ή ενδεχομένως στον τομέα του ενεργειακού εφοδιασμού και των αποθεμάτων νερού, καθώς η επικοινωνία και η δημιουργία δικτύων θα μπορούσαν στο μέλλον να διαδραματίσουν ιδιαίτερα σημαντικό ρόλο. Σε ποια προγράμματα πρέπει να δοθεί προτεραιότητα εν προκειμένω, κατά τη γνώμη σας, Ύπατη Εκπρόσωπε;
<SPEAKER ID="120" NAME="Marek Siwiec" AFFILIATION="S&amp;D">
(PL) Κυρία Πρόεδρε, ο Πρόεδρος του Ευρωπαϊκού Κοινοβουλίου παραλίγο να χρειαστεί να εκφράσει τα συλλυπητήριά του στις οικογένειες σχεδόν 300 θυμάτων, δηλαδή των επιβατών του αεροσκάφους που εκτελούσε την πτήση από το Άμστερνταμ στο Ντιτρόιτ. Αυτό θα είχε συμβεί εχθές. " εξέλιξη αυτή αποτράπηκε για τυχαίους λόγους. Αυτό το συγκλονιστικό περιστατικό ήταν αναγκαίο προκειμένου να ανακαλύψει ο κόσμος το πρόβλημα της Υεμένης - μιας νέας πηγής τρομοκρατίας.
<P>
Αισθανόμαστε αβοήθητοι, απέναντι σε μια κατάσταση παρόμοια με αυτή που αντιμετωπίσαμε παλαιότερα στο Αφγανιστάν. Αισθανόμαστε αβοήθητοι, απέναντι στα όσα συμβαίνουν σήμερα στην Υεμένη, ωστόσο η Ευρώπη και τούτο το κτήριο έχουν γεμίσει από τις άστοχες φωνές των υπερασπιστών των ανθρωπίνων δικαιωμάτων που αισθάνονταν λύπη για τους κρατουμένους στο Γκουαντάναμο. Οι κρατούμενοι αυτοί απελευθερώθηκαν, και τώρα διοργανώνουν εκ νέου επιθέσεις. Για μια ακόμη φορά θα χαθούν ανθρώπινες ζωές, και εμείς θα υποστηρίζουμε ότι αδυνατούμε να το αποτρέψουμε.
<P>
Συμφωνώ πλήρως με τα όσα ανέφερε ο κ. Zemke - χωρίς στρατιωτική συνεργασία, χωρίς συνεργασία στον τομέα των πληροφοριών και χωρίς συνεργασία μεταξύ των υπηρεσιών οι οποίες έχουν ως αντικείμενό τους τη δίωξη της τρομοκρατίας, θα θέσουμε σε κίνδυνο την υγεία και τις ζωές των πολιτών μας.
<SPEAKER ID="121" NAME="Catherine Ashton" LANGUAGE="EN">
Κυρία Πρόεδρε, για μια ακόμη φορά διεξάγουμε μια ευρεία και σημαντική συζήτηση για μια περιοχή του κόσμου στην οποία εστιάζουμε την προσοχή μας επί σειρά ετών. Αναφέρομαι στο γεγονός ότι, την περίοδο 2007-2010, η Επιτροπή διέθεσε 100 εκατομμύρια ευρώ ως ενίσχυση, ενώ αντίστοιχο ποσό θα διατεθεί και στο μέλλον· πρόκειται, εντούτοις, για μια περιοχή στην οποία μας έχει και πάλι απασχολήσει η σπουδαιότητα των βιώσιμων και συντονισμένων παρεμβάσεων, όπως επεσήμαναν πολλοί βουλευτές.
<P>
Νομίζω ότι οι παρατηρήσεις της κ. Salafranca στην αρχή της συζήτησης επαναλήφθηκαν και αναδιατυπώθηκαν σε σειρά παρεμβάσεων, ειδικότερα όσον αφορά το πώς μπορούμε να διασφαλίσουμε την αποτελεσματικότητα του συντονισμού μας όσον αφορά την ασφάλεια, καθώς και τον συνδυασμό των πολιτικών και οικονομικών πτυχών για την αντιμετώπιση των προκλήσεων που αντιμετωπίζει αυτή η χώρα. " κ. Γιαννάκου έθεσε το ζήτημα της εξάντλησης των υδάτινων και των πετρελαϊκών πόρων· αν δεν κάνω λάθος, η Υεμένη είναι η πρώτη χώρα στην οποία αναμένεται να εξαντληθεί το νερό έως το 2015 περίπου, εξέλιξη την οποία πρέπει να αντιμετωπίσουμε ως πραγματική και ουσιαστική πρόκληση.
<P>
Για να αντιμετωπίσουμε το πρόβλημα αυτό, πρέπει να εξετάσουμε μια ολοκληρωμένη προσέγγιση· αρκετοί δε βουλευτές ρώτησαν ποια είναι η συγκεκριμένη στρατηγική που πρέπει να ακολουθήσουμε. Επιτρέψτε μου να προσπαθήσω να περιγράψω ορισμένες από τις κεντρικές πτυχές αυτού του ζητήματος: καταρχάς, ως προς τα θέματα της ασφάλειας και της καταπολέμησης της τρομοκρατίας. Καθώς επίκειται η διάσκεψη του Λονδίνου, πρέπει να συνεργαστούμε αποτελεσματικά σε αυτόν τον τομέα, στοιχείο το οποίο έθιξαν αρκετοί από τους βουλευτές: πρέπει να καταρτίσουμε τη δέσμη μέτρων ενίσχυσης και να εστιάσουμε την προσοχή μας στις προσπάθειες που έχουμε ήδη αναλάβει, για παράδειγμα, στο πλαίσιο της αποστολής Atalanta στα ανοικτά των ακτών της χώρας, και στη σπουδαιότητα του θέματος αυτού.
<P>
Αυτήν την περίοδο εξετάζουμε το ζήτημα της βελτίωσης της εποπτείας της ναυτιλίας· αποτέλεσε αντικείμενο μιας συζήτησης που διεξήγαγα προσφάτως με τον υπουργό Αμύνης της Ισπανίας, προκειμένου να διερευνήσουμε τι περισσότερο μπορούμε να κάνουμε για να συντονίσουμε καλύτερα και να χειριστούμε αποτελεσματικότερα την ασφάλεια της ναυτιλίας, έχοντας υπόψη το μήκος της ακτογραμμής και την έκταση της επιφάνειας που πρέπει να καλυφθεί.
<P>
Νομίζω, επίσης, ότι έχουμε περιγράψει αυτήν την συνολική προσέγγιση σχετικά με το πώς πρέπει να συνδυάσουμε τις διάφορες πτυχές και να επιδιώξουμε τη συνεργασία των γειτόνων της Υεμένης. Κυρία Brantner, αναφερθήκατε συγκεκριμένα στο Συμβούλιο Συνεργασίας του Περσικού Κόλπου. Συμφωνώ μαζί σας: πολύ σημαντικό μέρος του τρόπου με τον οποίο προσπαθούμε να χειριστούμε αυτόν τον τομέα συνίσταται στη συνεργασία με τις γειτονικές χώρες της περιοχής, και επ' αυτού ευελπιστώ επίσης ότι η διάσκεψη του Λονδίνου θα φέρει κοντά τα βασικά κράτη μέλη της περιοχής τα οποία μπορούν να μας βοηθήσουν.
<P>
" διάσκεψη του Λονδίνου προσφέρει, φυσικά, αυτήν την ευκαιρία να συνεξετάσουμε το ζήτημα, και μάλιστα να το πράξουμε μαζί με τις "νωμένες Πολιτείες καθώς και με άλλες χώρες. Συνεργαζόμαστε με τις "νωμένες Πολιτείες. Δεν είναι αλήθεια ότι η προσέγγισή τους περιορίζεται στην καταπολέμηση της τρομοκρατίας: στηρίζουν επίσης και είναι πλήρως σύμφωνες με την προσέγγισή μας, η οποία θεωρούμε ότι πρέπει να στρέφεται στα βασικά αίτια, και αφορά βεβαίως το σύνολο των επιμέρους παρεμβάσεων που απαιτούνται προκειμένου να διασφαλίσουμε τη στήριξη της χώρας αυτής.
<P>
Για να απαντήσω σε ένα συγκεκριμένο σχόλιο σχετικά με την ασφάλεια, αυτό το Σαββατοκύριακο διεξάγεται στην Ισπανία η συνεδρίαση του άτυπου Συμβουλίου Εσωτερικών Υποθέσεων της ΕΕ. Εξ όσων γνωρίζω, στη συνεδρίαση θα παρίσταται και ο αμερικανός ομόλογος για να μετάσχει σε συζητήσεις σχετικά με τα θέματα που έθιξαν ορισμένοι βουλευτές.
<P>
Συμφωνώ με την παρατήρηση ότι δεν προσπαθούμε εν προκειμένω να ασχοληθούμε ταυτοχρόνως με όλα τα επιμέρους θέματα που μπορεί να σκεφτεί κανείς. Πρέπει να είμαστε πολύ επιλεκτικοί όσον αφορά τα μέτρα που πιστεύουμε ότι μπορούμε να λάβουμε για να επιτύχουμε πρακτικά αποτελέσματα· εξίσου σημαντικό με οποιαδήποτε άλλη παρέμβασή μας θα είναι να βοηθήσουμε την Υεμένη να διεξαγάγει τον διάλογο που απαιτείται στο εσωτερικό της ώστε να παρασχεθεί στήριξη στον πληθυσμό και να καταβληθεί προσπάθεια για την επίλυση ορισμένων από τις συγκρούσεις που βρίσκονται σε εξέλιξη στη χώρα αυτή.
<P>
Ως προς το ζήτημα της εξεύρεσης του κατάλληλου τύπου στήριξης, τα μέσα σταθερότητας μπορούν να χρησιμοποιηθούν με εξίσου πρόσφορο τρόπο, νομίζω, για να παρασχεθεί το αναγκαίο επίπεδο στήριξης, όμως αυτό δεν υποκαθιστά, και δεν θα μπορούσε ποτέ να υποκαταστήσει, την προσπάθεια στήριξης της κυβέρνησης ώστε να διεξαγάγει τον εσωτερικό διάλογο τον οποίο μόνον ή ίδια μπορεί να προωθήσει. Οι εταίροι πρέπει να συνεργαστούν με την Υεμένη έτσι ώστε να καταστεί δυνατή η αντιμετώπιση των σημαντικότερων προβλημάτων σε αυτόν τον τομέα.
<P>
Επομένως, η συζήτηση αυτή υπήρξε πολύ χρήσιμη για εμένα, και είμαι ευγνώμων γι' αυτό, καθώς για μια ακόμη φορά με βοηθά να σχεδιάσω στη σκέψη μου την ημερήσια διάταξη των θεμάτων που θα μεταφέρω στο Συμβούλιο Εξωτερικών Υποθέσεων κατά τη συζήτηση αυτού του θέματος και στη συνέχεια στη διάσκεψη του Λονδίνου, με σκοπό τη συνεργασία, όπως προανέφερα, με την κυβέρνηση όσον αφορά το σύνολο των πτυχών στις οποίες μπορούμε να παράσχουμε διαρκή στήριξη για την οικονομική ανάπτυξη της χώρας, την καταπολέμηση της τρομοκρατίας, καθώς και τη διευθέτηση των θεμάτων στήριξης από πλευράς των γειτόνων.
<P>
Νομίζω ότι μια τελευταία χρήσιμη επισήμανση θα ήταν να αναγνωρίσουμε το σοβαρό πρόβλημα των ομήρων το οποίο εθίγη σε αρκετές παρεμβάσεις: υπάρχουν έξι όμηροι, ένας Βρετανός και πέντε Γερμανοί, περιλαμβανομένων ορισμένων πολύ μικρών παιδιών, μελών της γερμανικής οικογένειας που βρίσκεται σε ομηρία. Γνωρίζω ότι ο κ. Westerwelle, ο γερμανός υπουργός Εξωτερικών, επισκέφθηκε προσφάτως την Υεμένη. Συζήτησα μαζί του το θέμα αυτήν την εβδομάδα, και η σκέψη μας θα στρέφεται διαρκώς στους ομήρους οι οποίοι υποφέρουν αυτήν την στιγμή στα χέρια των απαγωγέων τους. Θα μεταφέρουμε όλα αυτά τα θέματα στη διάσκεψη του Λονδίνου, θέλω λοιπόν να εκφράσω και πάλι την ευγνωμοσύνη μου στους αξιότιμους βουλευτές που έθιξαν αυτά τα σημαντικά θέματα.
<SPEAKER ID="122" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά την περίοδο της συνόδου του Φεβρουαρίου Ι.
<SPEAKER ID="996" NAME="João Ferreira  " LANGUAGE="PT">
Έχουμε παρακολουθήσει επί μακρόν τη σύγκλιση ισχυρών γεωστρατηγικών συμφερόντων στην αχανή περιοχή που καλύπτει την Εγγύς και Μέση Ανατολή, την Κεντρική Ασία και τη Βόρεια Αφρική, περιλαμβανομένης της Ερυθράς Θάλασσας και του Κόλπου του Άντεν, στην οποία η Υεμένη κατέχει στρατηγική θέση (δίπλα στη Σομαλία). Τα συμφέροντα αυτά προωθούνται όλο και περισσότερο με στρατιωτικά μέσα, και με διαρκώς αυξανόμενη επιθετικότητα. Υπό αυτό το πρίσμα πρέπει να αναλύεται η τρέχουσα κατάσταση στην Υεμένη και τα φοβερά δεινά που υφίσταται ο πληθυσμός της. " αυξανόμενη στρατιωτική εμπλοκή των "ΠΑ και της ΕΕ στην περιοχή πρέπει να γίνει κατανοητή και να καταγγελθεί αναλόγως. Μια βάναυση και απεχθής εκδήλωση αυτής της εμπλοκής, την οποία καταδικάζουμε εντονότατα, ήταν ο βομβαρδισμός με πύραυλο Κρουζ, από τις "ΠΑ, υποτιθέμενης τρομοκρατικής βάσης της Αλ Κάιντα, ο οποίος αναφέρεται ότι είχε ως θύματα δεκάδες αμάχους. " πραγματική λύση σε αυτά τα σύνθετα προβλήματα και κινδύνους που απειλούν τον πληθυσμό της περιοχής πρέπει να δοθεί μέσω της αποστρατιωτικοποίησης, του σεβασμού της εθνικής νομοθεσίας και της λαϊκής κυριαρχίας, καθώς και της γνήσιας συνεργασίας που θα αποσκοπεί στην επίλυση των σοβαρών κοινωνικών προβλημάτων που αντιμετωπίζει ο λαός.
<SPEAKER ID="123" NAME="Bogdan Kazimierz Marcinkiewicz  " LANGUAGE="PL">
Κυρία Πρόεδρε, ως μέλος της αντιπροσωπείας του Ευρωπαϊκού Κοινοβουλίου για τις σχέσεις με την Αραβική Χερσόνησο, επιθυμώ να εκφράσω την ανησυχία μου για το πρόβλημα της ασφάλειας και της οικονομικής και πολιτικής σταθεροποίησης στην Υεμένη, το οποίο έγινε αισθητό επανειλημμένως το τελευταίο διάστημα. " Υεμένη, η οποία είναι η φτωχότερη χώρα στον αραβικό κόσμο, έχει αποτελέσει αντικείμενο ιδιαίτερου ενδιαφέροντος για τρομοκρατικές ομάδες οι οποίες, εκμεταλλευόμενες την αδυναμία της, την έχουν μετατρέψει σε βάση για την εξαπόλυση τρομοκρατικών επιθέσεων πολύ πιο πέρα από τα σύνορά της. Σύμφωνα με παρατηρητές, η Υεμένη κινδυνεύει να διχοτομηθεί λόγω της σιιτικής εξέγερσης στον Βορρά, του αποσχιστικού κινήματος στον Νότο και της τρομοκρατικής δραστηριότητας της Αλ Κάιντα.
<P>
Ως εκ τούτου, απευθύνω έκκληση να ενισχυθούν οι διμερείς σχέσεις με την Υεμένη και να καταρτιστούν σχέδια για την εφαρμογή των πλέον αποτελεσματικών μεθόδων βελτίωσης της ασφάλειας και της πολιτικής κατάστασης, ιδίως σε σχέση με την ειδική διάσκεψη την οποία διοργανώνει για το θέμα αυτό ο κ. Gordon Brown στις 28 Ιανουαρίου στο Λονδίνο.

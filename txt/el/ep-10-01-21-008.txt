<CHAPTER ID="008">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="111" NAME="Filip Kaczmarek" AFFILIATION="PPE">
(PL) Κύριε Πρόεδρε, ψήφισα υπέρ του ψηφίσματος που αφορά την ευρωπαϊκή στρατηγική για την περιοχή του Δούναβη, γιατί πιστεύω ότι η Ευρωπαϊκή Ένωση χρειάζεται τέτοιες περιφερειακές στρατηγικές. Είμαι πεπεισμένος ότι η εφαρμογή τέτοιων στρατηγικών μπορεί να έχει πολύ θετική επιρροή στην περιφερειακή ανάπτυξη και, ως συνέπεια, μπορεί να επηρεάσει τις ζωές των κατοίκων της περιοχής και να βελτιώσει την ποιότητα της ζωής τους. Σίγουρα οι κάτοικοι της Ευρωπαϊκής Ένωσης είναι ο στόχος των δράσεών μας -των δράσεων του Κοινοβουλίου και της Ευρωπαϊκής Ένωσης. Γι' αυτόν τον λόγο ψήφισα υπέρ της έγκρισης του ψηφίσματος.
<SPEAKER ID="112" NAME="Bernd Posselt" AFFILIATION="PPE">
(DE) Κύριε Πρόεδρε, χαιρετίζω τη στρατηγική του Δούναβη ως κάτι που είναι βαθιά ευρωπαϊκό. Συνδέει ένα από τα ιδρυτικά μέλη της ΕΕ, δηλαδή τη Γερμανία, με τα δύο πιο πρόσφατα μέλη, τη Βουλγαρία και τη Ρουμανία. Συνδέει επίσης την επόμενη υποψήφια χώρα, την Κροατία, με μια χώρα που επιδιώκει το καθεστώς υποψήφιας χώρας, δηλαδή τη Σερβία. Χαίρομαι που προτιθέμεθα να συμπεριλάβουμε και την Τσεχική Δημοκρατία, το Μαυροβούνιο και μερικές άλλες, οι οποίες ιστορικά και γεωγραφικά ανήκουν σε αυτή την ομάδα, αν και δεν βρίσκονται ακριβώς στον Δούναβη.
<P>
Ωστόσο, θα ήθελα να ζητήσω να μην παραμεληθεί η Βαυαρία σε όλα αυτά. Αν ήταν ανεξάρτητη, η Βαυαρία θα ήταν το δεύτερο σε μέγεθος κράτος στο Δούναβη μετά τη Ρουμανία. " Βαυαρία έχει ένα ιδιαίτερο ενδιαφέρον για τη στρατηγική του Δούναβη. Είμαι συνεπώς ευγνώμων και ευχαριστημένος που επισπεύδουμε τώρα αυτή τη στρατηγική.
<P>

<SPEAKER ID="113" NAME="Daniel Hannan" AFFILIATION="ECR">
(EN) Κύριε Πρόεδρε, βλέπουμε για μια ακόμη φορά πως η Ευρωπαϊκή Ένωση δίνει μεγαλύτερη σημασία στην εμφάνιση από την ουσία, στο κίνητρο από το αποτέλεσμα. Μόλις ψηφίσαμε για μια σειρά ψηφισμάτων καταδικάζοντας τις παραβιάσεις των ανθρωπίνων δικαιωμάτων στην Κίνα. Ωστόσο, τι κάνει η Ευρωπαϊκή Ένωση στον πραγματικό κόσμο; Απομονώνουμε την Ταϊβάν· συμφωνήσαμε καταρχήν να πουλάμε όπλα στο κομμουνιστικό καθεστώς του Πεκίνου· και συνεργαζόμαστε με αυτό για να δημιουργήσουμε έναν ανταγωνιστή του αμερικανικού συστήματος GPS, στο οποίο ο πρόεδρος Chirac αναφέρεται ως "τεχνολογικό ιμπεριαλισμό".
<P>
Δείτε πώς η υποκρισία έχει εξυψωθεί σε βασική αρχή! Παραπονιόμαστε για τα ανθρώπινα δικαιώματα, και μετά διοχετεύουμε χρήματα στη Χαμάς. Αρνούμαστε να ασχοληθούμε με τους αντιφρονούντες του καθεστώτος του Castro στην Κούβα, περιφρονούμε τη δημοκρατία μέσα στα ίδια μας τα σύνορα όταν τα δημοψηφίσματα πάνε στραβά, αλλά πείθουμε τους εαυτούς μας ότι είμαστε ακόμα τα καλά παιδιά γιατί - κοιτάξτε το κείμενο του ψηφίσματός μας για τα ανθρώπινα δικαιώματα!
<P>
Θα παρακολουθήσουμε τώρα το εξαιρετικό θέαμα να στείλουμε τη βαρόνη Ashton ως εξωτερική εκπρόσωπό μας στο Ιράν και την Κούβα και σε αυτά τα μέρη για να τους πει ότι η δημοκρατία τους είναι ανεπαρκής, όταν η ίδια δεν υπεβλήθη ποτέ καθ' όλη τη διάρκεια της σταδιοδρομίας της σε ψηφοφορία, ούτε κάλεσε τους συμπατριώτες της να ψηφίσουν υπέρ ή κατά της.
<P>
Θα τελειώσω, αν μου επιτρέπετε, συγχαίροντας τους καλούς ανθρώπους της Μασαχουσέτης που πήραν θέση κατά της υπερβολικής φορολόγησης και της υπερβολικής διακυβέρνησης. Οι πολίτες της Μασαχουσέτης ξεκίνησαν την επανάσταση ώστε να απαλλαχτούμε από την ιδέα ότι οι φόροι μπορούν να επιβάλλονται χωρίς λαϊκή συναίνεση. Χρειαζόμαστε μια τέτοια επανάσταση ξανά εδώ την Ευρώπη.
<SPEAKER ID="114" NAME="Mirosław Piotrowski" AFFILIATION="ECR">
(PL) Κύριε Πρόεδρε, θέλω να εκφράσω την ικανοποίησή μου για την έγκριση του ψηφίσματος για τις επιθέσεις σε χριστιανικές μειονότητες από το Ευρωπαϊκό Κοινοβούλιο. Οι βουλευτές του Ευρωπαϊκού Κοινοβουλίου δεν πρέπει να σιωπήσουν ενόψει των επιθέσεων σε χριστιανικές μειονότητες ανά τον κόσμο, γιατί αυτό το θέμα αφορά τα θεμέλια και τις ρίζες των λαών της Ευρωπαϊκής Ένωσης. Για να θεωρούμαστε αξιόπιστοι, θα έπρεπε να εγκρίνουμε σήμερα δυο τροπολογίες που κατατέθηκαν από την Ομάδα των Ευρωπαίων Συντηρητικών και Μεταρρυθμιστών προκειμένου να διαφοροποιηθούμε από την απόφαση του Ευρωπαϊκού Δικαστηρίου Ανθρωπίνων Δικαιωμάτωνγια τους σταυρούς. Λυπάμαι που δεν έγινε αυτό, γιατί πρέπει να θυμόμαστε των θεμελιώδη ρόλο που έπαιξε ο χριστιανισμός στη διαμόρφωση της ιστορικής και πολιτιστικής ταυτότητας της Ευρώπης και να προωθούμε και να προστατεύουμε αυτές τις αξίες στον κόσμο και εντός της Ευρωπαϊκής Ένωσης.
<SPEAKER ID="115" NAME="Πρόεδρος">
Κύριε Piotrowski, σας επέτρεψα να μιλήσετε αν και δεν είχατε το δικαίωμα, γιατί οι αιτιολογήσεις ψήφου είναι παραδεκτές μόνο για τη στρατηγική της περιοχής του Δούναβη και όχι για επείγοντα ψηφίσματα. Ωστόσο, μιλήσατε τώρα· συνεπώς, προς υπόμνηση, δηλώνω ότι δεν θα υπάρχουν αιτιολογήσεις ψήφου για επείγοντα ψηφίσματα. Συνεπώς, θα δηλώσω επίσης προς όφελος των ομιλητών που έχουν εγγραφεί, ότι οι αιτιολογήσεις ψήφου μπορούν να αναφέρονται μόνο στην ευρωπαϊκή στρατηγική για την περιοχή του Δούναβη.
<P>

<P>
Προφορικές αιτιολογήσεις ψήφου
<P>
Πρόταση ψηφίσματος
<SPEAKER ID="118" NAME="Ryszard Czarnecki" AFFILIATION="ECR">
(PL) Κύριε Πρόεδρε, και εγώ θα ήθελα να μιλήσω για την διάκριση που υφίστανται οι χριστιανοί στην Αφρική και στην Ασία, αλλά θα μιλήσω, φυσικά, για τη στρατηγική μας σε ένα εξαιρετικά σημαντικό ζήτημα. Ας θυμηθούμε ότι ο Δούναβης είναι το δεύτερο σε μήκος ποτάμι στην Ευρώπη, μετά τον Βόλγα. Ο Δούναβης διαρρέει 10 ευρωπαϊκά κράτη, και 17 κράτη βρίσκονται εντός της λεκάνης απορροής του Δούναβη. Αυτό είναι βέβαια ένα ζήτημα μιας ορισμένης ευθύνης, μιας ορισμένης πρόκλησης για την Ευρωπαϊκή Ένωση, γιατί, επιπρόσθετα, κάποιες από αυτές τις χώρες πλήττονται σήμερα από την πολύ σοβαρή κρίση. Μιλάω επίσης και για κράτη μέλη της Ευρωπαϊκής Ένωσης. " Ευρωπαϊκή Ένωση δείχνει κάποια αλληλεγγύη με αυτόν τον τρόπο. Εύχομαι να συμβεί το ίδιο και σε άλλες περιπτώσεις.
<SPEAKER ID="119" NAME="Bogusław Liberadzki" AFFILIATION="S&amp;D">
(PL) Κύριε Πρόεδρε, ψήφισα υπέρ του ψηφίσματος για τη στρατηγική του Δούναβη. Γιατί; - διότι δείχνει ότι η Ευρωπαϊκή Ένωση είναι ανοιχτή σε συγκεκριμένες περιφέρειες, σε περιφέρειες που έχουν ένα κοινό χαρακτηριστικό όπως, για παράδειγμα, ένα μακρύ ποτάμι που τις διαρρέει. Θα ήθελα επίσης να εκφράσω την ικανοποίησή μου που δεν εγκρίθηκαν οι τροπολογίες που κατατέθηκαν από την Ομάδα των Ευρωπαίων Συντηρητικών και Μεταρρυθμιστών. Αυτό κατέστησε το ψήφισμά μας σαφέστερο. Θα ήθελα αυτό το ψήφισμα να το ακολουθήσει η επικέντρωση και σε άλλες χαρακτηριστικές περιοχές, συμπεριλαμβανομένου ίσως του άξονα Odra.
<P>
Γραπτές αιτιολογήσεις ψήφου
<SPEAKER ID="994" NAME="Maria Da Graça Carvalho  " LANGUAGE="PT">
Επιδοκιμάζω τα συμπεράσματα του Ευρωπαϊκού Συμβουλίου της 18ης και19ης Ιουνίου 2009 με τα οποία ζητάει από την Ευρωπαϊκή Επιτροπή να σχεδιάσει μια ευρωπαϊκή στρατηγική για την περιοχή του Δούναβη μέχρι το 2011. Ψηφίζω υπέρ της πρότασης ψηφίσματος που παρουσιάστηκε εδώ. " περιοχή του Δούναβη αντιμετωπίζει αρκετές προκλήσεις, και μια στρατηγική για την περιοχή αυτή θα βελτιώσει τα συστήματα σύνδεσης και επικοινωνίας, θα διατηρήσει το περιβάλλον και θα ευνοήσει την ανάπτυξη, τη δημιουργία θέσεων εργασίας και την ασφάλεια. Είναι σημαντικό να αξιοποιήσει η Επιτροπή στο έπακρο την επιχειρησιακή εμπειρία που απέκτησε με τη στρατηγική για τη Βαλτική Θάλασσα, και η στρατηγική της να βασίζεται στην αποφασιστικότητα των κυβερνήσεων και των πολιτών των κρατών μελών και των περιφερειών να ξεπεράσουν άμεσες κοινές προκλήσεις. Είναι επίσης σημαντικό να την ευθυγραμμίσει με τη στρατηγική ΕΕ 2020 και την έκθεση της Επιτροπής με τίτλο "Περιφέρειες 2020", για να αντιμετωπιστούν οι σημαντικές προκλήσεις που αντιμετωπίζει η Ευρώπη επί του παρόντος, όπως η παγκοσμιοποίηση, οι δημογραφικές τάσεις, η αλλαγή του κλίματος και η χρήση και προμήθεια ενέργειας. Καλώ επίσης μετ' επιτάσεως το Κοινοβούλιο να αναπτύξει μια διαδικασία στοχασμού για το μέλλον της ευρωπαϊκής πολιτικής συνοχής και να χαράξει νέες δυνητικές στρατηγικές για άλλες περιφέρειες ώστε να προσαρμοστούν στις αλλαγές και πιέσεις ενός παγκοσμιοποιημένου κόσμου.
<SPEAKER ID="993" NAME="Vasilica Viorica Dăncilă  " LANGUAGE="RO">
Νομίζω ότι η σημασία της ενίσχυσης μιας στρατηγικής της Ευρωπαϊκής Ένωσης για την περιοχή του Δούναβη θα διευκολύνει την εξωτερική δράση της ΕΕ στο εγγύς γειτονικό περιβάλλον της, τονίζοντας τον εν δυνάμει ρόλο της να βοηθήσει στη δημιουργία σταθερότητας στις περιφέρειες της νοτιοανατολικής και ανατολικής Ευρώπης μέσω της υλοποίησης συγκεκριμένων έργων που στηρίζουν την οικονομική και κοινωνική ανάπτυξη αυτών των περιφερειών. Το γεγονός ότι τα κράτη μέλη που συνορεύουν με τον Δούναβη έχουν αναλάβει ευθύνη για την προώθηση σε επίπεδο ΕΕ της πρότασης δημιουργίας αυτής της στρατηγικής για την περιοχή του Δούναβη επιβεβαιώνει την ικανότητά τους για μια συγκεκριμένη συνεισφορά στην προώθηση σημαντικών πρωτοβουλιών ικανών να διασφαλίσουν τη συνέχιση της διαδικασίας της ευρωπαϊκής ολοκλήρωσης.
<SPEAKER ID="125" NAME="Ioan Enciu  " LANGUAGE="RO">
Ψήφισα υπέρ του κοινού ψηφίσματος του Ευρωπαϊκού Κοινοβουλίου για τον Δούναβη, το οποίο προτείνει να σχεδιαστεί μια ευρωπαϊκή στρατηγική για την περιοχή αυτή ως κατεπείγον θέμα. Αυτή η στρατηγική θα δώσει σημαντική ώθηση στη διαπεριφερειακή συνεργασία και θα έχει τους ακόλουθους στόχους: την ανάπτυξη και τον εκσυγχρονισμό των ποτάμιων μεταφορών στην πλωτή οδό Ρήνου/Μόζα-Μάιν-Δούναβη, καθώς και των οδικών και σιδηροδρομικών μεταφορών στην περιοχή του Δούναβη· την ανάπτυξη και την αποτελεσματική χρήση των ανανεώσιμων πηγών ενέργειας με στόχο τη μείωση των εκπομπών διοξειδίου του άνθρακα και την αύξηση της ενεργειακής ασφάλειας· την προστασία του περιβάλλοντος μέσω της υλοποίησης έργων που αποβλέπουν στην αποκατάσταση και στην προστασία των οικοσυστημάτων στην περιοχή· την αποτελεσματική απορρόφηση κοινοτικών πόρων και την προσέλκυση επενδύσεων, την προώθηση του τουρισμού, που υπάρχουν στη στρατηγική ΕΕ 2020.
<P>
Αυτή η στρατηγική θα έχει έναν ευεργετικό αντίκτυπο στη Ρουμανία, ειδικά όσον αφορά τις συνδέσεις της χώρας με τα ευρωπαϊκά δίκτυα μεταφορών, την προστασία της εθνικής κληρονομιάς του Δέλτα και την κοινωνικο-οικονομική ανάπτυξη των τοποθεσιών στη λεκάνη του Δούναβη και σε άλλες περιοχές.
<SPEAKER ID="126" NAME="Diogo Feio  " LANGUAGE="PT">
Πιστεύω ακράδαντα ότι η πλήρης ανάπτυξη της Ευρωπαϊκής Ένωσης μπορεί να επιτευχθεί μόνο εφόσον υπάρχουν κατάλληλες πολιτικές ανάπτυξης για όλες τις περιφέρειες της ΕΕ που σέβονται τις διαφορές, τις ανάγκες και τις ιδιαιτερότητές τους.
<P>
Θεωρώ ότι εδαφική συνοχή σημαίνει δημιουργία διαφορετικών στρατηγικών για τις διαφορετικές περιοχές, προώθηση της βιώσιμης ανάπτυξης μέσα σε πλαίσιο σεβασμού για το περιβάλλον και οικονομική εκμετάλλευση των δυνατοτήτων της.
<P>
Γνωρίζω ότι οι μακροπεριφερειακές στρατηγικές στοχεύουν στην προώθηση ισορροπημένης περιφερειακής ανάπτυξης εντός της ΕΕ, με χρήση των υφισταμένων πόρων.
<P>
Τελευταίο, αν και εξίσου σημαντικό: αναγνωρίζω τη στρατηγική, εδαφική, περιβαλλοντική και πολιτιστική σημασία του Δούναβη στην κεντρική Ευρώπη. Για όλους αυτούς τους λόγους, ψηφίζω υπέρ αυτής της πρότασης ψηφίσματος για μια στρατηγική της ΕΕ για την περιοχή του Δούναβη.
<SPEAKER ID="127" NAME="José Manuel Fernandes  " LANGUAGE="PT">
Το ψήφισμα αυτό στηρίζει μια στρατηγική για την περιοχή του Δούναβη με μια συνεκτική, εδαφική προσέγγιση γι' αυτό το σημαντικό ποτάμι, και επιτρέπει τη συνεχή και ολοκληρωμένη ανάπτυξη μιας περιοχής που εκτείνεται σε 14 ευρωπαϊκές χώρες.
<P>
" προτεινόμενη στρατηγική θα επιτρέψει μια συντονισμένη και ολοκληρωμένη πολιτική η οποία μπορεί να πετύχει συνδυαστικά αποτελέσματα, να προωθήσει τη συνοχή και να ενισχύσει την οικονομική ανάπτυξη και ανταγωνιστικότητα, προστατεύοντας ταυτόχρονα το περιβάλλον.
<P>
Οι στόχοι που πρέπει να επιτευχθούν και να εναρμονιστούν περιλαμβάνουν τον εκσυγχρονισμό των λιμανιών, τη βελτίωση της πλοϊμότητας του ποταμού (με διαδρόμους εμπορευματικών μεταφορών, διασυνδέσεις και διατροπικότητα με τη Βόρεια Θάλασσα), τη βελτίωση της ποιότητας των υδάτων, την προστασία ολόκληρης της λεκάνης του Δούναβη και, τέλος, αλλά εξίσου σημαντικό, την προστασία των οικοσυστημάτων που υπάγονται στο δίκτυο Natura 2000.
<P>
Συνεπώς, η Επιτροπή θα πρέπει να ξεκινήσει σύντομα μια ευρεία διαδικασία διαβούλευσης με όλες τις χώρες κατά μήκος του Δούναβη ώστε η εν λόγω στρατηγική να καθοριστεί μέχρι το τέλος αυτού του έτους και να ευθυγραμμιστεί με το επόμενο πολυετές δημοσιονομικό πλαίσιο.
<SPEAKER ID="128" NAME="João Ferreira  " LANGUAGE="PT">
Συμφωνούμε με τη δημιουργία μιας στρατηγικής για την περιοχή του Δούναβη, βάσει μιας προγενέστερης διαβούλευσης και συνεργασίας ανάμεσα στις χώρες και τις περιφέρειες που βρίσκονται κατά μήκος του ποταμού. Μια τέτοια στρατηγική θα προωθήσει την οικονομική και κοινωνική συνοχή σε αυτές τις περιφέρειες και θα προωθήσει την εδαφική συνοχή χωρίς να κινδυνεύει καμία από αυτές. " στρατηγική ζητά βελτιώσεις στην οικολογική κατάσταση του Δούναβη, παράλληλα με την ανάπτυξη ενός περιεκτικού σχεδίου για τη διατήρηση και την αποκατάσταση των φυσικών αποθεμάτων.
<P>
Επιπλέον, αποδεικνύεται ότι είναι μια θετική στρατηγική από την πρόταση για βελτίωση του πολυπολιτισμικού περιβάλλοντος του Δούναβη, του πολιτιστικού διαλόγου και για την προστασία της πολιτιστικής και ιστορικής κληρονομιάς. Όπως αναφέρεται στην έκθεση, πιστεύουμε ότι η εφαρμογή αυτής της στρατηγικής δεν πρέπει να επηρεάσει τις αρμοδιότητες των αρχών περιφερειακής και τοπικής αυτοδιοίκησης, αλλά να βασίζεται, αντιθέτως, στη συνεργασία μεταξύ των χωρών και των περιοχών εντός αυτής της περιφέρειας.
<SPEAKER ID="992" NAME="Jacek Olgierd Kurski  " AFFILIATION="ECR">
γραπτώς. - (PL) " στρατηγική για την περιοχή του Δούναβη την οποία εκπονήσαμε, και για την οποία ψηφίσαμε σήμερα, καθιστά δυνατή την προώθηση της περιφερειακής και διασυνοριακής συνεργασίας. " λεκάνη απορροής του Δούναβη ενώνει προς το παρόν 10 ευρωπαϊκές χώρες - τη Γερμανία, την Αυστρία, τη Σλοβακία, την Ουγγαρία, την Κροατία, τη Σερβία, τη Βουλγαρία, τη Ρουμανία, τη Μολδαβία και την Ουκρανία, οι περισσότερες από τις οποίες είναι κράτη μέλη της Ευρωπαϊκής Ένωσης ή χώρες που φιλοδοξούν να γίνουν κράτη μέλη. Για τον λόγο αυτόν, η περιοχή του Δούναβη είναι ένας σημαντικός παράγοντας, που συγκεντρώνει διαφορετικά προγράμματα που αποτελούν μέρος της πολιτικής συνοχής της ΕΕ, όπως και προγράμματα για υποψήφιες χώρες και χώρες που περιλαμβάνονται στην ευρωπαϊκή πολιτική γειτονίας. Αυτό που εγκρίναμε σήμερα είναι ένα συγκεκριμένο προσχέδιο στήριξης για την περιοχή της λεκάνης απορροής του Δούναβη, αλλά το εάν το πρόγραμμα θα μείνει στο χαρτί ή αν το μοντέλο θα αποκτήσει συγκεκριμένο περιεχόμενο εξαρτάται από το αν θα βρεθούν επιπρόσθετα μέσα τα οποία δεν θα επηρεάσουν, ή δεν θα μειώσουν, τα κεφάλαια που έχουν οριστεί για την πολιτική συνοχής σε κάθε χώρα. Ελπίζω ότι μια συνεκτική στρατηγική για την περιοχή του Δούναβη θα συμβάλει σε αύξηση της ευημερίας και στην αειφόρο και διαρκή ανάπτυξη, και θα δημιουργήσει νέες θέσεις εργασίας και ασφάλεια στην περιοχή.
<SPEAKER ID="129" NAME="Petru Constantin Luhan  " LANGUAGE="RO">
Ψήφισα υπέρ του σχεδιασμού μιας αναπτυξιακής στρατηγικής για τον Δούναβη, που θα μας επιτρέψει να ζητήσουμε από την Επιτροπή να συντάξει αυτό το έγγραφο το συντομότερο δυνατό, λαμβάνοντας υπόψη συγκεκριμένες διαβουλεύσεις με εμπειρογνώμονες στον τομέα και στις σχετικές περιοχές, επισημαίνοντας συγχρόνως τις διαθέσιμες οικονομικές πηγές και συμπεριλαμβάνοντας χώρες εκτός ΕΕ. Αυτή η στρατηγική πρέπει να επικεντρωθεί σε θέματα σχετικά με την περιβαλλοντική προστασία και την ποιότητα των υδάτων, το οικονομικό δυναμικό και τα διευρωπαϊκά δίκτυα μεταφορών. Το ψήφισμα για την ευρωπαϊκή στρατηγική για την περιοχή του Δούναβη δίνει έμφαση στον ρόλο και τη σημασία της ευρείας διαβούλευσης με τοπικούς φορείς, την οποία η Ευρωπαϊκή Επιτροπή πρέπει να οργανώσει έτσι ώστε τα συμφέροντα των πολιτών να εκπροσωπούνται όσο πιο πιστά γίνεται.
<P>
Επιπλέον, το ψήφισμα ορίζει ότι κάθε στρατηγική που σχετίζεται με τις μακροπεριφέρειες πρέπει να ενσωματώνεται στην πολιτική συνοχής, η οποία είναι η συντονιστική πολιτική σε επίπεδο Ευρωπαϊκής Ένωσης. Επιπλέον, θα πρέπει να πραγματοποιηθεί μια ανάλυση για την προστιθέμενη αξία που δημιουργείται από αυτή τη στρατηγική όσον αφορά την ευρωπαϊκή εδαφική συνοχή. Πιστεύω ότι είναι απαραίτητο να συσχετιστεί η στρατηγική του ΔΕΔ-Μ (Διευρωπαϊκού Δικτύου Μεταφορών), όπου ο Δούναβης εμπίπτει στο σημείο 18, με τη νέα εδαφική και οικονομική αναπτυξιακή στρατηγική, ώστε η ανάπτυξη να πραγματοποιηθεί με συνεκτικό τρόπο.
<SPEAKER ID="130" NAME="Nuno Melo  " LANGUAGE="PT">
Δεδομένης της στρατηγικής σημασίας της περιοχής του Δούναβη λόγω της θέσης του, οι στενότερες σχέσεις μεταξύ όλων των χωρών σ' αυτή την περιοχή είναι σημαντικές, ιδίως γι' αυτές που δεν ανήκουν ακόμη στην ΕΕ. Αυτό θα βοηθήσει την ενσωμάτωση σε περίπτωση μελλοντικής διεύρυνσης της ΕΕ. Έτσι, η εφαρμογή όλων των συστάσεων που εγκρίθηκαν σε αυτή την πρόταση ψηφίσματος είναι σημαντική εάν πρόκειται να προταθεί μια στρατηγική για την περιοχή του Δούναβη μέχρι το τέλος του 2010.
<SPEAKER ID="131" NAME="Andreas Mölzer  " AFFILIATION="NI">
γραπτώς. - (DE) " στρατηγική για την περιοχή του Δούναβη αντιπροσωπεύει ένα λογικό μοντέλο για τον συντονισμό των μέτρων της ΕΕ γι' αυτή την παρακείμενη περιοχή. Πέρα από τα θέματα που σχετίζονται με αυτό καθαυτό το ποτάμι, όπως η βελτίωση της ποιότητας των υδάτων και η οικολογική κατάσταση, το πρόγραμμα που πρόκειται να καταρτίσει η Επιτροπή θα μπορούσε επίσης να οδηγήσει σε οικονομικές και σχετιζόμενες με τη διοίκηση συνέργειες. " έκθεση που κατατέθηκε παρουσιάζει κάποιες καλές προτάσεις στο θέμα αυτό και γι' αυτό ψήφισα υπέρ της.
<SPEAKER ID="132" NAME="Wojciech Michał Olejniczak  " AFFILIATION="S&amp;D">
γραπτώς. - (PL) Ενέκρινα το ψήφισμα για μια ευρωπαϊκή στρατηγική για την περιοχή του Δούναβη. " εδαφική συνοχή περιλαμβάνεται στη Συνθήκη της Λισαβόνας ως μία από τις προτεραιότητες της Ευρωπαϊκής Ένωσης. " λειτουργία της στρατηγικής για την περιοχή του Δούναβη αφορά πολλούς τομείς υποστήριξης, όπως την κοινωνική πολιτική, τον πολιτισμό και την εκπαίδευση, την περιβαλλοντική προστασία, τις υποδομές και τη διαρκή οικονομική ανάπτυξη. Το ίδιο το γεγονός της μεγάλης επίδρασης της στρατηγικής και των λύσεών της σε αυτούς τους τομείς αποδεικνύει ότι πρέπει να καθιερώνονται και να εφαρμόζονται περιφερειακές στρατηγικές. " περιοχή του Δούναβη χρειάζεται μια στρατηγική, και χρειάζεται στήριξη και τις δράσεις μας, γιατί αυτό το θέμα αφορά πολλές ευρωπαϊκές χώρες. Έξι από αυτές είναι κράτη μέλη της ΕΕ, και οι υπόλοιπες είναι πιθανές υποψήφιες χώρες. " επιρροή της περιοχής είναι επίσης σημαντική για άλλες χώρες που δεν συνδέονται άμεσα με αυτήν.
<P>
" ιδέα καθιέρωσης λειτουργικών περιφερειών -μακροπεριφερειών- ξεκίνησε με τη στρατηγική της περιοχής της Βαλτικής Θάλασσας. " στρατηγική του Δούναβη, όπως συμβαίνει με άλλες στρατηγικές μακροπεριφερειών που σχεδιάστηκαν από την ΕΕ, έχει τον βασικό στόχο της ενίσχυσης της ολοκλήρωσης με συνεργασία σε περιφερειακό και τοπικό επίπεδο. Είναι εξαιρετικά σημαντικό οι κυβερνήσεις, οι τοπικές κυβερνήσεις, οι μη κυβερνητικές οργανώσεις και οι πολίτες να συνεργάζονται με την Ευρωπαϊκή Ένωση για την ανάπτυξη και υλοποίηση λύσεων που εγκρίνονται, γιατί, μαζί με εμάς, απαρτίζουν την Ευρωπαϊκή Ένωση.
<SPEAKER ID="133" NAME="Artur Zasada  " AFFILIATION="PPE">
γραπτώς. - (PL) Πρέπει να υποστηρίζεται κάθε πρωτοβουλία της ΕΕ που στοχεύει στο συντονισμό και την ενίσχυση των περιφερειακών πρωτοβουλιών και που συμβάλει σε αυξημένη οικονομική συνεργασία, βελτιωμένες υποδομές μεταφορών και καλύτερη περιβαλλοντική προστασία. " στρατηγική για την περιοχή του Δούναβη επιβεβαιώνει την αύξηση της σημασίας της μακροπεριφερειακής προσέγγισης στην περιφερειακή πολιτική της Ευρωπαϊκής Ένωσης. Χάρη στο έγγραφο που εγκρίθηκε σήμερα, θα ενισχυθούν οι σχέσεις μεταξύ, αφενός, παλαιών, νέων και πιθανών μελλοντικών κρατών μελών της ΕΕ, και αφετέρου της Κεντρικής Ευρώπης και της περιοχής της Μαύρης Θάλασσας. Πιστεύω ότι στο όχι τόσο μακρινό μέλλον, θα δοθεί παρόμοια έγκριση στην ιδέα ενός άξονα που βασίζεται στη ροή του Odra. Θα συνδέει τη Βαλτική Θάλασσα με την Αδριατική και θα διέρχεται από τη Σουηδία μέσω της Πολωνίας, της Τσεχικής Δημοκρατίας, της Σλοβακίας και της Ουγγαρίας μέχρι την Κροατία.
<SPEAKER ID="134" NAME="Πρόεδρος">
Αυτό δεν είναι δυνατό, κύριε Zasada. Εξήγησα ήδη ότι αιτιολογήσεις ψήφου για επείγοντα ψηφίσματα δεν είναι δυνατές. Οι αιτιολογήσεις ψήφου μπορούν να αναφέρονται μόνο στην ευρωπαϊκή στρατηγική για την περιοχή του Δούναβη. Λυπάμαι αλλά αυτή δεν ήταν δική μου απόφαση.

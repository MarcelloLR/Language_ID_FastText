<CHAPTER ID="006">
Καταπολέμηση του ορθοκολικού καρκίνου στην Ευρωπαϊκή Ένωση (γραπτή δήλωση)
<SPEAKER ID="070" NAME="Πρόεδρος">
" γραπτή δήλωση αριθ. 0068/2010, που υποβλήθηκε από τους Pavel Poc, Frieda Brepoels, Cristian Silviu Buşoi, Jo Leinen και Alojz Peterle, σχετικά με την καταπολέμηση του ορθοκολικού καρκίνου στην Ευρωπαϊκή Ένωση συγκέντρωσε τις υπογραφές της μείζονος πλειοψηφίας των βουλευτών που απαρτίζουν το Κοινοβούλιο.
<P>
Κατά συνέπεια, σύμφωνα με το άρθρο 123 του Κανονισμού, θα διαβιβασθεί στους αποδέκτες της και θα δημοσιευθεί, με μνεία των ονομάτων των υπογραφόντων, στα συνοπτικά πρακτικά ως εγκριθέν κείμενο της παρούσας περιόδου συνόδου.
<SPEAKER ID="071" NAME="Pavel Poc" AFFILIATION="S&amp;D">
(EN) Κύριε Πρόεδρε, ξέρω ότι όλοι θέλουν να ψηφίσουν, αλλά θα ήθελα απλώς να ευχαριστήσω, εξ ονόματος όλων των συνυπογραφόντων -της κ. Brepoels, του κ. Buşoi, του κ. Leinen, του κ. Peterle και του υποφαινομένου- όλους εσάς που υποστηρίξατε τη γραπτή μας δήλωση για την καταπολέμηση του ορθοκολικού καρκίνου.
<P>
Επιτύχαμε πλειοψηφία έναν μήνα πριν από την προθεσμία. Αυτό καταδεικνύει τη σημασία του εν λόγω θέματος, και μπορούμε να σας υποσχεθούμε ότι δεν πρόκειται για μεμονωμένη ενέργεια, αλλά για ενέργεια που εντάσσεται στο πλαίσιο μιας ευρύτερης προσπάθειας για την ΕΕ και τα κράτη μέλη. Κύριοι συνάδελφοι, σας ευχαριστούμε για την υποστήριξή σας.

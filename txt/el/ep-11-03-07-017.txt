<CHAPTER ID="017">
Καινοτόμος χρηματοδότηση σε παγκόσμιο και ευρωπαϊκό επίπεδο (συζήτηση) 
<SPEAKER ID="025" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Ποδηματά, εξ ονόματος της Επιτροπής Οικονομικής και Νομισματικής Πολιτικής, σχετικά με την καινοτόμο χρηματοδότηση σε παγκόσμιο και ευρωπαϊκό επίπεδο.
<SPEAKER ID="026" NAME="Άννυ Ποδηματά">
εισηγήτρια. - Κύριε Πρόεδρε, επιτρέψτε μου πρώτα απ' όλα να ευχαριστήσω τους συναδέλφους σκιώδεις εισηγητές, τη γραμματεία της Επιτροπής Οικονομικών και Νομισματικών Υποθέσεων, και τους αρμοδίους των πολιτικών ομάδων για την εποικοδομητική συμβολή τους στις συζητήσεις και τις προσπάθειες που κατέβαλαν για να φτάσουμε σε μία συμφωνία σ' αυτή την πολύ σημαντική έκθεση.
<P>
" έκθεση πρωτοβουλίας του Ευρωπαϊκού Κοινοβουλίου για τα καινοτόμα μέσα χρηματοδότησης δεν θα μπορούσε να έρθει σε πιο κατάλληλη στιγμή. Γιατί η κρίση που θέτει σε δοκιμασία, όπως γνωρίζουμε όλοι, ιδιαίτερα σήμερα τη ζώνη του ευρώ, έχει οδηγήσει σε σημαντική συρρίκνωση των δημόσιων πόρων, σε εκτεταμένα προγράμματα λιτότητας και δημοσιονομικής εξυγίανσης από την πλειοψηφία των κρατών μελών και, παράλληλα, δημιουργεί τεράστιες πιέσεις στον ίδιο τον κοινοτικό προϋπολογισμό, και αυτό το ζήσαμε πολύ πρόσφατα στη συζήτηση για το νέο δημοσιονομικό πλαίσιο.
<P>
Προκύπτει ένα βασικό και κοινά αποδεκτό συμπέρασμα από την περιγραφή αυτής της κατάστασης. Οι ευρωπαίοι πολίτες είναι αυτοί που σηκώνουν το μεγάλο βάρος της κρίσης με τη συρρίκνωση των εισοδημάτων τους, με την ανεργία, με την ανασφάλεια που διέπει τις εργασιακές τους σχέσεις και με την συρρίκνωση των κοινωνικών τους δικαιωμάτων.
<P>
Το δεύτερο βασικό και κοινά αποδεκτό συμπέρασμα που προκύπτει από την κατάσταση αυτή, είναι ότι η Ένωση και τα κράτη μέλη χρειάζονται επειγόντως νέους πόρους που θα συμβάλουν στην ταχύτερη ανάκαμψη και ανάπτυξη της ευρωπαϊκής οικονομίας, αυτή τη φορά με τρόπο ισορροπημένο που θα περιορίζει τις ανισότητες και τις αποκλίσεις. Γιατί, μόνον έτσι θα δημιουργήσουμε τις προϋποθέσεις για μια επιτυχημένη εφαρμογή της στρατηγικής για το 2020 και μόνον έτσι θα μπορούμε να μιλάμε για μια πραγματικά εύρυθμη και ισχυρή εσωτερική αγορά προς όφελος των πολιτών της.
<P>
Χρειαζόμαστε λοιπόν νέους πόρους και συμφωνούμε -όπως ρητά αποτυπώνεται στην έκθεση- και διαβάζω τη σχετική παράγραφο: "η περαιτέρω αύξηση του ύψους και του εύρους των σημερινών φορολογικών εργαλείων, όπως και οι περαιτέρω περικοπές των δημοσίων δαπανών, δεν αποτελούν ούτε επαρκή ούτε βιώσιμη λύση για να ανταποκριθούμε στις μεγάλες προκλήσεις που έχουμε μπροστά μας στο ευρωπαϊκό και το παγκόσμιο επίπεδο".
<P>
Τα καινοτόμα μέσα χρηματοδότησης μπορούν να παίξουν ένα ρόλο κλειδί για την αντιμετώπιση των προκλήσεων αυτών, γιατί μπορούν να συμβάλουν καθοριστικά στη δημιουργία νέων σημαντικών εσόδων για τους εθνικούς προϋπολογισμούς και για τον κοινοτικό προϋπολογισμό. Δεν είναι όμως μόνο αυτό, συνάδελφοι, το όφελος των καινοτόμων μέσων χρηματοδότησης: καινοτομία στην χρηματοδότηση δεν σημαίνει απλά και μόνο ανεύρεση νέων πόρων· εξίσου σημαντικό είναι ν' ανοίξουμε τον δρόμο για μια σταδιακή αλλαγή του σημερινού φορολογικού μοντέλου, όπου το κύριο βάρος της φορολόγησης και γενικότερα της χρηματοδότησης της οικονομίας πέφτει παραδοσιακά σε τομείς όπως η εργασία, οι επιχειρήσεις και οι παραγωγικές επενδύσεις.
<P>
" σημαντική προστιθέμενη αξία των καινοτόμων χρηματοδοτικών εργαλείων, το διπλό όφελος όπως λέμε, είναι ότι εκτός από έσοδα μπορούν να έχουν και έναν ισχυρό ρυθμιστικό ρόλο: να αποθαρρύνουν πρακτικές και συμπεριφορές επιβλαβείς, είτε μιλάμε για τον χρηματοπιστωτικό τομέα, είτε μιλάμε για το περιβάλλον και την προστασία του.
<P>
" έκθεση περιλαμβάνει τέσσερις βασικές θεματικές ενότητες: τη φορολόγηση του χρηματοπιστωτικού τομέα, τα ευρωομόλογα και τα ευρωπαϊκά επενδυτικά ομόλογα, τον φόρο άνθρακα και την χρηματοδότηση για αναπτυξιακούς στόχους.
<P>
Σε ό, τι αφορά τη φορολόγηση του χρηματοπιστωτικού τομέα, ξεκινάμε πάλι από μία βασική και κοινά αποδεκτή παραδοχή: ότι ο χρηματοπιστωτικός τομέας, αν και έχει τη βασική ευθύνη για την κρίση, αν και δημιούργησε και εξακολουθεί, παρά την κρίση, να δημιουργεί υπερκέρδη, υποφορολογείται καθώς εξαιρείται σχεδόν καθολικά από τον φόρο προστιθέμενης αξίας.
<P>
Μια δεύτερη επίσης κοινά αποδεκτή παραδοχή που προκύπτει απλά και μόνο αν δει κανείς τα νούμερα, τα στοιχεία, για τον τρόπο με τον οποίο εξελίχθηκε και γιγαντώθηκε ο όγκος των χρηματοπιστωτικών συναλλαγών την τελευταία δεκαετία, είναι η μεγάλη και συνεχώς διευρυνόμενη απόκλισή του από τον βασικό του ρόλο που είναι η χρηματοδότηση της πραγματικής οικονομίας.
<P>
Οι δύο αυτές παραδοχές είναι ευρέως αποδεκτές από το Κοινοβούλιο, αλλά και από την Ευρωπαϊκή Επιτροπή μέσω της πρόσφατης ανακοίνωσής της για τη φορολόγηση του χρηματοπιστωτικού τομέα.
<P>
Εδώ λοιπόν έχουμε να κάνουμε με μία καταφανή αδικία η οποία πρέπει να αποκατασταθεί, στέλνοντας και ένα ισχυρό μήνυμα στους ευρωπαίους πολίτες, ότι όντως έχουμε αντλήσει διδάγματα από την κρίση, ότι επιδιώκουμε τον δικαιότερο επιμερισμό των βαρών, και ότι είμαστε αποφασισμένοι να πάρουμε όλα τα μέτρα που χρειάζονται στο παγκόσμιο και το ευρωπαϊκό επίπεδο, για να επανέλθει ο χρηματοπιστωτικός τομέας στον βασικό του ρόλο που είναι η χρηματοδότηση της πραγματικής οικονομίας.
<P>
Υπάρχει μία ευρεία συναίνεση ότι το πλέον κατάλληλο φορολογικό εργαλείο για να επιτευχθούν οι στόχοι αυτοί, είναι ο φόρος επί των χρηματοπιστωτικών συναλλαγών. Γιατί με αυτόν τον φόρο, το φορολογικό βάρος είναι συνάρτηση της ποσότητας, της συχνότητας και, τελικά, της ποιότητας, δηλαδή της προστιθέμενης αξίας της ίδιας της συναλλαγής. Γιατί, όπως καταλήξαμε όλοι μαζί σε συμφωνία στο κείμενο της παραγράφου 13, "ο φόρος χρηματοπιστωτικών συναλλαγών μπορεί να συμβάλει στον περιορισμό των πιο επιβλαβών πρακτικών στις συναλλαγές, όπως είναι οι βραχυπρόθεσμες συναλλαγές, οι συναλλαγές υψηλής συχνότητας, και να περιορίσει την κερδοσκοπία".
<P>
Είναι προφανές ότι πρώτη επιλογή όλων μας είναι να θεσπιστεί ο φόρος αυτός σε παγκόσμια κλίμακα. Όμως είναι εξίσου προφανές ότι, παρά τις αρχικά φιλόδοξες δηλώσεις, αντί να ενισχύονται οι πιθανότητες για μια παγκόσμια συμφωνία, συνεχώς περιορίζονται.
<P>
Το ερώτημα λοιπόν που τίθεται εδώ είναι τί κάνουμε εμείς στην Ευρώπη: κρυβόμαστε πίσω από την έλλειψη παγκόσμιας συμφωνίας; Είναι αυτό αρκετό και, κυρίως, είναι πειστικό για τους πολίτες μας που επωμίζονται το βάρος της κρίσης; Ακόμα και αν δεν είναι εύκολο να προχωρήσουμε άμεσα στη θέσπιση φόρου των χρηματοπιστωτικών συναλλαγών σε ευρωπαϊκό επίπεδο, γιατί δεν είναι εύκολο να υπάρξει ομόφωνη απόφαση στο Συμβούλιο, το Ευρωπαϊκό Κοινοβούλιο, ως το μόνο ευρωπαϊκό όργανο που εκλέγεται απευθείας από τους ευρωπαίους πολίτες, έχει υποχρέωση να στείλει ένα ξεκάθαρο πολιτικό μήνυμα προς την κατεύθυνση αυτή. Είναι δική μας ευθύνη να στείλουμε ένα ισχυρό πολιτικό μήνυμα, δεν είναι ευθύνη της Ευρωπαϊκής Επιτροπής.
<P>
(Χειροκροτήματα)
<SPEAKER ID="027" NAME="Algirdas Šemeta">
μέλος της Επιτροπής. - (ΕΝ) Κύριε Πρόεδρε, θα ήθελα να ευχαριστήσω την Επιτροπή Οικονομικής και Νομισματικής Πολιτικής και την Επιτροπή Ανάπτυξης, ιδιαίτερα δε την Άννυ Ποδηματά, για την έκθεσή της σχετικά με την καινοτόμο χρηματοδότηση σε παγκόσμιο και ευρωπαϊκό επίπεδο.
<P>
Είχα ήδη την ευκαιρία να συζητήσω μαζί σας αρκετές φορές για τον τρόπο με τον οποίο θα υποχρεώσουμε τις τράπεζες να πληρώσουν για το κόστος της κρίσης. Όπως γνωρίζετε, η Επιτροπή ετοιμάζει μια διεξοδική μελέτη επιπτώσεων σε σχέση με τα μέσα φορολόγησης του χρηματοπιστωτικού τομέα, η οποία θα έχει παραδοθεί έως το καλοκαίρι του 2011.
<P>
Αυτό θα δώσει στην Επιτροπή τη δυνατότητα να υποβάλει ενδεδειγμένες προτάσεις σε σχέση με τις δράσεις πολιτικής. Επιπλέον, εξετάζουμε ενδελεχώς τις σωρευτικές επιπτώσεις των νέων ρυθμίσεων, των εισφορών και φόρων των τραπεζών στα χρηματοπιστωτικά ιδρύματα, θα παρουσιάσουμε δε τα αποτελέσματα αργότερα εντός του έτους. Σας προτρέπω να αναμείνετε τα αποτελέσματα της αξιολόγησης επιπτώσεων προτού υιοθετήσετε κάποια σταθερή στάση σχετικά με τη θέσπιση ενός φόρου επί των χρηματοπιστωτικών συναλλαγών σε επίπεδο ΕΕ.
<P>
Σε ό,τι αφορά τον φόρο άνθρακα, συμφωνώ ότι το τρέχον καθεστώς φορολόγησης δεν υιοθετεί πλήρως την αρχή "ο ρυπαίνων πληρώνει". Επικροτώ την υποστήριξη του Ευρωπαϊκού Κοινοβουλίου όσον αφορά την ενίσχυση του συστήματος εμπορίας εκπομπών, καθώς και όσον αφορά τη συνολική αναθεώρηση της οδηγίας για τη φορολόγηση της ενέργειας (ΟΦΕ), ούτως ώστε οι εκπομπές διοξειδίου του άνθρακα και το ενεργειακό περιεχόμενο να καταστούν τα βασικά κριτήρια για την φορολόγηση των ενεργειακών προϊόντων. Μια πρόταση αναθεώρησης της ΟΦΕ προγραμματίζεται για την άνοιξη του 2011.
<P>
Ακούω επίσης τις ανησυχίες σας όσον αφορά τον δυνητικό κίνδυνο διαρροής άνθρακα. " Επιτροπή ενθαρρύνει τη μεταβατική ελεύθερη χορήγηση απαλλαγών και την πρόσβαση στις διεθνείς πιστώσεις σε ό,τι αφορά τις εταιρείες που υπάγονται στο σύστημα εμπορίας εκπομπών. Ωστόσο, συνεχίζουμε να καταγράφουμε τον τρέχοντα και μελλοντικό κίνδυνο διαρροής άνθρακα. Είμαι δε πεπεισμένος ότι μια λύση παρόμοια με την ελεύθερη χορήγηση βάσει του συστήματος εμπορίας εκπομπών μπορεί να περιληφθεί στην αναθεώρηση της ΟΦΕ.
<P>
Τέλος, όσον αφορά τα ευρωομόλογα, η Επιτροπή αναγνωρίζει ότι, σε συνάρτηση με τις ακριβείς διαδικασίες της, η από κοινού έκδοση ευρωομολόγων μπορεί να είναι επωφελής για την αποδοτικότητα και την ολοκλήρωση της αγοράς ομολόγων, καθώς και για τη στήριξη του ευρώ ως διεθνούς νομίσματος. Ωστόσο, αυτό το μέσο χρήζει περαιτέρω ανάλυσης και συζήτησης σε τεχνικό και πολιτικό επίπεδο· πρέπει ιδιαίτερα να εξεταστούν περαιτέρω οι συνέπειες του ηθικού κινδύνου για τα κράτη μέλη.
<SPEAKER ID="028" NAME="Marian-Jean Marinescu" LANGUAGE="RO">
Κύριε Πρόεδρε, η επίτευξη ευρωπαϊκών στόχων για τη βιώσιμη ανάπτυξη, την ασφάλεια του ενεργειακού ανεφοδιασμού και την κλιματική αλλαγή επιτάσσει ουσιαστική χρηματοδοτική δέσμευση, ιδιαίτερα όσον αφορά την καινοτομία και την έρευνα, καθώς και νέους τρόπους για να ενισχυθεί η υφιστάμενη χρηματοδότηση. " Επιτροπή πρέπει να εξετάσει εν προκειμένω τη σκοπιμότητα της θέσπισης φόρου άνθρακα, παρόμοιου με τον ΦΠΑ, ο οποίος θα επιβάλλεται σε κάθε προϊόν στην εσωτερική αγορά. Ωστόσο, είναι ιδιαίτερα σημαντικό να εξαλειφθεί το ενδεχόμενο να μετακυλιστούν αυτά τα κόστη στους καταναλωτές και να αναλυθούν οι κίνδυνοι όσον αφορά την ανταγωνιστικότητα των βιομηχανιών της Ευρώπης στην ενιαία αγορά.
<P>
Πρέπει να βελτιωθεί η αποδοτικότητα της χρησιμοποίησης πόρων από τα διαρθρωτικά ταμεία και την Ευρωπαϊκή Τράπεζα Επενδύσεων, όπως και ο συντονισμός των πόρων της ΕΕ, των εθνικών πόρων και των άλλων μορφών στήριξης, που μπορούν να επενεργήσουν ως μόχλευση για την τόνωση των επενδύσεων στον τομέα της ενεργειακής απόδοσης. Οι κατάλληλες επενδύσεις στον τομέα της παροχής ενέργειας και της ενεργειακής απόδοσης μειώνουν την εξάρτηση από τις διακυμάνσεις της αγοράς και έχουν θετικό αντίκτυπο στην οικονομία της ΕΕ.
<P>
" Επιτροπή θα πρέπει να διενεργήσει το συντομότερο δυνατόν μελέτη επιπτώσεων για τη φορολόγηση των χρηματοπιστωτικών συναλλαγών σε επίπεδο ΕΕ και σε παγκόσμιο επίπεδο, προκειμένου να εξετάσει τις συνέπειες και τα οικονομικά οφέλη που δημιουργούν μέσω της μείωσης του όγκου των κερδοσκοπικών χρηματοπιστωτικών συναλλαγών, οι οποίες επί του παρόντος προκαλούν σοβαρές αναταράξεις στην αγορά. " μελέτη θα πρέπει να αναλύσει αν η φορολόγηση του χρηματοπιστωτικού τομέα στην ΕΕ μπορεί πράγματι να αποτελέσει πόρο στο πλαίσιο των ιδίων πόρων της Ένωσης και να συμπεριλάβει συγκεκριμένες προτάσεις σε σχέση με τη διαδικασία θέσπισης του φόρου.
<SPEAKER ID="029" NAME="Jean-Paul Gauzès" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι συνάδελφοι, θα ήθελα καταρχάς να προβώ σε δύο σχόλια όσον αφορά το τυπικό σκέλος: η εισηγήτρια ευχαρίστησε μόλις όλους όσοι συνέβαλαν σε αυτή την έκθεση. Αυτό το έργο ήταν όντως μια πραγματική ομαδική προσπάθεια, στην οποία το μέλος της Ομάδας μας, η κ. Hübner, είχε ιδιαίτερη συμμετοχή ως σκιώδης εισηγήτρια. Ωστόσο, έμαθα ότι η Σοσιαλιστική Ομάδα κατέθεσε ένα εναλλακτικό ψήφισμα, πράγμα που σημαίνει ότι θα τεθεί πρώτα σε ψηφοφορία ένα έγγραφο για το οποίο δεν έχει υπάρξει καμία διαβούλευση.
<P>
Το δεύτερο πολιτικό μου σχόλιο -συνήθως δεν προβαίνω σε τέτοια σχόλια- είναι ότι δημιουργούμε τεχνηέντως μια αντίθεση εδώ, ιδιαίτερα όσον αφορά τον φόρο επί των χρηματοπιστωτικών συναλλαγών. " θέση της Ομάδας μας είναι σαφής: τασσόμαστε υπέρ ενός τέτοιου φόρου σε παγκόσμιο επίπεδο· συμφωνούμε να δοκιμαστεί στην Ευρώπη, αν δεν μπορεί να δοκιμαστεί σε παγκόσμια κλίμακα. Απλά θεωρούμε ότι δεν μπορούμε να σπεύσουμε να υιοθετήσουμε αυτού του είδους την απόφαση χωρίς να προβούμε σε μια διεξοδική μελέτη επιπτώσεων, ούτως ώστε να επαληθεύσουμε ότι δεν θα πληγεί η ανταγωνιστικότητα των χρηματοπιστωτικών κέντρων της Ευρώπης. Ως προς αυτό, κύριε Επίτροπε, θα ήθελα να δηλώσω με σαφήνεια ότι η θέση της Ομάδας του Ευρωπαϊκού Λαϊκού Κόμματος (Χριστιανοδημοκράτες) δεν έχει στόχο μια παρελκυστική τακτική ή την υιοθέτηση στάσης αναμονής. Ζητούμε κατεπειγόντως και μετ' επιτάσεως να διενεργηθεί δεόντως και άμεσα μελέτη επιπτώσεων, για την οποία συζητήσαμε επανειλημμένα στο Ευρωπαϊκό Κοινοβούλιο και η οποία θα μας δώσει τη δυνατότητα να λάβουμε μια τεκμηριωμένη απόφαση επί του θέματος.
<P>
Νομίζω ότι από τη μια πλευρά υπάρχει η υπερβολή που τείνουν να δημιουργούν οι στήλες γνώμης σε μερικές ευρωπαϊκές εφημερίδες, και από την άλλη πλευρά, υπάρχει η πραγματική κατάσταση, όπου πρέπει να διαχειριστούμε αυτό το ζήτημα με σοβαρότητα, έχοντας διεξοδική γνώση των πλεονεκτημάτων και των μειονεκτημάτων και λαμβάνοντας μια πολιτική απόφαση το ταχύτερο δυνατόν.
<SPEAKER ID="030" NAME="Udo Bullmann" LANGUAGE="DE">
Κύριε Πρόεδρε, λυπούμαι, κύριε Šemeta, αλλά αυτό που παρουσιάζετε δεν είναι αρκετό. Εδώ και μήνες το Κοινοβούλιο σας ανέθεσε το έργο να διερευνήσετε ποιες δράσεις μπορούμε να αναλάβουμε, μεταξύ άλλων σε σχέση με έναν φόρο επί των χρηματοπιστωτικών συναλλαγών· σας αναθέσαμε τη δουλειά εδώ σε τούτο το Σώμα. Δεν το πράξατε. Εκείνο που γνωρίζουμε για τη θέση σας -η οποία παρουσιάστηκε γραπτώς από την Επιτροπή σε περισσότερες της μίας περιπτώσεις- είναι κάτι διαφορετικό. Θέλετε να φορολογήσουμε τους μικρούς παρόχους χρηματοπιστωτικών υπηρεσιών: εκείνους που εξακολουθούν να διατηρούν υποκαταστήματα, που νοιάζονται για τους πελάτες τους, που νοιάζονται για τις μεσαίες επιχειρήσεις, που διασφαλίζουν ότι εξακολουθεί να είναι διαθέσιμη η πίστωση προς τις επιχειρήσεις. Τα μέρη που δεν επιθυμείτε να φορολογήσετε είναι οι κερδοσκόποι: εκείνοι που μεταφέρουν εκατομμύρια και δισεκατομμύρια οπουδήποτε στον κόσμο, με τις υψηλής συχνότητας συναλλαγές τους, με συνέπεια να καθιερώνεται ότι η οικονομία μας είναι απρόβλεπτη - απρόβλεπτη ακόμη και στους καλούς επιχειρηματίες και στους καλούς επενδυτές που θέλουν να δημιουργήσουν αξιοπρεπείς θέσεις εργασίας για το μέλλον. Επομένως, η θέση σας δεν είναι ικανοποιητική και, κατά συνέπεια, το Σώμα πρέπει να βρει τη δική του φωνή.
<P>
Λυπούμαι που λέω ότι ο κ. Gauzès -τον οποίο κατά τα άλλα εκτιμώ όλως ιδιαιτέρως- σφάλλει στη συγκεκριμένη περίπτωση. Σφάλλει διότι αμβλύνει τη θέση που υιοθέτησε το Σώμα προηγουμένως στην έκθεση Berès. Όποιος ψηφίσει υπέρ της πρότασης του κ. Gauzès, διασφαλίζει ότι η Επιτροπή θα κάνει το δικό της ούτως ή άλλως - προτείνει, δηλαδή, να μην υπάρξει κανένας φόρος επί των χρηματοπιστωτικών συναλλαγών. Αυτό θα είναι το αποτέλεσμα αν συμφωνήσουμε με τον κ. Gauzès. Αυτός είναι ο λόγος για τον οποίο θα ήταν λάθος να συμφωνήσουμε μαζί του σε αυτή την περίπτωση.
<P>
Όποιος θέλει να δώσει φωνή σε τούτο το Σώμα, εκείνος που επιθυμεί να ανακτήσει την εμπιστοσύνη, που επιθυμεί να διασφαλίσει ότι οι πολίτες της Ευρώπης μπορούν και πάλι να στραφούν στα θεσμικά μας όργανα με την ελπίδα και την πίστη ότι κάνουμε κάτι για να αντιμετωπίσουμε την κρίση πρέπει, σε αυτή την περίσταση, να ψηφίσει υπέρ της εναλλακτικής πρότασης ψηφίσματος που κατέθεσε η Ομάδα της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο και πρέπει να ψηφίσει υπέρ της τροπολογίας αριθ. 2, την οποία υποστηρίζουν περισσότερα από 120 μέλη του Σώματος, προερχόμενα από όλες τις μεγάλες Ομάδες. Σας ευχαριστώ για την υποστήριξή σας.
<SPEAKER ID="031" NAME="Olle Schmidt" LANGUAGE="SV">
Κύριε Πρόεδρε, θέλω να ευχαριστήσω την κ. Ποδηματά για την εποικοδομητική της συνεργασία. Καταφέραμε να επιτύχουμε έναν συμβιβασμό παρά κάποιες σοβαρές διαφωνίες. Τώρα είναι πλέον καιρός να τηρήσουμε τους συμβιβασμούς που ψηφίσαμε στην Επιτροπή Οικονομικής και Νομισματικής Πολιτικής. Θα ήθελα ιδιαίτερα να απευθύνω τα σχόλιά μου στον κ. Bullmann.
<P>
Το γεγονός ότι η έκθεση τονίζει τη σημασία της δημιουργίας μιας πραγματικής εσωτερικής αγοράς χωρίς φραγμούς είναι θετικό. Αυτό, βέβαια, παρέχει τη βάση για τη μεγέθυνση της Ευρώπης. Είναι σημαντικό να συζητήσουμε την πιθανότητα της χρηματοδότησης έργων υποδομής με τη συνδρομή ευρωπαϊκών ομολόγων έργων, για παράδειγμα, καθώς και μια πιθανή λύση για ευρωπαϊκή φορολόγηση του άνθρακα, ούτως ώστε να μπορέσουμε να μεταβούμε σε μια βιώσιμη παραγωγή στην Ευρώπη.
<P>
Είναι επίσης σημαντικό να επισημάνουμε ότι τα κράτη μέλη -εκείνα τα κράτη στα οποία ζείτε, κυρίες και κύριοι- πρέπει να επιτύχουν τους στόχους παροχής βοήθειας για να μπορέσουμε να χρηματοδοτήσουμε ουσιώδη έργα. Δυστυχώς, μόνο η Δανία, το Λουξεμβούργο, οι Κάτω Χώρες και η Σουηδία εκπληρώνουν επί του παρόντος αυτούς τους στόχους.
<P>
Πιστεύω επίσης ότι ο χρηματοδοτικός τομέας θα πρέπει να εμπλακεί και θα πρέπει να πληρώσει τα κόστη που έχουν επωμιστεί τα κράτη και οι φορολογούμενοι για τη διάσωση των τραπεζών σε κρίση. Ωστόσο, δεν πιστεύω ότι αποτελεί λύση η θέσπιση ενός φόρου χρηματοπιστωτικών συναλλαγών.
<P>
" χώρα μου θέσπισε μονομερώς ένα είδος φόρου χρηματοπιστωτικών συναλλαγών τη δεκαετία του 1980 και αυτό απλά οδήγησε σημαντικά τμήματα του χρηματοπιστωτικού τομέα να επανεγκατασταθούν στο Λονδίνο. Γνωρίζω καλά ότι θα πρέπει να είμαστε προσεκτικοί όταν προβαίνουμε σε συγκρίσεις μεταξύ Σουηδίας και Ευρώπης, αλλά η χρηματοπιστωτική αγορά είναι κινητική ανά πάσα στιγμή και, συνεπώς, είναι σημαντικό να αντλήσουμε διδάγματα από το παράδειγμα της Σουηδίας. Υφίσταται, επομένως, μείζων κίνδυνος να μην πραγματοποιηθεί η σταθεροποίηση της χρηματοπιστωτικής αγοράς που ευελπιστούμε να επιτευχθεί μέσω ενός φόρου χρηματοπιστωτικών συναλλαγών, αν η ΕΕ θεσπίσει τέτοιο φόρο μόνη της.
<P>
Κατά τη γνώμη της Ομάδας της Συμμαχίας Φιλελευθέρων και Δημοκρατών για την Ευρώπη, ένας φόρος χρηματοπιστωτικών συναλλαγών πρέπει να είναι εξ ορισμού παγκόσμιος για να μπορούν να υπάρξουν θετικές συνέπειες. " Ομάδα της Συμμαχίας Φιλελευθέρων και Δημοκρατών για την Ευρώπη απορρίπτει τις τροπολογίες αριθ. 1 και 2, τάσσεται όμως υπέρ της τροπολογίας αριθ. 3 του κ. Gauzès.
<SPEAKER ID="032" NAME="Philippe Lamberts" LANGUAGE="FR">
Κύριε Πρόεδρε, γιατί συζητάμε περί καινοτόμου χρηματοδότησης; Μας κατέλαβε αίφνης φορομανία; Και βέβαια όχι!
<P>
Όπως γνωρίζετε, τα δημόσια οικονομικά μας πρέπει να ανακάμψουν σε βιώσιμη βάση. Αυτό βέβαια σημαίνει υπεύθυνες δαπάνες, σημαίνει όμως επίσης δημιουργία προσόδων κατά τρόπο δίκαιο, αποδοτικό και βιώσιμο και, όπως γνωρίζετε, τα φορολογικά συστήματα που επί του παρόντος λειτουργούν στην Ευρώπη δεν πληρούν αυτά τα κριτήρια. Αυτά τα συστήματα δεν εξασφαλίζουν τους πόρους που απαιτούν οι κυβερνήσεις προκειμένου να εκπληρώνουν τα καθήκοντά τους δημόσιας υπηρεσίας - η εκπαίδευση, η έρευνα και η κοινωνική συνοχή είναι πεδία που έρχονται στο νου. Απέτυχαν να περιορίσουν τις αυξανόμενες ανισότητες σε ολόκληρη την Ευρώπη και συνεχίζουν να ενθαρρύνουν δραστηριότητες που είναι επιβλαβείς τόσο για το περιβάλλον όσο και για την κοινωνική συνοχή.
<P>
Είτε είναι ζήτημα φορολόγησης του χρηματοπιστωτικού κλάδου, είτε εξασφάλισης δίκαιης συνεισφοράς από τις μεγάλες επιχειρήσεις, επιβολής φόρου για το κλίμα και την ενέργεια ή αποτελεσματικής αντιμετώπισης της φοροαπαλλαγής και φοροαποφυγής, μόνο μια πανευρωπαϊκή προσέγγιση, όπως γνωρίζετε, θα μας βοηθήσει να εφαρμόσουμε αποτελεσματικές λύσεις. Οι μεμονωμένες προσπάθειες των κρατών μελών δεν είναι πλέον αποτελεσματικές. Κουραστήκαμε να ακούμε ότι όλα αυτά είναι αδύνατα και ότι χρειαζόμαστε ομοφωνία. Τι περιμένετε; Παραείναι περίπλοκο.
<P>
Αν δεν αναλάβουμε κοινή δράση, κανένα κράτος μέλος της Ευρωπαϊκής Ένωσης δεν θα είναι σε θέση να αποκαταστήσει βιώσιμα δημόσια οικονομικά σε 10 χρόνια από τώρα. Όταν πρόκειται για την οικονομική διακυβέρνηση -διότι περί αυτού πρόκειται επίσης- η τρέχουσα πρόταση είναι να πούμε στα κράτη μέλη: "Ακρωτηριάστε τον βραχίονα των δαπανών σας, ενώ παράλληλα δέστε πισθάγκωνα τον βραχίονα των εσόδων σας". Αυτό ακριβώς είναι εκείνο που αποκαλείται σύμφωνο ανταγωνιστικότητας. Πολύ θα ήθελα να δω με ποιον τρόπο αγωνίζεστε με τον ένα βραχίονα ακρωτηριασμένο και τον άλλο δεμένο.
<P>
Νομίζω ότι η έκθεση της κ. Ποδηματά διανοίγει προοπτικές, που πράγματι θα συμβάλουν στο να δοθούν απαντήσεις στο φορολογικό ζήτημα και, συνεπώς, ελπίζω ότι θα εγκριθεί από το Σώμα.
<SPEAKER ID="033" NAME="Ivo Strejček" LANGUAGE="CS">
Κύριε Πρόεδρε, ο πίνακας σε αυτή την αίθουσα συνεδριάσεων δείχνει ότι το σημερινό θέμα καλείται καινοτόμος χρηματοδότηση. Νομίζω ότι είναι σωστό και πρέπον να πούμε εδώ ότι στην πραγματικότητα συζητάμε για τη θέσπιση νέων ευρωπαϊκών φόρων και ήδη γνωρίζουμε εκ των προτέρων ποιος θα πρέπει να τους πληρώσει. Οι τράπεζες και τα χρηματοπιστωτικά ιδρύματα είναι εκείνα που θα πληρώσουν αυτούς τους νέους ευρωπαϊκούς φόρους. Νομίζω ότι είναι εσφαλμένο να επιρρίπτουμε στις τράπεζες την ευθύνη για την πρόκληση της χρηματοπιστωτικής κρίσης ή να λέμε ότι η οικονομική κρίση οφείλεται σε αυτές. Σε τελική ανάλυση, γνωρίζουμε εδώ και πολύ καιρό ότι η κύρια αιτία της κρίσης υπήρξε μια παγκόσμια οικονομική ανισορροπία, τα μακροπρόθεσμα χαμηλά επιτόκια, η υπερβολική ρύθμιση του χρηματοπιστωτικού τομέα και δυστυχώς, η πολιτική ανάμειξη σε πεδία στα οποία οι πολιτικοί δεν έχουν καμία δουλειά να προβάλλουν αιτήματα.
<P>
Το ποσό που φέρεται στα έγγραφα τεκμηρίωσης ότι θα κερδίσει η Ευρωπαϊκή Ένωση ή τα ευρωπαϊκά θεσμικά όργανα, για παράδειγμα από τη θέσπιση ενός φόρου επί των χρηματοπιστωτικών συναλλαγών, είναι πολύ αμφιλεγόμενο. Αυτό συμβαίνει διότι είναι εξαιρετικά πιθανό ότι ο χρηματοπιστωτικός τομέας θα βελτιώσει τις αποδόσεις του αντιδρώντας σε κάθε φόρο και στη θέσπιση κάθε νέου φόρου ή, σε βάρος της ευρωπαϊκής οικονομίας, θα μεταφέρει τελικά τη φορολογική του έδρα εκτός Ευρωπαϊκής Ένωσης. Ωστόσο, αν οι τράπεζες και τα χρηματοπιστωτικά ιδρύματα όντως παραμείνουν εδώ και συνεχίσουν να παρέχουν χρηματοπιστωτικές υπηρεσίες, τότε, θα μετακυλίσουν προφανώς αυτά τα κόστη στους πελάτες τους και τους καταναλωτές.
<P>
Είναι θετικό που διαπιστώνουμε ότι σημειώνεται κάποια λίαν περίπλοκη χρηματοοικονομική σταθεροποίηση στα κράτη μέλη και νομίζω ότι τα ευρωπαϊκά θεσμικά όργανα θα πρέπει επίσης να εμπλακούν. Δυστυχώς, δεν υπήρξε καμία αναφορά στην ανάγκη τα ευρωπαϊκά θεσμικά όργανα να περιστείλουν τις δαπάνες τους· τουναντίον, η κουβέντα αφορούσε μόνο τη θέσπιση νέων φόρων. Αν τα ευρωπαϊκά θεσμικά όργανα κλείσουν μερικούς από τους ευρωπαϊκούς οργανισμούς τους, που συχνά είναι περιττοί, υπερβολικοί και δαπανηροί, τότε σίγουρα θα περίσσευαν μερικά κεφάλαια για την υποστήριξη αρκετών ευρωπαϊκών έργων.
<P>
Θα ήθελα να προσθέσω κάτι για τα ευρωομόλογα. Αν εγκριθούν τα ευρωομόλογα, τότε αυτό σημαίνει ότι δεν υπάρχει κανένας λόγος να εξοικονομούμε, να βάζουμε χρήματα στην άκρη για το μέλλον, και κανένας λόγος να πραγματοποιούμε μεταρρυθμίσεις, διότι κάποιος πάντοτε θα τα αποπληρώνει. Υπάρχει αυξημένος ηθικός κίνδυνος εν προκειμένω. Οι Ευρωπαίοι Συντηρητικοί θα καταψηφίσουν αυτή την πρόταση, διότι τασσόμαστε κατά της θέσπισης νέων φόρων και της αύξησης των φόρων.
<SPEAKER ID="034" NAME="Jürgen Klute" LANGUAGE="DE">
Κύριε Πρόεδρε, κυρίες και κύριοι, η έκκληση για έναν φόρο χρηματοπιστωτικών συναλλαγών δεν είναι κάτι το νέο· πολέμιοι της παγκοσμιοποίησης ζητούν έναν τέτοιο φόρο εδώ και κάποια χρόνια. Μόλις πριν από πέντε χρόνια, ωστόσο, δεν θα περνούσε από το μυαλό κανενός σχεδόν ότι ενδέχεται να εφαρμοστεί αυτό στο ορατό μέλλον. Εντούτοις, αυτή την εβδομάδα, βρίσκεται στην ημερήσια διάταξη του Ευρωπαϊκού Κοινοβουλίου, μαζί με έναν φόρο διοξειδίου του άνθρακα και τα ευρωομόλογα, ορθώς κατά τη γνώμη μου.
<P>
Δεν μπορώ παρά να επικροτήσω και να υποστηρίξω τα χρηματοπιστωτικά μέσα που προτείνει η κ. Ποδηματά στην έκθεσή της και πιστεύω ότι θα υπερψηφιστούν. Αυτά τα μέσα είναι αναγκαία κατεπειγόντως. Μέχρι τώρα, η εξυγίανση των εθνικών προϋπολογισμών επικεντρώθηκε αποκλειστικά στις περικοπές δαπανών. Ωστόσο, οι περικοπές στις δημόσιες δαπάνες πρωτίστως πλήττουν τους εργαζόμενους, τους συνταξιούχους και τους φτωχούς· με άλλα λόγια, εκείνους που βασίζονται στο κράτος πρόνοιας.
<P>
Το σκέλος των εσόδων στα δημόσια οικονομικά μέχρι σήμερα έχει τελείως παραβλεφθεί. Είναι ο δεύτερος μοχλός που μπορούμε να χρησιμοποιήσουμε για να εξυγιάνουμε τους εθνικούς προϋπολογισμούς. Ιδιαίτερα, αν στραφούμε στο σκέλος των εσόδων, αυτό θα οδηγήσει στο να επωμιστούν αναλογούν βάρος του δημοσίου χρέους οι κύριοι υπαίτιοι της κρίσης δημοσίου χρέους.
<P>
Αν θέλουμε να εξυγιάνουμε τους εθνικούς προϋπολογισμούς, τότε πολύ απλά είναι επιτακτική ανάγκη να αυξήσουμε τα φορολογικά έσοδα. Μάλιστα, το υψηλό επίπεδο δημοσίου χρέους είναι αποτέλεσμα κυρίως της εθνικοποίησης του ιδιωτικού χρέους· με άλλα λόγια, του γεγονότος ότι οι κυβερνήσεις ανέλαβαν τα χρέη των ιδιωτικών τραπεζών και χρηματοδότησαν τις συνέπειες της χρηματοπιστωτικής κρίσης. Επομένως, τα κράτη δεν είναι σε καμία περίπτωση οι αποκλειστικοί υπεύθυνοι για την κρίση χρέους. Το να ζητάμε, επομένως, από τον χρηματοπιστωτικό τομέα να βάλει το χέρι βαθιά στις δικές του τσέπες δεν είναι απλά προφανές· αποτελεί πολιτικό μας καθήκον. Ένας φόρος χρηματοπιστωτικών συναλλαγών θα σημάνει επιτέλους ότι αυτός ο τομέας θα επωμιστεί μέρος αυτού του χρέους ως ένας από τους βασικούς θύτες της κρίσης δημοσίου χρέους. Αυτή η έκθεση θα έστελνε ένα σημαντικό πολιτικό μήνυμα, αν εγκριθεί ως έχει.
<P>
Παρομοίως, θεωρούμε τα ευρωομόλογα ένα λογικό και, συνεπώς, αναγκαίο μέσο. Θα συμβάλουν στη μείωση του χρέους περισσότερο από όλες τις κυρώσεις και τις συμβουλές μαζί, όσο καλοπροαίρετες και αν είναι αυτές. Τα παράπονα μερικών πλεονασματικών χωρών ότι τα ευρωομόλογα θα ανεβάσουν τα επιτόκια που πληρώνουν είναι απαράδεκτα αφού, ταυτόχρονα, οι εν λόγω πλεονασματικές χώρες κερδίζουν περισσότερα χάρη στις εξαγωγές τους προς τις χώρες με ελλείμματα. Μερικοί ενδεχομένως να το επικρίνουν αυτό ως ένωση μεταβιβαστικών πληρωμών. Ωστόσο, όποιος θέλει μια κοινωνική Ευρώπη -όποιος θέλει να παραμείνει η ΕΕ ενωμένη στο μέλλον- πρέπει να αποδεχθεί την ιδέα μιας ένωσης μεταβιβαστικών πληρωμών, τουλάχιστον επί της αρχής.
<P>
Τέλος, θα ήθελα να πω στην Επιτροπή ότι ελπίζω πως τώρα επιτέλους θα καταθέσει προτάσεις για έναν φόρο χρηματοπιστωτικών συναλλαγών· το ζητάμε αυτό εδώ και έναν χρόνο και πλέον.
<SPEAKER ID="035" NAME="Nigel Farage" LANGUAGE="EN">
Κύριε Πρόεδρε, η θεωρία για έναν φόρο Tobin περιφέρεται εδώ και χρόνια -η ιδέα ενός παγκόσμιου φόρου στο συνάλλαγμα- αλλά βέβαια, ουδέποτε δημοσιοποιήθηκε. Εκείνο που προτείνεται εδώ -και βέβαια, ακριβώς επειδή η Ευρωπαϊκή Ένωση έχει απεγνωσμένη ανάγκη από χρήματα και έχει περιέλθει σε πολύ δεινή θέση, έχει ανάγκη τους ιδίους πόρους της- είναι να αδράξουμε μια ευκαιρία για να τσακίσουμε τον χρηματοπιστωτικό τομέα, διότι είναι πολύ αντιδημοφιλής επί του παρόντος, και να θεσπίσουμε έναν φόρο επί των χρηματοπιστωτικών συναλλαγών μόνο στην Ευρωπαϊκή Ένωση, λες και με κάποιον τρόπο αυτό θα μας αποφέρει μεγάλα έσοδα.
<P>
Λυπούμαι, αλλά ζούμε σε μια παγκόσμια οικονομία. Αν καταστούμε μη ανταγωνιστικοί μέσω της φορολογίας ή των ρυθμίσεων, οι άνθρωποι απλά θα μετακινηθούν - και μπορούν να το κάνουν αυτό εντός 24 ωρών. Αν το κάνουμε αυτό θα σημαίνει ότι εφαρμόζουμε καμικάζι οικονομικά. " μεγαλύτερη αγορά συναλλάγματος στον κόσμο -ο μεγαλύτερος χρηματοπιστωτικός τομέας στον κόσμο- βρίσκεται στο Λονδίνο. Αν δεν ήμουνα καλύτερα ενημερωμένος, θα πίστευα ίσως ότι υπήρχε εδώ μια συνομωσία στα σκαριά για να πάψουν οι Αγγλοσάξονες να επιδίδονται σε όλες τις επιχειρηματικές τους δραστηριότητες.
<P>
Το 2010, ως αποτέλεσμα της οδηγίας για τους διαχειριστές οργανισμών εναλλακτικών επενδύσεων, ένα στα τέσσερα αμοιβαία κεφάλαια αντιστάθμισης κινδύνου εγκατέλειψαν το Σίτυ του Λονδίνου. Αν συνεχίσουμε αυτή την καθοδική πορεία, η Βρετανία θα χάσει τον μεγαλύτερο αυτοτελή κλάδο της. Νομίζω ότι ήλθε πλέον ο καιρός το Σίτυ του Λονδίνου και οι χρηματαγορές της Βρετανίας να υψώσουν το ανάστημά τους κατά της ιδιότητας του μέλους σε αυτή την Ευρωπαϊκή Ένωση. Ενδεχομένως, αν το ψηφίσουμε αυτό αύριο, θα είναι τόσο κακό που πραγματικά καλό θα ήταν σύμφωνα με το Κόμμα της Ανεξαρτησίας του "νωμένου Βασιλείου (UKIP), αλλά και σύμφωνα με την άποψή μας, να μη συμμετάσχουμε σε καμία περίπτωση σε αυτό το μαζικό σοσιαλιστικό πείραμα.
<SPEAKER ID="036" NAME="Martin Ehrenhauser" AFFILIATION="NI">
(DE) Κύριε Πρόεδρε, σφάλλετε, κύριε Farage. Από μένα έχετε ένα σαφές "Ναι" σε έναν φόρο χρηματοπιστωτικών συναλλαγών. Κατά τη γνώμη μου, αυτός είναι ένας τομέας στον οποίο η Ευρωπαϊκή Ένωση μπορεί να αποδείξει την αξία της. Ναι - χρειαζόμαστε την Ευρωπαϊκή Ένωση ακριβώς για τέτοια ζητήματα. Το Ευρωπαϊκό Κοινοβούλιο μπορεί επίσης να αποδείξει την αξία του εν προκειμένω. Αν όλοι ψηφίσουμε υπέρ αύριο, τότε αυτό θα μπορούσε να αποτελέσει ένα αποφασιστικό νέο βήμα στην κατεύθυνση ενός φόρου επί των χρηματοπιστωτικών συναλλαγών. " πολιτική, κατόπιν, θα μπορούσε να παράσχει τη σωστή απάντηση, που θα μας απελευθέρωνε οριστικά από τις αλυσίδες της σκλαβιάς στον χρηματοπιστωτικό τομέα.
<P>
Ωστόσο, ο φόρος επί των χρηματοπιστωτικών συναλλαγών θα πρέπει όχι μόνο να παράσχει κίνητρα στον χρηματοπιστωτικό τομέα για να προβαίνει σε μακροπρόθεσμες επενδύσεις εδώ, που παρέχουν προστιθέμενη αξία για την πραγματική οικονομία· όχι, θα πρέπει επίσης να έχει μια κοινωνική συνιστώσα και θα πρέπει επίσης να οδηγήσει, ξεκάθαρα, στη μετακύλιση των φορολογικών βαρών μακριά από τους εργαζομένους. Για να το κάνουμε αυτό θα απαιτηθεί θάρρος, ακόμη και σε τούτο το Σώμα, ιδιαίτερα όσον αφορά τη θέσπιση του φορολογικού συντελεστή. Ένας φορολογικός συντελεστής 0,03% ή 0,05% δεν είναι αρκετός. Θα πρέπει να θέσουμε ως στόχο προς επίτευξη έναν συντελεστή τουλάχιστον ή έως 0,5%. Συνεπώς ναι - ας αναλάβουμε μια σαφή δέσμευση για έναν πανευρωπαϊκό φόρο επί των χρηματοπιστωτικών συναλλαγών. Σίγουρα θα ψηφίσω υπέρ της τροπολογίας αριθ. 2 αύριο.
<SPEAKER ID="037" NAME="Markus Ferber" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, αυτή η συζήτηση αφορά όντως την καινοτόμο χρηματοδότηση, ήδη όμως ακούσαμε κάτι σε σχέση με αυτό. " καινοτομία δεν σημαίνει απλά εφεύρεση νέων φόρων ή μετονομασία εκείνου που ανέκαθεν υφίστατο, όπως συμβαίνει με το εθνικό χρέος.
<P>
Θα ήθελα να επικεντρωθώ πολύ σύντομα στο πραγματικό ζητούμενο αυτής της συζήτησης. Δεν πρόκειται για τη θέσπιση ευρωομολόγων -και τα κόμματα των Χριστιανοδημοκρατών (CDU) και της Χριστιανικής Κοινωνικής Ένωσης (CSU) αναμφίβολα θα επιχειρηματολογήσουν εναντίον αυτού- αλλά περισσότερο αφορά τα διδάγματα που πρέπει να αντλήσουμε από την κρίση στις χρηματοπιστωτικές αγορές και αυτό σημαίνει απλούστατα ότι πρέπει να φορολογηθεί και η κερδοσκοπία. Σημαίνει επίσης -και το δηλώνω αυτό απερίφραστα- ότι αν αυτό δεν μπορεί να γίνει σε παγκόσμια κλίμακα στην ομάδα G20, τότε πρέπει να το κάνουμε σε επίπεδο Ευρωπαϊκής Ένωσης.
<P>
Δεν υπάρχει εναλλακτική λύση· αυτός είναι ο λόγος για τον οποίο δεν επιζητώ απλά την επιδοκιμασία τώρα, κύριε Bullmann, αλλά μια καθαρή, ισχυρή ψήφο από το Ευρωπαϊκό Κοινοβούλιο αύριο. Σε αυτό, κύριε Επίτροπε, η Επιτροπή πρέπει να ενεργήσει ως σύμμαχός μας κατά των κρατών μελών - ιδιαίτερα κατά του κράτους μέλους που μόλις ακούσαμε να μιλάει πολύ φωναχτά για το τι σκέπτεται το Σίτυ του Λονδίνου. Απλά σας λέω, κύριε Farage: δείτε τα στοιχεία για την ανεργία και δείτε την οικονομική παρακμή της χώρας σας, που επικεντρώθηκε στα προϊόντα της χρηματοοικονομικής αγοράς. Αν εξακολουθούσατε να κατασκευάζετε αυτοκίνητα -όπως κάνουμε εμείς στη Βαυαρία και στη Γερμανία- τότε θα τα πηγαίνατε κάπως καλύτερα τώρα. Αυτός είναι ο λόγος για τον οποίο πρέπει να απαιτήσουμε τώρα τη θέσπιση του φόρου επί των χρηματοπιστωτικών συναλλαγών ως επιτακτική ανάγκη. Αποτελεί καθήκον μας ως Ευρωπαίων.
<SPEAKER ID="038" NAME="Leonardo Domenici" AFFILIATION="S&amp;D">
(IT) Κύριε Πρόεδρε, κυρίες και κύριοι, η έκθεση της κ. Ποδηματά περιέχει πολλές σημαντικές πτυχές, που δεν περιορίζονται στο ζήτημα του φόρου των χρηματοπιστωτικών συναλλαγών. " έκθεση βρίθει αναλύσεων και προτάσεων και ελπίζω να λάβει ευρεία στήριξη από το Σώμα.
<P>
Θα μπορούσε να αποτελέσει τη βάση για την πραγματική νέα ευρωπαϊκή φορολογική πολιτική που χρειαζόμαστε. Στο θέμα της φορολογικής εναρμόνισης, αυτή η έκθεση περιέχει επίσης προτάσεις που κινούνται στην κατεύθυνση της φορολογικής εναρμόνισης, η οποία προσδίδει νέα δύναμη και υπόσταση στην Ευρώπη, μολονότι είναι σαφές πως επί του παρόντος, η συζήτηση εστιάζει κυρίως στον φόρο επί των χρηματοπιστωτικών συναλλαγών που πρέπει να εφαρμοστεί ως ένα πρώτο βήμα στην Ευρώπη. Πιστεύω ότι ήλθε πλέον η ώρα για θαρραλέες αποφάσεις, που θα πρέπει να εφαρμοστούν με ισόρροπο τρόπο, ωστόσο όμως να δείχνουν μπροστά. Πιστεύω ότι η Ευρώπη έχει ευθύνη να δείξει στον κόσμο τον δρόμο εμπρός· πιστεύω ότι αυτό το Σώμα έχει ευθύνη να στείλει μια ένδειξη και ένα πολιτικό μήνυμα.
<P>
Επιτρέψτε μου να πω ένα πράγμα στον κ. Schmidt, τη νοημοσύνη και την ενάργεια πνεύματος του οποίου σέβομαι πραγματικά: προσέξτε τα επιχειρήματα που χρησιμοποιούμε, διότι αν πούμε σήμερα ότι δεν μπορούμε να θεσπίσουμε έναν φόρο χρηματοπιστωτικών συναλλαγών εξαιτίας της ύπαρξης φορολογικών παραδείσων, θα κάνουμε τους ευρωπαίους πολίτες να νιώσουν ανήμποροι σε μια στιγμή κατά την οποία πολλά από αυτά τα χρηματοπιστωτικά ιδρύματα αρχίζουν να επιστρέφουν στον αδιαφανή κόσμο τους.
<P>
Αυτό δεν το λένε μόνο οι Σοσιαλιστές. Στη χώρα μου την Ιταλία αυτή η πρόταση υποστηρίζεται επίσης από πολλές αυτόνομες και ανεξάρτητες ομάδες· υποστηρίζεται επίσης από το καθολικό, δημοκρατικό κίνημα για την προώθηση της ανάπτυξης και της ισόρροπης μεγέθυνσης.
<SPEAKER ID="039" NAME="Sylvie Goulard" AFFILIATION="ALDE">
(FR) Κύριε Πρόεδρε, θα ήθελα να επαινέσω το έργο της συναδέλφου μας, της κ. Ποδηματά, που πράγματι εξετάζει αρκετά, εξαιρετικά ευαίσθητα θέματα. Δεν θα μιλήσω για τα ευρωομόλογα, τα οποία τα εξετάζω η ίδια στην έκθεσή μου για την οικονομική διακυβέρνηση. Θα ήθελα να θίξω τρία ζητήματα όσον αφορά τον φόρο επί των χρηματοπιστωτικών συναλλαγών.
<P>
Πρώτον, χρειαζόμαστε νέους πόρους εισοδήματος και δικαιούμαστε σε αυτό το Κοινοβούλιο να συζητάμε πότε-πότε για το σκέλος των εσόδων; " απάντησή μου είναι "ναι". Υπάρχουν μερικά ταμπού στην Ευρώπη· ωστόσο, αποτελεί πεποίθησή μου ότι δεν θα καταφέρουμε να κάνουμε μια συνολική συζήτηση για τον τρόπο τερματισμού της κρίσης αν δεν μπορέσουμε να εξετάσουμε αυτό το ζήτημα χωρίς ταμπού, συνεπώς, επικροτώ το έργο που επιτέλεσε ο Επίτροπος Šemeta αναφορικά με την εναλλακτική φορολόγηση.
<P>
Δεύτερον, χρειαζόμαστε έναν φόρο χρηματοπιστωτικών συναλλαγών; Κατά τη γνώμη μου, αποτελεί μια άκρως ενδιαφέρουσα εναλλακτική προς διερεύνηση. Θα μπορούσα να αναφερθώ, για παράδειγμα, στο έργο που επιτέλεσε πρόσφατα η Ευρωπαϊκή Κεντρική Τράπεζα στη διαβούλευση που διοργάνωσε με την επιτροπή που είναι αρμόδια για την οδηγία για τις αγορές χρηματοπιστωτικών μέσων (MiFID), ιδιαίτερα δε, στο τμήμα που αναφέρεται στις συναλλαγές υψηλής συχνότητας, στις αστραπιαίες δηλαδή συναλλαγές που πραγματοποιούνται μέσω υπολογιστών. Είναι σαφές ότι σημειώθηκαν μερικές πρόσφατες και επικίνδυνες εξελίξεις και συμμερίζομαι εν προκειμένω την άποψη του κ. Ferber ότι πρέπει να προβούμε σε διάκριση μεταξύ των δραστηριοτήτων της αγοράς που επιτρέπουν την αύξηση της ρευστότητας και των δραστηριοτήτων που έχουν έναν πιο κερδοσκοπικό και ενδεχομένως πιο επιζήμιο χαρακτήρα.
<P>
" τρίτη και τελευταία μου ερώτηση είναι: χρειαζόμαστε παγκόσμιους ή ευρωπαϊκούς κανόνες; Θα ήθελα να μάθω τι σημαίνει "παγκόσμιο". Θα καθίσουμε να περιμένουμε έως ότου η τελευταία εναπομείνασα δικτατορία του κόσμου δώσει το πράσινο φως προτού λάβουμε μια απόφαση για κάτι στην Ευρωπαϊκή Ένωση; Κρυβόμαστε πίσω από την παγκοσμιοποίηση για να αποφύγουμε να αντιμετωπίσουμε κατάματα τις ευθύνες μας; Νομίζω πως αυτό θα ήταν εντελώς παράλογο. Σαφώς και πρέπει να εξετάσουμε τον δυνητικό κίνδυνο της επανεγκατάστασης -δεν είμαστε ανεύθυνοι- πλην όμως, από την άλλη πλευρά, το Ευρωπαϊκό Κοινοβούλιο δεν πρέπει να λαμβάνει τις αποφάσεις του υπό το κράτος απειλής.
<SPEAKER ID="040" NAME="Sven Giegold" AFFILIATION="Verts/ALE">
(DE) Κύριε Πρόεδρε, κυρίες και κύριοι, θα ήθελα και εγώ καταρχάς να εκφράσω τις ευχαριστίες μου στην κ. Ποδηματά. Δεν είχε εύκολο έργο τις τελευταίες εβδομάδες. Είμαι βέβαιος ότι θα διαπιστώσατε από τα ηλεκτρονικά μηνύματα που λάβαμε και από την έντονη συζήτηση που έγινε -ακόμη και εντός μερικών ομάδων- πως αυτό είναι ένα ζήτημα που το παρακολουθούν στενά πολλοί πολίτες μας που θέλουν να δουν τι θέση θα λάβουν οι πολιτικοί στο Ευρωπαϊκό Κοινοβούλιο σε σχέση με αυτό το θέμα.
<P>
Ο φόρος επί των χρηματοπιστωτικών συναλλαγών είναι αποτέλεσμα της πρωτοβουλίας των πολιτών που είναι η κινητήριος δύναμη αυτής της πρότασης, η οποία ουσιαστικά βασίζεται στον φόρο Tobin, η δε θέση του Κοινοβουλίου επί του θέματος θα είναι, επομένως, αποφασιστική. Πρώτον, υπάρχει ένα καίριο ερώτημα: πρέπει να είναι ένας παγκόσμιος φόρος; Σε παγκόσμια κλίμακα, ελάχιστοι εναντιώνονται σε αυτόν τον φόρο. Το επόμενο ερώτημα είναι: θα πρέπει να τον θεσπίσουμε επίσης σε ευρωπαϊκό επίπεδο; Για να είμαι ειλικρινής, λυπούμαι που λέω ότι πολλοί από τους πολέμιούς της κρύβονται πίσω από το επιχείρημα που αφορά την Ευρώπη. Θα πρέπει να απορρίψουμε κατηγορηματικά τέτοιες συγκεκαλυμμένες τακτικές εδώ και τώρα, διότι έχουμε επιτυχείς φόρους επί των συναλλαγών ακόμη και σε εθνικό επίπεδο και αυτοί οι φόροι επί των συναλλαγών λειτουργούν σε δευτερεύουσες αγορές.
<P>
Με άλλα λόγια, ακόμη και αν ο κ. Šemeta εργάζεται επί του παρόντος για τη μελέτη επιπτώσεων, δεν έχει νόημα να διερευνήσουμε αν μπορεί να λειτουργήσει ή όχι ένας φόρος επί των συναλλαγών· θα πρέπει να διερευνήσουμε μόνο σε ποιες δευτερεύουσες αγορές μπορεί να θεσπιστεί σε εθνικό επίπεδο και σε ποιες δευτερεύουσες αγορές μπορεί να θεσπιστεί σε ολόκληρη την Ευρώπη, καθώς και σε εκείνες τις δευτερεύουσες αγορές όπου μπορεί να θεσπιστεί μόνο σε παγκόσμια κλίμακα. Αυτό σημαίνει επίσης ότι έτσι όπως είναι διατυπωμένη η τροπολογία, όποιος ισχυρίζεται ότι επιδιώκει τη φορολόγηση των συναλλαγών δεν έχει κανέναν λόγο να καταψηφίσει αύριο τη διατύπωση που προτάθηκε από κοινού από 120 βουλευτές του ΕΚ.
<P>
Σας καλώ, κύριε Šemeta, να διενεργήσετε με σωστό τρόπο τη μελέτη σας επιπτώσεων και να λάβετε υπόψη πόσο υποφορολογείται ο χρηματοπιστωτικός τομέας. Κυρίες και κύριοι, ας στείλουμε ένα σαφές μήνυμα αύριο υπέρ ενός ευρωπαϊκού φόρου επί των χρηματοπιστωτικών συναλλαγών. Δεν υπάρχει κανένας τεχνικός λόγος για να μην το κάνουμε.
<SPEAKER ID="041" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, επί μακρόν υπήρχε η ανάγκη για τη θεσμοθέτηση ενός φόρου επί των χρηματοπιστωτικών συναλλαγών (ΦΧΣ) σε παγκόσμιο επίπεδο και, συνεπώς, και σε επίπεδο Ευρωπαϊκής Ένωσης, όπως επίσης υπάρχει ανάγκη να δοθεί ένα τέλος στους φορολογικούς παραδείσους και στα κερδοσκοπικά χρηματοοικονομικά προϊόντα. Υπήρχε επί μακρόν η ανάγκη ελέγχου και αποτελεσματικής ρύθμισης της κεφαλαιαγοράς, μέσω της αποτροπής της κερδοσκοπίας σε πολύ ευρύ φάσμα προϊόντων, μεταξύ άλλων, στα αγαθά, τις συναλλαγές ακίνητης περιουσίας, τις συντάξεις, την ασφάλιση, καθώς και σε ένα ολόκληρο φάσμα παραγώγων, μεταξύ άλλων εκείνων που βασίζονται στα ίδια τα κρατικά ομόλογα.
<P>
Δυστυχώς, η Ευρωπαϊκή Επιτροπή δεν σημείωσε καμία πρόοδο με αυτές τις προτάσεις, είναι όμως ευρέως γνωστό ότι η φοροδιαφυγή και η φορολογική απάτη εκτιμάται ότι κοστίζουν περί τα 250 δισεκατομμύρια ευρώ ετησίως στην Ευρώπη, ποσό που θα ήταν αρκετό για να καλυφθούν τα δημόσια ελλείμματα χωρίς να υπάρξει ανάγκη αύξησης των φόρων. Σύμφωνα με τρέχουσες προβολές, ακόμη και με χαμηλό ρυθμό, ένας ΦΧΣ θα απέφερε σχεδόν 200 δισεκατομμύρια ευρώ ετησίως σε επίπεδο Ευρωπαϊκής Ένωσης και 650 δισεκατομμύρια δολάρια "ΠΑ σε παγκόσμιο επίπεδο.
<P>
Σε αυτό ακριβώς το πλαίσιο ρωτάμε πώς μπορεί να γίνει δεκτό να αναβληθεί μια σαφής θέση όσον αφορά τη δημιουργία ενός ΦΧΣ σε επίπεδο Ευρωπαϊκής Ένωσης υπό την πρόφαση μιας άλλης μελέτης, νέων μελετών, ή περαιτέρω αξιολόγησης; Είναι πλέον καιρός να λάβουμε σαφείς αποφάσεις σχετικά με τον έλεγχο και τη φορολόγηση του κεφαλαίου. Είναι πλέον καιρός να σταματήσουμε να υποχρεώνουμε πρωτίστως τους εργαζομένους, τις επιχειρήσεις πολύ μικρής κλίμακας και τις μικρές επιχειρήσεις να πληρώνουν για την οικονομική και κοινωνική κρίση.
<SPEAKER ID="042" NAME="Marta Andreasen" AFFILIATION="EFD">
(ΕΝ) Κύριε Πρόεδρε, η Ευρωπαϊκή Ένωση επιδιώκει εδώ και κάποιο διάστημα να αυτοχρηματοδοτηθεί μέσω ενός ευρωπαϊκού φόρου. " προτίμησή της φαίνεται να στρέφεται προς έναν φόρο χρηματοπιστωτικών συναλλαγών. Εκτιμάται ότι αυτός θα απέφερε 200 δισεκατομμύρια ευρώ ετησίως.
<P>
Αντιτίθεμαι σθεναρά στη θεσμοθέτηση ενός νέου φόρου από την Ευρωπαϊκή Ένωση, κατά βάση διότι αυτό θα επιτρέψει στην Ευρωπαϊκή Ένωση να αποφασίζει για το μέγεθος και τη σύνθεση του προϋπολογισμού της ΕΕ, χωρίς να έχουν λόγο σε αυτό τα κράτη μέλη και οι πολίτες τους. Ακόμη χειρότερα, θα στερήσει από τα κράτη μέλη τη δυνατότητα να καλούν τη γραφειοκρατία της ΕΕ να λογοδοτεί.
<P>
Αν θεσπιστεί σε εθνικό επίπεδο για να ελέγξει τον κίνδυνο στον τομέα των χρηματοπιστωτικών υπηρεσιών, τα κόστη αναπόφευκτα θα μετακυλιστούν στους φορολογούμενους. Μολονότι υπάρχει μια αίσθηση ότι οι χρηματοπιστωτικές υπηρεσίες και ο τραπεζικός τομέας θα πρέπει να πληρώσουν τον λογαριασμό για την κρίση, δεν θα πρέπει να εξαπατήσουμε τους πολίτες μας επιβάλλοντας σε αυτούς ένα πρόσθετο φορολογικό βάρος.
<SPEAKER ID="043" NAME="Andreas Mölzer" AFFILIATION="NI">
(DE) Κύριε Πρόεδρε, η φορολόγηση της κερδοσκοπίας -που, σε πολλές περιπτώσεις, δεν αποφέρει κανένα όφελος στην πραγματική οικονομία- μέσω ενός φόρου επί των χρηματοπιστωτικών συναλλαγών αναμφίβολα κινείται στη σωστή κατεύθυνση. Ωστόσο, ένας τέτοιος φόρος δεν θα πρέπει να χρησιμοποιηθεί ως ευκαιρία για κάτι που θα παραπέμπει σε φόρο της ΕΕ που θα εισαχθεί από την πίσω πόρτα και για να δικαιολογήσει τη φορολογική κυριαρχία της ΕΕ. Δυστυχώς, όμως, αυτή η έκθεση μας οδηγεί σε αυτήν ακριβώς την κατεύθυνση. Κατά τη γνώμη μου, η ΕΕ δεν είναι κράτος - και ούτε θα πρέπει να γίνει. " φορολογική κυριαρχία πρέπει να παραμείνει ευθύνη των κρατών μελών.
<P>
Αν οι Βρυξέλλες δεν μπορούν να διαχειριστούν τον προϋπολογισμό τους, τότε θα πρέπει να γίνουν περικοπές. Υπάρχουν ήδη αρκετές εξουσίες που θα μπορούσαν να ρυθμίζονται καλύτερα σε εθνικό επίπεδο παρά σε επίπεδο ΕΕ. Επιπλέον, η ζούγκλα των επιδοτήσεων και οι οργανισμοί της ΕΕ παρέχουν άπλετες δυνατότητες για εξοικονόμηση. " θέσπιση ευρωομολόγων που επίσης προτείνεται στην έκθεση θα πρέπει κατά τη γνώμη μου να απορριφθεί. Αντιβαίνει σε κάθε οικονομική λογική και δεν είναι τίποτε άλλο παρά ένα ακόμη μέτρο για να γίνει η ΕΕ μια ένωση μεταβιβαστικών πληρωμών. Αυτό είναι κάτι που το απορρίπτω.
<SPEAKER ID="044" NAME="Diogo Feio" AFFILIATION="PPE">
(PT) Κύριε Πρόεδρε, το ζήτημα της καινοτόμου χρηματοδότησης σε παγκόσμιο και ευρωπαϊκό επίπεδο δεν είναι μόνο σημαντικό, αλλά και άκρως επίκαιρο. Θεωρώ λυπηρό το γεγονός ότι περιορίστηκε στην ύπαρξη ή όχι ενός νέου φόρου επί των χρηματοπιστωτικών συναλλαγών, ακόμη κι έτσι όμως, δεν θα φυγομαχήσω από τη συζήτηση.
<P>
Υπάρχουν αρκετά ερωτήματα που θέλω να θέσω εδώ. Καταρχάς, γνωρίζει το Σώμα να υπάρχει καμιά κρίση που να επιλύθηκε μέσω της ύπαρξης ενός νέου φόρου; Γνωρίζετε καμιά μελέτη για τα κόστη διαχείρισης αυτού του νέου φόρου; Γνωρίζετε καμιά μελέτη που να καθορίζει τις συνέπειες που θα έχει αυτός ο νέος φόρος στην οικονομία; Για να είμαι απολύτως ειλικρινής, δεν γνωρίζω καμία. Επιπλέον, γνωρίζετε καμιά μορφή ρύθμισης που να διενεργείται μέσω της θέσπισης νέων φόρων, ή μήπως η ρύθμιση διενεργείται μέσω της εποπτείας και του ελέγχου της αγοράς; Θεωρώ σαφές ότι αυτό συμβαίνει.
<P>
Θα τελειώσω με την έκκληση αυτή η αντιπαράθεση απόψεων και συζήτηση να διεξαχθεί σε πρέπον νηφάλιο κλίμα και όχι με βάση τις ιδεολογίες εκείνων που λίγο νοιάζονται για την ανάπτυξη της οικονομίας και των επιχειρήσεων και για την ευημερία των πολιτών.
<SPEAKER ID="045" NAME="Enrique Guerrero Salom" AFFILIATION="S&amp;D">
(ES) Κύριε Πρόεδρε, σε λίγους μήνες συμπληρώνονται τέσσερα χρόνια αφότου νιώσαμε τα πρώτα συμπτώματα, τις πρώτες συνέπειες αυτής της καταστροφικής οικονομικής κρίσης, της χειρότερης που έχει σημειωθεί στον κόσμο τα τελευταία τρία τέταρτα του αιώνα.
<P>
Ξεκίνησε ως μια μεγάλη διεθνής αναταραχή στον χρηματοοικονομικό τομέα· έπειτα μετατράπηκε σε οικονομική κρίση και επεκτάθηκε στην πραγματική οικονομία, πλήττοντας την ανάπτυξη και τις θέσεις εργασίας και προκαλώντας σοβαρές κοινωνικές επιπτώσεις· δεν θα πρέπει δε να λησμονούμε ότι για εκατοντάδες εκατομμύρια ανθρώπων σε ολόκληρο τον κόσμο πρόκειται για ανθρωπιστική κρίση.
<P>
Έκτοτε, είδαμε πολυάριθμες διεθνείς συναντήσεις, προεξάρχουσας της ομάδας G20, με ισχυρή παρουσία των κρατών μελών της Ευρωπαϊκής Ένωσης. Έγιναν πολλές σθεναρές δηλώσεις και επίσημες δεσμεύσεις σε αυτές τις συγκεντρώσεις για τη μεταρρύθμιση των διεθνών χρηματοπιστωτικών οργανισμών, τη μεταρρύθμιση των φορολογικών συστημάτων, τη θεσμοθέτηση εισφορών επί των διεθνών χρηματοπιστωτικών συναλλαγών. Ωστόσο, δεν ήταν σχεδόν τίποτα παραπάνω από επίσημες δηλώσεις.
<P>
Μάλιστα, μένει να γίνει όλη η δουλειά στην πράξη για την καταπολέμηση των φορολογικών παραδείσων και τη μεταρρύθμιση των χρηματοπιστωτικών ιδρυμάτων.
<P>
Θα ήθελα να κάνω τη διασύνδεση ανάμεσα σε αυτή την έκθεση και στις ανάγκες των πολιτικών ανάπτυξης. Οι αναπτυσσόμενες χώρες πάσχουν από τις συνέπειες της κρίσης σε μεγαλύτερο βαθμό σε σύγκριση με άλλες: έχουν μικρότερη ανάπτυξη, λιγότερες θέσεις εργασίας, μεγαλύτερη δυσκολία στην εξασφάλιση εξωτερικής χρηματοδότησης, μεγαλύτερα χρέη και λιγότερη επίσημη αναπτυξιακή βοήθεια. Ο φόρος επί των χρηματοπιστωτικών συναλλαγών θα παράσχει μια νέα ισχυρή πηγή χρηματοδότησης της ανάπτυξης.
<P>
Κατά συνέπεια, πιστεύω ότι αξίζει να υποστηρίξουμε αυτές τις πτυχές της έκθεσης Ποδηματά, θα ήθελα δε σε αυτό το σημείο να καλέσω το Κοινοβούλιο να τιμήσει τον ρόλο του, υπενθυμίζοντας στο Σώμα ότι η θεσμοθέτηση της εισφοράς εγκρίθηκε από το Σώμα τον Μάρτιο του 2010 σε μια έκθεση σχετικά με τις επιπτώσεις της κρίσης στις αναπτυσσόμενες χώρες.
<SPEAKER ID="047" NAME="Carl Haglund" AFFILIATION="ALDE">
(SV) Κύριε Πρόεδρε, θα ήθελα να ευχαριστήσω την εισηγήτρια, που κατάφερε να παρουσιάσει μια έκθεση, η οποία ενθαρρύνει επίσης τη συζήτηση. Νομίζω ότι είναι σημαντικό να θυμηθούμε το γεγονός ότι η Ευρωπαϊκή Επιτροπή υποσχέθηκε στην πραγματικότητα να παρουσιάσει αρκετές φιλόδοξες προτάσεις έως το καλοκαίρι αναφορικά με ό,τι συνήθως αποκαλούμε "ίδιοι πόροι". Αυτοί οι συγκεκριμένοι φόροι για τους οποίους μόλις συζητήσαμε σίγουρα θα περιλαμβάνονται σε αυτό.
<P>
Αυτός ενδεχομένως είναι ο λόγος που νομίζω ότι οι εκθέσεις πρωτοβουλίας, όπου λαμβάνουμε εμείς οι ίδιοι την πρωτοβουλία αναφορικά με ένα συγκεκριμένο θέμα, μπορεί να είναι ελαφρώς προβληματικές, διότι τείνουμε πρώτα να ζητάμε ένα σημαντικό προπαρασκευαστικό έργο, το οποίο περιλαμβάνει μελέτες των επιπτώσεων που ενδέχεται να έχουν διάφοροι φόροι και άλλα πράγματα και, μόνο τότε, εδώ σε τούτο το Σώμα, να προκαταλαμβάνουμε αυτό το σημαντικό προπαρασκευαστικό έργο λέγοντας εκείνο που θέλουμε ασχέτως των πληροφοριών που ετοιμάζει η Επιτροπή.
<P>
Νομίζω ότι ο κ. Feio κινήθηκε στη σωστή κατεύθυνση σε σχέση με αυτό, διότι συχνά συμβαίνει να εξετάζουμε αυτούς τους φόρους από ιδεολογική σκοπιά. Για παράδειγμα, συζητάμε επί του παρόντος την επιβολή ενός φόρου στον χρηματοπιστωτικό τομέα. " όλη κατάσταση είναι πολύ περίπλοκη. Σπανίως ακούμε επιχειρήματα που σχετίζονται με τις τεχνικές λεπτομέρειες του τι θα συνεπάγεται αυτό. Αντιθέτως, πρόκειται για ζήτημα αρχής: θέλουμε να έχουμε έναν τέτοιον φόρο.
<P>
Σε αυτό το πλαίσιο, μπορούμε επίσης να συζητήσουμε πόσο καινοτόμοι είμαστε. Για ιδεολογικούς λόγους, θέλαμε αυτούς τους φόρους πριν από 30 και πλέον χρόνια, συνεπώς δεν είναι κάτι το ιδιαίτερα καινοτόμο να τους απαιτούμε. Παρά ταύτα, κατανοώ ότι μερικοί άνθρωποι ενδεχομένως να τους θεωρούν αναγκαίους. Προσωπικά πιστεύω πως είναι σημαντικό να θεσμοθετήσουμε έναν φόρο χρηματοοικονομικών υπηρεσιών και να το πράξουμε αυτό σε παγκόσμιο επίπεδο. Κάποιος εδώ ρώτησε τι θα σήμαινε αυτό. Δεν θα σήμαινε ότι θα πρέπει να περιμένουμε έως ότου φύγει και ο τελευταίος δικτάτορας που παραμένει σε κάποια γωνιά του πλανήτη μας. Το ζήτημα αφορά περισσότερο το αν θα μπορούσαμε να επιτύχουμε κάτι σε επίπεδο ομάδας G20. Αυτό, βέβαια, είναι επίσης εκείνο στο οποίο στοχεύει η Γαλλία, που προεδρεύει της ομάδας G20 φέτος.
<P>
Ωστόσο, σε αυτό το σημείο, δεν έχουμε την υπομονή να θυμηθούμε ότι μέχρι το καλοκαίρι θα λάβουμε σοβαρές προτάσεις από την Επιτροπή. Συνεπώς, πιστεύω ότι θα σημειώσουμε πρόοδο χωρίς να καταστήσουμε ιδεολογικό αυτό το ζήτημα, διότι πρόκειται επίσης για ένα πραγματιστικό ζήτημα. Πρέπει επίσης να θυμόμαστε ότι αυτοί οι φόροι όντως πρέπει να λειτουργήσουν στην πράξη.
<SPEAKER ID="048" NAME="Keith Taylor" AFFILIATION="Verts/ALE">
(EN) Κύριε Πρόεδρε, παίρνω τον λόγο για να επιχειρηματολογήσω υπέρ του φόρου επί των χρηματοπιστωτικών συναλλαγών (ΦΧΣ). Ο ΦΧΣ παρέχει μια ευκαιρία αποκατάστασης της ισορροπίας και της ζημίας που προκάλεσαν τα μέτρα λιτότητας, το έλλειμμα και τα μέτρα που εγκρίθηκαν για την αποπληρωμή του.
<P>
Ωστόσο, είναι σημαντικό να θεσπιστεί φορολόγηση που θα συνάδει με τις τρέχουσες περιστάσεις καθώς, στο "νωμένο Βασίλειο για παράδειγμα, η τράπεζα Barclays κατέβαλε μόλις 113 εκατομμύρια λίρες στερλίνες ως εταιρικό φόρο το 2009, πολύ πιο κάτω από τον συντελεστή του 28% του "Β, ενώ η Royal Bank of Scotland διέθεσε 25 δισεκατομμύρια ευρώ σε μηχανισμούς φοροαποφυγής το ίδιο έτος και κόστισε στα Υπουργεία Οικονομικών του "Β και των "ΠΑ 500 εκατομμύρια ευρώ σε απολεσθέντα έσοδα.
<P>
Στο "νωμένο Βασίλειο, σχηματίστηκε μια ομάδα για τη στήριξη του ΦΧΣ. Ονομάζεται ομάδα για τον φόρο Ρομπέν των Δασών, από το όνομα της θρυλικής μορφής που έκλεβε από τους πλούσιους για να δίνει στους φτωχούς.
<P>
Υποστηρίζω την εκστρατεία τους και παρωθώ το Κοινοβούλιο να πράξει το ίδιο.
<SPEAKER ID="049" NAME="Νίκη Τζαβέλα" AFFILIATION="EFD">
(EN) Κύριε Πρόεδρε, η έκθεση της κ. Ποδηματά είναι πολύ προσεκτικά εξισορροπημένη και καλά αιτιολογημένη και θα πρέπει όλοι μας να επικροτήσουμε αύριο τα τέσσερα χρηματοδοτικά μέσα που παρουσιάζονται στην έκθεση. Τα τέσσερα μέτρα είναι όλα τους καινοτόμα, θα ήθελα δε να πω ότι δεν θα πρέπει να περιορίσουμε τη συζήτηση μόνο στον φόρο επί των χρηματοπιστωτικών συναλλαγών. Θα πρέπει να είμαστε προσεκτικοί στην επιλογή του ποιοι θα εφαρμοστούν· θα πρέπει να αποκλείσουμε τη φορολόγηση τομέων όπως είναι ο τομέας της ενέργειας, που έχουν πολλαπλασιαστικό αποτέλεσμα στα κόστη διαβίωσης. Επομένως, για την τελική φάση του ζητήματος, η Επιτροπή θα πρέπει να διεξαγάγει μια αξιολόγηση μέσω μιας μελέτης των επιπτώσεων της αποδοτικότητας και των δυνητικών αποτελεσμάτων της χρήσης αυτών των μέσων.
<SPEAKER ID="050" NAME="Gunnar Hökmark" AFFILIATION="PPE">
(EN) Κύριε Πρόεδρε, θα ήθελα καταρχάς να συγχαρώ την εισηγήτρια που επεσήμανε μερικές ενδιαφέρουσες πολιτικές διαφορές σε αυτή την έκθεση.
<P>
Επιτρέψτε μου επίσης να αποσαφηνίσω ένα πράγμα, αφού πρώτα άκουσα αυτή τη συζήτηση, και αυτό είναι ότι ο φόρος επί των χρηματοπιστωτικών συναλλαγών δεν θα καταβάλλεται από κανέναν άλλον πλην των πελατών. Είναι το ίδιο που συμβαίνει με την ηλεκτρική ενέργεια, τα αυτοκίνητα ή τα όποια άλλα αγαθά ή υπηρεσίες. Με τη φορολόγηση των παραπάνω, αυξάνεται η τιμή για τον καταναλωτή. Καμία τράπεζα δεν θα πληρώσει γι' αυτό. Οι τράπεζες θα χρειαστεί σε κάθε περίπτωση να αυξήσουν το κεφάλαιό τους στη διάρκεια της επερχόμενης δεκαετίας.
<P>
Συνεπώς, η φορολόγηση θα στρέφεται στους πελάτες. Αυτό ίσως να είναι καλό διότι, βέβαια, χρειαζόμαστε τους φόρους. Είναι όμως ένας καλός φόρος; Όπως προανέφερε ο καλός μου συνάδελφος, ο κ. Schmidt, το δοκιμάσαμε στη Σουηδία, όπου ονομαζόταν ο φόρος "κουτάβι". Ήταν λίγο πολύ ο ίδιος φόρος που συζητάμε τώρα και ήταν επιτυχία - για το Σίτυ του Λονδίνου! Αυτό συνέβη διότι η διαπραγμάτευση των μετοχών μεταφέρθηκε στο Λονδίνο, η δε διαπραγμάτευση των ομολόγων λίγο-πολύ πέθανε.
<P>
Αυτός είναι ο λόγος για τον οποίο με εκπλήσσουν κάπως τα όσα ειπώθηκαν στη συζήτηση. " διαφορά είναι ανάμεσα σε εκείνους που θέλουν να ξέρουν ποιες θα ήταν οι συνέπειες και σε εκείνους που δεν θέλουν να ξέρουν τις συνέπειες - εκείνους που θέλουν μια μελέτη επιπτώσεων και εκείνους που δεν την επιθυμούν. Ας αναλογιστούμε μήπως σε αυτό το σημείο δεν κάνουμε πολύ ευτυχή τον δήμαρχο της Σαγκάης. Πιστεύω ότι θα πρέπει να ακολουθήσουμε τη γραμμή του Ευρωπαϊκού Λαϊκού Κόμματος.
<SPEAKER ID="051" NAME="Arlene McCarthy" AFFILIATION="S&amp;D">
(EN) Κύριε Πρόεδρε, θέλω να ευχαριστήσω την εισηγήτριά μας για την έκθεση αυτή και να εστιάσω τα σχόλιά μου για να ανταποκριθώ στην έκκληση των πολιτών για δίκαιη φορολόγηση του τομέα των χρηματοπιστωτικών υπηρεσιών.
<P>
Θα πρέπει να θυμηθούμε ότι οι πολίτες παρείχαν ήδη ως μια μαζική, βασισμένη στους φορολογούμενους διάσωση 4,5 τρισεκατομμυρίων ευρώ κρατικής βοήθειας προς τον τραπεζικό τομέα -9.500 ευρώ ανά άνδρα, γυναίκα και παιδί στην ΕΕ- και, βέβαια, οι πολίτες συνεχίζουν να πληρώνουν με την απώλεια των θέσεων εργασίας τους στη διάρκεια αυτής της ακραίας χρηματοπιστωτικής κρίσης. Τώρα που αυτός ο τομέας ανέκτησε την κερδοφορία του και καταβάλλει τεράστια μπόνους (μάλιστα, με αυτόν ακριβώς τον τρόπο, κύριε Hökmark, μπορούν να ανακεφαλαιοποιήσουν - δεν χρειάζεται να ανησυχούν για φόρους· θα πρέπει να απαλλαγούν από τα μπόνους), είναι από πάσης απόψεως δίκαιο να συνεισφέρουν, όπως κάθε άλλος, κατ' αναλογία.
<P>
Το ερώτημα είναι το εξής: γιατί θα πρέπει τους ιδίους πόρους της ΕΕ, περιλαμβανομένου του σκέλους του ΦΠΑ, να τους επωμίζονται οι νοικοκυραίοι και οι φορολογούμενοι, ενώ ο τομέας των χρηματοπιστωτικών υπηρεσιών εξαιρείται σε μεγάλο βαθμό από τον ΦΠΑ; Ενώ η Ιρλανδία δανείζεται 85 δισεκατομμύρια ευρώ για να επιλύσει την οικονομική της κρίση, η συνολική της στήριξη προς τις τράπεζες εκτιμάται στα 725 δισεκατομμύρια ευρώ. Οι πολίτες μας ορθώς πιστεύουν ότι ήλθε πλέον η ώρα ο τομέας των χρηματοπιστωτικών υπηρεσιών να συνεισφέρει όσο του αναλογεί. Ακόμη και ο Mervyn King, ο διοικητής της Κεντρικής Τράπεζας της Αγγλίας, είπε το Σαββατοκύριακο ότι αν δεν προβούμε σε μια ριζική μεταρρύθμιση του τομέα των χρηματοπιστωτικών υπηρεσιών, οδεύουμε προς μία ακόμη τραπεζική κρίση.
<P>
Αυτή η έκθεση δεν λέει με ποιον τρόπο θα πρέπει να θεσπίσουμε έναν ΦΧΣ ή πόσος θα πρέπει να είναι αυτός. Είναι πλέον σαφές ότι βρισκόμαστε στην αρχή της εξέτασης στοιχείων σε αυτό το πεδίο, μία δε μελέτη δείχνει ότι ακόμα και μια ελάχιστη φορολόγηση στην αγορά συναλλάγματος θα μπορούσε να αποφέρει παγκοσμίως 26 δισεκατομμύρια δολάρια "ΠΑ.
<P>
Υποστηρίζουμε περαιτέρω μελέτες. Βέβαια, υποστηρίζουμε επίσης εσάς, κύριε Šemeta, ώστε να διασφαλίσουμε ότι δεν θα έχουμε το αποτυχημένο σουηδικό μοντέλο, που δεν αποτελεί καλό παράδειγμα ΦΧΣ. Όμως, κύριε Επίτροπε, επιτρέψτε μου να σας πω ότι, προτού δω τα αποτελέσματα των μελετών, νιώθω μια ελαφρά απογοήτευση που το έγγραφο διαβούλευσής σας αποκλείει ήδη έναν ΦΧΣ σε επίπεδο ΕΕ. Έχετε δίκιο, κύριε Επίτροπε: ας δούμε τις αποδείξεις προτού τον απορρίψουμε. Είμαι απογοητευμένη που λάβατε ήδη αυτή την απόφαση.
<P>
Συνεπώς, η αυριανή ψήφος -και τελειώνω με αυτό- είναι υπέρ αυτής της έκθεσης και της αρχής ότι οι χρηματοπιστωτικές υπηρεσίες θα πρέπει τώρα να πληρώσουν το μερίδιό τους. Είναι μια ψήφος που υποστηρίζει τους πολίτες μας και την άποψη ότι δεν θα πρέπει να τους αφήσουμε να πληρώνουν συνεχώς για τα λάθη των χρηματοπιστωτικών υπηρεσιών και του τραπεζικού τομέα.
<SPEAKER ID="052" NAME="Satu Hassi" AFFILIATION="Verts/ALE">
(FI) Κύριε Πρόεδρε, ευχαριστώ την εισηγήτρια για το έξοχο έργο της. Θα ήθελα να είχα δει να δίνεται μεγαλύτερο βάρος σε αυτή την έκθεση στο θέμα της χρηματοδότησης των διεθνών δράσεων για το κλίμα, μολονότι υποστηρίζω επίσης σθεναρά τον φόρο επί των χρηματοπιστωτικών συναλλαγών. Σε ό,τι αφορά τη χρηματοδότηση των δραστηριοτήτων για το κλίμα, πέρυσι, η ομάδα εργασίας που συγκρότησε ο Γενικός Γραμματέας του Ο"Ε πρότεινε έναν φόρο άνθρακα ως μία επιλογή για τις εκπομπές από τη διεθνή ναυτιλία. Αυτό θα πρέπει να το λάβει σοβαρά υπόψη η ΕΕ.
<P>
Την περίοδο της δέσμης μέτρων για το κλίμα το 2008, αποφασίσαμε ότι, αν ο Διεθνής Ναυτιλιακός Οργανισμός δεν θέσπιζε έναν παγκόσμιο μηχανισμό για τον έλεγχο των εκπομπών πλοίων έως το τέλος του τρέχοντος έτους, θα αναλάμβανε δράση η ίδια η ΕΕ, με τον ίδιο τρόπο που το έπραξε και στην εναέρια κυκλοφορία. Ένας φόρος άνθρακα για τα πλοία που καταφθάνουν στην ΕΕ ή αναχωρούν από αυτήν θα ήταν ένα αξιοσημείωτο μέτρο παγκόσμιας εμβέλειας, καθώς αυτό θα αφορούσε το ένα τρίτο όλης της διεθνούς ναυτιλίας, θα παρείχε δε στις αναπτυσσόμενες χώρες μια σταθερή πηγή μετρητών για τις κλιματικές τους δράσεις.
<SPEAKER ID="053" NAME="Antonio Cancian" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, νομίζω ότι το σημερινό θέμα είναι ένα θεμελιώδες ζήτημα, διότι αφορά όχι μόνο τη χρηματοπιστωτική φορολόγηση, αλλά και ένα σημαντικό θέμα της αγοράς. Μέσω των ευρωομολόγων -πρέπει να κάνουμε τη διάκριση ανάμεσα στα ευρωομόλογα και στα ομόλογα έργων- ήλθε πλέον η ώρα να αναπτύξουμε και να δώσουμε ώθηση στην οικονομία μας μέσω του κεφαλαίου που είναι γνωστό ως ομόλογο έργων, ιδιαίτερα, τις διευρωπαϊκές υποδομές στους τομείς των μεταφορών, της ενέργειας και των τηλεπικοινωνιών, με την υποστήριξη της έρευνας και της καινοτομίας.
<P>
Πρέπει να τεθούμε πρωτοπόροι σε αυτούς τους τομείς: αυτό είναι το βασικό θέμα σήμερα και, ως εκ τούτου, η αλλαγή ρυθμού. Όταν μιλάμε για τη μέθοδο της Ένωσης, που βρίσκεται στα χείλη όλων μας, αυτή είναι μια ευκαιρία να της προσδώσουμε κάποια ουσία. " ανεργία είναι το πραγματικό κοινωνικό πρόβλημα σήμερα· αυτό είναι το καθήκον μας σήμερα.
<P>
Όταν επιβάλλουμε φόρους, είτε σε ολόκληρο τον κόσμο, είτε μόνο στην Ευρώπη, πιστεύω ότι καθιστούμε τις εταιρείες μας λιγότερο ανταγωνιστικές. Όταν αποφασίζουμε να κάνουμε την αύξηση, πέραν του ότι είναι δύσκολο να εφαρμοστεί -διότι θέλουμε να πλήξουμε μόνο εκείνους που κερδοσκοπούν, αλλά δεν θα επιτύχουμε- δεν θα επιτύχουμε διότι είναι δύσκολο να εφαρμοστεί και πρέπει να το κάνουμε αυτό σε επίπεδο ομάδας G20. Τέλος, όσον αφορά τους φόρους άνθρακα, πιστεύω ότι οι φόροι δεν θα πρέπει να αυξηθούν αλλά να διέπονται από ρυθμιστικό πλαίσιο.
<SPEAKER ID="054" NAME="Liem Hoang Ngoc" AFFILIATION="S&amp;D">
(FR) Κύριε Πρόεδρε, κυρίες και κύριοι, η έκθεση που συζητούμε σήμερα εμπεριέχει γνήσια σημεία προόδου. Αναφέρομαι, ιδιαίτερα, στα ευρωομόλογα, τα οποία θα χρειαστεί η Ένωση για να χρηματοδοτήσει τη στρατηγική "Ευρώπη 2020".
<P>
Δυστυχώς, η Δεξιά απέρριψε στην Επιτροπή Οικονομικής και Νομισματικής Πολιτικής επί της αρχής τη φορολόγηση των χρηματοπιστωτικών συναλλαγών σε ευρωπαϊκό επίπεδο, παρόλο που την είχε υπερψηφίσει τον Ιούνιο. Τα επιχειρήματά της για την απόρριψη ενός ευρωπαϊκού φόρου επί των χρηματοπιστωτικών συναλλαγών ως προοίμιο ενός παγκόσμιου φόρου είναι τα ίδια με εκείνα που προτάσσουν οι υποστηρικτές των φορολογικών παραδείσων. Μας λέει ότι η εφαρμογή ενός φόρου μόνο σε ευρωπαϊκό επίπεδο θα ήταν καταστροφική για τον χρηματοπιστωτικό μας τομέα. Μας λέει επίσης ότι θα υπήρχε φυγή κεφαλαίων από την Ευρώπη.
<P>
" απάντησή μου σε αυτό είναι: και λοιπόν τι σημασία έχει αν αυτό συμβεί; Ο τρέχων όγκος χρηματοπιστωτικών συναλλαγών είναι υπερβολικός σε σύγκριση με τις ανάγκες της πραγματικής οικονομίας. " εφαρμογή αυτού του φόρου αποκλειστικά στην Ευρώπη θα συμβάλει στην αποσυμπίεση της φούσκας.
<P>
Επιπροσθέτως, αν μειωνόταν κάπως ο όγκος των κερδοσκοπικών συναλλαγών κεφαλαίου, όπως είναι τα πιστωτικά παράγωγα που προκάλεσαν την κρίση, αυτό θα συνέβαλε πραγματικά στην εξυγίανση των ισολογισμών των τραπεζών μας. Θα είχαν ένα πολύ μεγαλύτερο κίνητρο να χρηματοδοτήσουν την πραγματική οικονομία.
<P>
Θέλω να επισημάνω σε εκείνους που χρησιμοποιούν την απουσία μιας μελέτης επιπτώσεων ως άλλοθι ότι δεν διενεργήθηκε καμία μελέτη επιπτώσεων προτού δοθεί το πράσινο φως για τον πολλαπλασιασμό των παραγώγων.
<P>
Είναι πλέον καιρός, κυρίες και κύριοι συνάδελφοι, όλοι οι βουλευτές του ΕΚ να αναλάβουν τις ευθύνες τους. " Ευρωπαϊκή Ένωση δεν πρέπει να συνεχίσει να σύρεται από την ομάδα G20, στην οποία κυριαρχούν οι "νωμένες Πολιτείες και η Κίνα. Πρέπει να τεθεί πρωτοπόρος στη μεταρρύθμιση του χρηματοπιστωτικού μας συστήματος.
<P>
Αυτός είναι ο λόγος για τον οποίο δεν μπορώ να υποστηρίξω ένα κείμενο, που επιλέγει να παραβλέψει έναν φόρο επί των χρηματοπιστωτικών συναλλαγών.
<SPEAKER ID="055" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Πρόεδρε, η έκθεση της κυρίας Ποδηματά περιλαμβάνει ενδιαφέρουσες ιδέες -παλιές και καινούργιες- αλλά ιδιαίτερα επίκαιρες αυτή την περίοδο λόγω των προκλήσεων που αντιμετωπίζουμε στην ευρωζώνη και στην Ευρωπαϊκή Ένωση ευρύτερα για σταθερότητα και ανάπτυξη. Επισημαίνω ένα ιδιαίτερα θετικό μέτρο, όπως είναι αυτό των ευρωομολόγων.
<P>
Ήθελα να σταθώ ιδιαίτερα στο θέμα της φορολόγησης των χρηματοπιστωτικών συναλλαγών, κάτι το οποίο προσεγγίζω θετικά και σε ευρωπαϊκό -έστω- επίπεδο, όπως το αναφέρει και η τροπολογία την οποία έχω συνυπογράψει, παρόλη τη δυσκολία και περιπλοκότητά του, όπως καταδεικνύουν όλες οι σχετικές μελέτες, σε ό,τι αφορά τη συλλογή και την αποτελεσματικότητά του αν εφαρμοστεί μόνο σε ευρωπαϊκό και όχι σε διεθνές επίπεδο.
<P>
Πέρα όμως απ' αυτές τις τεχνικές ιδιαιτερότητες, μας απασχολούν συγκεκριμένα και οι πιθανές επιπτώσεις του στην ανταγωνιστικότητα της ευρωπαϊκής οικονομίας, μια προϋπόθεση για την ανάπτυξή μας που φαίνεται περίτρανα και από την προσπάθεια εφαρμογής του Συμφώνου Ανταγωνιστικότητας στο πλαίσιο της οικονομικής διακυβέρνησης με σκληρούς και δεσμευτικούς όρους. Ανησυχούμε λοιπόν για τις επιπτώσεις που μπορεί να έχει ένας τέτοιος φόρος ως προς την μετακύλιση των γρήγορα κινούμενων χρηματοπιστωτικών υπηρεσιών, την έλλειψη ρευστότητας που τόσο έχει ανάγκη η αγορά μας αυτήν την εποχή και την μετακύλιση του κόστους στους επενδυτές και φορολογητές.
<P>
Για τους λόγους αυτούς λοιπόν, θεωρούμε πολύ βασική προϋπόθεση τη μελέτη που έχει υποσχεθεί η Ευρωπαϊκή Επιτροπή. Μας απασχολεί όμως και το άλλο: ότι δεν προσδιορίζεται πουθενά πού θα πάνε αυτοί οι πόροι. Εμείς δεν είμαστε υπέρ του φόρου για τον φόρο, δεν έχουμε δογματισμό για τους φόρους. Το ζητούμενο είναι το αποτέλεσμα: θα ήμουν πολύ θετική, και είναι ανοικτή η πρότασή μου για διαπραγμάτευση, με ένα φόρο που πηγαίνει στον κοινοτικό προϋπολογισμό ή στον μηχανισμό στήριξης.
<SPEAKER ID="056" NAME="Elisa Ferreira" AFFILIATION="S&amp;D">
(PT) Κύριε Πρόεδρε, δεν έχει νόημα να επαναλάβουμε ότι η τρέχουσα κατάσταση είναι η πλέον σοβαρή δοκιμασία για την επιβίωση του ευρώ και, κατά συνέπεια, της Ευρώπης. " έκθεση Ποδηματά διανοίγει τον δρόμο για εποικοδομητικές λύσεις, συνεπώς, θέλω να συγχαρώ τη συνάδελφο για τις ιδέες που παρουσιάζει.
<P>
" σοβαρότητα της κατάστασης δεν οφείλεται στο ότι η ζώνη του ευρώ συνολικά έχει υπερβολικό έλλειμμα ή εξωτερικό χρέος, αλλά μάλλον στην επίμονη και σοβαρή απόκλιση των συστατικών της οικονομιών υπό το βάρος των επιπτώσεων της κοινής πολιτικής. Μας λείπουν τα εργαλεία που θα μας επέτρεπαν τη σύγκλιση μεταξύ αυτών των οικονομιών, που θα επέτρεπαν στην Ευρώπη να ανακτήσει την ισορροπία της, που θα επέτρεπαν στην Ευρώπη να αναπτυχθεί.
<P>
Ας είμαστε σαφείς: στο τρέχον επίπεδο ολοκλήρωσης και εξετάζοντας την πολυμορφία των συστατικών της οικονομιών, η ζώνη του ευρώ και η Ευρωπαϊκή Ένωση δεν θα επιβιώσουν με έναν προϋπολογισμό 1% του συλλογικού τους πλούτου. Στην πράξη, σε συνέχεια της κρίσης, η μόνη λύση που καταφέραμε να προτάξουμε ήταν να συνταγογραφήσουμε λιτότητα και τώρα οι εργαζόμενοι και οι επιχειρήσεις είναι εκείνοι που πληρώνουν για τα ελλείμματα που δημιουργήθηκαν από την κερδοσκοπική κρίση του χρηματοπιστωτικού τομέα, για τη διάσωση του οποίου η Ευρωπαϊκή Ένωση έχει δεσμεύσει το 26% του πλούτου της.
<P>
Είναι γεγονός ότι ο φόρος επί των χρηματοπιστωτικών συναλλαγών (ΦΧΣ), αν καθοριζόταν σε πολύ χαμηλό συντελεστή, για παράδειγμα 0,05%, όσον αφορά τις ακραία κερδοσκοπικές συναλλαγές που εμπεριέχουν προϊόντα υψηλού κινδύνου, θα πρέπει να καταβάλλεται από τους καταναλωτές τέτοιων προϊόντων. Ωστόσο, γιατί δεν θα πρέπει να πληρώνουν, αν οι καθημερινοί άνθρωποι πληρώνουν φόρο προστιθέμενης αξίας για το ψωμί, το γάλα ή άλλα βασικά είδη διατροφής; Το φορολογικό βάρος θα πρέπει να ανακατανεμηθεί ώστε να ζημιώνει λιγότερους εργαζόμενους και εταιρείες και να επιμεριστεί πιο ισότιμα περιλαμβάνοντας τον χρηματοπιστωτικό και, ιδιαίτερα, τον κερδοσκοπικό τομέα.
<P>
Κύριε Επίτροπε, δεν πιστεύω ότι η Επιτροπή θα πρέπει επί του παρόντος να απορρίψει ή να αποφύγει το σαφές πολιτικό μήνυμα που της δίνει το Κοινοβούλιο. " δημόσια διαβούλευση δεν μπορεί να αποκλείσει την ανάλυση του ΦΧΣ: τουναντίον, πρέπει να δοθεί ύψιστη προτεραιότητα στην ανάλυσή του.
<SPEAKER ID="057" NAME="Theodor Dumitru Stolojan" AFFILIATION="PPE">
(RO) Κύριε Πρόεδρε, με σχεδόν 10 ποσοστιαίες μονάδες, η Ευρωπαϊκή Ένωση έχει ήδη υψηλότερο φορολογικό βάρος σε σύγκριση με τις "νωμένες Πολιτείες, την Ιαπωνία και άλλες παγκόσμιες οικονομικές δυνάμεις και αυτό σημαίνει ότι οι ευρωπαϊκές εταιρείες έχουν ανταγωνιστικό μειονέκτημα έναντι των εταιρειών των "ΠΑ και των άλλων εταιρειών που δραστηριοποιούνται σε παγκόσμια κλίμακα. Βέβαια, υπάρχει μεγάλος ενθουσιασμός όσον αφορά τη θεσμοθέτηση ενός νέου φόρου επί των χρηματοπιστωτικών συναλλαγών. Ωστόσο, όπως όλοι γνωρίζουμε, ο χρηματοπιστωτικός τομέας έχει μια απίστευτη ικανότητα να μετακυλύει τα όποια κόστη στους πολίτες και στις εταιρείες. Συνεπώς, πιστεύω ότι μπορούμε να μιλάμε για έναν φόρο επί των χρηματοπιστωτικών συναλλαγών στην Ευρωπαϊκή Ένωση μόνο εφόσον έχουμε μια παγκόσμια συμφωνία επί του θέματος.
<P>
Δεύτερον, θέλω να εκφράσω την πλήρη στήριξή μου στη θεσμοθέτηση των ευρωομολόγων για τη χρηματοδότηση των ευρωπαϊκών έργων υποδομών ως μέσου για την προσέλκυση πόρων, όπως επίσης για να προσελκύσουμε πόρους του ιδιωτικού τομέα για τη χρηματοδότηση αυτών των έργων.
<SPEAKER ID="058" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, θα ήθελα να συγχαρώ την εισηγήτρια, την κ. Ποδηματά.
<P>
" οικονομική και χρηματοπιστωτική κρίση αποκάλυψε αρκετά δυσανάλογα κίνητρα που υφίστανται στον χρηματοπιστωτικό τομέα, καθώς και ελλείψεις στο ρυθμιστικό και εποπτικό πλαίσιο του χρηματοπιστωτικού συστήματος. Το χρηματοπιστωτικό σύστημα θα πρέπει να συνεισφέρει στην ανάληψη του κόστους αυτής της κρίσης με έναν πιο ακριβοδίκαιο και βιώσιμο τρόπο. Ωστόσο, θα πρέπει να διασφαλίσουμε ότι, σε τελική ανάλυση, η φορολόγηση των χρηματοπιστωτικών συναλλαγών, που θα θεσμοθετηθεί με βάση μια μελέτη επιπτώσεων, δεν θα μετακυλιστεί στους καταναλωτές, στους πολίτες δηλαδή. Συνεπώς, θεωρούμε αναγκαία τη θεσμοθέτηση σαφών κανόνων ώστε να αποτραπεί αυτή η κατάσταση.
<P>
Οι δημόσιες προμήθειες αντιστοιχούν στο 17% του ΑΕγχΠ της ΕΕ και αντιπροσωπεύουν μια σημαντική αγορά, ιδιαίτερα σε τομείς όπως η υγεία, οι μεταφορές και η ενέργεια. " εφαρμογή ηλεκτρονικών συστημάτων δημόσιων προμηθειών στα κράτη μέλη οδήγησε σε ενίσχυση της διαφάνειας και σημαντική εξοικονόμηση στους εθνικούς προϋπολογισμούς. Καλώ την Επιτροπή και τα κράτη μέλη να πραγματοποιήσουν τουλάχιστον το 50% των δημόσιων προμηθειών μέσω ηλεκτρονικών συστημάτων δημόσιων προμηθειών έως το 2015, τηρώντας με αυτόν τον τρόπο τις δεσμεύσεις που ανέλαβαν τα κράτη μέλη στο Μάντσεστερ το 2005. Ζητώ επίσης από την Επιτροπή να υλοποιήσει την πρωτοβουλία για το ηλεκτρονικό τιμολόγιο - την ηλεκτρονική τιμολόγηση, που αποτελεί σημαντικό μέσο μείωσης της φοροδιαφυγής.
<P>
Τα κράτη μέλη θα πρέπει να βελτιώσουν ουσιωδώς τους υφιστάμενους διαρθρωτικούς πόρους για την έρευνα και την καινοτομία, τα έργα μεταφορών και ενεργειακής απόδοσης, βοηθώντας τους πολίτες να αποκτήσουν τις αναγκαίες δεξιότητες, βελτιώνοντας την απόδοση των εθνικών συστημάτων και υλοποιώντας έξυπνες στρατηγικές εξειδίκευσης και διεθνικά έργα. Σε αυτό το πλαίσιο, υποστηρίζουμε την από κοινού έκδοση ευρωομολόγων για τη χρηματοδότηση έργων υποδομής.
<P>
Θα ήθελα επίσης να επιστήσω την προσοχή στο ανεκμετάλλευτο δυναμικό των καινοτόμων ανακυκλούμενων χρηματοδοτικών μέσων, με στόχο την αύξηση της ενεργειακής απόδοσης των κτιρίων. Επιπροσθέτως, τα κράτη μέλη θα πρέπει να ξεκινήσουν τις προπαρασκευαστικές εργασίες αναφορικά με τα διαρθρωτικά ταμεία της μετά το 2013 περιόδου, με ιδιαίτερη έμφαση στην καινοτομία, τις μεταφορές, την ενεργειακό απόδοση και την έξυπνη εξειδίκευση.
<SPEAKER ID="059" NAME="Astrid Lulling" AFFILIATION="PPE">
(FR) Κύριε Πρόεδρε, σε μια περίοδο κατά την οποία μόλις τώρα αρχίζουμε να χωνεύουμε τις συνέπειες της χρηματοπιστωτικής κρίσης, αναμφίβολα δεν απαγορεύεται η εξέταση ουσιωδών ζητημάτων, όπως είναι οι καινοτόμοι μηχανισμοί φορολόγησης, καθώς και η διατύπωση προτάσεων για νέες εναλλακτικές, όπως τα ευρωομόλογα. Αν θέλουμε όμως αυτό το εγχείρημα να είναι πραγματικά έγκυρο, ο πραγματισμός δεν θα πρέπει ποτέ να υποχωρήσει έναντι του ιδεαλισμού. Τα ευρωομόλογα μπορούν να γίνουν ένα μέσο για το μέλλον, αν η Ευρωπαϊκή Ένωση πραγματοποιήσει ένα πραγματικό ποιοτικό άλμα από πλευράς οικονομικής διακυβέρνησης. Αυτό αποτελεί προαπαιτούμενο. Ας μην υποτιμούμε εν προκειμένω τα προβλήματα.
<P>
Αν ακούσουμε την κ. Ποδηματά, τα πράγματα στην πράξη είναι πολύ απλά. Αντλούμε χρήματα από όπου βρούμε και αυτό είναι όλο. Σήμερα, οι τράπεζες είναι εύκολοι αποδιοπομπαίοι τράγοι. Αμάρτησαν και πρέπει να πληρώσουν. Αυτό είπαν οι Γάλλοι στους Γερμανούς μετά τη Συνθήκη των Βερσαλλιών τη δεκαετία του 1920. Ένας ιδιαίτερα καλά ενημερωμένος παρατηρητής, ο κ. Trichet, ο Πρόεδρος της ΕΚΤ, μας προειδοποίησε ξεκάθαρα για τους κινδύνους που ελλοχεύουν από μια μονομερή εφαρμογή ενός φόρου χρηματοπιστωτικών συναλλαγών στην Ευρώπη. Άκουσα μάλιστα και κουβέντες να θεσμοθετηθεί αυτός αποκλειστικά στη ζώνη του ευρώ. Μπαίνουμε σε βαθιά νερά εδώ· ο συνάδελφός μας ο κ. Farage θα ήταν πολύ χαρούμενος! Συνεπώς, πρέπει να είμαστε εξαιρετικά προσεκτικοί. Αυτός είναι ο λόγος για τον οποίο συμφωνώ πλήρως με την τροπολογία που κατέθεσε η Ομάδα μου. Δεν κλείνει καμία πόρτα, ζητεί όμως μια διεξοδική ανάλυση των συνεπειών των επιλογών που ενδεχομένως κάνουμε. Το να επιλέξουμε ένα ιδεολογικό πρίσμα αυτή τη χρονική στιγμή θα συνιστούσε σοβαρό λάθος.
<P>
Σε ό,τι με αφορά, δεν θα υποστηρίξω ένα μέτρο η μοναδική συνέπεια του οποίου θα ήταν η τιμωρία του ευρωπαϊκού χρηματοπιστωτικού τομέα προς όφελος των ανταγωνιστών μας.
<SPEAKER ID="060" NAME="David Casa" AFFILIATION="PPE">
(MT) Κύριε Πρόεδρε, θέλω να ευχαριστήσω την εισηγήτρια που μας υπενθύμισε ότι η εσωτερική αγορά πρέπει να είναι πιο αποδοτική και αποτελεσματική, αν θέλουμε να βελτιωθεί. Αν εξετάσουμε το ζήτημα της φορολόγησης υπό το πρίσμα όλων αυτών και λάβουμε υπόψη ότι μόλις τώρα αρχίσαμε να εξερχόμαστε από την κρίση, τότε πιστεύω ότι η αιφνίδια θέσπιση φόρων δεν είναι η σωστή κατεύθυνση για να προχωρήσουμε. Το λέω αυτό διότι πιστεύω πως η αγορά έχει ήδη επωμιστεί αρκετά βάρη -όπως είναι οι νέες απαιτήσεις κεφαλαιοποίησης και τα νέα συστήματα εγγύησης των καταθέσεων- και ούτε καν έχουμε αρχίσει να νιώθουμε τις συνέπειές τους. Κατά συνέπεια, δεδομένου ότι όλοι συμφωνούμε πως η υιοθέτηση ενός παγκόσμιου φόρου θα είναι κάτι το αδύνατο σχεδόν, αφού δεν είναι εφικτό να είναι η Ευρώπη ο μοναδικός παίκτης σε όλα αυτά, τότε πιστεύω ότι θα πρέπει να εξετάσουμε τις συνέπειες που θα φέρει μαζί του αυτός ο ευρωπαϊκός φόρος. Πρέπει να αναλογιστούμε με ποιον τρόπο θα επηρεαστεί η αγορά εργασίας, με ποιον τρόπο θα δημιουργήσουμε περισσότερες θέσεις εργασίας, με ποιον τρόπο θα μπορέσουμε να παραμείνουμε ανταγωνιστικοί ως ευρωπαϊκή αγορά που ανταγωνίζεται διεθνείς αγορές. Το κόμμα μου, το οποίο εκπροσωπώ εδώ, δεν κλείνει τη συζήτηση σε σχέση με αυτό το θέμα, παρόλο που δεν συμφωνούμε ότι ο τρόπος για να ξεφύγουμε από αυτή την κρίση είναι μέσω της θέσπισης ενός φόρου. Εκείνο που λέμε είναι ότι, ας αξιολογήσουμε τις επιπτώσεις, ας εξετάσουμε τις μελέτες που διενεργήθηκαν, ας αναλογιστούμε με ποιον τρόπο θα επηρεάσει αυτό τον ευρωπαϊκό οικονομικό τομέα και αν, υπό το πρίσμα όλων των παραπάνω, διαπιστωθεί ότι αυτός ο φόρος θα είναι τελικά επωφελής, τότε ναι, θα συμφωνήσουμε στη θέσπισή του. Ωστόσο, αυτή τη χρονική στιγμή, εμμένουμε στην πεποίθησή μας ότι οι νέοι φόροι είναι απαράδεκτοι.
<SPEAKER ID="061" NAME="Jean-Pierre Audy" AFFILIATION="PPE">
(FR) Κύριε Πρόεδρε, θέλω καταρχάς να επικροτήσω το έργο της εισηγήτριάς μας, της κ. Ποδηματά, καθώς και τον τεράστιο όγκο εργασίας που πραγματοποίησε η κ. Hübner εξ ονόματος της πολιτικής μας ομάδας.
<P>
Είμαστε όλοι εξοικειωμένοι με τα στοιχεία που αφορούν τον φόρο επί των χρηματοπιστωτικών συναλλαγών. Το πρώτο στοιχείο είναι ότι οι συναλλαγές και η κερδοσκοπία αντιπροσωπεύουν από 80 έως 100 φορές την αξία της πραγματικής οικονομίας. Το δεύτερο είναι ότι έχουμε Αναπτυξιακούς Στόχους της Χιλιετίας -φτώχεια, νερό, δάση, υποδομές, παιδεία και υγεία- που θα πρέπει να χρηματοδοτηθούν και που απαιτούν 300 δισεκατομμύρια δολάρια "ΠΑ έως το 2015.
<P>
Συνεπώς, τασσόμαστε υπέρ αυτού του φόρου, όταν όμως τεθεί αύριο σε ψηφοφορία, απαιτείται υπερψήφιση με συντριπτική πλειοψηφία. " υπεκφυγή θα ήταν το πλέον επικίνδυνο πράγμα που θα μπορούσε να κάνει το Κοινοβούλιο. Απαιτείται υπερψήφιση με συντριπτική πλειοψηφία και ο φόρος πρέπει να είναι σε επίπεδο ΕΕ και όχι διακυβερνητικός.
<P>
Σε ό,τι αφορά τα ευρωομόλογα, υπάρχουν τρεις κατηγορίες. " πρώτη κατηγορία θα χρησιμοποιηθεί κατά πάσα πιθανότητα για τη χρηματοδότηση του δημόσιου χρέους, πράγμα που είναι λάθος, αφού δεν πρόκειται ποτέ να εξασφαλίσουμε πολιτική πλειοψηφία για να χρηματοδοτήσουμε το δημόσιο χρέος κρατών μελών στην Ευρωπαϊκή Ένωση. " δεύτερη κατηγορία θα μπορούσε να χρηματοδοτήσει τον μηχανισμό διαχείρισης κρίσης, ο οποίος έχει αποκτήσει μόνιμο χαρακτήρα. Όντως απαιτούμε ευρωομόλογα για αυτό. Εν προκειμένω, θέλω να εγείρω το ζήτημα του πολιτικού και κατ' επέκταση του κοινοβουλευτικού ελέγχου αυτών των ευρωομολόγων. Τρίτο και τελευταίο, ναι, χρειαζόμαστε αυτά τα ευρωομόλογα για επενδύσεις. Μια ήπειρος που δεν επενδύει είναι μια ήπειρος που θα παρακμάσει. Σε ολόκληρο τον πλανήτη, οι ήπειροι επενδύουν. Κατά συνέπεια, έχουμε ανάγκη αυτά τα ευρωομόλογα, αυτά τα ομόλογα έργων.
<SPEAKER ID="062" NAME="Sławomir Witold Nitras" AFFILIATION="PPE">
(PL) Κύριε Πρόεδρε, δεν θα ήθελα να επαναλάβω τα επιχειρήματα των προκατόχων μου, των συναδέλφων μου από την πολιτική μου ομάδα. Θα ήθελα απλά να προσθέσω ένα σχόλιο.
<P>
Είναι γεγονός ότι ο φόρος επί των χρηματοπιστωτικών συναλλαγών θα ήταν ένας φόρος που θα επιβαλλόταν στους πολίτες. Είναι αλήθεια ότι η θεσμοθέτηση αυτού του φόρου χωρίς τη διενέργεια καμίας μελέτης σκοπιμότητας (και δεν έχουμε καμία στη διάθεσή μας), μάλιστα μόνο σε ευρωπαϊκό και όχι σε παγκόσμιο επίπεδο, θα ήταν ιδιαίτερα ανεύθυνη.
<P>
Θα ήθελα να προσθέσω ένα ακόμη σχόλιο. Ξέχασα να ευχαριστήσω την κ. Ποδηματά, όπως και την κ. Hübner, χωρίς το έργο των οποίων η έκθεση της Επιτροπής θα ήταν πολύ χειρότερη. " έκθεση στην τελική της μορφή είναι πράγματι αρκετά καλή. Είναι νηφάλια και ισορροπημένη, με ορισμένα θέματα προς εξέταση, χωρίς όμως ιδεολογικές περιπλανήσεις και ιδέες που δεν έχουν καμία επαφή με τον πραγματικό κόσμο.
<P>
Θα ήθελα, ωστόσο, να προσθέσω ένα ακόμα σχόλιο όσον αφορά τον φόρο επί των συναλλαγών. Όχι μόνο σε παγκόσμια κλίμακα αλλά και στην Ευρώπη υπάρχουν χώρες, περιλαμβανομένης της δικής μου, το τραπεζικό σύστημα των οποίων απέδειξε την αξία του στη διάρκεια της χρηματοπιστωτικής κρίσης. Στην Πολωνία, δεν ενισχύσαμε το χρηματοπιστωτικό σύστημα. Το χρηματοπιστωτικό μας σύστημα το παρακολουθούσε ήδη η χρηματοοικονομική εποπτική μας αρχή και είχαν δημιουργηθεί ρυθμίσεις που μόλις τώρα θεσμοθετούνται σε ευρωπαϊκό επίπεδο. Φαίνεται ότι αυτό το σύστημα δεν δημιούργησε χρέος. " ιδέα της θεσμοθέτησης ενός φόρου επί των χρηματοπιστωτικών συναλλαγών θα επιβαρύνει επίσης υγιή συστήματα που δεν φέρουν μερίδιο ευθύνης. Ως ευρωπαίος πολίτης που είμαι ενήμερος για συστήματα τα οποία δεν δημιούργησαν κόστη, δεν μπορώ να συμφωνήσω με αυτό.
<P>
Ένα μόνο ακόμη σχόλιο σε σχέση με τα ευρωομόλογα. Αυτή είναι μια καλή ιδέα. Όντως θα πρέπει να χρηματοδοτήσουμε επενδύσεις, αλλά ακόμη και τώρα, καθώς οδεύουμε προς αυτή την κατεύθυνση, υπάρχει ένα ερώτημα που θέλω να θέσω ιδιαίτερα στην Ευρωπαϊκή Επιτροπή και είναι το εξής: με ποιον τρόπο διασφαλίζουμε ότι αυτό το μέσο θα περιλαμβάνει όλους εκείνους που, εν καιρώ, θα θέλουν να ενταχθούν στη ζώνη του ευρώ και όχι μόνο τα υφιστάμενα μέλη της;
<SPEAKER ID="063" NAME="Sari Essayah" AFFILIATION="PPE">
(FI) Κύριε Πρόεδρε, η χρηματοπιστωτική κρίση σημαίνει ότι πρέπει να εξετάσουμε δίκαιες πηγές εισοδήματος για την επίτευξη ανάπτυξης και ευημερίας. Αυτή η έκθεση περιέχει πρωτοβουλίες που ναι μεν βοηθούν, πλην όμως έχουν και προβληματικές πτυχές. Εκείνο που είναι προβληματικό στην έκθεση είναι η πρόταση για ευρωπαϊκά ομόλογα έργων ή ευρωομόλογα, πρόταση που με βρίσκει πλήρως αντίθετη. Τα ευρωομόλογα θα θόλωναν την ευθύνη που φέρουν τα κράτη μέλη για τις δικές τους οικονομίες και θα επιβάρυναν τα κράτη μέλη που μερίμνησαν με επιτυχία για τα του οίκου τους, με αυτές τις αυξημένες καταβολές τόκου. Θα επέσυραν έναν "ηθικό κίνδυνο", όπως λένε.
<P>
Ωστόσο, υποστηρίζω αυτόν τον "χρηματιστηριακό φόρο", τον φόρο επί των χρηματοπιστωτικών συναλλαγών, σε σχέση με τον οποίο θα πρέπει να λάβουμε μια μελέτη επιπτώσεων από την Επιτροπή το συντομότερο δυνατόν. Ενδέχεται μάλιστα να ρωτήσω τον Επίτροπο που είναι παρών: πότε θα μπορούσαμε να έχουμε αυτή τη μελέτη επιπτώσεων;
<P>
Είναι επίσης θετικό που αυτή η έκθεση έδωσε μεγάλη προσοχή στη χρηματοδότηση της αναπτυξιακής συνεργασίας, διότι οι σκληρότερες συνέπειες της χρηματοπιστωτικής κρίσης όσον αφορά τους ανθρώπους απειλούν να πλήξουν εκείνους που αναμφίβολα φέρουν το μικρότερο μερίδιο ευθύνης για όλη αυτή την κατάσταση, τους ανθρώπους δηλαδή στις αναπτυσσόμενες χώρες. Οι πλέον ενδεείς του κόσμου είναι καταδικασμένοι να υποφέρουν, διότι αρκετές χώρες σε οικονομική ύφεση περικόπτουν την αναπτυξιακή τους βοήθεια, ακόμη δε και την έκτακτη ανθρωπιστική τους βοήθεια.
<P>
" έκθεση πολύ ορθά μας υπενθυμίζει επίσης τη σημασία όχι μόνο της αναπτυξιακής συνεργασίας, αλλά και μέτρα που έχουν θεσμοθετήσει οι ίδιες οι αναπτυσσόμενες χώρες. Αυτές οι χώρες πρέπει να κλιμακώσουν τις προσπάθειές τους στον τομέα της φορολόγησης, ιδιαίτερα όσον αφορά τη συλλογή φόρων και την καταπολέμηση της φοροδιαφυγής. " ΕΕ, στο μεταξύ, θα πρέπει να βελτιώσει τον συντονισμό του τρέχοντος κατακερματισμένου συστήματος αναπτυξιακής βοήθειας και να κλιμακώσει τον αγώνα της κατά των φορολογικών παραδείσων.
<SPEAKER ID="064" NAME="Damien Abad" AFFILIATION="PPE">
(FR) Κύριε Πρόεδρε, μπορεί να εξήλθαμε μόλις από τη χειρότερη χρηματοπιστωτική κρίση που γνώρισε ο κόσμος μετά το 1929, αυτό όμως δεν σημαίνει ότι η Ευρώπη μπορεί να καθίσει και να χαλαρώσει.
<P>
Εκείνο που θέλω να πω είναι ότι η ρύθμιση του διεθνούς χρηματοπιστωτικού συστήματος και η ιδέα ενός φόρου επί των χρηματοπιστωτικών συναλλαγών δεν είναι θέματα της Αριστεράς. Δεν πρόκειται για ένα αμιγώς σοσιαλιστικό ζήτημα. Το θέμα αφορά ολόκληρο το Κοινοβούλιο. Σε σχέση με αυτό, οφείλω να πω ότι είναι ντροπή το γεγονός ότι η Σοσιαλιστική Ομάδα καταθέτει εναλλακτικό ψήφισμα σε μια στιγμή όπου όλες οι πολιτικές μας ομάδες μπορούν να συμπέσουν και να συμφωνήσουν σε δύο προτάσεις. " πρώτη πρόταση είναι η υποστήριξη της αρχής για έναν παγκόσμιο φόρο επί των χρηματοοικονομικών συναλλαγών, σύμφωνα με τις προτάσεις της ομάδας G20 και σύμφωνα με τον τρέχοντα χάρτη πορείας της. " δεύτερη πρόταση είναι να διερευνήσουμε το ενδεχόμενο θέσπισης ενός φόρου επί των χρηματοπιστωτικών συναλλαγών εντός του πλαισίου της ΕΕ, αφού πρώτα διενεργηθεί μελέτη επιπτώσεων. " μελέτη επιπτώσεων δεν στοχεύει στην κωλυσιεργία ή στο να κερδίσουμε περισσότερο χρόνο: έχει προταθεί απλά για να διασφαλιστεί ότι αυτός ο φόρος θα θεσμοθετηθεί υπό τις σωστές προϋποθέσεις.
<P>
Νομίζω ότι είναι ντροπή τα κομματικά και ατομικά συμφέροντα να μας αποτρέψουν από το να δημιουργήσουμε ένα ισχυρό κίνημα εντός του Ευρωπαϊκού Κοινοβουλίου. Νομίζω ότι το ζήτημα της ρύθμισης του διεθνούς χρηματοπιστωτικού συστήματος είναι εξαιρετικά σημαντικό για να το μετατρέψουμε σε θέμα μικροκομματικής αντιπαράθεσης και νομίζω ότι τα δεξιά και κεντρώα κόμματα θα μπορούσαν να καταθέσουν τις δικές τους προτάσεις επί του θέματος το ίδιο εύκολα με την Αριστερά: θα μπορούσαν να επηρεάσουν τις συζητήσεις, θα μπορούσαν να είναι τολμηρά και να επιδείξουν ένα αίσθημα ευθύνης προτείνοντας τη θέσπιση αυτού του φόρου από μια πραγματιστική, όχι ιδεολογική σκοπιά.
<SPEAKER ID="065" NAME="Mairead McGuinness" AFFILIATION="PPE">
(EN) Κύριε Πρόεδρε, θα ήθελα να ευχαριστήσω την εισηγήτρια για την έκθεση αυτή.
<P>
Τα δύο μείζονα προβλήματα που αντιμετωπίζει η Ευρωπαϊκή Ένωση είναι η υψηλή ανεργία και τα μεγάλα χρέη. Χθες στο Δουβλίνο επιτεύχθηκε συμφωνία για τον σχηματισμό νέας κυβέρνησης - μιας κυβέρνησης που έχει δεσμευτεί να βγάλει την Ιρλανδία από μία από τις σκοτεινότερες περιόδους της ιστορίας μας. " Ιρλανδία αντιμετωπίζει μια άνευ προηγουμένου έκτακτη εθνική οικονομική ανάγκη, γεγονός το οποίο οι συνάδελφοι αυτού του Σώματος το γνωρίζουν πάρα πολύ καλά. Μάλιστα, χρειαζόμαστε την κατανόηση και τη στήριξη των συναδέλφων μας για να αντεπεξέλθουμε στις δυσκολίες.
<P>
" κυβέρνηση που αναλαμβάνει έχει να αντιμετωπίσει πολλές προκλήσεις, μεταξύ άλλων, να αναμείνει τα αποτελέσματα της δεύτερης άσκησης προσομοίωσης ακραίων καταστάσεων στον τραπεζικό τομέα, η οποία προγραμματίζεται στα τέλη του μήνα, ούτως ώστε να μάθουμε επιτέλους την έκταση του προβλήματος. Αυτές οι ασκήσεις προσομοίωσης ακραίων καταστάσεων θα αποτελέσουν μια απερίφραστη καταδίκη της αναποτελεσματικής ρύθμισης του τραπεζικού τομέα της Ευρώπης -και της Ιρλανδίας επίσης- αλλά λέω Ευρώπη και υπογραμμίζω αυτό το σημείο. Υπάρχουν διδάγματα που πρέπει να αντλήσουμε. Στον τομέα της απασχόλησης, πρέπει να εστιάσουμε στο να ξαναβρούν οι άνθρωποι εργασία.
<P>
Συνεπώς, στα ζητήματα σε αυτή την έκθεση, προτείνονται τρία μέτρα φορολόγησης. Ο φόρος επί των χρηματοπιστωτικών συναλλαγών εμπεριέχει δυνατότητες, σίγουρα όμως χρειαζόμαστε -και επικροτώ τα σχόλια του Επιτρόπου ως προς αυτό- μελέτη επιπτώσεων προτού καταλήξουμε σε οριστική απόφαση. Επιτρέψτε μου να πω ότι η φορολόγηση δεν πρέπει να νοείται ως τιμωρία· νοείται ως δημιουργία πόρων με έναν σωστό και ακριβοδίκαιο τρόπο.
<P>
Όσον αφορά τα ευρωομόλογα, και επ' αυτού υπάρχουν δυνατότητες για μείζονα έργα υποδομών. Εκείνοι που ανησυχούν για τον ηθικό κίνδυνο θα πρέπει να πουν ότι αν είχαμε μια καλή οικονομική διακυβέρνηση, ο φόβος θα είχε κατασιγάσει. Τέλος, ως προς τον φόρο άνθρακα: υπάρχουν μερικά σημεία που με προβληματίζουν σε σχέση με αυτό, επιτέλους όμως συζητάμε αυτά τα πολύ σημαντικά θέματα σε τούτο το Σώμα και αύριο θα τα θέσουμε σε ψηφοφορία.
<SPEAKER ID="066" NAME="Jan Kozłowski" AFFILIATION="PPE">
(PL) Κύριε Πρόεδρε, οι φιλόδοξοι στρατηγικοί στόχοι που έθεσε η ίδια η Ευρωπαϊκή Ένωση επιτάσσουν σημαντική εισροή επενδύσεων και πόρων. Από την άλλη πλευρά, η οικονομική κρίση ανάγκασε πολλά κράτη μέλη να βρουν τρόπους εξοικονόμησης πόρων. Είναι δύσκολο να συμφιλιώσει κανείς αυτές τις δύο τάσεις, συνεπώς θεωρώ σημαντική και ευκταία την έρευνα για την καινοτόμο χρηματοδότηση.
<P>
Ωστόσο, θα ήθελα να επιστήσω την προσοχή σε δύο ιδιαίτερα σημαντικά θέματα. Πρώτον, η καινοτόμος χρηματοδότηση πρέπει να εκληφθεί ως συμπλήρωμα στον προϋπολογισμό της Ευρωπαϊκής Ένωσης. Θα πρέπει να εκληφθεί ως υποστήριξη στους φιλόδοξους στόχους της Ευρωπαϊκής Ένωσης, όχι όμως ως πειρασμός για τη μείωση των συνεισφορών των κρατών μελών. Δεύτερον, η επίδραση των προτεινόμενων μέσων χρηματοδότησης στην ευρωπαϊκή ανταγωνιστικότητα και στα επίπεδα ανεργίας θα πρέπει να αναλυθεί προσεκτικά.
<SPEAKER ID="067" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, για να επιτευχθούν οι στόχοι της στρατηγικής "Ευρώπη 2020", απαιτούνται μαζικές επενδύσεις σε ευρωπαϊκό επίπεδο για την έρευνα, την εκπαίδευση και τις υποδομές. Ωστόσο, στο πλαίσιο των πολιτικών λιτότητας που ακολουθούν οι ευρωπαϊκές κυβερνήσεις και στο πλαίσιο των αυξανόμενων ελλειμμάτων, αυτοί οι στόχοι δεν μπορούν να επιτευχθούν παρά μόνο μέσω εναλλακτικών χρηματοδοτικών μεθόδων. Αναφέρομαι τόσο στην από κοινού έκδοση ομολόγων για να μπορέσουν τα κράτη μέλη να καλύψουν μερικά από τα ελλείμματά τους, μετατρέποντας ένα μέρος του χρέους τους σε ευρωπαϊκό χρέος και διευκολύνοντας την εξασφάλιση δανείων με χαμηλά επιτόκια, όσο και στον φόρο επί των χρηματοπιστωτικών συναλλαγών.
<P>
Αυτός ο τελευταίος θα επιβάρυνε με έναν ελάχιστο φόρο τον χρηματοπιστωτικό τομέα, οι δραστηριότητες του οποίου αντιπροσωπεύουν κατά προσέγγιση το 73% του παγκόσμιου ΑΕγχΠ, θα χρησιμοποιηθεί δε για να αποθαρρύνει τη χρηματοοικονομική κερδοσκοπία και να διασφαλίσει τη ρύθμιση της αγοράς και τις επενδύσεις στα ευρωπαϊκά έργα. Είναι ανάγκη να στείλει η Ένωση ένα ισχυρό μήνυμα βρίσκοντας λύση στη χρηματοπιστωτική κρίση, πρωτίστως υλοποιώντας αυτούς τους φόρους.
<SPEAKER ID="068" NAME="Elena Băsescu" AFFILIATION="PPE">
(RO) Κύριε Πρόεδρε, ένας φόρος επί των χρηματοπιστωτικών συναλλαγών θα έπληττε την ανταγωνιστικότητα, αλλά ένας φόρος που θα εφαρμοζόταν σε παγκόσμια κλίμακα με τον σωστό τρόπο θα συνιστούσε μια μέθοδο συλλογής πρόσθετων πόρων για παγκόσμιες πολιτικές. Για να έχει μια συνεκτική θέση, η ΕΕ θα πρέπει να εκπονήσει μια μελέτη επιπτώσεων από τη θέσπιση ενός τέτοιου φόρου. " μελέτη θα πρέπει να καλύπτει τον πιθανό κίνδυνο επανεγκατάστασης ξένων επενδύσεων σε λιγότερο διαφανείς περιοχές. Πρέπει να εξεταστεί η έκταση που μπορούν να χρησιμοποιηθούν αυτές οι επιλογές ως καινοτόμοι χρηματοδοτικοί μηχανισμοί. Ένας τέτοιος φόρος δεν θα πρέπει να έχει αρνητικό αντίκτυπο στο τραπεζικό σύστημα. " αποφυγή πιθανών συνεπειών για τις μικρομεσαίες επιχειρήσεις και οι μεμονωμένες επενδύσεις αποτελούν, ωστόσο, δύο πολύ σημαντικές πτυχές.
<P>
Τέλος, θα ήθελα να τονίσω ότι μόνο ένας φόρος στις χρηματοοικονομικές δραστηριότητες θα ήταν εφικτός σε ευρωπαϊκό επίπεδο. Κατ' αυτόν τον τρόπο, θα φορολογούσαμε μόνο τις επιχειρήσεις και όχι κάθε συμμετέχοντα σε χρηματοπιστωτική συναλλαγή.
<SPEAKER ID="069" NAME="Συλβάνα Ράπτη" AFFILIATION="S&amp;D">
Κύριε Πρόεδρε, εγώ δεν λέω ευχαριστώ, ούτε αποδίδω ευγνωμοσύνη στην Άννυ Ποδηματά. Λέω ένα πολύ μεγάλο μπράβο, γιατί την εποχή που το ευρώ είναι βαρύτατα άρρωστο, επωμίζεται το βάρος να φέρει στο Ευρωπαϊκό Κοινοβούλιο μία έκθεση πρωτοβουλίας προτείνοντας θεραπεία. " θεραπεία που προτείνει, μεταξύ άλλων, είναι ο φόρος στις χρηματοπιστωτικές συναλλαγές.
<P>
Ακούω πολλά "όχι": κάποια είναι κομψά, κάποια έρχονται ευθέως. Δεν ακούω όμως εναλλακτική πρόταση και νομίζω ότι όλοι θέλουμε να υπερασπιστούμε την Ευρωπαϊκή Ένωση και το ευρώ. Ακούω επίσης για μελέτη: όταν όμως ακούω προτάσεις για μελέτη, ξέρω εκ των προτέρων ότι η απάντηση είναι "όχι" και απλώς αγοράζουμε χρόνο. Μην αγοράζετε χρόνο κύριε Επίτροπε. Κάντε κάτι άμεσα και, κλείνοντας τη διαδικασία του "catch the eye", σας λέω: "catch the tax".
<SPEAKER ID="070" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, η Ομάδα μου και εγώ υποστηρίζουμε σθεναρά τη θέσπιση ενός φόρου επί των χρηματοπιστωτικών συναλλαγών για δύο λόγους.
<P>
Πρώτον, διότι είναι αναγκαίος και χρήσιμος. Ένας συντελεστής εισφοράς 0,05% θα προσέφερε έσοδα πλέον των 200 δισεκατομμυρίων ευρώ. Σε μια στιγμή κατά την οποία οι υποτιθέμενα μαγικές πολιτικές περιστολής των δαπανών παραδόξως απαιτούν μεγαλύτερα έσοδα, νομίζω ότι είναι επιτακτική ανάγκη η θέσπιση αυτού του φόρου. Είναι ουσιώδες.
<P>
Δεύτερον, διότι θα μας επέτρεπε να αντιμετωπίσουμε και να περιορίσουμε την κερδοσκοπία, που συνιστά τη μεγάλη πρόκληση που αντιμετωπίζει η παγκόσμια -και η ευρωπαϊκή- πολιτική.
<P>
Υπάρχει ένας ακόμη λόγος για τον οποίο υποστηρίζω αυτόν τον φόρο: διότι πολλές χιλιάδες πολιτών, που εκπροσωπούνται από πάρα πολλές οργανώσεις, το απαιτούν. Ως πολιτικοί εκπρόσωποι, είναι χρέος μας όχι μόνο να ακούμε, αλλά και να ανταποκριθούμε με υπεύθυνο και συνεπή τρόπο, πιστεύω δε ότι αυτό το Σώμα πρέπει να δώσει αύριο μια σαφή και πειστική απάντηση σε σχέση με αυτό.
<SPEAKER ID="071" NAME="Seán Kelly" AFFILIATION="PPE">
(EN) Κύριε Πρόεδρε, οι πολιτικοί υποτίθεται ότι κυβερνούν τον κόσμο και, αν δεν το κάνουν, το κενό καλύπτεται από άλλους. Αυτό είναι, εν μέρει, εκείνο που συνέβη με την οικονομική κρίση, πολύ δε περισσότερο στη δική μου χώρα. Ευτυχώς, ανακτούμε τώρα το χαμένο έδαφος και σημειώνονται προσπάθειες στο Κοινοβούλιο να επιχειρήσουμε να χαλιναγωγήσουμε τους χρηματοοικονομικούς κερδοσκόπους - εκείνα τα οικονομικά παράσιτα που σκόρπισαν την καταστροφή στις αγορές και στις ζωές των ανθρώπων. Ο φόρος επί των χρηματοπιστωτικών συναλλαγών αποτελεί μια καλή ιδέα ως βάση, πιστεύω όμως ότι, αν τον υλοποιήσουμε χωρίς παγκόσμια εφαρμογή, αυτό θα συνιστούσε, με τα λόγια του Nigel Farage, καμικάζι οικονομικά.
<P>
Με ικανοποίηση συνυπέγραψα την τροπολογία αριθ. 3, με την οποία ζητούμε μια μελέτη σκοπιμότητας. Είναι σωστό και σώφρων να αναμένουμε πρώτα αυτή τη μελέτη σκοπιμότητας για να δούμε αν έχει νόημα από οικονομικής απόψεως να προχωρήσουμε μονομερώς, χωρίς τον υπόλοιπο κόσμο. Μόλις ετοιμαστεί η μελέτη σκοπιμότητας, τότε θα μπορούμε να λάβουμε απόφαση.
<SPEAKER ID="072" NAME="Wojciech Michał Olejniczak" AFFILIATION="S&amp;D">
(PL) Κύριε Πρόεδρε, ο φόρος επί των χρηματοπιστωτικών συναλλαγών είναι εξαιρετικά σημαντικός για το μέλλον της Ευρωπαϊκής Ένωσης. Αυτός ο φόρος θα συμβάλει στον βελτιωμένο έλεγχο του χρηματοπιστωτικού τομέα. Στο παρελθόν, η έλλειψη ουσιωδών ελέγχων οδήγησε σε κρίση, σε σημαντικές ζημίες που προκλήθηκαν εξαιτίας της κερδοσκοπίας εκ μέρους, για παράδειγμα, των τραπεζών. Σήμερα, τα κόστη της κρίσης μετατέθηκαν στους πολίτες της Ευρωπαϊκής Ένωσης. Στην Πολωνία, για παράδειγμα, υπήρξε αύξηση του ΦΠΑ, πράγμα που σημαίνει ότι ανέβηκε το κόστος συντήρησης των οικογενειών.
<P>
" θέσπιση του φόρου επί των χρηματοπιστωτικών συναλλαγών θα σημάνει την ανάληψη δράσης για να περιοριστεί η δραστηριότητα των λεγόμενων φορολογικών παραδείσων. Πέραν της λειτουργίας του με στόχο την πειθάρχηση του χρηματοπιστωτικού τομέα, θα είναι σημαντικά τα χρήματα που η Ευρωπαϊκή Ένωση θα μπορεί να διαθέτει για την ανάπτυξη από τους ιδίους πόρους της. Περισσότερα χρήματα στον προϋπολογισμό της Ευρωπαϊκής Ένωσης θα σημάνουν περισσότερες δυνατότητες, περισσότερη χρηματοδότηση για την επιστήμη, την εκπαίδευση, τις επενδύσεις σε νέες τεχνολογίες, την πολιτική συνοχής και την κοινή γεωργική πολιτική.
<SPEAKER ID="073" NAME="Jaroslav Paška" AFFILIATION="EFD">
(SK) Κύριε Πρόεδρε, συμφωνώ με την εισηγήτρια ότι η αναταραχή στον χρηματοπιστωτικό τομέα δημιούργησε σοβαρά προβλήματα όχι μόνο για τους πολίτες μας, αλλά και για την πλειονότητα των επιχειρήσεών μας. Συνεπώς, είναι καθ' όλα εύλογο να συζητάμε για εκσυγχρονισμό των ρυθμίσεων που διέπουν τη διαχείριση των οικονομιών των ευρωπαίων πολιτών στις τράπεζες, στις ασφαλιστικές εταιρείες και σε άλλα χρηματοπιστωτικά ιδρύματα.
<P>
Ωστόσο, ένα σημαντικό συμπέρασμα της συζήτησης θα πρέπει να είναι η στήριξη μιας υπεύθυνης και ασφαλούς διαχείρισης των οικονομιών των πολιτών μας και η άρση όλων των κερδοσκοπικών και διακινδυνευμένων συναλλαγών, όπου οι οικονομίες ή οι μελλοντικές συντάξεις των μικροαποταμιευτών εξαφανίζονται στις τσέπες των κερδοσκόπων.
<P>
Αυτό θα πρέπει να περιλαμβάνει, κατά πρώτον, καλύτερες και πιο συνολικές ρυθμίσεις, που θα είναι αποδεκτές σε παγκόσμια κλίμακα και που θα εξαιρούν από τον χρηματοπιστωτικό τομέα την κερδοσκοπία και τα τυχερά παιχνίδια, χωρίς να προκαλείται περιττή ζημία στους αποταμιευτές ή τους πελάτες. Δεν θα πρέπει να μιλάμε για κυρώσεις ή ειδικούς φόρους έως ότου ολοκληρώσουμε τη διεξοδική μεταρρύθμιση του χρηματοπιστωτικού μας τομέα, ο οποίος δυστυχώς εμπνέει λίγη εμπιστοσύνη σήμερα.
<SPEAKER ID="074" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, μετά τη διαρθρωτική κρίση -και δεν φαντάζομαι ότι έχουμε καταπιαστεί ακόμα με αυτή κατά κανέναν τρόπο- είναι ουσιώδες να διασφαλίσουμε μια ασφαλή χρηματοπιστωτική πλατφόρμα για να περιορίσουμε την κερδοσκοπία και ακόμα καλύτερα να την εξοβελίσουμε πλήρως. Τα καινοτόμα χρηματοδοτικά μέσα συμπληρώνουν την πολιτική περικοπής των δαπανών που είναι αναγκαία επί του παρόντος και θα πρέπει να θεσμοθετηθούν κατεπειγόντως σε παγκόσμια κλίμακα. Συνεπώς, αν ψηφίσουμε υπέρ ενός φόρου χρηματοπιστωτικών συναλλαγών με συντελεστή 0,05%, τότε θα μπορούσαμε να έχουμε στη διάθεσή μας δυνητικά έσοδα της τάξης των 200 δισεκατομμυρίων ευρώ σε ολόκληρη την ΕΕ, ή ακόμα και 650 δισεκατομμυρίων ευρώ παγκοσμίως. Τουλάχιστον εξίσου θετικές είναι οι δυνατότητες που παρέχει για τη ρύθμιση των κεφαλαιαγορών και την ενίσχυση της διαφάνειας. Με άλλα λόγια, είναι ένα βήμα στη σωστή κατεύθυνση.
<SPEAKER ID="075" NAME="Thomas Mann" AFFILIATION="PPE">
(DE) Κύριε Πρόεδρε, αν θέλουμε να σταθεροποιήσουμε τις χρηματοπιστωτικές αγορές, τότε είναι αναπόφευκτος ένας φόρος επί των χρηματοπιστωτικών συναλλαγών. Τον χρειαζόμαστε ούτως ώστε να θέσουμε οριστικά τέλος στις έντονα κερδοσκοπικές υπερβολές. " αστάθεια των χρηματοπιστωτικών αγορών οφείλεται στις βραχυπρόθεσμες επενδυτικές στρατηγικές και στο ποντάρισμα σε επιτόκια με τη χρήση υψηλού ποσοστού πιστωτικού κεφαλαίου. Πρέπει να καταστήσουμε απωθητικό αυτό το είδος κερδοσκοπίας και να φέρουμε οριστικά στο προσκήνιο τις μακροπρόθεσμες επενδυτικές στρατηγικές.
<P>
Ο φόρος θα αποφέρει σημαντικά φορολογικά έσοδα, τα οποία θα μας είναι απολύτως απαραίτητα, αν λάβουμε υπόψη τα δαπανηρά δίκτυα ασφαλείας της ΕΕ. Ωστόσο, οι φορολογικοί συντελεστές θα πρέπει να καθοριστούν με έξυπνο τρόπο. Ο φορολογικός συντελεστής στα χρεόγραφα μικρότερου κινδύνου θα πρέπει να είναι χαμηλότερος σε σύγκριση με τα χρεόγραφα υψηλότερου κινδύνου. Τα χρηματοπιστωτικά και τραπεζικά συστήματα μπορούν να οργανωθούν διαφορετικά σε ολόκληρο τον κόσμο, πρέπει όμως αυτός ο φόρος επί των χρηματοπιστωτικών συναλλαγών να γίνει αποδεκτός σε παγκόσμια κλίμακα. Θα συνεισφέρει ουσιαστικά στη μείωση των αναταράξεων στις χρηματοπιστωτικές αγορές και τελικά θα θέσει τις χρηματοπιστωτικές συναλλαγές σε πιο σταθερή βάση.
<SPEAKER ID="076" NAME="Algirdas Šemeta" LANGUAGE="EN">
Κύριε Πρόεδρε, θα ήθελα καταρχάς να σας ευχαριστήσω για την πολύ ενδιαφέρουσα αυτή συζήτηση. Οι γνώμες διίστανται στο ζήτημα αν θα πρέπει η ΕΕ να εξετάσει τη θέσπιση ενός φόρου επί των χρηματοπιστωτικών συναλλαγών σε επίπεδο ΕΕ ως ένα πρώτο βήμα.
<P>
Τα στοιχεία που κυκλοφορούν ενδέχεται να φαίνονται ελκυστικά. Εντούτοις, είμαι πεπεισμένος ότι θα πρέπει πρώτα να αξιολογήσουμε τον κίνδυνο επανεγκατάστασης και τις συνέπειες ενός τέτοιου φόρου για την ευρωπαϊκή ανταγωνιστικότητα. Όπως γνωρίζετε, οι χρηματοοικονομικές συναλλαγές επανεγκαθίστανται εύκολα εκτός της ΕΕ. Προηγούμενα παραδείγματα όπως στη Σουηδία έδειξαν ότι η θεσμοθέτηση ενός ΦΧΣ σε τοπικό επίπεδο μπορεί να βλάψει τις νομότυπες επιχειρήσεις και να διαβρώσει σε μεγάλο βαθμό τη φορολογική βάση. Αυτό το κατέδειξαν με πολύ σαφήνεια οι κ.κ. Schmidt και Hökmark.
<P>
Όπως είπα στην εισαγωγική μου ομιλία, θα σας παρακινούσα να αναμένετε τα αποτελέσματα της μελέτης επιπτώσεων, προκειμένου να καθορίσετε μια καλά τεκμηριωμένη θέση σε αυτό το πεδίο. Μπορώ να σας διαβεβαιώσω ότι αυτή η μελέτη επιπτώσεων θα διεξαχθεί με πολύ εμπεριστατωμένο τρόπο. Γνωρίζετε ότι τον Φεβρουάριο ξεκινήσαμε δημόσια διαβούλευση για το θέμα αυτό. Στα τέλη Μαρτίου θα έχουμε το φορολογικό φόρουμ των Βρυξελλών, το οποίο θα έχει ως αποκλειστικό αντικείμενο το ζήτημα της φορολόγησης των χρηματοπιστωτικών συναλλαγών. Βρισκόμαστε σε στενή συνεργασία με πανεπιστημιακούς και το ΔΝΤ για το θέμα αυτό, το οποίο θα ήθελα να δω να αναλύεται πολύ σοβαρά για να λάβουμε αποφάσεις που θα έχουν γερή θεμελίωση.
<P>
Τα ζητήματα που διακυβεύονται είναι πολύ σημαντικά και πολλά από αυτά επισημάνθηκαν στη διάρκεια αυτής της συζήτησης, όπως είναι οι επιπτώσεις στις συναλλαγές υψηλής συχνότητας. Θα πρέπει επίσης να αναλύσουμε την έκταση της φορολόγησης. Μερικοί από εσάς έθεσαν το ερώτημα ποιος θα πληρώσει τον φόρο. Δεν υπάρχει προφανής απάντηση επ' αυτού. Πρέπει επίσης να αναλύσουμε το κόστος διαχείρισης· πρέπει να αναλύσουμε τις φορολογικές βάσεις και πολλά ακόμη ζητήματα, που θα πρέπει να ληφθούν υπόψη για να λάβουμε μια οριστική απόφαση.
<P>
Συνεπώς, θα ήθελα να σας ζητήσω να αναμένετε έως ότου η Επιτροπή ολοκληρώσει αυτή τη μελέτη επιπτώσεων. Δεσμευτήκαμε να το πράξουμε αυτό πριν την παύση εργασιών το καλοκαίρι.
<P>
Κατά τα άλλα, επικροτώ την έκθεση που υποστηρίζει συνολικά τις δράσεις της Επιτροπής όσον αφορά την καινοτόμο χρηματοδότηση, ιδιαίτερα όσον αφορά τον φόρο άνθρακα, τα ευρωπαϊκά ομόλογα έργων και την αναπτυξιακή χρηματοδότηση. Για μία ακόμη φορά, θα ήθελα να ευχαριστήσω την κ. Ποδηματά για την έξοχη έκθεσή της και σας εύχομαι καλή ψηφοφορία αύριο.
<SPEAKER ID="077" NAME="Άννυ Ποδηματά">
εισηγήτρια. - Κύριε Πρόεδρε, δύο λόγια συμπυκνώνοντας την πολύ ενδιαφέρουσα συζήτηση που έγινε σήμερα και για την οποία ευχαριστώ όλους τους συναδέλφους που πήραν τον λόγο.
<P>
Πρώτο θέμα: Παγκόσμιος ή ευρωπαϊκός φόρος; Νομίζω ότι είναι λάθος ερώτημα ή μάλλον φοβούμαι ότι είναι ένα ερώτημα που τίθεται απ' όσους δεν θέλουν τον φόρο ούτε σε ευρωπαϊκό ούτε σε παγκόσμιο επίπεδο, γιατί όλοι γνωρίζουμε ότι είναι αδύνατον να φτάσουμε σε παγκόσμια συμφωνία εάν δεν κάνει κάποιος το πρώτο βήμα. " Ένωση λοιπόν, που έχει τη μεγαλύτερη χρηματοπιστωτική αγορά στον κόσμο, για να είναι αξιόπιστη και αποτελεσματική σ' αυτήν της την προσπάθεια για μία παγκόσμια συμφωνία, πρέπει να κάνει το πρώτο βήμα.
<P>
Δεύτερο θέμα: Μελέτη επιπτώσεων: όσοι και όσες έχετε διαβάσει την έκθεση για τα καινοτόμα μέσα χρηματοδότησης, γνωρίζετε πολύ καλά ότι η μελέτη επιπτώσεων αναφέρεται σε πάρα πολλά σημεία της έκθεσης, και ασφαλώς χρειαζόμαστε μελέτη επιπτώσεων, ουδείς το αμφισβητεί. Αλλά, κύριε Επίτροπε, δεν θα συμφωνήσω μαζί σας που μας ζητήσατε, μας παρακαλέσατε και τώρα και στην εισαγωγική σας ομιλία, να μην κάνουμε τίποτα, να μη πάρουμε θέση εάν δεν υπάρξει, εάν δεν δημοσιοποιηθεί, η μελέτη επιπτώσεων της Ευρωπαϊκής Επιτροπής. Φοβούμαι επίσης ότι και με την τοποθέτησή σας πριν από λίγο είναι σαν να έχετε πάρει ήδη θέση, παρά το γεγονός ότι δεν έχει υπάρξει μελέτη επιπτώσεων, παρά το γεγονός ότι δεν πρέπει να προχωρήσουμε σε φόρο επί των χρηματοπιστωτικών συναλλαγών στο ευρωπαϊκό επίπεδο. Ασφαλώς χρειάζεται μελέτη επιπτώσεων και γνωρίζουμε όλοι ότι αυτό είναι το σύνηθες βήμα πριν ξεκινήσει μια νομοθετική διαδικασία. Ας μη κρυβόμαστε όμως, αγαπητοί συνάδελφοι, πίσω από τη μελέτη επιπτώσεων και ας μην απεμπολούμε μόνοι μας τον ρόλο και τις αρμοδιότητές μας σε μια στιγμή μάλιστα που δίνουμε μάχη για να υπερασπιστούμε την κοινοτική μέθοδο, δηλαδή την εμπλοκή μας και τον ρόλο μας ως Ευρωπαϊκό Κοινοβούλιο στις αποφάσεις. " πολιτική απόφαση εάν θέλουμε ή όχι ευρωπαϊκό φόρο εναπόκειται σε εμάς και το Συμβούλιο, και αυτό μας το θύμισε την περασμένη εβδομάδα και η γερμανίδα Καγκελάριος, η Άνγκελα Μέρκελ. Ας μη μείνουμε λοιπόν πίσω και από αυτή την εξέλιξη.
<P>
(Χειροκροτήματα)
<SPEAKER ID="078" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 08 Μαρτίου στις 12 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="078" NAME="Ivo Belet" LANGUAGE="NL">
Σήμερα, το Ευρωπαϊκό Κοινοβούλιο στέλνει ένα ηχηρό μήνυμα στην Ομάδα G20 και, ιδιαίτερα, στους ευρωπαίους αρχηγούς κρατών και κυβερνήσεων. Ήμασταν ανέκαθεν, και παραμένουμε, υπέρ της εισαγωγής ενός φόρου επί των χρηματοπιστωτικών συναλλαγών σε παγκόσμιο επίπεδο, αλλά αν αυτό δεν μπορεί να επιτευχθεί σε βραχυπρόθεσμο ορίζοντα, τότε η ΕΕ θα πρέπει να ενεργήσει ανεξάρτητα για να αναλάβει το μερίδιο ευθύνης που της αναλογεί. Θεωρούμε ότι η Επιτροπή θα εκπονήσει προσεχώς μια μελέτη και, στη συνέχεια, θα υποβάλει ειδική νομοθετική πρόταση.
<P>
Ένας φόρος επί των χρηματοπιστωτικών συναλλαγών είναι το καλύτερο μέσο προστασίας από την κερδοσκοπία στις αγορές και χρηματοδότησης των παγκόσμιων δημόσιων αγαθών. Ωστόσο, την ίδια στιγμή, θα μπορούσε να αποτελέσει επίσης ένα αποτελεσματικό εργαλείο για την υποστήριξη της προορατικής οικονομικής ανάκαμψης στην Ευρώπη. Στην παρούσα συγκυρία, θα ήθελα επίσης να επισημάνω ότι εκείνοι που ισχυρίζονται σε μόνιμη βάση ότι το σχέδιο της ευρωπαϊκής ολοκλήρωσης είναι ένα σχέδιο κατά της κοινωνίας, ίσως θα έπρεπε να μετριάσουν λίγο τους τόνους από δω και στο εξής. Γιατί -σύμφωνα με την Oxfam- "Το Ευρωπαϊκό Κοινοβούλιο αποτελεί σήμερα πρότυπο παγκοσμίως ασκώντας πίεση για ένα ευρωπαϊκό φόρο Ρομπέν των Δασών".
<SPEAKER ID="078" NAME="Proinsias De Rossa" LANGUAGE="EN">
Υποστηρίζω αυτή την έκθεση, η οποία ζητεί από την ΕΕ να προωθήσει την καθιέρωση ενός φόρου επί των χρηματοπιστωτικών συναλλαγών (ΦΧΣ) σε παγκόσμιο επίπεδο, και ελλείψει αυτού, ως ένα πρώτο βήμα, η ΕΕ θα πρέπει να καθιερώσει έναν ΦΧΣ σε ευρωπαϊκό επίπεδο. " θεαματική αύξηση του όγκου των χρηματοπιστωτικών συναλλαγών στην παγκόσμια οικονομία την τελευταία δεκαετία, οι οποίες, το 2007, έφθασαν σε επίπεδο 73,5 φορές υψηλότερο από το ονομαστικό παγκόσμιο ΑΕΠ, καταδεικνύει την ολοένα και μεγαλύτερη αποσύνδεση μεταξύ των χρηματοπιστωτικών συναλλαγών και των αναγκών της πραγματικής οικονομίας. Ο χρηματοπιστωτικός τομέας υποφορολογείται και είναι αξιοσημείωτο το γεγονός ότι δεν επιβάλλεται ΦΠΑ στις περισσότερες χρηματοπιστωτικές υπηρεσίες. Πρέπει να ληφθούν μέτρα για την είσπραξη περισσότερων εσόδων από τον συγκεκριμένο τομέα και τη συμβολή στη μείωση του φορολογικού βάρους για τους εργαζόμενους. Το κύριο κόστος της κρίσης έχει βαρύνει ως τώρα τους φορολογούμενους. Τα χρηματοπιστωτικά ιδρύματα και τα ενδιαφερόμενα μέρη, που εισέπρατταν επί χρόνια υπέρογκες αποδόσεις από τις μετοχές και λάμβαναν υπέρογκα ετήσια μπόνους πρέπει να αναλάβουν το μερίδιο του κόστους που τους αναλογεί. Εκτιμάται ότι ένας ΦΧΣ χαμηλού συντελεστή θα μπορούσε να αποφέρει σχεδόν 200 δισ. ευρώ ετησίως σε επίπεδο ΕΕ και 650 δισ. δολάρια "ΠΑ σε παγκόσμιο επίπεδο· τούτο θα συνιστούσε σημαντική συμβολή του χρηματοπιστωτικού τομέα στο κόστος της κρίσης και τη βιωσιμότητα των δημόσιων οικονομικών.
<SPEAKER ID="078" NAME="Kinga Göncz" LANGUAGE="HU">
Σε περιόδους δυσχερών οικονομικών συνθηκών, θα πιεζόμασταν να βρούμε περισσότερο προφανείς πόρους για την επίτευξη των κοινών ευρωπαϊκών στόχων παρά φόρους που επιβάλλονται στις χρηματοπιστωτικές συναλλαγές σε παγκόσμιο ή ευρωπαϊκό επίπεδο, από το ευρωομόλογο, το ευρωπαϊκό ομόλογο έργων, και άλλα μέσα καινοτόμου χρηματοδότησης. Αν αντιμετωπίζουμε με σοβαρότητα τα ψηφίσματά μας και τους στόχους που θεσπίζονται στη στρατηγική ΕΕ 2020, τότε πρέπει να υποστηρίξουμε τα νέα χρηματοδοτικά μέσα που θα μας επιτρέψουν να τους επιτύχουμε. Νέοι πόροι είναι απαραίτητοι για την ανάπτυξη δικτύων στους τομείς της ενέργειας και των μεταφορών, για την καταπολέμηση της κλιματικής αλλαγής και τη χρηματοδότηση ενεργειών που αποσκοπούν στην επίτευξη κοινωνικής ένταξης. Οι πόροι αυτοί δεν θα πρέπει να επιβαρύνουν περαιτέρω τους φορολογούμενους, οι οποίοι ήδη υποφέρουν από τις συνέπειες των μέτρων λιτότητας. Σύμφωνα με την άποψη των ειδικών οικονομολόγων, ένας φόρος επί των χρηματοπιστωτικών συναλλαγών που θα μειώνει το επίπεδο της χρηματοπιστωτικής κερδοσκοπίας και την υπερβολική ανάληψη κινδύνου από τα χρηματοπιστωτικά ιδρύματα -όπως υποστηρίζει επί μακρόν η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο- μπορεί να εισαχθεί σε ευρωπαϊκό επίπεδο χωρίς να οδηγήσει τον χρηματοπιστωτικό τομέα εκτός Ευρώπης. Σε ετήσιο επίπεδο, ένας φόρος 0,05% επί των συναλλαγών θα συνεισέφερε 200 δισεκατομμύρια ευρώ στον προϋπολογισμό. Επιπροσθέτως, άλλα μέτρα καινοτόμου χρηματοδότησης, όπως η έκδοση ευρωομολόγων, θα μπορούσε να συμβάλει επίσης στην αύξηση των δημοσιονομικών εσόδων.
<SPEAKER ID="078" NAME="Cătălin Sorin Ivan" LANGUAGE="RO">
Αφού βιώσαμε τις συνέπειες της χρηματοπιστωτικής κρίσης, η οποία κατέδειξε την αστάθεια των μετοχών των χρηματοπιστωτικών ιδρυμάτων, θεωρήσαμε απαραίτητο να εισαγάγουμε έναν φόρο επί των χρηματοπιστωτικών συναλλαγών σε ευρωπαϊκό επίπεδο, ένα ζήτημα που συζητήθηκε επίσης εκτεταμένα από το Ευρωπαϊκό Συμβούλιο.
<P>
" Ομάδα S&D, στην οποία ανήκει η εισηγήτρια, αξίζει πολλούς επαίνους. Καταφέραμε να αποστείλουμε ένα ηχηρό μήνυμα, ιδιαίτερα μέσω της υιοθέτησης της πλέον προβληματικής τροπολογίας, η αποσκοπεί στην εισαγωγή του φόρου σε ευρωπαϊκό αντί σε παγκόσμιο επίπεδο. Κατ' αυτόν τον τρόπο, δείχνουμε τις καλές μας προθέσεις και τη σθεναρή μας πεποίθηση ότι τα μέτρα μπορούν να έχουν υψηλότερη αποδοτικότητα στην ΕΕ, με μετρήσιμα και άμεσα οφέλη. Εν προκειμένω, πρέπει να επαναλάβω ότι η πολιτική λιτότητας, η οποία προωθείται σε μεγάλο βαθμό από τις συντηρητικές κυβερνήσεις, είναι βαθιά άδικη, ακόμη και δημαγωγική, ιδίως από τη στιγμή που η οικονομική κρίση δεν προκλήθηκε από τους απλούς πολίτες, αλλά από τα χρηματοπιστωτικά και τραπεζικά ιδρύματα, τα οποία είχαν μια υπερβολικά φιλελεύθερη ιδέα για το χρηματοπιστωτικό σύστημα. " ανάκαμψη θα πρέπει να εξεταστεί από την άποψη της ισότητας και, συνεπώς, αυτός ο φόρος είναι το καλύτερο μέτρο που διαθέτουμε.
<SPEAKER ID="078" NAME="Alfredo Pallone" LANGUAGE="IT">
" συζήτηση αυτή είναι εξαιρετικά ενδιαφέρουσα σε ηθικό, πολιτικό, ακόμη και σε τεχνικό επίπεδο. Το πρόβλημα είναι ότι δεν μπορεί να πραγματοποιηθεί σε ένα κατακερματισμένο πεδίο: η λύση πρέπει να αναζητηθεί και να συμφωνηθεί από κοινού στο επίπεδο της G20, διότι αν δεν εφαρμοστεί από όλους, θα γίνει μπούμερανγκ, το οποίο θα προκαλέσει τη μετεγκατάσταση των χρηματοπιστωτικών συναλλαγών. Δεν είμαστε εδώ για να προστατεύσουμε τους κερδοσκόπους ή εκείνους που έπαιξαν με τις χρηματοπιστωτικές αγορές σα να βρίσκονταν σε καζίνο, αλλά, από την άλλη πλευρά, δεν μπορούμε, προκειμένου να τηρήσουμε τα προσχήματα, να λάβουμε μέτρα επηρεασμένα εν μέρει από τη δημαγωγία, τα οποία στην συνέχεια, στην πράξη, θα προκαλέσουν περισσότερο κακό από αυτό που σκοπεύαμε αρχικά να αποτρέψουμε. Ως εκ τούτου, ας μην επιχειρηματολογούμε σε καθαρά ιδεολογικό υπόβαθρο και αντ' αυτού ας εξετάσουμε τα γεγονότα. Συμφωνούμε όλοι ως προς την ανάγκη να τεθεί τέλος στη χρηματοπιστωτική κερδοσκοπία καθεαυτή και να εδραιωθεί η αρχή "ο ρυπαίνων πληρώνει", αλλά για να γίνει αυτό, είναι απαραίτητο να υιοθετήσουμε μια προσέγγιση βασισμένη σε ορθά δεδομένα, αριθμούς και στατιστικές αναλύσεις. Πρέπει να βρούμε μια λύση που θα λαμβάνει υπόψη την ανάγκη να τεθεί τέλος σε έναν ορισμένο τύπο κερδοσκοπίας, και να αποτραπεί η οπισθοχώρηση της ΕΕ στην παγκόσμια αγορά, η οποία θα προκαλούσε περισσότερα προβλήματα σε μια εποχή όπου πρέπει να πραγματοποιήσουμε επενδύσεις και προσπαθούμε να ξεπεράσουμε την κρίση.

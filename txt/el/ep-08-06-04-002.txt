<CHAPTER ID="002">
Δήλωση του Προέδρου
<SPEAKER ID="006" NAME="Πρόεδρος">
Κυρίες και κύριοι, θα ήθελα να σας υπενθυμίσω ότι η Λιθουανία γιόρτασε χθες την 20ή επέτειο της ίδρυσης του λιθουανικού κινήματος ανεξαρτησίας Sąjūdis. " ίδρυσή του όχι μόνο αποτέλεσε το έναυσμα για την αποκατάσταση της ανεξαρτησίας της Λιθουανίας, αλλά επίσης σήμανε την κατάρρευση της Σοβιετικής Ένωσης. Τα πιο θερμά μου συγχαρητήρια!
<P>
(Χειροκροτήματα)
<P>
Θα ήθελα να σας ενημερώσω για τις Πράσινες Εβδομάδες που λαμβάνουν χώρα στις Βρυξέλλες αυτή την εβδομάδα και στο Λουξεμβούργο και στο Στρασβούργο τις επόμενες δύο εβδομάδες. Τα κεντρικά θέματα θα είναι οι εκπομπές CO2 και η σχετιζόμενη αλλαγή του κλίματος. Έχουμε δεσμευθεί να μειώσουμε τις εκπομπές CO2 του Ευρωπαϊκού Κοινοβουλίου κατά 30% έως το έτος 2020. Προκειμένου να το επιτύχουμε αυτό, μία εταιρεία συμβούλων αναγνωρισμένου κύρους προετοιμάζει για εμάς μία αξιολόγηση σχετικά με το CO2, η οποία θα είναι έτοιμη τον Σεπτέμβριο και θα υποβληθεί στο Προεδρείο. Το σχέδιο θα ενσωματωθεί σε ένα σχέδιο δράσης που θα περιλαμβάνει τόσο βραχυπρόθεσμα όσο και μακροπρόθεσμα μέτρα, προκειμένου το Ευρωπαϊκό Κοινοβούλιο να μπορέσει να επιτύχει τον στόχο που το ίδιο έθεσε. Θα ήμουν ευγνώμων εάν δείχνατε ενεργό ενδιαφέρον.

<CHAPTER ID="011">
Σύνοδος κορυφής ΕΕ-Καναδά (συζήτηση)
<SPEAKER ID="254" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου/Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφάλειας σχετικά με τη σύνοδο κορυφής ΕΕ-Καναδά.
<SPEAKER ID="255" NAME="Catherine Ashton">
Αντιπρόεδρος της Επιτροπής και Υπάτη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας. - (ΕΝ) Κύριε Πρόεδρε, ο Καναδάς είναι ένας από τους παλαιότερους και πιο ομόφρονες εταίρους της Ευρωπαϊκής Ένωσης. Συνεργαζόμαστε σε ένα ευρύ φάσμα ζητημάτων - τόσο σε διμερές όσο, βεβαίως, και σε παγκόσμιο επίπεδο.
<P>
" σχέση μας βασίζεται σε μια μακρόχρονη κοινή ιστορία και σε κοινές αξίες οι οποίες έχουν βαθιές ρίζες. Αυτή είναι η βάση της συνεργασίας μας προκειμένου να προστατεύσουμε τα κοινά συμφέροντά μας. Βεβαίως, αυτό το πράττουμε προς όφελος των πολιτών της Ευρώπης και του Καναδά, αλλά και για να προωθήσουμε την ασφάλεια και την ευημερία διεθνώς.
<P>
Συνεπώς, πρόκειται για μια σημαντική σχέση. Πρέπει να την καλλιεργήσουμε και να επενδύσουμε σε αυτήν, ούτως ώστε να συνειδητοποιήσουμε το σύνολο των δυνατοτήτων της. Αυτός είναι ο στόχος της επόμενης συνόδου κορυφής ΕΕ-Καναδά, η οποία θα πραγματοποιηθεί στις Βρυξέλλες στις 5 Μαΐου.
<P>
" χρονική στιγμή είναι ευνοϊκή. Ο λόγος είναι ότι, καθώς ο Καναδάς προεδρεύει της συνόδου κορυφής των G8 και G20 στο τέλος Ιουνίου, η σύνοδος κορυφής ΕΕ-Καναδά μάς επιτρέπει να εξετάσουμε και να ευθυγραμμίσουμε τις στρατηγικές μας σε παγκόσμια θέματα που θα ξεχωρίσουν στις συνόδους κορυφής των G8 και G20, για παράδειγμα, τον τρόπο προώθησης της αειφόρου οικονομικής ανάκαμψης, τη συνεργασία στη μεταρρύθμιση και τη ρύθμιση των χρηματοπιστωτικών αγορών, την κλιματική αλλαγή και την καταπολέμηση της διάδοσης των πυρηνικών όπλων.
<P>
Πρόσφατα παρευρέθην στη συνεδρίαση των υπουργών Εξωτερικών της ομάδας G8 στον Καναδά όπου πράγματι συζητήθηκαν πολλά από αυτά τα θέματα.
<P>
Θα έχουμε επίσης την ευκαιρία να συζητήσουμε τις διμερείς σχέσεις ΕΕ-Καναδά και τον τρόπο συνεργασίας σε περιφερειακές κρίσεις. Στόχος μας είναι η διεξαγωγή μιας επικεντρωμένης και επιχειρηματικής συνόδου κορυφής.
<P>
Στο πλαίσιο των διμερών σχέσεών μας, η σύνοδος θα ασχοληθεί με τις προσπάθειες για αναβάθμιση και εκσυγχρονισμό της σχέσης ΕΕ-Καναδά. Θα μας παράσχει μια εξαιρετική ευκαιρία να στηρίξουμε στο υψηλότερο πολιτικό επίπεδο τη σύναψη μιας φιλόδοξης, ολοκληρωμένης οικονομικής και εμπορικής συμφωνίας το συντομότερο δυνατό.
<P>
Θα αξιολογήσουμε την πρόοδο που έχει σημειωθεί κατά τη διάρκεια των τριών πρώτων γύρων διαπραγματεύσεων, αλλά θα δώσουμε επίσης νέα ώθηση σε αυτές τις διαπραγματεύσεις, λαμβάνοντας υπόψη τη σημασία τους για την επέκταση του εμπορίου και τη δημιουργία θέσεων εργασίας. Γενικότερα σε επίπεδο εμπορίου, η σύνοδος κορυφής πρέπει να αποστείλει ένα ξεκάθαρο μήνυμα δηλώνοντας ότι η ΕΕ και ο Καναδάς απορρίπτουν τον προστατευτισμό, υπενθυμίζοντας τη δέσμευσή μας να επιτύχουμε μια φιλόδοξη, ολοκληρωμένη και ισορροπημένη ολοκλήρωση του αναπτυξιακού γύρου της Ντόχα.
<P>
" σύνοδος κορυφής θα πρέπει επίσης να εξετάσει το ζήτημα των ταξιδιών χωρίς θεώρηση και για τις δύο πλευρές. Ο στόχος μας είναι σαφής: επιθυμούμε τα ταξίδια όλων των πολιτών της ΕΕ στον Καναδά χωρίς θεώρηση το συντομότερο δυνατό.
<P>
Θα έχουμε επίσης τη δυνατότητα να συζητήσουμε τη συνεργασία μας στη διαχείριση κρίσεων, η οποία είμαι στην ευχάριστη θέση να δηλώσω ότι επεκτείνεται με ταχείς ρυθμούς. Έχουμε διάφορες επιχειρήσεις διαχείρισης κρίσεων εν εξελίξει, ιδίως την αστυνομική αποστολή μας στο Αφγανιστάν, όπου η συνεργασία μας με τον Καναδά είναι υποδειγματική.
<P>
Στην ημερήσια διάταξη της συνόδου κορυφής θα συμπεριληφθεί επίσης, για προφανείς λόγους, η Αϊτή. Ο Καναδάς διαδραματίζει έναν πολύ σημαντικό ρόλο στην Αϊτή και ένας από τους τομείς όπου μπορούμε και πρέπει να ενισχύσουμε τις κοινές προσπάθειές μας είναι η σύνδεση της διαχείρισης κρίσεων με τη μακροπρόθεσμη ανάπτυξη. Αυτό ήταν επίσης το σημείο που υπογράμμισα κατά τη διάρκεια της διάσκεψης της Νέας Υόρκης για την Αϊτή στις 31 Μαρτίου, της οποίας προήδρευσαν από κοινού η ΕΕ με τον Καναδά μαζί με τη Γαλλία, την Ισπανία και τη Βραζιλία.
<P>
Μαζί με τους συναδέλφους Επιτρόπους για την ανάπτυξη, Andris Piebalgs, και τη διεθνή συνεργασία, ανθρωπιστική βοήθεια και αντιμετώπιση κρίσεων, Kristalina Georgieva, ήμουν στην ευχάριστη θέση να ανακοινώσω στην Νέα Υόρκη ότι η ΕΕ θα συνεισφέρει περισσότερα από 1,2 δισεκατομμύρια ευρώ για την ανοικοδόμηση και την ανάπτυξη της Αϊτής.
<P>
" ΕΕ και ο Καναδάς έχουν αναλάβει μακροπρόθεσμη δέσμευση για την παροχή βοήθειας προς την Αϊτή στον δρόμο προς την ανασυγκρότηση, προκειμένου να οικοδομήσει εκ νέου ένα καλύτερο μέλλον.
<P>
" σύνοδος κορυφής θα καλύψει το ζήτημα της κλιματικής αλλαγής. Λαμβάνοντας υπόψη το πλαίσιο μετά την Κοπεγχάγη, η προσαρμογή στην αλλαγή του κλίματος και ο μετριασμός της θα συνεχίσουν να αποτελούν κορυφαία προτεραιότητα της ατζέντας και θα απαιτήσουν υποστηρικτικές πολιτικές για την ενέργεια. " ιδέα ότι η συνεργασία ΕΕ-Καναδά πρέπει να επικεντρωθεί σε χρηματοδοτικούς μηχανισμούς καθώς και στη στήριξη της καθαρής ανάπτυξης τρίτων χωρών γνωρίζει ευρεία υποστήριξη.
<P>
Οι επιπτώσεις της αλλαγής του κλίματος στην Αρκτική θα αποτελέσουν ένα άλλο σημαντικό θέμα των συζητήσεών μας στη σύνοδο κορυφής. Πουθενά αλλού δεν γίνονται τόσο έντονα αισθητές οι επιπτώσεις της αλλαγής του κλίματος από ό,τι στην περιοχή της Αρκτικής. Οι περιβαλλοντικές αλλαγές έχουν αυξανόμενο αντίκτυπο για τους ανθρώπους, τη βιοποικιλότητα και το τοπίο της Αρκτικής -τόσο στην ξηρά όσο και στη θάλασσα. " προστασία της περιοχής, συμπεριλαμβανομένου του πληθυσμού της, αποτελεί βασικό στόχο της αναπτυσσόμενης πολιτικής της ΕΕ για την Αρκτική, όπως θα θυμούνται οι αξιότιμοι βουλευτές από την παρουσίασή μου κατά τη διάρκεια της συνόδου της Ολομέλειας του Μαρτίου. Ο Καναδάς, με ποσοστό εδάφους στον Βορρά μεγαλύτερο από 40%, μοιράζεται το ενδιαφέρον μας για την προστασία του περιβάλλοντος της Αρκτικής και τη διασφάλιση της αειφόρου οικονομικής και κοινωνικής ανάπτυξης της περιοχής.
<P>
Τέλος, όταν μιλάμε για αναβάθμιση και εκσυγχρονισμό της σχέσης ΕΕ-Καναδά, έχουμε και τη συμφωνία πλαίσιο Ευρωπαϊκής Κοινότητας-Καναδά του 1976, η οποία εξακολουθεί να ισχύει, αλλά είναι αναχρονιστική. " συνεργασία ΕΕ-Καναδά έχει επεκταθεί σε άλλους τομείς όπως η εξωτερική πολιτική και πολιτική ασφαλείας και η στενότερη συνεργασία στον τομέα της δικαιοσύνης και των εσωτερικών υποθέσεων.
<P>
Ως εκ τούτου, χρειαζόμαστε μια εκσυγχρονισμένη συμφωνία πλαίσιο, η οποία θα λειτουργήσει ως ομπρέλα για όλες τις τομεακές συμφωνίες μας, συμπεριλαμβανομένης της ολοκληρωμένης οικονομικής και εμπορικής συμφωνίας, και διενεργούμε διερευνητικές συνομιλίες με τον Καναδά προκειμένου να αναβαθμίσουμε σήμερα την εν λόγω συμφωνία.
<P>
Σε έναν κόσμο μεγάλων προκλήσεων στον οποίο οι αλλαγές είναι διαρκείς, χρειαζόμαστε εταίρους. Ο Καναδάς είναι από τους πιο σημαντικούς εταίρους της Ευρωπαϊκής Ένωσης. Στόχος μας είναι μια παραγωγική σύνοδος κορυφής με σαφή αποτελέσματα.
<SPEAKER ID="256" NAME="Elisabeth Jeggle" LANGUAGE="DE">
Κύριε Πρόεδρε, βαρόνη Ashton, κυρίες και κύριοι, σας ευχαριστώ, βαρόνη Ashton, για την περιεκτική δήλωσή σας. Ως αντιπρόεδρος της αντιπροσωπείας του Ευρωπαϊκού Κοινοβουλίου για τις σχέσεις με τον Καναδά είμαι ιδιαίτερα χαρούμενη για το γεγονός ότι συζητούμε στο Κοινοβούλιο την επερχόμενη σύνοδο κορυφής ΕΕ-Καναδά. Όπως γνωρίζετε, η ψηφοφορία έχει δυστυχώς αναβληθεί για τις αρχές Μαΐου. Ωστόσο, θα ήθελα εν συντομία να παρουσιάσω τα σημεία τα οποία είναι σημαντικά για την Ομάδα του Ευρωπαϊκού Λαϊκού Κόμματος (Χριστιανοδημοκράτες).
<P>
Από το 1959, ο Καναδάς αποτελεί έναν από τους στενότερους και παλαιότερους εταίρους της Ευρωπαϊκής Ένωσης. Ο Καναδάς και η Ευρωπαϊκή Ένωση έχουν πολλές κοινές αξίες και υποστηρίζουν σθεναρά μια πολύπλευρη προσέγγιση κατά την αντιμετώπιση των παγκόσμιων προκλήσεων. Το 2010, ο Καναδάς αναλαμβάνει την προεδρία της ομάδας G8 και θα φιλοξενήσει την επόμενη σύνοδο κορυφής της G20. Όσον αφορά τις σημερινές διαπραγματεύσεις για μια ολοκληρωμένη οικονομική και εμπορική συμφωνία μεταξύ της Ευρωπαϊκής Ένωσης και του Καναδά, είναι σημαντικό για εμάς να ενισχύσουμε και να εμβαθύνουμε στην επερχόμενη σύνοδο κορυφής την καλή σχέση μεταξύ των δύο εταίρων.
<P>
Για τον λόγο αυτόν, στο κοινό μας ψήφισμα ζητούμε μια συντονισμένη και συνεκτική προσέγγιση των προκλήσεων που αντιμετωπίζουμε, ιδίως σχετικά με την οικονομική και χρηματοπιστωτική κρίση, την εξωτερική πολιτική και την πολιτική ασφαλείας, την αναπτυξιακή συνεργασία, την πολιτική για το κλίμα και την ενέργεια και τις διαπραγματεύσεις στον γύρο της Ντόχα. Ωστόσο, ζητούμε επίσης την επίλυση του προβλήματος της απαίτησης θεώρησης, η οποία έχει εν μέρει επανακαθιερωθεί από την καναδική κυβέρνηση για πολίτες της ΕΕ από την Τσεχική Δημοκρατία, τη Βουλγαρία και τη Ρουμανία, κατά τη διάρκεια της επερχόμενης συνόδου κορυφής ΕΕ-Καναδά. Σε αυτό το πλαίσιο, επιδοκιμάζουμε την εγκαινίαση ενός γραφείου θεωρήσεων στην καναδική πρεσβεία της Πράγας και τη σύσταση μιας ομάδας εργασίας εμπειρογνωμόνων για το ζήτημα αυτό.
<P>
Τέλος, θα ήθελα να τονίσω ακόμη μια φορά ότι είμαι πεπεισμένη πως η σύνοδος κορυφής ΕΕ-Καναδά θα συσφίξει την ήδη στενή πολιτική σχέση μεταξύ των δύο πλευρών. Σας ευχαριστώ για τη δέσμευση και την προσοχή σας.
<SPEAKER ID="257" NAME="Ioan Enciu" LANGUAGE="RO">
Όπως δήλωσε επίσης η Ύπατη Εκπρόσωπος, κ. Ashton, ο Καναδάς είναι ένας από τους παλαιότερους εταίρους της Ευρωπαϊκής Ένωσης και η φετινή σύνοδος κορυφής είναι σημαντική προκειμένου να συνεχιστεί και να παγιωθεί η στενή συνεργασία σε κάθε τομέα: την οικονομία, το εμπόριο, την αλλαγή του κλίματος και τον στρατό. Πράγματι, θα ήθελα να χαιρετίσω τα μέτρα τα οποία έχουν ληφθεί μέχρι στιγμής με στόχο την υπογραφή μιας εμπορικής συμφωνίας ΕΕ-Καναδά και ελπίζω ότι η φετινή συνεδρίαση θα δώσει την απαραίτητη ώθηση για την οριστικοποίησή της.
<P>
Λαμβάνοντας υπόψη τη σημερινή οικονομική κατάσταση και την κατάσταση του κλίματος, οφείλω να τονίσω την ανάγκη για στενή συνεργασία προκειμένου να εντοπιστούν εναλλακτικές λύσεις για τις παραδοσιακές πηγές παραγωγής ενέργειας, οι οποίες θα σέβονται τα ιδιαίτερα χαρακτηριστικά και των δύο κρατών, της Ευρωπαϊκής Ένωσης και του Καναδά, τα οποία ασχολούνται με την ανάπτυξη και χρήση τεχνολογίας χαμηλών εκπομπών διοξειδίου του άνθρακα. Ταυτόχρονα, θα πρέπει να προωθηθεί η συνεργασία στον τομέα ενέργειας-κλίματος και στον ναυτιλιακό τομέα στην περιοχή της Αρκτικής.
<P>
Υπάρχουν επίσης ευαίσθητα θέματα τα οποία θα εξεταστούν στη σύνοδο κορυφής. Εν προκειμένω, αναφέρομαι σε οικολογικά ζητήματα, την αύξηση της θερμοκρασίας του πλανήτη, τη συμφωνία ACTA, τη συμφωνία CETA, τον τραπεζικό τομέα, τη σταθεροποίηση των χρηματοπιστωτικών και οικονομικών αγορών, τη διάσκεψη των συμβαλλομένων μερών της CITES και τη συμφωνία ΕΕ-Καναδά σχετικά με τις πληροφορίες των PNR. Πιστεύω πως, λαμβάνοντας υπόψη τις εμπειρίες του παρελθόντος, η Ευρωπαϊκή Ένωση και ο Καναδάς θα καταφέρουν να επιλύσουν όσο το δυνατό περισσότερα από αυτά τα ζητήματα. Ωστόσο, η προσέγγιση των εν λόγω ζητημάτων πρέπει να πραγματοποιηθεί με λεπτότητα και κατανόηση, χωρίς αντεγκλήσεις, κοιτάζοντας απλά το μέλλον και λαμβάνοντας υπόψη τα συμφέροντα των πολιτών των δύο πλευρών. " εγγύηση της αμοιβαιότητας στις διμερείς σχέσεις είναι μια από τις βασικές αρχές της Ευρωπαϊκής Ένωσης. Ελπίζουμε ότι στο εγγύς μέλλον ο Καναδάς θα άρει τις απαιτήσεις θεώρησης για ρουμάνους, τσέχους και βούλγαρους υπηκόους, διασφαλίζοντας κατ' αυτόν τον τρόπο τη δίκαιη και ίση μεταχείριση όλων των πολιτών της Ευρωπαϊκής Ένωσης.
<P>
Τέλος, λαμβάνοντας υπόψη ότι απαιτείται η άποψη του Ευρωπαϊκού Κοινοβουλίου προκειμένου να υπογραφεί οποιαδήποτε διεθνής συνθήκη, το Ευρωπαϊκό Κοινοβούλιο πρέπει να εμπλακεί και να συμμετάσχει σε διαβουλεύσεις ήδη κατά την αρχική φάση οποιουδήποτε σχεδίου. Δράττομαι της ευκαιρίας προκειμένου να ζητήσω από την Επιτροπή να καθιερώσει αποτελεσματική επικοινωνία με το Ευρωπαϊκό Κοινοβούλιο, ούτως ώστε να επιτευχθούν βιώσιμα αποτελέσματα.
<SPEAKER ID="258" NAME="Wolf Klinz" LANGUAGE="DE">
Κύριε Πρόεδρε, κυρίες και κύριοι, η εταιρική σχέση μεταξύ της ΕΕ και του Καναδά λειτουργεί πολύ καλά όχι μόνο στον τομέα της οικονομίας, αλλά και σε θέματα εξωτερικής πολιτικής όπως το Ιράν, το Αφγανιστάν, η Αϊτή και άλλες παρόμοιες περιπτώσεις.
<P>
Παρ' όλα αυτά, αντιμετωπίζουμε σειρά σοβαρών προκλήσεων. Είμαι σίγουρος ότι μπορούμε να τις υπερβούμε, λόγω της τόσο στενής φιλίας και εταιρικής σχέσης μας. Σκέφτομαι συγκεκριμένα πέντε σημεία. Πρώτον, πρέπει να επιτελεστεί το έργο της ορθής ρύθμισης του χρηματοπιστωτικού τομέα. Πολλές υποσχέσεις δόθηκαν από την G20 και θεωρώ πως είναι σημαντικό να καταδειχθεί με σαφήνεια στη σύνοδο κορυφής της G20 στο Τορόντο, η οποία φιλοξενείται από τον Καναδά, ότι οι χώρες της G20 λαμβάνουν συγκεκριμένα μέτρα και δεν δίνουν απλά υποσχέσεις.
<P>
Το δεύτερο σημείο έχει ήδη αναφερθεί. Έχουμε πολύ παρόμοιους στόχους όσον αφορά την πολιτική για το κλίμα. Εμείς στην Ευρώπη μπορούμε οπωσδήποτε να διδαχθούμε από τον Καναδά σχετικά με σχέδια για τη δέσμευση και την αποθήκευση του άνθρακα καθώς και άλλες εξελίξεις σε αυτόν τον τομέα. Ελπίζουμε να μπορέσουμε να συμφωνήσουμε ως προς κοινά πρότυπα για τις μειώσεις.
<P>
Το τρίτο μου σημείο αφορά την ανάγκη για μια νέα εμπορική συμφωνία και πιστεύω πως οι στόχοι μας είναι πολύ παρόμοιοι και σε αυτόν τον τομέα. Θα ήθελα να τονίσω δύο σημεία στα οποία χρειάζεται δράση και σκοπεύουμε να έρθουμε πιο κονία, ωστόσο εξακολουθεί να μας χωρίζει κάποια απόσταση. Ένα εξ αυτών αφορά τα ταξίδια χωρίς θεώρηση, στα οποία αναφερθήκατε ήδη, βαρόνη Ashton. Πιστεύω πως θα καταστεί δυνατό να αντιμετωπίζονται οι εθνοτικές μειονότητες των κρατών μελών ακριβώς όπως όλοι οι υπόλοιποι πολίτες της ΕΕ.
<P>
Το τελευταίο μου σημείο αφορά τη συμφωνία για τα δεδομένα των επιβατών, η οποία έληξε πέρυσι το φθινόπωρο. Εξακολουθεί να ισχύει de facto, αλλά δεν έχει πλέον καμία νομική βάση. Χρειαζόμαστε μια νέα νομική βάση, ούτως ώστε να μπορέσουμε να δημιουργήσουμε μια νέα συμφωνία. Αυτή η νέα νομική βάση πρέπει να διασφαλίσει τον σεβασμό των πολιτικών δικαιωμάτων. Οι σύγχρονες τεχνολογικές δυνατότητες δικτύωσης δεν πρέπει να χρησιμοποιούνται προκειμένου να καθιστούν εύκολα διαθέσιμα όλα τα δεδομένα σχετικά με τα ονόματα, τις ημερομηνίες γέννησης, τις λεπτομέρειες πτήσης, τις πιστωτικές κάρτες κλπ. κατά τέτοιο τρόπο ώστε να μπορεί να γίνει κατάχρηση αυτών των δεδομένων. Ελπίζουμε να μπορέσουμε να εργαστούμε από κοινού προκειμένου να δημιουργήσουμε μια νομική βάση, η οποία θα ανταποκρίνεται στην ευρωπαϊκή μας ιδέα για τα δικαιώματα του πολίτη.
<SPEAKER ID="259" NAME="Reinhard Bütikofer" LANGUAGE="DE">
Κύριε Πρόεδρε, βαρόνη Ashton, ο Καναδάς αποτελεί έναν καλό φίλο και έναν σημαντικό εταίρο της ΕΕ. Αποτελεί επίσης έναν σημαντικό διεθνή παράγοντα και μια πολυετή ώριμη δημοκρατία από την οποία μπορούμε να διδαχθούμε πολλά. Ωστόσο, επειδή το Σώμα αυτό δεν έχει εγκρίνει κάποιο ψήφισμα για τον Καναδά εδώ και πολύ καιρό, πρέπει να αξιοποιήσουμε την ευκαιρία ώστε να εξετάσουμε πιο σοβαρά τη σχέση μεταξύ της Ευρώπης και του Καναδά από ό,τι αυτό το ψήφισμα.
<P>
Θεωρώ αρκετά ενοχλητικό το γεγονός ότι το ψήφισμα αναφέρεται στις πολλές κοινές προκλήσεις, αλλά δεν περιλαμβάνει ανάμεσα σε αυτές την πολιτική για την Αρκτική. Δεν γίνεται λόγος για την προστασία της Αρκτικής χρησιμοποιώντας στόχους και πρότυπα. " Αρκτική αναφέρεται μόνο παρεμπιπτόντως και παραβλέπεται τελείως το γεγονός ότι τον Μάρτιο ο Καναδάς απέτρεψε με μάλλον όχι φιλικό τρόπο τη συμμετοχή της Σουηδίας, της Φινλανδίας, της Ισλανδίας και των αυτοχθόνων πληθυσμών σε διεθνή συνάντηση για την Αρκτική.
<P>
Ντρέπομαι για το γεγονός ότι το πρόβλημα της ασφαλτούχου άμμου, του ερυθρού τόνου και της απαγόρευσης της θανάτωσης της φώκιας δεν εξετάζονται. Δεν πρόκειται για πρόκληση έναντι του Καναδά. Ωστόσο, όταν διεξάγουμε μια σοβαρή συζήτηση με έναν φίλο, είναι ανόητο και επαίσχυντο να μην αναφέρονται τα προβλήματα που έχουμε. Δεν γίνεται καμία αναφορά στο γεγονός ότι ο Καναδάς δεν διαδραμάτισε ιδιαίτερα θετικό ρόλο στην Κοπεγχάγη. Το πρόβλημα της πολιτικής θεωρήσεων, ιδίως όσον αφορά την Τσεχική Δημοκρατία και τους Ρομ που κατοικούν εκεί, πρέπει να επισημανθεί με μεγαλύτερη σαφήνεια.
<P>
Πρέπει να συνεργαστούμε σε φιλικό πλαίσιο, αλλά δεν πρέπει να συγκαλύπτουμε τα προβλήματα, επειδή αυτό δεν βοηθάει κανέναν. Ως εκ τούτου, η Ομάδα μου θα επιδιώξει να διασφαλίσει ότι κατά την ψηφοφορία το πρόβλημα της πετρελαιοφόρου άμμου και της εισαγωγής προϊόντων φώκιας θα συμπεριληφθούν στο ψήφισμα.
<SPEAKER ID="260" NAME="Philip Bradbourn">
εξ ονόματος της Ομάδας ECR. - (ΕΝ) Κύριε Πρόεδρε, ως πρόεδρος της αντιπροσωπείας για τις σχέσεις με τον Καναδά χαιρετίζω θερμά αυτό το ψήφισμα, το οποίο αποτελεί στην πράξη ένα πρώτο μέρος της συνόδου κορυφής ΕΕ-Καναδά. Όπως ελέχθη, ο Καναδάς είναι ένας από τους παλαιότερους εταίρους της Ευρώπης και η ενδυνάμωση των σχέσεών μας έχει καταστεί προτεραιότητα και στις δύο πλευρές του Ατλαντικού. Και πάλι, όπως δήλωσε η αξιότιμη κυρία στις εναρκτήριες δηλώσεις της, οι συζητήσεις με τον Καναδά σημειώνουν πρόοδο ως προς την επίτευξη μιας ολοκληρωμένης οικονομικής και εμπορικής συμφωνίας, η οποία ελπίζουμε ότι θα αποτελέσει το πρότυπο για τις μελλοντικές εμπορικές συμφωνίες μεταξύ ΕΕ και τρίτων χωρών.
<P>
Το Κοινοβούλιο θα πρέπει να εγκρίνει αυτές τις συμφωνίες και ελπίζω ότι η Επιτροπή θα ενημερώνει πλήρως τους βουλευτές, ιδίως τη διακοινοβουλευτική αντιπροσωπεία και την Επιτροπή Διεθνούς Εμπορίου, και θα επιτρέψει τη συμμετοχή τους σε κάθε στάδιο αυτών των συζητήσεων.
<P>
Μπορώ να στηρίξω πλήρως το ψήφισμα που έχουμε ενώπιόν μας, επειδή είναι συνοπτικό και εμμένει στα ζητήματα της συνόδου κορυφής και τις σχέσεις μας με την καναδική κυβέρνηση. Το ψήφισμα δημιουργεί μια θετική ατμόσφαιρα για μελλοντικές συζητήσεις και παρουσιάζει τη βούληση αυτού του Κοινοβουλίου να συνεργαστεί θετικά με τον παλαιότερο εμπορικό εταίρο μας. Μπορεί να χρησιμοποιηθεί όχι μόνο για να προωθηθεί η φήμη αυτού του Σώματος, αλλά και στις μελλοντικές διαπραγματεύσεις με άλλες τρίτες χώρες.
<SPEAKER ID="261" NAME="Joe Higgins">
εξ ονόματος της Ομάδας GUE/NGL. - (ΕΝ) Κύριε Πρόεδρε, δεν έχει πραγματοποιηθεί αξιολόγηση των κοινωνικών, περιβαλλοντικών και οικονομικών επιπτώσεων μιας οικονομικής συμφωνίας μεταξύ της Ευρωπαϊκής Ένωσης και του Καναδά.
<P>
" καναδική ένωση δημοσίων υπαλλήλων, που διαθέτει 600.000 μέλη σε τομείς όπως η υγειονομική περίθαλψη, η παιδεία, η τοπική αυτοδιοίκηση, οι υπηρεσίες κοινής ωφέλειας και οι μεταφορές, ανησυχεί σοβαρά για τις επιπτώσεις μιας τέτοιας συμφωνίας. " εθνική ένωση δημοσίων και ιδιωτικών υπαλλήλων με 340.000 μέλη στον Καναδά στον δημόσιο και ιδιωτικό τομέα ανησυχεί εξίσου με την ένωση δημοσίων υπηρεσιών του Καναδά με 165.000 μέλη.
<P>
Οι εν λόγω εργαζόμενοι ανησυχούν επειδή κατανοούν πως μια τέτοια συμφωνία θα εφαρμοστεί κυρίως προς το οικονομικό συμφέρον μεγάλων επιχειρήσεων τόσο στον Καναδά όσο και στην Ευρωπαϊκή Ένωση και όχι κυρίως προς το συμφέρον των εργαζομένων ή της κοινωνικής δικαιοσύνης.
<P>
Τώρα, τόσο οι ευρωπαϊκές όσο και οι καναδικές διεθνικές επιχειρήσεις θέλουν να εισβάλουν στην παροχή δημόσιων υπηρεσιών στον Καναδά -στη βάση μεγιστοποίησης του κέρδους, βεβαίως. Θεωρούν μια συμφωνία ΕΕ-Καναδά ως όχημα για την επιβολή εκτεταμένης ιδιωτικοποίησης σε τομείς όπως οι δημόσιες μεταφορές, η υδροδότηση και η ηλεκτροδότηση. Μια τέτοια εξέλιξη θα ήταν δυσοίωνη για την αμοιβή και τις εργασιακές συνθήκες των καναδών εργαζομένων. Θα μπορούσε να σημάνει την έναρξη ενός καθοδικού αγώνα δρόμου ακριβώς με τον ίδιο τρόπο που είδαμε στην Ευρώπη, όπου η ίδια η Επιτροπή της ΕΕ υποστηρίζει τα δικαιώματα των ιδιωτικών εταιρειών για παροχή υπηρεσιών προκειμένου να εκμεταλλεύονται τους εργαζόμενους, όπως αποδείχθηκε όταν η Επιτροπή προσέφυγε στα δικαστήρια εναντίον του κράτους του Λουξεμβούργου επειδή επιδίωκε να δοθεί ίση προστασία στους μετανάστες εργαζομένους στον τομέα της παροχής υπηρεσιών με τους εργαζομένους που είναι υπήκοοι του Λουξεμβούργου.
<P>
Σήμερα το καναδικό νερό αποτελεί συγκεκριμένο στόχο των πολυεθνικών εταιρειών εκμετάλλευσης ύδατος. Ορισμένες πολυεθνικές επιχειρήσεις με βάση την ΕΕ είχαν καταστροφικές συνέπειες στο παρελθόν σε χώρες όπως η Βολιβία με την ιδιωτικοποίηση του ύδατος και η απειλητική τους επιρροή γίνεται ήδη αισθητή στον Καναδά.
<P>
Ευτυχώς, οι απλοί πολίτες του Καναδά είναι προετοιμασμένοι να αγωνιστούν προκειμένου να προστατεύσουν τη δημόσια υδροδότησή τους. Θα πρέπει να είναι σε επαγρύπνηση.
<P>
Τα ευρωπαϊκά συνδικάτα των δημοσίων υπαλλήλων ανησυχούν επίσης, και καλώ τα συνδικάτα τόσο του Καναδά όσο και της ΕΕ να σχεδιάσουν μια πραγματική εκστρατεία για να προστατευθεί η δημόσια ιδιοκτησία στις δημόσιες υπηρεσίες με δημοκρατικό έλεγχο παρά με μεγιστοποίηση του ιδιωτικού κέρδους, όχι όμως απλά μια σύμπραξη σε επίπεδο ηγεσίας, αλλά μια πραγματική συμμετοχή των απλών πολιτών για την προστασία των δημόσιων υπηρεσιών τους.
<SPEAKER ID="262" NAME="Anna Rosbach">
εξ ονόματος της Ομάδας EFD. - (DA) Κύριε Πρόεδρε, η Ευρώπη και ο Καναδάς απολαμβάνουν μια καλή εταιρική σχέση επί πολλά έτη, συνεπώς είναι πολύ φυσικό να επιδιώκουμε την επέκταση του ελεύθερου εμπορίου. Ωστόσο, είναι η υφιστάμενη μέθοδος η καλύτερη δεδομένου του χρόνου που απαίτησαν οι διαπραγματεύσεις; Είναι ο μηχανισμός της ΕΕ πολύ δυσκίνητος και γραφειοκρατικός για να επιτελέσει αυτό το καθήκον;
<P>
Ο Καναδάς θα επιθυμούσε μια συμφωνία ελεύθερου εμπορίου με την ΕΕ, αλλά ταυτόχρονα αρνείται να καταργήσει την φρικτή μέθοδο που χρησιμοποιείται για την σφαγή της φώκιας, η οποία αντίκειται πλήρως σε όλους τους κανόνες για την καλή διαβίωση των ζώων.
<P>
Παρομοίως, ο Καναδάς επιδιώκει το δικαίωμα της φορολόγησης των θαλάσσιων μεταφορών μέσω του βορειοδυτικού περάσματος όταν δεν θα καλύπτεται από πάγο. Ωστόσο, μια διαδρομή βορείως της Αμερικής πρέπει να είναι ελεύθερα προσβάσιμη για όλους. Το βορειοδυτικό πέρασμα είναι ένας ιδανικός δρόμος για να εξοικονομηθούν χρόνος, χρήματα και καύσιμα και να ωφεληθεί το περιβάλλον. Βελτιώνει την ανταγωνιστικότητα όλων των χωρών του βόρειου ημισφαιρίου. Ως εκ τούτου, ζητώ από τον Καναδά να επιδιώξει τις ιδέες που βρίσκονται πίσω από τη συμφωνία ελεύθερου εμπορίου και να εγκαταλείψει οποιεσδήποτε ιδέες για τη φορολόγηση της χρησιμοποίησης της ανοικτής θάλασσας.
<SPEAKER ID="263" NAME="Andreas Mölzer" AFFILIATION="NI">
(DE) Κύριε Πρόεδρε, στο επαίσχυντο γεγονός της διαρροής πληροφοριών εν μέσω των διαπραγματεύσεων για τη συνολική οικονομική και εμπορική συμφωνία (CETA) ήρθε να προστεθεί και η κατηγορία ότι ασκούνται πιέσεις στον Καναδά για να προσαρμόσει τη νομοθεσία του περί δικαιωμάτων πνευματικής ιδιοκτησίας στα πρότυπα των "ΠΑ και της ΕΕ στο πλαίσιο της CETA και της εμπορικής συμφωνίας καταπολέμησης της παραποίησης/απομίμησης (ACTA). Φαίνεται πως η CETA αναφέρεται σε σημαντικής έκτασης ιδιωτικοποίηση, απορρύθμιση και αναδιάρθρωση. Αυτό συνεπάγεται την αποτροπή των τοπικών αρχών από την εφαρμογή ειδικών τοπικών ή εθνικών κατευθυντήριων γραμμών για την ανάθεση συμβάσεων. Βεβαίως, είναι λογικό η ανάθεση μεγαλύτερων συμβάσεων να πραγματοποιείται μέσω δημόσιων διαγωνισμών και, βεβαίως, πρέπει να υπάρχουν κανόνες προκειμένου να διασφαλισθεί ότι δεν θα διαδοθεί η διαφθορά και ο νεποτισμός.
<P>
Όταν οι τοπικές αρχές μας παραπονούνται ήδη ότι δεν τους επιτρέπεται να χρησιμοποιούν εταιρείες που επιδεικνύουν κοινωνική δέσμευση, αλλά αντιθέτως τους ασκούνται γενικά πιέσεις προκειμένου να αναθέσουν συμβάσεις στις εταιρείες που κυριαρχούν στην αγορά, καθίσταται ακόμα λιγότερο κατανοητό το γεγονός ότι επιβάλλουμε παρόμοιους κανονισμούς σε άλλες χώρες. Όταν οι συμφωνίες ελεύθερου εμπορίου επιτρέπουν στις πολυεθνικές εταιρείες να μηνύουν κυβερνήσεις για πρόκληση ζημιών λόγω των αποφάσεών τους σχετικά με την περιβαλλοντική πολιτική και την πολιτική υγείας, καθίσταται σαφές ότι η Ευρωπαϊκή Ένωση έχει διδαχθεί ελάχιστα από την χρηματοπιστωτική και οικονομική κρίση και συνεχίζει τη λανθασμένη νεοφιλελεύθερη πορεία της.
<P>
Εάν η ΕΕ επιθυμεί πραγματικά να στηρίξει τους πολίτες της, όπως αναφέρουν διαρκώς οι ρήτορες εκ του προχείρου, τότε πρέπει να σταματήσει να πορεύεται στον λανθασμένο δρόμο και να μετατραπεί σε προπύργιο κατά της παγκοσμιοποίησης, στηρίζοντας φιλικές δυνάμεις σαν τον Καναδά.
<SPEAKER ID="264" NAME="Cristian Dan Preda" AFFILIATION="PPE">
(RO) Καταρχάς, όπως έπραξαν και άλλοι συνάδελφοι βουλευτές, θα ήθελα να επισημάνω το γεγονός ότι η σύνοδος κορυφής ΕΕ-Καναδά αποτελεί μια σημαντική δυνατότητα σύσφιξης της εταιρικής μας σχέσης με αυτήν τη σημαντική δημοκρατία. " εν λόγω σχέση είναι εξαιρετικά σημαντική για την ΕΕ, καθώς αφορά εταίρους οι οποίοι μοιράζονται κοινές αξίες και έχουν συνεργαστεί για μακρύ χρονικό διάστημα.
<P>
Ταυτόχρονα, θα ήθελα να σας υπενθυμίσω τη δήλωση που πραγματοποιήθηκε στην προηγούμενη σύνοδο κορυφής ΕΕ-Καναδά στην Πράγα τον Μάιο του 2009, η οποία επανέλαβε τον κοινό στόχο των εταίρων, και παραθέτω "για την ενίσχυση της ελεύθερης και ασφαλούς μετακίνησης των ανθρώπων μεταξύ ΕΕ και Καναδά, προκειμένου να επεκταθεί το συντομότερο δυνατό η μετακίνηση όλων των πολιτών της ΕΕ χωρίς θεώρηση στον Καναδά".
<P>
Ένα χρόνο μετά, οφείλουμε να παρατηρήσουμε ότι απέχουμε πολύ από την επίτευξη αυτού του στόχου. Επί του παρόντος, όχι μόνο οι Ρουμάνοι και οι Βούλγαροι εξακολουθούν να υπόκεινται σε υποχρεωτική απαίτηση θεώρησης, αλλά, όπως γνωρίζετε, πέρυσι εισήχθη και πάλι η υποχρέωση θεώρησης για την Τσεχική Δημοκρατία.
<P>
Πιστεύω πως, εν προκειμένω, αντιμετωπίζουμε πρώτα απ' όλα ένα πρόβλημα αμοιβαιότητας. Όπως γνωρίζετε καλά, δεδομένου ότι όλα τα κράτη μέλη της ΕΕ έχουν άρει την απαίτηση θεώρησης για τους καναδούς πολίτες σύμφωνα με τη νομοθεσία μας, από την άλλη πλευρά έχουμε, εάν μου επιτραπεί ο όρος, ένα πρόβλημα συνέπειας, καθώς ο Καναδάς έχει άρει την απαίτηση θεώρησης για μία εκ των υποψηφίων χωρών, την Κροατία, ενώ, επαναλαμβάνω, διατηρεί επί του παρόντος την απαίτηση θεώρησης για πολίτες κρατών μελών της Ευρωπαϊκής Ένωσης.
<P>
Συνεπώς, πιστεύω πως στο πλαίσιο της συνόδου κορυφής του Μαΐου πρέπει να σημειωθεί σημαντική, εάν όχι αποφασιστική, πρόοδος ως προς το ζήτημα της άρσης των θεωρήσεων για όλους τους πολίτες των κρατών μελών της Ευρωπαϊκής Ένωσης. Θεωρώ ότι απαιτούνται ειδικά μέτρα και ο στόχος αυτός πρέπει να τεθεί στην υψηλότερη δυνατή θέση της ατζέντας, επειδή δεν μας ικανοποιούν πλέον οι δηλώσεις αρχής. Αυτή η μορφή διάκρισης είναι εξαιρετικά άδικη, ιδίως για τους πολίτες της χώρας μου, ενός κράτους μέλους της Ευρωπαϊκής Ένωσης το οποίο έχει σημειώσει σημαντική τεχνική πρόοδο όσον αφορά την άρση των θεωρήσεων.
<SPEAKER ID="265" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, αναρωτιέμαι για ποιον λόγο αισθάνομαι διαρκώς ότι πρέπει να υποψιάζομαι πως η Επιτροπή δεν θέλει να θέτει ζητήματα ενώπιον του Ευρωπαϊκού Κοινοβουλίου. Αυτό συμβαίνει με τη συμφωνία ελεύθερου εμπορίου η οποία βρίσκεται υπό διαπραγμάτευση με τον Καναδά. Θα ήθελα να συμφωνήσω με την κριτική που ασκήθηκε από συναδέλφους βουλευτές οι οποίοι δήλωσαν ότι ορισμένα από τα γεγονότα είναι ύποπτα, ιδίως αυτό που ανέφερε ο κ. Higgins, με τον οποίο συμφωνώ απολύτως.
<P>
Κατά την άποψή μου, οι εμπορικές συμφωνίες είναι θετικές εάν προάγουν τη γενική ευημερία και για τις δύο πλευρές, αλλά δεν είναι όταν εξυπηρετούν σχεδόν αποκλειστικά τα συμφέροντα λίγων μεγάλων πολυεθνικών εταιρειών. Όταν ανακαλύπτει κανείς ότι η υγεία, η παιδεία ή η δημόσια ασφάλεια έχουν καταστεί ξαφνικά αντικείμενο εμπορικών συμφωνιών και πρόκειται να απορρυθμιστούν και να ιδιωτικοποιηθούν, τότε αρχίζει να υποπτεύεται ότι η συμφωνία είναι προς όφελος των λίγων και θα ζημιώσει πολλούς άλλους. Θα ήθελα να απευθύνω μια προειδοποίηση σε όσους προσπαθούν να παρακάμψουν το Ευρωπαϊκό Κοινοβούλιο κατά τη θέσπιση τέτοιου είδους συμφωνιών.
<P>
Το δεύτερο σημείο το οποίο θα ήθελα να επισημάνω είναι το εξής. Κατά τη συνάντηση και διαπραγμάτευση με έναν μακροχρόνιο εταίρο όπως τον Καναδά, πρέπει να καλυφθούν ορισμένα δυσάρεστα θέματα. Πιστεύω πως μια τέτοια συζήτηση και συμφωνία θα πρέπει να συμπεριλάβει το ζήτημα της θανάτωσης της φώκιας. Αυτό δεν έχει στόχο να ενοχλήσει κανέναν αλλά να διευκρινίσει την ευρωπαϊκή θέση και να βρεθεί μια λύση η οποία θα τερματίσει την κερδοφορία εις βάρος των μικρών ζώων.
<SPEAKER ID="266" NAME="Marian-Jean Marinescu" AFFILIATION="PPE">
(RO) Ο συνάδελφος μου, Sebastian Bodu, δεν μπόρεσε να έρθει σήμερα στο Στρασβούργο και τον αντικαθιστώ.
<P>
Σήμερα, 39 εκατομμύρια ευρωπαίοι πολίτες από τη Ρουμανία, την Τσεχική Δημοκρατία και τη Βουλγαρία δεν μπορούν να ταξιδέψουν στον Καναδά χωρίς θεώρηση. Περισσότεροι από τους μισούς εξ αυτών -22 εκατομμύρια- είναι Ρουμάνοι. " διατήρηση του συστήματος θεώρησης για την είσοδο στον Καναδά, όπως συμβαίνει και με το σύστημα των "νωμένων Πολιτειών, δημιουργεί μια κατάσταση κατά την οποία ορισμένοι Ευρωπαίοι είναι πολίτες δεύτερης κατηγορίας.
<P>
" ελευθερία μετακίνησης των ευρωπαίων πολιτών πρέπει να αντιμετωπίζεται σε ενιαία βάση. Το ζήτημα της θεώρησης επηρεάζει τη σχέση μεταξύ Ευρωπαϊκής Ένωσης και Καναδά. Στις προηγούμενες διασκέψεις κορυφής ο Πρόεδρος Barroso ζήτησε ψήφισμα για το ζήτημα αυτό. Αυτό το ζήτημα πρέπει να συνεχίσει να τίθεται.
<P>
Στην περίπτωση της Ρουμανίας, το ποσοστό των αιτήσεων θεώρησης ρουμάνων πολιτών που απορρίπτονται έχει μειωθεί από 16% σε 5% μεταξύ του 2004 και του 2008. Περίπου 200.000 Ρουμάνοι ζουν στον Καναδά, η μεγαλύτερη πλειοψηφία των οποίων έχει μεταβεί στον Καναδά μέσω των επίσημων μεταναστευτικών προγραμμάτων του καναδικού κράτους. Δεν κατανοώ για ποιον λόγο ο Καναδάς ακολουθεί διαφορετικές προσεγγίσεις. Το 2009 καταργήθηκε η απαίτηση θεώρησης για μια ευρωπαϊκή χώρα η οποία δεν αποτελεί κράτος μέλος της Ευρωπαϊκής Ένωσης, με την αιτιολογία ότι μεγάλος αριθμός πολιτών από αυτήν τη χώρα ζούσε ήδη στον Καναδά.
<P>
Πιστεύω, επίσης, πως η Τσεχική Δημοκρατία πρέπει να επωφεληθεί και πάλι από την απαλλαγή από την υποχρέωση θεώρησης. " αιτιολογία που δίνεται για την εκ νέου καθιέρωση θεωρήσεων δεν πρέπει να αποτελέσει παράγοντα για τα άλλα κράτη. Το ζήτημα των θεωρήσεων προστέθηκε στην ατζέντα της συνόδου κορυφής ΕΕ-Καναδά από το Ευρωπαϊκό Κοινοβούλιο. " ΕΕ πρέπει να τηρήσει τη στάση που είχε λάβει τον Οκτώβριο του 2009, σύμφωνα με την οποία πρέπει να εφαρμοσθεί η ρήτρα αλληλεγγύης εάν το πρόβλημα δεν επιλυθεί έως το τέλος του 2010.
<P>
Κυρία Ashton, η επίτευξη της απαλλαγής από την υποχρέωση θεώρησης για τα κράτη μέλη θα αποτελούσε σημαντική επιτυχία για εσάς στο έργο σας. Σας εύχομαι καλή επιτυχία σε αυτό το εγχείρημα.
<SPEAKER ID="267" NAME="Κρίτων Αρσένης" AFFILIATION="S&amp;D">
Κύριε Πρόεδρε, ο Καναδάς είναι ένας από τους πιο παλιούς και στενούς συμμάχους της Ευρωπαϊκής Ένωσης, ήδη από το 1959. Ωστόσο, η συνεργασία μας πρέπει πάντοτε να στηρίζεται σε κοινές αξίες και αμοιβαίο σεβασμό.
<P>
Ο Καναδάς είναι μεταξύ των δέκα μεγαλύτερων ρυπαντών αερίων θερμοκηπίου παγκοσμίως και είναι η μοναδική χώρα που, ενώ υπέγραψε και κύρωσε το Πρωτόκολλο του Κιότο στη συνέχεια ανακοίνωσε δημοσίως ότι δεν έχει σκοπό να τιμήσει τις νομικές δεσμεύσεις της. Αντί να μειωθούν οι εκπομπές του κατά 6%, σε σχέση με το 1990, οι εκπομπές του Καναδά αυξήθηκαν κατά 26%. " παραγωγή πετρελαιοφόρου άμμου είναι η βασικότερη αιτία. " εκπομπή αερίων θερμοκηπίου από την παραγωγή πετρελαιοφόρου άμμου είναι 3 - 5 φορές μεγαλύτερη από της συμβατικής παραγωγής πετρελαίου και φυσικού αερίου. " παραγωγή πετρελαιοφόρου άμμου απαιτεί επίσης δύο έως πέντε βαρέλια νερό για κάθε βαρέλι πίσσας που εξάγεται και στη συνέχεια δημιουργεί μια σειρά αποβλήτων που απειλούν τόσο τη βιοποικιλότητα όσο και τη ζωή των ιθαγενών. " παραγωγή, επίσης, αυτή καταστρέφει το δάσος Boreal, μια από τις μεγαλύτερες δεξαμενές άνθρακα στον πλανήτη. Μέχρι το 2020 η πετρελαιοφόρος άμμος μάλλον θα παράγει περισσότερες εκπομπές απ' ότι η Αυστρία και η Ιρλανδία. Ο Καναδάς ξοδεύει μόνο 77 δολάρια ανά άτομο για πράσινες ενισχύσεις, την ίδια στιγμή που η Κορέα ξοδεύει 1.200 δολάρια, η Αυστραλία 420 και οι "ΠΑ 365.
<P>
" διασφάλιση της προστασίας του δάσους Boreal είναι πολύ σημαντική και είναι σημαντικό να ζητήσουμε από τον Καναδά να συμμορφωθεί με τις διεθνείς συμφωνίες που έχουμε από κοινού υπογράψει, αλλά μόνο εμείς σεβόμαστε μονομερώς, και αυτό θα πρέπει να είναι η βάση για όποια περαιτέρω συνεργασία.
<SPEAKER ID="268" NAME="Miroslav Mikolášik" AFFILIATION="PPE">
(SK) Από το 1959, ο Καναδάς αποτελεί έναν από τους στενότερους και σταθερότερους εταίρους της Ευρωπαϊκής Ένωσης. Χαίρομαι για το γεγονός ότι η οικονομική κατάσταση του Καναδά βελτιώθηκε κατά τη διάρκεια της θητείας της σημερινής δεξιάς κυβέρνησης, κάτι το οποίο δεν είχε συμβεί κατά τη διάρκεια άλλων κοινοβουλευτικών περιόδων σε αυτήν τη χώρα.
<P>
" ενισχυόμενη οικονομική κατάσταση και το ισχυρότερο καναδικό δολάριο, που έχουν ως αποτέλεσμα μεγαλύτερη ευημερία για τους καναδούς πολίτες, έχουν επίσης αποστείλει ένα θετικό σήμα σε άλλες χώρες, δημιουργώντας ευνοϊκές συνθήκες για την ανάπτυξη όχι μόνο πολιτικής, αλλά και οικονομικής συνεργασίας. Θεωρώ πως η σύνοδος κορυφής ΕΕ-Καναδά στις Βρυξέλλες θα σημειώσει συγκεκριμένη πρόοδο ως προς τις διαπραγματεύσεις για μια περίπλοκη συμφωνία για μια οικονομική εταιρική σχέση.
<P>
Ο Καναδάς αποτελεί τον ενδέκατο σε μέγεθος εμπορικό εταίρο της ΕΕ, με τον οποίο πραγματοποιείται το 1,7% του συνολικού εξωτερικού εμπορίου της Ένωσης, και η ΕΕ αποτελεί τον δεύτερο σε μέγεθος επενδυτή στον Καναδά, ενώ ο Καναδάς αποτελεί τον τέταρτο σε μέγεθος επενδυτή στην ΕΕ.
<P>
Το 2008, ο συνολικός όγκος αγαθών ανήλθε σχεδόν σε 50 δισεκατομμύρια ευρώ, ενώ οι υπηρεσίες αντιστοιχούσαν σε 20,8 δισεκατομμύρια ευρώ. " απελευθέρωση του εμπορίου αγαθών και υπηρεσιών μεταξύ ΕΕ και Καναδά, μαζί με τη μεγαλύτερη πρόσβαση στις αγορές, θα καταστήσει δυνατή την αναζωογόνηση και εμβάθυνση του διμερούς εμπορίου, που ασφαλώς θα φέρει σημαντικά οφέλη για τις οικονομίες της ΕΕ και του Καναδά.
<SPEAKER ID="269" NAME="Jan Březina" AFFILIATION="PPE">
(CS) Κύριε Πρόεδρε, βαρόνη Ashton, κυρίες και κύριοι, η κοινή πολιτική θεωρήσεων της ΕΕ αντιμετωπίζει σήμερα μια μεγάλη πρόκληση με τη μορφή της απαίτησης θεώρησης που επιβάλλεται από τον Καναδά κατά τους τελευταίους 10 μήνες στους πολίτες της Τσεχικής Δημοκρατίας. Ο Καναδάς, μέσω του μονομερούς μέτρου του σχετικά με την Τσεχική Δημοκρατία, έχει επίσης παρακάμψει με απαράδεκτο τρόπο τα όργανα της ΕΕ που είναι αρμόδια για την κοινή πολιτική θεωρήσεων. Ως εκ τούτου, τα δικαιώματα των πολιτών ενός κράτους μέλους, καθώς και το κύρος των θεσμικών οργάνων της ΕΕ τα οποία διαφυλάσσουν αυτά τα δικαιώματα, απειλούνται. " χωρίς προηγούμενο δράση της καναδικής κυβέρνησης έναντι ενός κράτους μέλους της Ένωσης φέρνει ολόκληρη την ΕΕ αντιμέτωπη με μια δοκιμασία αλληλεγγύης.
<P>
Οι τσέχοι πολίτες βασίζονται στην Ευρωπαϊκή Επιτροπή και αναμένουν να αναλάβει αποφασιστικά τον ρόλο του υπερασπιστή και εκπροσώπου ενός κράτους μέλους και των νομίμων συμφερόντων του. Μια μοναδική ευκαιρία γι' αυτό θα δοθεί στην επόμενη σύνοδο κορυφής ΕΕ-Καναδά, κατά τη διάρκεια της οποίας το ζήτημα των θεωρήσεων θα πρέπει να συμπεριληφθεί στα σημεία συζήτησης. Είναι η κατάλληλη στιγμή να αναληφθεί κάθε δυνατή δράση προκειμένου να επιτευχθεί πρόοδος σε αυτήν την υπόθεση που καταπνίγεται εδώ και καιρό. Επιδοκίμασα το γεγονός ότι τον Οκτώβριο του 2009 η Επιτροπή ενέκρινε έκθεση στην οποία καλούσε τον Καναδά να συστήσει γραφείο θεωρήσεων στην Πράγα και να θεσπίσει ένα χρονοδιάγραμμα για την άρση της απαίτησης θεώρησης. Ο Καναδάς έχει εκπληρώσει την πρώτη απαίτηση, αλλά όχι ακόμα και τη δεύτερη και, συνεπώς, δεν θα έπρεπε να είναι ικανοποιημένη ούτε η Επιτροπή, ούτε και το Συμβούλιο με την πρόοδο που έχει σημειωθεί έως σήμερα. " πίεση προς τον Καναδά δεν πρέπει να μετριασθεί, αλλά, αντιθέτως, μάλλον να αυξηθεί. Σε αυτό το πλαίσιο, θα ήθελα να καλέσω την Επιτροπή να πραγματοποιήσει μια σαφή δήλωση σχετικά με τη δέσμευσή της για να προτείνει, σε περίπτωση ανεπαρκούς προόδου, αντίμετρα που θα αφορούν την καθιέρωση απαίτησης θεώρησης για καναδούς αξιωματούχους και διπλωμάτες.
<P>
Πιστεύω ακράδαντα ότι πρέπει να σταματήσουμε να κωλυσιεργούμε. Οι τσέχοι πολίτες δεν προσδοκούν ωραίες υποσχέσεις και εκφράσεις κατανόησης από τα όργανα της ΕΕ, αλλά συγκεκριμένες και στοχοθετημένες δράσεις. Κατά την άποψή μου, το παιχνίδι ανήκει τώρα στην Επιτροπή και ιδίως στον Πρόεδρο Barroso, ο οποίος θα αποτελέσει τον βασικό διαπραγματευτικό εταίρο του καναδού πρωθυπουργού στη σύνοδο κορυφής. Εάν δεν καταφέρουμε να ξεκινήσουμε να δρούμε με αυτοπεποίθηση και δύναμη απέναντι στην καναδική κυβέρνηση, κάθε προσπάθειά μας θα αποτύχει με αποτέλεσμα τη σοβαρή υπονόμευση της εμπιστοσύνης των τσέχων πολιτών στα ευρωπαϊκά θεσμικά όργανα. Οι συζητήσεις μας περί ευρωπαϊκής αλληλεγγύης θα αποτελούν για αυτούς απλά αερολογίες.
<SPEAKER ID="270" NAME="Othmar Karas" AFFILIATION="PPE">
(DE) Κύριε Πρόεδρε, βαρόνη Ashton, κυρίες και κύριοι, ως μέλος της αντιπροσωπείας της ΕΕ για τις σχέσεις με τον Καναδά, θα ήθελα να τονίσω το γεγονός ότι ο Καναδάς και η ΕΕ μοιράζονται κοινές αξίες. Οι κοινές αξίες μας αποτελούν τη βάση της διάρθρωσης της κοινωνίας μας και από αυτήν την άποψη είναι θεμελιώδους σημασίας. Πρέπει να αξιοποιήσουμε περισσότερο αυτό το κοινό θεμέλιο προκειμένου να αναλάβουμε την κοινή ευθύνη για την αναδιάρθρωση των βασικών παγκόσμιων συνθηκών. Οι στενοί ιστορικοί και πολιτιστικοί δεσμοί μας και ο σεβασμός μας προς την πολυμερή προσέγγιση, συμπεριλαμβανομένης της στήριξής μας προς τον Χάρτη των "νωμένων Εθνών, αποτελούν το θεμέλιο της εταιρικής σχέσης μας. Πρέπει να βελτιώσουμε και να ενισχύσουμε τη σχέση μας σε διάφορα επίπεδα, ιδίως βεβαίως, στο πολιτικό επίπεδο.
<P>
" συμφωνία την οποία συζητούμε σήμερα θα είναι η πρώτη που θα βασίζεται στη νέα Συνθήκη και η Επιτροπή θα πρέπει να το έχει υπόψη αυτό. Οι κύριες απαιτήσεις για μια επιτυχή διαδικασία λήψης αποφάσεων όσον αφορά αυτήν τη συμφωνία είναι η διαφάνεια, η συνεργασία και η συμμετοχή του Κοινοβουλίου. Στο πλαίσιο αυτής της συζήτησης έχουν τεθεί δύο σημαντικά θέματα. Οι μονομερείς κανόνες θεώρησης για τους τσέχους πολίτες είναι απαράδεκτοι και πρέπει να καταργηθούν. " κριτική του Καναδά για τους αυστηρούς κανονισμούς σχετικά με την πώληση προϊόντων φώκιας είναι ενδεικτική όχι για το γεγονός ότι εμείς πρέπει να αλλάξουμε, αλλά για το ότι ο Καναδάς πρέπει να αλλάξει.
<P>
Ωστόσο, ένας από τους στόχους της συμφωνίας ΕΕ-Καναδά είναι ότι θα πρέπει να συνεργαστούμε προκειμένου να δημιουργήσουμε μια ισχυρότερη ζώνη εμπορικών συναλλαγών από τη Βορειοαμερικανική Συμφωνία Ελευθέρων Συναλλαγών (NAFTA). Δεν πρόκειται απλά για οικονομική συνεργασία, αλλά και για την αποστολή ενός ξεκάθαρου μηνύματος ότι ο προστατευτισμός είναι απαράδεκτος. Είναι ευτυχής σύμπτωση το γεγονός ότι ο Joe Biden μιλά στο Ευρωπαϊκό Κοινοβούλιο στις Βρυξέλλες την ίδια ημέρα κατά την οποία διεξάγεται η σύνοδος κορυφής ΕΕ-Καναδά, επειδή η αποτελεσματική και επαγγελματική συνεργασία και με τα δύο τμήματα της βορειοαμερικανικής ηπείρου είναι σημαντική για εμάς και επειδή θέλουμε να αναλάβουμε από κοινού μεγαλύτερη ευθύνη σε παγκόσμιο επίπεδο.
<SPEAKER ID="271" NAME="Zuzana Roithová" AFFILIATION="PPE">
(CS) Βαρόνη Ashton, θα ήθελα να σας επισημάνω ότι η αχίλλειος πτέρνα της επιτυχούς επικύρωσης της συμφωνίας μεταξύ της ΕΕ και του Καναδά είναι η μονομερής απαίτηση θεώρησης για την Τσεχική Δημοκρατία, τη Ρουμανία και τη Βουλγαρία, καθώς δημιουργεί μια απαράδεκτη μορφή πολιτών δεύτερης κατηγορίας στην ΕΕ. Όχι μόνο οι άλλες χώρες οι οποίες είναι αλληλέγγυες προς εμάς, αλλά και πολλοί βουλευτές του Ευρωπαϊκού Κοινοβουλίου θα έχουν κάθε δικαίωμα να εμποδίσουν την επικύρωση, εάν ο Καναδάς δεν τηρήσει την υπόσχεσή του να καταστήσει αυστηρότερη την ελαστική πολιτική του για το άσυλο, η οποία θεωρείται προϋπόθεση για την άρση των απαιτήσεων θεώρησης. Βαρόνη Ashton, μπορείτε να μου πείτε εάν έχετε επισημάνει στον Καναδά ότι δεν είναι αποδεκτό η χώρα να αναβάλει για το 2013 την αυστηρότερη διαμόρφωση αυτού του γενικού νόμου για το άσυλο, ο οποίος μπορεί να γίνει αντικείμενο κατάχρησης, και ότι πρέπει να τροποποιήσει τον νόμο το συντομότερο δυνατό, λαμβάνοντας υπόψη τις κοινές αξίες και τις καλές οικονομικές σχέσεις του με την Ευρωπαϊκή Ένωση, οι προϋποθέσεις των οποίων πρόκειται να περιληφθούν στη νέα εμπορική συμφωνία; Κυρία Αντιπρόεδρε, θεωρείτε προτεραιότητά σας να τεθεί το ζήτημα του ορισμού αυτής της προθεσμίας στη σύνοδο κορυφής με τον Καναδά σε δύο εβδομάδες και να αρθεί η απαίτηση θεώρησης πριν από την υπογραφή της συμφωνίας με τον Καναδά; Εάν όχι, γνωρίζετε το ενδεχόμενο μη επικύρωσης αυτής της συμφωνίας εδώ στο Ευρωπαϊκό Κοινοβούλιο, επειδή δεν σκοπεύουμε να αποδεχθούμε αυτήν τη συμπεριφορά από τον Καναδά προς τα τρία κράτη μέλη της ΕΕ;
<P>
Κυρίες και κύριοι, θα ήθελα να σας ευχαριστήσω εκ μέρους εκατομμυρίων πολιτών για την αλληλεγγύη σας και να επιδοκιμάσω το γεγονός ότι το σχέδιο του κοινού ψηφίσματός σας, για το οποίο θα ψηφίσουμε στις Βρυξέλλες, περιλαμβάνει σαφή έκκληση για την τροποποίηση του συστήματος ασύλου του Καναδά και τη συντομότερη δυνατή άρση της απαίτησης θεώρησης για περίπου 50 εκατομμύρια ευρωπαίους πολίτες.
<SPEAKER ID="272" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, Ύπατη Εκπρόσωπε, κυρίες και κύριοι, πιστεύω πως η συζήτηση σε αυτό το Σώμα προσέδωσε μεγάλη σημασία στις δράσεις του ενόψει της συνόδου κορυφής του Μαΐου.
<P>
Δεν υπάρχει αμφιβολία για τις ιδέες που εκφράστηκαν από όλους: τη σημασία της σχέσης μας με τον Καναδά, τη σημασία της εταιρικής σχέσης και τις κοινές αξίες μας με μια μεγάλη δημοκρατική χώρα, με την οποία έχουμε στρατηγική ανάγκη για συνεργασία.
<P>
Ωστόσο, εκφράστηκαν ορισμένα ερωτήματα που, κατά την άποψή μου και βάσει της εντολής σας από αυτό το Σώμα, αποτελούν ερωτήματα τα οποία πρέπει οπωσδήποτε να εξεταστούν και, εάν είναι δυνατό, να επιλυθούν, επειδή σε τελική ανάλυση οι λύσεις έχουν σημασία και όχι οι μάχες.
<P>
Το πρώτο εξ αυτών αφορά την ανάγκη να δοθεί έμφαση στην αρχή της αμοιβαιότητας σχετικά με την ελεύθερη κυκλοφορία καναδών και ευρωπαίων πολιτών. Δεν είμαι ούτε Τσέχος ούτε Ρουμάνος ούτε Βούλγαρος και άλλοι Ρουμάνοι συνάδελφοι μίλησαν πριν από εμένα, αλλά παρ' όλα αυτά, ως ευρωπαίος πολίτης, αισθάνομαι το ίδιο εξαπατημένος ως προς τα δικαιώματά μου, εάν ευρωπαίοι πολίτες δεν μπορούν να μετακινούνται ελεύθερα στον Καναδά -μιλώ γρήγορα, επειδή με καταλαβαίνετε, κύριε Πρόεδρε, αλλά νομίζω πως θα θέλατε να το επαναλάβω για τις ανάγκες της διερμηνείας- αλλά, παρ' όλα αυτά, ως ευρωπαίος πολίτης, αισθάνομαι εξαπατημένος ως προς τα δικαιώματά μου, εάν πολίτες από άλλες ευρωπαϊκές χώρες δεν μπορούν να μετακινούνται ελεύθερα στον Καναδά, ενώ οι καναδοί πολίτες μπορούν να μετακινούνται ελεύθερα σε όλες τις ευρωπαϊκές χώρες.
<P>
Ας περάσουμε στο ζήτημα της σφαγής της φώκιας: είναι πάντα συγκινητικό όταν τηλεοπτικά προγράμματα ή έρευνες του Τύπου δείχνουν βίαιες, αποτρόπαιες ενέργειες που χρησιμοποιούνται σε ορισμένες κυνηγετικές δραστηριότητες: σε αυτό το Κοινοβούλιο, έχουμε την ευκαιρία να εκφράσουμε την άποψή μας και θεωρώ πως πρέπει να σταματήσουμε να νιώθουμε αναστατωμένοι και να διαμαρτυρόμαστε και να αρχίσουμε να αναλαμβάνουμε δράση.
<P>
" σχέση μας με μια μεγάλη δημοκρατική χώρα όπως ο Καναδάς θα πρέπει επίσης να μας επιτρέπει να συζητούμε προβλήματα και να ζητούμε την αναστολή δραστηριοτήτων. Ευχαριστώ την βαρόνη Ashton για τη δράση την οποία θα αναλάβει και για την οποία θα υποβάλει σχετική αναφορά σε αυτό το Κοινοβούλιο, ξεκινώντας με τη σύνοδο κορυφής τον Μάιο.
<SPEAKER ID="273" NAME="Olga Sehnalová" AFFILIATION="S&amp;D">
(CS) Κυρία Αντιπρόεδρε της Επιτροπής, κυρίες και κύριοι, σχετικά με την επικείμενη σύνοδο κορυφής ΕΕ-Καναδά, θα ήθελα να αναφερθώ σε μία εκ των θεμελιωδών αρχών στις οποίες βασίζεται η ΕΕ. Πρόκειται για την αρχή της αλληλεγγύης. " αξία αυτή πρέπει να αποτελεί αντικείμενο σεβασμού σε όλες τις περιστάσεις, εάν η ΕΕ επιθυμεί να διατηρήσει την εμπιστοσύνη των πολιτών της, ακόμα και σε περιπτώσεις που αφορούν ένα πρόβλημα ενός μόνο κράτους μέλους. Όπως έχει ήδη ειπωθεί, τον Ιούλιο του 2009, ο Καναδάς καθιέρωσε απαίτηση θεώρησης για τους πολίτες της Τσεχικής Δημοκρατίας.
<P>
Κατόπιν αιτήματος της Τσεχικής Δημοκρατίας, το ζήτημα των σχέσεων με τον Καναδά όσον αφορά τις θεωρήσεις είχε συμπεριληφθεί ως σημείο συζήτησης στη συνεδρίαση του Συμβουλίου Δικαιοσύνης και Εσωτερικών Υποθέσεων του Φεβρουαρίου.
<P>
Στη συνεδρίαση, την αλληλεγγύη τους προς την Τσεχική Δημοκρατία εξέφρασαν η Ρουμανία, η Βουλγαρία, η Ουγγαρία και η Σλοβακία καθώς και, με σαφή τρόπο, η ισπανική Προεδρία. " Επιτροπή δήλωσε επίσης αλληλεγγύη, αν και δεν προβλέπεται συγκεκριμένη λύση, ακόμα και μετά από διαπραγματεύσεις μεταξύ των ομάδων εμπειρογνωμόνων. Ο χρόνος κυλά και σαφώς δεν λειτουργεί υπέρ της ΕΕ και των πολιτών της. Για τους πολίτες της ΕΕ από την Τσεχική Δημοκρατία, οι οποίοι περιμένουν να εγκριθεί νέος καναδικός νόμος για το άσυλο ως προϋπόθεση για την άρση της απαίτησης θεώρησης, η εγγύτερη ρεαλιστική προθεσμία του 2013 είναι δύσκολο να γίνει αποδεκτή. Συνεπώς, αναμένουν εν προκειμένω ουσιαστική βοήθεια από την ΕΕ. Εάν μιλούμε συχνά για κρίση της εμπιστοσύνης των πολιτών προς τα ευρωπαϊκά θεσμικά όργανα, ας αναζητήσουμε και τους λόγους για αυτήν την κρίση σε μια προσέγγιση που, δυστυχώς, μέχρις στιγμής δεν ήταν προσέγγιση πλήρους αλληλεγγύης.
<SPEAKER ID="274" NAME="Chris Davies" AFFILIATION="ALDE">
(ΕΝ) Κύριε Πρόεδρε, ελπίζω ότι η Ύπατη Εκπρόσωπος θα συγχαρεί τους Καναδούς για τις διπλωματικές τους δεξιότητες, επειδή μπορούν να μας διδάξουν κάποια πράγματα. Στην πρόσφατη διάσκεψη των συμβαλλομένων μερών στη σύμβαση για την εμπορία απειλούμενων ειδών (CITES), συνασπίστηκαν με τους ιάπωνες συμμάχους τους προκειμένου να συντρίψουν ολοκληρωτικά την προσπάθειά μας για την καθιέρωση της απαγόρευσης εμπορίας του ερυθρού τόνου.
<P>
" διάσκεψη των συμβαλλομένων μερών της CITES θύμιζε πάρα πολύ τη σύνοδο της Κοπεγχάγης για την αλλαγή του κλίματος, στην οποία η θέση της ΕΕ δεν ήταν σαφής. Φαίνεται πως δαπανήσαμε σε καθημερινή βάση πολύ χρόνο για συζητήσεις μεταξύ μας παρά για συζητήσεις με άλλους και καταλήξαμε να νικηθούμε κατά κράτος.
<P>
" Ιαπωνία και οι καναδοί σύμμαχοί της είχαν δαπανήσει μήνες κάνοντας επαφές, αποκτώντας φίλους και εξαγοράζοντας ορισμένη επιρροή από δω και από κει προκειμένου να εξασφαλίσουν τις ψήφους που χρειάζονταν για να λάβουν το επιθυμητό αποτέλεσμα. Καταλήξαμε να φαινόμαστε ασυνεπείς, αποδιοργανωμένοι και αδύναμοι.
<P>
Ο Επίτροπος Περιβάλλοντος δήλωσε πως αυτό δεν πρέπει να επαναληφθεί ποτέ. Είναι αποφασισμένος να πραγματοποιήσει μια αλλαγή. Ωστόσο, τέτοιου είδους διασκέψεις διεξάγονται διαρκώς σε όλο τον κόσμο και πρέπει να διασφαλίσουμε ότι αξιοποιούμε τις πλήρεις διπλωματικές δεξιότητες της Ευρωπαϊκής Ένωσης προκειμένου να εξασφαλίσουμε μια προοδευτική στρατηγική, ότι κάνουμε αποτελεσματική χρήση των πόρων μας και ότι θα σταματήσουμε να έχουμε επιτυχίες κατώτερες των δυνατοτήτων μας.
<SPEAKER ID="275" NAME="Franz Obermayr" AFFILIATION="NI">
(DE) Κύριε Πρόεδρε, θα ήθελα να επισημάνω ένα πολύ σοβαρό πρόβλημα σχετικά με την εφαρμογή δικαιωμάτων πνευματικής ιδιοκτησίας σε αυτές τις διαπραγματεύσεις. Επικριτικά σχόλια καναδών καθηγητών νομικής, καθώς και καθηγητών του Χάρβαρντ, δείχνουν ότι η σχεδιαζόμενη συμφωνία ίσως να ισοδυναμεί με πλήρη αναθεώρηση της καναδικής νομοθεσίας για τα πνευματικά δικαιώματα, τα διπλώματα ευρεσιτεχνίας και τα εμπορικά σήματα.
<P>
Αφενός, οι Καναδοί αισθάνονται ότι η κυριαρχία τους και το δικαίωμά τους για χρήση της πνευματικής ιδιοκτησίας τους περιορίζονται. Ωστόσο, αφετέρου, είναι πολύ, πολύ σημαντικοί οι αυστηροί και ακριβείς κανόνες που διέπουν την προστασία από την αντιγραφή, καθώς και η επέκταση αυτής της προστασίας προκειμένου να καλυφθούν οι ταινίες.
<P>
Μου φαίνεται ιδιαίτερα ζωτικής σημασίας να συμπεριληφθεί το διαδίκτυο σε κάθε συζήτηση για τα δικαιώματα πνευματικής ιδιοκτησίας, επειδή είναι αδύνατο να προστατευθεί η πνευματική ιδιοκτησία στο διαδίκτυο χωρίς διασυνοριακές συμφωνίες. Υποστηρίζω την ειδική απαγόρευση της μαγνητοσκόπησης με βιντεοκάμερες στους κινηματογράφους. Αυτή η απαγόρευση πρέπει να εφαρμοσθεί στον Καναδά. Ωστόσο, είναι σημαντικό για εμάς να βρούμε μια μέση οδό. Πρέπει να στηρίξουμε την προστασία της πνευματικής ιδιοκτησίας, αλλά να αντιταχθούμε στην καθολική παρακολούθηση και δίωξη στο διαδίκτυο.
<P>
Βεβαίως, είναι επίσης σημαντικό να λάβουμε υπόψη ότι ο Καναδάς έχει διαφορετική νομική παράδοση και διαφορετικό νομικό σύστημα. Πρόκειται για ένα πρόβλημα που είναι πολύ δύσκολο να επιλυθεί, αλλά ελπίζω ότι θα μπορέσουμε να βρούμε μια αποτελεσματική λύση.
<SPEAKER ID="276" NAME="Paul Rübig" AFFILIATION="PPE">
(DE) Κύριε Πρόεδρε, βαρόνη Ashton, κυρίες και κύριοι, το κυριότερο μέλημά μας πρέπει να είναι η παροχή στήριξης στις μικρές και μεσαίες επιχειρήσεις, ιδίως κατά τη διάρκεια μιας οικονομικής κρίσης. Αυτές οι εταιρείες απασχολούν τα δύο τρίτα όλων των εργαζομένων και παράγουν το 80% των φορολογικών εσόδων. Για τον λόγο αυτόν, είναι σημαντικό οι δημόσιοι διαγωνισμοί να επικεντρωθούν στην παροχή της ευκαιρίας ανάθεσης δημόσιων συμβάσεων και σε μικρές και μεσαίες επιχειρήσεις. Βεβαίως, θα πρέπει επίσης να ληφθούν επαρκώς υπόψη σε αυτήν τη συμφωνία οι τεχνικοί κανονισμοί, με άλλα λόγια τα μέτρα διευκόλυνσης του εμπορίου. Αυτό το οποίο θα ήθελα να μάθω είναι εάν υπάρχει συμφωνία με τον Παγκόσμιο Οργανισμό Εμπορίου προκειμένου να ενσωματωθούν οι βασικές αρχές των διαπραγματεύσεων της Ντόχα σε αυτήν τη συμφωνία ελεύθερου εμπορίου.
<SPEAKER ID="277" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, κυρία Επίτροπε, οι αερομεταφορές είναι ζωτικής σημασίας για τη στενότερη προσέγγιση της Ευρωπαϊκής Ένωσης και του Καναδά με τη διευκόλυνση της μεταφοράς αγαθών και προσώπων. " συμφωνία αερομεταφορών ΕΕ-Καναδά, η οποία υπεγράφη στις 18 Δεκεμβρίου 2009, και η συμφωνία μεταξύ της Ευρωπαϊκής Ένωσης και του Καναδά για την ασφάλεια της πολιτικής αεροπλοΐας, η οποία υπεγράφη στην Πράγα στις 6 Μαΐου 2009, αποτελούν δύο σημαντικά στοιχεία του διατλαντικού διαλόγου μεταξύ της Ευρωπαϊκής Ένωσης και του Καναδά. " πρώτη συμφωνία εφαρμόζεται προσωρινά έως την έναρξη ισχύος της μετά την επικύρωσή της. Το Συμβούλιο δεν έχει λάβει καμία σχετική κοινοποίηση.
<P>
" δεύτερη συμφωνία δεν έχει εφαρμοστεί προσωρινά. Το Συμβούλιο πρέπει να αποστείλει στο Ευρωπαϊκό Κοινοβούλιο την πρόταση απόφασης του Συμβουλίου και το κείμενο της συμφωνίας για γνωμοδότηση.
<P>
Λαμβάνοντας υπόψη τη σημασία των αερομεταφορών στη συνεργασία μεταξύ της Ευρωπαϊκής Ένωσης και του Καναδά, θα ήθελα να σας ρωτήσω, κύριε Αντιπρόεδρε, πότε θα μπορέσουν να τεθούν κανονικά σε ισχύ οι δύο συμφωνίες μεταξύ της Ευρωπαϊκής Ένωσης και του Καναδά.
<SPEAKER ID="278" NAME="Fiona Hall" AFFILIATION="ALDE">
(ΕΝ) Κύριε Πρόεδρε, ο Καναδάς αποτελεί στενό σύμμαχο, αλλά η ΕΕ πρέπει να αποτελεί επικριτικό φίλο, όπου κρίνεται απαραίτητο. Το ιστορικό του Καναδά όσον αφορά την αλλαγή του κλίματος δεν είναι θετικό, ενώ τήρησε στάση παρεμπόδισης κατά τη διάρκεια των διαπραγματεύσεων της Κοπεγχάγης. Ιδιαίτερη ανησυχία προκαλεί η βιομηχανία πετρελαιοφόρου άμμου, όπως ανέφερε ο κ. Αρσένης. " εξαγωγή πετρελαίου από πετρελαιοφόρο άμμο απαιτεί πολύ περισσότερη ενέργεια από την παραγωγή πετρελαίου από άλλες πηγές, και μολύνει επίσης ιδιαίτερα το τοπικό περιβάλλον.
<P>
Δεδομένου ότι η καναδική κυβέρνηση προσπαθεί επί του παρόντος σκληρά να καταφέρει την Επιτροπή να μετριάσει την προσέγγισή της ως προς τις μετρήσεις άνθρακα στο πλαίσιο της εφαρμογής της οδηγίας για την ποιότητα των καυσίμων, θα μπορούσα να ρωτήσω την Ύπατη Εκπρόσωπο εάν προτίθεται να θέσει το ζήτημα της πετρελαιοφόρου άμμου στις συζητήσεις της συνόδου κορυφής;
<SPEAKER ID="279" NAME="Catherine Ashton">
Αντιπρόεδρος της Επιτροπής και Υπάτη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας. - (ΕΝ) Κύριε Πρόεδρε, ήταν μια εξαιρετικά χρήσιμη και πολύτιμη συζήτηση για την προετοιμασία της συνόδου κορυφής. Οι αξιότιμοι βουλευτές κάλυψαν ένα ευρύ φάσμα διαφορετικών θεμάτων και θα διασφαλίσω τουλάχιστον ότι οι δύο πρόεδροι -ο Πρόεδρος της Επιτροπής και ο Πρόεδρος του Συμβουλίου- οι οποίοι, βεβαίως, θα ηγούνται της Ευρωπαϊκής Ένωσης στη σύνοδο κορυφής, θα είναι πλήρως ενήμεροι για τα ζητήματα τα οποία τέθηκαν.
<P>
Είμαι πολύ ευγνώμων για τη βοήθεια που μου προσέφερε η ενημέρωσή μου από τους βουλευτές του Κοινοβουλίου και τα χρήσιμα ερωτήματα τα οποία έθεσαν σε τομείς για τους οποίους πρέπει να ομολογήσω δεν γνωρίζω πολλά -για παράδειγμα, τις αερομεταφορές, για τις οποίες θα πρέπει να ενημερωθώ.
<P>
Θα ήθελα απλά να επιλέξω δύο ή τρεις από αυτούς τους βασικούς τομείς που συζητήθηκαν. Σε επίπεδο περιεχομένου, φαίνεται ότι η γενική άποψη των αξιότιμων βουλευτών είναι ότι πρόκειται για μια σημαντική σχέση. Ίσως ορισμένες από τις απογοητεύσεις τις οποίες αντιλήφθηκα ότι αισθάνεται το Σώμα οφείλονται στο γεγονός ότι αναγνωρίζουμε τη σημασία του Καναδά και τη σημασία των κοινών μας αξιών. Συνεπώς, η απογοήτευση των αξιότιμων βουλευτών που προέρχονται από τις χώρες που θίγονται ιδιαίτερα από το ζήτημα των θεωρήσεων είναι απολύτως κατανοητή.
<P>
Επιτρέψτε μου να ξεκινήσω με το εμπόριο, επειδή πολλές από τις διάφορες ομιλίες επικεντρώθηκαν σε αυτό. Δικαίως επιδιώκουμε μια φιλόδοξη εμπορική συμφωνία. Αυτό δεν θα είναι εύκολο και αναγνωρίσαμε από την αρχή -και ουσιαστικά εγώ εγκαινίασα τις εμπορικές διαπραγματεύσεις- ότι λόγω των ειδικών συμφερόντων της ΕΕ και του Καναδά δεν επρόκειτο σε καμία περίπτωση να αποτελέσει εύκολη διαπραγμάτευση. Ωστόσο, πρέπει να είμαστε πολύ φιλόδοξοι και από τις δύο πλευρές.
<P>
Ένα παράδειγμα αποτελούν τα δικαιώματα πνευματικής ιδιοκτησίας, όπου φοβάμαι πολύ πως ο Καναδάς πρέπει να διασφαλίσει ότι διαθέτει το κατάλληλο καθεστώς. Γνωρίζω ότι εξετάζει το ζήτημα και ότι οι συζητήσεις και οι γύροι μέχρι στιγμής είναι εξαιρετικά θετικοί και εποικοδομητικοί και η κατάσταση προχωρά με καλό ρυθμό.
<P>
Συμφωνώ ότι πρέπει να ενημερώνουμε πλήρως την Επιτροπή Διεθνούς Εμπορίου και, όπως δήλωσε ο κ. Bradbourn, πρέπει επίσης σαφώς να ενημερώνονται όσοι έχουν συγκεκριμένο ενδιαφέρον για τον Καναδά. Θα πραγματοποιηθεί εκτίμηση επιπτώσεων, η οποία ήδη βρίσκεται υπό επεξεργασία, και, βεβαίως, το Κοινοβούλιο θα διαδραματίσει τον ρόλο του συναινώντας ή όχι στη συμφωνία όταν τελικά κατατεθεί. Εν προκειμένω, ο ρόλος του Κοινοβουλίου είναι πολύ σαφής και βασικός.
<P>
Θα ήθελα να προσθέσω μόνο δύο πράγματα. Το ένα είναι ότι μια καλή εμπορική συμφωνία πράγματι ωφελεί τους πολίτες μας. Αυτός είναι ο σκοπός της. Είναι να εξασφαλίσει ότι υπάρχουν περισσότερες επιλογές για τους καταναλωτές και περισσότερες ευκαιρίες για τους εργαζομένους. Πρέπει να εξασφαλίσουμε ότι όλες οι εμπορικές συμφωνίες μας παρέχουν πραγματικές ευκαιρίες σε όλη την Ευρωπαϊκή Ένωση.
<P>
Όσον αφορά το σημείο για τις μικρές και μεσαίες επιχειρήσεις, το οποίο συμφωνώ ότι είναι πολύ σημαντικό, θυμάμαι ότι ένα από τα στατιστικά στοιχεία το οποίο πάντα μου προκαλούσε εντύπωση ως εξαιρετικά ενδιαφέρον είναι πως μόνο το 8% όλων των μικρών και μεσαίων επιχειρήσεών μας έχει πρακτικά εμπορική δραστηριότητα και μόνο το 3% ασκεί εμπορική δραστηριότητα εκτός της Ευρωπαϊκής Ένωσης.
<P>
Πάντα είχα και εξακολουθώ να έχω την αίσθηση ότι εάν μπορέσουμε να αυξήσουμε αυτούς τους αριθμούς και να παράσχουμε ευκαιρίες -και οι δημόσιες συμβάσεις προμήθειας ενδεχομένως να αποτελούν πράγματι έναν τομέα όπου αυτό είναι δυνατό- τότε υπάρχει δυνατότητα για τις μικρές και μεσαίες επιχειρήσεις μας να επωφεληθούν και προς τις δύο κατευθύνσεις.
<P>
Αρκετοί αξιότιμοι βουλευτές αναφέρθηκαν στην Αρκτική, για την οποία είχαμε διεξαγάγει πρόσφατα συζητήσεις στο Κοινοβούλιο. Δέχομαι ότι πρόκειται για ένα πολύ σημαντικό ζήτημα, κυρίως επειδή συνδέεται με το άλλο σημαντικό ζήτημα το οποίο ήθελα να θίξω πριν αναφερθώ στις θεωρήσεις, δηλαδή την αλλαγή του κλίματος.
<P>
Εμείς θεωρούμε ότι ο Καναδάς ανήκει πράγματι στην ομάδα χωρών οι οποίες, κατά την άποψή μας, δεν συνέβαλαν σε καμία πρόοδο στις διαπραγματεύσεις της Κοπεγχάγης. Μπορούμε να συζητήσουμε περαιτέρω για την Κοπεγχάγη -και αναμφίβολα θα υπάρξουν ευκαιρίες στο πλαίσιο άλλων συζητήσεων με τον αρμόδιο Επίτροπο. Μας προκάλεσε το ενδιαφέρον το γεγονός ότι στην Ομιλία του Θρόνου στις 3 Μαρτίου η καναδική κυβέρνηση δήλωσε ότι στηρίζει πλήρως τη συμφωνία της Κοπεγχάγης για την αλλαγή του κλίματος. Αυτό είναι σημαντικό και αυτό που θέλουμε να πράξουμε στο πλαίσιο της συνόδου κορυφής, είναι να ενθαρρύνουμε και να παροτρύνουμε τον Καναδά να τηρήσει φιλόδοξη στάση, κυρίως αυξάνοντας τον στόχο μετριασμού του για το 2020.
<P>
" διεθνής αγορά άνθρακα είναι βασική για τη μεταφορά των επενδύσεων προς μια οικονομία χαμηλών εκπομπών άνθρακα, και ένα μέρος αυτού που μπορούμε να κάνουμε στο πλαίσιο της διμερούς σχέση μας είναι η προώθηση αυτών των στρατηγικών ζητημάτων επενδύσεων, πράσινης τεχνολογίας και συνεργασίας, προσπαθώντας να στηρίξουμε όλα τα μέτρα που πρέπει να λάβουμε προκειμένου να μετριάσουμε τα προβλήματα της αλλαγής του κλίματος.
<P>
Το τελικό ζήτημα -και υπήρξαν πολλά, αλλά θα ήθελα να επιλέξω μόνο τρία- το οποίο, βεβαίως, θα ήθελα να θίξω είναι αυτό των θεωρήσεων. Είναι εξαιρετικά σημαντικό και, όπως δήλωσαν τα κράτη μέλη εκπροσωπούμενα εδώ από τους βουλευτές τους, υπάρχουν τρία κράτη μέλη τα οποία θίγονται στην πράξη.
<P>
Το έργο που επιτελείται για την προσπάθεια επίλυσης αυτού του ζητήματος είναι μεγάλο. Έχουμε διεξαγάγει πολλούς διαλόγους με τον Καναδά, πολλά από τα ζητήματα είναι πασίγνωστα και υπάρχουν ζητήματα τα οποία πρέπει να επιλύσει ο Καναδάς όσον αφορά τη νομοθεσία που πρέπει να θεσπίσει για το μέλλον. Οι αξιότιμοι βουλευτές δικαίως έθιξαν αυτό το ζήτημα, το οποίο θα αποτελέσει μέρος των συζητήσεων.
<P>
" δεύτερη συνάντηση της ομάδας εργασίας εμπειρογνωμόνων πραγματοποιήθηκε στην Πράγα προκειμένου να εξετάσει τα ζητήματα που σχετίζονται συγκεκριμένα με την Τσεχική Δημοκρατία, γεγονός που διευκολύνθηκε από την Επιτροπή, συνεπώς η Επιτροπή συμμετέχει πλήρως στην υπόθεση.
<P>
Επεσήμανα, και θα πάρω μαζί μου από αυτήν τη συζήτηση, την απογοήτευση των αξιότιμων βουλευτών, οι οποίοι έθιξαν την ανάγκη να συνεχίσουμε να εργαζόμαστε και να εργαστούμε ταχύτερα προκειμένου να αντιμετωπίσουμε αυτό το πρόβλημα και να αναγνωρίσουμε ποιο είναι το απολύτως σημαντικότερο σημείο του, το οποίο συνίσταται στο γεγονός ότι δεν πρόκειται για διμερές ζήτημα, αλλά ένα ζήτημα Ευρωπαϊκής Ένωσης-Καναδά και πρέπει να το αντιμετωπίσουμε ως τέτοιο.
<SPEAKER ID="280" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί κατά τη διάρκεια της πρώτης περιόδου συνόδου τον Μάιο.
<P>
Γραπτές δηλώσεις (άρθρο 149 του Κανονισμού)
<SPEAKER ID="281" NAME="Sebastian Valentin Bodu  " LANGUAGE="RO">
Σήμερα, 39 εκατομμύρια ευρωπαίοι πολίτες από τη Ρουμανία, την Τσεχική Δημοκρατία και τη Βουλγαρία δεν μπορούν να ταξιδέψουν στον Καναδά χωρίς θεώρηση. Περισσότεροι από τους μισούς εξ αυτών, 22 εκατομμύρια, είναι Ρουμάνοι. " διατήρηση του προγράμματος θεωρήσεων για την είσοδο στον Καναδά για ορισμένους από εμάς αποτελεί μια αδικαιολόγητη κατάσταση, καθώς δημιουργεί δύο κατηγορίες ευρωπαίων πολιτών. " ελεύθερη κυκλοφορία των ευρωπαίων πολιτών πρέπει να αντιμετωπίζεται σε κοινή, ενιαία βάση, ενώ το ζήτημα των θεωρήσεων αφορά τη σχέση μεταξύ της ΕΕ και του Καναδά και όχι τις διμερείς σχέσεις μεταξύ του Καναδά και των αντίστοιχων χωρών.
<P>
Στην περίπτωση της Ρουμανίας, το ποσοστό των αιτήσεων θεώρησης ρουμάνων πολιτών που απορρίπτονται έχει μειωθεί από 16% σε 5% μεταξύ του 2004 και του 2008. Περίπου 200.000 Ρουμάνοι ζουν στον Καναδά, ορισμένοι εκ των οποίων έχουν μεταβεί στον Καναδά μέσω επίσημων καναδικών μεταναστευτικών προγραμμάτων. Αυτός είναι ένας από τους λόγους για τον μεγάλο αριθμό αιτήσεων θεώρησης. Το ζήτημα των θεωρήσεων ενσωματώθηκε στην ατζέντα της συνόδου κορυφής ΕΕ-Καναδά από το Ευρωπαϊκό Κοινοβούλιο.
<P>
" στάση της ΕΕ πρέπει να συνίσταται στην εφαρμογή της ρήτρας αμοιβαιότητας, εάν το ζήτημα δεν επιλυθεί έως το τέλος του 2010. " απαλλαγή από την υποχρέωση θεώρησης για τα κράτη μέλη θα αποτελούσε ένα πρώτο επίτευγμα για την Ύπατη Εκπρόσωπο για θέματα εξωτερικής πολιτικής και πολιτικής ασφαλείας.
<SPEAKER ID="282" NAME="Corina Creţu  " LANGUAGE="RO">
Πιστεύω πως ένα από τα θέματα προτεραιότητας της ατζέντας της συνόδου κορυφής ΕΕ-Καναδά, η οποία έχει προγραμματιστεί να διεξαχθεί στις Βρυξέλλες στις 5 Μαΐου, πρέπει να είναι η απαλλαγή από την υποχρέωση θεώρησης για όλους τους πολίτες της Ευρωπαϊκής Ένωσης, βάσει της αμοιβαιότητας και προκειμένου να εξαλειφθεί η σημερινή διάκριση κατά των ρουμάνων, βούλγαρων και τσέχων πολιτών που δεν τους επιτρέπει να επισκέπτονται τον Καναδά χωρίς θεώρηση.
<P>
" κατάσταση αυτή καθίσταται ακόμα πιο περίεργη εάν λάβουμε υπόψη ότι πέρυσι οι καναδικές αρχές κατάργησαν την υποχρεωτική αίτηση για θεώρηση βραχείας διαμονής για τους πολίτες της Κροατίας, μιας χώρας της οποία η ένταξη στην ΕΕ βρίσκεται ακόμα υπό διαπραγμάτευση. " Ρουμανία έχει σημειώσει σημαντική πρόοδο τα τελευταία έτη, και ως προς συγκεκριμένα σημαντικά κριτήρια για την κατάργηση του συστήματος των θεωρήσεων. Το ποσοστό απόρριψης αιτήσεων θεώρησης, το ποσοστό υπέρβασης της νόμιμης περιόδου παραμονής και ο αριθμός των αιτήσεων ασύλου μειώνονται διαρκώς.
<P>
Για τον λόγο αυτόν η απαλλαγή από την υποχρέωση θεώρησης θα αντικατόπτριζε αυτήν την εξέλιξη, για να μην αναφερθώ στο γεγονός ότι η ίση μεταχείριση των ευρωπαίων και καναδών πολιτών θα βοηθούσε στην ενίσχυση της αμοιβαίας εμπιστοσύνης.

<CHAPTER ID="011">
Κοινοτικό σύστημα παρακολούθησης της κυκλοφορίας των πλοίων και ενημέρωσης - Διερεύνηση των ατυχημάτων στον τομέα των θαλάσσιων μεταφορών - Η ευθύνη των μεταφορέων επιβατών δια θαλάσσης σε περίπτωση ατυχήματος - Έλεγχος κράτους λιμένος (αναδιατύπωση) - Οργανισμοί επιθεώρησης και εξέτασης πλοίων (αναδιατύπωση οδηγίας) - Οργανισμοί επιθεώρησης και εξέτασης πλοίων (αναδιατύπωση κανονισμού) (συνέχιση του διαλόγου) 
<SPEAKER ID="282" NAME="Gilles Savary" LANGUAGE="FR">
Κύριε Πρόεδρε, από τότε που έγινα σκιώδης εισηγητής όταν το Συμβούλιο 'καθάρισε' την έκθεσή μου, έχω μόλις δύο λεπτά για να μιλήσω. Για το λόγο αυτό θα μπω κατευθείαν στο θέμα, πρώτον για να πω ότι δεν απευθύνομαι στη Γαλλική Προεδρία, η οποία μας υποστηρίζει, ή τον Επίτροπο, ο οποίος επίσης μας υποστηρίζει, αλλά στο Συμβούλιο. Απευθύνομαι επίσης στους συνάδελφους βουλευτές για να τους ευχαριστήσω για την αλληλεγγύη τους και για να πω ότι το Erika και το Prestige ήταν πολύ κακές εμπειρίες. Τα κράτη μέλη κατηγόρησαν την Ευρώπη ότι δεν έχει κάνει αρκετά γι' αυτά.
<P>
Τώρα, χάρη στον Επίτροπο Barrot, αποπειρόμαστε να καθιερώσουμε από το μηδέν έναν έντιμο ευρωπαϊκό χώρο θαλάσσιων μεταφορών. Ένα από τα μέτρα που προτείνουμε είναι η αστική ευθύνη των πλοιοκτητών. Τι σημαίνει αυτό; Σημαίνει ότι τουλάχιστον εξασφαλίζουμε ότι όλα τα πλοία είναι ασφαλισμένα από φερέγγυες ασφαλιστικές εταιρείες για τις ζημίες που προκαλούν, τουλάχιστον στο πλαίσιο των συμβάσεων του ΔΝΟ. Στη La Rochelle χάρηκα που είδα τα κράτη μέλη τα οποία δεν είχαν προσχωρήσει στον ΔΝΟ ξαφνικά να γίνονται ενθουσιώδεις οπαδοί του οργανισμού.
<P>
Αυτό που έχω να τους συμβουλέψω είναι να κυρώσουν τις συμβάσεις του ΔΝΟ, ξεκινώντας από εκείνη που αφορά στις χημικές ουσίες. Θα μπορούσε να υπάρξει χημικός κίνδυνος, μια χημική καταστροφή, σήμερα, ή ακόμα και αύριο το πρωί. Θα μπορούσαμε να επιστρέψουμε και πάλι στην εποχή του Exxon Valdez. Στην πράξη κανένα κράτος μέλος δεν έχει αναλάβει νομική δέσμευση όσον αφορά τους χημικούς κινδύνους προς τον ΔΝΟ. Αυτό είναι το πρώτο ζήτημα.
<P>
Το δεύτερο είναι να δημιουργήσουμε ένα πιστοποιητικό εγγύησης και ασφάλισης για τον ευρωπαϊκό χώρο των θαλάσσιων μεταφορών. Χρειάζεται να έχουμε εμπιστοσύνη στην Ευρώπη. Χαράσσει το δρόμο της προόδου παρασύροντας και ολόκληρο τον πλανήτη μαζί της. Αυτό το είδαμε συγκεκριμένα με τη μαύρη λίστα των αεροπορικών εταιρειών. Κυρίες και κύριοι, παρευρέθηκα πρόσφατα σε ένα συμπόσιο που εξέταζε την πιθανότητα να ξανασυμβεί ένα ατύχημα σαν το Erika. Και πράγματι υπάρχει τέτοια πιθανότητα και αυτό συνέβη στη Μαύρη Θάλασσα στις 11 Νοεμβρίου 2007, όταν πέντε πλοία βυθίστηκαν στα στενά του Κερτς με ευτελέστατα ασφαλιστήρια συμβόλαια.
<P>
Ειλικρινά πιστεύω ότι πρέπει να βρούμε μία λύση και γι' αυτό θεωρώ, Εν Ενεργεία Πρόεδρε, ότι η αντίσταση του Κοινοβουλίου δεν αποτελεί θέμα περηφάνιας. Είναι ένα θέμα δημόσιας υγείας και δημόσιου συμφέροντος. Ποτέ δεν θα αναλάβουμε εμείς την ευθύνη για την αμέλεια των κρατών μελών εφόσον αυτά δεν αναλαμβάνουν το μέρος της ευθύνης που τους αναλογεί. Βασίζομαι επάνω σας.
<SPEAKER ID="283" NAME="Anne E. Jensen">
εξ ονόματος της Ομάδας ALDE. - (DA) Κύριε Πρόεδρε, Εν Ενεργεία Πρόεδρε του Συμβουλίου, Επίτροπε, συμμερίζομαι την ελπίδα των άλλων εισηγητών ότι κοντεύουμε να εγκρίνουμε αυτήν τη σημαντική νομοθεσία. Πιστεύω ότι είναι παράξενο που το Συμβούλιο χρειάζεται τόσο πολύ χρόνο να καταλήξει σε μια κοινή θέση πάνω στις επτά οδηγίες που αποσκοπούν να αποτρέψουν τις καταστροφές θαλάσσιας ρύπανσης κι επίσης να ενισχύσουν την ετοιμότητα για τις περιπτώσεις που προκύπτουν προβλήματα.
<P>
Είναι λυπηρό που τόσο καιρό αποτυγχάνουμε όσον αφορά τις δύο οδηγίες περί των υποχρεώσεων των κρατών σημαίας και την ευθύνη των διασωστών. Κατά την άποψή μου και αυτό πρέπει να συμπεριληφθεί στο συνολικό πακέτο. Αρκετοί άλλοι είπαν και συμφωνώ μαζί τους, ότι η Γαλλική Προεδρία καταβάλλει ολόψυχες προσπάθειες να βρεθεί μια λύση, πράγμα για το οποίο θα ήθελα να ευχαριστήσω την Προεδρία εκ μέρους της Ομάδας της Συμμαχίας των Φιλελευθέρων και Δημοκρατών για την Ευρώπη. Ας ελπίσουμε ότι αυτές οι προσπάθειες θα στεφτούν με επιτυχία.
<P>
Όλοι συμφωνούμε, ασφαλώς, ότι η ναυτιλία είναι μια παγκόσμια βιομηχανία και επομένως η νομοθεσία που θεσπίζουμε πρέπει να είναι συμβατή με τις διεθνείς συμφωνίες για τη ναυσιπλοΐα υπό την αιγίδα του ΔΝΟ και στα πλαίσια του μνημονίου συνεννόησης του Παρισιού για τον έλεγχο των πλοίων από το κράτος λιμένα. Το Κοινοβούλιο το υποστήριξε αυτό εξ αρχής. Το τρίτο πακέτο για την ασφάλεια των θαλάσσιων μεταφορών αποσκοπεί να καταστήσει παρελθόν τα πλοία φέρετρα στα ευρωπαϊκά ύδατα. Πρέπει να υπάρχει καλύτερη παρακολούθηση της κυκλοφορίας, καλύτερος ποιοτικός έλεγχος των πλοίων και καλύτερη ανταλλαγή εμπειριών σχετικά με το τι αποτελεί κίνδυνο πρόκλησης συμβάντος.
<P>
Το θέμα των λιμένων καταφυγής έχει αποτελέσει μήλο της έριδος ανάμεσα στο Κοινοβούλιο και το Συμβούλιο. Μάλιστα, εγώ ο ίδιος κατοικώ κοντά σε ένα λιμάνι το οποίο έχει χαρακτηριστεί λιμάνι καταφυγής και οφείλω να υποστηρίξω ξεκάθαρα την απαίτηση του Κοινοβουλίου τα λιμάνια καταφυγής να προστατεύονται από ένα δυσάρεστο πρόσθετο κόστος σε περίπτωση που ρυμουλκηθεί στο λιμάνι κάποιο πλοίο με διαρροή πετρελαίου. Είναι σημαντικό να εξασφαλίσουμε ότι δεν θα είναι οι μικρές τοπικές κοινωνίες που θα κληθούν να αντιμετωπίσουν την οικονομική επιβάρυνση τυχόν ακόλουθης επιχείρησης καθαρισμού.
<P>
Θα ήθελα να επισημάνω ιδιαιτέρως δύο οδηγίες στις οποίες υπήρξα ο εισηγητής της ομάδας μου και συγκεκριμένα την οδηγία για τον έλεγχο από το κράτος λιμένα και την οδηγία για τη διερεύνηση των ατυχημάτων. Όσον αφορά την οδηγία για τον έλεγχο από το κράτος λιμένα, προκύπτει συναίνεση πάνω στις αρχές που προτείνει η Επιτροπή και ειδικότερα ότι όλα τα πλοία πρέπει να επιθεωρούνται και ότι τα πλοία σε κακή κατάσταση πρέπει να επιθεωρούνται εξαιρετικά εξονυχιστικά. Ο έλεγχος από το κράτος λιμένα πρέπει να πληροί τις κατάλληλες προδιαγραφές προκειμένου οι έλεγχοι να καταστούν πιο ομοιόμορφοι σε όλα τα λιμάνια της ΕΕ. Ωστόσο, εξακολουθούν να υπάρχουν ορισμένα σημεία όπου υπάρχει κώλυμα. Το Συμβούλιο δεν έχει αποδεχτεί την επιθεώρηση των αγκυροβολημένων πλοίων ούτε είναι η στάση του τόσο αμετακίνητη όσο του Κοινοβουλίου ως προς την άρνηση της πρόσβασης σε πλοία που βρίσκονται στη χείριστη κατάσταση. " Ομάδα ALDE υποστηρίζει απόλυτα τη θέση της εισηγήτριας, κυρίας Vlasto και συνεπώς υποστηρίζει την επανεισαγωγή ορισμένων εκ των προτάσεων της πρώτης ανάγνωσης.
<P>
Υπάρχουν επίσης μερικά σημεία στα οποία το Κοινοβούλιο και το Συμβούλιο συνεχίζουν να διαφωνούν όσον αφορά την οδηγία για τη διερεύνηση των ατυχημάτων. Οι έρευνες των συμβάντων και η ανακοίνωση των αποτελεσμάτων τους θα πρέπει να εξασφαλίζει τη μη επανάληψη των ατυχημάτων. Πρέπει να αντλούμε διδάγματα από τα ατυχήματα που συμβαίνουν και όσο το δυνατόν περισσότεροι άνθρωποι θα πρέπει να διδαχτούν ο ένας από τις εμπειρίες του άλλου. Όπως και στην αεροπορία, θα πρέπει να εξασφαλιστεί ότι όλοι οι εμπλεκόμενοι προσφέρουν στο μέτρο του δυνατού πλήρη και ειλικρινή περιγραφή της πορείας του ατυχήματος. Οι δηλώσεις τυχόν αυτόπτη μάρτυρα κατά την ερευνητική διαδικασία δεν πρέπει να χρησιμοποιούνται σε άμεση σύνδεση με την απαγγελία τυχόν κατηγοριών καθώς, σε τέτοιες περιπτώσεις, θα πρέπει να διασφαλιστούν τα δικαιώματα του κατηγορουμένου στη διάρκεια της ανάκρισης. Είναι μια ισορροπία που δύσκολα επιτυγχάνεται και υπάρχουν κάποιες υποδείξεις από την πρώτη πρόταση του Κοινοβουλίου που το Συμβούλιο δεν έχει αποδεχτεί, τις οποίες επανεισάγουμε γι' αυτό το λόγο. Το κύριο μήλο της έριδος, ωστόσο, αποτελεί το θέμα των τύπων των συμβάντων που θα πρέπει να καλύπτονται. Το Συμβούλιο επιθυμεί να συμπεριλάβει μόνο τα πιο σοβαρά ατυχήματα, αλλά ίσως είναι εξίσου πολύτιμο να αντλήσουμε διδάγματα από μικρά ατυχήματα, ακόμα και παρ' ολίγον ατυχήματα. Επιπροσθέτως, το Συμβούλιο επιθυμεί μάλιστα να δώσει ισοδύναμο καθεστώς σε παράλληλες έρευνες που διενεργούνται από διάφορες χώρες, ενώ εμείς θέλουμε κάποια σαφήνεια σχετικά με το ποια έρευνα θεωρείται η επίσημη. Θα πρέπει να αποφεύγεται πάση θυσία η διερεύνηση ενός ατυχήματος να καθίσταται αντικείμενο πολιτικής εκμετάλλευσης και οι αρχές να επιδιώκουν να αποποιηθούν την ευθύνη και να επηρεάσουν την έκβαση των ερευνών.
<P>
" Ομάδα ALDE επομένως υποστηρίζει ολόψυχα την πρόταση του κυρίου Kohlíček να επανεισάγουμε την πρόταση της πρώτης ανάγνωσης.
<SPEAKER ID="284" NAME="Roberts Zīle" LANGUAGE="LV">
Κύριε Πρόεδρε, Επίτροπε, πρώτον θα ήθελα να εκφράσω την ευγνωμοσύνη μου σε όλους τους εισηγητές του παρόντος πακέτου για το γεγονός ότι τηρούν μια συνεπή προσέγγιση σε αυτήν την εξαιρετικά σημαντική νομοθεσία για τη ναυσιπλοΐα. Ταυτόχρονα, θα ήθελα να εκφράσω τους φόβους της ομάδας μου όσον αφορά σε δύο σημεία στην έκθεση της κυρίας Vlasto για τον έλεγχο του κράτους λιμένα. Πρώτον, έχουμε την εντύπωση ότι, όσον αφορά τα μικρά κράτη με μικρούς στόλους, το σημείο 13 του αιτιολογικού ήταν πολύ καλύτερα διατυπωμένο στην κοινή θέση από ότι στην τρέχουσα έκδοση την οποία κατάρτισε η κοινοβουλευτική επιτροπή. " αρχική έκδοση έλεγε ότι τα κράτη μέλη θα πρέπει να καταβάλλουν φιλότιμες προσπάθειες για να επανεξετάζουν τη μέθοδο κατάρτισης άσπρης, γκρι και μαύρης λίστας των κρατών σημαίας στο πλαίσιο του μνημονίου συνεννόησης του Παρισιού, προκειμένου να εξασφαλίσουν το δίκαιο χαρακτήρα του, ιδιαίτερα σε ότι αφορά τα κράτη με μικρούς στόλους.
<P>
Για να είμαστε ακριβείς, αν ακολουθηθεί μια απλά μαθηματική προσέγγιση, τότε είναι πολύ δύσκολο για ένα Κράτος με μικρό στόλο μόλις μερικών πλοίων που καταχωρείται στη γκρίζα ζώνη όλων αυτών των λιστών να αφαιρεθεί από αυτήν την ζώνη. Τι λόγο έχουν τα πλοία να ανήκουν στο στόλο της γκρίζας ζώνης εάν, σε αυτήν την περίπτωση, δεν μπορούν να βελτιώσουν τη μαθηματική αναλογία; Θεωρώ ότι η κοινή θέση του Συμβουλίου προσέγγιζε με πολύ μεγαλύτερη ισορροπία το θέμα των κρατών μελών της ΕΕ με μικρούς στόλους. Το ίδιο ισχύει και σε σχέση με την αόριστη άρνηση πρόσβασης, όπου θα πρέπει να είχε γίνει κάποια διάκριση ανάμεσα στα κράτη της γκρίζας λίστας και τα κράτη της μαύρης λίστας. Το δεύτερο σημείο είναι ότι θεωρώ ότι η κοινή θέση του Συμβουλίου επίσης υιοθετούσε μια πιο ισορροπημένη προσέγγιση της πιθανότητας να υπάρχουν εξαιρέσεις, όταν δεν χρειάζεται να διενεργούνται επιθεωρήσεις, ιδιαίτερα εάν αυτές λαμβάνουν χώρα τη νύχτα, σε σύντομο χρονικό διάστημα, κι επίσης πολύ μακριά από την ακτή. Σε μια τέτοια περίπτωση, δεν είναι δυνατόν να διενεργηθούν επιθεωρήσεις υψηλής ποιότητας σε κράτη με δριμείς χειμώνες και στις βόρειες θάλασσες. Για το λόγο αυτό, στηρίζομαι πάνω σας εν προκειμένω για να υποστηρίξετε τη θέση που υιοθετήθηκε στην κοινή θέση του Συμβουλίου πάνω σε αυτό το θέμα.
<SPEAKER ID="285" NAME="Michael Cramer">
εξ ονόματος της Ομάδας Verts/ALE. - (DE) Κύριε Πρόεδρε, Εν Ενεργεία Πρόεδρε του Συμβουλίου, Αντιπρόεδρε της Επιτροπής, κυρίες και κύριοι, οι καταστροφές που συνδέονται με τα ονόματα Estonia, Erika και Prestige έχουν προκαλέσει σοκ στην Ευρώπη. " ΕΕ πρέπει επομένως να βελτιώσει επειγόντως την ασφάλεια των θαλάσσιων μεταφορών, αποδοτικά και αξιόπιστα.
<P>
Πολλοί ναυτικοί και επιβάτες έχουν χάσει την ζωή τους στο παρελθόν, γιατί οι κανονισμοί και τα μέτρα ασφαλείας δεν ήταν επαρκή. Επιπλέον, ατυχήματα σαν και αυτά έχουν προκαλέσει ολέθριες περιβαλλοντικές καταστροφές στις ακτές του Ατλαντικού, της Μεσογείου και της Μαύρης Θάλασσας. " οικολογική καταστροφή ήταν τεράστια και οι φορολογούμενοι ήταν αυτοί που αναγκάστηκαν να επωμισθούν το κόστος, όχι οι ρυπαίνοντες. " πρόθεση της Ευρωπαϊκής Ένωσης να θεσπίσει την απαραίτητη δεσμευτική νομοθεσία σε επίπεδο Ευρώπης και σε διασυνοριακό επίπεδο δεν πρέπει να καθυστερεί λόγω εθνικών συμφερόντων.
<P>
Το Συμβούλιο, συγκεκριμένα, θα πρέπει να το έχει αυτό κατά νου στη διάρκεια των διαπραγματεύσεων που τώρα είναι σε εκκρεμότητα, καθώς η άρνησή του συγκεκριμένα να δώσει την εντολή σε ανεξάρτητες αρχές, με όλη τους την εμπειρογνωμοσύνη σε ατυχήματα πλοίων, να διερευνήσουν τέτοια ατυχήματα, είναι απολύτως ακατανόητη. Αυτό που αποτελεί τον κανόνα για τις καταστροφές που συνδέονται με αεροσκάφη δεν θα πρέπει να είναι αδύνατο για τα ατυχήματα που αφορούν πλοία.
<P>
" Ομάδα των Πρασίνων/Ευρωπαϊκή Ελεύθερη Συμμαχία χαιρετίζει και τις επτά νομοθετικές προτάσεις της Επιτροπής, κι επομένως υποστηρίζουμε τις συστάσεις των εισηγητών για τις πέντε κοινές θέσεις, συμπεριλαμβανομένων των κατά τμήματα και χωριστών ψήφων για τις συστάσεις της έκθεσης Costa αναφορικά με τις μεταφορές μέσω εσωτερικών πλωτών οδών. Το αυτό ισχύει για την έκθεση Sterckx αναφορικά με τα λιμάνια καταφυγής.
<P>
Τα συγκεκριμένα μέτρα όπως τα λιμάνια καταφυγής, η διαφάνεια και η ευθύνη είναι πολύ σημαντικά για εμάς. Έχει ουσιαστική σημασία για την ασφάλεια των θαλάσσιων μεταφορών να διατηρήσουμε το πακέτο για τη ναυσιπλοΐα ακέραιο. Καλούμε το Συμβούλιο Μεταφορών, Τηλεπικοινωνιών και Ενέργειας να υιοθετήσει μια κοινή θέση γρήγορα μέσα στις επόμενες λίγες εβδομάδες πάνω στα δύο ανοικτά θέματα της ευθύνης των πλοιοκτητών και των υποχρεώσεων του κράτους λιμένα, προκειμένου το πακέτο να μπορέσει επιτέλους να εγκριθεί στο σύνολό του.
<P>
Το γεγονός ότι τα ίδια κράτη μέλη που θέλουν να παρακωλύσουν τις ευρωπαϊκές συμφωνίες παραπέμποντας στους διεθνείς κανονισμούς του ΔΝΟ δεν τους έχουν ακόμα μεταφέρει στο εθνικό τους δίκαιο είναι καθαρή παραφροσύνη. Πρέπει να ληφθεί μια απόφαση στην ΕΕ προτού η επόμενη ναυτική καταστροφή ταρακουνήσει την Ευρώπη.
<SPEAKER ID="287" NAME="Erik Meijer">
εξ ονόματος της Ομάδας GUE/NGL. - (NL) Κυρία Πρόεδρε, στη ναυτιλία, η επιχειρηματική ελευθερία μπορεί να οδηγήσει σε επικίνδυνες καταχρήσεις. Οι επιχειρηματίες επιθυμώντας να ελαχιστοποιήσουν τις δαπάνες τους στο μέτρο του δυνατού μπορεί να υποκύψουν στον πειρασμό να λειτουργούν πλοία που είναι παλιά και επικίνδυνα. Αυτά αποτελούν κίνδυνο για το πλήρωμα και τους άλλους και μια σοβαρή πιθανή απειλή για το περιβάλλον. Οι κακές συνθήκες εργασίας, όπως καθίστανται δυνατές από την επιλογή να φέρουν σημαία άλλης χώρας από τη χώρα του πλοιοκτήτη και την πραγματική επιχειρησιακή βάση, επίσης οδηγούν σε καταχρήσεις. Τα λειτουργικά έξοδα μπορούν επίσης να μειωθούν με την απόρριψη αποβλήτων που παράγονται από το πλοίο και υπολειμμάτων του φορτίου στη θάλασσα στη διάρκεια του ταξιδιού.
<P>
Για να αντιμετωπιστούν όλες αυτές οι καταχρήσεις θα πρέπει να υπάρχει η δυνατότητα αποκλεισμού των πλοίων ασυνείδητων εφοπλιστών απ' αορίστου από τα ευρωπαϊκά λιμάνια, κι επίσης από αγκυροβόλια εκτός των λιμένων, κι επίσης θα πρέπει να διενεργείται επαρκής αριθμός επιθεωρήσεων για να εντοπίζεται το πρόβλημα. Πρέπει να υπάρχει αυστηρή συμμόρφωση με τις υποχρεώσεις του κράτους λιμένα που συμπεριλαμβάνονται στη Σύμβαση Ναυτικής Εργασίας της Διεθνούς Οργανώσεως Εργασίας, η αρχή "ο ρυπαίνων πληρώνει" πρέπει να τηρείται και όλοι οι κανόνες θα πρέπει να ισχύουν και για τη νύχτα.
<P>
Όλες οι απόπειρες του Συμβουλίου να αντιμετωπίσει αυτούς τους επιχειρηματίες με μεγαλύτερη επιείκεια από ότι επιθυμούσε το Κοινοβούλιο σε πρώτη ανάγνωση θα είχε απαράδεκτες επιπτώσεις. Το Συμβούλιο έχει απορρίψει τη μεγάλη πλειονότητα των 23 τροποποιήσεων του Κοινοβουλίου όσον αφορά τη διερεύνηση των ναυτικών ατυχημάτων, που θα μπορούσαν να θέσουν σε κίνδυνο την ανεξαρτησία των ερευνών. Το Συμβούλιο έβαλε επίσης φρένο στην περίπτωση της προστασίας των επιβατών στα πλοία, αρνούμενο να συμμορφωθεί με τη Σύμβαση της Αθήνας του 2003.
<P>
" κοινή θέση του Ιουνίου 2008 περιόρισε την ευθύνη και την υποχρέωση ενημέρωσης. Το Συμβούλιο δεν υποστηρίζει τις προτάσεις της Επιτροπής και του Κοινοβουλίου σε θέματα καταστροφών στη θάλασσα, που αποσκοπούν να εξασφαλίσουν ότι τα πλοία που βρίσκονται σε κίνδυνο θα φιλοξενούνται πάντα σε ένα λιμένα καταφυγής εγκαίρως και ότι τα πληρώματα θα προστατεύονται από την τιμωρία για αμέλεια για την οποία δεν ευθύνονται. Όλες οι επικίνδυνες καταστάσεις και οι καταχρήσεις στη ναυτιλία πρέπει να απαλειφτούν το ταχύτερο δυνατόν. Για το λόγο αυτό, είναι σημαντικό το Κοινοβούλιο να παραμείνει προσκολλημένο στη γραμμή που υιοθέτησε νωρίτερα προς το Συμβούλιο και σε δεύτερη ανάγνωση.
<SPEAKER ID="288" NAME="Johannes Blokland">
εξ ονόματος της Ομάδας IND/DEM. - (NL) Κυρία Πρόεδρε, σήμερα είναι η δεύτερη φορά που εξετάζουμε το πακέτο Erika III στην ολομέλεια. Αν και είναι ντροπή ότι μας λείπουν δύο προτάσεις, χαίρομαι με το περιεχόμενο του πακέτου στην τρέχουσα μορφή του και είμαι ευγνώμων στους εισηγητές για το έργο τους.
<P>
Υπάρχει ένα τμήμα του πακέτου το οποίο, ωστόσο, δεν βρίσκω ικανοποιητικό. Δύο ενότητες έχουν προστεθεί στην έκθεση Costa σχετικά με την ευθύνη των μεταφορέων επιβατών που εξασφαλίζουν ότι επιβάλλεται το ίδιο επίπεδο ευθύνης στους μεταφορείς επιβατών από εσωτερική πλωτή οδό όπως επιβάλλεται και σε μεταφορείς επιβατών στην ανοιχτή θάλασσα. Αυτό δεν είναι καθόλου επιθυμητό.
<P>
Πρώτον, δεν υπάρχει τέτοια ανάγκη. Δεν υπάρχει σχεδόν καμία γνωστή περίπτωση ατυχήματος που να αφορά τη μεταφορά επιβατών μέσω εσωτερικής πλωτής οδού. Εξάλλου, αυτές οι δύο παράγραφοι θα σήμαναν το τέλος ενός μεγάλου αριθμού μεταφορέων επιβατών μέσω εσωτερικής πλωτής οδού, καθώς θα τους ήταν αδύνατο να ανταπεξέλθουν στα συνδεδεμένα εξωφρενικά ασφάλιστρα, αν υποθέσουμε ότι θα αναλάμβανε κανείς να τους ασφαλίσει δεδομένης μιας τέτοιας κλίμακας ευθύνης όπως αυτή. Εξάλλου, μιλάμε για μικρές επιχειρήσεις που μεταφέρουν κατά μέγιστο δεκάδες επιβατών και ο τζίρος των οποίων δεν είναι τόσο μεγάλος. Μου φαίνεται απολύτως ξεκάθαρο και λογικό ότι δεν πρέπει να επιβληθεί το ίδιο επίπεδο ευθύνης σε τέτοιους μεταφορείς όπως επιβάλλεται σε μεγάλους μεταφορείς χιλιάδων επιβατών μέσω θαλάσσης. Δεν πρέπει να γίνουμε ο περίγελος επιβάλλοντας ένα υπέρμετρο, εξαιρετικά δαπανηρό επίπεδο ευθύνης στους μεταφορείς επιβατών μέσω εσωτερικών πλωτών οδών.
<P>
Επιπροσθέτως, συνεχίζω να είμαι εξαιρετικά δυσαρεστημένος με τον τρόπο με τον οποίο αυτές οι παράγραφοι για μία ακόμη φορά προστέθηκαν στο κείμενο. Ο Πρόεδρος της Επιτροπής Μεταφορών και Τουρισμού δεν θα έπρεπε εξ αρχής να δηλώσει τις εν λόγω τροποποιήσεις δεκτές, καθώς είχε ήδη επιτευχθεί συμφωνία πάνω σε αυτό το ζήτημα σε πρώτη ανάγνωση ανάμεσα στο Συμβούλιο και το Κοινοβούλιο. Γι' αυτούς τους λόγου, έχω ζητήσει ονομαστική ψηφοφορία για τις παραγράφους 9 και 20. Ελπίζω και προσδοκώ πολλοί από τους συναδέλφους μου να με στηρίξουν στην απόρριψη αυτών των παραγράφων.
<SPEAKER ID="289" NAME="Ιωάννης Κασουλίδης" AFFILIATION="PPE-DE">
Κυρία Πρόεδρε, θέλω να αναφερθώ στην έκθεση του κυρίου Sterckx για την παρακολούθηση της κυκλοφορίας των πλοίων και να συγχαρώ τόσο τον ίδιο όσο και την Προεδρία του Συμβουλίου για τον καλό δρόμο των διαβουλεύσεων. Σ' αυτή τη δεύτερη ανάγνωση, το σημαντικότερο σημείο για εμένα είναι η ευχέρεια των σκαφών εν κινδύνω να βρίσκουν υποδοχή σε καθορισμένα λιμάνια-καταφύγια.
<P>
Πολλά ατυχήματα, που έχουν προκαλέσει και οικολογική καταστροφή, θα μπορούσαν να είχαν άλλη κατάληξη αν προσφερόταν το κατάλληλο καταφύγιο στην κατάλληλη στιγμή.
<P>
Για να επιτευχθεί συμφωνία με το Συμβούλιο έπρεπε, από την μία, στην απόφαση για την προσφυγή σε καταφύγιο να αποφασίζει ανεξάρτητη επιτροπή, από την άλλη, να συμφωνηθεί ικανοποιητικό σύστημα αποζημίωσης των λιμένων καταφυγίων, εάν προκύψουν συνέπειες. Μια ισορροπημένη συμφωνία εδώ είναι κατανοητή. Καλή είναι η εξέλιξη επίσης όσον αφορά το σύστημα αυτόματης αναγνώρισης (AIS) στα πλαίσια του SafeSeaNet.
<P>
Τέλος, θέλω εδώ να επαναλάβω ότι η ναυτιλία σε ορισμένα κράτη μέλη συμβάλλει ουσιαστικά στο ακαθάριστο εγχώριο προϊόν. Αποτελεί μια βιομηχανία παγκόσμιας εμβέλειας. Γι' αυτό και οι προσπάθειες της Ευρωπαϊκής Ένωσης να δημιουργήσει στις θάλασσες ένα ασφαλές περιβάλλον για τους ανθρώπους και το οικολογικό σύστημα πρέπει να ισχύει για όλους και όχι μόνο για τα σκάφη της Ευρωπαϊκής Ένωσης για να μην υπάρχει αθέμιτος ανταγωνισμός εις βάρος της ευρωπαϊκής ναυτιλίας.
<SPEAKER ID="290" NAME="Emanuel Jardim Fernandes" AFFILIATION="PSE">
- (PT) Κυρία Πρόεδρε, Επίτροπε, κυρίες και κύριοι, ως ο σκιώδης εισηγητής της έκθεσης του κυρίου Costa και ως εισηγητής της έκθεσης περί 'κράτους λιμένα', θα ήθελα να κάνω κάποια σχόλια για την αστική ευθύνη των μεταφορέων επιβατών και το πακέτο στο σύνολό του.
<P>
Όσον αφορά την έκθεση Costa, επικεντρώθηκα στην ενίσχυση των δικαιωμάτων των επιβατών σε περίπτωση ατυχημάτων ή συμβάντων, στην εγγύηση κατάλληλης οικονομικής αποζημίωσης και έγκαιρης υποστήριξης για την ανακούφιση των συνεπειών των συμβάντων στη θάλασσα ή σε εσωτερικές πλωτές οδούς, όπου τα θαλάσσια ταξίδια καταλήγουν συχνά, κι επίσης στην ενίσχυση της ενημέρωσης που παρέχεται στους επιβάτες. Για το λόγο αυτό συμφώνησα να διατηρηθούν αυτές οι προτάσεις στη δεύτερη ανάγνωση.
<P>
Κυρία Πρόεδρε, κυρίες και κύριοι, όσον αφορά στο πακέτο, θα έλεγα ότι καθεμία από τις εκθέσεις μπορεί να σταθεί μόνη της και έκαστη σαφώς προσθέτει αξία. Ναι πιστεύω ότι το πακέτο συνολικά, συμπεριλαμβανομένου του τομέα για τον οποίο ήμουν εγώ υπεύθυνος - για τις υποχρεώσεις των κρατών σημαίας - συνεπάγεται επιπλέον προστιθέμενη αξία στην ασφάλεια των θαλάσσιων μεταφορών, πράγμα το οποίο με οδηγεί στο να θέσω ένα ερώτημα στο Συμβούλιο και την Επιτροπή και σε όλους, σχετικά με τη δέσμευσή τους να εγκρίνουν το πακέτο. Επιπλέον, πρέπει πραγματικά να ευχαριστήσω τη Γαλλική Προεδρία για τις προσπάθειές της παίρνοντας τη σκυτάλη από τη σλοβένικη Προεδρία για την πρόοδο σε αυτόν τον τομέα.
<P>
Κυρίες και κύριοι, θεωρώ ότι μόνο μέσα από ένα ολοκληρωμένο πακέτο θα μπορέσουμε να προάγουμε την ασφάλεια των θαλάσσιων μεταφορών. Για το σκοπό αυτό, θα ήθελα να αδράξω της ευκαιρίας να συγχαρώ όλους τους εισηγητές. Αν δεν αντιμετωπίσουμε το πακέτο ως μία ενιαία οντότητα, θα φύγουμε από εδώ με μια "μεσοβέζικη λύση", γιατί ο μόνος τρόπος να προλάβουμε μια ακόμα καταστροφή σαν το 'Erika' ή το 'Prestige' στο άμεσο μέλλον είναι να αντιμετωπίσουμε το πακέτο συνολικά και αυτή είναι η μοναδική προσέγγιση μέσω της οποίας μπορούμε αποτελεσματικά να εξασφαλίσουμε την ασφάλεια των θαλάσσιων μεταφορών.
<SPEAKER ID="291" NAME="Ian Hudghton" AFFILIATION="Verts/ALE">
Κυρία Πρόεδρε, εκπροσωπώ τη Σκωτία, ένα έθνος με μακρά ναυτική ιστορία κι ένα έθνος με τρομερές δυνατότητες για το μέλλον της.
<P>
" Σκωτία έχει πολύ καλή γεωγραφική θέση για να εξελιχθεί σε έναν κόμβο των θαλάσσιων μεταφορών ανάμεσα στην Ευρώπη και τον υπόλοιπο κόσμο κι έχουμε σημαντικές προοπτικές για να αναπτύξουμε πρόσθετες σύντομες θαλάσσιες οδούς και για τους επιβάτες και για τα εμπορεύματα. " μεγαλύτερη ασφάλεια είναι επομένως μείζονος σημασίας για εμάς, που επίσης έχουμε βιώσει σοβαρά θαλάσσια ατυχήματα στα ύδατα της Σκωτίας.
<P>
" μεταφορά επικίνδυνων υλικών πρέπει, ασφαλώς, να δηλώνεται με διαφάνεια και να ελέγχεται κατάλληλα. Τα πληρώματα θα πρέπει να έχουν το δικαίωμα να αντιμετωπίζονται δίκαια με τη δέουσα προσοχή για την ασφάλειά τους. Πρέπει να μάθουμε από τα λάθη του παρελθόντος και να εξασφαλίσουμε τη διενέργεια ανεξάρτητων ερευνών, όταν συμβαίνουν ατυχήματα.
<P>
" κυβέρνηση της Σκωτίας πρόσφατα ανακοίνωσε ότι ένας νέος εφοπλιστής πρόκειται να αναλάβει μια γραμμή οχηματαγωγών μεταξύ Rosyth και Zeebrugge. Θα ήθελα να ελπίζω ότι εάν είναι να μετατοπίσουμε την κυκλοφορία από τους δρόμους στη θάλασσα, η Ευρωπαϊκή Ένωση να μπορεί να βοηθήσει περισσότερο προληπτικά στην ανάπτυξη τέτοιων οδών οχηματαγωγών πλοίων.
<SPEAKER ID="292" NAME="Γεώργιος Τούσσας" AFFILIATION="GUE/NGL">
(EL) Κυρία Πρόεδρε, το νομοθετικό πακέτο για την ασφάλεια των θαλάσσιων μεταφορών Erica III, εναρμονισμένο ασφυκτικά στη γενικότερη αντιλαϊκή πολιτική της Ευρωπαϊκής Ένωσης, στην ενίσχυση της ανταγωνιστικότητας, της αύξησης των κερδών των εφοπλιστών και γενικότερα των ευρωενωσιακών μονοπωλιακών ομίλων, δεν αντιμετωπίζει τα σοβαρά οξυμένα προβλήματα της ασφάλειας της ανθρώπινης ζωής στη θάλασσα και της προστασίας του περιβάλλοντος.
<P>
Το Συμβούλιο αρνήθηκε να δεχθεί ακόμη και τις εντελώς ανεπαρκείς και πολύ κάτω από τις πραγματικές ανάγκες προτάσεις της Επιτροπής και του Ευρωπαϊκού Κοινοβουλίου. Ακολουθώντας τις επιταγές των εφοπλιστών και τις ανάγκες της ξέφρενης κερδοφορίας του κεφαλαίου, αντιτίθεται ακόμη και σε στοιχειώδη μέτρα προστασίας της ανθρώπινης ζωής στη θάλασσα και του περιβάλλοντος.
<P>
Επιχειρεί να αποδυναμώσει κάθε θετικό μέτρο εξαφανίζοντας το ένα μετά το άλλο τα μέτρα τα οποία προτείνονται.. Δεν ανέχεται οτιδήποτε μπορεί να θίξει στο ελάχιστο την κερδοφορία των επιχειρήσεων ή να περιορίσει έστω και στο παραμικρό την εφοπλιστική ασυδοσία. Γι' αυτό άλλωστε και απέρριψε ακόμη και αυτές τις ελλιπείς προτάσεις που θεσπίζουν την ευθύνη και τις υποχρεώσεις ελέγχου των κρατών σημαίας των πλοίων καθώς και την αστική ευθύνη και τις χρηματοοικονομικές εγγυήσεις των πλοιοκτητών.
<P>
Σοβαρής σημασίας ζήτημα είναι η θέσπιση της αστικής ευθύνης των εφοπλιστών για την αποζημίωση των θυμάτων από ναυτικά ατυχήματα, σύμφωνα με τη Σύμβαση της Αθήνας, Πρωτόκολλο του 2002, του Διεθνούς Ναυτιλιακού Οργανισμού, την οποία οι κυβερνήσεις των κρατών μελών της Ευρωπαϊκής Ένωσης αρνούνται να κυρώσουν.
<P>
Ήδη και σήμερα είμαστε μάρτυρες ότι έγιναν προσπάθειες να ακυρωθεί η σχετική πρόταση του εισηγητή, κυρίου Costa, σε ό,τι αφορά το γεγονός ότι αυτή η ευθύνη πρέπει να επεκταθεί, για τους εφοπλιστές και τους πλοιοκτήτες, σε όλες τις κατηγορίες πλοίων στις εγχώριες και διεθνείς μεταφορές δια θαλάσσης και στις μεταφορές σε εσωτερικές πλωτές οδούς.
<SPEAKER ID="293" NAME="Derek Roland Clark" AFFILIATION="IND/DEM">
Κυρία Πρόεδρε, τι είναι αυτό: Μια γέφυρα πάνω από ταραγμένα νερά; Για το "Β τα νερά ήταν ήρεμα έως ότου η κοινή αλιευτική πολιτική ανέλαβε καθήκοντα και σχεδόν κατέστρεψε την αλιεία μας. Τώρα θέλουμε να καταστρέψουμε και το θαλάσσιο εμπόριο.
<P>
Από ότι φαίνεται οι εκθέσεις Sterckx και Vlasto απλά αποσκοπούν στη χρήση του συστήματος αυτόματης αναγνώρισης, με το Galileo, για να χαράσσουν τις κινήσεις των πλοίων στα ύδατα της ΕΕ. Αυτό σημαίνει κατασκοπεία των κινήσεων κάθε πλοίου στα ύδατα του "Β, στα λιμάνια μας, στα αγκυροβόλια ανοικτά των ακτών μας, ανεξαρτήτως εθνικότητας.
<P>
Τα στοιχεία θα συνδέονται με ένα κέντρο δεδομένων της ΕΕ, το οποίο όπως οποιαδήποτε βάση δεδομένων είναι επιρρεπής σε κενά ασφάλειας. Ο ΔΝΟ φοβάται ότι τα δεδομένα για ναυτικές πληροφορίες με λεπτομέρειες για εμπορεύματα θα μπορούσαν, εάν έπεφταν σε λάθος χέρια, να θέσουν σε κίνδυνο τα πλοία που δραστηριοποιούνται εμπορικά στην Ευρώπη.
<P>
" συλλογή δεδομένων οδηγεί σε συστήματα ελέγχου και τα πλοία των εμπορικών συνεργατών μας, ιδιαίτερα της Κοινοπολιτείας μας, θα μπορούσαν να λάβουν εντολές να απομακρύνονται σε έναν εμπορικό πόλεμο στην ΕΕ. Για ένα έθνος που βασίζεται στο θαλάσσιο εμπόριο για να τραφεί, αυτό είναι πραγματικό το τέλος της ανεξαρτησίας. " ΕΕ θα αποφασίσει εάν η Βρετανία θα έχει να φάει ή θα πεινάσει.
<P>
Το "Β έχει το μεγαλύτερο ενδιαφέρον για αυτές τις εκθέσεις, γιατί έχουμε εμπορικές συναλλαγές με ολόκληρο τον πλανήτη - αυτό κάνουμε εδώ και αιώνες - και κάθε ευρωβουλευτής του "Β εκπροσωπεί μια περιοχή - εκτός ενός - με ακτογραμμή. Εντωμεταξύ, καθώς η ΕΕ υψώνει τα προστατευτικά εμπορικά φράγματα, όλα τα κράτη μέλη της, είτε έχουν είτε όχι ακτογραμμή, έχουν δικαίωμα ψήφου.
<P>
Θα ενθάρρυνα την κυβέρνησή μου να απορρίψει αυτήν τη σάπια πρόταση, καθώς το βρετανικό θαλάσσιο εμπόριο και το παγκόσμιο θαλάσσιο εμπόριο απειλούνται από γραφειοκράτες στους οποίους δεν θα εμπιστευόμουν ούτε βαρκούλα.
<P>
Και ακόμα χειρότερα, σύμφωνα με την Vlasto, η ΕΕ θα μπορεί να αρνηθεί σε πλοία την πρόσβαση στα ύδατά μας. Έτσι, η ΕΕ θα μπορούσε να αποφασίσει εάν ξένα πολεμικά πλοία επιτρέπεται να επισκέπτονται - εκείνα των φίλων και συμμάχων μας ίσως; Ένα πυρηνοκίνητο πλοίο θα μπορούσε να απορριφθεί για λόγους πολιτικής ορθότητας, γεγονός που θα μπορούσε να ισχύσει για τα πυρηνικά υποβρύχια του Βασιλικού Ναυτικού. Αυτά που βοήθησαν να παραμείνει η Σοβιετική Ένωση σε δύσκολη θέση και εγγυήθηκαν την ελευθερία που απολαμβάνετε σήμερα.
<P>
Λοιπόν, εάν η ΕΕ συνεχίσει να ανακατεύεται με πυριτιδαποθήκες όπως η Γεωργία ή η Ουκρανία, μπορεί και να χρειαστείτε ξανά τέτοιου είδους προστασία. Τι αξία έχει τότε η πολιτική ορθότητα;
<SPEAKER ID="294" NAME="Corien Wortmann-Kool" AFFILIATION="PPE-DE">
(NL) Κυρία Πρόεδρε, Κύριε Clark, καλό θα ήταν να μελετούσατε αυτήν την πρόταση σε βάθος και όχι απλά να φλυαρείτε άσκοπα για άλλα ζητήματα, καθώς όλα όσα είπατε είναι εσφαλμένα. Πραγματικά σας διαφεύγει ότι το ζήτημα είναι η ασφάλεια των θαλάσσιων μεταφορών. Δεν θα σπαταλήσω άλλο χρόνο από τα πολύτιμα δύο λεπτά μου σε αυτό, αλλά θα συνεχίσω στο πραγματικό περιεχόμενο αυτού του πακέτου.
<P>
" πορεία αυτού του πακέτου για την ασφάλεια των θαλάσσιων μεταφορών υπήρξε ταραχώδης. Εμείς, το Ευρωπαϊκό Κοινοβούλιο, έχουμε πεισμώσει, καθώς θέλουμε ολόκληρο το πακέτο. Όμως από ότι φαίνεται το Συμβούλιο, επίσης, έχει πεισμώσει. Είναι μια σκιώδης εισηγήτρια της έκθεσης για την ανεξάρτητη διερεύνηση των ατυχημάτων και το Συμβούλιο έχει αποδειχτεί κάτι λιγότερο από φιλόξενο έως τώρα. Εάν, ωστόσο και οι δύο δείξουμε τώρα κάποια ελαστικότητα και κάνουμε κάποιες υποχωρήσεις, θα κατορθώσουμε να καταλήξουμε σε συμφωνία έως το τέλος αυτού του έτους.
<P>
Ένα από τα καίρια σημεία όσον αφορά την ανεξάρτητη διερεύνηση των ατυχημάτων στο βαθμό που ενδιαφέρει την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών είναι αυτή η έρευνα να είναι πραγματικά ανεξάρτητη. " θέση του Συμβουλίου πάνω σε αυτό το σημείο είναι προς το παρόν μη ικανοποιητική. Θα πρέπει επίσης να υπάρχει ένα άτομο που θα φέρει τον τελευταίο λόγο για μια έρευνα - καθώς οι πολίτες θα θεωρούν εξαιρετικά ασαφές και αδιαφανές, εάν το έκαστο από τρία κράτη μέλη διενεργεί το καθένα τις δικές του έρευνες. Επομένως, απαιτείται ένα πρόσωπο που θα έχει τον τελευταίο λόγο. Τρίτον, δεν πρέπει να διερευνούμε μόνο τα σπάνια ατυχήματα που καλύπτονται εκτενώς από τα μέσα μαζικής ενημέρωσης, αλλά επίσης, όπως θεωρεί και η Ομάδα των PPE-DE, να διερευνούμε και άλλα σοβαρά ατυχήματα που χρήζουν διερεύνησης σύμφωνα με τους θεμελιώδεις κανόνες αυτής της οδηγίας.
<P>
Τέλος, συμφωνώ με αυτό που είπε ο κύριος Blokland σχετικά με την πρόταση στην έκθεση Costa να συμπεριληφθούν οι εσωτερικές πλωτοί οδοί στο καθεστώς ευθύνης. " Ομάδα PPE-DE ήταν αντίθετη και συνεχίζει να είναι αντίθετη με αυτό. Θα ζητούσα, επομένως, από το Συμβούλιο να μην υποχωρήσει σε αυτό το σημείο, κι ελπίζω να μην επιτευχθεί ειδική πλειοψηφία για τις Τροποποιήσεις 11 και 20 αύριο.
<SPEAKER ID="295" NAME="Bogusław Liberadzki" AFFILIATION="PSE">
(PL) Κυρία Πρόεδρε, υπενθυμίζουμε παραδείγματα καταστροφών - καταστροφών που έγιναν γνωστές σε ολόκληρη την Ευρώπη. Εγώ κατάγομαι από την Πολωνία, μια χώρα που πρόσφατα τίμησε τη μνήμη των δεκάδων ανθρώπων που χάθηκαν στο οχηματαγωγό Jan Heweliusz. " ασφάλεια έχει καθοριστική σημασία. Είναι καλό ότι εξετάζουμε την ασφάλεια στο πλαίσιο ενός πακέτου. Είναι ένα καλό πακέτο, ως προς τον αριθμό, με επτά κανονισμούς. " ασφάλεια των ανθρώπων, των πλοίων, των υδάτων ακόμα και η ασφάλεια του εμπορίου θα πρέπει και όντως έτσι γίνεται, να αντικατοπτρίζεται σε αυτό το πακέτο. Από αυτήν την άποψη, θεωρώ την έκθεση του κυρίου Sterckx, για την οποία είχα την τιμή να είμαι ο βοηθός του εισηγητή, ιδιαίτερη καλή.
<P>
Ναι, η παρακολούθηση των πλοίων πρέπει να υπάρχει. " κυρία Wortmann-Kool έχει δίκιο ότι χρειάζεται να διερευνούμε τα αίτια πιθανών καταστροφών και να αποτρέπουμε τις καταστροφές από το να συμβούν. Επίσης, έχω την άποψη ότι για τη ναυσιπλοΐα θα πρέπει να ανατρέξουμε στην κατάσταση που επικρατεί στην αεροπορία, με άλλα λόγια να διερευνήσουμε καταστάσεις παρ' ολίγον συγκρούσεων, γιατί έτσι θα μπορούσαμε να κατανοήσουμε καλύτερα τους μηχανισμούς και τα αίτια των κινδύνων.
<P>
Δεν κατανοώ και απέχω πολύ από το να μπορέσω να συμφωνήσω με τη θέση που υιοθέτησε ο κύριος Zīle, ο οποίος μίλησε για ειδική, ή συγκεκριμένη, αντιμετώπιση των μικρών κρατών. Το μέγεθος ενός κράτους μέλους της ΕΕ έχει ασφαλώς ελάχιστη σχέση με τον αριθμό των πλοίων που φέρουν τη σημαία του.
<SPEAKER ID="296" NAME="Jacky Hénin" AFFILIATION="GUE/NGL">
(FR) Κυρία Πρόεδρε, κυρίες και κύριοι, σοβαρευτείτε! Πέρα από μερικά θετικά μέτρα, η πλειονότητα των εκθέσεων που μας προτείνουν δεν θα έχει περισσότερη θεραπευτική αξία από ότι ο γύψος σε ένα ξύλινο πόδι, όσον αφορά την ασφάλεια των θαλάσσιων μεταφορών.
<P>
Το Κοινοβούλιο και η Επιτροπή προσποιούνται ότι έχουν εκνευριστεί με το Συμβούλιο, αλλά αυτό το θέατρο δεν είναι τίποτα άλλο από μία ακόμα ωμή απόπειρα να θάψουμε τις ευθύνες και να ωφελήσουμε τα ιδιωτικά συμφέροντα εις βάρος του δημόσιου συμφέροντος. Το μόνο που πετυχαίνεται έτσι είναι οι ευρωπαϊκοί θεσμοί να αποκτήσουν ακόμη λιγότερη νομιμότητα στα μάτια του λαού, εάν συμβεί ακόμα μία καταστροφή, ειδικά γνωρίζοντας ότι η Ευρωπαϊκή Ένωση δεσμεύεται από τη γενική εμπορική συμφωνία του ΠΟΕ, γνωστή ως GATS, η Επιτροπή Θαλάσσιων Μεταφορών του οποίου λέει ότι οι σημερινοί κανονισμοί των θαλάσσιων μεταφορών για το περιβάλλον και την ασφάλεια είναι υπερβολικοί και θα έπρεπε να χαλαρώσουν. Οι κάτοικοι των κοινοτήτων που υπήρξαν θύματα του ναυαγίου του Erika και άλλοι θα εκτιμήσουν τον κυνισμό της ΕΕ.
<P>
" σωστή αντιμετώπιση των προβλημάτων της ασφάλειας των θαλάσσιων μεταφορών απαιτεί να ξεριζώσουμε το κακό από τη ρίζα του. Θα έπρεπε να επιτιθέμαστε στους φορολογικούς παραδείσους που επιτρέπουν στις δραστηριότητες των θαλάσσιων μεταφορών να διαμελιστούν σε μια ζούγκλα εταιριών 'βιτρίνα' που προσφέρουν τη δυνατότητα παραβίασης των κανονισμών. Χρειάζεται να δώσουμε ένα τέλος στην πρακτική των σημαιών ευκαιρίας - συμπεριλαμβανομένης της επικράτειας της ΕΕ - που μειώνουν τα έξοδα νηολόγησης και κόβουν το κόστος των πληρωμάτων κατά 60% κατά μέσο όρο. Πάνω απ' όλα, χρειαζόμαστε να δώσουμε νέα δικαιώματα σε υπαλλήλους όσον αφορά την ασφάλεια.
<P>
Όμως, αυτό δεν θα το κάνετε ποτέ γιατί θα σήμαινε ότι στρέφεστε εναντίον των ίδιων των θεμελίων του παγκοσμιοποιημένου καπιταλισμού.
<SPEAKER ID="297" NAME="Reinhard Rack" AFFILIATION="PPE-DE">
(DE) Κυρία Πρόεδρε, ορισμένοι από εσάς ίσως αναρωτιέστε, δικαίως, τι κάνει ένας ευρωβουλευτής από μια ηπειρωτική ευρωπαϊκή χώρα όπως η Αυστρία σε ένα διάλογο για τη ναυτιλία της ανοικτής θαλάσσης. Δεν υπάρχει καμία πολύ απλή απάντηση σε αυτό το ερώτημα, αλλά ίσως θα μπορούσα να δηλώσω με λίγα λόγια γιατί το συγκεκριμένο θέμα είναι σημαντικό και για εμάς.
<P>
Πρώτον - και αυτό πραγματικά ισχύει για όλα τα κράτη μέλη της Ευρωπαϊκής Ένωσης, όχι μόνο για εμάς - η ασφάλεια και η βέλτιστη οργάνωση της ναυσιπλοΐας στην ανοικτή θάλασσα αποτελούν σημαντική ανησυχία όλων των εμπλεκομένων. Τα καταστροφικά γεγονότα και όχι μόνο αυτά που συνδέονται με το όμορφο όνομα Erika, το κατέστησαν αυτό εξαιρετικά σαφές σε πολλούς από εμάς.
<P>
Ωστόσο - και τώρα ερχόμαστε σε ένα πολύ ιδιαίτερο σημείο, στο οποίο κάποιοι συνάδελφοί μου έχουν ήδη αναφερθεί - η ενσωμάτωση των μεταφορών σε εσωτερικές πλωτές οδούς στους κανόνες για την ευθύνη είναι μια ευρωπαϊκή πράξη τρέλας άνευ προηγουμένου. Θα έπρεπε να το απορρίψουμε, ανεξάρτητα από το εάν βομβαρδιζόμαστε από έθνη με παράδοση στη ναυτιλία ή από ηπειρωτικές χώρες. Θα συνεπαγόταν υπερβολικές δαπάνες και γραφειοκρατία και έτσι θα έθετε ένα πρόβλημα συνολικά, στις εσωτερικές πλωτές μεταφορές στην Ευρώπη, κι αυτό είναι ένα πρόβλημα που δεν θα έπρεπε να επιδεινωθεί. Ακριβώς το αντίθετο. Θα έπρεπε να θεσπίζουμε κανόνες και για την αστική ευθύνη στις εσωτερικές πλωτές μεταφορές με τη μορφή ενός ορθού ειδικού καθεστώτος και όχι να τις υποτάσσουμε τεχνητά στους κανόνες της ναυτιλίας ανοικτής θαλάσσης.
<SPEAKER ID="298" NAME="Rosa Miguélez Ramos" AFFILIATION="PSE">
(ES) Κυρίες και κύριοι, με την έγκριση αυτού του τρίτου πακέτου για τη ναυσιπλοΐα δίνουμε μια σαφή απάντηση σε πολλά από τα αιτήματα που έχει θέσει η ευρωπαϊκή κοινωνία μετά τις καταστροφές του Erika και του Prestige, πριν από πέντε και επτά χρόνια.
<P>
Αυτές οι προτάσεις, οι οποίες αλληλοενισχύονται, όπως είπαν ήδη πολλοί από τους συναδέλφους μου, θα μας δώσουν τη δυνατότητα να κάνουμε ένα αποφασιστικό βήμα υπέρ της ποιότητας στον κλάδο της ευρωπαϊκής ναυτιλίας, κι επίσης, κυρίες και κύριοι, στη διαφάνειά της.
<P>
" πρόταση για μια οδηγία για τις τεχνικές έρευνες μετά τα ατυχήματα αποτελεί την εγγύηση ότι ποτέ πια δεν θα αντικρύσουμε ένα θέαμα αδιαφάνειας όπως εκείνο που περιέβαλλε το τραγικό ατύχημα του Prestige.
<P>
Το κείμενο ενισχύει την ανεξαρτησία των αρμόδιων φορέων για τη διερεύνηση των θαλάσσιων ατυχημάτων και συμβάντων και την υποχρέωση να καταστούν τα αποτελέσματα γνωστά προκειμένου να βελτιωθούν οι διαδικασίες και να υπάρξει ανταλλαγή ορθής πρακτικής.
<P>
Για το λόγο αυτό θα ήθελα να συγχαρώ τους εισηγητές, γιατί η εξαιρετική τους δουλειά κατέστησε σαφές το αμετακίνητο της θέσης μας ως Ευρωπαϊκό Κοινοβούλιο όσον αφορά αυτές τις προτάσεις. Αποτελούν προτάσεις που μοναδικό σκοπό έχουν να καταστήσουν το χώρο της ευρωπαϊκής ναυτιλίας έναν από τους πιο ασφαλείς στον πλανήτη και να συμβάλλουν στην αναδιάρθρωση των ευρωπαϊκών στόλων, καθώς και στο να εξασφαλίσουν ότι οι εφοπλιστές αναλαμβάνουν μεγαλύτερη ευθύνη για τις ζημιές που προκαλούνται σε τρίτους και, συγκεκριμένα, σε εθνική περιουσία.
<SPEAKER ID="299" NAME="Silvia-Adriana Ţicău" AFFILIATION="PSE">
(RO) Το τρίτο πακέτο για τη ναυσιπλοΐα αποτελεί συνέπεια των συγκρούσεων του "Erika" και του "Prestige", τα ατυχήματα του Δεκεμβρίου 2007 στη Μαύρη Θάλασσα και το ατύχημα στο λιμάνι Taragona αυτόν το μήνα. Αυτά τα ατυχή γεγονότα προκάλεσαν τεράστια καταστροφή σε παράκτιες περιοχές και ιδιαίτερα στο θαλάσσιο περιβάλλον.
<P>
Το πακέτο έχει να κάνει με την παρακολούθηση της κυκλοφορίας στη θάλασσα, τη διερεύνηση των θαλάσσιων ατυχημάτων, την ευθύνη των μεταφορέων επιβατών σε περίπτωση ατυχημάτων στη θάλασσα, τον έλεγχο του κράτους λιμένα, τα κοινά πρότυπα και κανονισμούς για τους φορείς που συμμετέχουν στην επιθεώρηση και των έλεγχο των πλοίων. Θα ήθελα να δηλώσω ότι η νέα εκδοχή του μνημονίου του Παρισιού τέθηκε σε ισχύ στις 17 Σεπτεμβρίου 2008. Έχει θεμελιώδη σημασία όλα τα πλοία που εισέρχονται σε ευρωπαϊκά λιμάνια να συμμορφώνονται με ορισμένες προδιαγραφές ασφαλείας. Επιτρέψτε μου να σας υπενθυμίσω ότι οι μαύρες και γκρι λίστες που δημοσιεύτηκαν τον 18 Ιούνιο 2008 στην ιστοσελίδα του μνημονίου του Παρισιού περιλαμβάνουν ένα και έξι κράτη μέλη αντίστοιχα. Επομένως, το ένα τέταρτο των κρατών μελών πρέπει να βελτιώσουν την ασφάλεια των πλοίων που φέρουν τη σημαία τους
<P>
Ανεξάρτητα από την τεχνική του κατάσταση, ένα πλοίο που κινδυνεύει πρέπει να έχει πρόσβαση σε μια καθορισμένη και εξοπλισμένη περιοχή καταφυγής. Τα ευρωπαϊκά λιμάνια θα πρέπει να εξασφαλίζουν τέτοιες εγκαταστάσεις και οι λιμενικές αρχές θα πρέπει να μπορούν να διεκδικούν το κόστος που συνεπάγεται ο δεξαμενισμός και η επισκευή του πλοίου. Πιστεύω ότι η ευθύνη των πλοιάρχων στην περίπτωση των επιβατηγών πλοίων θα πρέπει να ισχύει και στις εσωτερικές πλωτές μεταφορές. Θα ήθελα να συγχαρώ τους συναδέλφους μου που δούλεψαν και διαπραγματεύτηκαν αυτό το πακέτο για τη ναυτιλία. Πιστεύω ότι έχει θεμελιώδη σημασία για το οικονομικό μέλλον της Ευρωπαϊκής Ένωσης.
<SPEAKER ID="300" NAME="Inés Ayala Sender" AFFILIATION="PSE">
(ES) " αλήθεια είναι ότι θα ήθελα να μας συγχαρώ όλους για την έγκριση και παρουσίαση αυτού του τρίτου πακέτου.
<P>
Επίσης, πιστεύω ότι είναι σωστό να αντιδρούμε μετά τα διάφορα ατυχήματα και ότι οι Ευρωπαίοι πολίτες θα πρέπει να βλέπουν το Κοινοβούλιο και τους ευρωπαϊκούς θεσμούς να τους φροντίζουν όχι μόνο όταν συμβαίνει κάποια καταστροφή, αλλά ότι μαθαίνοντας από τα λάθη είναι ικανοί να προχωρήσουν μπροστά και να σημειώσουν πρόοδο από νομοθετικής απόψεως. Σε αυτήν την περίπτωση, πιστεύω ότι πρόκειται για τις πτυχές που συνδέονται με την ασφάλεια: Ειδικά την ασφάλεια σε όρους περιβαλλοντικών επιπτώσεων, οι οποίες θα μπορούσαμε να πούμε ότι αποτέλεσαν το έναυσμα ολόκληρης της κίνησης, αλλά και την ασφάλεια, συγχρονικά, σε σχέση με τις ευθύνες των διαφόρων εμπλεκόμενων φορέων, αναγνωρίζοντας και διευκρινίζοντας ποιες είναι και με ποιο τρόπο θα έπρεπε να ενεργούμε ως προς αυτές, καθιερώνοντας ορόσημα για το μελλοντικό αγώνα κατά της πειρατείας, και, ακόμα σημαντικότερο, προοδεύοντας στη βελτίωση των κοινωνικών, των επαγγελματικών συνθηκών και των συνθηκών εργασίας των εργαζομένων στη θάλασσα. Πιστεύω ότι είναι ακριβώς πάνω σε αυτές τις πτυχές που ακόμα χρειάζεται κάποια πρόοδος και ζητάμε από την Επιτροπή να συνεχίσει να τις λαμβάνει υπόψη.
<P>
Το μόνο που μου μένει να πω είναι ότι, από τη δική μας οπτική γωνία, υπάρχουν κάποιοι ενδοιασμοί όσον αφορά τις απαιτούμενες εγγυήσεις προκειμένου να εξασφαλιστεί ότι τα λιμάνια καταφυγής είναι τα λιμάνια που όλοι μας χρειαζόμαστε.
<SPEAKER ID="301" NAME="Μαρία-Ελένη Κοππά" AFFILIATION="PSE">
(EL) Κυρία Πρόεδρε, τα σοβαρά ναυτικά ατυχήματα που ζήσαμε στις ευρωπαϊκές θάλασσες είναι σίγουρο ότι δεν πρέπει να επαναληφθούν. Στη χώρα μου, την Ελλάδα, έχουμε την εμπειρία με το περσινό ναυάγιο στη Σαντορίνη, του οποίου τα αίτια δεν έχουν ακόμη διερευνηθεί. Οι ανθρώπινες ζωές που χάθηκαν, η τεράστια ζημιά στον τουρισμό αλλά και το εγκλωβισμένο στις δεξαμενές πετρέλαιο, που αποτελεί περιβαλλοντική βόμβα, μας δείχνουν ότι δεν πρέπει να ολιγωρούμε.
<P>
Το ζήτημα της ασφάλειας στη θάλασσα είναι ζωτικής σημασίας. " Ένωση οφείλει όχι μόνο να εξασφαλίζει τη βιωσιμότητα της ευρωπαϊκής ναυτιλίας αλλά και να την αναβαθμίζει διαρκώς ώστε να είναι ανταγωνιστική στο διεθνές περιβάλλον, λαμβάνοντας όμως πάντα υπόψη την προστασία των φυσικών πόρων.
<P>
Αν δεν δράσουμε άμεσα είναι σίγουρο ότι θα έχουμε χάσει πολύτιμο χρόνο για την ουσιαστική αντιμετώπιση των συνεπειών των θαλασσίων ατυχημάτων. " συστηματική διεξαγωγή ερευνών τεχνικού χαρακτήρα, μετά από ένα θαλάσσιο ατύχημα, βασιζόμενη σε διεθνείς κανόνες, είναι ένα αποτελεσματικό εργαλείο για την απόκτηση μιας καλύτερης εικόνας για τα αίτια του ατυχήματος. Επομένως, το θέμα της ανεξαρτησίας των οργανισμών διερεύνησης είναι καίριο και λυπάμαι που το Συμβούλιο δεν μπορεί να το κατανοήσει.
<P>
Σημαντικό είναι επίσης το ζήτημα της συνεργασίας μεταξύ των αρχών, ιδίως όταν το ατύχημα επηρεάζει αρκετά κράτη μέλη. Το θέμα των λιμένων καταφυγής, το σύστημα των επιθεωρήσεων των πλοίων, είναι κρίσιμες πτυχές της ασφάλειας των θαλάσσιων μεταφορών και πρέπει να επεκταθούν και στα διερχόμενα πλοία. Αυτά πρέπει να παρέχουν τις εγγυήσεις ότι είναι σε θέση να ανταποκριθούν σε περίπτωση ατυχήματος ή άλλης καταστροφής.
<P>
Τέλος, θα ήθελα να συγχαρώ τους εισηγητές για τη σθεναρή στάση απέναντι στο Συμβούλιο και ελπίζω ότι, μετά την ψηφοφορία, το Συμβούλιο, κατανοώντας τη θέση μας, θα συμβάλει εποικοδομητικά στην ολοκλήρωση της νομοθετικής διαδικασίας.
<SPEAKER ID="302" NAME="Marusya Ivanova Lyubcheva" AFFILIATION="PSE">
(BG) Κυρία Πρόεδρε, Επίτροπε, η ασφάλεια του τομέα των θαλάσσιων μεταφορών αποτελεί σημαντικό στοιχείο της πολιτικής των μεταφορών λόγω του γεγονότος ότι ένα μεγάλο κομμάτι των αγαθών μεταφέρονται δια θαλάσσης και υδάτων. " αυξημένη ανασφάλεια, σε όρους πιθανών ανεπιθύμητων φυσικών φαινομένων, τρομοκρατικών ενεργειών, εσκεμμένων συμβάντων και ατυχημάτων, αυξάνει δραματικά τους κινδύνους στους οποίους είναι εκτεθειμένη η κυκλοφορία των πλοίων. " θέσπιση της παρούσας οδηγίας αποτελεί μια εξαιρετικά σημαντική ενέργεια για ολόκληρη την Ευρωπαϊκή Ένωση. " αντικατάσταση του κώδικα, ο οποίος εφαρμοζόταν σε προαιρετική βάση έως τώρα, από την παρούσα οδηγία ενισχύει τις δεσμεύσεις καθώς και τις ευθύνες μέσω του ορισμού αρμόδιων οργάνων και συγκεκριμένων διαδικασιών τις οποίες τα κράτη μέλη καλούνται να καταρτίσουν, να ορίσουν και να εφαρμόσουν. " ανάγκη τα κράτη μέλη να ευθυγραμμίσουν τη νομοθεσία τους με την παρούσα οδηγία δημιουργεί την απαίτηση για συνεργασία σε πλήρη κλίμακα όσον αφορά την εφαρμογή της μεταξύ των κρατών και των πλοιοκτητών, καθώς επίσης και για την επίτευξη σθεναρού ελέγχου και συνεργασίας.
<P>
Θα ήθελα να σημειώσω δύο πράγματα: Την ανάγκη πιο εμπεριστατωμένης κάλυψης της σχέσης με τρίτες χώρες και τη διαμόρφωση μιας σαφούς πολιτικής λιμένων, γιατί οι θάλασσές μας είναι ανοιχτές και αυτό είναι πολύ σημαντικό. " διερεύνηση των συμβάντων και των αιτιών και επιπτώσεών τους έχει προφανώς ουσιαστική σημασία. Αυτό συνδέεται με τη διαλεύκανση αρκετών συμβάντων και, πάνω απ' όλα, τη λήψη προληπτικών μέτρων. Τα τελευταία χρόνια, έχουν σημειωθεί στη χώρα μου αρκετά συμβάντα όπου χάθηκαν ανθρώπινες ζωές και προκλήθηκαν ζημιές σε ιδιοκτησίες και καταστροφές στο περιβάλλον. Αυτό είναι εξαιρετικά σημαντικό και συγχαίρω τον εισηγητή για το συγκεκριμένο θέμα.
<SPEAKER ID="303" NAME="Justas Vincas Paleckis" AFFILIATION="PSE">
(LT) " ασφάλεια των θαλάσσιων μεταφορών, η έγκαιρη ανταπόκριση σε ατυχήματα και η αποδοτικότητα των ερευνών των ατυχημάτων έχουν καίρια σημασία για τις χώρες της Βαλτικής. " Βαλτική είναι αποκλεισμένη και ρηχή. Τα νερά της ανανεώνονται μόλις κάθε 30 χρόνια, γεγονός που την καθιστά πολύ ευάλωτη. Με τη σταθερή αύξηση των θαλάσσιων μεταφορών στη Βαλτική θάλασσα, χάρη στην εμπειρία της Λιθουανίας γνωρίζουμε ότι τα θαλάσσια ατυχήματα συνοδεύονται από διαφωνίες και χάος, το οποίο αποκαλύπτει μια πραγματική έλλειψη σχετικών κανόνων.
<P>
Γι' αυτό το λόγο θέλω να επαινέσω τον εισηγητή για το πολύ σημαντικό έργο που έφερε εις πέρας. Δεν θα πρέπει να συμφωνήσουμε με την πρόταση του Συμβουλίου οι έρευνες της ασφάλειας να διενεργούνται μόνο σε περίπτωση συμβάντων μείζονος σημασίας. Δεν είναι μόνο τα μείζονος σημασίας συμβάντα που ασκούν καταστροφικές επιδράσεις στις οικονομίες και το περιβάλλον των κρατών καθώς και στην ευημερία τους. " απόπειρα ελαχιστοποίησης του αριθμού των γραφειοκρατικών μηχανισμών δεν θα πρέπει να στέκεται εμπόδιο στην ποιότητα των ερευνών. Επιπροσθέτως, είναι πολύ σημαντικό οι ίδιες μέθοδοι διερεύνησης των συμβάντων να χρησιμοποιούνται σε όλα τα κράτη μέλη.
<SPEAKER ID="304" NAME="Dominique Bussereau">
Εν Ενεργεία Πρόεδρος του Συμβουλίου. - (FR) Κυρία Πρόεδρε, Επίτροπε, κυρίες και κύριοι, οι ομιλίες σας ήταν πάρα πολύ ενθαρρυντικές για μένα. Όπως είπατε σχεδόν όλοι σας, θα πρέπει να επιτευχθεί σύντομα συμφωνία στα πρώτα έξι κείμενα.
<P>
Ασφαλώς, είμαι ελαφρώς απογοητευμένος που καταφύγαμε στη διαδικασία της συνδιαλλαγής, αλλά είναι ενθαρρυντικό που συνεχίζεται και θα ολοκληρωθεί ο διάλογός μας.
<P>
Έχω λάβει υπόψη μου τα μηνύματά σας: Δεχτήκατε με ενθουσιασμό την ευθύνη των κρατών, την ανάγκη να μπορείτε να διεξάγετε έρευνες σε ένα μεγάλο αριθμό περιστατικών, ειδικότερα την κύρωση των συμβάσεων του ΔΝΟ και επαναλάβατε με σθένος ότι το πακέτο δεν μπορεί να διασπαστεί ή να διαμελιστεί. Άκουσα τα όσα είπατε και θα τα διαβιβάσω στο Συμβούλιο στη συνεδρίασή μας στις 9 Οκτωβρίου. Γνωρίζετε ότι οι συζητήσεις θα είναι περίπλοκες, αλλά και εσείς επισημάνατε ότι χρειάστηκε πολύς χρόνος για να φτάσουμε στο σημείο όπου βρισκόμαστε σήμερα. Εντούτοις, μπορώ να επιβεβαιώσω ότι η αποφασιστικότητά μας είναι δυνατή και ακέραιη. Ελπίζω μαζί να μπορέσουμε να καθιερώσουμε ένα περιεκτικό, συνεκτικό σύστημα που εξασφαλίζει την υπευθυνότητα κάθε φορέα του. Πιστεύω ότι αυτό είναι το τίμημα της ασφάλειας των θαλάσσιων μεταφορών στην Ευρώπη. Επομένως απαιτείται πρόοδος στις δύο τελευταίες προτάσεις. Όπως γνωρίζετε, θα εργαζόμαστε πάνω σε αυτό το θέμα έως την τελευταία στιγμή της Προεδρίας μας.
<P>
Όπως είπε και ένας συμπατριώτης του Επιτρόπου, του κυρίου Tajani, του Προέδρου, κυρίου Costa και του Αντόνιο Γκράμσι, σε αυτές τις διαβουλεύσεις επιδιώκουμε να ισορροπήσουμε την απαισιοδοξία της ευφυΐας μας με την αισιοδοξία της θέλησής μας. Όπως και να έχει η κατάσταση, ευχαριστώ το Κοινοβούλιο εκ των προτέρων για όλα όσα μπορεί να κάνει για να τροφοδοτήσει αυτήν την αισιοδοξία.
<SPEAKER ID="305" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θα ήθελα να εκφράσω τις ευχαριστίες μου στον κύριο Bussereau για την αφοσίωση που συνεχίζει να δείχνει. Θα ήθελα να θίξω την ουσία των διαφόρων εκθέσεων και των διαφόρων τροποποιήσεων που έχουν τεθεί.
<P>
Όσον αφορά την πρώτη ψηφοφορία, την έκθεση του κυρίου Sterckx για την παρακολούθηση της θαλάσσιας κυκλοφορίας, είμαι πολύ ευχαριστημένος με την ευρεία υποστήριξη από μέρους του Κοινοβουλίου των στόχων που τίθενται στην πρόταση της Επιτροπής. Οι πιο σημαντικές διατάξεις στην πρόταση είναι εκείνες που συνδέονται με τα καταφύγια. Υποστηρίζω πλήρως τις απόπειρες του Κοινοβουλίου να διατηρήσει την αρχή της ανεξαρτησίας στη διαδικασία λήψης αποφάσεων για τη φιλοξενία ενός πλοίου που κινδυνεύει σε ένα καταφύγιο.
<P>
Οι τροποποιήσεις, ωστόσο, οι οποίες αναλαμβάνουν την ουσία της πρότασης για μια οδηγία σε σχέση με την έκθεση του κυρίου Kohlíček, η αστική ευθύνη και οι οικονομικές εγγυήσεις των πλοιοκτητών, μπορούν να εγκριθούν χωρίς επιφυλάξεις, εκτός από τις δύο που αναφέρονται στη σύσταση κοινοτικής υπηρεσίας επιφορτισμένης με τη διαχείριση των πιστοποιητικών χρηματοοικονομικής εγγύησης. Το προσωπικό μου έχει αμφιβολίες για τις επιπτώσεις αυτής της πρότασης σε διοικητικό και χρηματοοικονομικό επίπεδο και θα πρέπει να την εξετάσουμε σε μεγαλύτερο βάθος. Από την άλλη, έχοντας διαβάσει την έκθεση του κυρίου Kohlíček, αισθάνομαι ικανοποίηση που η υποστήριξη εκ μέρους του Κοινοβουλίου της πρότασης για έρευνες μετά τα ατυχήματα είναι ικανοποιητική.
<P>
Κατά καιρούς, όμως, το βέλτιστο είναι ο εχθρός του καλού και η Επιτροπή έχει αποδειχτεί ευαίσθητη στο επιχείρημα που αναδείχτηκε στη διάρκεια του δημόσιου διαλόγου στο Συμβούλιο, ήτοι ότι προκειμένου να εγγυηθούμε την ποιότητα των ερευνών είναι καλύτερο να μην τις πολλαπλασιάζουμε εάν δεν είναι απαραίτητο. Αυτό που έχει σημασία είναι ότι επιπλέον των περιπτώσεων πολύ σοβαρών ατυχημάτων, διενεργείται μια έρευνα προκειμένου να αντληθούν χρήσιμα διδάγματα για το μέλλον μέσω της κατανόησης των αιτιών του ατυχήματος. Αυτός ο στόχος, ο οποίος σε κάθε περίπτωση αντιστοιχεί στην προσέγγιση που υιοθετεί ο ΔΝΟ, ικανοποιείται από την κοινή θέση, κι επομένως δεν είμαι σε θέση να υποστηρίξω τροποποιήσεις όπως οι Τροποποιήσεις 7, 13 ή 14. Τέλος, τρεις τροποποιήσεις - 18, 19 και 20 - έχουν σχεδιαστεί να προσθέσουν στην οδηγία ένα μηχανισμό διευθέτησης οποιασδήποτε διαφωνίας ανάμεσα στα κράτη μέλη όσον αφορά μια μεμονωμένη έρευνα. Ενώ αληθεύει ότι η πρόταση της Επιτροπής και η κοινή θέση στην πραγματικότητα απαιτούν από τα κράτη μέλη να αποφεύγουν να διεξάγουν παράλληλες έρευνες, είναι επίσης αληθές ότι δεν αρνούνται στα εμπλεκόμενα κράτη μέλη το δικαίωμα να διεξάγουν τις δικές τους έρευνες. Πάντως, δεν μπορεί να είναι καθήκον της Επιτροπής να δρα ως διαμεσολαβητής ανάμεσα στα κράτη μέλη, τα οποία το καθένα από την πλευρά του είναι πεπεισμένα ότι έχουν ζωτικό συμφέρον να διεξάγουν μια έρευνα. Αυτό που μετράει, σε αυτήν την περίπτωση, είναι να εξασφαλιστεί ότι τα όργανα επιθεώρησης είναι ανεξάρτητα.
<P>
Όσον αφορά την αποζημίωση επιβατών σε περίπτωση ατυχημάτων στην έκθεση του κυρίου Costa, γνωρίζετε ότι η Επιτροπή είναι αποφασισμένη να ενισχύσει τα δικαιώματα των ταξιδιωτών σε όλους τους τομείς των μεταφορών, σε κάθε γωνιά της Ευρώπης. Κατά την παρουσίαση αυτής της πρότασης προ τριμήνου, η Επιτροπή ξεκίνησε με μια παρατήρηση. Εάν ένα ατύχημα λάβει χώρα στην Ευρώπη πάνω σε ένα πλοίο στη θάλασσα ή σε ποταμό, τα θύματα δεν θα αποζημιωθούν επαρκώς στο βαθμό που οι ισχύοντες κανόνες διαφέρουν πολύ από το ένα κράτος μέλος σε ένα άλλο και μάλιστα εμφανίζονται επίσης να είναι ουσιαστικά αναχρονιστικοί. Μάλιστα, δεν γίνεται καμία πρόβλεψη για υποχρεωτική ασφάλιση, τα πλαφόν των αποζημιώσεων είναι ανεπαρκή και τα καθεστώτα ευθύνης ορίζουν ότι το θύμα είναι αυτός που θα πρέπει να αποδείξει την υπαιτιότητα του μεταφορέα και, επιπλέον, αυτό είναι δύσκολο να αποδειχτεί στην περίπτωση που ένα πλοίο ναυαγήσει.
<P>
Μπροστά σε αυτήν την παρατήρηση, η Επιτροπή είδε μόνο μία λύση. Να επιδιώξει εναρμόνιση. Αυτό σημαίνει υλοποίηση της Σύμβασης της Αθήνας. Οι διαπραγματεύσεις τελούν υπό την αιγίδα του ΔΝΟ και αυτό συνεπάγεται πλήρη εφαρμογή για να εγγυηθούμε ότι όλα τα θύματα θα λαμβάνουν αποζημίωση υπό τους όρους που ορίζονται στη Σύμβαση και επί τη βάσει των μέγιστων ποσών που ορίζονται σε αυτήν. Το Συμβούλιο έδειξε ότι υιοθετεί την ίδια άποψη. Όλες οι τροποποιήσεις που κατατέθηκαν από το Ευρωπαϊκό Κοινοβούλιο αποσκοπούν στο να βελτιώσουν το μελλοντικό κανονισμό. Για το λόγο αυτό τις προσυπογράφουμε χωρίς καμία επιφύλαξη.
<P>
Όσον αφορά το πεδίο εφαρμογής, το οποίο όφειλε να είναι όσο ευρύτερο γίνεται, δεν μπορεί κανείς να αρνηθεί τις δυσκολίες ορισμένων εφοπλιστών εθνικών ή ποτάμιων μεταφορών. Επομένως θα ήταν θεμιτό ο κανονισμός να τεθεί σε εφαρμογή σταδιακά προκειμένου να υπάρξει αρκετός χρόνος για τις απαραίτητες προσαρμογές. Για το λόγο αυτό υποστηρίζω τις σχετικές τροποποιήσεις. Ως έχουν τα πράγματα σήμερα, τα μέγιστα ποσά αποζημίωσης εξαρτώνται από το μέγεθος του πλοίου και τον αριθμό των θυμάτων και αυτό είναι απαράδεκτο. Αυτό πρέπει να γίνει σωστά, κι ένας τρόπος για να το πετύχουμε είναι βοηθώντας τον ασφαλιστικό τομέα ορίζοντας ένα μοναδικό μέγιστο ποσό αποζημίωσης το οποίο θα ισχύει σε ολόκληρη την Ευρώπη. Αυτός είναι ο στόχος των Τροποποιήσεων 12, 13 και 14, (πρώτο μέρος), που εγκρίνει η Επιτροπή.
<P>
Αφιερώνω πολύ χρόνο, κύριε Πρόεδρε, γιατί πιστεύω ότι είναι σωστό να εκφράσω μια γνώμη για τις διάφορες τροποποιήσεις που κατατέθηκαν, κι έτσι, εάν μου επιτρέψετε, θα χρειαστώ ακόμα δύο λεπτά. Όσον αφορά την έκθεση Vlasto σχετικά με τον έλεγχο του κράτους λιμένα, θα ήθελα να ευχαριστήσω την εισηγήτρια και το Κοινοβούλιο για την υποστήριξή τους σε αυτήν την πρόταση, η οποία θα οδηγήσει στην εφαρμογή ενός φιλόδοξου νέου συστήματος επιθεωρήσεων στην Ευρώπη.
<P>
Θα ήθελα να θίξω δύο ζητήματα για δύο καίριες πτυχές: Το πρώτο συνδέεται με τους μηχανισμούς μέσω των οποίων θα καθορίζεται υπό ποιες συνθήκες οι επιθεωρήσεις των πλοίων δεν μπορούν να διενεργούνται. Αφενός, υπάρχει το θέμα της ευελιξίας, το οποίο σωστά έχει ειπωθεί ότι δικαιολογείται για επιχειρησιακούς λόγους και ήδη προβλέπεται στην ισχύουσα οδηγία, κι επομένως κατά την άποψή μας αυτό θα πρέπει να διατηρηθεί. Για το λόγο αυτό, δεν μπορώ να δεχτώ τις Τροποποιήσεις 19 ή 23.
<P>
" πιο σημαντική πτυχή σε πολιτικούς όρους είναι εκείνη της απαγόρευσης, που θίγεται στις Τροποποιήσεις 31 και 32. Ενώ η Επιτροπή μπορεί να δεχτεί την οπτική γωνία του Συμβουλίου, η οποία εισάγει ένα λιγότερο αυστηρό σύστημα για τα πλοία στη γκρίζα λίστα, χαίρομαι παρ' όλ' αυτά που το Κοινοβούλιο υποστηρίζει την Επιτροπή πάνω στο το θέμα μιας μόνιμης απαγόρευσης.
<P>
Στην έκθεση του κυρίου de Grandes Pascual περί των νηογνωμόνων, χαίρομαι που το Κοινοβούλιο δέχεται τη διάκριση της πράξης σε μια οδηγία και έναν κανονισμό, όπως επιθυμούσε το Συμβούλιο. Αυτή η προσέγγιση μου φαίνεται και δίκαιη και αυστηρή από νομικής απόψεως. Όσον αφορά τις τροποποιήσεις, θα έλεγα ότι οι Τροποποιήσεις 27 και 28 φέρνουν αλλαγές στο καθεστώς περί αστικής ευθύνης των αναγνωρισμένων φορέων και αυτές μας φαίνονται να μη συμβαδίζουν στην πράξη. Πάντως, σύμφωνα με την οδηγία, ο θάνατος που προκαλείται από μια πράξη αμέλειας θα πρέπει να συνεχίσει να καλύπτεται από ελάχιστη ευθύνη.
<P>
Όσον αφορά την Τροποποίηση 1, η οποία επιδιώκει να διαγράψει την παράγραφο 3 που προσέθεσε το Συμβούλιο στο σχέδιο κανονισμού, μπορούμε να τη δεχτούμε. Αυτή η παράγραφος μας φαίνεται περιττή και επικίνδυνη. Δεν θα ήθελα οι επιθεωρητές μας να συναντάνε δυσκολίες στην εκτέλεση των καθηκόντων τους εξαιτίας της. Τέλος, όπως είπα ήδη, μπορώ να δεχτώ τις τροποποιήσεις που θέλουν να ενσωματώσουν στο σχέδιο οδηγίας ορισμένα στοιχεία από την πρόταση για το 'κράτος λιμένα'.
<P>
Λυπάμαι που καταχράστηκα το χρόνο σας, κύριε Πρόεδρε, αλλά ήταν μεγάλος ο αριθμός των τροποποιήσεων και θεώρησα σωστό να γίνει γνωστή η άποψη της Επιτροπής στο Κοινοβούλιο.
<SPEAKER ID="306" NAME="Dirk Sterckx">
εισηγητής. - (NL) Κυρία Πρόεδρε, επιτρέψτε μου να ξεκινήσω με λίγα λόγια προς τους Ισπανούς συναδέλφους μου σχετικά με τους ενδοιασμούς τους όσον αφορά τα λιμάνια καταφυγής. Εάν μια αρμόδια αρχή σε ένα κράτος μέλος λάβει μια απόφαση, μπορεί πράγματι να υπάρξει πρόβλημα με την αποζημίωση των λιμένων καταφυγής στα οποία ενδεχομένως να οδηγηθούν τα πλοία. Όντως, αυτό θίγεται στην έκθεσή μου και, συμπτωματικά, είναι ένα πρόβλημα που το Συμβούλιο και το Κοινοβούλιο δεν έχουν κατορθώσει έως τούδε να λύσουν μεταξύ τους. Ένα από τα δισεπίλυτα προβλήματα. Πώς μπορεί να αντιμετωπιστεί;
<P>
Είχα μια σχετικά απλή λύση σε αυτό και συγκεκριμένα θέτοντας την οικονομική ευθύνη στο κράτος μέλος σε αυτήν την περίπτωση. Το Συμβούλιο δεν συμφωνεί, κι εμείς καλούμαστε να σκεφτούμε κάτι. Δεν είναι ότι δεν κατορθώσαμε να εξετάσουμε αυτό το πρόβλημα ή να το λάβουμε υπόψη, γι' αυτό - απλά ήθελα να το πω αυτό προκειμένου να αποφευχθούν τυχόν παρεξηγήσεις.
<P>
Τώρα προχωράμε στη συνδιαλλαγή και, Εν Ενεργεία Πρόεδρε και το Συμβούλιο και το Κοινοβούλιο έχουν καθήκον να εξασφαλίσουν ότι αυτή η συνδιαλλαγή θα στεφτεί από επιτυχία. Δεν έχουμε περιθώρια αποτυχίας. Πρέπει να σας ευχαριστήσω για μία ακόμα φορά - εσάς και τους συναδέλφους σας - για το γεγονός ότι το 90% της δουλειάς έχει ήδη γίνει, ιδιαίτερα όσον αφορά την έκθεσή μου. " ψηφοφορία αύριο δεν το αντικατοπτρίζει αυτό, αλλά, στο βαθμό που με αφορά, μπορείτε να μείνετε ήσυχοι ότι, από την πλευρά μου, αυτά που συμφωνήσαμε θα παραμείνουν στο χαρτί και ότι θα ασχοληθούμε με τις εκκρεμότητες και θα πετύχουμε ένα αποτέλεσμα πολύ σύντομα.
<P>
Το πρόβλημα κατά τη συνδιαλλαγή θα έγκειται στις δύο εκθέσεις που λείπουν, τα δύο κείμενα που λείπουν και θα ήθελα για μία ακόμα φορά να τονίσω το εξής "είμαστε με το μέρος σας, οφείλουμε να συνεργαστούμε, το Κοινοβούλιο συντάσσεται με το Συμβούλιο και αυτό δεν συμβαίνει καθημερινά!"
<SPEAKER ID="307" NAME="Jaromír Kohlíček">
εισηγητής. - (CS) Επιτρέψτε μου παρακαλώ να προσπαθήσω να συνοψίσω γιατί το πακέτο για τη ναυτιλία θα πρέπει να συζητηθεί ως μια ενιαία οντότητα και όχι σαν ένα σύνολο εκθέσεων από τις οποίες το Συμβούλιο και η Επιτροπή μπορούν να διαλέξουν και να επιλέξουν, να προωθήσουν κάτι, να βάλλουν κάτι άλλο στο περιθώριο και να περιμένουν την επόμενη προεδρία ή τη μεθεπόμενη. Πρώτ' απ' όλα, έχει ουσιαστική σημαία να καθοριστούν με τον ίδιο τρόπο, σε όλες τις περιπτώσεις, σε όλες αυτές τις εκθέσεις, τα πλοία για τα οποία ισχύουν όλες οι προτάσεις. Υπήρχαν διαφορές στις αρχικές εκθέσεις. Θα ήθελα να επιστήσω την προσοχή σας σε αυτό για μία ακόμη φορά. Δεύτερον, η ασφάλεια είναι αδιαίρετη και επομένως έχει καίρια σημασία να ενισχύσουμε την ευθύνη του κράτους σημαίας. Αυτή η ευθύνη θα πρέπει να ορίζεται με σαφήνεια γιατί, χωρίς ευθύνη από την πλευρά του κράτους σημαία, θα είναι αδύνατο να σημειωθεί πρόοδος με αυτό το πακέτο. Τρίτον, η δίκαιη αντιμετώπιση των ναυτικών στα πλοία που συναντάνε δυσκολίες πρέπει να γίνει γενικότερα δεκτή. Είτε κάποιος έχει υιοθετήσει τις κατευθυντήριες γραμμές του ΔΝΟ είτε όχι είναι επουσιώδες. Τέταρτον, το περιβάλλον είναι τόσο σημαντικό που η συζήτηση για το ποιος είναι υπεύθυνος για τις θαλάσσιες μεταφορές σε περίπτωση που προκύψουν προβλήματα με ένα πλοίο ή κάποιο άλλο θα πρέπει να σταματήσει και η αποποίηση ευθυνών πρέπει να περιθωριοποιηθεί. Θα υπάρχει μόνο ένα πρόσωπο σε κάθε κράτος που θα αποφασίζει πού θα μπορεί να πάει ένα πλοίο που αντιμετωπίζει προβλήματα. Πέμπτον, σε περίπτωση ατυχήματος, πρέπει να καθίσταται σαφές εντός των προβλεπόμενων χρονικών περιθωρίων ποιος πρόκειται να διεξάγει την τεχνική διερεύνηση, ποιο κράτος φέρει την ευθύνη, πού θα πρέπει να αποστέλλεται η οριστική αναφορά και ποια θα πρέπει να είναι η δομή της αναφοράς, ειδάλλως απλά παίζουμε. " ανεξαρτησία του σώματος επιθεώρησης είναι μια προφανής απαίτηση. Έκτον, αν μπορούσα να σας ζητήσω, Επίτροπέ και κύριε Bussereau, να αφουγκραστείτε τις επιθυμίες όχι μόνο του Ευρωπαϊκού Κοινοβουλίου, αλλά και των πολιτών της Ένωσης και να δείτε το πακέτο για τη ναυτιλία ως μια ενιαία οντότητα.
<SPEAKER ID="308" NAME="Paolo Costa" LANGUAGE="IT">
Κυρία Πρόεδρε, κύριε Bussereau, κυρίες και κύριοι, παρακαλώ δεχτείτε μια μικρή υπόδειξη που προέρχεται από την εμπειρία που έχω αποκτήσει αυτήν την περίοδο, αν και δεν ήταν μακρά σε διάρκεια. Σας διαβεβαιώνω ότι δεν χρειάζεται να φοβάστε καθόλου τη συνδιαλλαγή. " συνδιαλλαγή είναι ένα δημιουργικό στάδιο που καθιστά δυνατή την υπέρβαση ακόμα και προβλημάτων που φαντάζουν ανυπέρβλητα.
<P>
Σας εγγυώμαι ότι θα καταλήξουμε σε συμφωνία ακόμα και στην περιορισμένη συνολική ευθύνη που όλοι οι πλοιοκτήτες θα ήθελαν να έχουν, όντας αντιμέτωποι με την ανάγκη κάθε επιβάτης να αντιμετωπίζεται κατά τον ίδιο τρόπο. Σήμερα μοιάζει ακατόρθωτο, αλλά βάζοντας όλοι μας ένα κομμάτι της φαντασίας μας σίγουρα θα μπορέσουμε να βρούμε μια λύση. Εν συντομία, πέραν από την αισιοδοξία της θέλησης που ασφαλώς θα σας εμφυσήσω, φέρνοντας στη μνήμη τον Γκράμσι, σας ζητώ επίσης να υιοθετήσετε την υπόδειξη του ανώνυμου Γάλλου του 1968 - με λίγη ώθηση στη φαντασία, θα μπορέσουμε να καταλήξουμε σε κάποιο είδος οριστικής λύσης.
<P>
Οφείλω να πω ότι χαίρομαι λιγότερο για ορισμένες παρατηρήσεις από ορισμένους συναδέλφους βουλευτές αναφορικά με την αντίστασή τους, η οποία μου φαίνεται ακατανόητη, για την επέκταση της προστασίας των επιβατών και στα εσωτερικά ύδατα. Πρέπει να πω ότι, με ταράσσει ότι αναγκάζομαι να δηλώσω ανοικτά το γεγονός - το γεγονός ότι ένα παιδί και ο πατέρας του που πέθαναν στον Σηκουάνα θα πρέπει να λάβουν διαφορετική προστασία από αυτήν που θα ίσχυε εάν είχαν πεθάνει στην ανοικτή θάλασσα. Αυτό μου φαίνεται πραγματικά απαράδεκτο και δεν μπορώ να πιστέψω ότι ο κύριος Rack, η κυρία Wortmann-Kool και ο κύριος Blokland πραγματικά ήθελαν να ισχυριστούν ότι η προστασία των μικρών συμφερόντων - γιατί αυτό που διακυβεύεται είναι ένα χαμηλό κόστος ασφάλισης για συμβάντα που, καθώς είναι εξαιρετικά απίθανα, έχουν πολύ χαμηλά ασφάλιστρα - ότι τα μικρά συμφέροντα κάποιου μικρού εφοπλιστή μπορεί να υπονομεύσουν μια θέση την οποία χαίρομαι που άκουσα να επιβεβαιώνεται και από την Επιτροπή, και η οποία θα ενίσχυε την εικόνα και του Κοινοβουλίου εάν αυτό την ενστερνιζόταν.
<SPEAKER ID="309" NAME="Corien Wortmann-Kool" AFFILIATION="PPE-DE">
(NL) Κυρία Πρόεδρε, θα ήθελα να εκφράσω την ένστασή μου με τον υπαινιγμό του κυρίου Costa περί ύπαρξης συνδέσμου ανάμεσα σε ανθρώπους που πέθαναν στον Σηκουάνα και το γεγονός ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών αρνείται να υποστηρίξει τις προτάσεις του. Ο κύριος Costa δεν θα έπρεπε να κάνει τέτοιους συσχετισμούς και γι' αυτό θέλω να σημειωθεί η έντονη διαμαρτυρία μου.
<SPEAKER ID="310" NAME="Dominique Vlasto">
εισηγήτρια. - (FR) Κυρία Πρόεδρε, κλείνοντας, μπορώ να πω ότι πιστεύω ότι αυτός ο διάλογος σήμερα αποκάλυψε μια κοινή επιθυμία να επιτευχθεί κάποιο αποτέλεσμα. Πιστεύω ότι αυτό είναι πολύ σημαντικό.
<P>
Πολύ δουλειά έχει γίνει, ιδιαίτερα υπό τη Γαλλική Προεδρία και μπορούμε να είμαστε ευχαριστημένοι με αυτό. Ελπίζω μετά τη συνεδρίαση του Συμβουλίου Υπουργών Μεταφορών στις 9 Οκτωβρίου, Πρόεδρε Εν Ενεργεία, να βρούμε μια λύση την οποία θα υποστηρίζουν όλοι, χωρίς να χρειάζεται να προσπεράσουμε τίποτα. Το Κοινοβούλιο ενωμένο υποστηρίζει το πακέτο κι ελπίζω ότι θα κατορθώσουμε να εξασφαλίσουμε την έγκριση του πακέτου στην ολομέλεια.
<SPEAKER ID="311" NAME="Luis de Grandes Pascual" LANGUAGE="ES">
Θα ήθελα για μία ακόμα φορά να ευχαριστήσω τη Γαλλική Προεδρία, η οποία δεν έδειξε μόνο βούληση, αλλά έχει επίσης αποδείξει τη νοημοσύνη της.
<P>
Ας ελπίσουμε ότι, μέσα από την αποφασιστικότητά της, η οποία επίσης κινητοποιήθηκε, ορισμένες κυβερνήσεις δεν θα κωφεύσουν αλλά θα ακούσουν αυτήν τη νοημοσύνη, τη γαλλική νοημοσύνη και θα συνεργαστούν με μέτρο προκειμένου να επιτευχθούν οι στόχοι που κι εκείνοι κι εμείς έχουμε δεσμευτεί να πετύχουμε.
<P>
Όσον αφορά την Επιτροπή, ο Αντιπρόεδρος γνωρίζει ότι είχαμε κάποιους άτυπους τριμερείς διαλόγους, αλλά ότι, δίχως αμφιβολία, αυτό που αποκάλεσε έλλειψη συνεκτικότητας είναι φυσιολογικό, λόγω του χρόνου και των κοινοβουλευτικών μεθόδων συμβιβασμού, αλλά είναι απόλυτα επανορθώσιμο.
<P>
Από αυτούς τους τριμερείς διαλόγους επιτύχαμε το στόχο, ως προς τις εκθέσεις για τις οποίες ευθύνομαι εγώ ο ίδιος, των αναγνωρισμένων οργανισμών και δεν υπάρχει καμία αμφιβολία ότι μπορούμε να πετύχουμε τη συναίνεση σε κάποιες λύσεις.
<P>
Τέλος, ο κύριος Sterckx έκανε μια σύσταση σε εμάς ως Ισπανούς: Να δείξουμε ευαισθησία και να δεχτούμε τις προτάσεις του. Σας ζητώ να δεχτείτε ότι υπάρχουν βάσιμοι λόγοι που διαφοροποιούν τις θέσεις μας, αλλά επίσης ότι αυτή η θέση μπορεί να αλλάξει και ότι στη συνδιαλλαγή, δίχως άλλο θα βρεθούν φόρμουλες για να συμφωνήσουμε και ότι θα μπορέσουμε να δεχτούμε κάποια φόρμουλα που όλοι θα μπορούν να κατανοήσουν ότι προσφέρει μια λύση όχι μόνο στις χώρες που έχουν πλοία, αλλά και σε εμάς που υποφέρουμε γιατί έχουμε ακτογραμμές.
<SPEAKER ID="312" NAME="Πρόεδρος">
(EL) " συζήτηση έληξε.
<P>
" ψηφοφορία θα διεξαχθεί αύριο, Τετάρτη, στις 11.30 π.μ.
<P>
Γραπτές δηλώσεις (άρθρο 142 του Κανονισμού)
<SPEAKER ID="957" NAME="John Attard-Montalto  " AFFILIATION="PSE">
γραπτώς. - Είναι σημαντικό να έχουμε κοινούς κανόνες και πρότυπα για τους οργανισμούς επιθεώρησης και εξέτασης πλοίων και για συναφείς δραστηριότητες των ναυτικών αρχών.
<P>
Από την άλλη, είναι σημαντικό για την Ευρωπαϊκή Ένωση να αυξήσει τον αριθμό των πλοίων που είναι νηολογημένα στα κράτη μέλη της. Τα νηολόγια της Μάλτας, της Κύπρου και της Ελλάδας έχουν δώσει τη δυνατότητα στην Ευρωπαϊκή Ένωση να παραμείνει ένας από τους βασικότερους παγκόσμιους παίκτες όσον αφορά τη νηολόγηση πλοίων. Έτσι η Ευρωπαϊκή Ένωση μπορεί να θέσει πιο ψηλά τις προδιαγραφές και να διατηρήσει κάποιο επίπεδο ελέγχου των πλοίων τους.
<P>
Χωρίς να βάζει την ασφάλεια σε δεύτερη μοίρα, η Ευρωπαϊκή Ένωση πρέπει να εξασφαλίσει ότι τα πλοία στα νηολόγια των μελών της δεν θα μεταναστεύσουν σε άλλα κράτη, ειδικά εκείνα τα γνωστά κράτη που δίνουν τη δυνατότητα στα πλοία να νηολογούνται υπό 'σημαίες ευκαιρίας'.
<P>
Πρέπει να εκτιμηθεί ότι η ναυτιλία είναι ένας από τους πιο καθαρούς τρόπους μεταφοράς. Είναι επίσης και ένας από τους πιο φτηνούς. Πρέπει να είμαστε προσεκτικοί να μην επιβαρύνουμε υπερβολικά αυτήν τη σημαντική βιομηχανία.
<P>
Όλα τα μέτρα πρέπει να το λαμβάνουν υπόψη τους αυτό. Οι μεταφορές με πλοίο θα πρέπει να ενθαρρύνονται και αυτό θα πρέπει να ληφθεί υπόψη όταν ρυθμίζουμε τη βιομηχανία χωρίς κανένα συμβιβασμό για την ασφάλεια και την υγεία.

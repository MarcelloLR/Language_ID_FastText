<CHAPTER ID="017">
Κινητοποίηση του Ευρωπαϊκού Ταμείου Προσαρμογής στην Παγκοσμιοποίηση: SE/Volvo - AT/Steiermark - NL/Heijmans (συζήτηση) 
<SPEAKER ID="132" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Reimer Böge, εξ ονόματος της Επιτροπής Προϋπολογισμών, όσον αφορά την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση: Σουηδία - Volvo· Αυστρία - Styria· Κάτω Χώρες - Heijmans - C7-0254/2009 -.
<SPEAKER ID="133" NAME="Reimer Böge" LANGUAGE="DE">
Κύριε Πρόεδρε, κυρίες και κύριοι, σήμερα συζητούμε ουσιαστικά για μία ακόμη φορά μια πρόταση κινητοποίησης του Ευρωπαϊκού Ταμείου Προσαρμογής στην Παγκοσμιοποίηση. Τα χρονικά διαστήματα που μεσολαβούν μεταξύ αυτών των εκθέσεων γίνονται ολοένα και συντομότερα. Αυτήν τη φορά εξετάζονται αιτήσεις από τη Σουηδία και την Αυστρία σε σχέση με απολύσεις στον τομέα της αυτοκινητοβιομηχανίας και από τις Κάτω Χώρες, σε σχέση με απολύσεις στον κατασκευαστικό τομέα.
<P>
Επιτρέψτε μου να σας υπενθυμίσω για μία ακόμη φορά ότι σκοπός αυτού του ταμείου, το οποίο έχει ετήσιο ανώτατο όριο 500 εκατ. ευρώ, είναι αποκλειστικά να βοηθά εργαζόμενους οι οποίοι υφίστανται τις συνέπειες μεγάλων διαρθρωτικών αλλαγών στη μορφή του παγκόσμιου εμπορίου και να τους ενισχύει αποκλειστικά μέσω περαιτέρω εκπαίδευσης και κατάρτισης, καθώς και μέσω ευκαιριών επανόδου στην αγορά εργασίας.
<P>
Εμείς θεωρούμε και πάλι σημαντικό, στο πλαίσιο αυτό, να υπογραμμίσουμε ότι εν γένει, στο μέλλον, πρέπει να υποβάλλονται μόνον μεμονωμένες προτάσεις ή εκθέσεις για την κινητοποίηση του Ταμείου Προσαρμογής στην Παγκοσμιοποίηση, και όχι πολλαπλές αιτήσεις, όπως στην προκειμένη περίπτωση, και ευελπιστούμε ότι αυτή είναι η τελευταία φορά που συμβαίνει κάτι τέτοιο.
<P>
Θα θέλαμε δε να επισημάνουμε ότι η βοήθεια που παρέχεται από το Ταμείο Προσαρμογής στην Παγκοσμιοποίηση δεν πρέπει να υποκαθιστά μέτρα τα οποία, βάσει του εθνικού δικαίου ή των συλλογικών συμβάσεων, αποτελούν ευθύνη των επιχειρήσεων, ή μέτρα αναδιάρθρωσης επιχειρήσεων ή κλάδων. Κατά τη γνώμη μας, υπάρχει ένα ακόμη στοιχείο ως προς το οποίο πρέπει να ασκήσουμε κριτική -επ' αυτού δε η Επιτροπή Απασχόλησης και Κοινωνικών Υποθέσεων δεν πρόκειται σε καμία περίπτωση να υπαναχωρήσει- και το οποίο συνίσταται στο ότι είναι σαφές ότι μεταφέρονται συστηματικά πιστώσεις πληρωμών από το Ευρωπαϊκό Κοινωνικό Ταμείο, παρά το γεγονός ότι το Ευρωπαϊκό Ταμείο Προσαρμογής στην Παγκοσμιοποίηση αποτελεί εν τέλει χωριστό και ειδικό μέσο, με ιδιαίτερους στόχους και προθεσμίες.
<P>
Το συνολικό ποσό που αφορά τις τρεις αιτήσεις τις οποίες συζητούμε εδώ σήμερα και επί των οποίων καλούμαστε να αποφασίσουμε αυτήν την εβδομάδα είναι 15,9 εκατ. ευρώ. Ειδικότερα, οι αιτήσεις της Σουηδίας και των Κάτω Χωρών βασίζονται στο άρθρο 2, σημείο α) της νομικής βάσης, προϋποθέτουν δηλαδή τουλάχιστον 500 απολύσεις εντός τεσσάρων μηνών σε επιχείρηση κράτους μέλους. " αίτηση της Αυστρίας βασίζεται στο άρθρο 2, σημείο β), απαιτούνται δηλαδή τουλάχιστον 500 απολύσεις εντός εννέα μηνών, ιδίως σε επιχειρήσεις μικρού ή μεσαίου μεγέθους. Όπως έχω επισημάνει, η αίτηση της Σουηδίας αφορά συνολικά 4 687 απολύσεις στην αυτοκινητοβιομηχανία Volvo και 23 στους προμηθευτές της και στους κατασκευαστές αξεσουάρ. Για τον σκοπό αυτόν, η Σουηδία έχει ζητήσει 9,8 εκατ. ευρώ από το ταμείο.
<P>
" αίτηση της Αυστρίας αφορά 744 απολύσεις σε εννέα επιχειρήσεις, εκ των οποίων οι 400 περιλαμβάνονται στους στόχους του Ευρωπαϊκού Ταμείου Προσαρμογής στην Παγκοσμιοποίηση για την παροχή ενίσχυσης. Για τον σκοπό αυτόν, η Αυστρία έχει ζητήσει 5,7 εκατ. ευρώ. " παρούσα αίτηση των Κάτω Χωρών αφορά 570 απολύσεις σε μία επιχείρηση, τη Heijmans N.V., εκ των οποίων οι 435 είναι επιλέξιμες για συνολική ενίσχυση 386 000 ευρώ.
<P>
Σύμφωνα με την αξιολόγηση της Επιτροπής, την οποία, μετά από ενδελεχή εξέταση, είμαστε και εμείς σε θέση να υποστηρίξουμε, οι αιτήσεις πληρούν τα κριτήρια επιλεξιμότητας που έχουν τεθεί. Χωρίς να θέλω να προδικάσω τις ενέργειες των συναδέλφων μου στην Επιτροπή Απασχόλησης και Κοινωνικών Υποθέσεων, επισημαίνω ότι η εν λόγω επιτροπή, όπως συμφωνήθηκε άλλωστε και στη διαδικασία στο Σώμα, θα εκδώσει γνωμοδότηση πριν από την απόφαση της Επιτροπής Προϋπολογισμών και θα εξετάσει επίσης πολύ προσεκτικά τις επιμέρους λεπτομέρειες. Για παράδειγμα, έχει επισημάνει ότι, στην περίπτωση της Σουηδίας, από τις αναφερόμενες 4 687 απολύσεις, μόνον οι 1 500 είναι επιλέξιμες για τη χορήγηση ενίσχυσης.
<P>
Στην περίπτωση της εταιρείας Heijmans, λόγου χάρη, μπορεί να διαπιστωθεί ότι έχουν καταγραφεί 400 επιπλέον απολύσεις, που αφορούν κυρίως εργαζομένους με συμβάσεις εργασίας ορισμένου χρόνου, οι οποίες δεν έχουν συμπεριληφθεί στην αίτηση. Επομένως, υπάρχουν πάντα επιμέρους ζητήματα τα οποία πρέπει ασφαλώς να τεθούν εδώ, τα οποία όμως δεν θα πρέπει να μας εμποδίσουν από το να δίνουμε εν γένει το πράσινο φως για την έγκριση των κονδυλίων για τα οποία έχουν υποβληθεί αιτήσεις.
<SPEAKER ID="134" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι βουλευτές του Ευρωπαϊκού Κοινοβουλίου, ευχαριστώ τον εισηγητή για την υποστήριξη που παρείχε στην πρόταση που κατέθεσε η Επιτροπή με σκοπό την αποδέσμευση πόρων του Ευρωπαϊκού Ταμείου Προσαρμογής στην Παγκοσμιοποίηση για την αντιμετώπιση των απολύσεων στον τομέα της αυτοκινητοβιομηχανίας στη Σουηδία και την Αυστρία, καθώς και στον κατασκευαστικό τομέα στις Κάτω Χώρες.
<P>
Κύριε Böge, η στήριξή σας συνοδευόταν από ορισμένες επισημάνσεις, και ειδικότερα από δύο επισημάνσεις δημοσιονομικού χαρακτήρα, τις οποίες μου δόθηκε ήδη η ευκαιρία να πραγματευθώ στην προηγούμενη συζήτηση και στις οποίες θα ήθελα σήμερα να επανέλθω.
<P>
" πρώτη δημοσιονομικού χαρακτήρα επισήμανσή σας αφορά τις πηγές χρηματοδότησης. Μας λέτε ότι το Ευρωπαϊκό Κοινωνικό Ταμείο δεν μπορεί να αποτελεί τη μόνη πηγή χρηματοδότησης. Το Ευρωπαϊκό Ταμείο Προσαρμογής στην Παγκοσμιοποίηση είναι, από δημοσιονομική άποψη, ένα ειδικό μέσο το οποίο δεν διαθέτει ιδίους πόρους. Οι πόροι πρέπει να μεταφέρονται από άλλες πηγές πριν από τη διάθεσή τους, πράγμα που σημαίνει ότι πρέπει καταρχάς να εντοπιστούν τα δημοσιονομικά κονδύλια που προσφέρουν κατάλληλες ευκαιρίες και, δεύτερον, να προταθεί στην αρμόδια για τον προϋπολογισμό αρχή η αποδέσμευση των εν λόγω κονδυλίων μέσω τροποποίησης του προϋπολογισμού. Τα μέτρα αυτού του τύπου λαμβάνονται κατά περίπτωση, ανάλογα με τις ανάγκες που προκύπτουν.
<P>
Είναι αλήθεια ότι το Ευρωπαϊκό Κοινωνικό Ταμείο αποτελεί μέχρι στιγμής την κύρια πηγή χρηματοδότησης. Αυτό δεν οφείλεται μόνον στον παραπλήσιο χαρακτήρα αυτού του ταμείου. Οφείλεται σε μεγάλο βαθμό στο γεγονός ότι το ταμείο έχει στη διάθεσή του σημαντικούς πόρους. Το 2009, το Ευρωπαϊκό Κοινωνικό Ταμείο έχει στη διάθεσή του 11 δισ. ευρώ ως πιστώσεις πληρωμών. Έως τα τέλη του Νοεμβρίου, είχαν χρησιμοποιηθεί 6 δισ. ευρώ από το συνολικό αυτό ποσό. Ο συνολικός όγκος των πληρωμών στο Ευρωπαϊκό Ταμείο Προσαρμογής στην Παγκοσμιοποίηση ανέρχεται σε 53 εκατ. ευρώ το 2009, ήτοι 0,5% των δημοσιονομικών πόρων που έχουν εκχωρηθεί στο Ευρωπαϊκό Κοινωνικό Ταμείο. Μέχρι στιγμής, η μέθοδος την οποία επιλέξαμε και η οποία, κατά μία άποψη, ήταν λογική και ευκολότερη από άλλες μεθόδους, δεν έχει καθυστερήσει ούτε έχει θέσει σε κίνδυνο την ολοκλήρωση των στόχων του Ευρωπαϊκού Κοινωνικού Ταμείου. Παρ' όλα αυτά, συμφωνώ ότι είναι αναγκαίο να διαφοροποιηθούν οι πηγές των πληρωμών, μπορώ δε να σας διαβεβαιώσω ότι η Επιτροπή εξετάζει αυτό το θέμα. Ευελπιστώ, συνεπώς, ότι την επόμενη φορά θα είμαστε σε θέση να σας παρουσιάσουμε μια σειρά πιθανών εναλλακτικών μεθόδων.
<P>
" δεύτερη επισήμανσή σας δεν αφορά αποκλειστικά τον προϋπολογισμό, αλλά σχετίζεται μάλλον με τις διαδικασίες λήψης αποφάσεων, καθόσον ζητάτε, στο μέλλον, η Επιτροπή να υποβάλλει τις προτάσεις της για την αποδέσμευση πόρων από το Ευρωπαϊκό Ταμείο Προσαρμογής στην Παγκοσμιοποίηση σε μεμονωμένα έγγραφα. " Επιτροπή αντιλαμβάνεται τα πλεονεκτήματα που προσφέρει αυτή η κατά περίπτωση προσέγγιση, καθώς εξαλείφει τον κίνδυνο μυστικών συμφωνιών ή εγγυήσεων, λόγου χάρη. Είναι αλήθεια ότι η μέθοδος που χρησιμοποιήθηκε αρχικά ήταν μια εντελώς συνηθισμένη προσέγγιση η οποία, έως έναν βαθμό, διευκόλυνε τη διοικητική διαχείριση των προβλημάτων, κατά τη γνώμη μου όμως τα στοιχεία της πραγματικότητας και οι θεμελιώδεις πολιτικές αρχές συνηγορούν πολύ πειστικά υπέρ της κατά περίπτωση προσέγγισης, και η Επιτροπή θα χρησιμοποιεί εφεξής τη συγκεκριμένη μέθοδο.
<SPEAKER ID="135" NAME="Lambert van Nistelrooij" LANGUAGE="NL">
Κύριε Πρόεδρε, οι ασυνήθιστες εποχές απαιτούν ασυνήθιστα μέτρα. Με τη χρήση του Ταμείου Προσαρμογής στην Παγκοσμιοποίηση, ενός πολύ ιδιαίτερου μέσου πολιτικής, η Ευρώπη συνδυάζει τα λόγια της με έργα. " μαζική απόλυση 700 και πλέον τακτικών εργαζομένων από την ολλανδική κατασκευαστική εταιρεία Heijmans N.V. -για να μην αναφέρουμε τους αριθμούς σε τρίτες χώρες, όπως λόγου χάρη στο Βέλγιο και το "νωμένο Βασίλειο- απαιτεί εξειδικευμένη δράση. Ο τομέας των κατασκευών διαδραματίζει σημαντικό ρόλο στην περιφέρεια Brabant, η οποία είναι επίσης η περιφέρεια στην οποία εκλέγομαι, και οι συνέπειες των μαζικών απολύσεων αυτού του είδους γίνονται αισθητές πολύ μακριά από τα όριά της.
<P>
" παρέμβαση της Ευρώπης ορθώς εστιάζεται στη διατήρηση της εμπειρογνωμοσύνης και των δεξιοτήτων. " κρίση έχει ως αποτέλεσμα να μένουν πλέον άνεργα πολλά άτομα, παρά το γεγονός ότι γνωρίζουμε εκ πείρας ότι υπάρχει τεράστια έλλειψη ειδικευμένων επαγγελματιών, ιδίως στον τομέα των κατασκευών. Επομένως, ένα κέντρο κινητικότητας, σε συνδυασμό με τη διατήρηση της εμπειρογνωμοσύνης αλλά και των θέσεων απασχόλησης όπου είναι δυνατό, αποτελεί πρόσφορη επιλογή μέσου στην περίπτωση της εταιρείας Heijmans. Τα ολλανδικά υπουργεία και οι περιφερειακές αρχές, λόγου χάρη, στην επαρχία του Βορείου Brabant, καταβάλλουν πλέον προσπάθειες ώστε να επιταχύνουν την πραγματοποίηση εξαιρετικά επικεντρωμένων επενδύσεων σε έργα, υποδομές και κατασκευές. Προσπαθούμε έτσι να δείξουμε στους ανθρώπους που χάνουν τις θέσεις εργασίας τους ότι παρέχουμε ενεργό στήριξη, μεταξύ άλλων και σε επίπεδο χρημάτων.
<P>
Επισημαίνω και πάλι -ιδίως αυτήν την εβδομάδα, ενόψει της Κοπεγχάγης- ότι χρειαζόμαστε επειγόντως ενεργειακά εφόδια και μέτρα που θα αφορούν την ενέργεια στους τομείς των κατασκευών, καθώς και των μεταφορών. Το Κοινοβούλιο έχει τροποποιήσει τους κανόνες σε άλλους τομείς -εφιστώ την προσοχή σας, εν προκειμένω, στην επίσπευση των εκταμιεύσεων και των προκαταβολών από τα περιφερειακά ταμεία- οπότε η ενεργός συμβολή του Κοινοβουλίου πρέπει επίσης να υποστηριχθεί. Μια εταιρεία, όπως η Heijmans, η οποία εστιάζει πάντα στη συνέχεια και στην ποιότητα, θα ωφεληθεί επίσης από αυτό. Γι' αυτούς λοιπόν τους λόγους, προσφέρουμε στις εν λόγω τρεις προτάσεις, ιδίως δε στην πρόταση που αφορά τη Heijmans, την ολόψυχη στήριξή μας.
<SPEAKER ID="136" NAME="Frédéric Daerden" LANGUAGE="FR">
Κύριε Πρόεδρε, κυρίες και κύριοι, οι αιτήσεις αυτού του είδους γίνονται ολοένα και συχνότερες. Αυτό οφείλεται κυρίως στην οικονομική κρίση την οποία διέρχεται η ήπειρός μας.
<P>
" κρίση πλήττει βασικούς τομείς της ευρωπαϊκής βιομηχανίας, όπως καταδεικνύουν αυτές οι τρεις πρόσφατες αιτήσεις στους τομείς της αυτοκινητοβιομηχανίας και των κατασκευών, οι οποίες έχουν λάβει θετική απάντηση.
<P>
Θέλω με την ευκαιρία αυτή να σας υπενθυμίσω ότι, χωρίς την πρόσφατη αναθεώρηση του κανονισμού που διέπει τη λειτουργία αυτού του ταμείου, κατά την οποία η οικονομική κρίση προστέθηκε στα κριτήρια επιλεξιμότητας, πολλές από τις αιτήσεις που λαμβάνουμε τώρα δεν θα μπορούσαν, από νομική άποψη, να λάβουν θετική απάντηση.
<P>
Αυτό δείχνει ότι, απέναντι στην κρίση, το θεσμικό μας όργανο, το Ευρωπαϊκό Κοινοβούλιο, μπορεί να θέτει στη διάθεση των συμπολιτών μας πολιτικά μέσα υψηλής ποιότητας, εφόσον υπάρχει πολιτική καλή θέληση. " πολιτική καλή θέληση συνεχίζει να είναι αποτελεσματική, δεδομένου ότι, διαβάζοντας την έκθεση του κ. Böge, διαπιστώνω ότι είναι παρούσες οι βασικές παράμετροι βελτίωσης της λειτουργίας του ταμείου: επιτάχυνση της διεκπεραίωσης των αιτήσεων ούτως ώστε η ανταπόκριση στην κρίση να είναι γρήγορη, διακοπή της από κοινού υποβολής αιτήσεων, και χρήση χρηματοδοτικών πόρων εκτός του Ευρωπαϊκού Κοινωνικού Ταμείου.
<P>
Όσον αφορά την τελευταία αυτή πτυχή, η καλύτερη λύση θα ήταν να εκχωρηθούν στο ταμείο ίδιες πιστώσεις πληρωμών, όπως συμβαίνει στην περίπτωση άλλων ταμείων, γνωρίζουμε όμως τη θέση του Συμβουλίου επί του θέματος και γι' αυτό κατανοώ πλήρως τις δηλώσεις του Επιτρόπου.
<P>
Με ικανοποίηση διαπιστώνω λοιπόν αυτήν τη σύγκλιση καλής θέλησης. Σε αυτό το πλαίσιο, δεν αμφιβάλλω ότι η αναμφίλεκτη χρησιμότητα αυτού του ταμείου, σε συνδυασμό με τη βούληση του Κοινοβουλίου, θα έχει ως αποτέλεσμα την επίτευξη των στόχων μας όσον αφορά την ενίσχυση του εν λόγω ταμείου.
<SPEAKER ID="137" NAME="Marian Harkin" LANGUAGE="EN">
Κύριε Πρόεδρε, το Ευρωπαϊκό Ταμείο Προσαρμογής στην Παγκοσμιοποίηση αποτελεί απτή έκφραση αλληλεγγύης προς τους εργαζόμενους οι οποίοι έμειναν άνεργοι λόγω μεγάλων διαρθρωτικών αλλαγών στη μορφή του παγκόσμιου εμπορίου.
<P>
Ως βουλευτές αυτού του Κοινοβουλίου, αισθανόμαστε έως έναν βαθμό ικανοποίηση από το γεγονός ότι μπορούμε να συμβάλουμε στην άμβλυνση ορισμένων από τις αμεσότερες συνέπειες της ανεργίας για τα άτομα αυτά και να τους προσφέρουμε μάλιστα ελπίδα για το μέλλον.
<P>
Ωστόσο, ο ρόλος μας δεν πρέπει να περιορίζεται απλώς στην έγκριση της χρήσης αυτού του ταμείου. Έχουμε ευθύνη να καταβάλουμε κάθε δυνατή προσπάθεια ώστε να διασφαλίσουμε, πρώτα από όλα, την τήρηση όλων των κριτηρίων αλλά και να κάνουμε ό,τι μπορούμε για να εξασφαλίσουμε την προστιθέμενη αξία του Ταμείου Προσαρμογής στην Παγκοσμιοποίηση.
<P>
Ένα από τα σημαντικά θέματα που έθιξε η Επιτροπή Απασχόλησης είναι ότι τα μέτρα που προτείνουν τα κράτη μέλη συμπληρώνουν άλλες παρεμβάσεις οι οποίες συγχρηματοδοτούνται από τα διαρθρωτικά ταμεία, και η αλήθεια είναι ότι δεν αρκεί μια απλή επιβεβαίωση ότι ισχύει κάτι τέτοιο. Πρέπει να αποδειχθεί ότι ισχύει, διότι αυτό θα συμβάλει στην εξασφάλιση της προστιθέμενης αξίας στην οποία αναφέρθηκα νωρίτερα.
<P>
Επίσης, η προστιθέμενη αξία θα προέλθει από το γεγονός ότι το ΕΤΠ δεν θα υποκαταστήσει παρεμβάσεις οι οποίες αποτελούν ευθύνη των εταιρειών, αλλά συνιστά αξιόλογο συμπλήρωμα των μέτρων που λαμβάνονται σε εθνικό επίπεδο.
<P>
Κατά την αξιολόγηση της προστιθέμενης αξίας του ταμείου στο πλαίσιο της διαδικασίας αναθεώρησης του πολυετούς δημοσιονομικού πλαισίου της περιόδου 2007-2013, η διαδικασία αυτή πρέπει, κατά τη γνώμη μου, να παραμένει διαρκώς ανοικτή, ενώ πρέπει επίσης να παραμένουμε διαρκώς σε εγρήγορση στον τομέα αυτό.
<P>
Ένα άλλο ζήτημα που με απασχολεί είναι η εφαρμογή της ισότητας μεταξύ ανδρών και γυναικών και η καταπολέμηση των διακρίσεων στο πλαίσιο της λειτουργίας του ταμείου.
<P>
Έριξα μια γρήγορη ματιά στην εκπροσώπηση των φύλων στα τρία προγράμματα για τα οποία προβλέπεται η χορήγηση βοήθειας, και τα ποσοστά συμμετοχής των ανδρών είναι 91%, 72% και 79%. Εξέτασα ορισμένα από τα άλλα προγράμματα που χρηματοδοτήσαμε στο παρελθόν, και προκύπτουν ενδείξεις ότι είναι πολύ μεγαλύτερο το ποσοστό της χρηματοδότησης που διατίθεται σε άνδρες εργαζόμενους που έχουν μείνει άνεργοι. Μπορεί να πρόκειται για στατιστικό σφάλμα ή μπορεί, για διάφορους λόγους, ο μεγαλύτερος αριθμός αιτήσεων να αφορά άνδρες εργαζομένους.
<P>
Τέλος, πρέπει να αξιολογούμε προσεκτικά όλες τις αιτήσεις, διότι είναι κρίσιμο οι ενισχύσεις να παρέχονται με τη μεγαλύτερη δυνατή ταχύτητα και αποτελεσματικότητα.
<SPEAKER ID="138" NAME="Marije Cornelissen" LANGUAGE="NL">
Κύριε Πρόεδρε, θέλω εξαρχής να καταστήσω σαφές ότι είμαστε σύμφωνοι με τη χρήση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) για τις υπό εξέταση τρεις αιτήσεις. Οι αιτήσεις αυτές πληρούν τα κριτήρια και, ως εκ τούτου, οι απολυμένοι εργαζόμενοι δικαιούνται στήριξη από το εν λόγω ταμείο.
<P>
Θέλω, όμως, με την ευκαιρία της σημερινής συζήτησης, να επιστήσω την προσοχή σε μια σοβαρή αδυναμία του ΕΤΠ. Σήμερα αναπτύσσουμε ένα κοινό όραμα για το μέλλον της οικονομίας και της αγοράς εργασίας στην Ευρώπη. Οι διάφορες πολιτικές ομάδες στο Σώμα αυτό ενδέχεται να μην συμφωνούν πλήρως με το πώς ακριβώς πρέπει να γίνει αυτό ή πόσο πολύ πρέπει θα πρέπει να προχωρήσουμε προς αυτήν την κατεύθυνση, όμως, εντός ευλόγων ορίων, συμφωνούμε ως προς τους γενικούς προσανατολισμούς. Απαιτείται μεγαλύτερη βιωσιμότητα και μεγαλύτερη καταπολέμηση των αποκλεισμών. Αν θέλουμε να επιτύχουμε αυτούς τους στόχους, πρέπει να εκμεταλλευτούμε τις ευκαιρίες που μας προσφέρονται τώρα. Την ίδια αυτή περίοδο, κατά την οποία αγωνιζόμαστε κατά της κρίσης, πρέπει να λαμβάνουμε μέτρα τα οποία θα μας φέρνουν πλησιέστερα σε αυτήν τη βιώσιμη οικονομία.
<P>
Κατά τη γνώμη μου, με την παρούσα κινητοποίηση του ΕΤΠ αφήνουμε ορισμένες ευκαιρίες ανεκμετάλλευτες. Είναι πολύ κρίμα που το ταμείο αυτό, ένα από τα μέσα που έχουμε στη διάθεσή μας για την αντιμετώπιση της κρίσης, δεν χρησιμοποιείται ως υπόδειγμα για περαιτέρω δράση. Πρέπει να τολμήσουμε να κάνουμε πραγματικές επιλογές. Αν διασφαλίσουμε ότι τα άτομα που χάνουν τώρα τις θέσεις εργασίας τους σε ρυπογόνες βιομηχανίες, όπως η αυτοκινητοβιομηχανία, θα καταρτίζονται εκ νέου προκειμένου να απασχοληθούν σε βιώσιμους τομείς με μελλοντικές προοπτικές, αντί να μένουμε προσκολλημένοι στο παρελθόν, θα καταστήσουμε σαφές προς ποια κατεύθυνση επιθυμούμε να κινηθούμε, προσεγγίζοντας έτσι ακόμα περισσότερο την καινοτόμο, χωρίς αποκλεισμούς και βιώσιμη οικονομία που θέλουμε.
<SPEAKER ID="139" NAME="Hynek Fajmon" LANGUAGE="CS">
Κύριε Πρόεδρε, κυρίες και κύριοι, σήμερα συζητούμε ορισμένες νέες περιπτώσεις στις οποίες απαιτείται η διάθεση πόρων από το Ευρωπαϊκό Ταμείο Προσαρμογής στην Παγκοσμιοποίηση. Τίθεται το ερώτημα αν υπάρχουν διαθέσιμα χρήματα ώστε να ανταποκριθούμε στις αιτήσεις των κυβερνήσεων της Σουηδίας, της Αυστρίας και των Κάτω Χωρών σχετικά με απολύσεις από εταιρείες οι οποίες δραστηριοποιούνται στους τομείς της αυτοκινητοβιομηχανίας και των κατασκευών. Έχουμε εγκρίνει στο παρελθόν σειρά παρόμοιων ενισχύσεων. Κατά τη γνώμη μου, όμως, το μέτρο αυτό δεν είναι σωστό και η Ευρωπαϊκή Ένωση δεν πρέπει να συνεχίσει να το χρησιμοποιεί. Θέλω να σας εκθέσω δύο επιχειρήματα υπέρ της θέσης αυτής.
<P>
Πρώτον, πρόκειται για άδικο μέτρο. " παγκοσμιοποίηση, ή μάλλον η ανταγωνιστική πίεση, ισχύει για όλους σχεδόν τους εργαζόμενους και τους εργοδότες μικρών επιχειρήσεων στην ΕΕ. Ως αποτέλεσμα αυτής της διαδικασίας, πολλές θέσεις εργασίας χάνονται και δημιουργούνται καθημερινά στην Ευρώπη. " παροχή, ωστόσο, ενισχύσεων λόγω απώλειας θέσεων εργασίας εφαρμόζεται από την ΕΕ σε ευρωπαϊκό επίπεδο μόνον σε περιπτώσεις μεγάλων επιχειρήσεων στις οποίες οι απώλειες είναι αρκετά υψηλές. Τα άτομα που απολύονται από μικρές επιχειρήσεις δεν διαθέτουν πρόσβαση σε τέτοιου είδους ενισχύσεις, και γι' αυτό πρόκειται για επιλεκτικό και, σε τελική ανάλυση, για άδικο μέτρο.
<P>
Δεύτερον, το θέμα αυτό, κατά τη γνώμη μου, πρέπει να επιλυθεί σε εθνικό επίπεδο, καθόσον υπάρχουν επαρκείς πόροι, πληροφορίες και πολιτικές σε αυτό το επίπεδο.
<SPEAKER ID="140" NAME="Miguel Portas" LANGUAGE="PT">
Κύριε Πρόεδρε, θα ψηφίσουμε υπέρ της στήριξης των εργαζομένων που απολύθηκαν στη Σουηδία, την Αυστρία και τις Κάτω Χώρες. Κάθε νέα αίτηση κινητοποίησης αυτού του ταμείου με κάνει, ωστόσο, όλο και πιο πολύ να απορώ όσον αφορά τον βαθμό στον οποίο είναι δίκαιο και αποτελεσματικό.
<P>
Πρώτον, όσον αφορά την αποτελεσματικότητα, το ταμείο υποστήριξε 16 000 εργαζόμενους το 2009, απλή σταγόνα στον ωκεανό των απολύσεων, και δαπάνησε 53 εκατομμύρια από το διαθέσιμο ποσό των 500 εκατ. ευρώ. Δεύτερον, όσον αφορά το κατά πόσον είναι δίκαιο, γιατί ένας εργαζόμενος σε σουηδική αυτοκινητοβιομηχανία να ενισχυθεί με το ποσό των 6 500 ευρώ, τη στιγμή που ένας εργαζόμενος σε αυστριακή αυτοκινητοβιομηχανία λαμβάνει 14 300 ευρώ;
<P>
Πώς μπορώ να το εξηγήσω αυτό σε μια εργαζόμενη στην πορτογαλική κλωστοϋφαντουργία, η οποία έλαβε στήριξη μόλις 524 ευρώ, όταν η συνάδελφός της στην Καταλονία μπορεί να λάβει 2 000 ευρώ; Ακόμη χειρότερα, γιατί στην ολλανδική αίτηση οι εργαζόμενοι με σύμβαση εργασίας ορισμένου χρόνου αποκλείστηκαν από κάθε είδους στήριξη, τη στιγμή που πλήττονται περισσότερο από όλους; Το ταμείο αυτό δεν μπορεί να συνεχίσει να χρησιμοποιείται κατά τρόπο που να διευρύνει τις διαφορές στην ανεργία ή να επιτείνει τις ανισότητες μεταξύ των πλούσιων χωρών και χωρών που βρίσκονται στο περιθώριο.
<SPEAKER ID="141" NAME="Marta Andreasen" LANGUAGE="EN">
Κύριε Πρόεδρε, η Ευρωπαϊκή Ένωση έχει θεσπίσει δημοσιονομικά μέσα για την παροχή στήριξης σε εργαζόμενους οι οποίοι απολύονται λόγω μεγάλων διαρθρωτικών αλλαγών στη μορφή του παγκόσμιου εμπορίου, πολλές από τις οποίες έχουν επηρεαστεί άμεσα ή έμμεσα από την Ευρωπαϊκή Ένωση.
<P>
Αυτό, όμως, συνιστά αποσπασματική προσέγγιση. " επιδότηση της κατάρτισης ατόμων τα οποία έχουν χάσει τις θέσεις εργασίας τους σε ορισμένες βιομηχανίες δεν θα επιλύσει το πρόβλημα των εν λόγω βιομηχανιών, ούτε θα συμβάλει στη δημιουργία εναλλακτικών βιομηχανιών που θα απορροφήσουν αυτό το εργατικό δυναμικό. Πρόκειται απλώς για κατασπατάληση των χρημάτων των φορολογουμένων. Αν η Ευρωπαϊκή Ένωση ενδιαφερόταν πραγματικά να βοηθήσει την Ευρώπη να εξέλθει από την κρίση, θα έπρεπε να διερευνά και να προσπαθεί να αντιμετωπίσει τα αίτια της κρίσης, εντούτοις προτιμά να εμφανίζεται ως ο φιλανθρωπικός οργανισμός που προστρέχει σε βοήθεια των φτωχών.
<P>
Βεβαίως, αυτή η πράξη θα έχει ως άμεσο αποτέλεσμα τη στήριξη της Ευρωπαϊκής Ένωσης από τους πληγέντες. Επιπλέον, η έκθεση και η πρόταση ψηφίσματος που έχουν κατατεθεί προς ψήφιση δεν αναφέρουν ποιο θα είναι το πεδίο εφαρμογής αυτής της επιδότησης - με άλλα λόγια, πόσους κλάδους θα καλύπτει και πόσες επιχειρήσεις σε έναν ορισμένο κλάδο. Το πιο ανησυχητικό είναι ότι στην έκθεση δίνεται έμφαση στην ανάγκη επιτάχυνσης της διαδικασίας καταβολής των επιδοτήσεων, χωρίς να αναφέρεται πουθενά η ανάγκη να αποδεικνύεται ότι οι πόροι καταλήγουν στα σωστά άτομα για τους σωστούς λόγους. Ακόμη χειρότερο είναι το γεγονός ότι στην έκθεση δεν ζητείται η τακτική παρακολούθηση των επιπτώσεων της επιδότησης, αφήνοντας αυτήν την αξιολόγηση στη γενική ανασκόπηση των προγραμμάτων στο πλαίσιο του πολυετούς δημοσιονομικού πλαισίου 2007-2013.
<P>
Κυρίες και κύριοι συνάδελφοι, μιλάμε για χρήματα των φορολογουμένων, πολλοί από τους οποίους έχουν επίσης χάσει τις θέσεις εργασίας τους χωρίς να λαμβάνουν επιδοτήσεις, πολλοί από τους οποίους αντιμετωπίζουν σοβαρά οικονομικά προβλήματα. Πώς είναι δυνατόν να χειριζόμαστε τα χρήματά τους με τέτοια περιφρόνηση; Θα καταψηφίσω αυτό το ψήφισμα, και σας καλώ να πράξετε το ίδιο.
<SPEAKER ID="142" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, με το Ταμείο Προσαρμογής στην Παγκοσμιοποίηση, η Ευρωπαϊκή Ένωση διαθέτει ένα δημοσιονομικό μέσο παροχής οικονομικής στήριξης σε εργαζομένους οι οποίοι πλήττονται από μείζονες διαρθρωτικές αλλαγές στη μορφή του παγκόσμιου εμπορίου. Τώρα, το Ταμείο Προσαρμογής στην Παγκοσμιοποίηση παρέχει επίσης άμεση ενίσχυση σε άτομα τα οποία πλήττονται στη χώρα μου. Έχω δηλώσει επανειλημμένως ότι το Ταμείο Προσαρμογής στην Παγκοσμιοποίηση δεν πρέπει εσφαλμένα να αντιμετωπίζεται ως λύση εφεδρείας για πολυεθνικές εταιρείες, αλλά πρέπει να συνδράμει απευθείας τους πολίτες που έχουν πληγεί. Για τον λόγο αυτό, τάσσομαι υπέρ της δημιουργίας μηχανισμών ελέγχου και θέλω να δω τακτικές εκθέσεις προόδου από τη Styria. Το ταμείο αυτό χρησιμοποιείται ακριβώς εκεί όπου το έχει μεγαλύτερη ανάγκη η κοινωνία, δηλαδή για να βοηθά τους ίδιους τους πληγέντες. Πρόκειται για μια θετική παρέμβαση της Ευρωπαϊκής Ένωσης υπέρ των πολιτών της.
<SPEAKER ID="143" NAME="Paul Rübig" AFFILIATION="PPE">
(DE) Κύριε Πρόεδρε, κύριε Επίτροπε, χαίρομαι που συζητούμε σήμερα για το πώς μπορούμε να αντιμετωπίσουμε την παγκόσμια κρίση και την ανεργία ειδικότερα. Όπως είναι φυσικό, επηρεάζει πάρα πολλές αθώες επιχειρήσεις οι οποίες απλούστατα λαμβάνουν ελάχιστες παραγγελίες και, ως εκ τούτου, δεν κάνουν εισπράξεις. Έτσι, υποφέρουν από έλλειψη ρευστότητας και, κατά συνέπεια, χάνουν την πιστοληπτική τους ικανότητα.
<P>
Χαίρομαι που σε αυτήν τη συζήτηση εστιάζουμε ειδικότερα στις μικρές και μεσαίες επιχειρήσεις. Φρονώ ότι η χορήγηση μεταβατικών ενισχύσεων είναι άκρως σημαντική προκειμένου να τους παρέχεται η δυνατότητα να συνεχίσουν να εργάζονται και να αξιοποιούν τις όποιες νέες ευκαιρίες τούς προσφέρονται στις αγορές. Πρέπει να αναλύσουμε προσεκτικά τα αποτελέσματα αυτής της χρηματοδότησης, ώστε να δούμε πού εφαρμόσαμε βέλτιστες πρακτικές και πού μπορέσαμε να συμβάλουμε πραγματικά στη διασφάλιση θέσεων εργασίας και, πάνω από όλα, σε ποιες περιπτώσεις καταφέραμε να επανεντάξουμε στην αγορά εργασίας απολυμένους εργαζόμενους με τον πλέον ταχύ και αποτελεσματικό τρόπο.
<P>
Τώρα το θέμα είναι να προσφερθεί βοήθεια γρήγορα, γι' αυτό και στηρίζω την κινητοποίηση του ταμείου το ταχύτερο δυνατόν, ιδίως όσον αφορά τη Styria στην Αυστρία, όπου πλήττεται μια ολόκληρη περιφέρεια η οποία απασχολείται στην αυτοκινητοβιομηχανία και όπου εμπλέκονται πολλοί προμηθευτές, οι οποίοι είναι ασφαλώς ιδιαίτερα σημαντικοί στον τομέα των υποδομών. Θεωρώ θετική κίνηση τη διάθεση 5,7 εκατ. ευρώ. Ωστόσο, ως προς αυτό θα ήθελα να ζητήσω, για όλες τις περιπτώσεις για τις οποίες θα λάβουμε θετική απόφαση εδώ σήμερα, να διενεργηθεί ανάλυση και να μην διατεθούν απλώς χρήματα, αλλά να παρασχεθούν αποδείξεις ότι τα μέτρα οδηγούν σε αποκατάσταση του προβλήματος ή στη δημιουργία νέων επιχειρήσεων και ότι η ανάπτυξη ενεργούς οικονομικής δραστηριότητας θα επιτρέψει, στο μέλλον, σε αυτήν την περιφέρεια να ανακτήσει τη ζωτικότητα που την χαρακτήριζε έως τώρα. Σας ευχαριστώ, κύριε Επίτροπε.
<SPEAKER ID="144" NAME="Evelyn Regner" AFFILIATION="S&amp;D">
(DE) Κύριε Πρόεδρε, η αίτηση της Αυστρίας για χορήγηση ενίσχυσης από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) αφορά τους πρώην εργαζόμενους εννέα συνολικά προμηθευτών αυτοκινήτου στη Styria. Αν εξετάσουμε προσεκτικότερα αυτήν την υπόθεση, θα διαπιστώσουμε αμέσως ότι πρόκειται για κλασική περίπτωση που χρήζει παρέμβασης από το ΕΤΠ, καθόσον αφορά την παροχή επανορθωτικής ενίσχυσης. Το ΕΤΠ μπορεί να παράσχει αυτό ακριβώς το είδος βοήθειας, γι' αυτό άλλωστε έχει δημιουργηθεί, με άλλα λόγια για να παρέχει βοήθεια σε όσους πλήττονται άμεσα από τις αρνητικές συνέπειες της παγκοσμιοποίησης και, οι οποίοι, λόγω της απροσδόκητης απώλειας των θέσεων εργασίας τους, υποχρεώνονται να υποστούν τις συνέπειες της ανευθυνότητας των κερδοσκόπων που δρουν στις χρηματοπιστωτικές αγορές.
<P>
Δυστυχώς, η Styria χαρακτηρίζεται από τη μεγάλη εξάρτησή της σε σχέση με τη ζήτηση στον τομέα της αυτοκινητοβιομηχανίας. Αυτό σημαίνει ότι ολόκληρη η περιοχή έχει πληγεί σοβαρά από τη σημερινή ύφεση της αγοράς, κυρίως δε ως προς τη ζήτηση αυτοκινήτων. Οι πωλήσεις αυτοκινήτων έχουν μειωθεί κατά 59,4%. Σε αυτό το πλαίσιο, το ποσό των 5,7 εκατ. ευρώ αντιπροσωπεύει μια θαυμάσια επένδυση για την επανένταξη των απολυμένων εργαζομένων στην αγορά εργασίας. Με άλλα λόγια, αυτή η επένδυση θα επιτρέψει στους εργαζόμενους να παρακολουθήσουν προγράμματα τοπικών οργανισμών απασχόλησης, ιδίως όσον αφορά την αυτοκινητοβιομηχανία, διευκολύνοντας συγχρόνως την εφαρμογή μέτρων προετοιμασίας και επαγγελματικής κατάρτισης των εργαζομένων.
<SPEAKER ID="146" NAME="Milan Cabrnoch" AFFILIATION="ECR">
(CS) Κυρίες και κύριοι, αυτήν την εβδομάδα καλούμαστε να γνωμοδοτήσουμε σχετικά με μια πρόταση της Ευρωπαϊκής Επιτροπής που αφορά την αποδέσμευση χρηματοδοτικών πόρων από το Ευρωπαϊκό Ταμείο Προσαρμογής στην Παγκοσμιοποίηση για τρία κράτη μέλη: τη Σουηδία, τις Κάτω Χώρες και την Αυστρία. Δυστυχώς, για μία ακόμη φορά καλούμαστε να αποφασίσουμε για τρεις ασύνδετες μεταξύ τους και πολύ διαφορετικές περιπτώσεις.
<P>
Θέλω να επισημάνω ότι το Ευρωπαϊκό Κοινοβούλιο έχει ήδη ζητήσει από την Επιτροπή σε μία περίπτωση την υποβολή και τη χωριστή συζήτηση μεμονωμένων αιτήσεων για την αποδέσμευση πόρων. Οι αιτήσεις συνοδεύονται ξανά από μια σειρά ασαφειών. Στην περίπτωση της σουηδικής αίτησης, λόγου χάρη, δεν είναι σαφές το ύψος των πόρων που θα χρησιμοποιηθούν, ενώ στην περίπτωση της αυστριακής αίτησης το ύψος των πόρων που έχει ζητηθεί για κάθε απολυμένο είναι εντυπωσιακό. Ενώ σε προηγούμενα προγράμματα είχαν ζητηθεί ποσά ύψους αρκετών εκατοντάδων ευρώ ανά άτομο, η Αυστρία ζητεί 14 300 ευρώ για κάθε άνεργο. Δεν έχουμε πεισθεί ότι οι προτάσεις ανταποκρίνονται στους στόχους για τους οποίους δημιουργήθηκε το Ταμείο Προσαρμογής στην Παγκοσμιοποίηση και δεν στηρίζουμε την αποδέσμευση αυτών των πόρων.
<SPEAKER ID="147" NAME="Paul Rübig" AFFILIATION="PPE">
(DE) Κυρία Πρόεδρε, θα ήθελα να κάνω χρήση της γαλάζιας κάρτας για να διορθώσω απλώς κάτι που ελέχθη. " ενίσχυση στην Αυστρία δεν χορηγείται σε ένα μόνον άτομο.
<SPEAKER ID="148" NAME="Franz Obermayr" AFFILIATION="NI">
(DE) Κυρία Πρόεδρε, όπως αντιλαμβάνεστε, το υπό συζήτηση θέμα είναι καθαρά αυστριακή υπόθεση, και η Styria, μία από τις επαρχίες μας που επλήγησαν σοβαρά, μας απασχολεί πάρα πολύ έντονα, καθόσον, αφενός, στην αυτοκινητοβιομηχανία απασχολείται ποσοστό του πληθυσμού μεγαλύτερο του μέσου όρου, και, αφετέρου, δυσανάλογα υψηλό ποσοστό των παραγόμενων προϊόντων εξάγεται. " διεθνής μείωση της ζήτησης οδήγησε σε συνολικά 744 απολύσεις, όπως έχει ήδη αναφερθεί, ενώ μας χαροποιεί πολύ το γεγονός ότι 400 από τους πληγέντες θα λάβουν στήριξη μέσω του Ευρωπαϊκού Ταμείου Προσαρμογής στην Παγκοσμιοποίηση. Αυτό πρέπει ασφαλώς να χαιρετιστεί.
<P>
Στην προκειμένη περίπτωση -και αυτό πρέπει να διευκρινιστεί σε σχέση με τα όσα υποστηρίχθηκαν και από τον προηγούμενο ομιλητή- δεν πρόκειται για επιδοτήσεις που έχουν ως στόχο μια απλή αναδιάρθρωση, πρόκειται για τη στήριξη μεμονωμένων εργαζομένων μέσω της παροχής βοήθειας για την κάλυψη του κόστους διαβίωσης, καθώς και για μέτρα περαιτέρω κατάρτισης. Ως εκ τούτου, συμφωνώ με την κ. Cornelissen, η οποία διευκρίνισε ότι αυτή η περαιτέρω κατάρτιση πρέπει να στρέφεται ιδιαίτερα προς το μέλλον. Χρειαζόμαστε καλύτερα καταρτισμένους εργαζόμενους στο μέλλον και η εκ νέου κατάρτιση στους τομείς της τεχνολογίας και των ανανεώσιμων πηγών ενέργειας αποτελεί σίγουρα αξιόλογο βήμα. " Styria θα ταχθεί σαφώς υπέρ αυτής της άποψης.
<SPEAKER ID="149" NAME="Gunnar Hökmark" AFFILIATION="PPE">
(SV) Κυρία Πρόεδρε, σε μια συζήτηση όπως η σημερινή, αξίζει να θυμόμαστε ότι η παγκοσμιοποίηση έκανε πλούσια την Ευρώπη, δημιούργησε θέσεις εργασίας και εξασφάλισε επενδύσεις. Οι εξαγωγές δημιούργησαν τις προϋποθέσεις για την ανάδειξη νέων επιχειρηματικών κλάδων και μεγάλων εταιρειών. Οι εισαγωγές προσέφεραν στους πολίτες την ευκαιρία να ζήσουν καλά, με φθηνά προϊόντα και υπηρεσίες, κάτι που, συνδυαστικά, έχει οδηγήσει σε αναγέννηση των κοινωνιών μας.
<P>
Οι αλλαγές ευρείας κλίμακας είναι πανταχού παρούσες και επιτρέπουν τη δημιουργία νέων επιχειρήσεων, νέων θέσεων εργασίας και νέων ευκαιριών. Αυτές οι εκτεταμένες αλλαγές αφήνουν το σημάδι τους σε ολόκληρη την κοινωνία και δεν πρέπει ποτέ να προσπαθήσουμε να τις αποτρέψουμε. Ωστόσο, πρέπει να διευκολύνουμε τη μετάβαση για όσους πλήττονται από αυτές τις αλλαγές. Κάθε κράτος μέλος υποχρεούται να διασφαλίζει την ασφαλή μετάβαση, κατά τρόπο που θα παρέχεται πλήθος ευκαιριών.
<P>
" Ευρωπαϊκή Ένωση δεν μπορεί να παρέχει τέτοιου είδους ευκαιρίες μέσω ενός μόνον ταμείου. Οι αλλαγές είναι εξαιρετικά μεγάλες και εξαιρετικά σημαντικές. Αν νομίζουμε ότι το πρόβλημα αυτό μπορεί να λυθεί μέσω ενός ταμείου για την παγκοσμιοποίηση, τότε δεν παρουσιάζουμε μια ακριβή εικόνα της κατάστασης. Εμείς ήμασταν κατά της δημιουργίας ενός τέτοιου ταμείου. Ωστόσο, ως προς το θέμα της αυτοκινητοβιομηχανίας, αντιλαμβανόμαστε ότι στην Ευρώπη επικρατούν επί του παρόντος πολύ ιδιαίτερες συνθήκες, καθώς παρέχονται ποικίλα μέτρα στήριξης σε ευρωπαϊκό και εθνικό επίπεδο, οπότε κινδυνεύουμε όχι μόνον από τις στρεβλώσεις που δημιουργεί η παροχή δημοσίων επιδοτήσεων σε επιμέρους παράγοντες αλλά και από το ενδεχόμενο επίτασης αυτών των στρεβλώσεων αν οι επιχειρήσεις και η βιομηχανία διαφόρων περιφερειών δεν καταφέρουν να εξασφαλίσουν ανάλογη στήριξη. Ως εκ τούτου, θα ψηφίσουμε υπέρ της συγκεκριμένης πρότασης, διότι έχουμε προωθήσει σε τέτοιο βαθμό αυτήν τη διαδικασία επιδοτήσεων ώστε, αν δεν παρασχεθεί στήριξη, θα υπάρξει στρέβλωση του ανταγωνισμού. Θέλουμε, όμως, να υπογραμμίσουμε ότι δεν επιτρέπεται να συνεχίσουμε κατά τον ίδιο τρόπο και στο μέλλον.
<SPEAKER ID="150" NAME="Elisabeth Morin-Chartier" AFFILIATION="PPE">
(FR) Κυρία Πρόεδρε, θέλω να υπογραμμίσω το γεγονός ότι το Ευρωπαϊκό Ταμείο Προσαρμογής στην Παγκοσμιοποίηση το οποίο έχουμε ιδρύσει απευθύνεται σε εργαζόμενους, με σκοπό τη βελτίωση της απασχολησιμότητάς τους. Κατά συνέπεια, αυτή είναι η πτυχή σε σχέση με την οποία οφείλουμε πραγματικά να λάβουμε δραστικά μέτρα. Αυτή είναι η προσέγγιση την οποία υιοθετούμε κατά την εξέταση των υποθέσεων που απασχολούν την ομάδα του Ταμείου Προσαρμογής στην Παγκοσμιοποίηση, έτσι ώστε να διασφαλίσουμε ότι οι εργαζόμενοι θα εντάσσονται στον χώρο της εργασίας, και θα παραμένουν ενταγμένοι σε αυτόν, καθότι δεν υφίσταται κοινωνική ένταξη χωρίς επαγγελματική ένταξη.
<P>
" δεύτερη πτυχή που θέλω να υπογραμμίσω συνίσταται στο ότι η αυτοκινητοβιομηχανία έχει πληγεί πολύ σοβαρά, και γι' αυτό καλώ τους κατασκευαστές αυτοκινήτων, οι οποίοι πλήττονται έντονα από την κρίση, να προσαρμόσουν τα προϊόντα τους τόσο στους νέους περιβαλλοντικούς στόχους όσο και στις νέες ανάγκες των καταναλωτών. Διακυβεύεται εν προκειμένω το μέλλον της βιομηχανίας τους.
<P>
Τέλος, σας καλώ όλους να στηρίξετε την πρόταση της Επιτροπής Προϋπολογισμών -και ευχαριστώ επίσης τον κ. Böge για την πρότασή του- ζητώ δε, όπως και ο κ. Rübig, την παρακολούθηση των αποτελεσμάτων των πολιτικών μας.
<SPEAKER ID="151" NAME="Silvia-Adriana Ţicău" AFFILIATION="S&amp;D">
(RO) Πέρυσι εγκρίναμε μια σειρά παρόμοιων αποδεσμεύσεων πόρων από το Ευρωπαϊκό Ταμείο Προσαρμογής στην Παγκοσμιοποίηση, προκειμένου να παράσχουμε πρόσθετη στήριξη σε εργαζόμενους οι οποίοι υφίστανται τις συνέπειες μεγάλων διαρθρωτικών αλλαγών στη μορφή του παγκόσμιου εμπορίου. " οικονομική κρίση είχε δραστικές επιπτώσεις στο παγκόσμιο εμπόριο.
<P>
Στην περιφέρεια από την οποία κατάγομαι, μπορώ να σας πω ότι κατά τη διάρκεια του περασμένου έτους καταγράφηκαν περίπου 2 500 απολύσεις στη βιομηχανία σιδήρου και χάλυβα, περίπου 700 στη ναυπηγική βιομηχανία, ενώ έχει ανακοινωθεί ότι θα ακολουθήσουν περίπου 6 000 απολύσεις στον τομέα των σιδηροδρομικών μεταφορών. Γι' αυτό πιστεύω ότι είναι σημαντικό να είμαστε προετοιμασμένοι το 2010 για πολλές παρόμοιες αιτήσεις, οι οποίες θα οφείλονται στην οικονομική κρίση. " υφιστάμενη διαδικασία πρέπει να είναι απλή, ούτως ώστε να διευκολύνεται η πρόσβαση των κρατών και των δικαιούχων σε αυτή. " Σουηδία υπέβαλε την αίτησή της τον Ιούνιο, η Αυστρία τον Ιούλιο και οι Κάτω Χώρες τον Αύγουστο, γεγονός που καταδεικνύει ότι έχουν περάσει αρκετοί μήνες αφότου υπέβαλαν τις αιτήσεις τους. Γι' αυτό φρονώ ότι η διαδικασία πρέπει να είναι απλή.
<SPEAKER ID="152" NAME="Seán Kelly" AFFILIATION="PPE">
(EN) Κυρία Πρόεδρε, δεδομένου ότι ήμουν εδώ πριν από λίγες εβδομάδες, όταν το Κοινοβούλιο ψήφισε υπέρ της παροχής χρηματοδότησης από το ταμείο για την παγκοσμιοποίηση σε μέλη της εκλογικής μου περιφέρειας στο Limerick που απολύθηκαν λόγω της μετεγκατάστασης της εταιρείας Dell στην Πολωνία -ενώ και την άνοιξη οι εργαζόμενοι της Waterford Crystal θα ζητήσουν παρόμοια ενίσχυση- είναι προφανές ότι υποστηρίζω την ενίσχυση που προτείνεται απόψε εδώ για τη Σουηδία, την Αυστρία και τις Κάτω Χώρες.
<P>
Έχει επισημανθεί μια σειρά ανωμαλιών, τις οποίες θα επαναλάβω εν συντομία. Πρώτον, νομίζω ότι πρέπει να εξεταστεί το ζήτημα της ημερομηνίας έναρξης. Δεύτερον, η χρονική διάρκεια πρέπει να αντικατοπτρίζει τη συνολική διάρκεια του προγράμματος, και όχι μόνον τα συγκεκριμένα δύο έτη, όπως ισχύει επί του παρόντος. Τρίτον, όσον αφορά τη διαχείριση, είναι πολύ σημαντικό να μην υπάρξει διασπάθιση, ιδίως από κυβερνητικές υπηρεσίες. Τέταρτον -και σημαντικότερο- πρέπει να δοθεί όσο το δυνατόν μεγαλύτερη ενίσχυση στους επιχειρηματίες. Τριάντα πέντε τοις εκατό των νέων επιχειρήσεων στην ΕΕ έχουν συσταθεί από άτομα τα οποία ήταν άνεργα. Αν τους παρασχεθεί βοήθεια, θα τα καταφέρουν. Πενία τέχνας κατεργάζεται, γι' αυτό φρονώ ότι είναι πολύ σημαντικό να τους παράσχουμε κάθε δυνατή βοήθεια.
<SPEAKER ID="153" NAME="Andreas Mölzer" AFFILIATION="NI">
(DE) Κυρία Πρόεδρε, αν υποθέσουμε ότι οι περισσότερες θέσεις εργασίας στην Ευρώπη -και όχι μόνον στη χώρα μου, την Αυστρία- κινδυνεύουν λόγω των συνεπειών της παγκοσμιοποίησης, τότε πρέπει να λάβουμε υπόψη, ειδικότερα, ότι οι νεότερης ηλικίας εργαζόμενοι -ορισμένοι από τους οποίους δεν έχουν ακόμη εγγραφεί σε μητρώα ανέργων επειδή μόλις ολοκλήρωσαν προγράμματα κατάρτισης ή τη σχολείο- κινδυνεύουν εξίσου. Πρέπει να μεριμνήσουμε ιδιαίτερα -και αυτό ισχύει πρωτίστως για την Αυστρία- ώστε να διασφαλιστεί ότι χρησιμοποιούμε αυτού του είδους τα μέτρα για να ενισχύσουμε τους εργαζομένους οι οποίοι πρέπει να ενταχθούν για πρώτη φορά στην αγορά εργασίας, και για να τους προσφέρουμε την ευκαιρία, μεταξύ άλλων και με την παροχή ενισχύσεων από την Ευρωπαϊκή Ένωση, να εισέλθουν στην ευρωπαϊκή αγορά εργασίας.
<SPEAKER ID="154" NAME="Vladimír Špidla" LANGUAGE="CS">
Κυρίες και κύριοι, κατά τη γνώμη μου, αυτή η συζήτηση κατέδειξε σαφώς ότι το Ευρωπαϊκό Ταμείο Προσαρμογής στην Παγκοσμιοποίηση λειτουργεί, και μπορούμε να δηλώσουμε ότι έχει πλέον χρησιμοποιηθεί δεκάδες φορές και ότι προσέφερε πάντα σημαντικά οφέλη στους ανθρώπους που το χρησιμοποίησαν. Ως Επίτροπος, προσπαθώ πάντα να ενημερώνομαι για τα αποτελέσματα που επιτυγχάνονται στην πράξη, κάτι που δεν είναι θέμα απλής ανάλυσης, φυσικά αλλά άμεσης εμπειρίας, γι' αυτό με χαροποίησε ιδιαίτερα η θετική αξιολόγηση του ταμείου στις περιοχές εκείνες στις οποίες έχει εφαρμοστεί.
<P>
" συζήτηση ανέδειξε πολλά σοβαρά ερωτήματα τα οποία πρέπει να απαντηθούν και ως προς τα οποία πρέπει να εκφραστούν σαφείς και ρεαλιστικές γνώμες. Καταρχάς, υπάρχει η αντίληψη ότι το ταμείο μπορεί να χρησιμοποιηθεί μόνον για μεγάλες εταιρείες. " εμπειρία έχει, ευτυχώς, αποδείξει ότι το ταμείο μπορεί να χρησιμοποιηθεί από οποιονδήποτε, ανεξάρτητα από το αν πρόκειται για μεγάλη ή μικρή χώρα ή αν αφορά μεγάλη ή μικρή επιχείρηση, και αυτή ήταν άλλωστε η αρχική μας πρόθεση. Οι κανόνες, οι οποίοι προσαρμόστηκαν προσφάτως, προβλέπουν σαφώς τη δυνατότητα χρήσης αυτού του ταμείου και σε περιπτώσεις εργαζομένων μικρών και μεσαίων επιχειρήσεων που δραστηριοποιούνται σε περιοχές ή τομείς που έχουν πληγεί από την κρίση. Επομένως, το ταμείο λειτουργεί χωρίς διακρίσεις και δεν αποβαίνει εις βάρος κανενός.
<P>
Θέλω δε να υπογραμμίσω ένα βασικό χαρακτηριστικό του ταμείου, που είναι ότι βοηθά περισσότερο άτομα παρά επιχειρήσεις και, ως εκ τούτου, δεν μπορούμε να θεωρήσουμε ότι λειτουργεί ως υποστηρικτικός μηχανισμός τεχνητής επιβίωσης των επιχειρήσεων οι οποίες δεν έχουν καμία πραγματική ελπίδα λειτουργίας με οικονομικούς όρους, το αντίθετο μάλιστα. Το ταμείο βοηθά ανθρώπους οι οποίοι έχουν απολυθεί να βρουν γρήγορα εργασία στους τομείς στους οποίους προσφέρονται θέσεις εργασίας. Κατά συνέπεια, είναι ένα ταμείο το οποίο, καταρχήν, υλοποιεί και διευκολύνει την αναδιάρθρωση.
<P>
Σε μία παρέμβαση διατυπώθηκαν ανησυχίες για ανισότητες λόγω φύλου, και νομίζω ότι επρόκειτο για την παρέμβαση της κ. Harkin. Αυτού του είδους η ανισότητα, η οποία εμφανίζεται όντως στο επίπεδο των εκθέσεων, αποδεικνύει απλώς ότι η κρίση, ιδίως στην πρώτη φάση της, έχει πλήξει ιδιαίτερα έντονα βιομηχανίες στις οποίες κυριαρχούν οι άνδρες εργαζόμενοι. Και σήμερα μιλάμε για την αυτοκινητοβιομηχανία και τον κλάδο των κατασκευών, με άλλα λόγια για δύο ανδροκρατούμενους κλάδους. Κατά συνέπεια, με βάση τα συνολικά στοιχεία, το ταμείο έχει προσφέρει περισσότερη βοήθεια σε άνδρες. " κρίση έχει μεταβάλει τη δομή της αγοράς εργασίας με συγκεκριμένο τρόπο, και επεσήμανα τη δήλωση του προέδρου Obama ο οποίος δήλωσε ότι, στα τέλη του τρέχοντος έτους, η πλειονότητα των εργαζομένων που δραστηριοποιούνται ενεργά στην αγορά εργασίας στις "νωμένες Πολιτείες θα είναι γυναίκες. Και στις "νωμένες Πολιτείες, λοιπόν, η κρίση έχει προκαλέσει πολύ έντονες συνέπειες σε κλάδους που κυριαρχούνται από άνδρες. Ως προς το συγκεκριμένο ερώτημα, δεν υφίσταται καμία ανισότητα λόγω φύλου στο σκεπτικό ή στη διάρθρωση του ταμείου.
<P>
Στη συζήτηση διατυπώθηκαν, φυσικά, και ορισμένες ιδέες σχετικά με το πώς θα μπορούσε να τροποποιηθεί και να βελτιωθεί το ταμείο. Οφείλω να ομολογήσω ότι η Επιτροπή δεν θεωρεί, βεβαίως, το ταμείο ως κάτι το αμετάβλητο που έχει αναδυθεί σαν την Παλλάδα Αθηνά από το κεφάλι του Δία. Είναι ένας ανθρώπινος θεσμός, ο οποίος μπορεί πάντοτε να βελτιωθεί βάσει της πείρας και του διαλόγου. Επομένως, κατά τη γνώμη μου, δεν υφίστανται ουσιώδη εμπόδια ως προς αυτό.
<P>
Ένα άλλο ζήτημα που τέθηκε αφορούσε τη συγκεκριμένη μέθοδο χρηματοδότησης, με άλλα λόγια την ενσωμάτωση του ταμείου στον προϋπολογισμό ως χωριστά στοιχεία του προϋπολογισμού. Το ζήτημα αυτό θα συζητηθεί ασφαλώς σε πολιτικό επίπεδο, από οικονομική όμως άποψη δεν κατέστη δυνατό να επιτευχθεί αποτέλεσμα κατ' αυτόν τον τρόπο και, κατά τη γνώμη μου, πάντως, το γεγονός ότι μπορέσαμε να κινητοποιήσουμε πόρους με μια διαφορετική αλλά αποτελεσματική μέθοδο είναι, καθαυτό, αξιοσημείωτο.
<P>
Κυρίες και κύριοι, επιτρέψτε μου να επισημάνω ότι είναι αναμφίβολα γεγονός ότι οι τροποποιημένοι κανόνες και η πίεση λόγω της κρίσης έχουν διαμορφώσει συνθήκες οι οποίες θα οδηγήσουν σε νέες παρόμοιες περιπτώσεις, όπως όμως επεσήμανα ήδη, η Επιτροπή αποδέχεται το βάρος των επιχειρημάτων που συνηγορούν υπέρ της άποψης ότι πρέπει να υιοθετηθεί μια κατά περίπτωση προσέγγιση, γι' αυτό και στο μέλλον θα εφαρμόσουμε τη συγκεκριμένη μέθοδο.
<P>
Εν κατακλείδι, ευχαριστώ τους βουλευτές της Επιτροπής Προϋπολογισμών, καθώς και όλες και όλους τους βουλευτές του ΕΚ που έχουν ασχοληθεί με αυτό το θέμα, διότι, όπως προέκυψε σαφώς από τη συζήτηση, έχουν εξεταστεί όλες οι επίμαχες πτυχές που εμφανίζονται σε κάθε απόφαση που χαρακτηρίζεται από παρόμοια πολυπλοκότητα. Κατά τη γνώμη μου, από τη συζήτηση και την πρόταση της Επιτροπής προκύπτει σαφώς ότι όλες αυτές οι υποθέσεις εμπίπτουν στο πεδίο εφαρμογής του Ταμείου Προσαρμογής στην Παγκοσμιοποίηση. Χαίρομαι, λοιπόν, που η συζήτησή σας επιβεβαίωσε την άποψη της Επιτροπής, και αναμένω ότι η ψηφοφορία θα ακολουθήσει την ίδια κατεύθυνση, ή τουλάχιστον αυτό ευελπιστώ.
<SPEAKER ID="155" NAME="Reimer Böge" LANGUAGE="DE">
Κυρία Πρόεδρε, δεν χρειάζεται να προσθέσω τίποτε στα όσα ανέφερε ο κ. Επίτροπος. Συμφωνώ με τα λεγόμενά του, κυρίως δε με τις καταληκτικές του παρατηρήσεις που αφορούν το θέμα της μελλοντικής ανάπτυξης του Ταμείου Προσαρμογής στην Παγκοσμιοποίηση σε σχέση με άλλα προγράμματα -και ειδικότερα με το Ευρωπαϊκό Κοινωνικό Ταμείο- για τα οποία, βεβαίως, θα διεξαγάγουμε μία ακόμη ζωηρή κοινή συζήτηση.
<P>
Είναι απολύτως σαφές ότι αυτό το Ταμείο Προσαρμογής στην Παγκοσμιοποίηση δεν μπορεί να ακυρώσει τις συνέπειες των διαρθρωτικών αλλαγών, ούτε μπορεί να αποδεχτεί και να υπερβεί τις προκλήσεις που παρουσιάζει η παγκοσμιοποίηση, αυτός άλλωστε δεν είναι ο σκοπός για τον οποίο δημιουργήθηκε. Ωστόσο, μπορεί οπωσδήποτε να βοηθήσει τα άτομα που πλήττονται, που αντιμετωπίζουν πρόβλημα απασχόλησης μετά την απόλυσή τους, και μπορεί να τους προσφέρει την ευκαιρία, μέσω της απόκτησης προσόντων, να αποκτήσουν και πάλι προοπτικές απασχόλησης και να βρουν δουλειά. Πρόκειται για ένα μέσο το οποίο, παρά τη συζήτηση σχετικά με την επικουρικότητα, που φυσικά και διαδραματίζει ρόλο στο πλαίσιο αυτό, πρέπει να το στηρίξουμε και να το χαιρετίσουμε ως συμπληρωματικό ταμείο σε όλα τα μέτρα που λαμβάνονται στο πλαίσιο του Ευρωπαϊκού Κοινωνικού Ταμείου, το οποίο έχουμε επίσης στη διάθεσή μας.
<P>
Στο σημείο αυτό, επιτρέψτε μου να προσθέσω ένα μόνο σχόλιο· είναι σίγουρο ότι υπάρχουν προγράμματα τόσο στους εθνικούς όσο και στον κοινοτικό προϋπολογισμό για τα οποία υπάρχουν περισσότεροι λόγοι να αμφισβητηθεί η χρησιμότητα των δαπανών απ' όσους υπάρχουν για ένα ταμείο το οποίο προσφέρει απευθείας βοήθεια σε άτομα τα οποία αντιμετωπίζουν μια δύσκολη αρχική κατάσταση.
<SPEAKER ID="156" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη.

<CHAPTER ID="006">
Η κατάσταση στο Θιβέτ (συζήτηση)
<SPEAKER ID="064" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την κατάσταση στο Θιβέτ.
<P>
Επί σειρά ετών το Ευρωπαϊκό Κοινοβούλιο υποστηρίζει σθεναρά την υπόθεση των ανθρωπίνων δικαιωμάτων στο Θιβέτ. Σε πολυάριθμα ψηφίσματα έχουμε ζητήσει τη διεξαγωγή εποικοδομητικού διαλόγου μεταξύ της κινεζικής ηγεσίας και του Δαλάι Λάμα καθώς και τον σεβασμό των ανθρωπίνων δικαιωμάτων του λαού του Θιβέτ.
<P>
Οι ενέργειές μας αυτές στηρίζονται στις αρχές και τις αξίες μας, αναπόσπαστο στοιχείο των οποίων είναι τα θεμελιώδη δικαιώματα: η αξιοπρέπεια όλων ανεξαιρέτως των ανθρώπων, καθώς και η έκφραση της πολιτισμικής και θρησκευτικής τους ταυτότητας τόσο σε ατομικό επίπεδο όσο και σε επίπεδο εθνικής κοινότητας είναι οι αξίες τις οποίες ενστερνιζόμαστε.
<P>
Τα γεγονότα στη Λάσα, την πρωτεύουσα του Θιβέτ, καθώς και σε άλλες κινεζικές πόλεις μετά τη 10η Μαρτίου είναι άκρως ανησυχητικά. Καταδικάζουμε κάθε μορφή βίας καθώς και τη δυσανάλογη χρήση του στρατού και της αστυνομίας.
<P>
(Χειροκροτήματα)
<P>
Καταδικάζουμε τους θανάτους ανθρώπων οι οποίοι ενεργούσαν με ειρηνικό τρόπο. Διακηρύσσουμε την αλληλεγγύη μας προς τον Δαλάι Λάμα, ο οποίος είναι σύμβολο ειρήνης, κατανόησης και διαλλαγής. Δεν δεχόμαστε να συνδέεται το όνομα του Δαλάι Λάμα με την τρομοκρατία.
<P>
(Χειροκροτήματα)
<P>
Δεν μπορούμε να επιτρέψουμε τη δαιμονοποίηση του Δαλάι Λάμα. Σε προσωπικό επίπεδο, θέλω να δηλώσω ότι, όσες φορές έχω συναντηθεί με τον Δαλάι Λάμα, η εντύπωση που αποκόμισα ήταν πάντα ενός προσώπου βαθύτατα προσηλωμένου στην ειρήνη, τη συμφιλίωση και τα ανθρώπινα δικαιώματα. Έχω κάθε εμπιστοσύνη και πίστη στον Δαλάι Λάμα και θέλω να σας μεταφέρω τον βαθύτατο σεβασμό και την εκτίμησή μου προς το πρόσωπό του. Καλώ λοιπόν την ηγεσία του Πεκίνου να διαπραγματευτεί με τον Δαλάι Λάμα και, διατηρώντας συγχρόνως την εδαφική ακεραιότητα της Κίνας, να καταλήξει σε μια συμφωνία η οποία θα σέβεται και θα εγγυάται την πολιτισμική και θρησκευτική ταυτότητα του λαού του Θιβέτ.
<P>
Ο Δαλάι Λάμα έχει αποδεχτεί την πρόσκλησή μας να μιλήσει ενώπιον του Ευρωπαϊκού Κοινοβουλίου στο πλαίσιο του ευρωπαϊκού έτους διαπολιτισμικού διαλόγου, και αυτό έχει προγραμματιστεί για τον προσεχή Δεκέμβριο.
<P>
Ελπίζω, όμως, ότι θα συμφωνήσετε μαζί μου ότι, ενόψει των πρόσφατων γεγονότων στο Θιβέτ, ο Δαλάι Λάμα είναι ευπρόσδεκτος στο Ευρωπαϊκό Κοινοβούλιο ανά πάσα στιγμή.
<P>
(Χειροκροτήματα)
<P>
Ο διάλογος και η συνεργασία μεταξύ της Ευρωπαϊκής Ένωσης και της Κίνας είναι προς το συμφέρον και των δύο πλευρών. " Κίνα είναι σπουδαίο έθνος και επιθυμούμε να συνεργαστούμε μαζί της στη βάση μιας εταιρικής σχέσης.
<P>
Σε λίγους μήνες η Κίνα θα φιλοξενήσει τους Ολυμπιακούς Αγώνες. Επιθυμούμε οι αγώνες αυτοί να είναι επιτυχημένοι. Εντούτοις, υπάρχουν ορισμένες προϋποθέσεις γι' αυτό: ο σεβασμός της πολιτισμικής και θρησκευτικής ταυτότητας του λαού του Θιβέτ, καθώς και η ελεύθερη και αμερόληπτη ειδησεογραφία πριν και κατά τη διάρκεια των αγώνων. Πρέπει συνεπώς να καταδικαστεί η εκδίωξη από το Θιβέτ των δημοσιογράφων και ανταποκριτών που βρίσκονταν εκεί.
<P>
Ως ένα από τα πρόσωπα που θα είχαν τη μεγάλη χαρά να παραστούν στην τελετή έναρξης των Ολυμπιακών Αγώνων στο Πεκίνο, μαζί με τους προέδρους των λοιπών θεσμικών οργάνων, θέλω, εδώ και τώρα, στη σύνοδο της ολομέλειας του Ευρωπαϊκού Κοινοβουλίου, να καταστήσω σαφές το εξής: κάθε υπεύθυνος πολιτικός πρέπει να αναρωτηθεί αν μπορεί να παραστεί στην τελετή έναρξης των αγώνων, εάν η κινεζική ηγεσία δεν επιδιώξει τον διάλογο και τον συμβιβασμό.
<P>
(Χειροκροτήματα)
<P>
Κυρίες και κύριοι, θέλουμε να συμβάλουμε ώστε οι αθλητές του κόσμου να μετάσχουν σε ελεύθερους και δίκαιους αγώνες στο Πεκίνο. Εντούτοις, οι αξίες και ο αυτοσεβασμός μας δεν θα μας επιτρέψουν να απεμπολήσουμε τις αρχές μας. Εμείς, στο Ευρωπαϊκό Κοινοβούλιο, έχουμε ιδιαίτερη ευθύνη σε αυτό το πλαίσιο.
<P>
(Οι βουλευτές, όρθιοι, χειροκροτούν)
<SPEAKER ID="065" NAME="Janez Lenarčič">
Προεδρεύων του Συμβουλίου. - (SL) Κυρίες και κύριοι, η Ευρωπαϊκή Ένωση παρακολουθεί με αγωνία την εξέλιξη της κατάστασης στο Θιβέτ και τις γειτονικές επαρχίες της Κίνας στις οποίες ζει μεγάλος πληθυσμός Θιβετιανών, όπως οι επαρχίες Τσινγκάι, Σετσουάν και Κανσού.
<P>
Οι εκπρόσωποι της Ευρωπαϊκής Ένωσης έχουν συχνές επαφές με εκπροσώπους της κινεζικής πλευράς από την πρώτη στιγμή της εκδήλωσης των ταραχών στο Θιβέτ. Ανταποκρινόμενοι στο αίτημα της Ευρωπαϊκής Ένωσης, οι κινέζοι ομόλογοί τους προσέφεραν στην τρόικα της ΕΕ την πρώτη ενημέρωση για τα γεγονότα της 15ης Μαρτίου στη Λάσα, την πρωτεύουσα του Θιβέτ. " κατάσταση στο Θιβέτ συζητήθηκε επίσης στη συνάντηση των εκπροσώπων της Ευρωπαϊκής Ένωσης με τον κινέζο υφυπουργό Εξωτερικών στις 17 Μαρτίου. Και οι δύο πλευρές συμφώνησαν στην εν λόγω συνάντηση ότι ο διάλογος σχετικά με τα γεγονότα στο Θιβέτ πρέπει να είναι συνεχής και ανοικτός.
<P>
Μετά το περιστατικό στην κινεζική πρεσβεία στις Βρυξέλλες, εκπρόσωποι της Ευρωπαϊκής Ένωσης προσκλήθηκαν για συνομιλίες με τον ίδιο αξιωματούχο στις 19 Μαρτίου. Λόγω των πολυάριθμων διαδηλώσεων στην Ευρώπη για τα γεγονότα στο Θιβέτ, ο εν λόγω αξιωματούχος απαίτησε να ζητηθεί συγγνώμη και να υπάρξει αποζημίωση σε περίπτωση πρόκλησης ζημιών σε κινεζικές πρεσβείες.
<P>
Στις αρχές της περασμένης εβδομάδας, στις 17 Μαρτίου, η Προεδρία εξέφρασε τη βαθιά ανησυχία της ενόψει πολλών ειδήσεων που είδαν το φως της δημοσιότητας σχετικά με τις ταραχές στο Θιβέτ. Εξέφρασε τα βαθύτατα συλλυπητήριά της στις οικογένειες των θυμάτων και υπογράμμισε ότι ζητεί από την κινεζική κυβέρνηση επείγουσες διευκρινίσεις σχετικά με την κατάσταση στο Θιβέτ.
<P>
" Προεδρία συνέστησε σε όλες τις πλευρές να ενεργήσουν με σύνεση. Κάλεσε την κινεζική κυβέρνηση να αποκηρύξει τη χρήση βίας κατά των διαδηλωτών και να αντιδράσει στις διαδηλώσεις σύμφωνα με τις διεθνώς αποδεκτές δημοκρατικές αρχές. Συγχρόνως, η Προεδρία κάλεσε τους διαδηλωτές να αποκηρύξουν επίσης τη χρήση βίας. Υπογράμμισε δε τη σημασία που αποδίδει στο δικαίωμα ελεύθερης έκφρασης και ειρηνικής διαμαρτυρίας.
<P>
Όπως γνωρίζουμε, η Ευρωπαϊκή Ένωση υποστηρίζει την εδαφική ακεραιότητα της Κίνας, επιδιώκει όμως ενεργά την ειρηνική συμφιλίωση μεταξύ των κινεζικών αρχών και του θρησκευτικού ηγέτη του Θιβέτ, Δαλάι Λάμα, και των εκπροσώπων του. Γι' αυτό στη δήλωσή μας ζητούμε από την κινεζική κυβέρνηση να ανταποκριθεί στις ανησυχίες των Θιβετιανών στο πλαίσιο του σεβασμού των ανθρωπίνων δικαιωμάτων. " Ευρωπαϊκή Ένωση ενθαρρύνει και τις δύο πλευρές να ξεκινήσουν εποικοδομητικό διάλογο. Ο διάλογος αυτός μπορεί να αποτελέσει το θεμέλιο μιας μόνιμης λύσης η οποία θα είναι αποδεκτή από όλους και θα σέβεται τον πολιτισμό, τη θρησκεία και την ταυτότητα του θιβετιανού λαού.
<P>
Εκτός από την προαναφερθείσα δήλωση της Προεδρίας, η Ευρωπαϊκή Ένωση κάλεσε την κινεζική κυβέρνηση να επιτρέψει την πρόσβαση διεθνών ανεξάρτητων μέσων ενημέρωσης στο Θιβέτ. Αυτό είναι ένα θέμα που αναφέρατε και εσείς ο ίδιος, κύριε Πρόεδρε. Οι Κινέζοι απορρίπτουν μέχρι στιγμής αυτή την πρόταση, υποστηρίζοντας ότι η πρόσβαση των μέσων ενημέρωσης θα επιτραπεί όταν αποκατασταθεί η ασφάλεια στο Θιβέτ. " διεθνής κοινότητα εξακολουθεί να μην είναι σε θέση να ενημερωθεί με αξιόπιστο τρόπο για τον αριθμό των νεκρών μεταξύ των θιβετιανών διαδηλωτών.
<P>
Στις πιο πρόσφατες συνομιλίες μας, οι κινεζικές αρχές δήλωσαν εμμέσως στη σλοβενική Προεδρία ότι, τις αμέσως επόμενες ημέρες, θα επιτρέψουν σε ομάδα ευρωπαίων δημοσιογράφων πρόσβαση στο Θιβέτ και ελευθερία μετάδοσης ειδήσεων. " Προεδρία ευελπιστεί ότι αυτό θα γίνει πράξη. Θέλω επίσης να υπογραμμίσω ότι έχουμε ζητήσει από τις κινεζικές αρχές διευκρινίσεις σχετικά με τη μελλοντική τύχη των διαδηλωτών οι οποίοι δεν είχαν παρουσιαστεί στις αρχές πριν από τα τέλη της προηγούμενης εβδομάδας. Απάντησαν ότι όσοι έχουν παραβιάσει την κινεζική νομοθεσία θα διωχθούν σύμφωνα με την ισχύουσα νομοθεσία.
<P>
" Ευρωπαϊκή Ένωση εξέφρασε την ανησυχία της ότι η περαιτέρω κράτηση διαδηλωτών οι οποίοι είχαν εκφράσει ειρηνικά τις απόψεις τους ενδέχεται να δημιουργήσει νέα ένταση μεταξύ των Θιβετιανών και των Χαν, δηλαδή της κινεζικής κοινότητας στο Θιβέτ. Συγχρόνως η ΕΕ υπογραμμίζει ότι η νομοθεσία περί εθνικής ασφάλειας δεν πρέπει να εφαρμόζεται κατά τρόπο που να περιορίζει τα ανθρώπινα δικαιώματα.
<P>
Κύριε Πρόεδρε, αναφερθήκατε επίσης στο ζήτημα της διεξαγωγής των Ολυμπιακών Αγώνων στην Κίνα. Οφείλω να υπογραμμίσω ότι, στην άτυπη υπουργική συνεδρίαση της περασμένης εβδομάδας στη Σλοβενία, οι υπουργοί Αθλητισμού της Ευρωπαϊκής Ένωσης, μαζί με τους προέδρους των εθνικών ολυμπιακών επιτροπών όλων των κρατών μελών, των χωρών των Δυτικών Βαλκανίων και της Νορβηγίας, ενέκριναν ομοφώνως δήλωση στην οποία υπογραμμίζουν τη σπουδαιότητα του ολυμπιακού κινήματος και των αξιών του για την προαγωγή και την υποστήριξη των ανθρωπίνων δικαιωμάτων. Συγχρόνως εξέφρασαν την αντίθεσή τους σε τυχόν μποϊκοτάρισμα των Ολυμπιακών Αγώνων. Δεν συζήτησαν το θέμα της συμμετοχής στην τελετή έναρξης.
<P>
" Προεδρία είναι της άποψης ότι τυχόν μποϊκοτάρισμα των Αγώνων ή άλλων αθλητικών διοργανώσεων κατά τη διάρκεια του έτους διαπολιτισμικού διαλόγου δεν θα αποτελούσε ενδεδειγμένη αντίδραση σε εκκρεμή πολιτικά ζητήματα. Δημιουργεί επίσης τον κίνδυνο να χάσουμε μια ευκαιρία για την προαγωγή του σεβασμού των ανθρωπίνων δικαιωμάτων.
<P>
Επιτρέψτε μου επίσης να δηλώσω ότι στη σύνοδο του Συμβουλίου Ανθρωπίνων Δικαιωμάτων στη Γενεύη εκφράστηκαν έντονες ανησυχίες σχετικά με την κατάσταση στο Θιβέτ. Στη συζήτηση σχετικά με τη δήλωση και το σχέδιο δράσης της Βιέννης, η Ευρωπαϊκή Ένωση κάλεσε και τις δύο πλευρές να αποφύγουν τη χρήση βίας και να σεβαστούν τα διεθνώς εγκεκριμένα πρότυπα προστασίας των ανθρωπίνων δικαιωμάτων.
<P>
Ο διάλογος μεταξύ της Ευρωπαϊκής Ένωσης και της Κίνας συνεχίζεται την εβδομάδα που διανύουμε. Σε χθεσινή τηλεφωνική συνομιλία, ο Δρ Rupel, Πρόεδρος του Συμβουλίου Γενικών Υποθέσεων και Εξωτερικών Σχέσεων της ΕΕ και υπουργός Εξωτερικών της Σλοβενίας, και ο κ. Yang Jeichi, υπουργός Εξωτερικών της Λαϊκής Δημοκρατίας της Κίνας, συζήτησαν μεταξύ άλλων θεμάτων την κατάσταση της θιβετιανής κοινότητας. Ο Δρ Rupel επανέλαβε στον κ. Yang την ελπίδα της Ευρωπαϊκής Ένωσης ότι οι κινεζικές αρχές και ο Δαλάι Λάμα ή οι εκπρόσωποί του θα ξεκινήσουν το ταχύτερο δυνατόν διάλογο. Κάλεσε συγχρόνως τις κινεζικές αρχές να απελευθερώσουν επειγόντως τους διαδηλωτές οι οποίοι εξέφρασαν τις απόψεις τους με ειρηνικό τρόπο.
<SPEAKER ID="066" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, χαίρομαι ιδιαίτερα που η συζήτηση αυτή πραγματοποιείται σήμερα διότι οι υπουργοί Εξωτερικών δεν έχουν ακόμα συζητήσει πώς ακριβώς πρέπει να χειριστούμε την κατάσταση. " σημερινή συζήτηση είναι επομένως πολύ επίκαιρη. Χαίρομαι επίσης που μου δίνεται η ευκαιρία να σας εκθέσω τις πρώτες σκέψεις μου επί του θέματος.
<P>
Όπως και εσείς, κύριε Πρόεδρε, τα μέλη της Επιτροπής ανησυχούμε επίσης βαθύτατα για τις ταραχές και τη βία στο Θιβέτ. Μας ανησυχούν οι πληροφορίες που λαμβάνουμε, σύμφωνα με τις οποίες έχουν σκοτωθεί ή τραυματιστεί πολλοί άνθρωποι, ενώ έχουν επίσης εκδηλωθεί φαινόμενα λεηλασιών και πρόκλησης πυρκαγιών. Αν και τα στοιχεία που αναφέρονται σχετικά με τον αριθμό των θυμάτων ποικίλλουν -όπως μόλις ανέφερε ο Πρόεδρος του Συμβουλίου- ένα πράγμα είναι σαφές: ο αριθμός των νεκρών ή τραυματιών φαίνεται να ανέρχεται σε εκατοντάδες. Εκφράζουμε λοιπόν τη συμπαράσταση και τα συλλυπητήριά μας σε όλα τα θύματα και στις οικογένειές τους. " βία δεν είναι ποτέ αποδεκτή και δεν πρόκειται να συμβάλει στην εξεύρεση μιας μόνιμης λύσης.
<P>
Καλούμε συνεπώς τις κινεζικές αρχές να επιδείξουν τη μέγιστη δυνατή συγκράτηση κατά την αντιμετώπιση των διαδηλωτών και ειδικότερα να μην χρησιμοποιούν βία κατά των συμμετεχόντων σε ειρηνικές διαδηλώσεις. " Επιτροπή απευθύνει έκκληση στην κινεζική κυβέρνηση να επιτρέψει την πρόσβαση ανεξάρτητων μέσων ενημέρωσης στην περιοχή. Θεωρώ ενθαρρυντικό το γεγονός ότι η κινεζική κυβέρνηση ενημέρωσε την Επιτροπή ότι διοργανώνει τώρα επίσκεψη εκπροσώπων του ξένου Τύπου, στην οποία θα μετέχουν και ευρωπαίοι ανταποκριτές, στο Θιβέτ για να καλύψουν την κατάσταση από τις 26 έως τις 28 Μαρτίου. Αυτό το στοιχείο είναι σημαντικό, καθώς η ανεξάρτητη διασταύρωση των γεγονότων είναι κρίσιμη για την κατανόηση της κατάστασης. Ευελπιστώ ότι τα διεθνή μέσα ενημέρωσης θα μπορέσουν να εργαστούν χωρίς περιορισμούς.
<P>
Θα συνεχίσουμε να παρακολουθούμε τις εξελίξεις εκ του σύνεγγυς. " Ευρωπαϊκή Ένωση υποστηρίζει σθεναρά την ειρηνική συμφιλίωση μεταξύ των κινεζικών αρχών και του Δαλάι Λάμα και των εκπροσώπων του. Μια μόνιμη λύση μπορεί να επιτευχθεί, όπως όλοι υποστηρίζουμε, μόνο με τη χρήση ειρηνικών μέσων και κατόπιν ειλικρινούς και ανοικτού διαλόγου. Ενθαρρύνουμε την κινεζική κυβέρνηση και τον Δαλάι Λάμα να ξεκινήσουν έναν τέτοιο εποικοδομητικό και ουσιαστικό διάλογο -έχει μεν πραγματοποιηθεί εκτεταμένος διάλογος, ο οποίος όμως δεν ήταν ουσιαστικός- με σκοπό την επίτευξη μιας βιώσιμης λύσης, η οποία θα είναι αποδεκτή από όλους και θα σέβεται πλήρως τον πολιτισμό, τη θρησκεία και την ταυτότητα του θιβετιανού λαού.
<P>
" Ευρωπαϊκή Ένωση υποστήριζε πάντα την κυριαρχία και την εδαφική ακεραιότητα της Κίνας, περιλαμβανομένης της περιοχής του Θιβέτ. Αυτό δεν σημαίνει όμως ότι η κατάσταση των ανθρωπίνων δικαιωμάτων στο Θιβέτ και την Κίνα εν γένει είναι αποκλειστικά εσωτερική υπόθεση. Τα θέματα αυτά απασχολούν ευλόγως τη διεθνή κοινότητα, γεγονός που υπογραμμίζει η ύπαρξη μέσων του διεθνούς δικαίου για την προστασία των ανθρωπίνων δικαιωμάτων για περισσότερο από μισό αιώνα.
<P>
Αποδίδουμε μεγάλη σημασία στο δικαίωμα έκφρασης, περιλαμβανομένου του δικαιώματος στην ειρηνική διαδήλωση χωρίς περιορισμούς. Καλούμε συνεπώς και τους διαδηλωτές να αποφύγουν εκδηλώσεις βίας.
<P>
Θα θίξουμε τα θέματα αυτά στην κινεζική πλευρά, μεταξύ άλλων και στον τακτικό διάλογό μας για τα ανθρώπινα δικαιώματα. Στο πλαίσιο του προσεχούς διαλόγου για τα ανθρώπινα δικαιώματα, έχει επίσης προταθεί η επόμενη επιτόπια επίσκεψη στην Κίνα να περιλαμβάνει επίσκεψη στο Θιβέτ. Οι πρόσφατες εξελίξεις ενισχύουν περαιτέρω τη σημασία αυτής της πρότασης.
<P>
Είμαι ενήμερη για τις διαδηλώσεις της περασμένης εβδομάδας μπροστά σε κτήρια κινεζικών διπλωματικών αποστολών, ορισμένες εκ των οποίων είχαν βίαιη εξέλιξη και οδήγησαν στην πρόκληση υλικών ζημιών, ενώ ορισμένες αποστολές αποκλείστηκαν από διαδηλωτές. Αυτό είναι ασφαλώς λυπηρό. Έχω ενημερωθεί ότι η κατάσταση έχει εξομαλυνθεί και είμαι βέβαιη ότι οι αρμόδιες αρχές των κρατών μελών της ΕΕ θα προστατέψουν τις κινεζικές αποστολές σύμφωνα με τη Σύμβαση της Βιέννης περί διπλωματικών σχέσεων.
<P>
Επιτρέψτε μου, τέλος, να πω λίγα λόγια για το θέμα των Ολυμπιακών Αγώνων. Θεωρούμε ότι οι Ολυμπιακοί Αγώνες δεν είναι πολιτικό γεγονός. Πρέπει όμως να διεξάγονται σε περιβάλλον που συνάδει με το μήνυμα της ειρήνης το οποίο συνδέεται αναπόσπαστα με το ολυμπιακό πνεύμα και σε ατμόσφαιρα ελευθερίας του λόγου και των μέσων ενημέρωσης.
<P>
Ασφαλώς, θα παρακολουθούμε όλοι προσεκτικά τις εξελίξεις τις προσεχείς ημέρες και εβδομάδες. Προς το παρόν, θεωρώ ότι το πλέον πιεστικό ζήτημα είναι το πώς θα μπορέσουμε να συνεργαστούμε στους κόλπους της Ευρωπαϊκής Ένωσης για να στείλουμε ένα ισχυρό και συνεπές μήνυμα στις κινεζικές αρχές και τους θιβετιανούς διαδηλωτές: ένα μήνυμα το οποίο θα συμβάλει στον τερματισμό των βιαιοτήτων και θα επιτυγχάνει την προσέγγιση των δύο πλευρών για τη διεξαγωγή πραγματικά ουσιαστικού διαλόγου.
<SPEAKER ID="067" NAME="Πρόεδρος">
Κυρίες και κύριοι, μόλις έλαβα μια επιστολή του Δαλάι Λάμα, στην οποία ευχαριστεί το Ευρωπαϊκό Κοινοβούλιο για την πρόσκληση που του απηύθυνε. Στην τελευταία παράγραφο, μου ζητεί να σας μεταφέρω το ακόλουθο μήνυμα:
<SPEAKER ID="068" NAME="Πρόεδρος">
"Επιθυμώ να σας ευχαριστήσω προσωπικά και να μεταφέρω, μέσω υμών, στους αξιότιμους βουλευτές του Ευρωπαϊκού Κοινοβουλίου την ειλικρινή εκτίμησή μου γι' αυτή τη χειρονομία συμπάθειας και στήριξης σε μια περίοδο κατά την οποία ο λαός του Θιβέτ δοκιμάζεται έντονα."
<SPEAKER ID="069" NAME="József Szájer">
εξ ονόματος της Ομάδας PPE-DE. - (HU) Κυρίες και κύριοι, οι Ολυμπιακοί Αγώνες είναι σύμβολο ειρήνης και συμφιλίωσης. Εμείς, οι πολίτες της Ευρώπης, πρέπει να επιδείξουμε σταθερή προσήλωση στις κοινές μας αξίες: τον σεβασμό στην ανθρώπινη αξιοπρέπεια, την ελευθερία και τα ανθρώπινα δικαιώματα. Δεν μπορούμε, φίλες και φίλοι, να παραμένουμε αδρανείς όταν μια κυβέρνηση δολοφονεί τους ίδιους τους πολίτες της.
<P>
Δεν μπορούμε να ανεχθούμε την κατάφωρη καταστρατήγηση των ανθρωπίνων και μειονοτικών δικαιωμάτων. Γι' αυτό η Ομάδα του Ευρωπαϊκού Λαϊκού Κόμματος (Χριστιανοδημοκράτες) απαιτεί να σταματήσουν οι κινεζικές αρχές τη βία και την τρομοκράτηση των πολιτών τους και του Δαλάι Λάμα, τις καλούμε δε να ξεκινήσουν ειρηνικό διάλογο με σκοπό τη συμφιλίωση και την αυτονομία του Θιβέτ.
<P>
Θεωρούμε ότι η Αυτού Αγιότητα ο Δαλάι Λάμα είναι φίλος μας και προσωπικότητα αδιαμφισβήτητου ηθικού κύρους, ενώ χαιρετίζουμε την υπεύθυνη στάση του κατά τα πρόσφατα γεγονότα. Χαιρετίζω δε την υπεύθυνη δήλωση του Hans-Gert Pöttering, του Προέδρου του Ευρωπαϊκού Κοινοβουλίου, ο οποίος ανέφερε ότι πρέπει να χρησιμοποιήσουμε όλα τα μέσα που έχουμε στη διάθεσή μας για να πιέσουμε τις διστακτικές κινεζικές αρχές να θέσουν τέρμα στη βία και να σεβαστούν τα ανθρώπινα και μειονοτικά δικαιώματα.
<P>
Κυρίες και κύριοι, όπως ανέφερα προηγουμένως, οι Ολυμπιακοί Αγώνες είναι σύμβολο ειρήνης και συμφιλίωσης, και αυτές τις αξίες πρέπει να συνεχίσουν να εκπροσωπούν. Οι Ολυμπιακοί Αγώνες είναι σύμβολο επιτυχίας της ανθρώπινης προσπάθειας και των αξιών που συνδέουν τους ανθρώπους μεταξύ τους, και πρέπει να συνεχίσουν να εκπροσωπούν αυτές τις αξίες.
<P>
Πιστεύουν στα σοβαρά οι κινεζικές αρχές, πιστεύουμε μήπως εμείς οι ίδιοι στα σοβαρά ότι είναι δυνατόν να συρρεύσουν αθλητές από όλο τον κόσμο και να συναγωνιστούν με ευχαρίστηση και αρμονία ενόσω η κυβέρνηση που φιλοξενεί τους Αγώνες δολοφονεί τους ίδιους τους πολίτες της; Πιστεύουν στα σοβαρά οι κινεζικές αρχές (...)
<P>
(Ζωηρά χειροκροτήματα)
<P>
Πιστεύουμε στα σοβαρά, κυρίες και κύριοι, ότι εμείς, ως άνθρωποι που αγαπούμε την ελευθερία, θα μπορέσουμε να σφίξουμε το χέρι ηγετών οι οποίοι με το άλλο χέρι κρατούν το πολυβόλο;
<P>
Κυρίες και κύριοι, η στιγμή δεν είναι ακόμη κατάλληλη για να ζητήσουμε το μποϊκοτάρισμα των αγώνων· οι Ολυμπιακοί Αγώνες απέχουν ακόμη πέντε μήνες. Πρέπει, ωστόσο, να διατυπώσουμε τη θέση μας με απόλυτη σαφήνεια: συγκεκριμένα, ότι καλούμε τις κινεζικές αρχές να σταματήσουν αμέσως την αυταρχική συμπεριφορά τους στο θέμα του Θιβέτ, η οποία υπονομεύει αυτή τη σπουδαία παγκόσμια αθλητική διοργάνωση. Πρέπει να σταματήσουν την αιματοχυσία, να τερματίσουν την παραβίαση των πολιτικών ελευθεριών -της ελευθεροτυπίας, της ελευθερίας του συνεταιρίζεσθαι και της θρησκευτικής ελευθερίας- και να πάψουν να απειλούν αυτόν τον άνθρωπο της ειρήνης, τον Δαλάι Λάμα.
<P>
(EN) Σταματήστε τη σφαγή, σταματήστε την παραβίαση των πολιτικών ελευθεριών, σταματήστε τις απειλές κατά του Δαλάι Λάμα!
<P>
(Χειροκροτήματα)
<SPEAKER ID="071" NAME="Pasqualina Napoletano">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, ελπίζω ότι θα είναι χρήσιμο να ακουστεί η φωνή του Ευρωπαϊκού Κοινοβουλίου για τα τραγικά γεγονότα στο Θιβέτ πριν από τη συνάντηση των ευρωπαίων υπουργών Εξωτερικών.
<P>
Είναι καταρχάς σημαντικό να αναλάβουμε δράση σύμφωνα με το αίτημα του Δαλάι Λάμα να μεταβεί στο Θιβέτ ανεξάρτητη επιτροπή η οποία θα γνωστοποιήσει στον κόσμο την αλήθεια και τις πραγματικές διαστάσεις αυτής της τραγωδίας. Υπάρχει επίσης το θέμα της κατάστασης πολυάριθμων κρατουμένων, καθώς και οι καταγγελίες για εξαφανίσεις ή χρήση βασανιστηρίων: πρέπει να ρίξουμε φως σε όλα αυτά τα θέματα.
<P>
Δεύτερον, η φοβερή κρίση των τελευταίων ημερών πρέπει να λειτουργήσει ως έναυσμα ώστε η διεθνής κοινότητα να επιδιώξει την εξεύρεση λύσης κατόπιν διαπραγματεύσεων, η οποία -σεβόμενη τα ψηφίσματα του Ο"Ε που ήδη υπάρχουν, παρότι κανείς δεν τα επικαλείται πλέον- θα επιτρέψει τον σεβασμό του πολιτισμού, της γλώσσας και της θρησκείας του λαού του Θιβέτ. Γι' αυτόν και για άλλους λόγους, ο πολιτικός ρόλος του Δαλάι Λάμα είναι αναντικατάστατος: πράγματι, είναι ο εγγυητής μιας ισορροπίας η οποία δεν ωθεί το ζήτημα του Θιβέτ μέχρι την πλήρη ανεξαρτησία, είναι όμως παρ' όλα αυτά ανυποχώρητος ως προς το θέμα των δικαιωμάτων του λαού του.
<P>
Όσο υπάρχει ακόμα καιρός, επιβάλλεται να εκτονωθεί η ένταση μεταξύ του κινεζικού εθνικισμού και του κινήματος για την ανεξαρτησία του Θιβέτ. Τα λόγια που απηύθυνε ο Δαλάι Λάμα στον λαό του, απειλώντας ακόμα και με παραίτηση, καταδεικνύουν τους κινδύνους που υπάρχουν. Γι' αυτό, αν οι κινεζικές αρχές επιθυμούν πραγματικά την ειρήνη, πρέπει να αποδεχτούν τον πολιτικό ρόλο του Δαλάι Λάμα και να ξεκινήσουν απευθείας διαπραγματεύσεις μαζί του. " ωμή καταστολή των τελευταίων ημερών καταδεικνύει ενδεχομένως ότι οι Κινέζοι έχουν λάβει τις αποφάσεις τους, αν όμως αυτή η απόφαση οδηγηθεί στα άκρα θα καταλήξει σε τραγωδία.
<P>
Τέλος, ως προς το θέμα των Ολυμπιακών Αγώνων, θέλω να πω τα εξής στις ευρωπαϊκές κυβερνήσεις: παρακαλώ, απαλλάξτε μας από το θέαμα του ποιος θα παρίσταται και ποιος δεν θα παρίσταται στους Αγώνες. Ο Δαλάι Λάμα έχει υποστηρίξει, αρκετά εύλογα, ότι τυχόν απομόνωση της Κίνας δεν πρόκειται να βοηθήσει ούτε την υπόθεση του Θιβέτ ούτε τη γενικότερη υπόθεση των ανθρωπίνων δικαιωμάτων. Φρονώ ότι είναι σφάλμα να λέμε ότι ο Δαλάι Λάμα δεν μπορεί να κάνει διαφορετικά, διότι αυτό θα σήμαινε ότι είναι ανειλικρινής, ενώ έχει αποδείξει το ακριβώς αντίθετο· τέτοιες δηλώσεις μπορούν μόνο να αποδυναμώσουν τη θέση του.
<P>
Το μήνυμα που θέλουμε να στείλουμε στο Συμβούλιο είναι το εξής: αναλάβετε τις ευθύνες σας, και παρουσιάστε ενιαίο μέτωπο· αυτό που χρειαζόμαστε δεν είναι μια χειρονομία αλλά μια μακροπρόθεσμη πολιτική. Μόνο έτσι θα αρχίσουμε να προσεγγίζουμε την Κίνα χωρίς τη σχιζοφρένεια που έχει οδηγήσει πολυεθνικές εταιρείες, στις οποίες περιλαμβάνονται και ευρωπαϊκές, να αντιδρούν στην πρόοδο όσον αφορά τα συνδικαλιστικά δικαιώματα, και θα στείλουμε στις κινεζικές αρχές το σαφές μήνυμα ότι μια μεγάλη οικονομική και εμπορική δύναμη έχει υποχρεώσεις τόσο στο εσωτερικό όσο και στο εξωτερικό μέτωπο· και αυτό ισχύει πριν, μετά, αλλά και κατά τη διάρκεια των Ολυμπιακών Αγώνων.
<SPEAKER ID="072" NAME="Marco Pannella">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, πριν από 70 χρόνια -δεν μπορώ να αναφέρω τον ακριβή αριθμό ημερών- η Ευρώπη, η Ευρώπη των εθνικών κρατών, δήλωσε ότι δεν μπορούσε και δεν επρόκειτο να πεθάνει για το Ντάντσιχ, αυτή η δειλή Ευρώπη, αυτή η αντιφιλελεύθερη -αν και επισήμως αντιφασιστική- Ευρώπη, στο σύνολό της, ήταν συνυπεύθυνη για έναν από τους πιο φρικτούς πολέμους της Ιστορίας, γι' αυτές τις πληγές στο πρόσωπο της ανθρωπότητας.
<P>
Σήμερα, με διαφορετικούς τρόπους, δεν θέλουμε να πεθάνουμε για το Νταρφούρ, δεν θέλαμε να πεθάνουμε για τη Γιουγκοσλαβία και δεν θέλουμε να πεθάνουμε για το Θιβέτ. Αυτή η Ευρώπη είναι στην πραγματικότητα η Ευρώπη των εθνικών κρατών. Κοιτάξτε για λίγο ξανά τον Spinelli και διαβάστε το μανιφέστο του Ventotene, ακούστε τα λόγια του Δαλάι Λάμα και θα δείτε ότι η επιλογή της αυτονομίας, η στάση του "ελεύθερου Θιβέτ για μια ελεύθερη Κίνα", αντιπροσωπεύει όλα όσα συνιστούν την Ευρώπη που τώρα χάνουμε: την ευρωπαϊκή μας πατρίδα, την οποία, δυστυχώς, μετατρέπουμε τώρα για μια ακόμη φορά σε Ευρώπη εθνικών κρατών.
<P>
Πιστεύω λοιπόν ότι οφείλουμε να παραδεχτούμε ότι ο κ. Σολάνα έπρεπε να σιωπήσει· έχει ήδη δηλώσει: "θα παραστώ στην τελετή έναρξης". Ένα άλλο σημαντικό στοιχείο είναι ο ρεαλισμός που επέδειξαν ο Δαλάι Λάμα και ο Karma Chophel, ο οποίος μας δίνει να καταλάβουμε ότι δεν πρέπει να εγείρουμε το καταστροφικό πρόβλημα της μη συμμετοχής στους Ολυμπιακούς, αλλά να αναλάβουμε δράση με τη μορφή της μη νομιμοποίησης της τελετής έναρξης. Πρέπει να πούμε, διά του κ. Σολάνα, "sic stantibus rebus", δεν πρόκειται να παραστούμε, αντί να συνεχίζουμε να παρουσιάζουμε αυτή τη θλιβερή εικόνα. Για μια ελεύθερη Κίνα, για μια ελεύθερη Ευρώπη, ελευθερία στο Θιβέτ!
<SPEAKER ID="073" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, νομίζω ότι είχαμε όλοι την ελπίδα ότι, ενόψει των Ολυμπιακών Αγώνων, η Κίνα θα αποδείκνυε ότι η ανάπτυξη της δεν ήταν απλώς η ανάπτυξη μιας μεγάλης οικονομικής και εμπορικής δύναμης, αλλά επίσης ενός έθνους ικανού να εισέλθει σε μια νέα εποχή βασισμένο στον σεβασμό των ανθρωπίνων δικαιωμάτων τα οποία έχουν τόσο συχνά καταστρατηγηθεί, και ως εκ τούτου ενός έθνους έτοιμου να αναγνωρίσει τις ατομικές ελευθερίες που ακόμη και σήμερα δεν γίνονται σεβαστές.
<P>
Αρκετές φορές τα τελευταία χρόνια το κινεζικό Κογκρέσο αναφέρθηκε στην ανάγκη δημιουργίας μιας αρμονικής κοινωνίας, όμως τα λόγια αυτά έχουν παραμείνει νεκρό γράμμα. Όσον αφορά το Θιβέτ, τίποτε δεν έχει επιτευχθεί με την αυτονομία που εγγυάται μια συμφωνία μεταξύ των δύο μερών σχετικά με την ελευθερία της έκφρασης και της θρησκευτικής λατρείας. Απεναντίας, η καταπίεση επιτάθηκε, εκατοντάδες άνθρωποι έχουν χάσει τη ζωή τους, εκατοντάδες έχουν τραυματιστεί, ενώ έχουν εξαφανιστεί τόσο μοναχοί όσο και πολίτες.
<P>
" Ευρωπαϊκή Ένωση, καταδικάζοντας απερίφραστα τα όσα έχουν συμβεί, πρέπει να αντιδράσει με κατάλληλες πολιτικές πρωτοβουλίες. Αν οι κινεζικές αρχές αρνηθούν να ξεκινήσουν εποικοδομητικό διάλογο με τους Θιβετιανούς και να ρίξουν αμέσως φως στις υποθέσεις των εξαφανίσεων ανθρώπων, θα καταστεί αναγκαία η επανεξέταση των οικονομικών συμφωνιών και των συμφωνιών συνεργασίας μεταξύ της ΕΕ και της Κίνας. " παρουσία πολιτικών αξιωματούχων στην τελετή έναρξης των Ολυμπιακών Αγώνων είναι νοητή μόνον εφόσον διασφαλιστούν εκ των προτέρων η προστασία των ανθρωπίνων δικαιωμάτων, η διερεύνηση των υποθέσεων εμπορίας οργάνων καταδικασθέντων σε θάνατο, η απελευθέρωση των θιβετιανών μοναχών και πολιτών, καθώς και η έναρξη διαλόγου με τον Δαλάι Λάμα.
<SPEAKER ID="074" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κύριε Πρόεδρε, επί 10 χρόνια οι ηγέτες της Ευρώπης μετέχουν στους Ολυμπιακούς Αγώνες της Αδιαφορίας: ποιος μπορεί να τρέξει γρηγορότερα για να εξασφαλίσει συμβόλαια, ποιος μπορεί να πηδήξει ψηλότερα για να υπερπηδήσει το θέμα των ανθρωπίνων δικαιωμάτων και ποιος μπορεί να πετάξει ταχύτερα πάνω από την καταπίεση στο Θιβέτ. Αυτό συμβαίνει τα τελευταία 10 χρόνια!
<P>
Οι Ολυμπιακοί Αγώνες σε μια δικτατορία είναι πολιτική πράξη, είτε μας αρέσει είτε όχι, είτε το προβλέπουν οι νόμοι είτε όχι. Τι κάνουμε σε μια τέτοια περίπτωση; " διεξαγωγή των Ολυμπιακών Αγώνων στη Γερμανία το 1936 ήταν μια πολιτική πράξη για την οποία εκφράζουμε τώρα τη λύπη μας. Τι κάνουμε λοιπόν σε μια τέτοια περίπτωση;
<P>
Πρώτον, η Ευρωπαϊκή Ένωση και όλοι οι ηγέτες της πρέπει σε αυτή την περίπτωση να αρνηθούν να παραστούν στην τελετή έναρξης των Ολυμπιακών Αγώνων. Αυτό είναι ένα πολιτικό μήνυμα, μια πολιτική πράξη την οποία πρέπει να στηρίξουμε.
<P>
(Χειροκροτήματα)
<P>
Δεύτερον, αυτοί οι Ολυμπιακοί Αγώνες θα διεξαχθούν. Πριν από σαράντα χρόνια, Αφρικανοαμερικανοί ύψωσαν διαμαρτυρόμενοι τις σφιγμένες γροθιές τους και, αν σήμερα ένας Αφρικανοαμερικανός έχει την ευκαιρία να γίνει ίσως Πρόεδρος των "νωμένων Πολιτειών της Αμερικής, αυτό οφείλεται εν μέρει σε τέτοιες ενέργειες κατά τη διάρκεια των Ολυμπιακών Αγώνων. Αυτό οφείλουμε να το αναγνωρίσουμε.
<P>
(Χειροκροτήματα)
<P>
Λέω λοιπόν "ναι" στις αθλήτριες και τους αθλητές που ενεργούν επίσης ως πολιτικοί αγωνιστές: πρέπει να τους επιτραπεί να εκφραστούν ελεύθερα στους Ολυμπιακούς Αγώνες. Λέω "ναι" στους πολιτικούς αγωνιστές δημοσιογράφους: πρέπει να παρακολουθούν τους αθλητές στο τρέξιμο, το άλμα ή την κολύμβηση, αλλά και, με λευκές, κόκκινες, μαύρες και κάθε άλλου είδους σημαίες, πρέπει να κάνουν την πλατεία Τιενανμέν χώρο ελευθερίας, όπου οι άνθρωποι θα μπορούν να εκφραστούν όπως οι ίδιοι επιλέγουν.
<P>
Τρίτον, οι θεατές πρέπει να είναι πολιτικά συνειδητοποιημένοι θεατές: πρέπει να προσέλθουν στους Ολυμπιακούς Αγώνες για να παρακολουθήσουν τους αθλητές των χωρών τους στο άλμα, το τρέξιμο ή την κολύμβηση, χωρίς όμως να θέλουν να δουν να κρέμονται από τους λαιμούς τους χρυσά μετάλλια και να είναι τα παπούτσια τους βουτηγμένα στο αίμα. Αυτή είναι η πραγματικότητα στο Πεκίνο σήμερα!
<P>
Σήμερα είναι η σειρά του Θιβέτ και όχι απλώς των αγωνιστών υπέρ των ανθρωπίνων δικαιωμάτων, αλλά και των αγωνιστών υπέρ του περιβάλλοντος. Αύριο ή μεθαύριο θα είναι η απόφαση για τον Χου Για, και ποιος ξέρει ποια ποινή θα του επιβληθεί. Γιατί; Επειδή ήταν αγωνιστής υπέρ των ανθρωπίνων δικαιωμάτων και υπέρ του περιβάλλοντος. Επειδή η τάξη βασιλεύει στο Πεκίνο. Στην Κίνα πραγματοποιούνται εκατοντάδες συλλήψεις. Ως Πράσινοι, θέλουμε όλοι όσοι θα επισκεφθούν το Πεκίνο -και το λέω αυτό όπως ελέχθη πριν από 40 χρόνια- να δημιουργήσουν χάος, να εκφραστούν, να πουν "ναι" στους Ολυμπιακούς αλλά και "ναι" στην ελευθερία, και να πουν ότι οι Κινέζοι πρέπει να καταλάβουν, αλλιώς θα μετανιώσουν που θέλησαν να φιλοξενήσουν τους Ολυμπιακούς. Αν βασιλεύσει η τάξη στο Πεκίνο, αν όλοι παραμείνουν σιωπηλοί, αν όλος ο κόσμος μιμηθεί τη συμπεριφορά των Διεθνών Ολυμπιακών Επιτροπών, θα νικήσει η δικτατορία στο Πεκίνο και στο Θιβέτ. Αν οι άνθρωποι μιλήσουν ανοικτά, αν επιτρέψουμε την αλογόκριτη πρόσβαση στο Διαδίκτυο, σας διαβεβαιώ ότι θα πρόκειται για σπουδαία νίκη των Ολυμπιακών Αγώνων, του αθλητισμού και της δημοκρατίας, διότι ο αθλητισμός και η δημοκρατία πρέπει να συνδέονται στενά· ειδάλλως, το τρέξιμο, το άλμα ή η κολύμβηση είναι μάταια.
<P>
(Χειροκροτήματα)
<SPEAKER ID="075" NAME="Vittorio Agnoletto">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, η προστασία των ανθρωπίνων δικαιωμάτων στην Κίνα δεν αρχίζει ούτε τελειώνει με τους Ολυμπιακούς. Δεν περιμέναμε τους Ολυμπιακούς για να καταδικάσουμε αυστηρά την κινεζική κυβέρνηση για την άρνησή της να σεβαστεί τα ανθρώπινα δικαιώματα και τις δημοκρατικές εγγυήσεις.
<P>
Υπενθυμίζω ότι καταψηφίσαμε προσφάτως στο Σώμα την πρόταση της Δεξιάς και των Συντηρητικών να αρθεί η απαγόρευση της πώλησης όπλων στην Κίνα. Και σε εκείνη την περίπτωση, το υπόβαθρο του αιτήματος ήταν η επιθυμία πολλών δυτικών κυβερνήσεων να μην υπονομεύσουν τις συναλλαγές τους με το Πεκίνο. Το ίδιο κίνητρο ώθησε προσφάτως τον Πρόεδρο Μπους να διαγράψει την Κίνα από τον κατάλογο των χωρών που διαπράττουν τις σοβαρότερες παραβιάσεις των ανθρωπίνων δικαιωμάτων. Δυστυχώς, οφείλουμε να παραδεχτούμε ότι το λατινικό ρητό "pecunia non olet" ("το χρήμα δεν έχει μυρωδιά") παραμένει εξαιρετικά προσφιλές στις κυβερνήσεις μας.
<P>
Θα είχε νόημα να μποϊκοτάρουμε τους Ολυμπιακούς αν η Δύση ήταν πραγματικά διατεθειμένη να δώσει απόλυτη προτεραιότητα στον σεβασμό των ανθρωπίνων δικαιωμάτων στις διεθνείς σχέσεις, σε μια τέτοια περίπτωση όμως η Ευρωπαϊκή Ένωση δεν θα είχε απλώς αντισταθεί στην ιδέα της διενέργειας των Ολυμπιακών στην Κίνα· θα είχε προ πολλού συμπεριλάβει μια ρήτρα "σεβασμού των ανθρωπίνων δικαιωμάτων" ως δεσμευτική προϋπόθεση στις εμπορικές συμφωνίες με τη χώρα αυτή. Τίποτε από αυτά δεν έχει συμβεί, και η βασική επιδίωξη είναι ακόμη και σήμερα να προστατευθούν τα συμφέροντα των μεγάλων δυτικών πολυεθνικών. Μάλιστα, η αξία των εμπορικών συναλλαγών μεταξύ των "νωμένων Πολιτειών και της Κίνας ανέρχεται σε 167 δισ. δολάρια, ενώ μεταξύ της Ευρωπαϊκής Ένωσης και της Κίνας σε 190 δισ. δολάρια· επιπλέον, 24 εκατομμύρια κινέζοι εργαζόμενοι απασχολούνται σε θυγατρικές ξένων επιχειρήσεων.
<P>
Γι' αυτό οι μεγαλύτερες δυνάμεις του πλανήτη θεωρούν ότι πρέπει να στηριχθούν στην Κίνα ως σωσίβια λέμβο των οικονομιών τους και να ανεχτούν τις παραβιάσεις των θεμελιωδών δικαιωμάτων που διαπράττει. Ο κινεζικός καπιταλισμός είχε πεισθεί ότι η επί σειρά ετών οικονομική μεγέθυνση θα αποδυνάμωνε τις αποσχιστικές φωνές, όμως αυτό δεν επαληθεύτηκε, πρωτίστως επειδή οι Κινέζοι δεν έκαναν ποτέ τον κόπο να ρωτήσουν τους Θιβετιανούς ποιο μοντέλο οικονομικής μεγέθυνσης προτιμούν.
<P>
Εντούτοις, το Θιβέτ δεν είναι επ' ουδενί το μόνο παράδειγμα της άρνησης της Κίνας να σεβαστεί τα ανθρώπινα δικαιώματα. Παρακολουθούμε καθημερινά το κλείσιμο πολλών δημοφιλών εφημερίδων και διεθνών ιστοτόπων, την επίταση των διακρίσεων εις βάρος μεταναστών εργαζομένων προερχόμενων από αγροτικές περιοχές, χιλιάδες εκ των οποίων αποκλείονται, για παράδειγμα, από το σύστημα ασφάλισης υγείας, καθώς και χιλιάδες μέλη προτεσταντικών, ρωμαιοκαθολικών και ανεπίσημων εκκλησιών που φυλακίζονται και βασανίζονται, για να μην αναφέρουμε την καταπίεση της κοινότητας των Ουιγούρων, τα στρατόπεδα καταναγκαστικής εργασίας και τη θανατική ποινή, η οποία συνεχίζει ακόμη να εφαρμόζεται ως τιμωρία για περίπου 68 μη βίαια οικονομικά εγκλήματα.
<P>
Οι συμβολικές ενέργειες δεν είναι βεβαίως κακές, από μόνες τους όμως εξυπηρετούν μόνο στο να καθησυχάζουμε τις συνειδήσεις μας. Είμαστε πεπεισμένοι ότι οι μήνες που θα μεσολαβήσουν μέχρι τους Ολυμπιακούς προσφέρουν μια μοναδική ευκαιρία στη διεθνή κοινότητα, και ειδικότερα στην Ευρωπαϊκή Ένωση, να υποχρεώσει την κυβέρνηση του Πεκίνου -όχι μόνο διπλωματικά, αλλά και μέσω ειδικών πρωτοβουλιών που θα σχετίζονται με το εμπόριο- να απελευθερώσει το σύνολο των συλληφθέντων, να εγγυηθεί την ανεξάρτητη πρόσβαση των μέσων ενημέρωσης στο Θιβέτ, και να ξεκινήσει διαπραγματεύσεις τόσο με το εξόριστο κοινοβούλιο του Θιβέτ όσο και με τα πολιτικά κινήματα που ηγούνται των διαδηλώσεων στην περιοχή, με σκοπό την επίτευξη μιας ειρηνικής, διπλωματικής, συναινετικής λύσης που θα σέβεται τα δικαιώματα και τις επιλογές του λαού του Θιβέτ.
<SPEAKER ID="076" NAME="Patrick Louis">
εξ ονόματος της Ομάδας IND/DEM. - (FR) Κύριε Πρόεδρε, κυρίες και κύριοι, εδώ και ώρες η επίσημη κινεζική προπαγάνδα υποστηρίζει ότι η κατάσταση στο Θιβέτ βρίσκεται ξανά υπό έλεγχο. Οι δηλώσεις αυτές, όπως γνωρίζουμε, συγκαλύπτουν μια αιματηρή καταστολή.
<P>
" αντίδραση των ευρωπαϊκών αρχών είναι διπλά αποκρουστική. Πρώτον, παρότι οφείλουμε να επικροτήσουμε το γεγονός ότι ο Πρόεδρος Sarkozy εκφράζεται ολοένα και πιο ανοικτά και δεν αποκλείει το μποϊκοτάρισμα των Ολυμπιακών Αγώνων, η στάση του υπουργού Εξωτερικών του είναι περισσότερο από αμφιλεγόμενη. Ο Bernard Kouchner έχει χρησιμοποιήσει επανειλημμένα τη φράση "οι κινέζοι φίλοι μας". Δεν γνωρίζει ότι αυτή η αιματοβαμμένη δικτατορία καταστρατηγεί τα ανθρώπινα δικαιώματα και απειλεί τη θιβετιανή εθνική ταυτότητα; Δεν γνωρίζει πόσο μεγάλος είναι ο αριθμός των πολιτικών κρατουμένων, περιλαμβανομένου του Panchen Lama, που είναι ο νεότερος πολιτικός κρατούμενος στον κόσμο; Οφείλουμε να αναρωτηθούμε: είναι πλέον σωστό να μιλά εξ ονόματος της χώρας για θέματα ανθρωπίνων δικαιωμάτων;
<P>
Από τη δυναστεία των Χαν, οι Κινέζοι πιστεύουν ότι είναι ανώτεροι από τον υπόλοιπο κόσμο. Το κομμουνιστικό καθεστώς έχει επιδεινώσει περαιτέρω αυτή τη στάση υποστηρίζοντας μια ιδεολογία η οποία καταστέλλει όλα τα ατομικά ή κοινωνικά αιτήματα και, κυρίως, όλα τα εθνικά αιτήματα.
<P>
Στην Ασία, όπως και στην Ευρώπη, οι αυτοκρατορίες και ο εθνικισμός είναι εχθροί του έθνους. Αυτός είναι ο δεύτερος λόγος για τον οποίο οφείλω να εκφράσω τη φρίκη μου. Οι ευρωπαίοι ηγέτες είναι ένοχοι διότι τηρούν στάση αναμονής έναντι της κρίσης στο Θιβέτ: οι ίδιοι άνθρωποι που αναγνώρισαν χωρίς δεύτερη σκέψη την ανεξαρτησία του Κοσσυφοπεδίου μόλις πριν από λίγες εβδομάδες. Επιβάλλοντας την ξεκάθαρη, απλή και άμεση ανεξαρτησία αυτής της σερβικής επαρχίας, που είναι λίκνο της ιστορικής και πνευματικής κληρονομιάς των Σέρβων, οι Ευρωπαίοι και οι Αμερικανοί διακινδύνεψαν να προκαλέσουν σοβαρές αντιδράσεις και να επιτρέψουν την ανάπτυξη μιας ανακόλουθης διεθνούς πολιτικής. Οι πολιτικές για το Κοσσυφοπέδιο και το Θιβέτ δημιουργούν την εικόνα απαράδεκτων "δύο μέτρων και σταθμών", τα οποία καταστρέφουν την πίστη των πολιτών στη διπλωματική δράση.
<P>
Εν κατακλείδι, αν δεν λάβουμε υπόψη τις εθνικές κληρονομιές και παραδόσεις, αν δεν εγγυηθούμε τη δίκαιη αντιμετώπιση των δικαιωμάτων των λαών, διατρέχουμε τον κίνδυνο να καταλήξουν οι επίσημες διακηρύξεις μας υπέρ των ανθρωπίνων δικαιωμάτων απλά ευχολόγια που στερούνται κάθε ουσία. Λέω λοιπόν: ζήτω η Ευρώπη των ελεύθερων εθνών, ζήτω το ελεύθερο Θιβέτ, ζήτω ένας κόσμος ελεύθερων εθνών!
<SPEAKER ID="077" NAME="Bruno Gollnisch" AFFILIATION="NI">
(FR) Κύριε Πρόεδρε, κυρίες και κύριοι, πριν από 113 χρόνια ο περίφημος γάλλος σοσιαλιστής ηγέτης Jean Jaurès έγραψε ότι ο καπιταλισμός κρύβει στα σπλάχνα του τον σπόρο του πολέμου, όπως τα σύννεφα προμηνύουν την καταιγίδα. Προσωπικά θα έλεγα ότι ο κομμουνισμός συνοδεύεται από την καταπίεση όπως ακριβώς και τα σύννεφα φέρνουν τη βροχή. Ως εκ τούτου, από τον Μάο και μετά, η Κίνα είναι υποδουλωμένη επί 60 χρόνια σε μια από τις φοβερότερες δικτατορίες στην ιστορία της ανθρωπότητας, παρ' όλα αυτά όμως ο Μάο εξακολουθεί να λατρεύεται και να επευφημείται ενθουσιωδώς από μεγάλο μέρος της ευρωπαϊκής ιντελιγκέντσιας, περιλαμβανομένων του άλλοτε μαθητευόμενου μάγου και τωρινού υπουργού της Γαλλίας Bernard Kouchner, του φιλοσόφου André Glucksmann και πολλών άλλων μαοϊστών, γεγονός που έπρεπε να είναι αρκετό για να απαξιωθούν τα επαναστατικά εγχειρήματα του 1968.
<P>
Πράγματι, κύριε Cohn-Bendit, δεν ήμασταν πολλοί τις δεκαετίες του 1960 και του 1970 όσοι αντιστεκόμασταν τότε στους φίλους σας και στην επαναστατική τους σκέψη και απορρίπταμε την υποδούλωση των λαών της Ασίας στον μαρξισμό που τόσο εκθείαζαν οι φίλοι σας. Σήμερα το δίχτυ έχει σφίξει κάπως από οικονομική άποψη και η πρόοδος που συντελέστηκε σε σύντομο χρονικό διάστημα από τους Κινέζους, μια από τις πιο ευφυείς και εργατικές φυλές στον κόσμο, συνέβαλε στο να συγκαλυφθεί η πολιτική πραγματικότητα, η οποία συνίσταται στο ότι η χώρα δεν παύει να είναι μια δικτατορία: χωρίς ελευθερία, χωρίς πραγματικές εκλογές που να αντιπροσωπεύουν τη βούληση του πληθυσμού, χωρίς ανεξάρτητο δικαστικό σύστημα, αλλά με διώξεις, φυλακίσεις και εκτελέσεις πολιτικών, πνευματικών ή θρησκευτικών διαφωνούντων.
<P>
Όπως οι Μογγόλοι της Έξω Μογγολίας, οι Ουιγούροι ή ο τουρκμενικός πληθυσμός της επαρχίας Ξινγιάνγκ, έτσι και το Θιβέτ υποφέρει την ίδια καταπίεση που αποβλέπει στην καταστροφή της ταυτότητάς του. Ωστόσο, όλες οι πτυχές της διακρίνουν αυτή την ταυτότητα από την κινεζική ταυτότητα: ο λαός, η γλώσσα, η γραφή, οι παραδόσεις, η πνευματικότητα. Στην περίπτωση του Θιβέτ, δυστυχώς, υπάρχει μόνο στρατιωτική κατοχή και πολιτική καταπίεση· υπάρχει επίσης μετανάστευση. Προηγουμένως διαμαρτυρηθήκατε για την αναφορά στο Κοσσυφοπέδιο, όμως πολυδιάστατα ζητήματα όπως του Κοσσυφοπεδίου και του Θιβέτ έχουν ένα κοινό στοιχείο: είναι οι συνέπειες της μεταναστευτικής πολιτικής στον γηγενή πληθυσμό. Οι συνέπειες αυτές είναι φοβερές, το χειρότερο όμως είναι ότι, αντί να αρκεστούμε στο να υποκρινόμαστε ότι αυτή η πραγματικότητα δεν υφίσταται, επιτρέψαμε την έναρξη της ίδιας διαδικασίας σε πολλές περιοχές και της δικής μας επικράτειας.
<SPEAKER ID="078" NAME="Charles Tannock" AFFILIATION="PPE-DE">
(EN) Κύριε Πρόεδρε, η πρόσφατη ωμή καταστολή των θιβετιανών διαδηλωτών προκαλεί ελάχιστη έκπληξη, ενόψει της μακράς ιστορίας πλήρους περιφρόνησης των ανθρωπίνων δικαιωμάτων και των δημοκρατικών ελευθεριών από τη Λαϊκή Δημοκρατία της Κίνας. Εδώ, βεβαίως, καλούμε όλοι τις αρχές του Πεκίνου να επιδείξουν τη μέγιστη δυνατή αυτοσυγκράτηση και να σεβαστούν την πολιτισμική αυτονομία και τον μοναδικό τρόπο ζωής του λαού του Θιβέτ, και να σταματήσουν να δαιμονοποιούν τον Δαλάι Λάμα.
<P>
" Κίνα κατέχει τη θλιβερή πρωτιά της εκτέλεσης περισσότερων ανθρώπων από οποιαδήποτε άλλη περιοχή του κόσμου, περιλαμβανομένων εκτελέσεων για λεγόμενα "οικονομικά εγκλήματα". Καταπιέζει τις μη αναγνωρισμένες θρησκευτικές μειονότητες και πιστεύει στην κρατική λογοκρισία, περιλαμβανομένης της λογοκρισίας του Διαδικτύου, στην οποία, προς καταισχύνη του, το Google είναι συνένοχο. Εντούτοις, η οικονομική ισχύς και η παγκόσμια σημασία της Κίνας στον τομέα της ασφάλειας σημαίνει ότι οι ηγέτες της ΕΕ, όπως ο πρωθυπουργός του "νωμένου Βασιλείου, κ. Brown, στην πρόσφατη επίσκεψή του στο Πεκίνο, διστάζουν να θίξουν τέτοια ζητήματα ενώπιον των αρχών επειδή φοβούνται μήπως θέσουν σε κίνδυνο τις ξένες επενδύσεις. Παρά ταύτα, πολλοί -σε αυτό το Σώμα και αλλού- ζητούν τώρα, ευλόγως, την αποχή από την τελετή έναρξης των Ολυμπιακών Αγώνων του Πεκίνου, αν όχι την πλήρη αποχή από τους ίδιους τους Αγώνες.
<P>
Εκείνο που προκαλεί μεγαλύτερη έκπληξη, κατά τη γνώμη μου, είναι τα δύο μέτρα και σταθμά της Δύσης. Τον περασμένο μήνα, πολλά κράτη μέλη της ΕΕ και οι "ΠΑ -αγνοώντας το διεθνές δίκαιο και επικαλούμενα τον ανθρωπιστικό παρεμβατισμό- αναγνώρισαν μονομερώς την ανεξαρτησία του Κοσσυφοπεδίου, διαμελίζοντας τη Σερβία. Ωστόσο, εδώ στη Δύση παραμένουμε προσηλωμένοι ακλόνητα στην πολιτική της "Μίας Κίνας", αγνοώντας τα δικαιώματα αυτοδιάθεσης της δημοκρατικής Ταϊβάν, στην οποία δεν επιτρέπεται καν η προσχώρηση στον Ο"Ε, παρά το γεγονός ότι η Ταϊβάν είναι ντε φάκτο ανεξάρτητη χώρα και δεν διοικήθηκε ποτέ από τη Λαϊκή Δημοκρατία της Κίνας.
<P>
Μιλώ προσωπικά, και δεν εκφράζω την πολιτική ομάδα ή το εθνικό μου κόμμα: πιστεύω ότι η επανεξέταση από την ΕΕ της πολιτικής της "Μίας Κίνας" θα ήταν πολύ πιο αποτελεσματικός τρόπος για να εκφράσουμε τη δυσαρέσκειά μας απέναντι στην ωμή κομμουνιστική δικτατορία της Κίνας.
<SPEAKER ID="079" NAME="Józef Pinior" AFFILIATION="PSE">
(EN) Κύριε Πρόεδρε, από τις 10 Μαρτίου και μετά, πρωτοφανείς διαδηλώσεις πραγματοποιούνται στο Θιβέτ και σε τουλάχιστον τρεις ακόμη κινεζικές επαρχίες, καθώς και στο Πεκίνο.
<P>
" κινεζική κυβέρνηση ισχυρίζεται ότι έχουν σκοτωθεί 18 πολίτες και ένας αστυνομικός ενώ τραυματίστηκαν συνολικά 623 άτομα κατά τις διαδηλώσεις της 12ης Μαρτίου στη Λάσα. Ομάδες εξόριστων Θιβετιανών αναφέρουν ότι κατά τη διάρκεια των διαδηλώσεων έχασαν τη ζωή τους τουλάχιστον 800 άτομα. Ο ανταποκριτής του περιοδικού Economist που βρισκόταν στη Λάσα όταν ξέσπασαν οι ταραχές παρείχε πληροφορίες για την έκταση της καταστροφής και της βίας.
<P>
Πρωτίστως, το Ευρωπαϊκό Κοινοβούλιο πρέπει να καλέσει την κινεζική κυβέρνηση -όπως ορθώς απαιτεί το Παρατηρητήριο Ανθρωπίνων Δικαιωμάτων- να άρει τον αποκλεισμό όλων των περιοχών του Θιβέτ, προσφέροντας συγχρόνως πλήρη πρόσβαση στα μέσα ενημέρωσης· να δώσει εξηγήσεις για τους αγνοούμενους και τους νεκρούς των διαδηλώσεων αυτού του μήνα· να δημοσιεύσει τα ονόματα όλων των ατόμων και τους τόπους κράτησής τους· και να παράσχει άμεση πρόσβαση σε ανεξάρτητους παρατηρητές, οι οποίοι θα μπορούν να διερευνήσουν κατά πόσον οι κρατούμενοι υφίστανται βασανιστήρια ή κακομεταχείριση.
<P>
Δεύτερον, απευθύνουμε έκκληση στην κινεζική κυβέρνηση να ξεκινήσει εποικοδομητικό διάλογο με τον Δαλάι Λάμα. " θιβετιανή κοινότητα και ο ίδιος ο Δαλάι Λάμα πρέπει επίσης να σκεφτούν την ασφάλεια και το βιώσιμο μέλλον των Κινέζων της κοινότητας των Χαν που ζουν στο Θιβέτ.
<P>
" τελευταία μου επισήμανση είναι ότι όλοι οι διεθνείς παράγοντες -ιδίως οι χορηγοί της ολυμπιακής λαμπαδηδρομίας, όπως οι εταιρείες Coca Cola, Samsung και Lenovo- φέρουν πλέον τεράστια ευθύνη ενόψει της τρέχουσας κατάστασης, και πρέπει να αποφύγουν οποιαδήποτε σύνδεσή τους με την ακραία καταστολή στην περιοχή.
<SPEAKER ID="080" NAME="Dirk Sterckx" AFFILIATION="ALDE">
(NL) Όπως πολύ ορθώς επισημάνατε, κύριε Πρόεδρε, κυρία Επίτροπε, τα ανθρώπινα δικαιώματα δεν ήταν ποτέ αμιγώς εσωτερικό ζήτημα. Οπουδήποτε παραβιάζονται τα ανθρώπινα δικαιώματα, το Ευρωπαϊκό Κοινοβούλιο πρέπει να αντιδρά στις παραβιάσεις αυτές και να τις καταδικάζει σε όλες τις περιπτώσεις. Είναι, συνεπώς, θετικό το γεγονός ότι διατηρούμε καλές σχέσεις, οικονομικές και πολιτικές, με τις κινεζικές αρχές. Τώρα πρέπει να εκμεταλλευτούμε τις σχέσεις αυτές, μέσω υμών, κύριε Πρόεδρε, και μέσω όλων των αντιπροσωπειών που επισκέπτονται τη χώρα, όλων των κοινοβουλευτικών επιτροπών καθώς και των αντιπροσωπειών, όπως η δική μου, οι οποίες διατηρούν σχέσεις με την Κίνα.
<P>
Πρέπει να τις εκμεταλλευτούμε πρωτίστως για να διασφαλίσουμε ότι ο Τύπος θα μπορεί να επιτελέσει το έργο του και να μας προσφέρει αξιόπιστες πληροφορίες για την κατάσταση στο Θιβέτ. Θέλω επίσης να σας ζητήσω, κυρία Επίτροπε, να στείλετε στο Θιβέτ μέλη της αντιπροσωπείας μας στο Πεκίνο το ταχύτερο δυνατόν, να υποβάλετε αίτημα για την αποστολή αντιπροσωπείας στην περιοχή, ακόμη και σήμερα αν είναι εφικτό. " αντιπροσωπεία αυτή πρέπει να επισκεφθεί τη Λάσα για να διερευνήσει την κατάσταση εκεί, την τύχη των ατόμων που έχουν συλληφθεί και την τύχη των αποκλεισμένων μοναστηριών. Έχετε διαθέσιμο προσωπικό στο Πεκίνο. Υποβάλετε, σας παρακαλώ, αυτό το αίτημα και ενημερώστε μας για τις εξελίξεις, έτσι ώστε να μάθουμε τι ακριβώς συμβαίνει επί τόπου.
<SPEAKER ID="081" NAME="Konrad Szymański" AFFILIATION="UEN">
(PL) Κύριε Πρόεδρε, το Θιβέτ είναι μικρό μέρος ενός πολύ μεγαλύτερου σχεδίου. Σήμερα, η Κίνα υποστηρίζει σκοπίμως όλα ανεξαιρέτως τα αυταρχικά καθεστώτα του κόσμου, από τη Βιρμανία έως τη Λευκορωσία και το Σουδάν. Οι ιδεολόγοι της Κίνας δεν έχουν κρύψει το γεγονός ότι επιθυμούν να προσφέρουν στον κόσμο μια εναλλακτική αντί του φιλελεύθερου και δημοκρατικού δρόμου προς την ανάπτυξη. Το γεγονός ότι η Κίνα έχει μετατραπεί σε επίκεντρο του αυταρχισμού δεν είναι απλώς ένα περιφερειακό πρόβλημα που αφορά το Θιβέτ, την Ταϊβάν ή την κοινότητα των Ουιγούρων. Αυτό το επίκεντρο του αυταρχισμού κάνει ολοένα και πιο έντονα αισθητή την παρουσία του στον κόσμο, κατά τρόπο που πλήττει την ίδια την Ευρώπη και τις "νωμένες Πολιτείες.
<P>
Αυτή είναι λοιπόν η τελευταία ευκαιρία για να εγκαταλείψουμε μια πολιτική αδράνειας. Όλες οι ευρωπαϊκές κυβερνήσεις πρέπει να δράσουν από κοινού και να μποϊκοτάρουν την τελετή έναρξης των Ολυμπιακών Αγώνων. Οι Αγώνες αυτοί πρέπει να οδηγήσουν στην κατάρρευση της κινεζικής πολιτικής, ειδάλλως θα οδηγήσουν στην κατάρρευση ολόκληρου του ελεύθερου κόσμου.
<SPEAKER ID="082" NAME="Thomas Mann" AFFILIATION="PPE-DE">
(DE) Κύριε Πρόεδρε, η ωμή παρέμβαση του κινεζικού στρατού κατά των θιβετιανών διαδηλωτών προκάλεσε τον τραυματισμό περισσότερων από 1 000 πολιτών και τον θάνατο, όπως πιστεύεται, 100 περίπου Θιβετιανών. Συγκλονιστικές εικόνες έχουν δει το φως της δημοσιότητας, παρά το ειδησεογραφικό εμπάργκο και την εκδίωξη των δημοσιογράφων. Είναι προφανές ότι η Κίνα απέχει παρασάγγας από κάθε έννοια καταλληλότητας για τη φιλοξενία των Ολυμπιακών Αγώνων. Γεγονός είναι ότι ένα από τα κριτήρια για την επιλογή του Πεκίνου ως πόλης που θα φιλοξενήσει τους Αγώνες -ο σεβασμός των ανθρωπίνων και μειονοτικών δικαιωμάτων- δεν έχει εκπληρωθεί.
<P>
Για μια ακόμη φορά, όμως, ο Πρόεδρος της ΔΟΕ, Jacques Rogge, αρνήθηκε να εκφράσει οποιαδήποτε κριτική για την κατάσταση αυτή. Κατά την αφή της ολυμπιακής φλόγας στην Αθήνα -όπως ακριβώς και πριν από ένα έτος στην ομιλία του στην πλατεία Τιενανμέν- ο κ. Rogge αρνήθηκε να κάνει την παραμικρή αναφορά στην τρέχουσα κατάσταση. Ασφαλώς οι αθλητές προετοιμάζονται για μεγάλο διάστημα για τη συμμετοχή τους στους Ολυμπιακούς, και οι προσπάθειές τους δεν πρέπει να αποδειχθούν μάταιες. Ο Πρόεδρος Pöttering πολύ σωστά περιέγραψε τυχόν μποϊκοτάρισμα ως ύστατο μέτρο, εφόσον η κινεζική πλευρά αρνηθεί να προβεί σε μείζονες αλλαγές έως τον Αύγουστο.
<P>
Ως πρόεδρος της διακομματικής ομάδας του Ευρωπαϊκού Κοινοβουλίου για το Θιβέτ, συμφωνώ απολύτως με τη θέση αυτή. Θέλω δε να εκφράσω την ευγνωμοσύνη μου για την αλληλεγγύη που επιδεικνύεται σήμερα με πολύ σαφή τρόπο. Ευελπιστώ, επίσης, ότι οι αθλητές μας, οι οποίοι είναι υπεύθυνοι ενήλικες, δεν θα διστάσουν να εκφραστούν ελεύθερα οποιαδήποτε στιγμή και θα εκμεταλλευτούν την παρουσία 20 000 περίπου δημοσιογράφων. Ασφαλώς οι Ολυμπιακοί Αγώνες προσφέρουν πολιτικές επιλογές. Για παράδειγμα, θα μπορούσαν όλοι οι αθλητές να φορούν μια μαύρη κορδέλα ως ένδειξη πένθους.
<P>
Οι Κινέζοι έπεσαν έξω στους υπολογισμούς τους: εμείς οι Ευρωπαίοι δεν θα αποστρέψουμε το βλέμμα. Το Ευρωπαϊκό Κοινοβούλιο, ως υπέρμαχος των ανθρωπίνων δικαιωμάτων, τοποθετήθηκε αμέσως επί του θέματος. " σλοβενική Προεδρία εξέφρασε άλλωστε τη διαμαρτυρία της εχθές, στο Συμβούλιο Ανθρωπίνων Δικαιωμάτων του Ο"Ε στη Γενεύη. Κυρία Ferrero-Waldner, θα ήθελα να συγκαλέσει η Ευρωπαϊκή Επιτροπή μια ειδική σύνοδο στο πλαίσιο του διαλόγου ΕΕ-Κίνας. Πρέπει να σταλούν χωρίς καθυστέρηση στην Κίνα παρατηρητές της ΕΕ, προκειμένου να διαπιστώσουν με αντικειμενικό τρόπο την κατάσταση στην περιοχή.
<P>
Στην Κίνα δεν υπάρχουν μόνον σκληροπυρηνικοί ή μόνον εθνικιστές. Εναποθέτω τις ελπίδες μου στους λογικούς ανθρώπους που γνωρίζουν καλά ότι δεν μπορεί να υπάρξει πρόοδος χωρίς τον σεβασμό της πολιτισμικής και θρησκευτικής ταυτότητας των Θιβετιανών. Δεν υπάρχει άλλη λύση, εκτός από τον δρόμο της ειρήνης που ακολουθεί ο Δαλάι Λάμα. Μόνον έτσι είναι δυνατόν να αναπτυχθεί το ολυμπιακό πνεύμα.
<P>
(Χειροκροτήματα)
<SPEAKER ID="083" NAME="Adrian Severin" AFFILIATION="PSE">
(EN) Κύριε Πρόεδρε, το κεντρικό ζήτημα στην τρέχουσα κρίση στο Θιβέτ δεν είναι μόνο η καταπίεση, αλλά και η απόσχιση. " βία που εκδηλώνεται σήμερα στο Θιβέτ δεν αφορά μόνο την προστασία των ανθρωπίνων δικαιωμάτων αλλά και τη συμμετοχή στην άσκηση της εξουσίας. " έλλειψη διαφάνειας είναι λυπηρή, δεδομένου ότι πολλά από τα μέτρα που προκαλούν αντιδράσεις είναι απλοί ελιγμοί. Αναμφίβολα πρέπει να ζητήσουμε από τις κινεζικές αρχές να χειριστούν τα γεγονότα αυτά βάσει των αρχών του σεβασμού των ανθρωπίνων δικαιωμάτων με πολιτισμένο, διαφανή και αναλογικό τρόπο.
<P>
Συγχρόνως όμως πρέπει να αναγνωρίσουμε το δικαίωμα της Κίνας και κάθε κράτους να λαμβάνει κατάλληλα μέτρα για την προστασία της ζωής, των ελευθεριών και της περιουσίας των πολιτών της, καθώς και για την προστασία του κοινού συμφέροντος.
<P>
Αναμφίβολα, η Κίνα δεν είναι οργανωμένη σύμφωνα με τις ευρωπαϊκές αρχές και αξίες της δημοκρατίας και των ανθρωπίνων δικαιωμάτων. Εντούτοις, δεν μπορεί κανείς να αρνηθεί το άνοιγμα της Κίνας, στο πλαίσιο μιας κινεζικής εξέλιξης η οποία συγκλίνει με ορισμένες από τις αξίες μας. Είναι δικαίωμα και καθήκον μας να ενθαρρύνουμε αυτή την πρόοδο και να επιμείνουμε στον σεβασμό των ανθρωπίνων δικαιωμάτων, περιλαμβανομένων των πολιτισμικών δικαιωμάτων και της προστασίας της πολιτισμικής ταυτότητας όλων των περιοχών της Κίνας, και όχι μόνο του Θιβέτ.
<P>
Ομοίως, πρέπει να υποστηρίξουμε τις δημοκρατικές ελευθερίες όχι μόνο κατά του αυταρχισμού αλλά και κατά της θεοκρατίας. Ταυτοχρόνως, όμως, πρέπει να έχουμε υπόψη ότι η υπερβολική πίεση είναι πιθανότερο να επιβραδύνει παρά να επιταχύνει τις μεταρρυθμίσεις. Στην περίοδο που διανύουμε, πρέπει να καλέσουμε όλους τους ενδιαφερόμενους να μην καταστήσουν τα ανθρώπινα δικαιώματα ομήρους γεωστρατηγικών επιδιώξεων και να μην καταστήσουν τους Ολυμπιακούς Αγώνες ομήρους πολιτικών φιλοδοξιών.
<P>
Οι Ολυμπιακοί Αγώνες πρέπει να είναι μια ευκαιρία την οποία θα εκμεταλλευτούμε σωστά για να μιλήσουμε για την ειρήνη, την ελευθερία και την ανθρώπινη αξιοπρέπεια σε όλο τον κόσμο, πρωτίστως δε στην Κίνα.
<SPEAKER ID="084" NAME="Bronisław Geremek" AFFILIATION="ALDE">
(FR) Κύριε Πρόεδρε, το έγκλημα που διαπράττεται στο Θιβέτ ισοδυναμεί με έγκλημα κατά του ευρωπαϊκού πνεύματος και των ευρωπαϊκών ιδεών. " σιωπή είναι έγκλημα σε ορισμένες περιστάσεις. Χαίρομαι, κύριε Πρόεδρε, διότι με τη σημερινή σας ομιλία σπάσατε τη σιωπή της Ευρωπαϊκής Ένωσης, και αυτό μου επιτρέπει σήμερα να απευθυνθώ σε εσάς, κύριε Πρόεδρε. Ο πολωνικός λαός έχει πείρα όχι μόνο από αγώνες για την ελευθερία αλλά και από ειρηνικές διαπραγματεύσεις, οι οποίες έγιναν μέσο αυτού του αγώνα. Σας καλώ, κύριε Πρόεδρε, να αναλάβετε την πρωτοβουλία για τη διοργάνωση μιας στρογγυλής τραπέζης στην οποία θα μετάσχουν, πλαισιώνοντάς σας, κάτοχοι του βραβείου Νόμπελ ειρήνης και εκπρόσωποι του Θιβέτ και του πνευματικού ηγέτη του Θιβέτ, του Δαλάι Λάμα· θα μπορούσατε δε να προσκαλέσετε τον Πρόεδρο του κινεζικού Κογκρέσου και τις κινεζικές αρχές. Μια τέτοια κίνηση θα αποτελούσε χειρονομία καλής θέλησης και θα μπορούσε να χρησιμεύσει ως αφετηρία για τον αναγκαίο διάλογο. Θεωρώ, κύριε Πρόεδρε, ότι το Σώμα σάς είναι ευγνώμον για τη σημερινή σας ομιλία. Θα σας είναι επίσης ευγνώμον αν αναλάβετε μια νέα πρωτοβουλία, μια πρωτοβουλία υπέρ του διαλόγου και της ειρήνης.
<P>
(Χειροκροτήματα)
<SPEAKER ID="085" NAME="Πρόεδρος">
Σας ευχαριστώ, κύριε Geremek. Θα θίξω το θέμα στο Προεδρείο και στη Διάσκεψη των Προέδρων. Δεν μπορώ να λάβω μόνος μου μια τέτοια απόφαση, οπότε θα θέσω το θέμα στα αρμόδια όργανα.
<SPEAKER ID="086" NAME="Marcin Libicki" AFFILIATION="UEN">
(PL) Κύριε Πρόεδρε, συζητούμε σήμερα το επόμενο στάδιο της εξόντωσης του θιβετιανού έθνους. Το Θιβέτ δεν υπήρξε ποτέ τμήμα της Κίνας επί μονίμου βάσης. Ο θιβετιανός λαός ζούσε απομονωμένος από τον υπόλοιπο κόσμο και ουσιαστικά απολάμβανε καθεστώς ανεξαρτησίας καθ' όλη τη διάρκεια της ιστορίας του. Οφείλω να πω ότι οι δηλώσεις των εκπροσώπων του Συμβουλίου και της Επιτροπής με τις οποίες καλούνται και οι δύο πλευρές να προσέλθουν σε διάλογο είναι λυπηρές, καθόσον συγχέουν το θύμα με τον θύτη, κάτι που φαίνεται να έχει γίνει συνήθεια τελευταίως.
<P>
Κύριε Πρόεδρε, επικροτώ την πρότασή σας να οργανώσουμε μποϊκοτάρισμα της τελετής έναρξης, και καλώ όλους τους ενδιαφερόμενους να ακολουθήσουν το παράδειγμά σας. Θέλω δε να επισημάνω ότι στο στοιχείο 5 του προοιμίου του Ολυμπιακού Χάρτη ορίζεται ότι κάθε μορφή διάκρισης είναι ασύμβατη με τη συμμετοχή στο Ολυμπιακό Κίνημα. Ως εκ τούτου, δεδομένου ότι δεν μπορέσαμε να αποβάλουμε την Κίνα από το Διεθνές Ολυμπιακό Κίνημα, πρέπει να καταστήσουμε σαφή τη θέση μας μέσω ενός μποϊκοταρίσματος.
<SPEAKER ID="087" NAME="Edward McMillan-Scott" AFFILIATION="PPE-DE">
(EN) Κύριε Πρόεδρε, το περασμένο Σαββατοκύριακο μπορεί να έγινε η αφή της ολυμπιακής φλόγας, όμως το ολυμπιακό πνεύμα εξέπνευσε στους δρόμους του Θιβέτ.
<P>
Το δολοφόνησε το πιο καταπιεστικό καθεστώς του πλανήτη. " Κίνα προωθεί τη γενοκτονία στο Νταρφούρ, τη γενοκτονία κατά των θρησκευτικών κοινοτήτων στην Κίνα, και τώρα τη γενοκτονία στο Θιβέτ. Για τους πολιτικούς αρχών το θέμα δεν είναι πλέον αν πρέπει να μποϊκοτάρουμε τους Ολυμπιακούς, αλλά το ποια μορφή πρέπει να λάβει αυτό το μποϊκοτάρισμα.
<P>
Μετά την τελευταία μου επίσκεψη στην Κίνα τον Μάιο του 2006, όλοι οι άνθρωποι με τους οποίους ήρθα σε επαφή -πρώην κρατούμενοι, μεταρρυθμιστές κ.ά.- έχουν συλληφθεί, φυλακιστεί και, σε ορισμένες περιπτώσεις, βασανιστεί. Αναφέρομαι σε ανθρώπους όπως οι Gao Zhisheng, Hu Jia, Sao Dong και άλλοι. Αυτή είναι η πραγματική Κίνα. Γι' αυτό είχα ζητήσει τότε να πραγματοποιηθεί συζήτηση στην ΕΕ σχετικά με το μποϊκοτάρισμα των Ολυμπιακών.
<P>
" συζήτηση αυτή καταδεικνύει ότι ο ελεύθερος κόσμος, όπως ξεκαθάρισαν οι προηγούμενοι συνάδελφοι, δεν μπορεί και δεν πρέπει να σφίγγει τα χέρια δολοφόνων. Το θέμα δεν είναι, όπως με γενναιότητα επεσήμανε ο Πρόεδρος του Σώματος, να μην παραστούμε απλώς στην τελετή έναρξης των Ολυμπιακών. Υπάρχουν πολύ ευρύτερα ερωτήματα που πρέπει να απαντηθούν σχετικά με τον χαρακτήρα των ιδίων των Ολυμπιακών Αγώνων. Στο άρθρο 1 του Ολυμπιακού Χάρτη γίνεται λόγος για οικουμενικές, θεμελιώδεις, ηθικές αρχές. Το 2001, όταν οι Κινέζοι ανέλαβαν τη διεξαγωγή των Ολυμπιακών Αγώνων του 2008, δεσμεύτηκαν επίσης να προβούν σε μεταρρυθμίσεις. Έκτοτε δεν έχει γίνει το παραμικρό. Το Ευρωπαϊκό Κοινοβούλιο είχε ζητήσει, με ψήφισμα που ενέκρινε -ομοφώνως- τον Δεκέμβριο, να προβεί η ΔΟΕ σε εκτίμηση της προόδου της Κίνας προς την κατεύθυνση των μεταρρυθμίσεων. Δεν έχει γίνει απολύτως τίποτε.
<P>
" ΔΟΕ πρέπει να μιλήσει ανοικτά. Το Κοινοβούλιο ξεκίνησε μια συζήτηση η οποία θα έχει παγκόσμια απήχηση, και γι' αυτό ευχαριστώ τον κ. Πρόεδρο που την ξεκίνησε.
<SPEAKER ID="088" NAME="Πρόεδρος">
Θα προχωρήσουμε αμέσως στη διαδικασία των εκτάκτων παρεμβάσεων, όμως ο υπουργός κ. Lenarčič πρέπει να αποχωρήσει, γι' αυτό θέλω να τον καλέσω να λάβει και πάλι τον λόγο για μια σύντομη παρέμβαση.
<SPEAKER ID="089" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ πολύ, κύριε Πρόεδρε, που μου επιτρέπετε να λάβω τον λόγο σε αυτό το σημείο. Θέλω επίσης να ευχαριστήσω τις κυρίες και κυρίους βουλευτές του Κοινοβουλίου για τις απόψεις, τις προτάσεις και τις πρωτοβουλίες που κατέθεσαν σε αυτή τη συζήτηση. Όπως ανέφεραν η κ. Napoletano και άλλοι ομιλητές, στα τέλη της εβδομάδας θα πραγματοποιηθεί άτυπη σύνοδος των υπουργών Εξωτερικών. Εκεί θα έχουμε την ευκαιρία να ανταλλάξουμε απόψεις για το θέμα του Θιβέτ, το οποίο ήταν αντικείμενο της σημερινής συζήτησης στο Κοινοβούλιο, και οι απόψεις, οι προτάσεις και οι πρωτοβουλίες σας θα φανούν πολύ χρήσιμες.
<P>
Οι απόψεις και οι θέσεις των βουλευτών του Σώματος θα ληφθούν υπόψη στον βαθμό του δυνατού. Θέλω να τονίσω ότι το Συμβούλιο θα προσπαθήσει να τηρήσει ενιαία στάση. " Προεδρία θα καταβάλει προσπάθειες ώστε η δήλωση του Συμβουλίου να είναι σαφής. Το Συμβούλιο θα εκφράσει με σαφήνεια τη στάση του υπέρ του σεβασμού των ανθρωπίνων δικαιωμάτων, υπέρ της απόρριψης της βίας από όπου και αν αυτή προέρχεται, και υπέρ της ελευθερίας έκφρασης, περιλαμβανομένου του δικαιώματος στην ειρηνική διαδήλωση.
<P>
Όπως ανέφερα στην εισαγωγική μου ομιλία, θα εργαστούμε υπέρ του διαλόγου μεταξύ των κινεζικών αρχών και του Δαλάι Λάμα ή των εκπροσώπων του. Θα συνεχίσουμε να διατηρούμε επαφές με τους κινέζους ομολόγους μας όσον αφορά την εξασφάλιση άδειας για την επίσκεψη ξένων δημοσιογράφων στο Θιβέτ. Ανέφερα ήδη τις δηλώσεις των υπουργών Αθλητισμού σχετικά με τους Ολυμπιακούς Αγώνες. " δήλωσή τους δεν περιελάμβανε καμία αναφορά στην τελετή έναρξης. Άλλοι υπουργοί ενδέχεται να αναφερθούν στο θέμα εν ευθέτω χρόνω. Επαναλαμβάνω, τέλος, ότι οι Ολυμπιακοί Αγώνες στην Κίνα πρέπει να αντιμετωπιστούν ως ευκαιρία για την προαγωγή των ανθρωπίνων δικαιωμάτων.
<SPEAKER ID="090" NAME="Πρόεδρος">
Σας ευχαριστούμε, κύριε υπουργέ. Σας παρακαλώ να φανείτε θαρραλέος και να μεταφέρετε στους υπουργούς Εξωτερικών ένα ισχυρό μήνυμα σχετικά με την κατάσταση όπως παρουσιάζεται στη συζήτησή μας και τη διάθεση που επικρατεί εδώ, στο Ευρωπαϊκό Κοινοβούλιο. Σας ευχαριστούμε για τη συμμετοχή σας στη σημερινή συνεδρίαση.
<SPEAKER ID="091" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, η μακραίωνη παράδοση του Ολυμπισμού συμβαδίζει με τις έννοιες της ειρήνης και της μη βίας. Αποτελεί συνεπώς όνειδος το γεγονός ότι στη χώρα που πρόκειται να φιλοξενήσει τους Ολυμπιακούς Αγώνες σε λίγους μήνες ανοίγεται πυρ κατά πολιτών και δολοφονούνται όσοι επιθυμούν να εκφράσουν δημοσίως τα αιτήματά τους ως πολίτες. Ήταν θετική η απερίφραστη καταδίκη αυτής της κατάστασης κατά τη διάρκεια της σημερινής συζήτησης στο Σώμα, η οποία βαίνει τώρα προς τη λήξη της. Θέλω ειδικότερα να συγχαρώ τον Πρόεδρο του Ευρωπαϊκού Κοινοβουλίου για την πολύ αυστηρή δήλωσή του.
<P>
Συγχρόνως, θέλω να επιστήσω την προσοχή στο γεγονός ότι σε μια γειτονική μας χώρα, τη Λευκορωσία, χρησιμοποιείται επίσης βία για τη διάλυση ειρηνικών διαδηλώσεων, ενώ οι συμμετέχοντες σε αυτές τις διαδηλώσεις στη συνέχεια συλλαμβάνονται. Ευτυχώς, σε αυτή την περίπτωση δεν έχουν χρησιμοποιηθεί όπλα. Φρονώ ότι πρέπει να καταστήσουμε απολύτως σαφές ότι καταδικάζουμε τα γεγονότα στο Μινσκ όσο αυστηρά καταδικάζουμε και τα γεγονότα στο Θιβέτ.
<SPEAKER ID="092" NAME="Cornelis Visser" AFFILIATION="PPE-DE">
(NL) Τα πρόσφατα βίαια γεγονότα στο Θιβέτ έστρεψαν και πάλι την προσοχή μας στην κατάσταση του λαού του Θιβέτ. " κατάσταση στην περιοχή όσον αφορά τους αγνοούμενους και τους νεκρούς ή τραυματίες είναι πολύ ασαφής. " Κίνα πρέπει να αποσαφηνίσει την κατάσταση και να επιτρέψει την είσοδο διεθνών οργανισμών και μέσων ενημέρωσης στην περιοχή.
<P>
Εφέτος το καλοκαίρι οι Ολυμπιακοί Αγώνες θα διεξαχθούν στην Κίνα. Οι Αγώνες είναι σύμβολο ειρήνης και σεβασμού. Προσφέρουν μια εξαιρετική ευκαιρία στον κινεζικό λαό να έρθει σε επαφή με τις αθλητικές και πολιτισμικές αξίες του υπόλοιπου κόσμου. Οι αθλητές καλούνται να διαδραματίσουν καίριο ρόλο σε αυτό το πλαίσιο. Οι κυβερνήσεις δεν πρέπει να παρέμβουν αυτή τη φορά στη συμμετοχή των αθλητών τους στους Αγώνες. Οι αθλητές μπορούν και πρέπει να λάβουν μόνοι τις αποφάσεις τους.
<P>
Από την άλλη πλευρά, οι πολιτικοί μπορούν να αποστασιοποιηθούν από τις εορταστικές εκδηλώσεις της έναρξης. Υποστηρίζω την ιδέα του Προέδρου του Ευρωπαϊκού Κοινοβουλίου να μποϊκοτάρουμε ενδεχομένως την τελετή έναρξης των Ολυμπιακών Αγώνων. Είναι κρίσιμο η δράση των κρατών μελών στο θέμα αυτό να είναι συλλογική. Τη δε πρωτοβουλία για μια τέτοια κίνηση πρέπει να την αναλάβει το Ευρωπαϊκό Κοινοβούλιο.
<SPEAKER ID="093" NAME="John Purvis" AFFILIATION="PPE-DE">
(EN) Κύριε Πρόεδρε, δεν μπορώ να πω ότι σχεδίαζα να ταξιδέψω στην Κίνα αυτό το καλοκαίρι, τώρα όμως είναι σίγουρο ότι δεν θα επισκεφθώ τη χώρα. Επιπλέον, προτείνω στους ευρωπαίους συμπολίτες μου, περιλαμβανομένων των επισκεπτών στα θεωρεία και όλων των συναδέλφων μου βουλευτών, να διαδώσουμε την ιδέα ότι είναι προτιμότερο να περάσουμε το φετινό καλοκαίρι στην Ευρώπη.
<SPEAKER ID="094" NAME="José Ribeiro e Castro" AFFILIATION="PPE-DE">
(PT) Χαιρετίζω και εγώ τη σημερινή συζήτηση και τα σχόλια που ακούστηκαν για το συγκεκριμένο θέμα. Θεωρώ ότι δεν πρέπει να παραλείψουμε ούτε μία κατηγορία, ούτε μία απαίτηση για σεβασμό των θεμελιωδών ελευθεριών και των ανθρωπίνων δικαιωμάτων. Ως εκ τούτου, οφείλω επίσης να εκφράσω την αλληλεγγύη μου προς το Θιβέτ, προς τον λαό του Θιβέτ και τον Δαλάι Λάμα, ο οποίος για μια ακόμη φορά με τα λόγια του μας καθοδηγεί προς τη σωστή κατεύθυνση. Επιπλέον, οφείλω να εκφράσω την αλληλεγγύη μου προς τον κινεζικό λαό που αγωνίζεται καθημερινά για την ελευθερία, προς τους γιους και τις κόρες της Τιενανμέν.
<P>
Τούτου λεχθέντος, δεν υποστηρίζω το μποϊκοτάρισμα των Ολυμπιακών Αγώνων. Θα προτιμούσα μια πιο σαφή και αυστηρή πολιτική σε επίπεδο εμπορικών συναλλαγών καθώς και στις πολιτικές μας σχέσεις, διότι αυτοί είναι οι τομείς στους οποίους πρέπει να αναλάβουμε δράση, όχι εις βάρος του αθλητισμού και των σχέσεων μεταξύ ανθρώπων που προσπαθούν να προωθήσουν τα ανθρώπινα δικαιώματα και την ελευθερία. Αυτή είναι η επιθυμία μας.
<P>
Υποστηρίζω τα πολιτικά μέτρα, για παράδειγμα την απουσία των πολιτικών ηγετών από την τελετή έναρξης. Εντούτοις, φρονώ ότι πρέπει να συνεχίσουμε να αγωνιζόμαστε και να ασκούμε πίεση στην Κίνα για να ανοίξει περισσότερο τις πόρτες της, και όχι να την ενθαρρύνουμε να κλειστεί περισσότερο στον εαυτό της. Θεωρώ ότι αυτοί οι Ολυμπιακοί Αγώνες θα ενισχύσουν την ευαισθητοποίηση της παγκόσμιας κοινής γνώμης και θα προαγάγουν τις υποθέσεις των ανθρωπίνων δικαιωμάτων, του Θιβέτ, του Νταρφούρ και όλων όσοι αγωνίζονται για την ελευθερία και την ειρήνη στον κόσμο.
<SPEAKER ID="095" NAME="Milan Horáček" AFFILIATION="Verts/ALE">
(DE) Κύριε Πρόεδρε, η Κίνα παραβιάζει τα ανθρώπινα δικαιώματα σε τεράστια κλίμακα στο Θιβέτ επί σειρά ετών. Όποτε μια κομμουνιστική δικτατορία στερεύει από ιδέες, στέλνει τα στρατεύματα και τα άρματα μάχης. Έμαθα ο ίδιος με σκληρό τρόπο αυτό το μάθημα πριν από 40 χρόνια στην Πράγα, και τώρα βλέπουμε να συμβαίνει το ίδιο στη Λάσα. Ο αγώνας για ελευθερία και δημοκρατία στο Θιβέτ, στην Κίνα, στη Βιρμανία και αλλού συνεχίζεται. Πρέπει να εξετάσουμε το ενδεχόμενο να χρησιμοποιήσουμε όλα τα μέσα που έχουμε στη διάθεσή μας, ενδεχομένως ακόμη και ένα σταδιακό μποϊκοτάζ των Ολυμπιακών Αγώνων. Απευθύνουμε επίσης έκκληση στο Συμβούλιο να ορίσει επιτέλους έναν ειδικό απεσταλμένο της ΕΕ για το Θιβέτ. Ζήτω το ελεύθερο Θιβέτ!
<SPEAKER ID="096" NAME="Tunne Kelam" AFFILIATION="PPE-DE">
(EN) Κύριε Πρόεδρε, ο τρόπος με τον οποίο αντιμετωπίζουν οι κινεζικές αρχές την κρίση στο Θιβέτ αποδεικνύει ότι το Πεκίνο είναι απρόθυμο να μεταβάλει τις αδίστακτες πολιτικές του έναντι των μειονοτήτων. Είναι δειλό και ανέντιμο να υποστηρίζεται ότι ο Δαλάι Λάμα υποκινεί τις ταραχές. Με κάνετε υπερήφανο, κύριε Πρόεδρε, για τη θαρραλέα και ηθική τοποθέτησή σας στο ζήτημα του Θιβέτ και για τη σημερινή διακήρυξη της ανεπιφύλακτης αλληλεγγύης μας προς τον λαό του Θιβέτ.
<P>
Ως προς το θέμα των Ολυμπιακών Αγώνων, νομίζω ότι αξίζει να σημειωθεί ότι πριν από επτά χρόνια, τον Ιούλιο του 2001, το Ευρωπαϊκό Κοινοβούλιο κατέληξε στο συμπέρασμα ότι η Κίνα "αποτυγχάνει επιδεικτικά να προασπίσει τα ανθρώπινα και πολιτικά δικαιώματα" και ότι "αυτή η αρνητική "επίδοσις” καθώς και η καταπίεση του Θιβέτ... καθιστούν ακατάλληλη την υποψηφιότητα" της Κίνας για τη διεξαγωγή των Ολυμπιακών Αγώνων του 2008. Δυστυχώς, η πραγματικότητα επιβεβαιώνει την ορθότητα αυτού του συμπεράσματος.
<P>
Καλώ την Επιτροπή και το Συμβούλιο να επιδείξουν τον ίδιο βαθμό αλληλεγγύης προς το Θιβέτ που επιδείχθηκε σήμερα στο Σώμα.
<SPEAKER ID="097" NAME="Ana Maria Gomes" AFFILIATION="PSE">
(EN) Κύριε Πρόεδρε, δεν μπορούμε να σιωπήσουμε απέναντι στις δολοφονίες στο Θιβέτ και στις απόπειρες της Κίνας να αποκρύψει την έκτασή τους. Συγχρόνως, είναι αυτονόητο ότι δεν μπορούμε να δεχτούμε τη ρατσιστική βία κατά των κοινοτήτων Χαν και Χούι που εκδηλώθηκε στο Θιβέτ και σε γειτονικές κινεζικές επαρχίες, δεδομένου ότι καταδικάζουμε εξίσου τη ρατσιστική ρητορική κατά των Θιβετιανών που παρατηρείται στην Κίνα.
<P>
Όλοι μας όμως, περιλαμβανομένου του κινεζικού λαού, πρέπει να κατανοήσουμε γιατί οι Θιβετιανοί αντέδρασαν βίαια, παρά τη φιλειρηνική στάση του Δαλάι Λάμα. Αυτό το ξέσπασμα οφείλεται στις μακροχρόνιες ταπεινώσεις, στον πόνο και στις ωμές παραβιάσεις των ανθρωπίνων δικαιωμάτων που υφίστανται οι Θιβετιανοί στο Θιβέτ, όπου μετατρέπονται σε μειονότητα ως αποτέλεσμα των επιθετικών πολιτικών του Πεκίνου.
<P>
Ζητούμε τον σεβασμό των ανθρωπίνων δικαιωμάτων και ελευθεριών στο Θιβέτ όσο και στην Κίνα, όπου είναι μεγάλος ο αριθμός των ανθρώπων που φυλακίζονται απλώς και μόνο επειδή τόλμησαν να εκφράσουν τις απόψεις τους - όπως ο Hu Jia, αμέσως μετά την ομιλία του εδώ στο Κοινοβούλιο τον περασμένο Νοέμβριο. Επειδή ενδιαφέρομαι, δεν υποστηρίζω τις εκκλήσεις για μποϊκοτάρισμα των Ολυμπιακών Αγώνων του Πεκίνου. Θα ήταν πολύ βολικό για όσους συνεχίζουν να στηρίζονται στην αδιαφορία της παγκόσμιας κοινής γνώμης προκειμένου να συνεχίζουν την καταπίεση των Κινέζων και των Θιβετιανών. Αντ' αυτού, είναι καθήκον όλων μας, ως πολιτών του κόσμου, να μετατρέψουμε αυτούς τους Αγώνες στο Πεκίνο σε πραγματική Ολυμπιάδα υπέρ των ανθρωπίνων δικαιωμάτων, υπέρ της ελευθερίας στο Θιβέτ, και υπέρ της ελευθερίας στην Κίνα.
<SPEAKER ID="098" NAME="Ewa Tomaszewska" AFFILIATION="UEN">
(PL) Την ίδια ημέρα που διεξάγονταν οι πρώτες μερικώς ελεύθερες εκλογές στην Πολωνία, την 4η Ιουνίου 1989, τα άρματα μάχης συνέτριβαν τις φοιτητικές διαδηλώσεις στην πλατεία Τιενανμέν. Το καθεστώς που είναι υπεύθυνο γι' αυτά τα γεγονότα εμπορεύεται τα όργανα των ίδιων των πολιτών του. Σήμερα δολοφονεί Θιβετιανούς. Αδυνατώ να κατανοήσω πώς επιτράπηκε εξαρχής στην Κίνα να διοργανώσει τους Ολυμπιακούς Αγώνες. Υποστηρίζω το αίτημα για αποστολή παρατηρητών στο Θιβέτ.
<SPEAKER ID="099" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, τα πρόσφατα γεγονότα στο Θιβέτ ήταν φρικτά, απαράδεκτα, και όλοι τα καταδικάζουμε, όπως πρέπει να καταδικάζουμε και άλλες απάνθρωπες πράξεις του ολοκληρωτικού καθεστώτος της Κίνας.
<P>
Ενώ όμως καταδικάζουμε τα γεγονότα, συνεχίζουμε να πραγματοποιούμε εμπορικές συναλλαγές αξίας δισεκατομμυρίων ευρώ με την Κίνα. Κανείς σήμερα στο Σώμα δεν υποστήριξε ότι πρέπει να αναλάβουμε δράση που να πλήττει το ολοκληρωτικό κινεζικό καθεστώς στα σημεία στα οποία είναι πιο ευάλωτο, δηλαδή σε οικονομικό επίπεδο. " παριστάμενη Επίτροπος είχε υποστηρίξει στο παρελθόν ενώπιον του Σώματος τη θέση ότι δεν έπρεπε να προβούμε σε οποιοδήποτε οικονομικό αποκλεισμό εις βάρος της Κίνας.
<P>
Ας μην φονεύσουμε λοιπόν το ολυμπιακό πνεύμα. Ας μην το καταστρέψουμε. Ας προσπαθήσουμε όμως να καταστρέψουμε τη δικτατορία που κυβερνά το Πεκίνο και ας σταματήσουμε όλοι να αγοράζουμε κινεζικά προϊόντα αν θέλουμε όντως να κάνουμε κάτι πρακτικό.
<SPEAKER ID="100" NAME="Zuzana Roithová" AFFILIATION="PPE-DE">
(CS) Εδώ και πολλά χρόνια επισημαίνω ότι δεν πρέπει να κλείνουμε τα μάτια απέναντι στις ωμές παραβιάσεις των ανθρωπίνων δικαιωμάτων στην Κίνα, ανεξαρτήτως των οικονομικών μας επιδιώξεων. Το Θιβέτ είναι η κορυφή του κινεζικού παγόβουνου.
<P>
Υποστηρίζω πλήρως την πεποίθηση του Προέδρου του Κοινοβουλίου, κ. Hans-Gert Pöttering, ότι αν η Κίνα συνεχίσει την πολιτισμική της γενοκτονία εις βάρος του θιβετιανού λαού, το μποϊκοτάρισμα των Ολυμπιακών Αγώνων θα είναι δικαιολογημένο. Οι ευρωπαίοι πολιτικοί πρέπει να αποδοκιμάσουν τις κινεζικές πολιτικές απέχοντας από την τελετή έναρξης.
<P>
" πολιτική έχει να κάνει με σύμβολα και χειρονομίες, και μια τέτοια χειρονομία των ευρωπαίων πολιτικών, προέδρων και πρωθυπουργών θα ήταν εύστοχη. Και για εμένα προσωπικά αλλά και για πολλούς Ευρωπαίους, το θέμα αυτό αποτελεί δοκιμασία του κατά πόσον η Ευρωπαϊκή Ένωση αντιμετωπίζει τα ανθρώπινα δικαιώματα ως υπερεθνικό ζήτημα και ζήτημα που μας αγγίζει όλους, ή αν στην περίπτωση της Κίνας θα υιοθετήσει μια επιλεκτική προσέγγιση. Υποστηρίζω θερμά την ιδέα να στείλουμε παρατηρητές της ΕΕ στο Θιβέτ.
<P>
Επιτρέψτε μου ένα ακόμη σύντομο σχόλιο: δεν μου αρέσει το γεγονός ότι αυτές τις μέρες δεν μπορούμε ούτε να επιδεικνύουμε ελεύθερα τη θιβετιανή σημαία ούτε να την έχουμε μαζί μας σε οποιαδήποτε εκδήλωση που συνδέεται με τους Ολυμπιακούς. Το ολυμπιακό ιδεώδες στηρίζεται στην αγνότητα του αθλητικού πνεύματος και το πνεύμα αυτό οπωσδήποτε δεν συνάδει με τη σιωπή των υπολοίπων χωρών κατά τη διάρκεια των Ολυμπιακών για το γεγονός ότι η διοργανώτρια χώρα καταπιέζει με ωμό τρόπο τα δικαιώματα του λαού του Θιβέτ.
<SPEAKER ID="101" NAME="Lasse Lehtinen" AFFILIATION="PSE">
(FI) Κύριε Πρόεδρε, οι Ολυμπιακοί του 2008 προσφέρουν στην Ευρώπη μια μοναδική ευκαιρία να ξεκινήσει διάλογο για τα γεγονότα στο Θιβέτ και τις οικουμενικές ανθρωπιστικές αξίες που έχουν συμφωνηθεί από τα "νωμένα Έθνη.
<P>
Πρέπει να ασκηθεί πίεση στην Κίνα ώστε να τηρήσει τις υποσχέσεις που έδωσε σε αντάλλαγμα για τη φιλοξενία των Ολυμπιακών Αγώνων. " Κίνα πρέπει να επιτρέψει στον Ύπατο Αρμοστή των "νωμένων Εθνών για τα ανθρώπινα δικαιώματα να επισκεφθεί το Θιβέτ και να διερευνήσει πλήρως και με αμεροληψία τα μέχρι σήμερα γεγονότα. Οι εμπλεκόμενοι στην αναπτυξιακή συνεργασία καθώς και ο διεθνής Τύπος πρέπει να έχουν εγγυημένη πρόσβαση στο Θιβέτ. Πρέπει να δοθεί στους αγωνιστές για τα πολιτικά δικαιώματα στην Κίνα η δυνατότητα να δρουν χωρίς τον φόβο της σύλληψης.
<P>
Τώρα έχουμε επίσης την ευκαιρία να υποστηρίξουμε τον αξιόλογο μη βίαιο αγώνα του ηγέτη του Θιβέτ και εξόριστου πνευματικού ηγέτη των Θιβετιανών για την επίτευξη καθεστώτος αυτονομίας. " Κίνα θα φανεί πιο πρόθυμη να μας ακούσει τώρα, παρά οποιαδήποτε άλλη στιγμή πριν ή μετά τους Ολυμπιακούς. Δεν πρέπει να αποκλείσουμε το ενδεχόμενο του μποϊκοταρίσματος εάν συμβάλει στην επίτευξη αποτελεσμάτων.
<SPEAKER ID="102" NAME="Helga Trüpel" AFFILIATION="Verts/ALE">
(DE) Κύριε Πρόεδρε, επιτρέψτε μου να επισημάνω ότι οι Ολυμπιακοί Αγώνες αποτελούν πάντα μείζον αθλητικό γεγονός, είναι όμως πάντα και σημαντικό πολιτικό γεγονός, τόσο για τη ΔΟΕ, όσο και για την Κίνα, στην προκειμένη περίπτωση, λόγω των υποσχέσεων που έδωσε η Κίνα σε σχέση με τους Αγώνες, συγκεκριμένα ότι θα σεβαστεί τα ανθρώπινα δικαιώματα και θα εξασφαλίσει την καλύτερη προστασία του περιβάλλοντος. Κατά τη γνώμη μου, δεν έχει μέχρι στιγμής τηρήσει καμία από αυτές τις υποσχέσεις. Απεναντίας, η κατάσταση των ανθρωπίνων δικαιωμάτων έχει επιδεινωθεί σοβαρά και αυτό είναι κάτι στο οποίο οφείλουμε να αντιδράσουμε. Ως εκ τούτου, πιστεύω και εγώ ότι η Ευρώπη δεν πρέπει να στείλει τους αρχηγούς κρατών ή κυβερνήσεών της στην τελετή έναρξης.
<P>
Δεν μπορούμε όμως να αρκεστούμε σε αυτό. Χρειαζόμαστε μια πραγματικά ευρωπαϊκή πολιτική για την Κίνα. Μια στρατηγική εταιρική σχέση είναι αδύνατο να εφαρμοστεί πλήρως ενόσω παρατηρούνται μαζικές παραβιάσεις των ανθρωπίνων δικαιωμάτων, γι' αυτό ζητώ να συνεχίσουμε τον διάλογο αλλά να είμαστε αυστηροί στις συζητήσεις μας με τους Κινέζους σχετικά με τις ενέργειές τους και να μην ανεχόμαστε υποκριτικές συμπεριφορές. Αυτό σημαίνει ότι, όταν η Angela Merkel, λόγου χάρη, συναντά τον Δαλάι Λάμα, ο Sarkozy δεν πρέπει να ταξιδεύει στην Κίνα για να πουλήσει το TGV και σταθμούς πυρηνικής ενέργειας, χωρίς να αναφέρει ούτε μία φορά τη φράση "ανθρώπινα δικαιώματα".
<P>
Το κριτήριο με βάση το οποίο πρέπει να μετράμε τις επιδόσεις μας, ως Ευρωπαίοι, είναι η διάσταση των ανθρωπίνων δικαιωμάτων, και αυτό ισχύει και για τις σχέσεις μας με την Κίνα.
<SPEAKER ID="103" NAME="Marco Cappato" AFFILIATION="ALDE">
(IT) Κύριε Πρόεδρε, κυρία Επίτροπε, κυρίες και κύριοι, πιστεύω ότι πρέπει να βοηθήσουμε τον Δαλάι Λάμα όχι μόνο να πει "όχι" όπου το έχει πει με σαφήνεια, αλλά και να πει "ναι" όπου το έχει ήδη πράξει.
<P>
Έχει πει "όχι" στην ανεξαρτησία· έχει πει "ναι" στην αυτονομία, και ως προς αυτή την πρόταση πρέπει να έχει τη συνδρομή μας. Έχει πει "όχι" στη βία· έχει πει "ναι" στη μη βία, η οποία συνεπάγεται την ανάληψη δράσης και ενδέχεται να συνοδεύεται από συλλογική δράση: είναι μια πολιτική που απαιτεί γνώση, μια ανεξάρτητη διεθνή έρευνα προκειμένου να δούμε τι πραγματικά συνέβη και τι συμβαίνει στο Θιβέτ. Έχει πει "όχι" σε ένα μποϊκοτάρισμα των Ολυμπιακών, αλλά "ναι" στο να καταβληθεί κάθε δυνατή προσπάθεια ώστε η διεθνής κοινότητα να χρησιμοποιήσει αυτή την ευκαιρία για να κάνει γνωστές τις απόψεις της υπέρ των ανθρωπίνων δικαιωμάτων.
<P>
Ο πρόεδρος Karma Chophel, ο οποίος θα μας μιλήσει στην Επιτροπή Εξωτερικών Υποθέσεων, έχει επίσης δηλώσει ότι είναι αναγκαίο να χρησιμοποιήσουν όλοι αυτή την ευκαιρία για να εκφράσουν την υποστήριξή τους προς τον θιβετιανό λαό και όλους τους καταπιεζόμενους πληθυσμούς στην Κίνα: τους Ουιγούρους, τους Μογγόλους και άλλους. Οπότε, είναι σίγουρο ότι ο κ. Σολάνα επέδειξε υπερβολική βιασύνη -όπως άλλωστε παραδέχτηκε και το Συμβούλιο- όταν έλαβε θέση και εκδήλωσε την πρόθεσή του να παραστεί, χωρίς να έχει λάβει σχετική εντολή από το Συμβούλιο και χωρίς να ακούσει προηγουμένως την άποψη του Ευρωπαϊκού Κοινοβουλίου.
<SPEAKER ID="104" NAME="Christopher Beazley" AFFILIATION="PPE-DE">
(EN) Κύριε Πρόεδρε, είχα την καλή τύχη να είμαι παρών ως θεατής στους Ολυμπιακούς Αγώνες του Μονάχου την προηγουμένη των τραγικών δολοφονιών των αθλητών. Γνωρίζω πόσο σκληρά είχε προσπαθήσει η Γερμανία -και μάλιστα με επιτυχία- να σβήσει τη μνήμη των Ολυμπιακών του Βερολίνου. Βεβαίως, θυμάμαι επίσης τους Ολυμπιακούς Αγώνες στην Αμερική, όπου ορισμένοι από τους αμερικανούς αθλητές που διακρίθηκαν ανέβηκαν στο βάθρο του νικητή φορώντας μαύρα γάντια στα χέρια και μαύρα μαντήλια.
<P>
Με άλλα λόγια, οι Ολυμπιακοί Αγώνες στη σύγχρονη εκδοχή τους δυσκολεύονταν πάντα να αποφύγουν την κυριαρχία πολιτικών επιδιώξεων σε μια εκδήλωση που πρέπει να αποτελεί γιορτή του αθλητισμού και της ειρήνης.
<P>
" Ολυμπιακή Επιτροπή -και έχουμε συναδέλφους εδώ στο Σώμα οι οποίοι μετέχουν στην εν λόγω επιτροπή- θα μπορούσε να εξετάσει το ενδεχόμενο να αποφασίσει ότι η χρήση εθνικών σημαιών δεν συνάδει με το ολυμπιακό πνεύμα, και ότι πρέπει να χρησιμοποιείται αποκλειστικά η ολυμπιακή σημαία.
<P>
Όσον αφορά τη στάση των κινεζικών αρχών, συμφωνώ πλήρως με τα όσα είπατε.
<SPEAKER ID="105" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, νομίζω ότι ένα μέτρο που μπορεί να υιοθετηθεί είναι να ζητήσει η Ευρωπαϊκή Ένωση από τον Ο"Ε να εξασφαλίσει την ασυλία από σύλληψη των αθλητών θιβετιανής εθνικότητας που επιθυμούν να μετάσχουν στους Ολυμπιακούς Αγώνες με τα εθνικά τους χρώματα και εκ μέρους του έθνους τους.
<P>
Αποτελεί όνειδος μια χώρα με την οποία ολόκληρος ο κόσμος, περιλαμβανομένων των χωρών της Ευρώπης, διατηρεί εμπορικές και επιχειρηματικές σχέσεις να υποστηρίζει το δικαίωμά της να φιλοξενήσει τους Ολυμπιακούς Αγώνες και να εξασφαλίσει την παρουσία αρχηγών κρατών και κυβερνήσεων στην τελετή έναρξης, τη στιγμή που πνίγει στο αίμα την ελευθερία των πολιτών της, ενός καταπιεζόμενου έθνους που τελεί υπό στρατιωτική κατοχή και υφίσταται αιματηρή καταστολή. Ο θιβετιανός λαός έχει δικαίωμα στην ελευθερία και την ανεξαρτησία.
<SPEAKER ID="106" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, η εξαιρετική δήλωσή σας και η παρούσα συζήτηση καταδεικνύουν ότι το Ευρωπαϊκό Κοινοβούλιο δεν θέλει να σιωπήσει, δεν θέλει να είναι συνένοχο με την καταπίεση μιας μειονότητας από ένα δικτατορικό καθεστώς.
<P>
Γνωρίζουμε ότι είναι πολύ δύσκολο να ασκηθεί πίεση σε μια χώρα όπως η Κίνα, η οποία έχει μεγάλο βάρος στη διεθνή πολιτική, και είναι καλύτερο να την πείσουμε να διαπραγματευθεί με τον Δαλάι Λάμα σχετικά με την κατάσταση στο Θιβέτ. Οι Κινέζοι είχαν τη σύνεση να βρουν λύση στην περίπτωση του Χονγκ Κονγκ και του Μακάο βάσει της αρχής "μία χώρα, δύο συστήματα". Αυτός θα μπορούσε να είναι ένας τρόπος επίλυσης και της παρούσας κατάστασης: να είναι το Θιβέτ τμήμα της Κίνας, αλλά να διαθέτει ευρεία αυτονομία υπό την ηγεσία του Δαλάι Λάμα, δεδομένου ότι ο σημερινός βαθμός αυτονομίας δεν ανταποκρίνεται καθόλου στις επιθυμίες του θιβετιανού λαού.
<P>
Ο κ. Geremek μας παρουσίασε ένα πλαίσιο στο οποίο θα μπορούσε να επιτευχθεί αυτό, και θέλω να προτείνω επίσης μια ιδέα: να προσπαθήσουμε να πείσουμε τους Κινέζους ότι υπάρχει όντως μια εφαρμόσιμη λύση η οποία διατηρεί άθικτη την εδαφική ακεραιότητα της Κίνας ενώ συγχρόνως προσφέρει στον λαό του Θιβέτ την αυτονομία που αξίζει. Κύριε Πρόεδρε, είμαι υπερήφανος που είστε Πρόεδρος του Κοινοβουλίου.
<SPEAKER ID="107" NAME="Zita Pleštinská" AFFILIATION="PPE-DE">
(SK) Σας ευχαριστώ, κύριε Πρόεδρε. Αποκόμισα ορισμένες νέες εντυπώσεις από την επίσκεψή μου στην Κίνα την περασμένη εβδομάδα. " αντιπροσωπεία του Ευρωπαϊκού Κοινοβουλίου αναφέρθηκε στο θέμα του Θιβέτ σε κάθε δυνατή ευκαιρία, σε κάθε συνάντηση με τους Κινέζους, στο κινεζικό Κογκρέσο, καθώς και στο κινεζικό υπουργείο Εξωτερικών. Οι Κινέζοι αντέδρασαν με έντονο εκνευρισμό και δεν επέτρεψαν καμία συζήτηση για το θέμα.
<P>
Διαπίστωσα την πρόοδο των προετοιμασιών για τους Ολυμπιακούς Αγώνες, το πώς έχουν γίνει μέρος της καθημερινής ζωής κάθε κινέζου πολίτη. Γι' αυτό είναι τόσο λυπηρό το γεγονός ότι η κινεζική κυβέρνηση δεν έχει συνειδητοποιήσει τη βασική αποστολή των Ολυμπιακών Αγώνων. Αν την είχε κατανοήσει, δεν θα είχε στείλει φάλαγγες στρατιωτικών οχημάτων με χιλιάδες κινέζους στρατιώτες στο Θιβέτ και τις γειτονικές επαρχίες. Οι Θιβετιανοί είναι πιστοί Βουδιστές η θρησκεία των οποίων καταπιέζεται διαρκώς από την κυβέρνηση. Θεωρώ ότι η επίσημη κινεζική πολιτική έναντι του Θιβέτ συνιστά γενοκτονία: είναι προσπάθεια καταστροφής του πολιτισμού και της θρησκείας του Θιβέτ.
<P>
Χαίρομαι που ακούγεται σήμερα σε τούτο το δημοκρατικό Σώμα μια ισχυρή έκκληση για στήριξη του Θιβέτ, μια σαφής έκκληση για προστασία της ιερότητας των θαυμάσιων αξιών των Ολυμπιακών Αγώνων και για μποϊκοτάρισμα της τελετής έναρξης. Σας ευχαριστώ.
<SPEAKER ID="108" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, κατά τη γνώμη μου η Ευρωπαϊκή Ένωση πρέπει να θέσει τρεις στόχους όσον αφορά το Θιβέτ και την Κίνα. Ο πρώτος είναι ο άμεσος στόχος του τερματισμού της βίας, των δολοφονιών και κυρίως των βασανιστηρίων που διεξάγονται στο Θιβέτ. Τα βασανιστήρια είναι σήμερα πολύ μεγαλύτερο πρόβλημα από τις δολοφονίες, καθόσον επιτείνουν επί 50 χρόνια την καταπίεση στο Θιβέτ.
<P>
Ο δεύτερος, πιο μεσοπρόθεσμος, στόχος συνδέεται βεβαίως με τους Ολυμπιακούς Αγώνες. Έχουμε ακόμη μπροστά μας πέντε μήνες για να διασφαλίσουμε ότι η Κίνα θα τηρήσει τις δεσμεύσεις της. Οι πέντε μήνες είναι μεγάλο χρονικό διάστημα και η συγκυρία είναι τώρα πολύ πρόσφορη για να βεβαιωθούμε ότι θα επιτευχθούν όντως οι πολιτικοί στόχοι των Ολυμπιακών Αγώνων - οι οποίοι αποτέλεσαν άλλωστε τον λόγο της ανάθεσης των Ολυμπιακών Αγώνων στην Κίνα.
<P>
Τέλος, εκείνο που έχει τη μεγαλύτερη σημασία είναι να καταστεί δυνατή η συνέχιση των υψηλού επιπέδου συνομιλιών μεταξύ των εκπροσώπων του Δαλάι Λάμα και της κινεζικής κυβέρνησης. Αφότου ξεκίνησαν οι συνομιλίες έχει σημειωθεί ελάχιστη πρόοδος. Φρονώ ότι η Ευρωπαϊκή Ένωση μπορεί να προσφέρει μεγαλύτερη στήριξη στον Δαλάι Λάμα, έτσι ώστε να επιτευχθεί, μέσω αυτών των ειρηνικών συνομιλιών, το πραγματικά βιώσιμο μέλλον ενός αυτόνομου Θιβέτ.
<SPEAKER ID="109" NAME="Vytautas Landsbergis" AFFILIATION="PPE-DE">
(EN) Κύριε Πρόεδρε, μετά τις επισημάνσεις του κ. Kelam σχετικά με την προειδοποίηση που είχε απευθύνει το Κοινοβούλιο πριν από επτά χρόνια, πρέπει να εξετάσουμε τι έχει αλλάξει εν τω μεταξύ στην Κίνα -και αν έχει υπάρξει οποιαδήποτε αλλαγή- ως προς το θέμα του Θιβέτ, καθώς και αν έχει μεταβληθεί η θέση του Κοινοβουλίου. Αν δεν έχει αλλάξει τίποτε, τότε αυτό που ελέχθη πριν από επτά χρόνια πρέπει να επαναληφθεί και σήμερα: η υποψηφιότητα της πόλης του Πεκίνου "είναι ακατάλληλη".
<P>
Καλούμε, συνεπώς, τα κράτη μέλη να ενεργήσουν με τον κατάλληλο τρόπο. Δεν νομίζω ότι το Κοινοβούλιο εκφράζει σήμερα λιγότερο την Ευρώπη από ό,τι πριν από επτά χρόνια.
<SPEAKER ID="110" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, συμπερασματικά, θέλω καταρχάς να δηλώσω ότι η σημερινή συζήτηση κατέδειξε με σαφήνεια ότι έχετε κατανοήσει πολύ καλά την αγωνία του λαού του Θιβέτ. " συζήτηση ήταν πολύ ζωηρή. Οπωσδήποτε θα μεταφέρω στο Συμβούλιο των υπουργών Εξωτερικών τα αισθήματα που εκφράστηκαν εδώ σήμερα. Όπως άλλωστε ανέφερα νωρίτερα, το Συμβούλιο οφείλει να συζητήσει το θέμα.
<P>
Το επίκεντρο του ζητήματος είναι, κατ' εμέ, το πώς θα επιτύχουμε συγκεκριμένες βελτιώσεις της κατάστασης στο Θιβέτ. Κατανοώ τις κινεζικές ευαισθησίες όσον αφορά την εθνική τους κυριαρχία, είναι όμως επίσης δίκαιο να ζητήσουμε τον σεβασμό του πολιτισμού και των παραδόσεων των Θιβετιανών. Έχουμε υπενθυμίσει επανειλημμένα στους Κινέζους ότι ο ρόλος τους ως αναδυόμενης δύναμης και διοργανώτριας των Ολυμπιακών Αγώνων συνοδεύεται από ευθύνες.
<P>
Το μήνυμά μου είναι, συνεπώς, το εξής: πρώτον, τερματίστε τη βία. Όπως είπα και προηγουμένως, η βία δεν κατάφερε ποτέ να εξασφαλίσει μακροπρόθεσμα αποτελέσματα. Δεύτερον, ξεκινήστε ουσιαστικό και εποικοδομητικό διάλογο που θα αντιμετωπίζει καίρια ζητήματα όπως το πώς μπορούν να διατηρηθούν η γλώσσα, ο πολιτισμός, η θρησκεία και οι παραδόσεις του Θιβέτ· ποια μέτρα πρέπει να ληφθούν για να απολαμβάνουν οι Θιβετιανοί ίσες ευκαιρίες στους τομείς της εκπαίδευσης, της εργασιακής ζωής, της οικονομίας και της κοινωνίας· τι πρέπει να γίνει ή να μην γίνεται ώστε οι Θιβετιανοί να μπορούν να αισθάνονται άνετα στην πατρίδα τους.
<P>
Αν απαντηθούν αυτά τα ερωτήματα, τότε δεν αποκλείεται να εξαφανιστεί το φάσμα της απόσχισης και να βρεθεί η κατάλληλη λύση. Κανέναν δεν μπορεί να συμφέρει η περαιτέρω όξυνση της κατάστασης ή η ριζοσπαστικοποίηση του πληθυσμού, με αποτέλεσμα να είναι ολοένα και λιγότερο πιθανή μια μόνιμη λύση. Θεωρώ ότι όλες οι πλευρές πρέπει να αποβλέπουν στην ενίσχυση των μετριοπαθών στοιχείων και, ως εκ τούτου, συνιστώ την κοινή αντιμετώπιση των θεμάτων αυτών, έτσι ώστε να βρεθεί μια βιώσιμη λύση που θα είναι αποδεκτή από όλους.
<P>
Αυτό που κάνουμε -και που μπορούμε να κάνουμε- είναι να διεξάγουμε διάλογο για τα ανθρώπινα δικαιώματα, όπως επίσης ανέφερα. Παρεμπιπτόντως, σε αυτόν τον διάλογο, το ζήτημα των βασανιστηρίων τίθεται πάντοτε με σαφήνεια στο τραπέζι. Και ως προς αυτό το θέμα, όπως ανέφερα, θα ζητήσουμε μια ειδική αποστολή επιτόπιας έρευνας. Θεωρούμε ότι αυτό είναι σημαντικό.
<P>
Δεύτερον, θα αναφερθώ στο ερώτημα που τέθηκε και προηγουμένως: να ζητήσουμε να επιτραπεί και σε δική μας αντιπροσωπεία να επισκεφθεί το Θιβέτ. Ελπίζω ότι θα μας δοθεί η δυνατότητα, δεδομένου ότι -όπως προανέφερα- έχει ήδη επιτραπεί η είσοδος ορισμένων δημοσιογράφων, ευελπιστούμε λοιπόν ότι θα καταστεί δυνατή η παρουσία και της Ευρωπαϊκής μας Κοινότητας στην περιοχή.
<P>
Αυτά μπορώ να σας πω επί του παρόντος. Σας ευχαριστώ πολύ. Θεωρώ ότι η σημερινή συζήτηση ήταν πολύ σημαντική.
<SPEAKER ID="111" NAME="Πρόεδρος">
Σας ευχαριστούμε πολύ, κυρία Επίτροπε. Κυρίες και κύριοι, φρονώ ότι αυτή ήταν μια από τις καλύτερες στιγμές του Ευρωπαϊκού Κοινοβουλίου, καθότι υπερασπιστήκαμε τη σημαντικότερη όλων των υποθέσεων, τα ανθρώπινα δικαιώματα. Νομίζω ότι μπορούμε να είμαστε ευγνώμονες όχι μόνο επειδή οι απόψεις μας συνέκλιναν σε αυτή τη συζήτηση -παρότι για διαδικαστικούς λόγους δεν μπορούμε να εγκρίνουμε επισήμως κάποιο ψήφισμα· αυτό θα το πράξουμε τον Απρίλιο- αλλά και επειδή καταδείξαμε με μεγάλη σαφήνεια ότι τασσόμαστε στο πλευρό του λαού του Θιβέτ. " έκκλησή μου προς εσάς, και η συμβουλή μου -και είμαι βέβαιος ότι θα τηρηθεί- είναι να συνεχίσουμε να παρακολουθούμε τις εξελίξεις στην Κίνα και το Θιβέτ με μάτια ανοικτά, και να συνεχίσουμε να υψώνουμε τη φωνή μας κατά της παραβίασης των ανθρωπίνων δικαιωμάτων στο Θιβέτ και σε κάθε άλλη περιοχή του κόσμου. Θέλω να σας εκφράσω την ειλικρινή μου ευγνωμοσύνη για τη συμβολή σας σε μια από τις καλύτερες στιγμές του Ευρωπαϊκού Κοινοβουλίου.
<P>
Όλοι οι βουλευτές που ζήτησαν να λάβουν τον λόγο στο πλαίσιο της διαδικασίας των εκτάκτων παρεμβάσεων μπόρεσαν να μιλήσουν. Θεωρώ ότι είναι σημαντικό, σε μια τόσο ζωηρή και σημαντική συζήτηση, να παρέχεται η δυνατότητα σε οποιονδήποτε θέλει να εκφράσει την άποψή του να το πράξει. Σας ευχαριστώ εγκαρδίως και γι' αυτό. Ελπίζω ότι η συζήτησή μας θα έχει θετικό αντίκτυπο στην Ευρωπαϊκή Ένωση και πέρα από αυτή. Επίτροπε Ferrero-Waldner, είμαι βέβαιος ότι θα μεταφέρετε στο Συμβούλιο των υπουργών Εξωτερικών το πνεύμα αυτής της συζήτησης καθώς και το πάθος μας και την προσήλωσή μας στην υπόθεση των ανθρωπίνων δικαιωμάτων. Σας εύχομαι κάθε επιτυχία σε αυτή την προσπάθεια, και είμαι βέβαιος ότι το Συμβούλιο των υπουργών Εξωτερικών θα συναγάγει επίσης συγκεκριμένα συμπεράσματα, όπως και εμείς από τη σημερινή συζήτηση.
<P>
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="112" NAME="Gyula Hegyi  " LANGUAGE="HU">
" κρίση στο Θιβέτ μας γεμίζει όλους με ανησυχία, ενώ εκφράζουμε τη συμπάθειά μας προς τα θύματα. " κινεζική κυβέρνηση πρέπει να προστατεύει τα ανθρώπινα δικαιώματα και να μην καταφεύγει στη βία. Ο Δαλάι Λάμα ζητά την αυτονομία του Θιβέτ και φρονώ ότι η πρόταση αυτή είναι συνετή και πρόσφορη. Βάσει των πλούσιων πολιτισμικών, ιστορικών και θρησκευτικών του παραδόσεων, το Θιβέτ αξίζει σίγουρα την αυτονομία. " αυτονομία θα μπορούσε να δώσει λύση σε παρόμοιες ιστορικές και εθνικές συγκρούσεις σε πολλές άλλες χώρες του κόσμου.
<P>
Συγχρόνως, θεωρώ ότι είναι πολύ σημαντικό να μην συγχέουμε την πολιτική με τον αθλητισμό. Το μποϊκοτάρισμα των Ολυμπιακών Αγώνων της Μόσχας το 1980 και του Λος Άντζελες το 1984 ήταν ένα θλιβερό κεφάλαιο του Ψυχρού Πολέμου. Εξαίρετοι αθλητές έχασαν την ευκαιρία να αποδείξουν τις ικανότητές τους, ενώ ολόκληρα έθνη στερήθηκαν τη χαρά της συμμετοχής στους Ολυμπιακούς. Μπορώ να δηλώσω χωρίς καμία αμφιβολία ότι η συντριπτική πλειονότητα των φίλων του αθλητισμού στην Ουγγαρία ήταν αντίθετη στο μποϊκοτάρισμα του 1984 και θα απέρριπτε κάθε πρόταση μποϊκοταρίσματος των αγώνων στην προκειμένη περίπτωση. Πρέπει να σταθούμε στο πλευρό των Θιβετιανών σε πολιτικό επίπεδο, δεν πρέπει όμως να καταστρέψουμε τη χαρά του αθλητισμού για εκατοντάδες εκατομμύρια ανθρώπων.
<SPEAKER ID="113" NAME="Eija-Riitta Korhola  " LANGUAGE="FI">
Κύριε Πρόεδρε, συμμερίζομαι την ανησυχία όλων για τις παραβιάσεις των ανθρωπίνων δικαιωμάτων στο Θιβέτ.
<P>
" Κίνα είναι μέλος του Οργανισμού "νωμένων Εθνών και έχει επικυρώσει πολλές διεθνείς συμφωνίες. Παρ' όλα αυτά, δεν έχει εκπληρώσει πλήρως τις υποχρεώσεις της. Ενώ τα μάτια όλου του κόσμου είναι στραμμένα στην Κίνα λόγω των επικείμενων Ολυμπιακών Αγώνων, η κυβέρνησή της χρησιμοποιεί τώρα σκληρά μέτρα για να φιμώσει κάθε φωνή που επικρίνει τις πολιτικές της και να συντρίψει ειρηνικές διαδηλώσεις.
<P>
" σταλινικού τύπου ρητορική που χρησιμοποιεί ο Zhang Qingli, Γραμματέας του Κομμουνιστικού Κόμματος Κίνας στη (λεγόμενη) Αυτόνομη Περιφερειακή Επιτροπή του Θιβέτ, μας κάνει να υποπτευόμαστε τα χειρότερα. Άλλες χώρες δεν πρέπει να προσφέρουν κάλυψη σε αυτές τις εκτεταμένες παραβιάσεις των πολιτικών και ανθρωπίνων δικαιωμάτων. " Ευρωπαϊκή Ένωση πρέπει να τροποποιήσει αμέσως το σχέδιο συνεργασίας της, ώστε να λάβει υπόψη την τρέχουσα κατάσταση και να αναβαθμίσει τον διάλογο με την Κίνα για τα ανθρώπινα δικαιώματα, ο οποίος πρέπει να καθιστά δυνατή την επίτευξη αποτελεσμάτων.
<P>
Πρέπει τώρα να καταβάλουμε ιδιαίτερη προσπάθεια για να διασφαλίσουμε ότι οι περιφέρειες του Θιβέτ θα παραμείνουν ανοικτές για τη μεταφορά προμηθειών και τη μετάβαση στην περιοχή εργαζομένων για την παροχή αναπτυξιακής βοήθειας. Οι πολιορκίες των μοναστηριών πρέπει να τερματιστούν και η πρόσβαση του θιβετιανού λαού σε τρόφιμα, νερό και ιατρική περίθαλψη πρέπει να εξασφαλιστεί. Πρέπει επίσης να επιτραπεί η είσοδος στην περιοχή αναγνωρισμένων οργανώσεων ανθρωπίνων δικαιωμάτων και επισήμων οργανισμών, προκειμένου να ελέγξουν την κατάσταση των ανθρωπίνων δικαιωμάτων, κάτι που η Κίνα αρνείται να πράξει, παρά την υποβολή αιτημάτων και την άσκηση πιέσεων από μεγάλο αριθμό διεθνών οργανισμών. Πρέπει επίσης να εμμείνουμε στην ανάγκη να απελευθερώσει η Κίνα τους Θιβετιανούς που έχουν συλληφθεί λόγω της συμμετοχής τους σε ειρηνικές διαδηλώσεις, να σεβαστεί την ελευθερία της έκφρασης και του συνέρχεσθαι, και να άρει τους περιορισμούς στην άσκηση της θρησκευτικής λατρείας.
<P>
Ο Δαλάι Λάμα μίλησε στα μέσα ενημέρωσης για την πολιτισμική γενοκτονία εις βάρος του Θιβέτ. Ο μόνος τρόπος για να παρασχεθεί βιώσιμη βοήθεια ή να βρεθεί βιώσιμη λύση είναι να εξασφαλιστούν τα θεμελιώδη δικαιώματα, η οικονομική ευημερία, η ελευθερία του λόγου και της θρησκευτικής λατρείας, καθώς και η γνήσια πολιτισμική αυτονομία των Θιβετιανών.
<SPEAKER ID="114" NAME="Luca Romagnoli  " LANGUAGE="IT">
Ο κόσμος ανέχεται την τρομοκράτηση και την καταπίεση του λαού και του πολιτισμού του Θιβέτ από την Κίνα επί δεκαετίες, για λόγους γεωπολιτικού καιροσκοπισμού.
<P>
Τώρα, κατά τρόπο επονείδιστο, αποφεύγουμε να ασκήσουμε πίεση στην ασιατική υπερδύναμη, η οποία εξακολουθεί να παραβιάζει τα ανθρώπινα δικαιώματα. " σιωπή ή συνενοχή της διεθνούς κοινότητας οφείλεται περισσότερο σε εμπορικές και οικονομικές βραχυπρόθεσμες επιδιώξεις παρά σε γεωπολιτική τακτική. Αυτή η απροσδόκητη συμπερίληψη του θέματος στην ημερήσια διάταξη, η οποία αποτελεί άλλωστε ένδειξη αποκλειστικά τυπικού ενδιαφέροντος για το θέμα, δεν πρόκειται να επαναφέρει σε ανθρώπους όπως εγώ -σε όσους δηλαδή καταδικάζαμε πάντα την αλαζονεία της Κίνας- την ελπίδα ότι η ΕΕ δεν θα εκφράσει στα λόγια μόνο την καταδίκη της, αλλά θα επιβάλει επίσης κυρώσεις. Οι κυρώσεις αυτές δεν πρέπει να περιορίζονται στο θέμα των Ολυμπιακών Αγώνων, αν και οι χώρες του Ανατολικού Συνασπισμού συμπεριφέρθηκαν διαφορετικά στην περίπτωση των Αγώνων της Μόσχας.
<P>
Αισθάνομαι λοιπόν ντροπή που είμαι πολίτης μιας ψοφοδεούς Ένωσης, της ίδιας Ένωσης που μόλις πριν από λίγες ημέρες αγνόησε το διεθνές δίκαιο αναγνωρίζοντας την ανεξαρτησία του Κοσσυφοπεδίου, ενώ αισθάνομαι την ίδια ντροπή για την ιταλική κυβέρνηση και για το σύνολο σχεδόν των πολιτικών κομμάτων της Ιταλίας -τόσο της πλειοψηφίας όσο και της αντιπολίτευσης- που υποχώρησαν απέναντι στην απαίτηση της Κίνας να μην επιφυλαχθεί επίσημη υποδοχή στον Δαλάι Λάμα κατά την επίσκεψή του στην Ιταλία. Οι κυβερνήσεις μας είναι σκλάβοι της αγοράς, ζηλωτές του ελεύθερου εμπορίου και του κομμουνισμού, και θα είναι πάντα αντίθετες με ελεύθερα σκεπτόμενους πολίτες όπως εγώ, οι οποίοι θα συνεχίσουν να διαμαρτύρονται κατά της αδικίας.
<SPEAKER ID="115" NAME="Csaba Sógor  " LANGUAGE="HU">
Κύριε Πρόεδρε, οι ταραχές στο Θιβέτ προκάλεσαν τον θάνατο εκατοντάδων ανθρώπων. " Κίνα αναφέρει μόνο δεκατρείς. Ακόμα και ένας θάνατος είναι απαράδεκτος. Υποστηρίχθηκε ότι οι θιβετιανοί διαδηλωτές πυροβολήθηκαν για λόγους αυτοάμυνας. Ο κινέζος πρωθυπουργός κατηγορεί τον Δαλάι Λάμα για την κατάσταση που έχει δημιουργηθεί. " ιστορία είναι γνωστή. Μια κομμουνιστική χώρα καταστρατηγεί με ωμό τρόπο τα ανθρώπινα δικαιώματα. Μια μειονότητα αγωνίζεται για τα δικαιώματά της, ζητώντας την αυτονομία που της υποσχέθηκαν, την οποία όμως της έχουν στερήσει.
<P>
Έγινε λόγος για μποϊκοτάρισμα, για μη προσέλευση στην τελετή έναρξης, αλλά και για συμφιλίωση και διάλογο. Αν δεν γίνει τίποτε, τουλάχιστον η ολυμπιακή φλόγα δεν πρέπει να περάσει από το έδαφος του Θιβέτ. Συγχρόνως, όμως, θέτω το ερώτημα αν μπορούμε να μεταφέρουμε τη φλόγα σε όλες τις χώρες της Ευρώπης με καθαρή συνείδηση. Σε πολλές ευρωπαϊκές χώρες, ακόμη και σήμερα, άνθρωποι ξυλοκοπούνται επειδή μιλούν γλώσσα διαφορετική από αυτή της πλειονότητας, ηγέτες μειονοτήτων κατηγορούνται ότι φέρουν το σύνολο της ευθύνης για καταστάσεις που δημιουργούνται, ενώ τα ανθρώπινα δικαιώματα και τα δικαιώματα των κοινοτήτων στην αυτοδιάθεση είναι θέμα ταμπού. Πρέπει να εκφραστούμε ανοικτά υπέρ των δικαιωμάτων του λαού του Θιβέτ, πρέπει όμως και η Ευρώπη να τακτοποιήσει τα του οίκου της.

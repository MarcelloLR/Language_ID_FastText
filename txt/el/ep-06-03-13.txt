<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 16 Φεβρουαρίου 2006. 
<SPEAKER ID="3" LANGUAGE="EN" NAME="Struan Stevenson (PPE-DE )." AFFILIATION="(Χειροκροτήματα από την Ομάδα PPE-DE)">
<P>
   – Κύριε Πρόεδρε, θέλω να παρέμβω για ένα σημαντικό πολιτικό ζήτημα σύμφωνα με το άρθρο 144 του Κανονισμού.
<P>
Για ποιον λόγο δεν βρίσκεται αυτό το θέμα στην ημερήσια διάταξη; Με απογοήτευσε ακόμη περισσότερο το γεγονός ότι η λύση που προτείνετε για το επίμαχο ζήτημα της συμμετοχής των βουλευτών του ΕΚ είναι η πλήρης συγκέντρωση της λήψης αποφάσεων στη Διάσκεψη των Προέδρων, της οποίας προεδρεύετε. Κύριε Πρόεδρε, θα μπορούσατε ίσως να εξηγήσετε σε εμένα και στο υπόλοιπο Κοινοβούλιο με ποιον τρόπο το μεγαλεπήβολο όραμά σας περί δημοκρατικής συμπερίληψης και συμμετοχής είναι δυνατόν να υλοποιηθεί μέσω της συγκέντρωσης και του αποκλεισμού; Κατά τα λόγια του κ. Poettering, του προέδρου της ομάδας μας, αυτό συνιστά μη στοχοθετημένη διοικητική μικροδιαχείριση στο εσωτερικό του Κοινοβουλίου.
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Το άρθρο που επικαλεστήκατε, κύριε Stevenson, δεν ήταν η σωστή βάση για τις παρατηρήσεις σας. Η ερμηνεία σας του Κανονισμού δεν είναι σωστή. Σας επέτρεψα να μιλήσετε διότι δεν ήθελα να παρερμηνευτεί η διακοπή μου. Το θέμα σας επί της διαδικασίας δεν ήταν σωστό.
<P>
Κατηγορήσατε τον Πρόεδρο για διαρροή ενός εγγράφου που ήταν στα χέρια τουλάχιστον 30 ατόμων. Η ερμηνεία σας για τη διαδικασία που υιοθετήθηκε είναι επίσης απολύτως εσφαλμένη. Η Διάσκεψη των Προέδρων το έχει συζητήσει, θα συνεχίσει να το συζητάει και, όταν έρθει η κατάλληλη στιγμή, θα ενημερωθείτε πλήρως για τις αποφάσεις που θα λάβει.
<SPEAKER ID="5" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   . Κύριε Πρόεδρε, θα ήθελα να σχολιάσω αυτό που μόλις είπε ο κ. Stevenson. Η Σοσιαλιστική Ομάδα στο Ευρωπαϊκό Κοινοβούλιο σάς ευχαριστεί για την πρωτοβουλία που λάβατε για τη συζήτηση αυτών των μεταρρυθμίσεων, την οποία στηρίζουμε. Στη Διάσκεψη των Προέδρων είχα επίσης την εντύπωση ότι συμφωνούσαμε και ότι θέλαμε καταρχάς να εξετάσουμε αυτό το θέμα στο πλαίσιο των ομάδων μας.
<P>
Ο κ. Poettering δήλωσε κατηγορηματικά ότι η ομάδα του έπρεπε να το συζητήσει· το ίδιο δήλωσα και εγώ εξ ονόματος της ομάδας μου, και άλλοι συνάδελφοι επίσης. Θα το συζητήσουμε αυτό στο πλαίσιο των ομάδων μας, και οι συζητήσεις μας θα είναι εκτενείς και ολοκληρωμένες, αλλά θέλω να καταστήσω σαφές –και θα πρέπει να ζητήσω από τις υπηρεσίες να προσθέσουν το σχετικό άρθρο στα πρακτικά– ότι ο Πρόεδρος, ως προς αυτές τις μεταρρυθμιστικές του προσπάθειες, απολαμβάνει την πλήρη εμπιστοσύνη της Σοσιαλιστικής Ομάδας. 
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Κύριε Schulz, θα αναζητήσουμε το κατάλληλο άρθρο, αλλά εδώ δεν πρόκειται για έκκληση ψήφου εμπιστοσύνης στον Πρόεδρο, όχι ακόμη τουλάχιστον, επομένως η Διάσκεψη των Προέδρων θα συνεχίσει να εργάζεται, οι ομάδες θα συμμετέχουν στη συζήτηση και οι πρόεδροι των ομάδων θα ενεργούν ως εκπρόσωποι των θέσεων των ομάδων τους. Είμαι βέβαιος ότι, από κοινού, θα κάνουμε προτάσεις που θα βελτιώσουν τη λειτουργία του Κοινοβουλίου μας.
<P>
Αυτή, και μόνο αυτή, είναι η πρόθεση όλων, συμπεριλαμβανομένου, αν μου επιτρέπετε, κύριε Stevenson, του Προέδρου σας. 
<SPEAKER ID="7" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Στις 8 Μαρτίου, εορτάστηκε η Παγκόσμια ημέρα της γυναίκας σε όλο τον κόσμο και επομένως θα ήθελα, εξ ονόματος –πιστεύω– όλων των βουλευτών του Κοινοβουλίου, να αδράξω αυτήν την ευκαιρία για να εκφράσω σήμερα ενώπιον του Κοινοβουλίου την καταδίκη μας για τη βία που άσκησε η αστυνομία εναντίον ομάδας γυναικών οι οποίες διαδήλωναν ειρηνικά υπέρ των δικαιωμάτων τους στην Τεχεράνη.
<P>
Αυτή είναι μια σημαντική ευκαιρία για να προβληματιστούμε σχετικά με το ζήτημα της ανισότητας, όχι μόνο στις 8 Μαρτίου αλλά κάθε ημέρα του χρόνου.
<P>
Πιστεύω ότι πρέπει να θυμόμαστε την τραγική τρομοκρατική επίθεση που έγινε στην Ισπανία πριν από δύο χρόνια και η οποία οδήγησε στον θάνατο 192 ανθρώπων, όπως και την επίθεση στο Λονδίνο τον Ιούλιο του περασμένου έτους.
<SPEAKER ID="8" LANGUAGE="" NAME="Πρόεδρος." AFFILIATION="Τρίτη:">
<P>
   Το τελικό σχέδιο της ημερήσιας διάταξης που κατάρτισε η Διάσκεψη των Προέδρων κατά τη συνεδρίαση της Πέμπτης 9 Φεβρουαρίου 2006, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζήτησε η ψηφοφορία επί της έκθεσης του κ. Cottigny, η οποία ήταν προγραμματισμένη για αύριο, να αναβληθεί για την Τετάρτη.
<SPEAKER ID="9" LANGUAGE="NL" NAME="Ria Oomen-Ruijten," AFFILIATION="εξ ονόματος της Ομάδας PPE-DE">
<SPEAKER ID="10" LANGUAGE="" NAME="" AFFILIATION="(Το Σώμα εγκρίνει την πρόταση)">
<SPEAKER ID="11" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   . Κύριε Πρόεδρε, αναφορικά με την προταθείσα διάταξη των εργασιών, έχω ένα αίτημα για την Τετάρτη. Στην προταθείσα ημερήσια διάταξη, κατά την άποψή μου, όταν φτάσουμε στη δήλωση του Συμβουλίου και της Επιτροπής για την προετοιμασία του Ευρωπαϊκού Συμβουλίου και τη στρατηγική της Λισαβόνας, θα έχουμε φτάσει –όπως και με τις συζητήσεις μεταξύ 15.00 και 19.00 σχετικά με τη δήλωση του Συμβουλίου για το άτυπο Συμβούλιο των υπουργών Εξωτερικών, σχετικά με την έκθεση Brok, και σχετικά με άλλες εκθέσεις– στα όρια του εφικτού όσον αφορά την οργάνωση. Προτίθεμαι να το διευκρινίσω αυτό αναφέροντας ορισμένους αριθμούς σχετικά με τον χρόνο αγόρευσης.
<P>
Οι χρόνοι αγόρευσης για τη δήλωση του Συμβουλίου σχετικά με τη σύνοδο κορυφής και για τις δηλώσεις του Συμβουλίου και της Επιτροπής και την επακόλουθη συζήτηση, κατανέμονται ως εξής: το Συμβούλιο διαθέτει 30 λεπτά χρόνου αγόρευσης, η Επιτροπή 20 λεπτά και το σύνολο της Ολομέλειας 60 λεπτά. Αυτό σημαίνει ότι τα δύο άλλα θεσμικά όργανα έχουν περίπου τόσο χρόνο αγόρευσης όσο όλοι οι βουλευτές και όλες οι ομάδες μαζί. Το αποτέλεσμα είναι ότι, σε μια συζήτηση για αυτό το θέμα, η Ομάδα του Ευρωπαϊκού Λαϊκού Κόμματος έχει 18 λεπτά στη διάθεσή της, η ομάδα μου 14, οι Φιλελεύθεροι 7, και η Ομάδα των Πρασίνων 4,5 λεπτά. Μόλις είπα στην ομάδα μου ότι αυτό πρόκειται να πυροδοτήσει διαμάχες στο εσωτερικό των ομάδων, διότι, αν άφηνα να μιλήσουν όλοι οι εμπειρογνώμονές μου, θα χρειαζόμουν περισσότερο χρόνο αγόρευσης, απ’ όσο έχουμε στη διάθεσή μας. Αυτό έχει ως αποτέλεσμα να μειώνουν οι ομάδες τους χρόνους αγόρευσης σε τέτοιον βαθμό, ώστε οι βουλευτές να καταλήγουν να ομιλούν όχι περισσότερο από ένα λεπτό ο καθένας. Μολονότι αυτό συμβάλλει στη διατήρηση του ειρηνικού κλίματος στο εσωτερικό των ομάδων, δεν συμβάλλει καθόλου στην ποιότητα της κοινοβουλευτικής συζήτησης. Και καθώς δεν είναι λογικό, θα συνεχίσουμε να σας παροτρύνουμε να προχωρήσετε στη μεταρρύθμιση που έχετε ξεκινήσει. Η ουσία είναι ότι χρειαζόμαστε περισσότερο χρόνο για τέτοιου είδους συζητήσεις.
<P>
Αυτό που χρειαζόμαστε επίσης, όμως, είναι να μειώσουν τα θεσμικά όργανα, στις παρούσες συνθήκες, υπό τις οποίες πρέπει να εργαστούμε, τους χρόνους αγόρευσης τους, και αυτό τους ζητάμε να κάνουν. Είμαι σίγουρος ότι το Συμβούλιο και η Επιτροπή μπορούν να παρουσιάσουν τα βασικά σημεία που θέλουν να περάσουν σε λιγότερο από 30 ή 20 λεπτά, διότι εγώ πρέπει να παρουσιάσω τις δικές μου απόψεις μέσα σε πέντε λεπτά, και μέχρι στιγμής δεν νομίζω ότι το έχω καταφέρει. Αν είχα στη διάθεσή μου 20 λεπτά χρόνο αγόρευσης, θα ήταν πραγματικά σπουδαίο – όχι μόνο για μένα αλλά επίσης για το Κοινοβούλιο!
<P>
Προς το παρόν, όμως, ζητώ από εσάς και τις υπηρεσίες να μιλήσετε με τα δύο θεσμικά όργανα μέχρι την Τετάρτη –δηλαδή, με οποιονδήποτε από τους Προεδρεύοντες του Συμβουλίου και τον Πρόεδρο της Επιτροπής είναι παρών– και να μειώσετε τον χρόνο αγόρευσης τους ούτως, ώστε να υπάρχει περισσότερος χρόνος διαθέσιμος για να μπορέσει να διεξαχθεί μία συζήτηση σε αυτό το Κοινοβούλιο. Επιτρέψτε μου να σας διαβάζω τα στοιχεία για το απόγευμα. Το απόγευμα της Τετάρτης, ο διαθέσιμος χρόνος αγόρευσης για τις εκθέσεις ανέρχεται σε 50 λεπτά για το Συμβούλιο και 50 λεπτά για την Επιτροπή, ενώ ο κ. Brok, ο εισηγητής, έχει πέντε λεπτά –τα οποία είναι εντελώς ανεπαρκή αν λάβουμε υπόψη τη σημασία της έκθεσής του– και όλοι οι βουλευτές μαζί έχουν στη διάθεσή τους 90 λεπτά. Απευθύνομαι σε εσάς, κύριε Πρόεδρε, αυτό δεν είναι λογικό. Επομένως ζητώ, με την πρώτη ευκαιρία, να συμφωνήσετε με τα θεσμικά όργανα για μία ελάττωση του χρόνου αγόρευσής τους την Τετάρτη, και στη συνέχεια, μακροπρόθεσμα, ζητώ από το Κοινοβούλιο να οργανώνει τη διάταξη των εργασιών μας κατά τέτοιον τρόπο, ώστε να έχουμε στη διάθεσή μας ένα λογικό χρονικό διάστημα για τη διεξαγωγή σημαντικών συζητήσεων.
<SPEAKER ID="12" LANGUAGE="" NAME="Πρόεδρος." AFFILIATION="">
<P>
   Κύριε Schulz, όπως γνωρίζετε, δεν υπάρχουν κανονισμοί για τον χρόνο αγόρευσης που κατανέμεται στα άλλα θεσμικά όργανα. Τίποτα στον Κανονισμό δεν καθορίζει πόση ώρα μπορούν να μιλούν και συνήθως έχουν το ελεύθερο, δηλαδή να μιλούν για όσο χρόνο κρίνουν ενδεδειγμένο. Αυτό δεν ισχύει για τους βουλευτές του Κοινοβουλίου, ο χρόνος αγόρευσης των οποίων είναι πολύ περιορισμένος.
<P>
Πιστεύω ότι η Επιτροπή και το Συμβούλιο έχουν σημειώσει δεόντως το αίτημα του κ. Schulz. Είμαι βέβαιος ότι θα ενεργήσουν αναλόγως. Έχετε υπόψη ότι, σε αυτό το θέμα της ημερησίας διάταξης, υπάρχουν τρεις δηλώσεις και οι απαντήσεις τους· δηλαδή, μιλάμε για 50 λεπτά για αυτές τις δηλώσεις και τις απαντήσεις. Υπό το πρίσμα των χρονικών περιορισμών, είμαι βέβαιος ότι τα δύο θεσμικά όργανα θα περιορίσουν από μόνα τους τον χρόνο αγόρευσής τους, ώστε να έχουν και οι βουλευτές χρόνο να μιλήσουν. 
<SPEAKER ID="13" LANGUAGE="FR" NAME="Daniel Marc Cohn-Bendit," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, δεν καταλαβαίνω απολύτως την αντίδρασή σας, ιδίως εάν λάβουμε υπόψη τα χειροκροτήματα, τα οποία αυτήν τη φορά προέρχονται από όλες τις πτέρυγες του Κοινοβουλίου, μετά την ομιλία του κ. Schultz, του προέδρου αυτού του σπουδαίου κόμματος, της Σοσιαλιστικής Ομάδας στο Ευρωπαϊκό Κοινοβούλιο.
<P>
Μάλιστα, σας ζητούμε να διαπραγματευτείτε με στόχο τον περιορισμό της διάρκειας των ομιλιών της Επιτροπής και του Συμβουλίου σχετικά με τη στρατηγική της Λισαβόνας. Μας έχουν ήδη εξηγήσει τη στρατηγική της Λισαβόνας σε τρεις περιπτώσεις· την γνωρίζουμε. Συνεπώς, το Συμβούλιο και η Επιτροπή μπορούν εύκολα να περιορίσουν τις παρεμβάσεις τους σε 15 λεπτά για κάθε όργανο, στα οποία θα σκιαγραφούν τις απόψεις τους σχετικά με τη στρατηγική της Λισαβόνας, αφήνοντάς μας χρόνο για συζήτηση. Κανείς δεν πρέπει να αντιμετωπίζεται σαν να ήταν ανόητος. Γνωρίζουμε τα προβλήματα που σχετίζονται με τη στρατηγική της Λισαβόνας: ο κ. Barroso τα έχει ήδη αναλύσει τρεις φορές στο Κοινοβούλιο, και θα με εξέπληττε αν είχε κάτι καινούργιο να προσθέσει αυτήν τη φορά. Συνεπώς, νομίζω ότι είναι λογικό να διατεθούν δεκαπέντε λεπτά ομιλίας στα θεσμικά όργανα και ο υπόλοιπος χρόνος στο Κοινοβούλιο. 
<SPEAKER ID="14" LANGUAGE="" NAME="Πρόεδρος." AFFILIATION="(Εγκρίνεται η διάταξη των εργασιών)">
<P>
   Σας ευχαριστούμε πολύ, κύριε Cohn-Bendit. Αν κατάλαβα σωστά τον κ. Schulz, αναφερόταν στο απόγευμα της Τετάρτης, και εσείς αναφερθήκατε στο πρωί.
<SPEAKER ID="15" LANGUAGE="" NAME="Πρόεδρος." AFFILIATION="">
<P>
Πρέπει να σας προειδοποιήσω ότι δεν θα μπορέσουν να μιλήσουν όλοι όσοι το ζήτησαν, διότι αυτό θα απαιτούσε περισσότερα από τα 30 διαθέσιμα λεπτά. Επομένως, θα δώσω προτεραιότητα στους βουλευτές που δεν έχουν κάνει παρεμβάσεις ενός λεπτού σε προηγούμενες συνεδριάσεις και θα ζητήσω από όλους σας να τηρήσετε αυστηρά το ένα λεπτό, ώστε να μην είναι πάρα πολλοί οι βουλευτές που δεν θα μπορέσουν να μιλήσουν λόγω έλλειψης χρόνου. Ας προσπαθήσουμε να διασφαλίσουμε ότι όλοι θα μπορέσουν να μιλήσουν, και θα ξεκινήσω –επαναλαμβάνω– με εκείνους τους βουλευτές που δεν κατέστη δυνατόν να μιλήσουν σε προηγούμενες συνεδριάσεις. 
<SPEAKER ID="16" LANGUAGE="NL" NAME="Frederika Brepoels (PPE-DE ). –" AFFILIATION="">
<P>
Απηύθυνα, ως εκ τούτου, επιστολή στον Επίτροπο Rehn, ζητώντας του να δρομολογήσει η Επιτροπή μια διεξοδική και ανεξάρτητη έρευνα για τις συνθήκες αυτών των βίαιων δολοφονιών, που δεν πρέπει να μείνουν ατιμώρητες. Ελπίζω ότι οι επιτροπές του Κοινοβουλίου και η τουρκική αντιπροσωπεία θα δώσουν σε αυτά τα γεγονότα την προσοχή που τους αξίζει. 
<SPEAKER ID="17" LANGUAGE="FR" NAME="Catherine Guy-Quint (PSE )." AFFILIATION="">
<P>
   – Κύριε Πρόεδρε, οφείλω να σας πληροφορήσω ότι, επί σειρά ετών, η εταιρεία L.G. Philips περικόπτει δραστικά θέσεις εργασίας, όχι μόνον στην περιφέρεια του Dreux αλλά και στην Aix-la-Chapelle, στις Κάτω Χώρες και στην Ουγγαρία.
<P>
Τίποτε από αυτά δεν είναι καινούργιο. Ωστόσο, πρέπει επίσης να γνωρίζουμε ότι, το 2001, η εταιρεία αυτή ιδρύθηκε προκειμένου τα προβλήματα τα οποία είχαν ανακύψει στην αγορά των οθονών καθοδικών ακτίνων να μην θέσουν την ελέγχουσα εταιρεία, τη Philips, σε μειονεκτική θέση. Τέτοιου είδους συμπεριφορές είναι εξαιρετικά σοβαρές, καθώς επιτρέπουν σε μεγάλες εταιρείες μας να αποφεύγουν τις οικονομικές, κοινωνικές και βιομηχανικές τους ευθύνες. Δόθηκαν υποσχέσεις στους υπαλλήλους που εργάζονται σε αυτά τα τρία εργοστάσια, αλλά μέχρι στιγμής οι υποσχέσεις αυτές δεν έχουν υλοποιηθεί. Επιπλέον, αυτή η εκκαθάριση μάς θυμίζει τα γεγονότα που συνέβησαν στην περιοχή Isère όσον αφορά την εταιρεία HP και μας υπενθυμίζει επίσης ότι οι μεγάλοι επιχειρηματικοί όμιλοι κάνουν ό,τι θέλουν και αποδιαρθρώνουν σταδιακά τη βιομηχανική πολιτική της Ευρώπης. 
<SPEAKER ID="18" LANGUAGE="CS" NAME="Libor Rouček (PSE ). –" AFFILIATION="">
<SPEAKER ID="19" LANGUAGE="EN" NAME="Diana Wallis (ALDE )." AFFILIATION="">
<P>
   – Κύριε Πρόεδρε, αναφέρατε σήμερα το απόγευμα την Παγκόσμια ημέρα της γυναίκας. Η προηγούμενη εβδομάδα ήταν επίσης η εβδομάδα ευαισθητοποίησης για την ενδομητρίωση. Τα αριθμητικά στοιχεία για την εν λόγω γυναικεία ασθένεια είναι περίπου τα ίδια με τότε που έθιξα το εν λόγω θέμα στο Κοινοβούλιο πέρυσι: έχουν προσβληθεί περίπου 14 εκατ. γυναίκες στην Ευρώπη, ενώ το κόστος για την οικονομία της ΕΕ λόγω των χαμένων ημερών εργασίας ήταν περίπου 30 δισ. ευρώ.
<P>
Η ενδομητρίωση είναι μια πάθηση η οποία επιπολάζει εξαιτίας των λανθασμένων διαγνώσεων, της άγνοιας και της παρανόησης· η περίοδος που μεσολαβεί από την προσβολή έως τη διάγνωση ενδέχεται να είναι ακόμη και 11 έτη. Μπορώ να σας υποσχεθώ, και δεν μου είναι καθόλου ευχάριστο, ότι θα μιλώ στο παρόν Κοινοβούλιο σε κάθε κατάλληλη περίσταση, ωσότου κάθε γυναίκα και κάθε επαγγελματίας του τομέα της υγείας ενημερωθεί για την εν λόγω ασθένεια, τα συμπτώματά της, τις επιπτώσεις της και τις επιλογές θεραπείας. 
<SPEAKER ID="20" LANGUAGE="PT" NAME="José Ribeiro e Castro (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να μιλήσω για τη δεύτερη Ευρωπαϊκή ημέρα που είναι αφιερωμένη στη μνήμη των θυμάτων της τρομοκρατίας, η οποία διεξήχθη στις 11 Μαρτίου.
<SPEAKER ID="21" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
   Κύριε Πρόεδρε, όπως αναφέρθηκε ήδη, οι γονείς του κ. Δερβίς Φερχό, προέδρου του Κουρδικού Ινστιτούτου των Βρυξελλών και πολιτικού πρόσφυγα στο Βέλγιο εδώ και 28 έτη, δολοφονήθηκαν φρικτά από κακοποιούς οι οποίοι, σύμφωνα με πληροφορίες, ανήκουν στις τουρκικές κρατικές υπηρεσίες. Το θέμα είναι πολύ σοβαρό, κύριε Πρόεδρε! Την περασμένη εβδομάδα πραγματοποιήθηκε πορεία στις Βρυξέλλες, ενώ ο φλαμανδός υπουργός Εξωτερικών Υποθέσεων απέστειλε επιστολή στον τούρκο πρέσβη στις Βρυξέλλες για να ζητήσει εξηγήσεις.
<SPEAKER ID="22" LANGUAGE="EN" NAME="Laima Liucija Andrikienė (PPE-DE )." AFFILIATION="ad hoc">
<P>
   – Κύριε Πρόεδρε, δεν υπάρχει σχεδόν καμία ελπίδα ότι οι προεδρικές εκλογές στη Λευκορωσία την επόμενη Κυριακή θα είναι ελεύθερες και δίκαιες. Το κλίμα κατά τη διάρκεια της προεκλογικής εκστρατείας είναι επικίνδυνο. Η εκστρατεία σημαδεύτηκε από τον βίαιο ξυλοδαρμό του Aleksandr Kozulin, υποψηφίου για το προεδρικό αξίωμα, από άνδρες των μυστικών υπηρεσιών. Επιπλέον, πολλοί ακτιβιστές συλλαμβάνονται και απειλούνται, προκειμένου να σταματήσουν να υποστηρίζουν τον δημοκρατικό υποψήφιο Aleksandr Milinkievich.
<P>
Στο πλαίσιο αυτό, ορισμένοι αξιωματούχοι της ΕΕ προέβησαν σε δηλώσεις τις οποίες θεωρώ απογοητευτικές. Αφότου γνωστοποιήθηκε ότι το Ευρωπαϊκό Κοινοβούλιο προτίθεται να αποστείλει μια αντιπροσωπεία στο Μινσκ, η Επίτροπος Ferrero-Waldner δήλωσε ότι τα μέλη της εν λόγω αντιπροσωπείας θα εκφράζουν μόνον τις προσωπικές τους απόψεις. Κύριε Πρόεδρε, σας παρακαλώ να υπενθυμίσετε στην Επιτροπή ότι οι βουλευτές του ΕΚ είναι οι μόνοι εκλεγμένοι αντιπρόσωποι των πολιτών της ΕΕ, σε αντίθεση με τα μέλη της Ευρωπαϊκής Επιτροπής. Οι βουλευτές του Ευρωπαϊκού Κοινοβουλίου δικαιούνται να μιλούν εξ ονόματος εκείνων που τους εξέλεξαν και όχι ως απλοί ιδιώτες.
<P>
Είναι εξαιρετικά λυπηρό το γεγονός ότι η Ευρωπαϊκή Επιτροπή προβαίνει σε ατυχείς δηλώσεις, αντί να εκφράζει τουλάχιστον την ηθική της υποστήριξη προς τους βουλευτές του ΕΚ οι οποίοι θα παρακολουθήσουν ως παρατηρητές τις εκλογές στο Μινσκ και αντί να δηλώνει ότι, σε περίπτωση οιασδήποτε πρόκλησης από το καθεστώς του Lukashenko κατά των βουλευτών, είναι έτοιμη να αναλάβει δράση προς υπεράσπισή τους. 
<SPEAKER ID="23" LANGUAGE="" NAME="Πρόεδρος." AFFILIATION="">
<P>
   Κυρία Andrikienė, όταν οι συνάδερφοι βουλευτές συμμετέχουν σε μία αποστολή παρατηρητών, δεν πηγαίνουν για λογαριασμό τους. Δεν εκπροσωπούν τους εαυτούς τους, αλλά εκπροσωπούν αυτό το θεσμικό όργανο.
<SPEAKER ID="24" LANGUAGE="ES" NAME="Miguel Angel Martínez Martínez (PSE ). –" AFFILIATION="">
<P>
   Κύριε Πρόεδρε, ως σοσιαλιστής και υπέρμαχος των ανθρωπίνων δικαιωμάτων, και απλά ως στρατευμένος αγωνιστής κατά της θανατικής ποινής, θα ήθελα να εκφράσω σε όλους εσάς την αγωνία που αισθάνομαι για την οικογένεια του Pablo Ibar, ενός ισπανού πολίτη, τον οποίο τα δικαστήρια της Φλόριντα καταδίκασαν σε θάνατο το 2000.
<P>
Στις 2 Φεβρουαρίου, το Ανώτατο Δικαστήριο αυτής της πολιτείας ήρε τη θανατική ποινή για τον υποτιθέμενο συνεργό στη δολοφονία, έχοντας αποφανθεί ότι υπήρξαν λάθη στην προηγούμενη δίκη και ότι τα αποδεικτικά στοιχεία κατά των καταδίκων ήταν ανεπαρκή.
<P>
Ωστόσο, οι ελπίδες που δημιουργήθηκαν τότε γκρεμίστηκαν στις 9 Μαρτίου, όταν το ίδιο Ανώτατο Δικαστήριο επικύρωσε τη θανατική ποινή για τον ευρωπαίο πολίτη, Pablo Ibar.
<P>
Εμείς στη Σοσιαλιστική Ομάδα του Ευρωπαϊκού Κοινοβουλίου καλούμε τις αρμόδιες αρχές των Ηνωμένων Πολιτειών να βρουν μια λύση σε αυτήν την άδικη και απάνθρωπη κατάσταση. Θα ήθελα επίσης να σας ζητήσω, κύριε Πρόεδρε, όπως και από τον Πρόεδρο της Αντιπροσωπείας για τις σχέσεις με τις Ηνωμένες Πολιτείες να απευθυνθείτε στις εν λόγω αρχές, αφενός, για να επαναλάβετε τη γνωστή θέση μας κατά της θανατικής ποινής και, αφετέρου, για να ζητήσετε να αποδοθεί δικαιοσύνη στην υπόθεση του Pablo Ibar, ο οποίος καταδικάστηκε άδικα, όπως φαίνεται να αποδεικνύει η αθώωση του ατόμου που είχε καταδικαστεί αρχικά ως συνεργός στο ίδιο υποτιθέμενο έγκλημα. 
<SPEAKER ID="25" LANGUAGE="" NAME="Ιωάννης Γκλαβάκης (PPE-DE ). –" AFFILIATION="">
<P>
   Κύριε Πρόεδρε, η Ευρωπαϊκή Ένωση παίρνει όλα τα απαραίτητα μέτρα για την αντιμετώπιση της νόσου των πουλερικών και πολύ σωστά κάνει. Η νόσος όμως των πουλερικών έφερε έναν πολύ μεγάλο πανικό στους καταναλωτές, με αποτέλεσμα να έχουμε δραματική μείωση στην κατανάλωση κρέατος πουλερικών κατά 80% και μείωση στην κατανάλωση αυγών κατά 45%.
<SPEAKER ID="26" LANGUAGE="EN" NAME="Gyula Hegyi (PSE )." AFFILIATION="">
<P>
   – Κύριε Πρόεδρε, πριν από έξι χρόνια, η μόλυνση του ποταμού Tisza με κυάνιο, η οποία προκλήθηκε από δραστηριότητες εξόρυξης χρυσού στην Baia Mare στη Ρουμανία, μας αποκάλυψε τους κινδύνους της ύπαρξης χρυσωρυχείων στο κέντρο της Ευρώπης. Η Ουγγαρία δεν ήταν τότε μέλος της Ευρωπαϊκής Ένωσης, αλλά το σύνολο της Ευρωπαϊκής Ένωσης επέδειξε αλληλεγγύη σε εμάς, τα θύματα της μόλυνσης του ποταμού.
<SPEAKER ID="27" LANGUAGE="" NAME="Andrzej Jan Szejna (PSE ). –" AFFILIATION="(PL) ">
<P>
Εγώ μετέβην στο Lvov, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, για να στηρίξω την προεκλογική εκστρατεία του Σοσιαλιστικού Κόμματος της Ουκρανίας. Πρέπει να πω ότι όσα είδα με εμψύχωσαν. Είδα την Ουκρανία και είδα και πολλά φιλοευρωπαϊκά εκλογικά συνθήματα. Θα ήθελα, ωστόσο, να αναφέρω ένα σημαντικό και ανησυχητικό ζήτημα. Ενημερώθηκα για το γεγονός ότι ορισμένα εκλογικά μητρώα, δηλαδή κατάλογοι ανθρώπων που δικαιούνται να ψηφίσουν, ενδέχεται να μην έχουν καταρτιστεί σωστά. Αυτό υπογραμμίζει τη δυνητικά τεράστια σημασία του έργου των εκπροσώπων του Ευρωπαϊκού Κοινοβουλίου όχι μόνο στη Λευκορωσία αλλά και στην Ουκρανία. 
<SPEAKER ID="28" LANGUAGE="EN" NAME="Charles Tannock (PPE-DE )." AFFILIATION="">
<SPEAKER ID="29" LANGUAGE="EN" NAME="Malcolm Harbour (PPE-DE )." AFFILIATION="">
<P>
   – Κύριε Πρόεδρε, στις 28 Φεβρουαρίου στις Βρυξέλλες, τέσσερεις Επίτροποι –οι αρμόδιοι για τις επιχειρήσεις, το περιβάλλον, τον ανταγωνισμό και την ενέργεια– προήδρευσαν της πρώτης συνεδρίασης μιας ομάδας υψηλού επιπέδου για την αντιμετώπιση θεμάτων σχετικά με την ενέργεια, το περιβάλλον και την ανταγωνιστικότητα. Στην ίδια συνεδρίαση μετείχαν επίσης τέσσερεις υπουργοί, δώδεκα διευθύνοντες σύμβουλοι παραγωγών ενέργειας και χρηστών ενέργειας, τρεις ΜΚΟ, ο πρόεδρος της Ευρωπαϊκής Συνομοσπονδίας Συνδικάτων και τρεις ρυθμιστικές αρχές.
<SPEAKER ID="30" LANGUAGE="" NAME="Πρόεδρος." AFFILIATION="">
<SPEAKER ID="31" LANGUAGE="EN" NAME="Malcolm Harbour (PPE-DE )." AFFILIATION="">
<SPEAKER ID="32" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Harbour. Επιμένω ότι η Διάσκεψη των Προέδρων αποφάσισε να ζητήσει από τον κ. Barroso να εξηγήσει τον σκοπό της παρουσίας των βουλευτών σε αυτές τις ομάδες, και ο κ. Barroso θα έρθει για να εξηγήσει αυτόν τον σκοπό στη Διάσκεψη των Προέδρων.
<SPEAKER ID="33" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
Απευθύνω έκκληση στην Ευρωπαϊκή Επιτροπή να αναλάβει άμεση δράση και να καταρτίσει μια μαύρη λίστα της λευκορωσικής νομενκλατούρας, και η λίστα αυτή πρέπει να είναι όσο το δυνατόν πιο μεγάλη. Πρέπει να απαγορευτεί η είσοδος στην Ευρωπαϊκή Ένωση όλων των μελών του άμεσου περιβάλλοντος του δικτάτορα Lukashenko. Μια τέτοια απαγόρευση πρέπει να εφαρμοστεί και για εκείνους που ευθύνονται για την απόφαση της χρήσης βίας και για την καθοδήγηση των δραστηριοτήτων των εσωτερικών δυνάμεων ασφαλείας. Πρέπει επίσης να εφαρμοστεί, ωστόσο, στους κύκλους που εμπλέκονται στην προπαγάνδα των μέσων ενημέρωσης. Η επιβολή σε αυτά τα άτομα κυρώσεων σε σχέση με τις θεωρήσεις θα είναι μια αποτελεσματική μέθοδος αποδυνάμωσης της θέσης της λευκορωσικής κυβέρνησης, ενώ ταυτόχρονα θα αποφευχθεί ο αρνητικός αντίκτυπος στη λευκορωσική κοινωνία συνολικά. Θα στείλει επίσης ένα σαφές μήνυμα στην αντιπολίτευση ότι οι γείτονες τους στα δυτικά δεν αδιαφορούν για την κατάστασή τους. Τα άτομα που είναι υπεύθυνα για το τελευταίο κύμα συλλήψεων πρέπει να τιμωρηθούν.
<SPEAKER ID="34" LANGUAGE="" NAME="Διαμάντω Μανωλάκου (GUE/NGL ). –" AFFILIATION="">
<SPEAKER ID="35" LANGUAGE="PL" NAME="Ryszard Czarnecki (NI ). –" AFFILIATION="Bank Śląski">
<P>
Θα ήθελα να αναφέρω το παράδειγμα της ολλανδής Επιτρόπου, που είναι ένα από τα πλέον αμφιλεγόμενα μέλη της Επιτροπής. Αυτήν τη στιγμή διεξάγεται έρευνα από το Κοινοβούλιο για την Επίτροπο Kroes μετά από κατηγορίες σύγκρουσης συμφερόντων και δραστηριότητες άσκησης παρασκηνιακών πιέσεων. Πρόσφατα ανέλαβε την πρωτοβουλία να στείλει μια επιστολή στην πολωνική κυβέρνηση όσον αφορά τη συγχώνευση δύο πολωνικών τραπεζών. Σκέφτηκα ότι ίσως θα ήταν πιο ενδεδειγμένο να μοιραστεί η Επίτροπος με την πολωνική κυβέρνηση την από πρώτο χέρι εμπειρία της χώρας της για το πώς μπορεί να χαθεί ένα δημοψήφισμα σχετικά με το Σύνταγμα. Αντ’ αυτού, η Επίτροπος έκρινε σκόπιμο να νουθετήσει την πολωνική κυβέρνηση, παρά το γεγονός ότι μια ολλανδική τράπεζα, η ING, κινήθηκε πολύ γρήγορα για την εξαγορά μιας από τις μεγαλύτερες πολωνικές τράπεζες, της . Η προσβλητική επιστολή της Επιτρόπου είναι άκρως πατερναλιστική και τυπική της στάσης των χωρών της παλαιάς Ένωσης απέναντι στα νέα κράτη μέλη. Η Επίτροπος θα μπορούσε ίσως να χρησιμοποιήσει τον χρόνο της πιο ωφέλιμα νουθετώντας την ολλανδική κυβέρνηση πώς να αποφύγει τις εθνοτικές και ρατσιστικές εντάσεις, που αποτελούν δυστυχώς γεγονός της καθημερινής ζωής στη χώρα της. 
<SPEAKER ID="36" LANGUAGE="EN" NAME="Ashley Mote (NI )." AFFILIATION="">
<SPEAKER ID="37" LANGUAGE="" NAME="Γεώργιος Τούσσας (GUE/NGL ). –" AFFILIATION="">
<P>
Οι εμπνευστές και εκτελεστές της απαγωγής, της φυλάκισης και της δίκης του Σλόμπονταν Μιλόσεβιτς στη Χάγη, αφού αρνήθηκαν να πάρουν μέτρα προστασίας για τη ζωή του παρά τα σοβαρά προβλήματα υγείας του, τον οδήγησαν στην εξόντωση. ΗΠΑ και Ευρωπαϊκή Ένωση έστησαν τη δίκη-παρωδία της Χάγης για να αθωώσουν τα εγκλήματά τους ενάντια στον γιουγκοσλαβικό λαό που βομβάρδιζαν επί 78 ημέρες το 1999, μόνο και μόνο επειδή η Γιουγκοσλαβία, ενώ δέχτηκε όλη τη συμφωνία του Ρουμπαγιέ, αρνήθηκε να δεχτεί την ανάπτυξη νατοϊκών δυνάμεων κατοχής στο έδαφός της.
<SPEAKER ID="38" LANGUAGE="DE" NAME="Harald Ettl (PSE ). –" AFFILIATION="">
<P>
   Κύριε Πρόεδρε, θα ήθελα να επιστήσω, και πάλι, την προσοχή του Κοινοβουλίου στις πέντε βουλγάρες νοσηλεύτριες και στον παλαιστίνιο ιατρό που κρατούνται στη Λιβύη. Το 1999 κατηγορήθηκαν ότι μόλυναν σκόπιμα με τον ιό του AIDS περισσότερα από 400 παιδιά μέσω μεταγγίσεων αίματος. Μολονότι καταδικάστηκαν σε θάνατο το 2004, οι ποινές τους έγιναν αντικείμενο νομικής διαμάχης και έχουν τώρα ανασταλεί. Επικροτούμε την απόφαση του Ανώτατου Δικαστηρίου και ελπίζουμε σε πιο διαφανείς διαδικασίες και μια πιο δίκαιη δίκη.
<SPEAKER ID="39" LANGUAGE="ES" NAME="Inés Ayala Sender (PSE ). –" AFFILIATION="">
<P>
   Κύριε Πρόεδρε, θα ήθελα να εκφράσω στο Σώμα την ικανοποίηση και την ανακούφισή μου για την απόφαση που ελήφθη από τη διεύθυνση της General Motors στις 15 Φεβρουαρίου να κατασκευάσει το νέο μοντέλο Opel Meriva στο εργοστάσιο του Figueruelas στη Σαραγόσα, βάζοντας επιτέλους τέλος στον κίνδυνο μετεγκατάστασης που υπήρχε για μήνες για 7 600 εργαζομένους και πολύ περισσότερες βοηθητικές επιχειρήσεις.
<P>
Θα ήθελα να συγχαρώ τους εργαζομένους για τη δέσμευσή τους στην παραγωγικότητα, τους ισπανούς ιθύνοντες και τους μηχανικούς για την καλή διαχείρισή τους και την τοπική κυβέρνηση, υπό την ηγεσία του προέδρου της, Marcelino Iglesias, για την υποστήριξή της.
<P>
Αυτό δεν είναι αρκετό, ωστόσο. Ο ανταγωνιστής ήταν το εργοστάσιο Gliwice, στην Πολωνία. Το μοναδικό πλεονέκτημα που πρόσφερε ήταν χαμηλότερο εργατικό κόστος. Οι σχέσεις μας τους τελευταίους μήνες μάς επέτρεψαν να κατανοήσουμε καλύτερα την απόγνωση των πολωνών εργαζομένων και, ως αποτέλεσμα, υποστηρίζουμε την πρόταση του Ευρωπαϊκού Φόρουμ Εργαζομένων να κατασκευαστεί το μοντέλο Agila στο Gliwice.
<SPEAKER ID="40" LANGUAGE="NL" NAME="Sophia in 't Veld (ALDE ). –" AFFILIATION="">
<P>
   Κύριε Πρόεδρε, χαίρομαι που ο Επίτροπος Frattini είναι εδώ για να με ακούσει να σχολιάζω το επόμενο θέμα. Σε μια πρόσφατη δήλωση, η ολλανδή υπουργός για την ολοκλήρωση, κ. Verdonk, εξήγγειλε μια αλλαγή στην πολιτική επιστροφών για τους ομοφυλόφιλους και τους χριστιανούς αιτούντες άσυλο από το Ιράν. Είπε ότι εφόσον η ομοφυλοφιλία και ο Χριστιανισμός δεν είναι παράνομα στο Ιράν, οι αιτούντες άσυλο μπορούν απλά να επιστρέψουν στην πατρίδα τους. Ενώ αυτό μπορεί να είναι, με την αυστηρή έννοια, αλήθεια, στην πραγματικότητα οι ομοφυλόφιλοι και οι Χριστιανοί έχουν πολλούς λόγους να φοβούνται για την ασφάλειά τους. Είναι γεγονός ότι η ομοφυλοφιλική δραστηριότητα τιμωρείται με θανατική ποινή.
<P>
Η ερώτησή μου προς τον Επίτροπο Frattini είναι εάν σκοπεύει η Επιτροπή να διαπιστώσει αν η ολλανδική πολιτική επιστροφών είναι σύμφωνη με τα ευρωπαϊκά ελάχιστα πρότυπα για τους αιτούντες άσυλο, όπως ορίζονται στην οδηγία η οποία πρέπει να εφαρμοστεί μέχρι τον Οκτώβριο του τρέχοντος έτους και εάν είναι σύμφωνη με τις διεθνείς συμφωνίες. 
<SPEAKER ID="41" LANGUAGE="MT" NAME="Joseph Muscat (PSE ). –" AFFILIATION="">
<SPEAKER ID="42" LANGUAGE="SV" NAME="Åsa Westlund (PSE ). –" AFFILIATION="(Χειροκροτήματα από διάφορες πτέρυγες)">
<P>
 «Εμείς, οι νέοι άνθρωποι από όλη την Ευρώπη που μετείχαμε στη διάσκεψη νέων από σχολεία δεύτερης ευκαιρίας, η οποία πραγματοποιήθηκε στην Κοπεγχάγη τον Ιούνιο του 2005, δηλώνουμε τα εξής: “Όλοι οι νέοι άνθρωποι έχουν το δικαίωμα να αποφασίζουν για τη ζωή τους και να δημιουργούν το δικό τους μέλλον. Όλοι οι νέοι άνθρωποι έχουν δικαίωμα στην εκπαίδευση – σε κάθε επίπεδο. Όλοι οι νέοι άνθρωποι έχουν το δικαίωμα να είναι διαφορετικοί και να εκφράζουν ελεύθερα την προσωπικότητά τους. Όλοι πρέπει να επιδεικνύουν αμοιβαίο σεβασμό, καθώς ο σεβασμός είναι αμφίδρομος. Κανένα νέο άτομο δεν πρέπει να υφίσταται διακρίσεις ή καταπίεση. Όλοι οι νέοι άνθρωποι πρέπει να έχουν κατοικία, φαγητό και περίθαλψη”».
<SPEAKER ID="43" LANGUAGE="FR" NAME="Margie Sudre (PPE-DE )." AFFILIATION="">
<P>
   – Κύριε Πρόεδρε, η επιδημία του ιού τσικογκούνια που πλήττει επί του παρόντος τη Réunion βυθίζει αυτήν την εξόχως απόκεντρη περιφέρεια της Ευρωπαϊκής Ένωσης σε μια εξαιρετικά ανησυχητική υγειονομική και οικονομική κρίση, της οποίας η έκταση των μακροπρόθεσμων συνεπειών είναι δύσκολο να εκτιμηθεί.
<P>
Ο ιός, ο οποίος μεταδίδεται μέσω των κουνουπιών, έχει ήδη μολύνει 200 000 από τους 760 000 κατοίκους του νησιού της Réunion και θεωρείται άμεσα υπεύθυνος για τον θάνατο πέντε ατόμων.
<P>
Δεδομένου ότι η Ευρωπαϊκή Ένωση επιδεικνύει –πολύ εύλογα– ιδιαίτερο ενδιαφέρον για την καταπολέμηση μιας άλλης υγειονομικής κρίσης, η οποία επηρεάζει τον γεωργικό τομέα, αλλά μόνον δυνητικά απειλεί τον πληθυσμό, θα σας ήμουν εξαιρετικά ευγνώμων εάν, εφεξής, εκφράζατε την αλληλεγγύη σας και την αλληλεγγύη του Ευρωπαϊκού Κοινοβουλίου σε πολίτες της Ένωσης οι οποίοι έχουν πολύ βάσιμους λόγους να φοβούνται τον ιό τσικογκούνια. Σας ευχαριστώ εκ των προτέρων εξ ονόματος των κατοίκων της Réunion. 
<SPEAKER ID="44" LANGUAGE="PL" NAME="Sylwester Chruszcz (NI ). –" AFFILIATION="">
<SPEAKER ID="45" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Chruszcz. Με λύπη ανακοινώνω ότι υπάρχουν άλλοι δεκαπέντε βουλευτές οι οποίοι δεν θα μπορέσουν να μιλήσουν λόγω έλλειψης χρόνου.
<SPEAKER ID="46" LANGUAGE="" NAME="Πρόεδρος." AFFILIATION="">
<P>
- την προφορική ερώτηση (O-0006/2006) προς την Επιτροπή, της κ. Anna Záborská, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την καταναγκαστική πορνεία στο πλαίσιο των παγκόσμιων αθλητικών διοργανώσεων (B6-0008/2006),
<P>
- την προφορική ερώτηση (O-0011/2006) προς την Επιτροπή, των κκ. Karin Riis-Jørgensen και Elizabeth Lynne, εξ ονόματος της Ομάδας Συμμαχία των Δημοκρατών και των Φιλελευθέρων για την Ευρώπη, σχετικά με δράσεις της ΕΕ εναντίον της εμπορίας ανθρώπων και την καθιέρωση μιας ημέρας κατά της εμπορίας ανθρώπων (B6-0011/2006),
<P>
- την προφορική ερώτηση (O-0017/2006) προς την Επιτροπή, της κ. Hiltrud Breyer, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με δράσεις της ΕΕ εναντίον της εμπορίας ανθρώπων και την καθιέρωση μιας ημέρας κατά της εμπορίας ανθρώπων (B6-0014/2006),
<P>
- την προφορική ερώτηση (O-0019/2006) προς την Επιτροπή, της κ. Lissy Gröner, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, σχετικά με δράσεις της ΕΕ εναντίον της εμπορίας ανθρώπων και την καθιέρωση μιας ημέρας κατά της εμπορίας ανθρώπων (B6-0015/2006), και
<P>
- την προφορική ερώτηση (O-0021/2006) προς την Επιτροπή, των κκ. Eva-Britt Svensson, Sylvia-Yvonne Kaufmann, Kartika Tamara Liotard, Feleknas Uca, Ilda Figueiredo και Věra Flasarová, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, σχετικά με δράσεις της ΕΕ εναντίον της εμπορίας ανθρώπων και την καθιέρωση μιας ημέρας κατά της εμπορίας ανθρώπων (B6-0016/2006). 
<SPEAKER ID="47" LANGUAGE="FR" NAME="Anna Záborská (PPE-DE )," AFFILIATION="συντάκτρια">
<P>
Είναι απαράδεκτο να εξαναγκάζεται μια γυναίκα στην πορνεία· είναι απαράδεκτο να πρέπει να πουλήσει το σώμα της. Στην πραγματικότητα, κυρίες και κύριοι, τα νέα δεν ήταν ποτέ τόσο θλιβερά όσο σήμερα. Στη γερμανική πρωτεύουσα, στα περίχωρα του Ολυμπιακού Σταδίου, μόλις εγκαινιάστηκε ένας υπεροίκος ανοχής έκτασης 3 000 τετραγωνικών μέτρων, ο οποίος μπορεί ανά πάσα στιγμή να υποδεχθεί ταυτοχρόνως 650 πελάτες. Περισσότερες από 40 000 φτωχές νεαρές γυναίκες θα «εισαχθούν» από την Ανατολή, προκειμένου να ικανοποιήσουν τις μετά τον αγώνα απαιτήσεις των θεατών του Παγκοσμίου Κυπέλλου Ποδοσφαίρου.
<P>
Φαίνεται ότι η ενθάρρυνση νεαρών ανδρών να μετέχουν σε ενορχηστρωμένες κτηνωδίες εις βάρος νεαρών γυναικών δεν συγκλονίζει κανέναν και ότι η αδυναμία αποτροπής των εν λόγω πράξεων και προστασίας των θυμάτων έναντι αυτής της οργανωμένης παρακμής δεν προσβάλλει κανέναν. Ο πρόεδρος της FIFA, Joseph Blatter, σε επιστολή του προς την Επιτροπή Δικαιωμάτων των Γυναικών και Ισότητας των Φύλων, ανέφερε ότι η οργάνωσή του δεν είναι υπεύθυνη για ό,τι συμβαίνει εκτός των ποδοσφαιρικών γηπέδων. Η UEFA, όπως και οι ήρωες των εθνικών ομάδων, δεν έκαναν κανένα σχόλιο.
<P>
Η UEFA έχει θέσει ως στόχο της την προαγωγή του ποδοσφαίρου στην Ευρώπη σε πνεύμα ειρήνης και χωρίς καμία μορφή διάκρισης. Ο ποδοσφαιρικός κόσμος είναι ένας κόσμος ανδρών: αυτό αποδεικνύεται στην πράξη εντός των γηπέδων. Οι άνδρες είναι εκείνοι που ζητούν τις υπηρεσίες των εκδιδόμενων και που μεταχειρίζονται βάναυσα τις γυναίκες. Αυτός είναι ο λόγος για τον οποίο απευθύνομαι και σε άνδρες – στους άνδρες συναδέλφους βουλευτές του ΕΚ και σε όλους τους άνδρες οι οποίοι κατέχουν θέσεις εξουσίας.
<P>
Είμαι ευγνώμων στον συνάδελφό μας, κ. Heaton-Harris, ο οποίος είναι ο ίδιος επαγγελματίας διαιτητής ποδοσφαίρου και ο οποίος κατέστησε τη Διακομματική Ομάδα Αθλητισμού ένα μέσο για να εκφραστεί η αντίθεση στην εμπορία γυναικών και την καταναγκαστική πορνεία. Είμαι ευγνώμων στον συνάδελφό μας, κ. Coveney, ο οποίος, ως βουλευτής του ΕΚ, επιβλέπει τη δραστηριότητα των «επιχειρηματιών κατά της εμπορίας γυναικών» και της εκστρατείας «Σταματήστε την εμπορία ανθρώπων».
<P>
Τέλος, σας ζητώ να στηρίξετε το εντυπωσιακό έργο που επιτέλεσε το Συμβούλιο της Ευρώπης, το οποίο κατάρτισε την πρώτη συμφωνία για την καταπολέμηση της εμπορίας ανθρώπων στη Βαρσοβία στις 16 Μαΐου 2005: μέχρι στιγμής, μόνον 11 από τα κράτη μέλη μας έχουν υπογράψει την εν λόγω συμφωνία. Κανένα από αυτά δεν την έχει επικυρώσει ακόμη.
<SPEAKER ID="48" LANGUAGE="" NAME="" AFFILIATION="Αντιπροέδρου">
<SPEAKER ID="49" LANGUAGE="EN" NAME="Elizabeth Lynne (ALDE )," AFFILIATION="συντάκτρια">
<P>
   . – Κυρία Πρόεδρε, η μάστιγα της εμπορίας ανθρώπων αποτελεί ένα σαφές παράδειγμα τομέα στον οποίο η ΕΕ μπορεί και πρέπει να δράσει. Αυτός είναι ο λόγος για τον οποίο η Karin Riis-Jørgensen και εγώ υποβάλαμε την προφορική μας ερώτηση. Θέλουμε απαντήσεις, ει δυνατόν σήμερα.
<P>
Επί του παρόντος οι γυναίκες αυτές –και μιλάμε κυρίως για γυναίκες και κορίτσια– δεν έχουν εγγυημένη προστασία. Αντιμετωπίζονται ως λαθρομετανάστες και απελαύνονται, ενώ σε πολλές περιπτώσεις γίνονται εκ νέου θύματα εμπορίας. Υπάρχουν συγκεκριμένα μέτρα που μπορούν να ληφθούν: ορίζονται, μεταξύ άλλων, στην ευρωπαϊκή σύμβαση για την καταπολέμηση της εμπορίας ανθρώπων. Χρειαζόμαστε ασφαλή καταφύγια, προκειμένου να μπορούν να προστατευθούν οι νεαρές γυναίκες και τα κορίτσια. Χρειαζόμαστε τουλάχιστον την περίοδο ανάπαυλας των 30 ημερών την οποία προβλέπει η Ευρωπαϊκή Σύμβαση, προκειμένου οι γυναίκες αυτές να αποφασίσουν εάν θα συμμετάσχουν στη δίωξη των εμπόρων.
<P>
Στο Ηνωμένο Βασίλειο υπάρχει μόνον ένα καταφύγιο 25 θέσεων. Εκτιμάται ότι περισσότεροι από 1 000 άτομα ετησίως διακινούνται στο Ηνωμένο Βασίλειο για σεξουαλική εκμετάλλευση. Η αδυναμία ουσιαστικής αντιμετώπισης του προβλήματος είναι αδικαιολόγητη. Το Ηνωμένο Βασίλειο και άλλες χώρες πρέπει να προσυπογράψουν τη Σύμβαση του Συμβουλίου της Ευρώπης.
<SPEAKER ID="50" LANGUAGE="DE" NAME="Hiltrud Breyer (Verts/ALE )," AFFILIATION="συντάκτρια">
<P>
Η γερμανική Ομοσπονδία Ποδοσφαίρου ήθελε να παραμείνει το εν λόγω ζήτημα ταμπού, και το γεγονός ότι διαπεράσαμε το αμυντικό τείχος της αποτελεί τεράστια επιτυχία. Όπως έχει ήδη αναφερθεί, πρέπει να είμαστε αποφασιστικοί δείχνοντας κόκκινη κάρτα στην εμπορία ανθρώπων και στην καταναγκαστική πορνεία. Πρέπει να καταστήσουμε σαφές ότι το αθλητικό ευ αγωνίζεσθαι συνεπάγεται ένα αποφασιστικό «όχι» στην καταναγκαστική πορνεία. Δεν πρέπει να την ανεχθούμε σε καμία απολύτως περίπτωση. Οφείλω, όμως, να πω στον Επίτροπο Frattini ότι δεν αρκεί μόνον να βάλουμε τους εγκληματίες, τους εμπόρους ανθρώπων, στο στόχαστρό μας –αν και φυσικά πρέπει να το κάνουμε αυτό– αλλά, προκειμένου να το κάνουμε, χρειαζόμαστε επίσης λύσεις οι οποίες δεν διώκουν ποινικά μόνον τις εμπλεκόμενες γυναίκες, όπως συμβαίνει αυτήν τη στιγμή. Ελπίζω ότι στην ομιλία σας θα θίξετε αυτό το θέμα.
<SPEAKER ID="51" LANGUAGE="DE" NAME="Lissy Gröner (PSE )," AFFILIATION="συντάκτρια.">
<P>
Έως και 800 000 γυναίκες παγκοσμίως πέφτουν θύματα της εμπορίας ανθρώπων, εκ των οποίων οι 100 000 προέρχονται από την ΕΕ. Μολονότι κανείς δεν έχει την παραμικρή ιδέα πόσες από αυτές θα είναι στη Γερμανία το προσεχές καλοκαίρι, πρέπει να δείξουμε στους εμπόρους ανθρώπων την κόκκινη κάρτα. Αυτό που προσδοκώ να κάνετε, Επίτροπε Frattini, είναι να υιοθετήσετε τις προτάσεις που παρουσίασε η Επιτροπή Δικαιωμάτων των Γυναικών και Ισότητας των Φύλων στην έκθεση Prets και στο σχέδιο δράσης κατά της εμπορίας γυναικών και να τις χρησιμοποιήσετε ως βάση για πρακτική δράση.
<P>
Θα χρειαστεί χρηματοδότηση, προκειμένου να στηρίξουμε τις εκστρατείες των γυναικείων οργανώσεων για πολύγλωσσες τηλεφωνικές γραμμές βοήθειας. Πρέπει να τεθούν σε εφαρμογή σχέδια για την προστασία των θυμάτων. Έχει γίνει ήδη αναφορά στο γεγονός ότι τα κράτη μέλη προχώρησαν μάλλον απρόθυμα στη μεταφορά της οδηγίας περί ασύλου του 2002 στην εθνική νομοθεσία, και πρέπει να τους ασκηθεί πίεση. Το Βέλγιο έχει δηλώσει ότι θα παρέχει δικαίωμα παραμονής σε γυναίκες οι οποίες προτίθενται να καταθέσουν ως μάρτυρες και οι οποίες θέλουν να δραπετεύσουν από την πορνεία, και ότι θα τους δοθεί βοήθεια προκειμένου να το πετύχουν. Αυτό είναι εξαιρετικό.
<SPEAKER ID="52" LANGUAGE="SV" NAME="Eva-Britt Svensson (GUE/NGL )," AFFILIATION="συντάκτρια.">
<SPEAKER ID="53" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   . Κυρία Πρόεδρε, κυρίες και κύριοι, οι ερωτήσεις που έθεσε η κ. Záborská και οι υπόλοιπες κυρίες που έλαβαν τον λόγο, απαιτούν λεπτομερή απάντηση: καθήκον μου είναι να δώσω συγκεκριμένες απαντήσεις. Οι διάφορες ερωτήσεις έθιξαν 16 διαφορετικά σημεία με πολύ συγκεκριμένο τρόπο και σε αυτά θα επιχειρήσω να απαντήσω.
<P>
Όπως γνωρίζετε, υπάρχει μια ευρωπαϊκή απόφαση πλαίσιο, ενώ, όσον αφορά τη Γερμανία, η ισχύουσα εθνική νομοθεσία ετέθη σε ισχύ το 2005 και, συνεπώς, είναι απολύτως εφαρμόσιμη. Θα εκπονήσουμε επίσης εντός του Απριλίου μια έκθεση προς το Συμβούλιο και το Κοινοβούλιο σχετικά με την εφαρμογή της απόφασης πλαισίου για την εμπορία ανθρώπων και τα ποινικά μέτρα δίωξης, προκειμένου να διασφαλισθεί η θέσπιση εθνικών νόμων μεταφοράς της απόφασης πλαισίου από όλα τα κράτη μέλη πριν από την έναρξη του Παγκοσμίου Κυπέλλου Ποδοσφαίρου.
<P>
Στο πλαίσιο αυτό θα πρέπει ασφαλώς να ενισχυθεί ο ρόλος της Ευρωπόλ και της Eurojust. Μεταξύ των ζητημάτων προτεραιότητας που έθεσα όταν συναντήθηκα με τον πρόεδρο της Eurojust και τον διευθυντή της Ευρωπόλ ήταν ακριβώς η ενίσχυση των ικανοτήτων της Ευρωπόλ και της Eurojust για την εφαρμογή του σχεδίου δράσης, το οποίο, όπως θα θυμάστε, παρουσιάσαμε με στόχο την καταπολέμηση της εμπορίας ανθρώπων στα τέλη του προηγούμενου έτους. Η Ευρωπόλ μπορεί να διαδραματίσει πολύ σημαντικό ρόλο στον συντονισμό δράσεων σε ευρωπαϊκό επίπεδο για την καταπολέμηση του ειδεχθούς αυτού εγκλήματος. Είναι κάτι που πράξαμε ήδη με επιτυχία για να καταπολεμήσουμε την παιδοφιλία και η επιτυχία αυτή οφείλεται στη δράση της Ευρωπόλ, η οποία διέλυσε ένα δίκτυο παιδεραστών σε 13 ευρωπαϊκές χώρες. Αυτός είναι ένας ακόμη δρόμος που πρέπει να ακολουθήσουμε.
<P>
Υπάρχει εν συνεχεία το συγκεκριμένο ζήτημα του Παγκοσμίου Κυπέλλου στη Γερμανία. Όταν συζητήθηκε για πρώτη φορά το ζήτημα, είχα υποσχεθεί στο Κοινοβούλιο να θέσω επισήμως το θέμα στο ομοσπονδιακό Υπουργείο Εσωτερικών της Γερμανίας. Αυτό ασφαλώς έπραξα και ο υπουργός κ. Schäuble, στον οποίο απευθύνθηκα, μού απάντησε προ ολίγων ημερών και με διαβεβαίωσε επισήμως ότι ο ομοσπονδιακός νόμος που ετέθη σε ισχύ θα εφαρμοσθεί αυστηρά και ότι παράλληλα θα ακολουθήσουν συγκεκριμένες επί τόπου πρωτοβουλίες πρόληψης σε όλες τις πόλεις της Γερμανίας, στις οποίες θα διεξαχθούν οι ποδοσφαιρικοί αγώνες.
<P>
Στο σημείο αυτό, θα ήθελα να προβώ σε δύο παρατηρήσεις σχετικά με τα συγκεκριμένα μέτρα που προτίθεμαι να παρουσιάσω ως εκπρόσωπος της Επιτροπής στη διάσκεψη του Συμβουλίου των υπουργών Εσωτερικών τον Απρίλιο. Καταρχάς, όσον αφορά το θέμα των θεωρήσεων, μπορώ να διαβεβαιώσω ανεπιφύλακτα, κυρίως την κ. Gröner –αλλά και όσους μού απέστειλαν την επιστολή μετά το σεμινάριο της 8ης Μαρτίου– ότι δεν είχα ποτέ σκοπό και ούτε επεδίωξα τη θέσπιση θεωρήσεων για γυναίκες. Οι θεωρήσεις δεν εφαρμόζονται σε κατηγορίες ανθρώπων, αλλά ρυθμίζονται αναλόγως με τις χώρες και τις εθνικότητες. Είχα εξαγγείλει την πρόθεσή μας να εξετάσουμε εάν ορισμένες χώρες, οι οποίες θεωρούνται υψηλού κινδύνου, θα πρέπει να συνεχίσουν να απαλλάσσονται από την υποχρέωση της θεώρησης ή μήπως θα ήταν σκόπιμη η προσωρινή επέκταση της θεώρησης για μια χώρα από την οποία είναι πιθανόν να γίνεται διακίνηση ανθρώπων. Δεν εννοούσα ασφαλώς τις γυναίκες και ζητώ συγνώμη εάν δεν έγινα κατανοητός στο σεμινάριο της 8ης Μαρτίου.
<P>
Ασφαλώς, πάντοτε στο πλαίσιο των προγραμμάτων Daphne, η Ευρωπαϊκή Ένωση θα μπορέσει να συγχρηματοδοτήσει σχετικές πρωτοβουλίες με στόχο την ευαισθητοποίηση της κοινής γνώμης όσον αφορά την ανάγκη μείωσης της ζήτησης. Πράγματι, μειώνοντας τη ζήτηση περιορίζεται ή μειώνεται σημαντικά η εμπορία ανθρώπων για σεξουαλική εκμετάλλευση.
<P>
Για την υποστήριξη των θυμάτων εφαρμόζονται επίσης οι κανόνες που αναφέρθηκαν προ ολίγου, οι οποίοι εγγυώνται το καθεστώς των γυναικών που υπήρξαν θύματα και όλων γενικώς των θυμάτων της εμπορίας ανθρώπων ή της καταναγκαστικής πορνείας. Στον εν λόγω ευρωπαϊκό κανονισμό, η ευρωπαϊκή οδηγία του 2004 είναι αυτή που εγγυάται κυρίως την άδεια παραμονής, όπως ζήτησαν ορισμένοι προ ολίγου, και όπως γνωρίζετε τα κράτη μέλη μπορούν να μεταφέρουν την ευρωπαϊκή οδηγία μέχρι τις 6 Αυγούστου του τρέχοντος έτους: ευτυχώς, ορισμένα κράτη μέλη το έπραξαν ήδη και, για να ενθαρρύνω κάπως τα κράτη μέλη που δεν θα το έχουν πράξει εντός της ανοίξεως, δηλαδή πολύ πριν από τον Αύγουστο, θα συγκαλέσω μια τεχνική συνάντηση με τους εκπροσώπους όλων των κρατών μελών για να κατανοήσουμε ποια προβλήματα εμπόδισαν έως τώρα τη μεταφορά της οδηγίας στην εθνική νομοθεσία και για να ζητήσουμε επίσης από όλα τα κράτη μέλη να εξασφαλίσουν, εντός του Αυγούστου και πριν από τη λήξη της προθεσμίας, το προνομιακό καθεστώς που προβλέπει η ευρωπαϊκή νομοθεσία για τα θύματα σεξουαλικής εκμετάλλευσης και εμπορίας ανθρώπων.
<P>
Ασφαλώς δεν είναι μια πρωτοβουλία που αφορά μόνο το Παγκόσμιο Κύπελλο Ποδοσφαίρου στη Γερμανία, αλλά ένα αναγκαίο μεσοπρόθεσμο μέτρο. Κυρία Πρόεδρε, ολοκληρώνω ζητώντας συγνώμη για τη μακρηγορία, αλλά έπρεπε να απαντήσω σε 16 διαφορετικά ζητήματα και δεν θα ήθελα κάποιος από τους ομιλητές να θεωρήσει ότι δεν απάντησα στις ερωτήσεις του.
<SPEAKER ID="54" LANGUAGE="" NAME="Πρόεδρος." AFFILIATION="">
<SPEAKER ID="55" LANGUAGE="FR" NAME="Nicole Fontaine," AFFILIATION="εξ ονόματος της Ομάδας PPE-DE">
<P>
Επισημαίνω με ικανοποίηση ότι το Ευρωπαϊκό Κοινοβούλιο αντιμετωπίζεται μάλιστα σε όλη την Ευρώπη και πολύ πέραν των συνόρων της ως ακούραστος υπέρμαχος των παγκόσμιων αξιών του ανθρώπου και της ανθρώπινης αξιοπρέπειας. Το γεγονός ότι εγκρίναμε με συντριπτική πλειοψηφία την έκθεση της κ. Prets στις 16 Ιανουαρίου αποδεικνύει ότι έχουμε ήδη αποστείλει ένα ισχυρό μήνυμα με το οποίο δεν διαφωνείτε, κύριε Frattini, όπως επιβεβαιώθηκε –εάν χρειαζόταν επιβεβαίωση– από τις παρατηρήσεις σας προ ολίγου.
<P>
Οι σημερινές προφορικές μας ερωτήσεις αποτελούν συνέχεια της ψηφοφορίας που διεξήγαμε τον Ιανουάριο και των ενεργειών μας στις 8 Μαρτίου, καθώς καταδεικνύουν για μία ακόμη φορά την αγανάκτησή μας. Μας συγκλονίζει βαθύτατα το γεγονός ότι οι προετοιμασίες για το προσεχές Παγκόσμιο Κύπελλο συνοδεύονται από εθελοτυφλία όσον αφορά όχι μόνον την κατασκευή αλλά και την εμπορική προώθηση ενός χώρου για τον οποίο ορισμένοι τολμούν ακόμη και να υπερηφανευθούν ότι θα είναι ο μεγαλύτερος οίκος ανοχής στον κόσμο. Όπως αναφέρατε και εσείς, κύριε Frattini, είναι απαράδεκτο το γεγονός ότι οι διεθνείς αθλητικές διοργανώσεις έχουν, κατ’ αυτόν τον τρόπο, μετατραπεί σε αγορές καταναγκαστικής και οργανωμένης πορνείας.
<P>
Κύριε Frattini, όσο έντονες και αν είναι οι διαμαρτυρίες μας, όπως καταλάβατε και εσείς, δεν είναι αρκετές. Σας είμαστε ευγνώμονες που απαντήσατε στην πλειονότητα των ερωτήσεων τις οποίες σας θέσαμε. Το ζήτημα αυτό είναι επείγον ενόψει της διεξαγωγής του Παγκοσμίου Κυπέλλου στη Γερμανία πολύ σύντομα. Όλες οι πρωτοβουλίες που μόλις αναφέρατε είναι εξαιρετικές, αλλά θέλω να σας επιστήσω την προσοχή στο γεγονός ότι πρέπει να υλοποιηθούν εγκαίρως. Γι’ αυτό είναι απαραίτητη η στενή παρακολούθηση. Το Ευρωπαϊκό Κοινοβούλιο, από την πλευρά του, θα καταβάλει κάθε δυνατή προσπάθεια προκειμένου να συμβάλει στην επίτευξη του στόχου αυτού. 
<SPEAKER ID="56" LANGUAGE="DE" NAME="Christa Prets," AFFILIATION="εξ ονόματος της Ομάδας PSE">
<P>
Σας ζητώ να αποφασίσετε ποιες θα είναι οι προτεραιότητες σας στη σύνοδο του Συμβουλίου τον Απρίλιο στις Βρυξέλλες. Η Αυστρία θα πρέπει να προετοιμαστεί για την αντιμετώπιση αυτού του προβλήματος αν πρόκειται να φιλοξενήσει το Ευρωπαϊκό Πρωτάθλημα το 2008. Γι’ αυτόν τον λόγο οι καλές προτάσεις είναι ζωτικής σημασίας· τις χρειαζόμαστε όλοι.
<SPEAKER ID="57" LANGUAGE="EN" NAME="Maria Carlshamre," AFFILIATION="εξ ονόματος της Ομάδας ALDE">
<P>
   . – Κυρία Πρόεδρε, βρισκόμαστε σε κομβικό σημείο όσον αφορά την καταπολέμηση της εμπορίας ανθρώπων. Την προηγούμενη εβδομάδα στις 8 Μαρτίου, και πάλι τώρα, ο Επίτροπος Frattini ανακοίνωσε ότι εφέτος θα ξεκινήσει η εκπόνηση επισταμένης μελέτης σχετικά με τον τρόπο με τον οποίο οι νόμοι για την πορνεία επηρεάζουν την κατάσταση της εμπορίας στα διάφορα κράτη μέλη. Αυτή η είδηση είναι πράγματι θετική.
<P>
Οι αριθμοί καταδεικνύουν επίσης ξεκάθαρα ότι η νομιμοποίηση της πορνείας δεν αυξάνει απλώς το νόμιμο σκέλος της δραστηριότητας αυτής, αλλά αυξάνει συγχρόνως την παράνομη πορνεία. Με την επικείμενη μελέτη της Επιτροπής θα ενδυναμώσουμε την πραγματολογική βάση για τα μέτρα καταπολέμησης της εμπορίας, ιδίως με την ποινικοποίηση της ζήτησης. Δεν πρόκειται πλέον για θέση επί της οποίας επικρατεί απλώς διχογνωμία αλλά για εξακριβωμένο γεγονός. Επικροτώ θερμά το έργο του Επιτρόπου Frattini σε αυτόν τον τομέα. Επιθυμούμε ειλικρινά να καταπολεμήσουμε την εμπορία; Υπάρχει τρόπος. Διαθέτουμε την αναγκαία τόλμη; 
<SPEAKER ID="58" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<SPEAKER ID="59" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<SPEAKER ID="60" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<SPEAKER ID="61" LANGUAGE="" NAME="Jan Tadeusz Masiel (NI ). –" AFFILIATION="(PL) ">
<P>
   Κυρία Πρόεδρε, ήμουν στο Βέλγιο το 1999 και έγινα μάρτυρας της μεταχείρισης που επιφυλάχθηκε σε μια Πολωνή που είχε βιαστεί από έναν Αλβανό. Όταν η γυναίκα αυτή υπέβαλε μήνυση στην αστυνομία, διατάχθηκε να φύγει από τη χώρα. Η τύχη του βιαστή της δεν είναι γνωστή. Μπορεί να διέφυγε ατιμώρητος, καθώς ήταν ένας φτωχός που είχε ζητήσει πολιτικό άσυλο. Το άτυχο θύμα του βιασμού, ωστόσο, δεν έλαβε καμία αποζημίωση ή ψυχολογική υποστήριξη παρά το γεγονός ότι θα μπορούσε να της διατεθεί. Το θύμα ήταν αδύνατον να βοηθηθεί, διότι της έδωσαν τρεις ημέρες περιθώριο για να φύγει από τη χώρα.
<SPEAKER ID="62" LANGUAGE="SK" NAME="Edit Bauer (PPE-DE ). –" AFFILIATION="">
<P>
   Κυρία Πρόεδρε, κύριε Επίτροπε, η εμπορία ανθρώπων αποτελεί χωρίς αμφιβολία μια θεμελιώδη κατάχρηση των ανθρωπίνων δικαιωμάτων και ένα από τα πιο άθλια φαινόμενα του σύγχρονου κόσμου. Αυτή η σύγχρονη μορφή δουλείας της οποίας γινόμαστε μάρτυρες δεν πρέπει να αποτελεί μέρος καμίας πολιτισμένης κοινωνίας. Η εμπορία είναι εκτεταμένη σε κλίμακα και προκαλεί εκατοντάδες χιλιάδες θύματα στην Ευρώπη. Εκτιμάται ότι ο αριθμός των γυναικών και των κοριτσιών που πέφτουν θύματα σεξουαλικής εκμετάλλευσης ανέρχεται στο 85% του συνόλου των θυμάτων.
<P>
Σε αυτό το πλαίσιο, θα ήθελα να σχολιάσω δύο ζητήματα. Η Ευρωπαϊκή Σύμβαση κατά της Εμπορίας αποτελεί ένα νομικό μέσο, αλλά ο δικτυακός τόπος του Συμβουλίου της Ευρώπης προσφέρει πληροφορίες που δείχνουν ότι δεκατρείς ευρωπαϊκές χώρες, κράτη μέλη της ΕΕ, δεν έχουν υπογράψει αυτήν τη Σύμβαση, και καμία από αυτές τις χώρες δεν την έχει επικυρώσει μέχρι στιγμής. Ακόμη και η Ευρωπαϊκή Κοινότητα δεν έχει υπογράψει αυτό το έγγραφο. Πώς σκοπεύει ο αρμόδιος Επίτροπος, ο κ. Frattini, να αντιμετωπίσει αυτό το ζήτημα; Δεύτερον, θα ήθελα να ρωτήσω πώς μπορούμε να καταπολεμήσουμε αποτελεσματικά την εμπορία ανθρώπων αν η ζήτηση περνά ουσιαστικά απαρατήρητη, πέρα από κάποιες μεμονωμένες περιπτώσεις, και αν αυτές οι υπηρεσίες συνεχίσουν να γίνονται ανεκτές. Σύμφωνα με κάποιες αναλύσεις, οι Ευρωπαίοι δαπανούν δισεκατομμύρια ευρώ για τέτοιου είδους υπηρεσίες και, ως αποτέλεσμα, η ζήτηση γίνεται η κινητήρια δύναμη αυτής της κερδοφόρας επιχείρησης.
<SPEAKER ID="63" LANGUAGE="FR" NAME="Martine Roure (PSE )." AFFILIATION="">
<SPEAKER ID="64" LANGUAGE="DE" NAME="Milan Horáček (Verts/ALE )." AFFILIATION="">
<SPEAKER ID="65" LANGUAGE="NL" NAME="Johannes Blokland (IND/DEM ). –" AFFILIATION="">
<P>
   Κυρία Πρόεδρε, οι ερωτήσεις που κατατέθηκαν είναι αξιέπαινες για τον τρόπο με τον οποίο αντιμετωπίζουν τα ζητήματα της εμπορίας ανθρώπων και της πορνείας. Υποστηρίζω ιδιαίτερα –και ολόψυχα– το αίτημα για μια έρευνα που θα εξετάζει τη σχέση μεταξύ αυτών των ζητημάτων και της κατάστασης αναφορικά με το Παγκόσμιο Κύπελλο Ποδοσφαίρου. Πιστεύω ότι η απάντηση του Επιτρόπου Frattini ήταν εξαίρετη. Είμαι πολύ χαρούμενος που η Επιτροπή είναι διατεθειμένη να ξεκινήσει μια συγκριτική μελέτη για τον τρόπο με τον οποίο τα κράτη μέλη αντιμετωπίζουν την πορνεία από νομικής και πρακτικής άποψης, καθώς και για τον αντίκτυπο αυτής της πολιτικής.
<P>
Θα ήθελα να ζητήσω επίσης από τον Επίτροπο Frattini να λάβει υπόψη τον βαθμό της διαφάνειας και της δυνατότητας ελέγχου της πορνείας, την έκταση της καταναγκαστικής πορνείας, τις ευκαιρίες που έχουν οι ιερόδουλες να εγκαταλείψουν το επάγγελμα και τη ζήτηση για πορνεία. Θα με ενδιέφερε να μάθω σχετικά με το πώς θα μπορούσαν να ελεγχθούν με τη μέγιστη δυνατή αποτελεσματικότητα οι συνέπειες της πορνείας. Θα ήθελα να ολοκληρώσω λέγοντας ότι είμαι πολύ ικανοποιημένος από το ύφος αυτής της συζήτησης. 
<SPEAKER ID="66" LANGUAGE="DE" NAME="Christa Klaß (PPE-DE )." AFFILIATION="">
<P>
Εκτός από την επί τόπου ενημέρωση, υπάρχουν πράγματα που πρέπει να κάνουμε στη χώρα όπου διεξάγονται οι διοργανώσεις αυτές, πράγματα όπως δημόσιες σχέσεις και πολύγλωσση τηλεφωνική γραμμή 24ωρης εξυπηρέτησης – όλα αυτά είναι υπό εξέταση, και γι’ αυτόν τον λόγο υποστηρίζουμε αυτές τις ενέργειες. Ιδιαίτερα τώρα, σε μια χρονική στιγμή που διεξάγεται το Παγκόσμιο Κύπελλο Ποδοσφαίρου, πρέπει να δείξουμε την κόκκινη κάρτα. Ας μιλήσουμε για το πώς θα το κάνουμε αυτό. 
<SPEAKER ID="67" LANGUAGE="" NAME="Κατερίνα Μπατζελή (PSE ). –" AFFILIATION="">
<P>
Είναι απολύτως απαραίτητο να γίνει σαφές ότι οι αθλητικοί αγώνες θα πρέπει να κατοχυρωθούν στη συνείδηση όλων μας ως οδικοί χάρτες αξιών και πολιτισμών. Κάθε ένα πράγμα το οποίο αμαυρώνει αυτήν την πολιτισμική συνάντηση θα πρέπει να καταργηθεί. Κύριε Frattini, οι προτάσεις σας, τις οποίες τώρα μας αναφέρετε, αλλά και οι προτάσεις της κ. Prets, νομίζω ότι θέτουν ένα σοβαρό πλαίσιο σε ευρωπαϊκό και διεθνές επίπεδο. 
<SPEAKER ID="68" LANGUAGE="PT" NAME="Carlos Coelho (PPE-DE ). –" AFFILIATION="">
<P>
   Κυρία Πρόεδρε, κύριε Frattini, κυρίες και κύριοι, θα ήθελα να ευχαριστήσω τον κ. Frattini για την προσοχή που έδωσε στο ζήτημα της εμπορίας ανθρώπων. Είναι μία από τις πλέον αποκρουστικές εκδηλώσεις του διεθνούς εγκλήματος. Αποτελεί σοβαρή παραβίαση των ανθρωπίνων δικαιωμάτων και των νόμων για τη μετανάστευση και την εργασία, και έχει επιζήμιες επιπτώσεις στην εθνική και διεθνή ασφάλεια.
<P>
Αυτό που χρειάζεται είναι, ως εκ τούτου, μια καθολική, συντονισμένη στρατηγική, η οποία να περιλαμβάνει αυξημένες προσπάθειες τόσο σε νομοθετικό όσο και σε επιχειρησιακό επίπεδο. Σε νομοθετικό επίπεδο, η έγκριση το 2002 της απόφασης πλαισίου για την προσέγγιση των ποινικών διατάξεων των κρατών μελών και των εφαρμόσιμων ποινών, η οποία δίνει τη δυνατότητα στους δικαστές ενός κράτους μέλους να εκδώσουν ένα ευρωπαϊκό ένταλμα σύλληψης για τους εγκληματίες που εμπλέκονται στην εμπορία ανθρώπων ήταν ένα σημαντικό βήμα.
<P>
Αυτή η απόφαση πλαίσιο υποτίθεται ότι έπρεπε να έχει μεταφερθεί στο εθνικό δίκαιο μέχρι τον Αύγουστο του 2004. Περιμένουμε ακόμη μια έκθεση για την αξιολόγηση των μέτρων που υιοθέτησαν τα κράτη μέλη και για το αν έχει εφαρμοστεί ή όχι από όλα τα κράτη μέλη.
<SPEAKER ID="69" LANGUAGE="PT" NAME="Edite Estrela (PSE ). –" AFFILIATION="">
<P>
   Κυρία Πρόεδρε, κύριε Frattini, κυρίες και κύριοι, η εμπορία ανθρώπων είναι μια μάστιγα που πρέπει να καταπολεμηθεί με όλα τα μέσα που έχουμε στη διάθεσή μας. Κάθε χρόνο, περισσότερες από 700 000 γυναίκες και παιδιά συλλαμβάνονται από δίκτυα εμπόρων. Μόνον στην Ευρώπη, 100 000 γυναίκες πέφτουν θύματα εμπορίας κάθε χρόνο και υφίστανται πράξεις που βλάπτουν τη σωματική ακεραιότητα και την πνευματική υγεία τους.
<SPEAKER ID="70" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<P>
Ολοκληρώνοντας, κύριε Επίτροπε, θα ήθελα να αναφέρω ότι στην πρόσφατη επίσκεψή σας στην Αθήνα προτείνατε την 25η Μαρτίου ως διεθνή ημέρα εναντίον του εμπορίου γυναικών. Θα σας παρακαλούσα να μετατοπιστεί η ημερομηνία αυτή κατά μία ημέρα, δεδομένου ότι η 25η Μαρτίου συμπίπτει με την εθνική γιορτή στην Ελλάδα, μία από τις μεγαλύτερες γιορτές στην ιστορία μας. Σεβαστές οι γυναίκες, αλλά σεβαστές και οι εθνικές γιορτές. Σας ευχαριστώ εκ των προτέρων. 
<SPEAKER ID="71" LANGUAGE="" NAME="" AFFILIATION="Αντιπροέδρου">
<SPEAKER ID="72" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Σύμφωνα με το άρθρο 108, παράγραφος 5 του Κανονισμού, έχω λάβει μία πρόταση ψηφίσματος(1).
<P>
Η ψηφοφορία θα διεξαχθεί την Τετάρτη στις 11.30.
<SPEAKER ID="73" LANGUAGE="EN" NAME="Godfrey Bloom (IND/DEM )." AFFILIATION="">
<SPEAKER ID="74" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0013/2006) του κ. Hutchinson, εξ ονόματος της Επιτροπής Περιφερειακής Ανάπτυξης, σχετικά με τις μετεγκαταστάσεις στο πλαίσιο της περιφερειακής ανάπτυξης (2004/2254(INI)). 
<SPEAKER ID="75" LANGUAGE="FR" NAME="Alain Hutchinson (PSE )," AFFILIATION="εισηγητής">
<P>
Επιπλέον, μια αρχική παρατήρηση στην οποία κατέληξα ενώ συνέτασσα αυτήν την έκθεση ήταν ότι το ευρωπαϊκό στατιστικό μέσο στον εν λόγω τομέα είναι αδύναμο. Επίσης, παρατήρησα ότι η Συνέλευσή μας είχε ήδη ασχοληθεί με το εν λόγω θέμα στο πλαίσιο άλλων εκθέσεων. Σε ένα αρχικό του ψήφισμα στις 13 Μαρτίου 2003 σχετικά με το κλείσιμο επιχειρήσεων μετά τη χορήγηση χρηματοδοτικής ενίσχυσης από την Ευρωπαϊκή Ένωση, το Κοινοβούλιο έθεσε τον δάκτυλον εις τον τύπον των ήλων όσον αφορά τη σοβαρή απειλή που αντιπροσωπεύουν οι μετεγκαταστάσεις για τον πρωταρχικό στόχο της περιφερειακής πολιτικής, δηλαδή την οικονομική και κοινωνική συνοχή. Ακολούθησε το ψήφισμα της 6ης Ιουλίου 2005, με εισηγητή τον συνάδελφό μας, κ. Χατζηδάκη, σχετικά με τη μεταρρύθμιση των διαρθρωτικών ταμείων. Με την ευκαιρία εκείνη, το Κοινοβούλιο είχε διατυπώσει αρκετές προτάσεις σχετικά με τις μετεγκαταστάσεις.
<SPEAKER ID="76" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να συγχαρώ και να ευχαριστήσω τον εισηγητή, κ. Hutchinson, και την Επιτροπή Περιφερειακής Ανάπτυξης για την εξαιρετική αυτή έκθεση, η οποία αναφέρεται σε ένα ευαίσθητο θέμα που αποτέλεσε αντικείμενο εκτενών συζητήσεων στα διάφορα κράτη μέλη κατά τους τελευταίους μήνες.
<P>
Όμως, η Επιτροπή γνωρίζει πολύ καλά ότι η μετεγκατάσταση επιχειρήσεων, όπως τόνισε ο κ. Hutchinson προηγουμένως, και η απώλεια θέσεων εργασίας εντός της Ένωσης αποτελούν πολύ ανησυχητικά φαινόμενα. Δεν μπορούμε βέβαια να παρέμβουμε στις αποφάσεις των εταιρειών ούτε των επιχειρηματιών στις δουλειές τους, είμαστε όμως αποφασισμένοι να αντιμετωπίσουμε τις κοινωνικές συνέπειες αυτών των αποφάσεων.
<P>
Τόσο οι σημερινοί όσο και οι μελλοντικοί κανονισμοί που δεν έχουν ακόμη οριστικοποιηθεί προβλέπουν ότι οποιαδήποτε επιχείρηση που χρηματοδοτείται από τα διαρθρωτικά ταμεία της Ευρωπαϊκής Ένωσης μετεγκαθίσται μέσα σε πέντε χρόνια από τη λήψη της επιχορήγησης οφείλει να επιστρέψει αυτήν την επιχορήγηση. Χάρη σ’ αυτόν τον κανόνα, οι επιχειρήσεις θα πάψουν να καταφεύγουν σε άγρα επιχορηγήσεων (subsidy hopping).
<SPEAKER ID="77" LANGUAGE="PT" NAME="Ilda Figueiredo (GUE/NGL )," AFFILIATION="συντάκτρια γνωμοδότησης της Επιτροπής Απασχόλησης και Κοινωνικών Υποθέσεων">
<P>
Το γεγονός ότι η Επιτροπή Περιφερειακής Ανάπτυξης, μέσω του εισηγητή της, κ. Hutchinson, επιδοκίμασε το μεγαλύτερο μέρος των απόψεων που εξέφρασε η Επιτροπή Απασχόλησης και Κοινωνικών Υποθέσεων, συγκεκριμένα την ενσωμάτωση των κοινωνικών ρητρών στις διεθνείς συνθήκες με βάση τις συμβάσεις της Διεθνούς Οργάνωσης Εργασίας, εξασφαλίζοντας κατ’ αυτόν τον τρόπο ότι χώρες και επιχειρήσεις θα συμμορφώνονται με αυτές, αν και προσωπικά δεν πιστεύω ότι αυτά τα μέτρα προχωρούν όσο θα έπρεπε. Εντούτοις, όπως δηλώσαμε στη συζήτηση και στην ψηφοφορία για το ψήφισμα του Κοινοβουλίου της 13ης Μαρτίου 2003 σχετικά με την παύση δραστηριοτήτων επιχειρήσεων που είχαν λάβει χρηματοδοτική βοήθεια από την Ευρωπαϊκή Ένωση, η Επιτροπή και τα κράτη μέλη πρέπει να αναλάβουν δράση για να τεθεί ένα τέλος σε αυτήν την οικονομική και κοινωνική μάστιγα, που έχει ως μοναδικό αποτέλεσμα μεγαλύτερα κέρδη για τις πολυεθνικές και τους οικονομικούς ομίλους, οι οποίοι δεν επιδεικνύουν καμία κοινωνική ευθύνη.
<SPEAKER ID="78" LANGUAGE="HU" NAME="László Surján," AFFILIATION="εξ ονόματος της Ομάδας PPE-DE">
<SPEAKER ID="79" LANGUAGE="DE" NAME="Constanze Angela Krehl," AFFILIATION="εξ ονόματος της Ομάδας PSE">
<SPEAKER ID="80" LANGUAGE="FR" NAME="Jean Marie Beaupuy," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, κυρίες και κύριοι, είμαι ευτυχής που βλέπω ότι μετά τις πολλές ώρες εργασίας που αφιέρωσε στην έκθεση ο συνάδελφός μας, κ. Hutchinson, καταλήξαμε, όπως μόλις ανέφεραν οι δύο συνάδελφοί μου, αν όχι σε πλήρη συναίνεση, τουλάχιστον σε συμφωνία ως προς τα περισσότερα στοιχεία.
<P>
Επιστρέφοντας στην αρχική έκθεση και στην παρατήρηση που διατυπώθηκε, πιστεύω ότι πρέπει, βεβαίως, να λάβουμε υπόψη τα κίνητρα του κ. Hutchinson, δηλαδή την αναστάτωση που επιφέρει η μετεγκατάσταση για τους εργαζομένους και την περιφέρεια την οποία πλήττει, καθώς οιαδήποτε μετεγκατάσταση πολυπληθούς εργατικού δυναμικού συνιστά μια πραγματική τραυματική εμπειρία, τόσο για τους εργαζομένους όσο και για την περιφέρεια.
<P>
Τέλος, ας μην ξεχνάμε ότι, σύμφωνα με την Ενιαία Ευρωπαϊκή Πράξη του 1986, πρέπει να διευκολύνουμε την ελεύθερη κυκλοφορία των αγαθών, των προσώπων και των υπηρεσιών στα κράτη μέλη μας. Προτού μιλήσουμε για τη μετεγκατάσταση, πρέπει να θέσουμε το ακόλουθο βασικό ερώτημα: εάν μια εταιρεία που πρέπει να αντιμετωπίσει τον ανταγωνισμό και πρέπει να παράσχει μια υπηρεσία στους πελάτες της δεν μετεγκατασταθεί, τότε τι κάνει; Δεν αναφέρομαι εν προκειμένω σε απατεώνες. Αναφέρομαι σε ορισμένες εταιρείες οι οποίες έχουν έλθει αντιμέτωπες με ένα τέτοιο δίλημμα. Γεγονός είναι ότι ορισμένες εξ αυτών χειρίστηκαν εξαίρετα την κατάσταση μέσω της δημιουργίας και ανάπτυξης των υπηρεσιών τους για την έρευνα και ανάπτυξη, μέσω της δημιουργίας νέων αγορών και μέσω της μετεγκατάστασης μέρους των δραστηριοτήτων τους.
<P>
Συμπερασματικά, συνεπώς, θέλω να τονίσω ότι, όπως ανέφερε η κ. Krehl, είναι σημαντικό η Ευρωπαϊκή μας Ένωση να μην χρησιμοποιήσει άστοχα τα κονδύλιά της για την υποστήριξη των μετεγκαταστάσεων. Αντ’ αυτού, πρέπει να χρησιμοποιήσουμε τα διαθέσιμα κονδύλια για να στηρίξουμε τους εργαζομένους και τις περιφέρειες που περιέρχονται σε δυσχέρεια όταν πραγματοποιούνται τέτοιου είδους μετεγκαταστάσεις. 
<SPEAKER ID="81" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, η άγρα επιχορηγήσεων είναι ένα δημοφιλές παιχνίδι εκβιασμού στην Ευρωπαϊκή Ένωση, και είναι σαφές ότι αποβαίνει εις βάρος του φορολογούμενου. Αυτό το παιχνίδι δεν άρχισε να παίζεται μόνο μετά την ένταξη των δέκα νέων κρατών μελών· αντιθέτως, μόλις προσχώρησε η Σουηδία, μια επιχείρηση από τη Βρέμη, η οποία είχε μόλις λάβει ενίσχυση, μετεγκαταστάθηκε σε μια νέα περιφέρεια του σουηδικού «Στόχου 2». Το αποτέλεσμα ήταν ότι τα κρατικά μέτρα κατά της ανεργίας στη Βρέμη ήταν ανεπιτυχή.
<P>
Η Επιτροπή έχει προτείνει μία χρονική περίοδο πέντε ετών, η οποία δεν πιστεύω ότι είναι αρκετή. Είναι καθαρά συμβολική και εντελώς αναποτελεσματική. Αν λάβουμε υπόψη το γεγονός ότι οι επενδύσεις των επιχειρήσεων επιδοτούνται μέχρι και κατά 50% από κρατικά κεφάλαια, η εν λόγω περίοδος πρέπει να είναι μεγαλύτερη – τουλάχιστον επτά έτη, όπως είχε προτείνει η προηγούμενη Επιτροπή. Πέντε έτη συνιστούν μια σημαντική μείωση· ακόμη και μία περίοδος επτά ετών δεν είναι πολύ μεγάλη στην προκειμένη περίπτωση. Αν θέλουμε να περιορίσουμε πραγματικά την άγρα επιχορηγήσεων, χρειαζόμαστε αυτό το μεγαλύτερο χρονικό περιθώριο.
<P>
Θεωρώ ότι η έκθεση του κ. Hutchinson εξετάζει ουσιώδη θέματα και είναι σημαντική. Αυτό που περιμένω από την Επιτροπή είναι να επανεξετάσει αυτήν την περίοδο των πέντε ετών, η οποία, με αυτό το ύψος των ενισχύσεων, στρεβλώνει τον ανταγωνισμό· να συμπεριλάβει την πενταετή περίοδο όπως συστήνει αυτό το Κοινοβούλιο στον κανονισμό του περί επιχορηγήσεων και, επιπλέον, να ελέγχει πιο αυστηρά τις επιχειρήσεις που επιδίδονται σε αυτό το είδος άγρας επιχορηγήσεων και να τις καταχωρεί σε μαύρη λίστα, όπως προτείνει ο εισηγητής. 
<SPEAKER ID="82" LANGUAGE="PT" NAME="Pedro Guerreiro," AFFILIATION="εξ ονόματος της Ομάδας GUE/NGL">
<P>
   . Ακριβώς πριν από τρία χρόνια, μετά από έναν μακροχρόνιο αγώνα των εργαζομένων για την υπεράσπιση των θέσεων εργασίας τους και τη βιωσιμότητα εταιρειών όπως η CG και η Clark στην Πορτογαλία, το Κοινοβούλιο ενέκρινε ένα ψήφισμα στις 13 Μαρτίου 2003, το οποίο περιείχε μια σειρά συστάσεων σχετικά με το κλείσιμο επιχειρήσεων που έχουν λάβει χρηματοδοτική ενίσχυση από την Ευρωπαϊκή Ένωση.
<SPEAKER ID="83" LANGUAGE="EN" NAME="Graham Booth," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, επιθυμώ να επικεντρωθώ στην έννοια της άμεσης κρατικής ενίσχυσης ως εργαλείο της πολιτικής περιφερειακής ανάπτυξης, στην οποία αναφέρεται ο κ. Hutchinson στην έκθεσή του. Είναι μια έννοια στενά συνδεδεμένη με την ιδέα των διαρθρωτικών ταμείων και της περιφερειακής συνοχής εξαιτίας των οποίων η χώρα μου, το Ηνωμένο Βασίλειο, καταβάλλει βαρύ τίμημα στο πλαίσιο της ΕΕ.
<P>
Το 2002 η εταιρεία Peugeot ζήτησε από την Ευρωπαϊκή Επιτροπή να εγκρίνει μια δέσμη κρατικών ενισχύσεων, προκειμένου να κατασκευάσει το νέο μοντέλο 207 στο Ryton στην αγγλική περιοχή Δυτικά Μίντλαντς. Ύστερα από δύο και πλέον έτη, καθώς είχε καθυστερήσει και εκκρεμούσε ακόμη η απάντηση της Επιτροπής, η Peugeot εγκατέλειψε την προσπάθεια και ανακοίνωσε ότι το μοντέλο 207 θα κατασκευαζόταν στη Γαλλία και τη Σλοβακία. Αδιαμφισβήτητα, οι Βρυξέλλες εξέλαβαν το γεγονός ως οικονομική επιτυχία. Εν τω μεταξύ, το Ryton αντιμετωπίζει ένα αβέβαιο μέλλον. Όταν σταματήσει η παραγωγή του μοντέλου 206 –το οποίο κατασκευάζεται τόσο καλά και τόσο ανταγωνιστικά έως τώρα– και εφόσον έπειτα το εν λόγω εργοστάσιο κλείσει μετά από πολλά έτη παραγωγικής δραστηριότητας υπό διάφορους ιδιοκτήτες, υποθέτω ότι θα μπορούσε κανείς να θεωρήσει ότι πρόκειται για ένα είδος μετεγκατάστασης· όμως, δεν φταίει η Peugeot. Ενδεχομένως να πρέπει να επιβληθεί στην Επιτροπή επταετής απαγόρευση από το να αποφασίζει για τις κρατικές ενισχύσεις και από το να θεσπίζει υπερβολικές ρυθμίσεις στον τομέα των επιχειρήσεων. Αυτό ασφαλώς θα χαροποιούσε την αγγλική περιοχή Δυτικά Μίντλαντς, όπου ειδικευμένοι εργαζόμενοι υποφέρουν εξαιτίας της οικονομικής πολιτικής της ΕΕ.
<P>
Ρίχνοντας αλάτι στις πληγές των εργαζομένων, πληροφορούμαστε τώρα ότι η Peugeot κατέληξε σε συμφωνία με την Kia Motors για να κατασκευάσει το μοντέλο 206 στην Ινδονησία, ενώ υπάρχει η ανεπιβεβαίωτη πληροφορία ότι και το μοντέλο 207 θα κατασκευαστεί εκεί. Τίποτε δεν θα μπορούσε να καταδείξει καλύτερα τον αναλφαβητισμό που χαρακτηρίζει τις οικονομικές πολιτικές της ΕΕ. Εάν επιθυμούμε την αύξηση της απασχόλησης, πρέπει να επιτύχουμε την κατάλληλη εξισορρόπηση των ρυθμίσεων και της ευελιξίας για τις επιχειρήσεις. Η υπερρύθμιση δημιουργεί τεχνητές θέσεις εργασίας, οι οποίες δεν δικαιολογούνται οικονομικά. 
<SPEAKER ID="84" LANGUAGE="EN" NAME="Seán Ó Neachtain," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, επικροτώ αυτήν την έκθεση του κ. Hutchinson σχετικά με τις μετεγκαταστάσεις στο πλαίσιο της περιφερειακής ανάπτυξης. Τονίζει τη σημασία της πολιτικής συνοχής της ΕΕ ως μέσο άμβλυνσης των ανισοτήτων σε περιφέρειες που υστερούν.
<P>
Προέρχομαι από μία χώρα η οποία έχει ωφεληθεί από τα διαρθρωτικά ταμεία της ΕΕ. Ως εκ τούτου, επικροτώ αυτό το κείμενο, το οποίο θεωρώ θετικό για την Ιρλανδία, κυρίως δε για την περιφέρειά μου – τη Δυτική και Βορειοδυτική Ιρλανδία. Καθώς είναι κατά κύριο λόγο μια αγροτική περιφέρεια –το 70% του πληθυσμού ζει σε αγροτικές περιοχές– είναι πιο ευάλωτη απ’ ό,τι οι περισσότερες περιοχές στις επιπτώσεις της μετεγκατάστασης. Η Ευρώπη πρέπει να προστατεύει περιφέρειες όπως η Δυτική και Βορειοδυτική Ιρλανδία, ιδίως όσον αφορά το οικιστικό πρότυπο, το οποίο μπορεί να διατηρηθεί μόνο μέσω της ισορροπημένης περιφερειακής ανάπτυξης. Η Ευρώπη πρέπει να επιμείνει στην αντιμετώπιση των ελλείψεων όσον αφορά τις υποδομές, ιδίως σε τομείς όπως οι μεταφορές, η ενέργεια και η σύγχρονη ευρυζωνική επικοινωνία. Οι ελλείψεις αυτές εμποδίζουν την περιφερειακή ανταγωνιστικότητα.
<P>
Σε αυτό το πλαίσιο, χαιρετίζω θερμά την έγκριση την προηγούμενη εβδομάδα από την Ευρωπαϊκή Επιτροπή της απόφασης της ιρλανδικής κυβέρνησης να δαπανήσει 170 εκατ. ευρώ για την επέκταση του ευρυζωνικού δικτύου σε περισσότερες από 70 πόλεις της χώρας. Μέτρα όπως αυτό θα ενισχύσουν την ανταγωνιστικότητα των περιφερειών, θα προσελκύσουν κινητές επενδύσεις και αισίως θα αντισταθμίσουν την τάση των εταιρειών να εγκαθίστανται σε περιοχές στις οποίες υπάρχει ήδη συμφόρηση. Αυτή είναι η πιο σθεναρή άμυνα κατά της μετεγκατάστασης και ευνοεί την ενδυνάμωση περιφερειών που χρήζουν μεγαλύτερης βοήθειας. 
<SPEAKER ID="85" LANGUAGE="CS" NAME="Jana Bobošíková (NI ). –" AFFILIATION="">
<SPEAKER ID="86" LANGUAGE="" NAME="Κωνσταντίνος Χατζηδάκης (PPE-DE ). –" AFFILIATION="">
<P>
   Κύριε Πρόεδρε, με την έκθεση Hutchinson το Ευρωπαϊκό Κοινοβούλιο δεν θέλει προφανώς να απαγορεύσει στις επιχειρήσεις να μετεγκαθίστανται σε άλλες χώρες. Κάτι τέτοιο θα ήταν ανελεύθερο και αντιδημοκρατικό. Εμείς, τουλάχιστον στο Ευρωπαϊκό Λαϊκό Κόμμα, γνωρίζουμε πως μια επιχείρηση για να επιβιώσει θα πρέπει να είναι ανταγωνιστική. Και οι επιμέρους χώρες μέλη θα πρέπει να έχουν ένα φορολογικό και γενικότερα οικονομικό περιβάλλον που να προσελκύει επενδύσεις στα μεμονωμένα κράτη μέλη.
<P>
Ωστόσο, δεν είναι σωστό η Ευρωπαϊκή Ένωση να ενθαρρύνει τη συνεχή μετεγκατάσταση επιχειρήσεων με πόρους του ευρωπαϊκού προϋπολογισμού. Και γι’ αυτόν τον λόγο, η έκθεση Hutchinson προτείνει, για μία ακόμη φορά, την επιβολή κυρώσεων στις επιχειρήσεις που έλαβαν χρηματοδοτική ενίσχυση από την Ευρωπαϊκή Ένωση και μετεγκαθιστούν τις δραστηριότητές τους εντός μιας επταετίας από την ημερομηνία χορήγησης της ενίσχυσης. Προτείνει επίσης, οι επιχειρήσεις που έλαβαν κρατικές ενισχύσεις, ιδιαίτερα εκείνες που δεν τήρησαν όλες τις υποχρεώσεις που απορρέουν από τις ενισχύσεις αυτές, να μην έχουν τη δυνατότητα να λαμβάνουν κρατικές ενισχύσεις για τον νέο τόπο δραστηριοτήτων τους αλλά και να αποκλείονται μελλοντικά από ενισχύσεις μέσω των διαρθρωτικών ταμείων.
<P>
Εξάλλου, η έκθεση Hutchinson επισημαίνει ότι θα πρέπει να είμαστε ακόμα πιο αυστηροί στις επιχειρήσεις που μετεγκαθίστανται εκτός Ευρωπαϊκής Ένωσης. Νομίζω πως είναι ρεαλιστικές οι προτάσεις του Ευρωπαϊκού Κοινοβουλίου και έρχονται να απαντήσουν με τρόπο ισορροπημένο σε ένα υπαρκτό πρόβλημα. Επίσης, θέλω να υπογραμμίσω την πρόταση που κάνει η έκθεση Hutchinson σε σχέση με το ταμείο παγκοσμιοποίησης. Εμείς χαιρετίζουμε την πρόταση της Ευρωπαϊκής Επιτροπής και πιστεύουμε πως σύντομα το ταμείο παγκοσμιοποίησης θα είναι μια πραγματικότητα για να αντιμετωπιστούν οι αρνητικές συνέπειες από τη σύγχρονη αυτή πραγματικότητα η οποία παρέχει ευκαιρίες για όλους, αλλά περικλείει ταυτόχρονα και κινδύνους που πρέπει να αντιμετωπίσουμε με αποτελεσματικό τρόπο. 
<SPEAKER ID="87" LANGUAGE="HU" NAME="Gábor Harangozó (PSE ). –" AFFILIATION="">
<SPEAKER ID="88" LANGUAGE="IT" NAME="Alfonso Andria (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, θέλω και εγώ να συγχαρώ τον κ. Hutchinson για το εξαιρετικό του έργο: η ανάγκη εφαρμογής αποτελεσματικών πολιτικών με σκοπό την αντιμετώπιση φαινομένων φορολογικού ντάμπινγκ μεταξύ των κρατών μελών είναι πρόδηλη.
<P>
Με αυτό το ζήτημα ασχοληθήκαμε στο παρελθόν, όταν το Κοινοβούλιο συζήτησε την κρίση στον τομέα του χάλυβα και συγκεκριμένα την περίπτωση της Thyssen Krupp στο Terni της Ιταλίας. Συμφωνώ με την επιβολή αυστηρών κυρώσεων στις επιχειρήσεις που έλαβαν δημόσιες κρατικές ή ευρωπαϊκές ενισχύσεις και αποφασίζουν να μεταφέρουν εκτός Ευρωπαϊκής Ένωσης την παραγωγή τους.
<SPEAKER ID="89" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
   Κύριε Πρόεδρε, τον περασμένο μήνα η Επίτροπος κ. Danuda Hubner δήλωσε σε συνέντευξή της σε γαλλική οικονομική εφημερίδα ότι πρέπει να διευκολύνουμε τη μετεγκατάσταση στους κόλπους της Ευρωπαϊκής Ένωσης. Για την κ. Επίτροπο πρόκειται για μία από τις θεμελιώδεις αρχές της εσωτερικής αγοράς και η εφαρμογή τεχνητών κανόνων με στόχο τον περιορισμό της θα έχει αρνητικές συνέπειες στην ανταγωνιστικότητα των κοινοτικών επιχειρήσεων.
<P>
Η έκθεση του συναδέλφου Hutchinson είναι αναμφίβολα ένα θετικό βήμα προς τα εμπρός. Οφείλω να χαιρετίσω και να στηρίξω την έκθεση, αφού στο μεγαλύτερό της μέρος με βρίσκει σύμφωνο, αλλά και να παρατηρήσω ότι είναι από τις λίγες εκθέσεις που είδα τελευταίως από σοσιαλιστή ευρωβουλευτή που, επιτέλους, φαίνεται ότι είναι γραμμένη από έναν πραγματικό σοσιαλιστή. 
<SPEAKER ID="90" LANGUAGE="" NAME="Zbigniew Krzysztof Kuźmiuk (UEN ). –" AFFILIATION="(PL) ">
<P>
Η έρευνα την οποία πραγματοποίησε η εταιρεία συμβούλων επιχειρήσεων McKenzie σε 600 γερμανικές επιχειρήσεις επιβεβαίωσε ότι η μεταφορά θέσεων εργασίας στην Ανατολική Ευρώπη προωθεί τη δημιουργία πρόσθετων θέσεων εργασίας στη Γερμανία. Στο 40% των επιχειρήσεων που συμμετείχαν στην έρευνα, η δημιουργία μιας θέσης εργασίας στο εξωτερικό επέφερε τη δημιουργία τριών νέων θέσεων εργασίας στη Γερμανία την ίδια στιγμή. Το ίδιο ισχύει για βρετανικές και γαλλικές επιχειρήσεις που επενδύουν στο εξωτερικό.
<P>
Με αυτό το δεδομένο, η δημιουργία διοικητικών φραγμών και η επιβολή οικονομικών κυρώσεων στις επιχειρήσεις που επιθυμούν να μετεγκατασταθούν ή στις τοπικές αρχές που διαθέτουν δημόσιες ενισχύσεις για να προσελκύσουν επενδυτές δεν έχει απλά κανένα νόημα από οικονομικής απόψεως. Θα ψηφίσω, ως εκ τούτου, κατά της έκθεσης του κ. Hutchinson. 
<SPEAKER ID="91" LANGUAGE="FR" NAME="Carl Lang (NI )." AFFILIATION="">
<P>
   – Κύριε Πρόεδρε, ως εκλεγμένος εκπρόσωπος της γαλλικής περιφέρειας Nord-Pas de Calais, οι βιομηχανίες της οποίας –ιδίως η κλωστοϋφαντουργία– υφίστανται απώλειες χιλιάδων θέσεων εργασίας ετησίως, προφανώς εγκρίνω την πρόταση η οποία στοχεύει στην επιστροφή των ευρωπαϊκών ενισχύσεων που χορηγήθηκαν σε εταιρείες οι οποίες μετεγκατέστησαν τα εργοστάσιά τους.
<P>
Πρόκειται για μια λογική οικονομική και κοινωνική πρόταση, την οποία είχε διατυπώσει το Εθνικό Μέτωπο κατά τις νομαρχιακές εκλογές του 2004 όσον αφορά τις επιδοτήσεις που καταβλήθηκαν από τα περιφερειακά συμβούλια.
<P>
Το εν λόγω μέτρο, παρότι έχει καίρια σημασία, δεν θα είναι περισσότερο επαρκές από ό,τι η σύσταση, την 1η Μαρτίου, ενός Ευρωπαϊκού Ταμείου Προσαρμογής στην Παγκοσμιοποίηση. Ως προς το θέμα αυτό, η Ευρωπαϊκή Επιτροπή αποκαθιστά μονάχα με το ένα –δήθεν κοινωνικό– χέρι της τη βλάβη που προκαλεί με το άλλο, υπερφιλελεύθερο, χέρι της.
<SPEAKER ID="92" LANGUAGE="DE" NAME="Rolf Berend (PPE-DE )." AFFILIATION="">
<P>
Αυτό που καθιστά σαφές η έκθεση του κ. Hutchinson –μολονότι ήταν το αντικείμενο έντονων συζητήσεων στην επιτροπή– είναι ότι οι επιχειρήσεις που λαμβάνουν ενισχύσεις δεσμεύονται να υλοποιήσουν την πολιτική οικονομικής, κοινωνικής και εδαφικής συνοχής. Με απλά λόγια αυτό σημαίνει ότι ο συνεπής τρόπος να τεθεί σε εφαρμογή η πρόταση που έκανε η Επιτροπή στο πλαίσιο των διαρθρωτικών ταμείων είναι να θεσπιστεί ότι επιχειρήσεις που δεν πληρούν τις υποχρεώσεις που απορρέουν από τις κρατικές ενισχύσεις, είναι υποχρεωμένες να τις ξεπληρώνουν, χωρίς, ωστόσο, να τους επιτρέπεται σε καμία περίπτωση να λάβουν δημόσιες ενισχύσεις για τον νέο τόπο εγκατάστασης και να αποκλείονται από ενίσχυση από τα διαρθρωτικά ταμεία ή με τη μορφή κρατικών ενισχύσεων για ένα χρονικό διάστημα τουλάχιστον πέντε ετών –αν και επτά έτη θα ήταν καλύτερα– μετά τη μετεγκατάσταση.
<P>
Η έκθεση αυτή αποσκοπεί να υπογραμμίσει την ανάγκη να ληφθούν όλα τα αναγκαία μέτρα, προκειμένου να αποφευχθεί το ενδεχόμενο η ευρωπαϊκή περιφερειακή πολιτική να ενθαρρύνει τη μετεγκατάσταση επιχειρήσεων, γεγονός που θα είχε ως συνέπεια απώλειες θέσεων εργασίας. Η έκθεση του κ. Hutchinson, στην παρούσα μορφή της, είναι ισορροπημένη και αξίζει να την στηρίξουμε. 
<SPEAKER ID="93" LANGUAGE="FR" NAME="Jacky Henin (GUE/NGL )." AFFILIATION="">
<SPEAKER ID="94" LANGUAGE="PL" NAME="Zdzisław Zbigniew Podkański (UEN ). –" AFFILIATION="">
<SPEAKER ID="95" LANGUAGE="EN" NAME="James Hugh Allister (NI )." AFFILIATION="">
<SPEAKER ID="96" LANGUAGE="CS" NAME="Oldřich Vlasák (PPE-DE ). –" AFFILIATION="">
<P>
Πράγματι, οι περιφερειακές ενισχύσεις δεν πρέπει να στρεβλώνουν τους κανόνες της εσωτερικής αγοράς, και η ευρωπαϊκή περιφερειακή πολιτική δεν πρέπει να ενθαρρύνει τις μετεγκαταστάσεις εταιρειών. Εκεί θα έπρεπε, ωστόσο, να τελειώνει η παρέμβαση της ΕΕ στην οικονομία της Ευρώπης. Δεν δέχομαι την ιδέα της προστασίας μη ευέλικτων επιχειρήσεων και εργαζομένων. Κατά την άποψή μου, η παρεμπόδιση της μετεγκατάστασης των εταιρειών αποτελεί παραβίαση της ελεύθερης κυκλοφορίας, που είναι μία από τις βασικές ελευθερίες της Ευρωπαϊκής Κοινότητας. Διαφωνώ με την κ. Schroedter επί της αρχής, και είμαι της άποψής ότι μια πενταετής περίοδος για τη διατήρηση των δραστηριοτήτων που λαμβάνουν ενίσχυση από τα διαρθρωτικά ταμεία είναι ήδη αρκετά μεγάλη και δεν υπάρχει κανένας λόγος να την παρατείνουμε. Η περίοδος αυτή πρέπει να συνδέεται με τον στόχο της επένδυσης για την οποία έχουν διατεθεί πόροι και δεν πρέπει να υπερβαίνει την πραγματική διάρκεια του έργου και το πεδίο εφαρμογής του. Είναι λάθος να εμποδίζουμε τους επιχειρηματίες που θέλουν να μετακινηθούν κάπου όπου έχουν φθηνότερο, καλύτερα εκπαιδευμένο και ίσως καλύτερης ποιότητας εργατικό δυναμικό. Επίσης, δεν είναι δυνατόν να εμποδίσουμε τις εθνικές κυβερνήσεις να προσπαθούν να προσελκύσουν ξένες επενδύσεις, ακριβώς όπως είναι αδύνατον να υπαγορεύσουμε στα κράτη μέλη το επίπεδο στο οποίο θα εισπράττουν άμεσους φόρους.
<SPEAKER ID="97" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="98" LANGUAGE="" NAME="Jan Olbrycht (PPE-DE ). –" AFFILIATION="(PL) ">
<SPEAKER ID="99" LANGUAGE="FR" NAME="Ambroise Guellec (PPE-DE )." AFFILIATION="">
<SPEAKER ID="100" LANGUAGE="CS" NAME="Hynek Fajmon (PPE-DE ). –" AFFILIATION="">
<SPEAKER ID="101" LANGUAGE="DE" NAME="Markus Pieper (PPE-DE )." AFFILIATION="">
<SPEAKER ID="102" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Η Επιτροπή, σε συμφωνία με τα κράτη μέλη, στην τελευταία σύνοδο στο Humpton Court κατέστησε σαφές ότι η κοινωνική προστασία και η προστασία των δικαιωμάτων των εργαζομένων αποτελούν αναπόσπαστο μέρος των ευρωπαϊκών αξιών. Σε ένα παγκόσμιο περιβάλλον, η κάθε επιχείρηση λαμβάνει κατά τρόπο ανεξάρτητο την τελική απόφαση σχετικά με την εγκατάσταση ή τη μετεγκατάσταση των επιχειρηματικών της δραστηριοτήτων.
<SPEAKER ID="103" LANGUAGE="" NAME="" AFFILIATION="Αντιπροέδρου">
<SPEAKER ID="104" LANGUAGE="IT" NAME="Francesco Musotto (PPE-DE ). –" AFFILIATION="">
<SPEAKER ID="105" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει την προφορική ερώτηση (O-0001/2006) προς την Επιτροπή του βουλευτή Roberto Musacchio, εξ ονόματος της Ομάδας GUE/NGL, των βουλευτών Caroline Lucas και Alain Lipietz, εξ ονόματος της Ομάδας Verts/ALE, και των βουλευτών Glyn Ford, Giovanni Berlinguer και Béatrice Patrie, εξ ονόματος της Ομάδας PSE, σχετικά με το 4ο Παγκόσμιο Φόρουμ για το Νερό στην Πόλη του Μεξικού (16-22 Μαρτίου 2006) (B6-0003/2006). 
<SPEAKER ID="106" LANGUAGE="ES" NAME="David Hammerstein Mintz (Verts/ALE )," AFFILIATION="συντάκτης">
<SPEAKER ID="107" LANGUAGE="IT" NAME="Roberto Musacchio (GUE/NGL )," AFFILIATION="συντάκτης.">
<SPEAKER ID="108" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Η τέταρτη συνάντηση αυτού του φόρουμ, που θα πραγματοποιηθεί στην Πόλη του Μεξικού στα τέλη αυτού του μήνα, θα ασχοληθεί με δράσεις που μπορούν να αναληφθούν σε τοπικό επίπεδο για την αντιμετώπιση της παγκόσμιας πρόκλησης της λειψυδρίας. Στόχος είναι να συζητηθούν ιδέες για την καλύτερη υποστήριξη τοπικών δράσεων σε παγκόσμια κλίμακα. Το αποτέλεσμα αυτών των συζητήσεων θα αποτελέσει ουσιαστική συμβολή στο ειδικό για το νερό και τα υγειονομικά θέματα τμήμα της 16ης Συνόδου της Επιτροπής των Ηνωμένων Εθνών για την Αειφόρο Ανάπτυξη το 2008.
<P>
Κατά τη διάρκεια του 4ου Παγκόσμιου Φόρουμ για το Νερό δεν αναμένεται να ληφθούν νέες πολιτικές πρωτοβουλίες ή να ληφθούν αποφάσεις. Ως εκ τούτου, η Ευρωπαϊκή Επιτροπή και τα κράτη μέλη δεν θα κληθούν να υιοθετήσουν νέες θέσεις. Η Επιτροπή δεν χρειάζεται λοιπόν διαπραγματευτική εντολή για να μετάσχει στη συγκεκριμένη ανταλλαγή απόψεων. Μολονότι στην Πόλη του Μεξικού θα παραστούν εκπρόσωποι της Επιτροπής και των κρατών μελών, στην εν λόγω διοργάνωση δεν θα υπάρχει επισήμως διαπιστευμένη αντιπροσωπεία της Ευρωπαϊκής Ένωσης.
<P>
Ο στόχος της Επιτροπής στο 4ο Φόρουμ για το Νερό είναι να αναδείξει και να προωθήσει πολιτικές και μέσα που έχει συμφωνήσει η Ευρωπαϊκή Ένωση με άλλα ενδιαφερόμενα μέλη, όπως η πρωτοβουλία της Ευρωπαϊκής Ένωσης για το νερό, η χρηματοδοτική διευκόλυνση Αφρικής, Καραϊβικής και Ειρηνικού Ωκεανού και Ευρωπαϊκής Ένωσης για το νερό, καθώς και πολλές πτυχές του προγράμματος δράσης «Ατζέντα 21».
<SPEAKER ID="109" LANGUAGE="FI" NAME="Eija-Riitta Korhola," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, η βοήθεια από την Ευρωπαϊκή Ένωση και τα κράτη μέλη για τη βελτίωση της παγκόσμιας κατάστασης του νερού ανέρχεται σε 1,4 δισ. ευρώ τον χρόνο, και αυτό μας καθιστά τον μεγαλύτερο ενιαίο χορηγό βοήθειας. Αν σκεφτούμε πόσο μεγάλο είναι το ποσό, είναι σαφές ότι το μήνυμα της ΕΕ θα εισακουστεί στο Παγκόσμιο Φόρουμ για το Νερό που ξεκινάει αυτήν την εβδομάδα και ότι το μήνυμα της Ένωσης δεν είναι, συνεπώς, επουσιώδες. Τα νούμερα είναι ανησυχητικά: 3 900 παιδιά πεθαίνουν κάθε μέρα λόγω της έλλειψης καθαρού νερού. Το ένα πέμπτο του παγκόσμιου πληθυσμού, περίπου 1,1 δισ. ευρώ, υποφέρουν από έλλειψη καθαρού νερού. Πάνω από το 40%, εν τω μεταξύ, ζουν χωρίς κατάλληλες υπηρεσίες ύδρευσης και αποχέτευσης. Τα νούμερα αυτά μας υπενθυμίζουν επίσης ότι πρέπει να λάβουμε σοβαρά υπόψη τη συζήτηση για την απειλή πολέμων που θα διεξαχθούν για το νερό. Δεν πρόκειται απλώς για ένα θέμα μη βιώσιμης ανάπτυξης: έχει επίσης σχέση με μια απειλή για την ασφάλεια.
<P>
Η έκθεση των Ηνωμένων Εθνών που δημοσιεύτηκε την περασμένη εβδομάδα με τον τίτλο «Νερό: μια κοινή ευθύνη» αναφέρει ότι ο λόγος για την απογοητευτική κατάσταση στον κόσμο σε σχέση με το νερό είναι σε μεγάλο βαθμό η κακή διαχείριση. Η βοήθεια φτάνει στον προορισμό της πιο αργά λόγω της γραφειοκρατίας και της ιεραρχικής λήψης αποφάσεων. Οι αποφάσεις που αφορούν το πώς και το πότε πρέπει να διανεμηθεί το νερό, και σε ποιους, δεν λαμβάνονται απλώς σε εθνικό επίπεδο αλλά και από τις τοπικές αρχές, στον ιδιωτικό τομέα και στο πλαίσιο του τομέα της κοινωνίας των πολιτών. Η βοήθεια είναι απαραίτητη συγκεκριμένα για την αύξηση της λήψης αποφάσεων και της συνεργασίας σε περιφερειακό επίπεδο, και σε πνεύμα δικαιοσύνης. Σίγουρα δεν βοηθά στο ζήτημα αυτό και το γεγονός ότι πολλές από τις χώρες που υποφέρουν από σοβαρή έλλειψη νερού βρίσκονται επίσης ψηλά στη λίστα της διαφθοράς. Για παράδειγμα, σύμφωνα με το Hindu.com, στην Ινδία εκατομμύρια δολάρια σπαταλούνται κάθε χρόνο στον τομέα του νερού για την πολιτική διαφθορά. Σχεδόν το ένα τρίτο των Ινδών που απάντησαν σε μια έρευνα λένε ότι δωροδοκούν για να απολαμβάνουν υπηρεσίες ύδρευσης και αποχέτευσης.
<SPEAKER ID="110" LANGUAGE="FR" NAME="Pierre Schapira," AFFILIATION="εξ ονόματος της Ομάδας PSE">
<P>
Τα αποτελέσματα της πρώτης πρόσκλησης για υποβολή προτάσεων από το Ταμείο Νερού της ΑΚΕ-ΕΕ απέδειξαν ότι μόλις το 3% των έργων που εγκρίθηκαν ήταν έργα που παρουσιάστηκαν από τοπικές αρχές. Αυτό δεν είναι καθόλου ικανοποιητικό, δεδομένης της προστιθέμενης αξίας που παρέχουν οι τοπικές αρχές στον εν λόγω τομέα. 
<SPEAKER ID="111" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE">
<P>
Επικροτώ την απόφαση του Συμβουλίου ΑΚΕ-ΕΕ να ξεκινήσει το 2004 την ύψους 500 εκατομμυρίων ευρώ χρηματοδοτική διευκόλυνση για το νερό, αλλά υπήρξε έντονη απογοήτευση λόγω της βραδύτητας του ρυθμού υλοποίησης της πρωτοβουλίας. Μάλιστα, έχει διατυπωθεί ο ισχυρισμός ότι ούτε ένας άνθρωπος δεν έχει λάβει ακόμη καθαρό πόσιμο νερό υπό την πρωτοβουλία της ΑΚΕ-ΕΕ. Είναι σημαντικό να ακολουθηθούν οι ενδεδειγμένες διαδικασίες και να τηρηθούν υψηλά πρότυπα διοικητικής ακεραιότητας, ιδίως εφόσον ενέχονται τόσο μεγάλα χρηματικά ποσά, αλλά η τελική αξιολόγηση των προτάσεων πραγματοποιήθηκε φέτος τον Ιανουάριο και επιλέχθηκαν εν τέλει 97 προτάσεις. Συνεπώς, θέλω να μάθω αν πρόκειται να παράσχουμε πρόσβαση σε πόσιμο νερό σε 10 εκατομμύρια επιπλέον άτομα έως το 2010 όπως έχει προγραμματιστεί και, όσον αφορά τη δεύτερη πρόσκληση υποβολής προτάσεων, αν η διαδικασία θα ολοκληρωθεί πιο σύντομα. 
<SPEAKER ID="112" LANGUAGE="FR" NAME="Marie-Arlette Carlotti (PSE )." AFFILIATION="">
<P>
   – Κύριε Πρόεδρε, 1,2 δισεκατομμύρια άνθρωποι δεν έχουν πρόσβαση σε πόσιμο νερό και, ως εκ τούτου, 15 άνθρωποι πεθαίνουν στον κόσμο κάθε λεπτό, το ήμισυ των οποίων είναι παιδιά. Κατά συνέπεια, συμμετέχουμε σε έναν πραγματικό αγώνα δρόμου ενάντια στον χρόνο. Αυτός είναι ο λόγος για τον οποίο το Παγκόσμιο Φόρουμ πρέπει να παρουσιάσει τρία είδη προτάσεων.
<P>
Εν συνεχεία, το ζήτημα των πόρων: η μείωση κατά το ήμισυ, έως το 2015, του ποσοστού του πληθυσμού που δεν διαθέτει πρόσβαση σε νερό είναι ένας φιλόδοξος στόχος. Πρέπει να ανευρεθούν επιπλέον 100 δισ. δολάρια ετησίως. Προκειμένου να συμβεί αυτό, πρέπει να συγκεντρώσουμε το σύνολο των πόρων μας αυξάνοντας την επίσημη αναπτυξιακή βοήθεια (ΕΑΒ) και τους πόρους που διατίθενται στο δέκατο ΕΤΑ και διασφαλίζοντας την υποστήριξη καινοτόμων εταίρων στον δημόσιο και ιδιωτικό τομέα ή επιχειρήσεων οι οποίες λειτουργούν βάσει της ανταλλαγής χρεών έναντι επενδύσεων.
<SPEAKER ID="113" LANGUAGE="DE" NAME="Karin Scheele (PSE ). –" AFFILIATION="">
<P>
   Κύριε Πρόεδρε, κύριε Επίτροπε, είπατε ότι δεν θα υιοθετηθούν νέες θέσεις στο 4ο Παγκόσμιο Φόρουμ για το Νερό. Το σίγουρο είναι ότι θα έχετε πολύ δουλειά. Περιγράψατε το δικαίωμα πρόσβασης στο νερό ως ένα ανθρώπινο δικαίωμα, αλλά αυτό ακριβώς ήταν το σημείο τριβής στο προηγούμενο Φόρουμ για το Νερό. Η αιτία της σύγκρουσης τότε ήταν μία διαφωνία σχετικά με το αν η διαθεσιμότητα του πόσιμου νερού είναι ανθρώπινο δικαίωμα το οποίο πρέπει να εγγυάται το κράτος ή αν είναι μια ανάγκη η οποία πρέπει να ικανοποιείται από την αγορά. Παρά τις μαζικές διαμαρτυρίες των παρόντων ακτιβιστών, οι υπουργοί σε εκείνο το φόρουμ είχαν αρνηθεί να αναφέρουν στην τελική δήλωσή τους ότι η πρόσβαση στο νερό αποτελεί δικαίωμα. Σας εύχομαι καλή επιτυχία στην προσπάθειά σας να επιτύχετε να αναγνωριστεί το καθεστώς του ανθρωπίνου δικαιώματος στην Πόλη του Μεξικού.
<SPEAKER ID="114" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Ειδικότερα, θα έχουμε, όπως ελπίζω, την αντιμετώπιση του θέματος για τοπικές δράσεις όπου επικεντρώνεται η 4η σύνοδος του Διεθνούς Φόρουμ και αναμένουμε ότι θα αναδειχθούν ενδιαφέρουσες ιδέες για τη διαχείριση του νερού. Θα ήθελα να πω ότι φέτος έχουμε ξεκινήσει τη χρηματοδότηση των πρώτων σχεδίων και τον Ιούνιο θα ξεκινήσουμε το δεύτερο στάδιο των χρηματοδοτήσεων αυτών. Ελπίζουμε και σκοπεύουμε ότι 10 εκατομμύρια άτομα θα έχουν πόσιμο νερό το 2010 και 5 εκατομμύρια θα έχουν πρόσβαση σε υγειονομικές υπηρεσίες.
<SPEAKER ID="115" LANGUAGE="" NAME="Πρόεδρος." AFFILIATION="">
<P>
   – Έχουν κατατεθεί έξι προτάσεις ψηφίσματος(1), σύμφωνα με το άρθρο 108 παράγραφος 5 του Κανονισμού.
<SPEAKER ID="116" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0027/2006) του κ. Δημητρίου Παπαδημούλη, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Συμβουλίου περί δημιουργίας χρηματοδοτικού μέσου ταχείας επέμβασης και ετοιμότητας για σοβαρές καταστάσεις έκτακτης ανάγκης (COM(2005)0113 – C6-0181/2005 – 2005/0052(CNS)). 
<SPEAKER ID="117" LANGUAGE="" NAME="Σταύρος Δήμας," AFFILIATION="μέλος της Επιτροπής">
<SPEAKER ID="118" LANGUAGE="" NAME="Δημήτριος Παπαδημούλης (GUE/NGL )," AFFILIATION="εισηγητής">
<P>
Θα ήθελα να ευχαριστήσω τους σκιώδεις εισηγητές όλων των πολιτικών ομάδων για την άριστη συνεργασία που είχαμε στο πλαίσιο της Επιτροπής Περιβάλλοντος και οι οποίες οδήγησαν στο να εγκριθεί η έκθεσή μου και κάποιες τροπολογίες προς την αρχική πρόταση της Επιτροπής σχεδόν ομόφωνα – με 49 ψήφους υπέρ και μία μόνο κατά.
<SPEAKER ID="119" LANGUAGE="IT" NAME="Marcello Vernola," AFFILIATION="εξ ονόματος της Ομάδας PPE-DE">
<SPEAKER ID="120" LANGUAGE="SV" NAME="Åsa Westlund," AFFILIATION="εξ ονόματος της Ομάδας PSE.">
<SPEAKER ID="121" LANGUAGE="EN" NAME="Sajjad Karim," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, η τραγωδία που προκάλεσε το τσουνάμι στη Νότια Ασία αύξησε την ευαισθητοποίηση του κοινού, για πρώτη φορά, όσον αφορά το ενδεχόμενο απειλής των σπιτιών μας και των πόρων διαβίωσής μας από παρόμοια ακραία φαινόμενα. Αν και μικρότερης κλίμακας, ελάχιστες εβδομάδες αργότερα, μια μεγάλη καταιγίδα στο Carlisle –μια πόλη στην εκλογική μου περιφέρεια– προκάλεσε, σε συνδυασμό με θυελλώδεις ανέμους και πλημμυρίδες, αυξημένη βροχόπτωση, με αποτέλεσμα την καταστροφή των αντιπλημμυρικών υποδομών και το πλημμύρισμα 3 000 οικιών και εκατοντάδων επιχειρήσεων, τον πνιγμό δύο ηλικιωμένων γυναικών στα κρεβάτια τους και την εκτόπιση χιλιάδων ανθρώπων από τις οικίες τους, σε ορισμένες περιπτώσεις για πολλούς μήνες.
<P>
Αισθάνθηκα την καταστροφή στην πόλη Carlisle όσο βαθιά αισθάνθηκα τις επιπτώσεις του τσουνάμι και του σεισμού στη Νότια Ασία μερικούς μήνες αργότερα. Η ΕΕ υπέστη προσωπικές τραγωδίες σε όλες τις περιπτώσεις, καθώς παραθεριστές μας παρασύρθηκαν από τα ορμητικά νερά στη Σρι Λάνκα και την Ταϊλάνδη, ενώ φίλοι και συγγενείς μας χάθηκαν κάτω από τα ερείπια στο Πακιστάν και το Κασμίρ.
<P>
Στο Carlisle διαθέτουμε μια νέα στρατηγική για τη διαχείριση των πλημμυρών – δημιουργούμε χώρους παροχέτευσης του νερού και υλοποιούμε ολοκληρωμένα αστικά πιλοτικά συστήματα απορροής, προκειμένου να διερευνήσουμε τους τρόπους με τους οποίους μπορούμε να διαχειριστούμε καλύτερα τις πλημμύρες. Η πρόληψη είναι πολύ σημαντική και τα ζητήματα προστασίας του περιβάλλοντος όπως η ασφαλής διαχείριση των φυσικών πόρων –δασών και υγροτόπων, λόγου χάρη– αποτελούν βασικά εργαλεία για την αποφυγή των καταστροφών, μειώνοντας τον αντίκτυπό τους σε ανθρώπους, οικίες και πόρους διαβίωσης.
<P>
Πρέπει να διασφαλίσουμε ότι τα συστήματα πρόληψης, περιορισμού και προειδοποίησης για φυσικούς κινδύνους στην Ευρώπη και σε όλη την υδρόγειο είναι ισχυρά και θέτουν τους πολίτες μας –από το Carlisle έως το Κασμίρ– στην καλύτερη θέση, προκειμένου να προλαμβάνουν, να προετοιμάζονται και να ανταποκρίνονται σε καταστροφές.
<SPEAKER ID="122" LANGUAGE="FI" NAME="Satu Hassi," AFFILIATION="εξ ονόματος της Ομάδας Verts/ALE">
<P>
Από το 1990 μέχρι σήμερα, σε όλον τον κόσμο 20 τουλάχιστον γεγονότα κάθε έτος τα οποία συνδέονται με τον καιρό χαρακτηρίζονται ως σοβαρές καταστροφές, ένα νούμερο που είχε σημειωθεί μόλις σε τρία από τα προηγούμενα 20 χρόνια. Από το 1990, σύμφωνα με στατιστικά στοιχεία ασφαλιστικής εταιρείας, οι ετήσιες καταστροφές που οφείλονται σε καιρικές καταστροφές υπερδιπλασιάστηκαν και οι αποζημιώσεις που καταβάλλονται τετραπλασιάστηκαν. Οι ερευνητές λένε ότι οι καταιγίδες και οι πλημμύρες δεν γίνονται μόνο πιο συχνές αλλά και πιο έντονες. Το Παγκόσμιο Ταμείο για τη Φύση (WWF) δημοσίευσε πρόσφατα μια μελέτη που δείχνει ότι η κλιματική αλλαγή ενισχύει τον αριθμό των καταιγίδων που συμβαίνουν στην Ευρώπη, κυρίως γύρω από τη Βόρεια Θάλασσα, στις βρετανικές νήσους, στις Κάτω Χώρες και στη Γαλλία. Οι υψηλότερες ταχύτητες ανέμου θα μπορούσαν να αυξηθούν περίπου κατά 15% μέχρι το τέλος του αιώνα. Η εμπειρία δείχνει ότι στο Ηνωμένο Βασίλειο μια τέτοια αύξηση στην ταχύτητα του ανέμου θα μπορούσε να αυξήσει τις ζημιές από τις καταιγίδες κατά 50% και στις Κάτω Χώρες μια αύξηση 6% στην ταχύτητα του ανέμου θα μπορούσε να καταλήξει σε πενταπλάσια αύξηση των ζημιών, εξαιτίας του επιβαρυντικού παράγοντα των πλημμυρών. Με άλλα λόγια, κυρίες και κύριοι, πρέπει να κατανοήσουμε ότι η προστασία του κλίματος είναι ένας κρίσιμος παράγοντας για τη μείωση του αριθμού των καιρικών καταστροφών στο μέλλον. 
<SPEAKER ID="123" LANGUAGE="SK" NAME="Irena Belohorská (NI ). –" AFFILIATION="">
<P>
Θα ήθελα να επισημάνω ότι είναι επίσης σημαντικό να προστατεύσουμε τα οικονομικά συμφέροντα της Κοινότητας και, ως εκ τούτου, προτείνω να τροποποιηθεί το άρθρο 12 του σχεδίου ως εξής: «Αν ένας δικαιούχος οικονομικής ενίσχυσης δεν μπορέσει να τεκμηριώσει ικανοποιητικά τη χρήση της ενίσχυσης και, αφού του ζητηθεί να το κάνει, δεν μπορέσει να αποδείξει ότι η ενίσχυση χρησιμοποιήθηκε σύμφωνα με τον κανονισμό, τότε πρέπει να θεσπιστούν διατάξεις για την επιστροφή του ποσού. Η Επιτροπή πρέπει, και όχι μόνο μπορεί, να διακόψει την οικονομική ενίσχυση και πρέπει να απαιτήσει την επιστροφή των ποσών που έχουν ήδη καταβληθεί». 
<SPEAKER ID="124" LANGUAGE="DE" NAME="Richard Seeber (PPE-DE )." AFFILIATION="">
<P>
Είναι πολύ κρίσιμο να ακολουθήσουμε τη σύσταση του εισηγητή και να αλλάξουμε τη νομική βάση. Πιστεύω επίσης ότι το άρθρο 175 είναι το σωστό άρθρο που πρέπει να χρησιμοποιήσουμε, προκειμένου να δημιουργηθεί μια κατάλληλη νομική βάση γι’ αυτό το μέσο. Επίσης, θεωρώ σημαντική την επέκταση του πεδίου εφαρμογής, προκειμένου να συμπεριλάβει την πρόληψη, την πολιτική προστασία σε τρίτες χώρες, καθώς και τη θαλάσσια ρύπανση.
<SPEAKER ID="125" LANGUAGE="PT" NAME="Edite Estrela (PSE ). –" AFFILIATION="">
<P>
Οι φοβερές φυσικές καταστροφές του καλοκαιριού του 2005 –σοβαρές πλημμύρες στην Κεντρική Ευρώπη, δριμεία ξηρασία στη Νότια Ευρώπη και πυρκαγιές που κατέστρεψαν χιλιάδες εκτάρια δάσους στη χώρα μου, την Πορτογαλία, και στην Ισπανία– απαιτούν μέτρα κατάλληλης και ταχείας πρόληψης και αντίδρασης στον τομέα της πολιτικής προστασίας.
<SPEAKER ID="126" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Καταρχάς η Επιτροπή, κύριε Παπαδημούλη, θεωρεί ότι η αντικατάσταση της νομικής βάσης με το άρθρο 175, παράγραφος 1, της Συνθήκης δεν ενδείκνυται για ένα χρηματοδοτικό μέσο πολιτικής προστασίας. Επειδή στη Συνθήκη δεν υπάρχει ειδική νομική βάση για την πολιτική προστασία, έχει χρησιμοποιηθεί πάντοτε για τον σκοπό αυτό το άρθρο 308 της Συνθήκης για την Ίδρυση της Ευρωπαϊκής Κοινότητας. Τα υπάρχοντα χρηματοδοτικά μέσα πολιτικής προστασίας, το πρόγραμμα δράσης και ο κοινωνικός μηχανισμός πολιτικής προστασίας βασίζονται στο εν λόγω άρθρο. Επιπλέον, η προτεινόμενη νομική βάση αναφέρεται στην προστασία του περιβάλλοντος και της δημόσιας υγείας, ενώ οι δράσεις πολιτικής προστασίας πρέπει να καλύψουν επιπλέον και την προστασία των ανθρώπων και των περιουσιών, συμπεριλαμβανομένης και της πολιτιστικής κληρονομιάς.
<P>
Θα ήθελα να καταθέσω στη Γραμματεία του Κοινοβουλίου τον πλήρη κατάλογο με τη θέση της Επιτροπής σχετικά με τις τροπολογίες(1). Και θέλω να ευχαριστήσω και πάλι, τον εισηγητή και όλους τους κυρίους συναδέλφους για τις εισηγήσεις τους. 
<SPEAKER ID="127" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<SPEAKER ID="128" LANGUAGE="FR" NAME="Véronique Mathieu (PPE-DE ). –" AFFILIATION="">
<P>
   Η βιαιότητα των πρόσφατων φυσικών καταστροφών μάς υπενθυμίζει πόσο ευάλωτες είναι οι κοινωνίες μας στους κινδύνους της φύσης: σε διάστημα 20 ετών, 1,5 εκατ. άτομα παγκοσμίως έχουν βρει τον θάνατο εξαιτίας φυσικών καταστροφών. Για να είναι αποτελεσματικός ο τρόπος με τον οποίο χειριζόμαστε το εν λόγω πρόβλημα, πρέπει να ατενίζει το μέλλον, μέσω της αξιολόγησης των κινδύνων, της πρόληψης, της εκπαίδευσης και της ενημέρωσης της κοινής γνώμης. 
<P>
Η ΕΕ, με τη δημιουργία της ECHO το 1992, του προγράμματος Dipecho το 1996 και του Ευρωπαϊκού Ταμείου Αλληλεγγύης το 2002, έχει καταστήσει ύψιστη προτεραιότητα την πρόληψη και τη βοήθεια έκτακτης ανάγκης. Το 2005, αποφάσισε επίσης να συστήσει μια ευρωπαϊκή δομή συντονισμού που θα μπορούσε να στηρίζεται σε ένα ευρωπαϊκό σώμα εθελοντών ανθρωπιστικής βοήθειας.
<P>
Η Επιτροπή προτείνει τη σύσταση ενός νέου μέσου ταχείας επέμβασης και ετοιμότητας για την αντιμετώπιση σοβαρών καταστάσεων έκτακτης ανάγκης για την περίοδο 2007-2013, γεγονός φυσικά που μας ευχαριστεί ιδιαίτερα. Ωστόσο, η νομική βάση αυτού του μέσου θα πρέπει να τροποποιηθεί χρησιμοποιώντας το άρθρο 174, το οποίο περιλαμβάνει τη διαδικασία συναπόφασης· τα προληπτικά μέτρα θα πρέπει να επεκταθούν για να καλύψουν τον τομέα της πολιτικής προστασίας σε τρίτες χώρες, καθώς και της θαλάσσιας ρύπανσης. Τέλος, ο προϋπολογισμός για αυτό το μέσο πρέπει να διασφαλίσει ότι η βοήθεια έκτακτης ανάγκης θα είναι όσο το δυνατόν αποτελεσματικότερη, από την άποψη της ευελιξίας και του βαθμού απόκρισης, και πρέπει να αυξήσει τη διαφάνεια της κοινοτικής αλληλεγγύης εντός και εκτός της ΕΕ. 
<SPEAKER ID="129" LANGUAGE="" NAME="" AFFILIATION="Έκθεση Παπαδημούλη (A6-0027/2006 )">
<P>
Με ικανοποίηση ανακοινώνω ότι υπάρχουν 52 τροπολογίες τις οποίες η Επιτροπή μπορεί να υποστηρίξει συνολικά, εν μέρει ή επί της αρχής. Αυτές είναι οι τροπολογίες 1, 5, 6, 7, 8, 9, 10, 11, 12, 16, 17, 18, 23, 24, 25, 28, 29, 30, 31, 32, 33, 34, 36, 37, 38, 39, 40, 41, 43, 44, 45, 47, 48, 49, 50, 51, 52, 55, 56, 57, 58, 59, 60, 61, 62, 66, 67, 68, 69, 70, 73 και 75.
<P>
Η Επιτροπή δεν μπορεί να κάνει δεκτές τις τροπολογίες 2, 3, 4, 13, 14, 15, 19, 20, 21, 22, 26, 27, 35, 42, 46, 53, 54, 63, 64, 65, 71, 72 και 74. 
<SPEAKER ID="130" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0044/2006) του κ. Μάριου Ματσάκη, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινοτική στρατηγική για τον υδράργυρο (2005/2050(INI)). 
<SPEAKER ID="131" LANGUAGE="EN" NAME="Μάριος Ματσάκης (ALDE )," AFFILIATION="εισηγητής">
<P>
Όσον αφορά τις 13 τελικές τροπολογίες που βρίσκονται ενώπιόν σας, μπορώ να υποστηρίξω τις τροπολογίες αριθ. 3, 4, 7, 9, 10, 11 και 12. Ιδιαίτερη σημασία θεωρώ ότι έχει η τροπολογία αριθ. 10, η οποία ουσιαστικά επανεισάγει το αρχικό μου άρθρο 17 σχετικά με τα οδοντιατρικά αμαλγάματα. Επ’ αυτού θέλω να αναφέρω τα εξής.
<P>
Στο άρθρο 17 βασικά καλείται η Επιτροπή να παρουσιάσει προτάσεις έως το τέλος του 2007 για τον περιορισμό –όχι την άμεση απαγόρευση– της χρήσης υδραργύρου στα οδοντιατρικά αμαλγάματα. Ο λόγος είναι ότι είναι μάλλον απαράδεκτο, κατά την άποψή μου, να συνεχίζεται η εισαγωγή μιας τέτοιας ενδεχομένως τοξικής ουσίας στα στόματα των ανθρώπων ενώ υπάρχουν ασφαλέστερες εναλλακτικές λύσεις. Πράγματι, πολλοί οδοντίατροι –και ο δικός μου μεταξύ αυτών– έχουν προ πολλού παύσει να χρησιμοποιούν αμαλγάματα που περιέχουν υδράργυρο, καθώς οι πιο σύγχρονες εναλλακτικές λύσεις –τα λευκά αμαλγάματα– είναι πιο ασφαλή, πιο καλαίσθητα και έχουν το ίδιο κόστος. Συνεπώς, σας προτρέπω να υπερψηφίσετε την τροπολογία αριθ. 10.
<SPEAKER ID="132" LANGUAGE="" NAME="" AFFILIATION="Αντιπροέδρου">
<SPEAKER ID="133" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Θα ήθελα να τονίσω ακόμη τη σημασία που έχει η διεθνής δράση από κοινού, βεβαίως, με τις πρωτοβουλίες που αναλαμβάνονται σε επίπεδο Ευρωπαϊκής Ένωσης. Ο υδράργυρος είναι παγκόσμιος ρύπος και η Επιτροπή προτίθεται να διοργανώσει διεθνή διάσκεψη στις 26 και 27 Οκτωβρίου αυτού του έτους στις Βρυξέλλες για την ενίσχυση της δυναμικής που υπάρχει στο διεθνές πεδίο σε ό,τι αφορά την αντιμετώπιση του ζητήματος αυτού.
<SPEAKER ID="134" LANGUAGE="EN" NAME="Martin Callanan," AFFILIATION="εξ ονόματος της Ομάδας PPE-DE">
<P>
Η Ομάδα ΕΛΚ-ΕΔ κατέθεσε δύο τροπολογίες στην έκθεση που εγκρίθηκε από την αρμόδια επιτροπή. Μία από τις τροπολογίες αυτές –εκείνη που αφορά παραδοσιακά όργανα μέτρησης όπως τα βαρόμετρα– θα επέτρεπε στον πολύ μικρό αριθμό ατόμων στην ΕΕ οι οποίοι επισκευάζουν, συντηρούν και ανακυκλώνουν βαρόμετρα να συνεχίσουν τις δραστηριότητές τους υπό πολύ αυστηρά ελεγχόμενες συνθήκες. Μια απαγόρευση θα σήμαινε το τέλος της παράδοσης της κατασκευής βαρομέτρων και μιας ολόκληρης τεχνογνωσίας η οποία ξεκίνησε πριν από 400 χρόνια όταν πρωτοεμφανίστηκαν τα βαρόμετρα υδραργύρου. Εάν οι εν λόγω επιχειρήσεις εξαναγκαστούν σε κλείσιμο, η επισκευή των οργάνων που κατέχουν ορισμένοι άνθρωποι δεν θα γίνεται σωστά και, ενδεχομένως, θα τα ρίξουν κατευθείαν στα οικιακά απόβλητα, κάτι που δεν συμφέρει κανέναν.
<SPEAKER ID="135" LANGUAGE="ES" NAME="María Sornosa Martínez," AFFILIATION="εξ ονόματος της Ομάδας PSE">
<P>
Ένα άλλο θέμα που με απασχολεί ιδιαίτερα είναι η χρήση του υδράργυρου με τη μορφή θειομερσάλης σε εμβόλια, καθώς θα μπορούσε να αποβεί επιβλαβής για την ανθρώπινη υγεία, και πρέπει επομένως να έχουμε υπόψη ότι χώρες όπως η Δανία δεν τον χρησιμοποιούν στα εμβόλια για παιδιά από το 1992.
<P>
Χαίρομαι που τα συμπεράσματα του Συμβουλίου αναγνωρίζουν τα περιβαλλοντικά και κοινωνικά προβλήματα που προκύπτουν από το κλείσιμο των μεταλλείων υδραργύρου που λειτουργούσαν για πολλά χρόνια στο Almadén, όπως και την πιθανότητα να χρησιμοποιηθούν αυτά τα μεταλλεία του Almadén για την ασφαλή αποθήκευση των υπαρχόντων αποθεμάτων μεταλλικού υδραργύρου ή του μεταλλικού υδραργύρου που παράγεται ως παραπροϊόν της βιομηχανίας σε ολόκληρη την Ευρώπη, όχι όμως και των αποβλήτων του, αξιοποιώντας με αυτόν τον τρόπο τις υποδομές, το τοπικό ανθρώπινο δυναμικό και την τεχνολογική εμπειρογνωμοσύνη που υπάρχουν εκεί.
<SPEAKER ID="136" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<P>
Το 1990, όταν συνήφθη η Συμφωνία PARCOM, συμφωνήθηκε ότι η βιομηχανία των χλωριούχων αλκαλίων πρέπει να καταργήσει σταδιακά τον υδράργυρο μέχρι το 2010. Σήμερα, πρέπει να θεσπίσουμε μια απαγόρευση εξαγωγών που θα τεθεί σε ισχύ πριν από την ημερομηνία αυτή. Διαφορετικά, η βιομηχανία χλωριούχων αλκαλίων, που έχει τα μεγαλύτερα αποθέματα υδραργύρου στην Ευρώπη, θα εξάγει τεράστιες ποσότητες. Είναι σημαντικό να έχουμε μια απαγόρευση εξαγωγών πριν από το 2010.
<P>
Μιλάμε για την ασφάλεια όσον αφορά τα κοιτάσματα, αλλά η δεύτερη πιο εκτεταμένη χρήση του υδραργύρου σήμερα είναι δέκα εκατοστά από τον εγκέφαλό μας. Έκανα το πρώτο μου σφράγισμα χωρίς τη χρήση αμαγάλματος πριν από 21 χρόνια και είναι ακόμη στη θέση του. Η ποιότητά του είναι απίστευτα υψηλή. Μόλις το 0,05% των σφραγισμάτων που γίνονται σε παιδιά και νέους στη Σουηδία περιέχουν αμάγαλμα, ενώ ο αντίστοιχος αριθμός για τους ενήλικες είναι δύο τοις εκατό. Επιπλέον, οι αριθμοί αυτοί μειώνονται συνεχώς. Η Σουηδική Επιθεώρηση Χημικών κατέδειξε ότι πρέπει να καταργήσουμε τον υδράργυρο κυρίως για λόγους που σχετίζονται με το περιβάλλον και τη δημόσια υγεία, και υπάρχουν καλές εναλλακτικές λύσεις για τον υδράργυρο. Μπορείτε να δείτε πώς τα τρία τέταρτα των απορρίψεων υδραργύρου προέρχονται από τα αμαγάλματα και η πλειονότητα αυτών δημιουργείται στις οδοντιατρικές κλινικές. Αυτό σημαίνει ότι τα σφραγίσματα με αμαγάλματα αντιπροσωπεύουν μέχρι στιγμής το μεγαλύτερο μερίδιο των απορρίψεων υδραργύρου στους υπονόμους μας. Σας καλώ, συνεπώς, να ψηφίσετε υπέρ της τροπολογίας μου αριθ. 10, προκειμένου να απαλλαγούμε από αυτά τα προβλήματα. Σας ευχαριστώ ξανά, κύριε Ματσάκη, για το εποικοδομητικό έργο σας. 
<SPEAKER ID="137" LANGUAGE="" NAME="Αδάμος Αδάμου," AFFILIATION="εξ ονόματος της Ομάδας GUE/NGL">
<P>
Παρά τα θετικά στοιχεία του εγγράφου, είμαστε της άποψης ότι η κοινωνική στρατηγική για τον υδράργυρο μπορούσε και έπρεπε να έχει ενδυναμωθεί περισσότερο. Είμαστε της άποψης ότι η απαγόρευση των εξαγωγών υδραργύρου από τις χώρες της Ευρωπαϊκής Ένωσης έπρεπε να τεθεί σε ισχύ το αργότερο μέχρι το 2008, και όχι το 2010 όπως υποστήριξε η πλειοψηφία της Επιτροπής.
<SPEAKER ID="138" LANGUAGE="EN" NAME="Kathy Sinnott," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, θέλω καταρχάς να συγχαρώ την Επιτροπή για την απόφασή της να απαγορεύσει τη χρήση του υδραργύρου. Η απόφαση αυτή έπρεπε να είχε ληφθεί από καιρό. Επί μακρόν γνωρίζαμε ότι ο υδράργυρος είναι επικίνδυνος. Επιθυμώ να συγχαρώ τον κ. Ματσάκη για την εξαιρετική του έκθεση η οποία προχωρά λίγο μακρύτερα από την Επιτροπή, ιδίως όσον αφορά την επισήμανση στην Επιτροπή μιας από τις πιο επικίνδυνες χρήσεις του υδραργύρου σήμερα: της ουσίας thermerasol – υδράργυρος απευθείας εγχεόμενος σε ευρέως χρησιμοποιούμενα φάρμακα όπως τα εμβόλια γρίπης. Μετά την αφαίρεση του υδραργύρου από παιδιατρικά εμβόλια στην Καλιφόρνια, οι περιπτώσεις αυτισμού συνεχίζουν να αυξάνονται. Ωστόσο, για πρώτη φορά σε 20 και πλέον έτη ο ρυθμός αύξησης έχει επιβραδυνθεί σημαντικά. Κύριε Επίτροπε, σας παρακαλώ να διασφαλίσετε ότι, εφόσον παρασκευαστεί εμβόλιο για τη γρίπη των πτηνών, δεν θα περιέχει υδράργυρο.
<SPEAKER ID="139" LANGUAGE="DE" NAME="Thomas Ulmer (PPE-DE )." AFFILIATION="">
<P>
Είναι πλέον γνωστό σε όλους ότι ο υδράργυρος είναι άκρως τοξικός, και γι’ αυτό φυσικά είναι αυτονόητο ότι πρέπει να αποσυρθεί από την κυκλοφορία. Επομένως, στοχεύοντας σε μία απαγόρευση των εξαγωγών από το 2010 και στην ασφαλή αποθήκευση του υδραργύρου που έχει αποσυρθεί από την κυκλοφορία, στέλνουμε τα πρώτα σημαντικά μηνύματα για την κατεύθυνση που πρέπει να ακολουθήσουμε. Είναι ήδη προφανές ότι ισχύει εδώ η αρχή της αντικατάστασης, και αυτό γίνεται ακόμη πιο σημαντικό από το γεγονός ότι ο υδράργυρος δεν είναι βιοδιασπάσιμος και επομένως κυκλοφορεί για πάντα· κάθε μικρογραμμάριο υδραργύρου θα συνεχίσει να επιστρέφει και πάλι στον άνθρωπο μέσω της τροφικής αλυσίδας. Οι κάτοικοι των παράκτιων περιοχών οι οποίοι καταναλώνουν συχνά ψάρι έχουν ήδη στον οργανισμό τους συγκεντρώσεις υδράργυρου οι οποίες υπερβαίνουν τις επιτρεπόμενες οριακές τιμές. Δυστυχώς, μολονότι επί του παρόντος δεν μπορεί να γίνει τίποτα για να αλλάξει αυτό, και δεν υπάρχουν άμεσες συνέπειες, όσον αφορά την περιβαλλοντική ιατρική, υποδεικνύει την ανάγκη για απόλυτη απαγόρευση.
<P>
Ως έχουν τα πράγματα επί του παρόντος, δεν με ικανοποιεί επίσης ιδιαίτερα η διατύπωση σχετικά με τα οδοντιατρικά αμαλγάματα, τα οποία εξακολουθούν να θεωρούνται σε μεγάλο βαθμό ύποπτα για τον ρόλο που διαδραματίζουν σε μια σειρά ασθενειών, εκ των οποίων θα αναφέρω ως παραδείγματα την ανοσοανεπάρκεια, τη θυρεοειδίτιδα του Hashimoto, τη νόσο του Αλτσχάιμερ, τη σκλήρυνση κατά πλάκας, την πλάγια αμυοτροφική σκλήρυνση και βλάβες στο έμβρυο στην κοιλιά της μητέρας. Ακόμα και αν οι ειδικοί δεν έχουν καταλήξει ακόμη σε τελικά συμπεράσματα σχετικά με αυτό το θέμα, η τάση και ο κίνδυνος κατά την άποψή μου είναι πέρα από κάθε αμφιβολία, επομένως αυτό που χρειάζεται πάνω απ’ όλα είναι πρόληψη και μέριμνα πριν σκεφτούμε να πειραματιστούμε σε ζωντανά αντικείμενα μελέτης. Δεν θα συστήσω αμαλγάματα και προϊόντα υδραργύρου στους ανθρώπους και τους ασθενείς που μου εμπιστεύονται την υγεία τους και θα καταβάλω κάθε δυνατή προσπάθεια προκειμένου να διασφαλίσω ότι ο υδράργυρος θα αποσυρθεί από την κυκλοφορία – όσο το δυνατόν περισσότερο και όσο το δυνατόν γρηγορότερα. 
<SPEAKER ID="140" LANGUAGE="EN" NAME="Gyula Hegyi (PSE )." AFFILIATION="">
<SPEAKER ID="141" LANGUAGE="ES" NAME="María del Pilar Ayuso González (PPE-DE ). –" AFFILIATION="">
<P>
Ο υδράργυρος είναι ένα τοξικό στοιχείο που έχει αρνητικές επιπτώσεις στην υγεία και η Επιτροπή προτείνει επομένως την ασφαλή αποθήκευσή του και, ταυτόχρονα, τη μείωση της χρήσης του και την κατάργηση του εμπορίου του, αλλά, όπως δηλώνει πολύ σωστά το σημείο 9 της ανακοίνωσης, υπάρχουν πολλά κενά στις γνώσεις μας για τις επιπτώσεις του στην ανθρώπινη υγεία, για τον τρόπο διάδοσης και συσσώρευσής του στο περιβάλλον, για την τοξικότητά του και την ευαισθησία των οικοσυστημάτων.
<P>
Επιπλέον, κύριε Επίτροπε, η μοναδική περιφέρεια στην Ευρώπη που παράγει υδράργυρο, μολονότι τα μεταλλεία της έχουν κλείσει ήδη, είναι το Almadén. Αυτή η περιφέρεια ήταν πολύ πλούσια, χάρη στον υδράργυρο που εξαγόταν από τα μεταλλεία της από τη ρωμαϊκή εποχή, αλλά τώρα είναι υποβαθμισμένη επίσης λόγω του υδραργύρου. Πρέπει, επομένως, να αποζημιωθεί μέσω ειδικής στήριξης, μέτρων και υποδομών που θα μπορέσουν να μετριάσουν μερικώς τις επιπτώσεις των ληφθέντων μέτρων. Εκεί ακριβώς, μεταξύ άλλων πραγμάτων, πρέπει να γίνει η ασφαλής αποθήκευση του υγρού υδραργύρου που πρόκειται να αποσυρθεί από την αγορά.
<P>
Η βιομηχανία χλωριούχων αλκαλίων έχει συνάψει συμφωνία για την πλήρη διακοπή της χρήσης υδραργύρου μέχρι το 2020. Αυτή η συμφωνία πρέπει να γίνει σεβαστή και η τήρησή της να ελέγχεται.
<P>
Από ενδιαφέρον, ήθελα απλώς να πω ότι έχω ζήσει στην περιοχή του Almadén, ότι έχω κρατήσει υδράργυρο στα χέρια μου σε πολλές περιπτώσεις, ότι είχα οδοντιατρικά αμαλγάματα υδραργύρου, τα οποία δεν έχω πλέον για αισθητικούς λόγους, και μπορώ να σας διαβεβαιώσω ότι δεν έχω κανένα πρόβλημα υγείας, και ούτε οι άνθρωποι που ζουν εκεί έχουν, ούτε τα ζώα ή τα φυτά, διότι, όπως λένε πολύ σωστά οι τοξικολόγοι, το δηλητήριο είναι στη δόση. 
<SPEAKER ID="142" LANGUAGE="ES" NAME="Miguel Angel Martínez Martínez (PSE ). –" AFFILIATION="">
<P>
Για περισσότερα από 22 χρόνια ήμουν βουλευτής του ισπανικού Κοινοβουλίου για την επαρχία της Θιουδάδ Ρεάλ, στην οποία βρίσκονται το Almadén και τα μεταλλεία του και όπου εξάγεται το μεγαλύτερο μέρος του υδραργύρου που παράγεται στην Ευρώπη και στον κόσμο εδώ και είκοσι αιώνες.
<P>
Η εκπόνηση της έκθεσης του δόκτορα Ματσάκη παρακολουθήθηκε με ενδιαφέρον από την περιοχή του Almadén και το κείμενο του ψηφίσματος που θα εγκρίνουμε αύριο ανταποκρίνεται στις προσδοκίες των συμπολιτών μου συνιστώντας ότι πρέπει να λάβουν σημαντική αποζημίωση από την Ευρωπαϊκή Ένωση, προκειμένου να διασφαλιστεί η κοινωνική και οικονομική αναζωογόνηση αυτών των περιοχών.
<P>
Επίσης, δέχτηκαν ευνοϊκά την ιδέα που αναφέρθηκε πολλές φορές εδώ ότι η αποθήκευση του μεταλλικού υδραργύρου που προβλέπεται στην κοινοτική στρατηγική πρέπει να γίνει στο Almadén, καθώς εκεί υπάρχουν η εμπειρία, η τεχνολογία και το εργατικό δυναμικό που είναι απαραίτητα για τη διαχείριση αυτής της αποθήκευσης με τις ενδεδειγμένες εγγυήσεις.
<P>
Θα ήθελα να εκμεταλλευτώ αυτήν την ευκαιρία για να σας προσκαλέσω, κύριε Επίτροπε, να έρθετε μαζί με τον δόκτορα Ματσάκη και εμένα στο Almadén και να διαπιστώσετε την εξαιρετική ομορφιά του τοπίου του, καθώς και τη ζεστασιά των ανθρώπων του και τον ευρωπαϊκό ενθουσιασμό τους για την πρόοδο.
<SPEAKER ID="143" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Θα ήθελα, για να μην μακρηγορήσω, να πω δύο λόγια για τα σημεία τα οποία ανέπτυξε ο κ. Callanan: οι περιβαλλοντικές επιπτώσεις από τον υδράργυρο εξακολουθούν να παραμένουν σημαντικές και υπάρχουν σχετικές εναλλακτικές λύσεις. Επίσης, δεν υπάρχει πρόβλημα σχετικής προσαρμογής για τους μικρούς παραγωγούς, γι’ αυτό και η Επιτροπή έχει προτείνει την απαγόρευση της χρήσεως του υδραργύρου σε αυτές τις συσκευές μετρήσεως. Για το θέμα των οδοντικών αμαλγαμάτων, η Επιτροπή θα ζητήσει από τη σχετική ιατρική ομάδα να μελετήσει νέα μέτρα και θα ζητήσει τη γνώμη της επιστημονικής επιτροπής για τον κίνδυνο στην υγεία και στο περιβάλλον.
<SPEAKER ID="144" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="145" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη –το τελευταίο θέμα σήμερα– προβλέπει την προφορική ερώτηση (O-0013/2006) προς την Επιτροπή των βουλευτών István Szent-Iványi, Graham Watson και Ignasi Guardans Cambó, εξ ονόματος της Ομάδας Συμμαχία των Δημοκρατών και των Φιλελευθέρων για την Ευρώπη, σχετικά με την ελεύθερη κυκλοφορία των εργαζομένων και τις μεταβατικές περιόδους (B6-0012/2006). 
<SPEAKER ID="146" LANGUAGE="HU" NAME="István Szent-Iványi (ALDE )," AFFILIATION="συντάκτης">
<P>
   . Κύριε Πρόεδρε, το τρέχον έτος ορίστηκε ως Ευρωπαϊκό Έτος της Κινητικότητας των Εργαζομένων. Μέχρι τις 30 Απριλίου, κάθε κράτος μέλος πρέπει να αποφασίσει αν θα ανοίξει την αγορά εργασίας του ή όχι. Η απόφαση αυτή θα καθορίσει το αν το τρέχον έτος θα είναι πραγματικά ένα έτος για την κινητικότητα των εργαζομένων ή μια παρωδία του. Δεν μπορούμε να ανεχτούμε μια κατάσταση στην οποία οι εργαζόμενοι από τα νέα κράτη μέλη θα συνεχίσουν να είναι δεύτερης κατηγορίας, και από κάποιες απόψεις ακόμη και τρίτης κατηγορίας παίκτες στην αγορά εργασίας.
<P>
Μέχρι στιγμής μιλώ για το γεγονός ότι οι πολίτες των νέων κρατών μελών αντιμετωπίζονται ως πολίτες δεύτερης κατηγορίας στην αγορά εργασίας. Ωστόσο, από τις 23 Ιανουαρίου, έχουν γίνει στην πραγματικότητα πολίτες τρίτης κατηγορίας από κάποια άποψη, διότι την ημέρα εκείνη ετέθη σε ισχύ η οδηγία που δηλώνει ότι η Ευρωπαϊκή Ένωση θα χορηγεί το δικαίωμα στην απασχόληση και στη διαμονή στους υπηκόους τρίτων χωρών που διαμένουν μόνιμα στην επικράτεια της Ευρωπαϊκής Ένωσης για χρονικό διάστημα τουλάχιστον πέντε ετών. Δεν έχουμε κανένα πρόβλημα με αυτό. Αλλά αυτό σημαίνει ότι ακόμη και αυτοί οι υπήκοοι είναι σε μια πιο πλεονεκτική θέση απ’ ό,τι οι εργαζόμενοι από τα νέα κράτη μέλη.
<SPEAKER ID="147" LANGUAGE="EN" NAME="Franco Frattini" AFFILIATION="Αντιπρόεδρος της Επιτροπής.">
<SPEAKER ID="148" LANGUAGE="HU" NAME="Csaba Őry," AFFILIATION="εξ ονόματος της Ομάδας PPE-DE">
<P>
Ωστόσο, το άρθρο 21 της οδηγίας 2003/109/ΕΚ ορίζει ότι οι υπήκοοι τρίτων χωρών που έχουν λάβει άδειες παραμονής επί μακρόν διαμένοντος σε ένα δεύτερο κράτος μέλος έχουν πρόσβαση στην αγορά εργασίας. Η έκφραση «έχουν» πρέπει να ερμηνευτεί με την έννοια ότι δεν μπορούμε να αρνηθούμε τη χορήγηση άδειας εργασίας αν τα εν λόγω άτομα έχουν ήδη αποκτήσει το δικαίωμα της επί μακρόν διαμονής.
<P>
Πρέπει προφανώς να επιδοκιμάσουμε τον στόχο που επιδιώκει την επίτευξη μεγαλύτερης κινητικότητας και μια πιο ευέλικτη και ενοποιημένη αγορά εργασίας. Αυτός είναι ο προφανής στόχος της οδηγίας 2003/109/ΕΚ επίσης, αλλά πρέπει να δοθεί προσοχή στη σωστή σειρά των ενεργειών. Εγώ προσωπικά επικροτώ την επιχειρηματολογία που άκουσα επίσης από τον Επίτροπο και θα ήθελα να επιστήσω την προσοχή στο γεγονός ότι χρειαζόμαστε κάτι περισσότερο από μια απλή επιστολή – χρειαζόμαστε κάποιου είδους διαδικαστική ρύθμιση που θα εξηγεί τι ακριβώς χρειάζεται να γίνει όταν ένας υπήκοος από τρίτη χώρα και ένας πολίτης της Ευρωπαϊκής Ένωσης βρίσκονται σε ανταγωνιστική κατάσταση. Αυτό που θέλω να πω είναι ότι χρειαζόμαστε πιο ακριβή και λεπτομερή καθοδήγηση, και αυτό περιμένω από την Ευρωπαϊκή Επιτροπή. 
<SPEAKER ID="149" LANGUAGE="ES" NAME="Alejandro Cercas," AFFILIATION="εξ ονόματος της Ομάδας PSE">
<P>
Το κάναμε αυτό, κύριε Επίτροπε, διότι είμαστε μια χώρα με αρκετή εμπειρία, καθώς είμαστε μια χώρα που δέχεται και παράγει μετανάστευση. Επιπλέον, είδαμε καθαρά για άλλη μία φορά τα τελευταία δύο χρόνια ότι αυτοί οι περιορισμοί που επιβλήθηκαν στις χώρες της Κεντρικής και Ανατολικής Ευρώπης από την Ευρώπη των 15 πρέπει να αρθούν για λόγους δικαιοσύνης και αλληλεγγύης αλλά επίσης για λόγους ορθολογισμού και κοινής λογικής, σήμερα περισσότερο από ποτέ, αυτό το έτος της κινητικότητας.
<SPEAKER ID="150" LANGUAGE="NL" NAME="Sophia in 't Veld," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, μπορώ να ταυτιστώ απόλυτα με όσα είπαν οι προηγούμενοι ομιλητές και θα ήθελα επίσης να καλησπερίσω τον Επίτροπο Frattini για τρίτη φορά σήμερα. Δεν υπάρχει ανάγκη να εξηγήσουμε γιατί οι πολίτες από τις νέες χώρες πρέπει να αποκτήσουν πρόσβαση στην αγορά εργασίας – το αντίθετο μάλιστα. Οι χώρες που εξακολουθούν να προστατεύουν τις αγορές τους είναι εκείνες που πρέπει να εξηγήσουν γιατί συνεχίζουν να αρνούνται στους πλήρως ενταγμένους και συνειδητοποιημένους συμπολίτες τους στην ΕΕ τα βασικά τους δικαιώματα. Επίσης έχει νόημα από οικονομικής άποψης να αρθούν οι περιορισμοί.
<SPEAKER ID="151" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<SPEAKER ID="152" LANGUAGE="EN" NAME="John Whittaker," AFFILIATION="εξ ονόματος της Ομάδας IND/DEM">
<P>
Όποτε ορισμένα κράτη παρεκτρέπονται, ζητούμε από την Επιτροπή να λάβει μέτρα, αλλά η Επιτροπή δεν μπορεί να κάνει και πολλά και δεν είμαι βέβαιος ότι το ενημερωτικό εγχείρημα του κ. Frattini θα βοηθήσει. Εάν η Επιτροπή απαιτεί ίση μεταχείριση των εργαζομένων, ορισμένα έθνη θα συνεχίσουν να λένε απλώς «όχι» ή, αν πειστούν να πουν «ναι», εύκολα θα βρουν τρόπους να υπαναχωρήσουν. 
<SPEAKER ID="153" LANGUAGE="" NAME="Adam Jerzy Bielan," AFFILIATION="εξ ονόματος της Ομάδας UEN">
<P>
   . Κύριε Πρόεδρε, η κατάσταση που αντιμετωπίζουμε από την 1η Ιανουαρίου του τρέχοντος έτους μέχρι σήμερα είναι παράδοξη. Από τη μία πλευρά, οι χώρες των λεγόμενων παλαιών δεκαπέντε κρατών μελών είναι υποχρεωμένες να εξασφαλίσουν ότι οι επί μακρόν διαμένοντες θα έχουν την ίδια μεταχείριση με τους δικούς τους υπηκόους όσον αφορά την πρόσβαση στην αγορά εργασίας. Από την άλλη πλευρά, πολλές από αυτές τις χώρες επωφελούνται των διατάξεων της Συνθήκης Προσχώρησης και διατηρούν την απαγόρευση στην ελεύθερη κυκλοφορία των εργαζομένων όσον αφορά τα δέκα νέα κράτη μέλη. Αυτή η κατάσταση είναι αντίθετη με τις διατάξεις της προαναφερόμενης Συνθήκης Προσχώρησης, σύμφωνα με τις οποίες οι πολίτες της Ευρωπαϊκής Ένωσης έχουν προτεραιότητα έναντι των υπηκόων τρίτων χωρών όσον αφορά την πρόσβαση στην αγορά εργασίας. Το πρόβλημα θα μπορούσε να είχε λυθεί αν καταργούντο οι μεταβατικές περίοδοι για την απασχόληση των πολιτών των νέων κρατών μελών στις αγορές εργασίας της παλαιάς Ένωσης. Δυστυχώς, μόνο τρία κράτη μέλη, ήτοι η Ιρλανδία, η Σουηδία και το Ηνωμένο Βασίλειο έχουν ανοίξει τις αγορές τους από την 1η Μαΐου 2004 μέχρι σήμερα. Δύο άλλα κράτη μέλη, η Ισπανία και η Πορτογαλία, έχουν δηλώσει ότι θα το κάνουν την 1η Μαΐου του τρέχοντος έτους. Δυστυχώς, στα περισσότερα από τα υπόλοιπα κράτη μέλη, ο φόβος της προβλεφθείσας εισροής φθηνού ξένου εργατικού δυναμικού και η συνεπακόλουθη απώλεια θέσεων εργασίας κέρδισαν τη μάχη. Η κ. Schroedter το ανέφερε στην περίπτωση της Γερμανίας. Ένας τέτοιος φόβος είναι εντελώς αβάσιμος. Οι στατιστικές της Ευρωπαϊκής Επιτροπής δείχνουν ότι στις περισσότερες χώρες ο αριθμός των πολιτών των νέων κρατών μελών που εργάζονται παρέμεινε σχετικά σταθερός πριν και μετά τη διεύρυνση. Με την εξαίρεση της Αυστρίας, ο αριθμός των εργαζόμενων από τα 10 νέα κράτη μέλη δεν έχει υπερβεί το 1% του οικονομικά ενεργού πληθυσμού. Σε κανένα κράτος μέλος της Ένωσης δεν έχει συμβεί η εισροή εργαζομένων από τα νέα κράτη μέλη να έχει διώξει τους ντόπιους εργαζόμενους από τις δουλειές τους. Οι νεοαφιχθέντες καταλαμβάνουν εντελώς νέες θέσεις εργασίας ή θέσεις που δεν μπορούσαν να καλυφθούν πριν.
<P>
Κύριε Πρόεδρε, πρέπει να συνειδητοποιήσουμε ότι η οικονομία των ΗΠΑ θα συνεχίσει να υπερέχει της δικής μας από άποψη ανταγωνιστικότητας αν δεν αυξήσουμε την κινητικότητα του εργατικού δυναμικού στην Ευρώπη. Η ανεργία στην ΕΕ βρίσκεται επί του παρόντος πάνω από το 8% αλλά ακόμη και έτσι, υπάρχει έλλειψη εργαζομένων σε ορισμένους τομείς. Εν τω μεταξύ, δεν μπορούν όλοι οι Ευρωπαίοι να κινηθούν ελεύθερα σε αναζήτηση εργασίας. Δυστυχώς, είναι πολύ πιθανόν το μεγαλύτερο μέρος της αγοράς εργασίας της Ένωσης να παραμείνει κλειστό στους πολίτες των νέων κρατών μελών για πέντε έτη ακόμη. Για τον λόγο αυτό, είναι σημαντικό να αναλάβει δράση η Ευρωπαϊκή Επιτροπή για να εξαλείψει τις αντιφάσεις στη νομοθεσία της Ένωσης και να επεκτείνει την ελεύθερη κυκλοφορία των εργαζομένων. 
<SPEAKER ID="154" LANGUAGE="" NAME="Jacek Protasiewicz (PPE-DE ). –" AFFILIATION="(PL) ">
<P>
   Κύριε Πρόεδρε, θυμάμαι πώς πριν από δύο σχεδόν χρόνια, λίγες ημέρες μετά την ιστορική διεύρυνση της Ευρωπαϊκής Ένωσης, έλαβα τον λόγο σε αυτό το Σώμα και κάλεσα τις κυβερνήσεις της λεγόμενης παλαιάς Ένωσης να φανούν γενναίες και να εγκαταλείψουν τις μεταβατικές περιόδους. Τις κάλεσα να ανοίξουν τις αγορές εργασίας τους στους πολίτες των νέων κρατών μελών. Δυστυχώς, μόνο τρία κράτη μέλη ήταν αρκετά θαρραλέα ώστε να ανοίξουν την αγορά εργασίας τους τότε. Αναφέρομαι στο Ηνωμένο Βασίλειο, στην Ιρλανδία και στη Σουηδία. Τα υπόλοιπα 12 κράτη μέλη ενέδωσαν στους φόβους τους ή ίσως και στις πιέσεις της κοινής τους γνώμης και των πολιτών τους και έστησαν οδοφράγματα για να εμποδίσουν την εισροή των εργαζομένων από τα νέα κράτη μέλη, ιδίως από την Κεντρική και Ανατολική Ευρώπη. Τι συμπεράσματα μπορούν να συναχθούν μετά από αυτά τα δύο χρόνια; Είναι σαφές ότι εκείνοι που επωφελήθηκαν περισσότερο είναι ακριβώς οι τρεις αυτές χώρες που τόλμησαν να ανοίξουν τις αγορές εργασίας τους.
<P>
Η ανακοίνωση της Ευρωπαϊκής Επιτροπής που εκδόθηκε πριν από έναν μήνα περίπου, τον Φεβρουάριο αν δεν κάνω λάθος, καθιστά πολύ σαφές ότι η ανεργία δεν έχει αυξηθεί σε χώρες που αποφάσισαν να ανοίξουν τις αγορές εργασίας τους. Ούτε έχουν επιδεινωθεί τα κοινωνικά προβλήματα. Ακριβώς το αντίθετο. Ο ρυθμός ανάπτυξης της οικονομίας τονώθηκε και τα έσοδα από τη φορολογία αυξήθηκαν. Αυτά είναι τα οφέλη της πρακτικής εφαρμογής μίας εκ των θεμελιωδών αρχών της Συνθήκης. Θα μπορούσε ενδεχομένως να θεωρηθεί και η πλέον θεμελιώδης. Είναι μέρος των θεμελίων στα οποία στηρίζεται η Ένωση και πρέπει να προσπαθήσουμε να την εφαρμόσουμε και στα 25 σημερινά κράτη μέλη της Ευρωπαϊκής Ένωσης.
<SPEAKER ID="155" LANGUAGE="HU" NAME="Csaba Sándor Tabajdi (PSE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω τον συνάδελφό μου, κ. István Szent-Iványi, για τη συμπερίληψη αυτού του θέματος στην ημερήσια διάταξη για μία ακόμη φορά· αυτό δεν είναι σημαντικό μόνο για τα κράτη μέλη αλλά για ολόκληρη την Ευρώπη. Θα ήθελα να ευχαριστήσω τον Επίτροπο Vladimir Spidla, που εκπόνησε μια εξαιρετική ανακεφαλαιωτική έκθεση, η οποία παρουσιάζει μια ακριβή και αυθεντική εικόνα των διαδικασιών της αγοράς εργασίας την περασμένη περίοδο.
<P>
Αυτό που διακυβεύεται είναι η ανταγωνιστικότητα της Ευρωπαϊκής Ένωσης. Ελπίζω ότι τα εννέα παλαιά κράτη μέλη θα το συνειδητοποιήσουν και ότι τον Απρίλιο του 2006, στο τέλος της διετούς μεταβατικής περιόδου, τα εναπομείναντα εννέα κράτη μέλη θα λάβουν επίσης μια ευνοϊκή απόφαση και θα ακολουθήσουν το παράδειγμα της Φινλανδίας, της Ισπανίας και της Πορτογαλίας, που ανοίγουν τις αγορές τους τώρα.
<P>
Είναι ιδιαίτερα υποκριτικό το γεγονός ότι τα εννέα παλαιά κράτη μέλη που δεν αίρουν τους περιορισμούς τους επιτρέπουν την είσοδο εργατικού δυναμικού από χώρες εκτός της Ευρωπαϊκής Ένωσης, αλλά αρνούνται να επιτρέψουν την είσοδο εργαζομένων από τα νέα κράτη μέλη. Αυτήν την προχωρημένη ώρα θα πρέπει να διαφωνήσω με τον Επίτροπο Frattini. Αυτά που είπε ισχύουν μόνο για τις χώρες που άνοιξαν την αγορά εργασίας τους. Σε εκείνες τις χώρες είναι πράγματι δυνατόν να δοθεί προτεραιότητα στους εργαζόμενους από τα νέα κράτη μέλη έναντι των εργαζόμενων από τις τρίτες χώρες. Σε χώρες που δεν έχουν ανοίξει την αγορά εργασίας τους, το ζήτημα αυτό δεν προκύπτει καν. Ως εκ τούτου, το άνοιγμα των αγορών εργασίας είναι ένα ζήτημα αρχής, ανταγωνιστικότητας και εξάλειψης των διακρίσεων, καθώς και ζήτημα ισότητας μεταξύ των δεκαπέντε παλαιών και των δέκα νέων κρατών μελών. 
<SPEAKER ID="156" LANGUAGE="LT" NAME="Šarūnas Birutis (ALDE ). –" AFFILIATION="">
<SPEAKER ID="157" LANGUAGE="PL" NAME="Konrad Szymański (UEN ). –" AFFILIATION="">
<P>
Από τις 23 Ιανουαρίου, μετά την τελική εφαρμογή της οδηγίας που αφορά τους μόνιμους κατοίκους, η κατάσταση σε σχέση με την πρόσβαση στην αγορά εργασίας για τους πολίτες τρίτων χωρών μπορεί στην πραγματικότητα να είναι καλύτερη από την κατάσταση των πολιτών των χωρών που εντάχθηκαν πρόσφατα στην Ένωση. Βρήκα τις εξηγήσεις σας ενδιαφέρουσες, κύριε Επίτροπε, αλλά δεν μπόρεσαν να με πείσουν. Νομίζω ότι το Σώμα πρέπει να ακούσει περισσότερα σχετικά με το θέμα. Όλα αυτά έρχονται σε σαφή αντίθεση με τις διατάξεις της Συνθήκης Προσχώρησης. Αξίζει να τονίσουμε ξανά στο Σώμα ότι σε καμία από τις χώρες που άνοιξαν τις αγορές εργασίας τους δεν σημειώθηκε αύξηση της ανεργίας ή άλλων κοινωνικών προβλημάτων όπως οι κερδοσκοπικές απάτες. Αντιθέτως, το φθηνότερο εργατικό δυναμικό από τα νέα κράτη μέλη αναζωογόνησε την οικονομία. Δύο χρόνια μετά και μπορούμε να δηλώσουμε κατηγορηματικά ότι δεν υπάρχει καμία οικονομική αιτιολογία για αυτούς τους περιορισμούς.
<P>
Σύμφωνα με τα σχέδια της Επιτροπής, το τρέχον έτος είναι Ευρωπαϊκό Έτος για την Κινητικότητα των Εργαζομένων. Πρέπει να τονίσουμε ότι η χαμηλή κινητικότητα των εργαζομένων συνδέεται επίσης με τις κλειστές αγορές εργασίας στα περισσότερα κράτη μέλη. Αν τα κράτη μέλη επιμείνουν να διατηρήσουν το αδικαιολόγητο κλείσιμο των αγορών εργασίας τους, το 2006 μπορεί κάλλιστα να μετατραπεί σε έτος ευρωπαϊκής υποκρισίας αντί για Ευρωπαϊκό Έτος Κινητικότητας των Εργαζομένων. 
<SPEAKER ID="158" LANGUAGE="DE" NAME="Othmar Karas (PPE-DE )." AFFILIATION="">
<P>
Είναι ζωτικής σημασίας να καταστήσουμε απολύτως σαφές ότι οι τέσσερεις ελευθερίες ανήκουν στα θεμελιώδη δικαιώματα της Ευρωπαϊκής Ένωσης, μία από τις αρχές των οποίων είναι η απαγόρευση των διακρίσεων. Οι τέσσερεις ελευθερίες είναι η καρδιά της εσωτερικής αγοράς· η εφαρμογή τους την καθιστά εγχώρια αγορά. Αυτές οι αρχές της ΕΕ –οι πολιτικοί στόχοι– είναι σαφείς και μας ενώνουν. Πρέπει να τις εφαρμόσουμε το συντομότερο δυνατόν· ο λόγος που δεν το έχουμε κάνει ακόμη είναι ότι οι πολιτικές μας υπόκεινται σε διαφορετικές συνθήκες πλαίσιο, σε διαφορετική κοινωνική νομοθεσία, σε διαφορετικούς μισθούς, σε διαφορετική φορολογική νομοθεσία, σε διαφορετικό εργατικό δίκαιο. Με 19 εκατομμύρια ανέργους, έχουμε διαφορετικούς δείκτες ανάπτυξης, οι οποίοι –ευτυχώς– είναι υψηλότεροι στα νέα κράτη μέλη απ’ ό,τι στα παλιά κράτη μέλη. Το αποτέλεσμα είναι φόβος και ανησυχία στην κοινή γνώμη. Ακόμα και στη χώρα μου, η οποία έχει τα μεγαλύτερα εξωτερικά σύνορα με τα νέα κράτη μέλη, αυξάνεται συνεχώς ο αριθμός των πολιτών από αυτά τα νέα κράτη μέλη στο εργατικό δυναμικό.
<SPEAKER ID="159" LANGUAGE="DE" NAME="Harald Ettl (PSE ). –" AFFILIATION="">
<P>
Επιτρέψτε μου να αρχίσω λέγοντας ότι η ανακοίνωση της Επιτροπής, η οποία προτίθεται να συμβάλει στον ταχύ τερματισμό της μεταβατικής περιόδου για την ελεύθερη κυκλοφορία των εργαζομένων, είναι, κατά την άποψή μου, ελλιπής ως προς το περιεχόμενό της και –με τη μορφή με την οποία μας παρουσιάζεται– όχι αδιάσειστη ακόμη από οικονομική άποψη. Επιπλέον, οι συντάκτες της σημερινής ερώτησης δεν εξετάζουν τα γεγονότα από τη σωστή οπτική γωνία όταν κάνουν λόγο για άδικη μεταχείριση των πολιτών των δέκα νέων κρατών μελών έναντι των υπηκόων των τρίτων χωρών. Η αλήθεια είναι ότι στη Γερμανία τα άτομα από τα δέκα νέα κράτη μέλη έχουν 3% περισσότερες πιθανότητες απασχόλησης σε σχέση με τους υπηκόους τρίτων χωρών. Στην Αυστρία, αυτή η διαφορά ανέρχεται στο 6%. Το πλεονέκτημα που απολαμβάνουν τα δέκα νέα κράτη μέλη είναι ακόμη πιο έντονο στη Μεγάλη Βρετανία και στην Ιρλανδία. Επιπλέον, στοιχεία μόλις ενός έτους από την ένταξη δεν μπορούν να χρησιμεύσουν ως αξιόπιστη βάση για μία πρόγνωση των μεσοπρόθεσμων και μακροπρόθεσμων αλλαγών στην αγορά εργασίας, όπως αυτές που προωθεί η Επιτροπή.
<P>
Όταν εξετάζει κανείς την περίοδο στην οποία αναφέρεται η αξιολόγηση, το συμπέρασμα στο οποίο καταλήγει η ανακοίνωση, δηλαδή ότι το άνοιγμα της αγοράς εργασίας έχει θετική επίδραση στην οικονομική ανάπτυξη και την απασχόληση, είναι πολύ απλά λανθασμένο. Το 2005, υπάρχει σαφώς μειωμένη οικονομική ανάπτυξη στην Ευρώπη των 25 σε σχέση με το 2004. Αυτό ισχύει ιδιαίτερα για το Ηνωμένο Βασίλειο, όπου η πτώση ανέρχεται στο 1,4% και όπου η μετανάστευση ήταν δέκα φορές μεγαλύτερη από ό,τι είχε προβλέψει η βρετανική κυβέρνηση. Σε αντίθεση με τα προηγούμενα χρόνια, δεν σημειώθηκε σχεδόν καμία μείωση της ανεργίας, και επομένως καλώ την Επιτροπή να αναθέσει, το συντομότερο δυνατόν, μία έρευνα η οποία θα αναλύει, αμερόληπτα, τις μεταναστευτικές ροές των εργαζομένων και όλες τις συνεπακόλουθες επιπτώσεις τους.
<SPEAKER ID="160" LANGUAGE="LT" NAME="Danutė Budreikaitė (ALDE ). –" AFFILIATION="">
<P>
   Έχουν περάσει δύο έτη από την έναρξη του τελευταίου γύρου διεύρυνσης, και το πρώτο μέρος της επταετούς μεταβατικής περιόδου πλησιάζει στο τέλος του. Τα παλαιά κράτη μέλη πρέπει να λάβουν μια απόφαση σχετικά με την παράταση ή την κατάργηση της μεταβατικής περιόδου. Το Ηνωμένο Βασίλειο, η Ιρλανδία και η Σουηδία άνοιξαν αμέσως τις αγορές τους και ωφελήθηκαν, ενώ την ίδια στιγμή ενθάρρυναν τα νέα κράτη μέλη να δουν τη δική τους αγορά εργασίας μέσα από ένα κάπως διαφορετικό πρίσμα και να την αξιολογήσουν καλύτερα. Η αγορά εργασίας της ΕΕ των 15 δεν κατακλύστηκε από εργατικό δυναμικό από τα νέα κράτη μέλη. Η επέκταση ενθάρρυνε τη νομιμοποίηση των θέσεων εργασίας που ήταν παράνομες στο παρελθόν. Καμία μεταβατική περίοδος δεν πρόκειται να σταματήσει ένα άτομο που θέλει να φύγει. Η ελευθερία κυκλοφορίας ενός ατόμου είναι η πλέον θεμελιώδης αξία της Ευρωπαϊκής Κοινότητας. Στις 26 Ιανουαρίου, τέθηκε σε ισχύ μια οδηγία του Συμβουλίου που επιτρέπει στους πολίτες τρίτων χωρών, οι οποίοι έχουν διαμείνει στην ΕΕ για διάστημα πέντε ετών, να μετακινούνται ελεύθερα, να έρχονται για να σπουδάσουν, να εργαστούν ή απλά να ζήσουν σε οποιαδήποτε χώρα της ΕΕ. Γιατί το Συμβούλιο υιοθέτησε μια οδηγία που εισάγει διακρίσεις εις βάρος των νέων χωρών; Γιατί υπάρχει τέτοια τεράστια αντίδραση για την αποκατάσταση της δικαιοσύνης; Η πρόθεση της Φινλανδίας, της Ισπανίας και της Πορτογαλίας να εγκαταλείψουν τη μεταβατική περίοδο είναι μια καλή είδηση. Η Αυστρία και η Γερμανία ήταν αυτές που εγκαινίασαν την καθιέρωση των μεταβατικών περιόδων. Τα αποτελέσματα των δύο πρώτων ετών έδειξαν ότι τα νέα κράτη δεν αποτελούν απειλή. Προτρέπω την Αυστρία και τα άλλα εναπομείναντα κράτη να εγκαταλείψουν τη μεταβατική περίοδο που εισάγει διακρίσεις εις βάρος των νέων κρατών μελών και οδηγεί στη διακριτική αντιμετώπισή τους. 
<SPEAKER ID="161" LANGUAGE="ET" NAME="Toomas Hendrik Ilves (PSE ). –" AFFILIATION="plombier polonais">
<SPEAKER ID="162" LANGUAGE="SK" NAME="Vladimír Maňka (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, διάβασα με ενδιαφέρον την έκθεση της Επιτροπής της 8ης Φεβρουαρίου η οποία δηλώνει σαφώς ότι η κινητικότητα των εργαζομένων εντός της Ευρωπαϊκής Ένωσης είχε θετικές επιπτώσεις. Οι μετανάστες εργαζόμενοι βοήθησαν στην κάλυψη των ελλείψεων της αγοράς εργασίας, αυξάνοντας το εξειδικευμένο εργατικό δυναμικό στην ΕΕ, μειώνοντας το δυναμικό της παράνομης απασχόλησης και συμβάλλοντας γενικά στη μεγαλύτερη αποδοτικότητα της Ευρώπης.
<SPEAKER ID="163" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<SPEAKER ID="164" LANGUAGE="NL" NAME="Jules Maaten (ALDE ). –" AFFILIATION="">
<P>
   Η Ομάδα VVD του Ευρωπαϊκού Κοινοβουλίου είναι υπέρ της άρσης από τα «παλαιά» κράτη μέλη των περιορισμών που αφορούν τους εργαζόμενους από τα νέα κράτη μέλη. Όλες οι ευρωπαϊκές χώρες αποκομίζουν οικονομικά οφέλη από το άνοιγμα των συνόρων τους. Στις Κάτω Χώρες, για παράδειγμα, έχουμε έλλειψη εργατικού δυναμικού στους τομείς της μεταλλουργίας, της ανθοκομίας, της γεωργίας και της υγειονομικής περίθαλψης. Η πολιτική των ανοικτών συνόρων στη Μεγάλη Βρετανία, την Ιρλανδία και τη Σουηδία αποδείχτηκε επιτυχημένη. Αν ξεκλειδώσουμε την μπροστινή πόρτα, θα έχουμε τουλάχιστον λόγο στο ποιον θα αφήσουμε να μπει, αντί να προσπαθούμε μανιωδώς να κρατήσουμε μακριά αυτούς που επιχειρούν να εισέλθουν από την πίσω πόρτα. Αυτό έχει αποδειχθεί αδύνατον, καθώς κάθε χρόνο παρατηρούμε ότι οι εποχιακές εργασίες, ειδικότερα, εκτελούνται από παράνομα εργαζόμενους. 
<SPEAKER ID="165" LANGUAGE="" NAME="" AFFILIATION="(Η συνεδρίαση λήγει στις 22.15)">
<SPEAKER ID="166" LANGUAGE="" NAME="Πρόεδρος." AFFILIATION="">
<P>
   Κηρύσσω τη λήξη της περιόδου συνόδου 2005-2006 του Ευρωπαϊκού Κοινοβουλίου. 

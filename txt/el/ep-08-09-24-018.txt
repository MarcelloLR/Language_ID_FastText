<CHAPTER ID="018">
ΦΠΑ στη μεταχείριση ασφαλιστικών και χρηματοπιστωτικών υπηρεσιών (συζήτηση) 
<SPEAKER ID="429" NAME="Πρόεδρος">
Το επόμενο θέμα είναι η έκθεση του κ. J. Muscat, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση οδηγίας του Συμβουλίου για την τροποποίηση της οδηγίας 2006/112/ΕΚ σχετικά με το κοινό σύστημα φόρου προστιθέμενης αξίας, όσον αφορά τη μεταχείριση ασφαλιστικών και χρηματοπιστωτικών υπηρεσιών - C6-0473/2007 -.
<P>
Θα ήθελα να εκμεταλλευθώ την ευκαιρία αυτή για να υποδεχθώ τον φίλο μου, κ. Muscat, και να τον συγχαρώ για την πρόσφατη και πολύ σημαντική επιτυχία στην πολιτική σταδιοδρομία του. Το γεγονός αυτό ίσως τον αναγκάσει στο μέλλον να εγκαταλείψει το Σώμα, αλλά προς το παρόν, αποτελεί αιτία χαράς τόσο για τον ίδιο όσο και για πολλούς εξ ημών.
<SPEAKER ID="430" NAME="Joseph Muscat" LANGUAGE="MT">
Συζητούμε για νέους και πιο διαφανείς κανόνες στον τομέα των χρηματοπιστωτικών υπηρεσιών σε μια χρονική στιγμή που διερχόμαστε μια από τις μεγαλύτερες κρίσεις αυτού του τομέα. " παρούσα κατάσταση μάς δείχνει ότι δεν μπορούμε να αφήσουμε τα πράγματα να ακολουθήσουν την πορεία τους και ότι υπάρχει ανάγκη ρύθμισης. 'Ρύθμιση' δεν σημαίνει γραφειοκρατία - οπωσδήποτε δεν σημαίνει υπερβολική γραφειοκρατία - αλλά διασφάλιση του ότι πράττουμε αυτό που πρέπει κατά τον καλύτερο δυνατό τρόπο και όχι χρησιμοποιώντας φόρμουλες και χαρτιά που δεν οδηγούν πουθενά. Όταν μαζί με τους συναδέλφους μου ετοιμάζαμε αυτή την έκθεση είχαμε δύο προτεραιότητες. Πρώτον, να διασφαλίσουμε ότι η εφαρμογή οποιονδήποτε αλλαγών δεν θα έχει αρνητικές επιπτώσεις για τον καταναλωτή.
<P>
Με άλλα λόγια, δεν πρέπει να δημιουργηθούν πρόσθετες επιβαρύνσεις στον καταναλωτή. Αυτός, άλλωστε, είναι και ο λόγος που προτείνουμε η δυνατότητα εισαγωγής ΦΠΑ στις χρηματοπιστωτικές υπηρεσίες να ισχύει μόνο για τις συναλλαγές μεταξύ επιχειρήσεων και πρέπει, συνεπώς, να είναι ανακτήσιμος. Το κείμενό μας δεν πρέπει να προτείνει σε κανένα στάδιό του ότι μη φορολογητέος ΦΠΑ επί χρηματοπιστωτικής υπηρεσίας πρέπει να μετακυλύεται σε φυσικό πρόσωπο - δηλαδή, στον καταναλωτή. Αυτό δηλώνεται σαφώς και άμεσα στο προτεινόμενο κείμενο, παρά τις πιθανές επιφυλάξεις εκ μέρους άλλων οργάνων. Ορισμένοι ασκούν κριτική στο γεγονός ότι ο τομέας θα ωφεληθεί από τη μείωση δαπανών και ότι ενδέχεται να μειωθούν τα έσοδα των κρατών μελών - πρόκειται για ενδιαφέρον επιχείρημα το οποίο, ωστόσο, ειλικρινά πιστεύω ότι συνήθως χρησιμοποιείται από όσους έχουν στενή αντίληψη της οικονομίας και της φορολογικής πολιτικής. Πρώτον, στο πλαίσιο ενός ανταγωνιστικού τομέα όπως είναι οι χρηματοπιστωτικές υπηρεσίες και ενός συστήματος όπου υφίστανται ασφαλιστικές δικλείδες έναντι των συμφωνιών μεταξύ των επιχειρήσεων, οποιεσδήποτε δαπάνες δεν επιβαρύνουν τις εταιρείες πρέπει είτε να μετακυλύονται ως κέρδος στον καταναλωτή ή να χρησιμοποιούνται ως αντιστάθμισμα για άλλες υφιστάμενες δαπάνες. Δεύτερον, ως Ευρώπη πρέπει να κατανοήσουμε μια για πάντα ότι δεν ανταγωνιζόμαστε μόνοι μας στην αγορά· πρέπει να διασφαλίσουμε ότι τα συστήματα που χρησιμοποιούν άλλα κράτη μέλη - και η Ευρωπαϊκή Ένωση στο σύνολό της - είναι ελκυστικά στις σοβαρές εταιρείες που επιθυμούν να εισέλθουν στην αγορά και να καθιερωθούν ως ευρωπαϊκές εταιρείες. " διευκόλυνση των συστημάτων είναι ένας τρόπος παροχής κινήτρων σε αυτόν τον τομέα, δημιουργίας δυναμικής στην αγορά και δημιουργίας εργασίας, παραγωγικής εργασίας.
<P>
Μέσα από αυτή την έκθεση συμβάλλουμε στη δημιουργία μιας ευρωπαϊκής αγοράς διά της εξάλειψης των εμποδίων. Εφαρμόζουμε στην πράξη αυτό που συζητείται εδώ και πολλά χρόνια· εκπληρώνουμε έναν από τους στόχους του σχεδίου δράσης σε αυτόν τον τομέα. Αποδεικνύουμε ότι μπορούμε να δράσουμε, να επιλύσουμε προβλήματα και να θέσουμε σε εφαρμογή νέες ιδέες. Μπορεί να διαφωνούμε σε τεχνικά σημεία, μπορεί κάποια στιγμή να πούμε ότι μπορούμε να χρησιμοποιήσουμε αυτό και όχι το άλλο σύστημα, αλλά θεωρώ ότι αυτό το Κοινοβούλιο πρέπει να δείξει ότι αυτός είναι ο απώτερος στόχος μας. Είναι προφανές ότι δεν συμφωνούμε όλοι σε ορισμένα σημεία, συμπεριλαμβανομένου του ομιλούντος: για παράδειγμα, η διεύρυνση των ορισμών. Πιστεύω ότι θα ήταν καλύτερο η Επιτροπή να είχε ακολουθήσει τις υποδείξεις μου επί του θέματος, οι οποίες ήταν πάντα υπέρ της προσκόλλησης στο κείμενο της Επιτροπής ή, διαφορετικά, ο περαιτέρω περιορισμός των ορισμών. Παρά ταύτα, πρέπει να επισημάνουμε επίσης ότι η επιτροπή επέλεξε να προχωρήσει στρατηγικά, με αποτέλεσμα την έγκριση αυτής της έκθεσης με μία μόνο ψήφο κατά. Αναμένω τις αντιδράσεις των φίλων μου καθώς και αυτές της Επιτροπής.
<SPEAKER ID="432" NAME="László Kovács">
Μέλος της Επιτροπής. - Κυρία Πρόεδρε, θα ήθελα ξεκινώντας να ευχαριστήσω τον κ. Muscat για την εργασία του καθώς και για τη στήριξη που παρείχε στην πρόταση της Επιτροπής. Θα ήθελα επίσης να του ευχηθώ καλή επιτυχία στον μελλοντικό ρόλο του στη Μάλτα.
<P>
" πρόταση της Επιτροπής θίγει τρία μείζονα ζητήματα.
<P>
Πρώτον, οι κείμενες διατάξεις υφίστανται αυξανόμενη νομική αμφισβήτηση στο Ευρωπαϊκό Δικαστήριο. Κάτι πρέπει να γίνει για αυτό.
<P>
Δεύτερον, χρειαζόμαστε περισσότερο συνεπή εφαρμογή των κανόνων ΦΠΑ για τις χρηματοπιστωτικές υπηρεσίες καθώς και περισσότερο ισότιμους όρους ανταγωνισμού στην εσωτερική αγορά.
<P>
Τρίτον, πρέπει να λάβουμε μέτρα για τη βελτίωση της ανταγωνιστικότητας στον τομέα.
<P>
Διατυπώνονται ανησυχίες ότι οι τομείς των χρηματοπιστωτικών και ασφαλιστικών υπηρεσιών στην Ευρωπαϊκή Ένωση είναι λιγότερο αποτελεσματικοί από ό,τι θα έπρεπε, με αποτέλεσμα η κοινοτική βιομηχανία να αντιμετωπίζει υψηλότερο κόστος των χρηματοπιστωτικών και ασφαλιστικών υπηρεσιών σε σχέση με τους ανταγωνιστές της σε τρίτες χώρες. Αυτό δεν αποτελεί αποκλειστικά απόρροια των κοινοτικών κανόνων ΦΠΑ, αλλά οι εν λόγω κανόνες διαδραματίζουν το ρόλο τους στη διαμόρφωση αυτής της κατάστασης. Πρέπει να προσθέσω ότι η απαλλαγή από τον ΦΠΑ δεν εφαρμόζεται ομοιόμορφα στα διάφορα κράτη μέλη, γεγονός που προκαλεί στρεβλώσεις του ανταγωνισμού εντός της Ευρωπαϊκής Ένωσης. Για παράδειγμα, η δυνατότητα ανάκτησης φόρου που έχει καταβληθεί σε ειδικευμένους τρίτους παρόχους υπηρεσιών (εργολήπτες) ποικίλλει ανάλογα με την εθνική ερμηνεία των κανόνων ΦΠΑ.
<P>
Ως εκ τούτου, για την Επιτροπή, ένας από τους λόγους για την υποβολή αυτής της πρότασης ήταν η βελτίωση της ανταγωνιστικότητας των ευρωπαϊκών μας χρηματοπιστωτικών και ασφαλιστικών εταιρειών, αν και η πραγματικότητα είναι ότι η εν λόγω βελτίωση πρέπει να σταθμιστεί έναντι της ανάγκης διασφάλισης σταθερών φορολογικών εσόδων από τα κράτη μέλη.
<P>
" πρόταση περιλαμβάνει τρία στοιχεία.
<P>
Πρώτον, για την αύξηση της ασφάλειας δικαίου για όλους τους ενδιαφερόμενους, προτείνουμε έναν εκσυγχρονισμένο ορισμό των απαλλασσόμενων υπηρεσιών.
<P>
Δεύτερον, για την αποφυγή της επιβάρυνσης των επιχειρηματικών πελατών τους με μη εκπεστέο 'κρυφό' ΦΠΑ, η πρόταση αποσκοπεί στο να επιτρέπεται σε όλες τις τραπεζικές και ασφαλιστικές επιχειρήσεις να επιλέγουν να φορολογηθούν οι υπηρεσίες τους.
<P>
Τρίτον, η πρόταση περιλαμβάνει απαλλαγή από τον ΦΠΑ ρυθμίσεων επιμερισμού του κόστους, συμπεριλαμβανομένων όσων δραστηριοποιούνται διασυνοριακά.
<P>
Οι εν λόγω προτάσεις θα μπορούσαν να έχουν ως αποτέλεσμα κάποιες περιορισμένες αρχικές μειώσεις εσόδων ΦΠΑ για τα κράτη μέλη, αλλά αυτές οι μειώσεις μπορούν να δικαιολογηθούν εάν, όπως αναμένουμε, οι προτεινόμενες αλλαγές οδηγήσουν σε αύξηση της ανταγωνιστικότητας.
<P>
Ως εκ τούτου, χαιρετίζω την παρατήρηση, στο πλαίσιο της έκθεσης, σχετικά με τα προβλήματα του μη ανακτήσιμου ΦΠΑ και της σχέσης του με την αποδοτικότητα των επιχειρήσεων και τη στρατηγική της Λισαβόνας. Χαιρετίζω επίσης το γεγονός ότι ο εισηγητής αναγνωρίζει ότι η αλλαγή ενδέχεται να έχει ως αποτέλεσμα μείωση των εισπράξεων ΦΠΑ.
<P>
Όσον αφορά τους καταναλωτές, συμφωνώ ότι οι επιπτώσεις δεν είναι πάντοτε συγκεκριμένες, αλλά πιστεύω ότι θα ωφεληθούν από την εξοικονόμηση δαπανών που θα επιτευχθεί εντός του κλάδου.
<P>
Χαιρετίζω επίσης τις θετικές παρατηρήσεις σχετικά με το πεδίο εφαρμογής της πρότασης και τη δημιουργία ασφάλειας δικαίου. Οι νέοι ορισμοί που προτάθηκαν από την Επιτροπή είναι απαραίτητοι προκειμένου να ευθυγραμμιστεί η νομοθεσία με τις οικονομικές πραγματικότητες.
<P>
Κατανοώ τις παρατηρήσεις σχετικά με την ανάγκη επίδειξης σωφροσύνης και την απουσία αξιόπιστων στοιχείων που θα επέτρεπε την πλήρη αξιολόγηση των επιπτώσεων της αλλαγής. Ωστόσο, για αυτό το τελευταίο κενό δεν θα έπρεπε να θεωρηθεί υπεύθυνη η Επιτροπή, δεδομένου ότι ούτε οι σχετικοί τομείς, ούτε οι εθνικές διοικητικές αρχές θα μπορούσαν να παράσχουν τα απαραίτητα στοιχεία.
<P>
Έχω επίγνωση του γεγονότος, όπως ο κ. Muscat, ότι η διασυνοριακή ενοποίηση στον χρηματοπιστωτικό τομέα έχει ως όλο και περισσότερο ως αποτέλεσμα τη δημιουργία εσόδων ΦΠΑ για το κράτος μέλος όπου δημιουργείται η υπηρεσία, παρά στον τόπο όπου βρίσκεται ο καταναλωτής της υπηρεσίας. " μετάβαση από την απαλλαγή στην φορολόγηση, η οποία θα προέκυπτε από τη μεγαλύτερη πρόσβαση στην επιλογή φορολόγησης, όπως υποστηρίξαμε σε αυτή την πρόταση, θα διόρθωνε την εν λόγω τάση. Θεωρώ ότι αυτός είναι ο καλύτερος τρόπος αντιμετώπισης των ανησυχιών που διατυπώθηκαν.
<P>
Τέλος, θα ήθελα να σας ενημερώσω ότι λεπτομερείς συζητήσεις σχετικά με αυτή την πρόταση έχουν ήδη ξεκινήσει στο Συμβούλιο υπό την αιγίδα της πρόσφατης προεδρίας της Σλοβενίας. " τρέχουσα γαλλική προεδρία έχει επίσης δεσμευτεί να παρουσιάσει πρόοδο στο συγκεκριμένο φάκελο και ως εκ τούτου, χαιρετίζω τη θετική δέσμευση του Κοινοβουλίου η οποία μπορεί να ενθαρρύνει περαιτέρω το Συμβούλιο να παρουσιάσει πρόοδο.
<SPEAKER ID="433" NAME="David Casa" LANGUAGE="MT">
" έκθεση που έχουμε στη διάθεσή μας είναι ιδιαίτερα σημαντική, ιδίως όταν λάβει κανείς υπόψη του ότι τα τελευταία λίγα χρόνια η οικονομία ακολούθησε ελαφρώς διαφορετική πορεία σε σχέση με τα προηγούμενα χρόνια. Δε χωρά αμφιβολία ότι η εν λόγω έκθεση αποσκοπεί στην καλύτερη απεικόνιση της τρέχουσας κατάστασης. Για αυτόν τον λόγο είναι σημαντικό να διασφαλιστεί η νομική βάση προκειμένου οι σχετικές εταιρείες να μπορούν να λειτουργούν με λιγότερη γραφειοκρατία, όπως σωστά επισήμανε ο εισηγητής. Αυτό θα μπορούσε να επιτευχθεί διά της εξάλειψης των ανωμαλιών της ισχύουσας νομοθεσίας που διέπει τον ΦΠΑ των χρηματοπιστωτικών υπηρεσιών: νομοθεσία που ισχύει εδώ και 30 χρόνια και δεν είναι επαρκώς σαφής. " εν λόγω έκθεση θα μας βοηθήσει, κατά το δυνατόν, στην παροχή περισσότερης σταθερότητας και πρέπει να διασφαλίσουμε την όσο δυνατόν μεγαλύτερη εναρμόνιση όλων των χωρών όσον αφορά τους ισχύοντες συντελεστές προκειμένου να μειωθούν όσο γίνεται περισσότερο οι διαφορές. Υπάρχει, εδώ και καιρό, η αίσθηση της ανάγκης αλλαγής αυτής της κατάστασης και πιστεύω ότι ο δικαίως εισηγητής, λαμβάνοντας υπόψη την ανάγκη απλοποίησης του έργου για τις χρηματοπιστωτικές υπηρεσίες, φρόντισε επίσης - και, νομίζω, αυτό είναι το σημαντικότερο - να διασφαλίσει ότι οι καταναλωτές θα ωφεληθούν από την εν λόγω προτεινόμενη αλλαγή.
<P>
Σήμερα είναι η τελευταία μέρα που ο συνάδελφός μου από τη Μάλτα θα παρακολουθήσει αυτήν την ολομέλεια και θα ήθελα, με τη σειρά μου, να του ευχηθώ καλή επιτυχία στο έργο του τα επόμενα χρόνια. Έχει πλέον τέσσερα χρόνια εμπειρίας σε αυτό το Κοινοβούλιο και αυτή η εμπειρία έχει, πιστεύω, μεταμορφώσει το χαρακτήρα του από έναν πολιτικό που δεν πίστευε πραγματικά στην Ευρωπαϊκή Ένωση και στα οφέλη που θα μπορούσε αυτή να παρέχει στη Μάλτα, σε έναν πολιτικό ο οποίος, μέσω αυτής της έκθεσης, μας έδειξε ότι πιστεύει ειλικρινά ότι από αυτή τη θέση μπορούμε να μεταβάλλουμε την πολιτική όχι μόνο στη χώρα μας, αλλά και σε ολόκληρη την Ευρωπαϊκή Ένωση. Σήμερα είμαστε μάρτυρες μιας μεταμόρφωσης την οποία θα ήθελα να μεταφέρει πίσω στη χώρα μου, διότι πιστεύω ότι η εμπειρία που κέρδισε σε αυτό το Κοινοβούλιο μπορεί να μεταφερθεί στη χώρα μου και ο τρόπος που πολιτευόμαστε εκεί μπορεί να μοιάσει στον τρόπο εργασίας μας στο Κοινοβούλιο: με άλλα λόγια, το εθνικό συμφέρον διατηρεί τη σημασία του, μαζί με το συμφέρον της Ευρωπαϊκής Ένωσης, διότι σήμερα αποτελούμε μέρος του. Του εύχομαι καλή επιτυχία στο έργο του, καλή επιτυχία στον ρόλο του ως αρχηγού της αντιπολίτευσης· Δεν θα πω ότι του εύχομαι μακρά σταδιοδρομία ως αρχηγού της αντιπολίτευσης, διότι δεν πιστεύω ότι αυτός είναι ο τρόπος που πρέπει να μιλώ για το συνάδελφο μου, αλλά ελπίζω ότι θα μεταφέρει τη θετική εμπειρία που απέκτησε σε αυτό το Κοινοβούλιο πρώτα στο κόμμα του και μετά στη χώρα μας.
<SPEAKER ID="434" NAME="Antolín Sánchez Presedo">
εξ ονόματος της Ομάδας PSE. - (ES) Από το 1977, οι περισσότερες χρηματοπιστωτικές υπηρεσίες, συμπεριλαμβανομένης της διαχείρισης ασφαλειών και επενδύσεων χαρτοφυλακίου, έχουν απαλλαγεί από τον ΦΠΑ. Στη διάρκεια αυτής της περιόδου, δύο ήταν τα προβλήματα που προέκυψαν ουσιαστικά: ο ορισμός του πεδίου εφαρμογής της απαλλαγής και το ανέφικτο της ανάκτησης του ΦΠΑ με σκοπό την παροχή απαλλαγμένων υπηρεσιών, με αποτέλεσμα το φαινόμενο του "κρυφού" ΦΠΑ. " παγκοσμιοποίηση, η ευρωπαϊκή χρηματοπιστωτική ολοκλήρωση και η ενοποίηση της αγοράς, που έχουν επηρεάσει την οργάνωση και την εξωτερική ανάθεση των εργασιών με σκοπό την παροχή των εν λόγω υπηρεσιών, έχουν περιπλέξει περαιτέρω τα πράγματα.
<P>
Αυτή η έκθεση αποτελεί την πρώτη απόπειρα επικαιροποίησης μιας οδηγίας η οποία, πέραν της σύγχυσης που προκαλεί - με αποτέλεσμα την παρέμβαση του Ευρωπαϊκού Δικαστηρίου - είναι παρωχημένη.
<P>
Επιθυμώ να συγχαρώ τον εισηγητή, κ. Muscat, για την εξαιρετική εργασία του στην παραγωγή αυτής της έκθεσης επί ενός θέματος που είναι τόσο ευαίσθητο από οικονομικής άποψης και πολύπλοκο τεχνικά.
<P>
Οι προτάσεις του για τον εκσυγχρονισμό του ορισμού των ασφαλιστικών και χρηματοπιστωτικών υπηρεσιών, οι οποίες είναι συνεπείς με το Πρόγραμμα Δράσης για τις Χρηματοπιστωτικές Υπηρεσίες και αυστηρές όσον αφορά τις απαλλαγές, έτυχαν δικαίως γενικής αποδοχής. " δέσμευσή του στην αποτροπή της αύξησης των τιμών για τους καταναλωτές εξαιτίας της εκ μέρους των υποκειμένων στον φόρο επιλογής της φορολόγησης έτυχε επίσης δικαίως γενικής αποδοχής.
<P>
Το τελικό αποτέλεσμα, το οποίο περιλαμβάνει ειδική απαλλαγή από τον ΦΠΑ για τις επιχειρήσεις που συμμετέχουν σε ρυθμίσεις επιμερισμού του κόστους, θα αυξήσει τη βεβαιότητα για τον τομέα και την ασφάλεια του προϋπολογισμού για τα κράτη μέλη, θα αποτρέψει τις στρεβλώσεις του ανταγωνισμού και θα βελτιώσει την ανταγωνιστικότητα για τις τράπεζες και τις ασφαλιστικές εταιρείες χωρίς αύξηση του κόστους για τους καταναλωτές.
<P>
Επιθυμώ να εκφράσω την ικανοποίησή μου για την ενσωμάτωση δύο πτυχών σε αυτές τις τροποποιήσεις: της αναφοράς στη συνασφάλιση και του βελτιωμένου ορισμού της έννοιας της διαμεσολάβησης, ο οποίος περιορίζεται σε επαγγελματικές δραστηριότητες που παρέχονται ως διακριτή, άμεση ή έμμεση πράξη μεσολάβησης και ο οποίος καθορίζει ότι οι διαμεσολαβητές δεν αποτελούν αντισυμβαλλόμενους στις επακόλουθες συναλλαγές.
<P>
Θα ήθελα να τελειώσω ευχόμενος στον κ. Muscat καλή επιτυχία. Είμαι πεπεισμένος ότι σύντομα θα απολαμβάνει αυτή την επιτυχία μέσω της συμμετοχής του στην ευρωπαϊκή ολοκλήρωση από το Συμβούλιο.
<SPEAKER ID="435" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κυρία Πρόεδρε, λαμβάνοντας το λόγο εξ ονόματος της ομάδας UEN στην παρούσα συζήτηση, θα ήθελα να επιστήσω την προσοχή σε τρία ζητήματα.
<P>
Πρώτον, οι προτάσεις της Ευρωπαϊκής Επιτροπής σχετικά με τις αλλαγές στον ΦΠΑ των χρηματοπιστωτικών και ασφαλιστικών υπηρεσιών βελτιώνουν την ασφάλεια δικαίου όχι μόνο για τους οικονομικούς οργανισμούς που τις παρέχουν αλλά και για τους φορολογικούς οργανισμούς των μεμονωμένων κρατών μελών.
<P>
Δεύτερον, η λύση διά της οποίας τα κράτη μέλη δεσμεύονται να επιτρέπουν στους φορολογούμενους τη δυνατότητα επιλογής όσον αφορά τον ΦΠΑ των ασφαλιστικών και χρηματοπιστωτικών υπηρεσιών, διατηρώντας ταυτόχρονα πολλές αναλυτικές ρυθμίσεις που ισχύουν στον εν λόγω τομέα εντός του πεδίου εφαρμογής των δραστηριοτήτων των κρατών μελών, είναι μία καλή λύση. Ισοδυναμεί με αποκέντρωση των εξουσιών επιβολής φόρων και, ως εκ τούτου, με την εφαρμογή της αρχής της επικουρικότητας.
<P>
Τρίτον, είναι απαραίτητη η συνεχιζόμενη ανάλυση των χρηματοπιστωτικών επιπτώσεων των προτεινόμενων αλλαγών. Ειδικότερα, αυτή θα έπρεπε να αφορά τη μείωση των εσόδων ΦΠΑ στα μεμονωμένα κράτη μέλη λόγω των αυξημένων επιπέδων των εκπτώσεων από τους επιχειρηματίες. Πρέπει επίσης να μελετηθούν οι επιπτώσεις των εν λόγω αλλαγών στο κόστος των χρηματοπιστωτικών και ασφαλιστικών υπηρεσιών για τους καταναλωτές.
<SPEAKER ID="436" NAME="Louis Grech" AFFILIATION="PSE">
(MT) Ο εισηγητής υποστήριξε το πλαίσιο της πρότασης της Επιτροπής ούτως ώστε να αντιμετωπίσουμε το πρόβλημα τη λύση του οποίου αναβάλλουμε για πάνω από 30 χρόνια. Αυτός ο τομέας είναι πολύ σημαντικός για έναν ολοένα αυξανόμενο αριθμό χωρών, μεταξύ των οποίων και η Μάλτα. Στην έκθεση υπάρχουν κανονισμοί που διευκολύνουν το έργο σημαντικών εταιρειών καθώς και τη διαμόρφωση μιας πραγματικά ελεύθερης αγοράς χωρίς σύνορα με σκοπό τη δημιουργία πλούτου, θέσεων εργασίας και περισσότερων επιλογών. Μία από τις προτεραιότητες είναι ότι προβλέπονται διατάξεις ούτως ώστε να προστατεύονται οι καταναλωτές και να μην υποχρεώνονται καθοιονδήποτε τρόπο να καταβάλλουν πρόσθετους φόρους. Στην πραγματικότητα, οι καταναλωτές θα πρέπει να ωφελούνται από κάθε μείωση των δαπανών και από κάθε αύξηση της αποτελεσματικότητας του συστήματος. Εάν χρειαστεί, θα πρέπει να διεξαχθεί περαιτέρω ανάλυση στο μέλλον προκειμένου να συμπεριληφθούν και άλλες ασφαλιστικές δικλείδες.
<P>
" έκθεση του κ. Muscat έχεις ως αποτέλεσμα περισσότερη σαφήνεια και ασφάλεια δικαίου στον τομέα της φορολόγησης των χρηματοπιστωτικών υπηρεσιών, ιδιαίτερα την τρέχουσα περίοδο κατά την οποία οι χρηματοπιστωτικές αγορές υφίστανται μία μείζονα αλλαγή.
<P>
Τέλος, θα ήθελα να ευχαριστήσω τον κ. Muscat, του οποίου η συνεισφορά υπήρξε σημαντική τα τελευταία τεσσεράμισι χρόνια.
<SPEAKER ID="437" NAME="László Kovács">
Μέλος της Επιτροπής. - Κυρία Πρόεδρε, θα ήθελα να σας ευχαριστήσω για τα σχόλιά σας και τις πολύτιμες απόψεις που εκφράσατε στη διάρκεια της συζήτησης. Όπως είπα και στις εναρκτήριες παρατηρήσεις μου, η απόκτηση της θετικής γνωμοδότησης του Κοινοβουλίου σχετικά με την πρόταση της Επιτροπής για τον ΦΠΑ των ασφαλιστικών και χρηματοπιστωτικών υπηρεσιών είναι ιδιαίτερα σημαντική. Έχουμε λάβει υπόψη μας τις ανησυχίες που διατυπώθηκαν στην έκθεση, ιδίως την έλλειψη ουδετερότητας στους συντελεστές ανάκτησης, τις δυσχέρειες με τις στατιστικές και τον κίνδυνο εκτροπής των φορολογικών εσόδων από μη ανακτήσιμο ΦΠΑ επί των εισροών.
<P>
Αν και η Επιτροπή θα μπορούσε, καταρχήν, να αντιμετωπίσει ευνοϊκά ορισμένες από τις τροποποιήσεις, όπως οι τροποποιήσεις στα παράγωγα, δεν θα τροποποιήσουμε επίσημα την πρότασή μας. Θα επιχειρήσουμε, εντούτοις, να λάβουμε υπόψη, στο μέγιστο δυνατό βαθμό, τις τροποποιήσεις που προτάθηκαν από το Κοινοβούλιο, κατά τις συζητήσεις στο πλαίσιο του Συμβουλίου.
<P>
Θα ήθελα να εκφράσω την ευγνωμοσύνη μου για τη θετική αποδοχή της πρότασής μας. " θετική γνωμοδότηση του Κοινοβουλίου θα χρησιμεύσει ως μία καλή υπόδειξη προς την κατεύθυνση της ευαισθητοποίησης των κρατών μελών σχετικά με την ανάγκη ανάληψης δράσης.
<SPEAKER ID="438" NAME="Joseph Muscat" LANGUAGE="MT">
Θα ήθελα, καταρχήν, να ευχαριστήσω τις υπηρεσίες του Κοινοβουλίου και την Επιτροπή για το σύνολο της βοήθειάς τους σε σχέση με τον ευαίσθητο αυτό φάκελο, παρά το γεγονός ότι η εργασία δεν έχει ακόμη ολοκληρωθεί, Ωστόσο, σε ό,τι αφορά το Κοινοβούλιο, ελπίζω κι εγώ, όπως κι ο Επίτροπος, ότι το μήνυμά μας είναι πολύ σαφές. Θεωρώ ότι αυτό επί του οποίου καλούμαστε να συμφωνήσουμε - και η συμφωνία στο πλαίσιο του Κοινοβουλίου είναι ομόφωνη - είναι ότι, ναι, ας διαμορφώσουμε κανονισμούς, ας πραγματοποιήσουμε αλλαγές όπου χρειάζονται, ας διασφαλίσουμε την απλοποίηση του συστήματος, αλλά ας φροντίσουμε επίσης να μην πληρώσει ο καταναλωτής όλο το λογαριασμό. Αυτό πιστεύω πως είναι το βασικό μήνυμα για την Επιτροπή, ακόμη και για το Συμβούλιο, από εμάς στο Κοινοβούλιο. Εύχομαι καλή δουλειά σε όλους μέχρι την ολοκλήρωση αυτού του φακέλου. Ευχαριστώ τους φίλους μου για τις ευχές τους, ιδιαίτερα τον κ. Casa, ο οποίος μας παρείχε μια εξαιρετική αναγνώριση μιας νέας πολιτικής εποχής για το Εργατικό Κόμμα και για το έθνος.
<SPEAKER ID="439" NAME="Πρόεδρος">
Σας ευχαριστώ πολύ, κ. Muscat. Ελπίζω κι εγώ στην επιτυχία του έργου σας και μέσω αυτού στην ενίσχυση της Ευρώπης.
<P>
" συζήτηση έληξε.
<P>
" ψηφοφορία θα διεξαχθεί μετά τις συζητήσεις, την Πέμπτη, 25 Σεπτεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="440" NAME="Gábor Harangozó" AFFILIATION="PSE">
γραπτώς. - Θα ήθελα, καταρχήν, να συγχαρώ τον εισηγητή, Joseph Muscat, για την πολύ περιεκτική έκθεσή του που θίγει το θέμα ενός κοινού συστήματος φόρου προστιθέμενης αξίας για τις ασφαλιστικές και χρηματοπιστωτικές υπηρεσίες από την άποψη των επιχειρήσεων, των φορολογικών αρχών και των καταναλωτών. Πιστεύω ότι, αν και - βάσει αυτής της πρότασης - είναι δύσκολη η σαφής αξιολόγηση του βαθμού ωφέλειας των καταναλωτών από την άποψη της αποτελεσματικότητας και της μείωσης του κόστους, πρέπει να διασφαλίσουμε την ασφάλεια δικαίου και τη συνεκτικότητα των ζητημάτων που σχετίζονται με τον ΦΠΑ των ασφαλιστικών και χρηματοπιστωτικών υπηρεσιών. Στην πραγματικότητα, είναι απαραίτητο να διασφαλίσουμε ότι η εφαρμογή μέτρων διευκόλυνσης όσον αφορά το ΦΠΑ για τις επιχειρήσεις δεν θα επιβαρύνει κοστολογικά τους καταναλωτές. Ωστόσο, αξίζει να τονίσουμε, μαζί με τον εισηγητή, ότι παρέχεται σημαντική ευελιξία στα κράτη μέλη, γεγονός που μπορεί να επιφέρει ανομοιόμορφα αποτελέσματα όσον αφορά την εφαρμογή από κράτος μέλος σε κράτος μέλος. Τέλος, θα ήθελα να τονίσω το γεγονός ότι, δεδομένης της αβεβαιότητας όσον αφορά τις επιπτώσεις από την εφαρμογή των εν λόγω μέτρων, πρέπει να συνεχίσουμε να επαγρυπνούμε και, ως εκ τούτου, να στηρίξουμε την υποχρέωση η Επιτροπή να υποβάλει έκθεση σχετικά με το θέμα προς το Συμβούλιο και το Κοινοβούλιο.

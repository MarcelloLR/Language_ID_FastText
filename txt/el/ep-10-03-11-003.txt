<CHAPTER ID="003">
Οι συνέπειες της θύελλας Xynthia στην Ευρώπη (συζήτηση)
<SPEAKER ID="054" NAME="Πρόεδρος">
Το επόμενο σημείο της ημερήσιας διάταξης είναι η δήλωση της Επιτροπής σχετικά με τις συνέπειες της καταιγίδας Xynthia στην Ευρώπη.
<SPEAKER ID="055" NAME="Janez Potočnik" LANGUAGE="EN">
Κυρία Πρόεδρε, μόλις δύο εβδομάδες μετά τη φοβερή καταστροφή στη Μαδέρα, η Επιτροπή για άλλη μία φορά συγκλονίστηκε και εθλίβη από τον θάνατο και την ερήμωση που προκάλεσε η καταιγίδα Xynthia στη Γαλλία και άλλες ευρωπαϊκές χώρες.
<P>
Επιθυμώ να εκφράσω τα προσωπικά μου συλληπητήρια προς όλους όσοι υποφέρουν ως συνέπεια της καταστροφής. " Επιτροπή απευθύνει τα συλληπητήριά της ιδιαίτερα προς τις οικογένειες και τους φίλους όσων έχασαν τη ζωή τους.
<P>
Μέσω του κέντρου παρακολούθησης και ενημέρωσης για την πολιτική προστασία, η Επιτροπή παρακολουθεί στενά τα γεγονότα που προκλήθηκαν από την καταιγίδα Xynthia και προσφέρθηκε να ενεργοποιήσει τον μηχανισμό κοινοτικής συνδρομής. Ευτυχώς, οι γαλλικές υπηρεσίες διάσωσης κατόρθωσαν να ανταποκριθούν στην καταστροφή με τα δικά τους μέσα και δεν ζήτησαν την ενεργοποίηση του μηχανισμού.
<P>
Σε συνεργασία με τις αρμόδιες αρχές στα κράτη μέλη, η Επιτροπή διερευνά επί του παρόντος όλες τις δυνατότητες και τα μέσα που θα μπορούσαν να διατεθούν σε επίπεδο ΕΕ για την οικονομική συνδρομή στην υπέρβαση της καταστροφής και τη συμβολή στην ταχύτερη δυνατή επιστροφή σε φυσιολογικές συνθήκες διαβίωσης.
<P>
Πριν από δύο ημέρες, ο Πρόεδρος της Επιτροπής, κ. Barroso, συναντήθηκε με τον Πρόεδρο της Γαλλίας, κ. Sarkozy, προκειμένου να συζητήσουν για την κατάσταση. Χθες, συναντήθηκε επίσης με ορισμένους βουλευτές του Ευρωπαϊκού Κοινοβουλίου από διάφορες χώρες. Πριν από μία εβδομάδα, ο συνάδελφός μου, κ. Hahn, Επίτροπος αρμόδιος για την περιφερειακή πολιτική και το Ταμείο Αλληλεγγύης, επισκέφθηκε τις πιο σφοδρά πληγείσες περιφέρειες της Γαλλίας -La Rochelle και l'Aiguillon-sur-Mer- και συναντήθηκε με τις εθνικές και περιφερειακές αρχές.
<P>
Στη Μαδέρα, όπου χτύπησε η καταστροφή δύο εβδομάδες νωρίτερα, οι αρχές και οι υπηρεσίες διάσωσης κατόρθωσαν να σημειώσουν τεράστια πρόοδο στην καταπολέμηση των επιπτώσεων των καταστροφικών πλημμυρών. Ο Επίτροπος Hahn επισκέφθηκε τη Μαδέρα το προηγούμενο Σαββατοκύριακο, προκειμένου να σχηματίσει προσωπική εντύπωση και να συζητήσει με τις τοπικές αρχές για την περαιτέρω δράση.
<P>
Το Ταμείο Αλληλεγγύης της Ευρωπαϊκής Ένωσης συστήθηκε το 2002 ειδικά ως το μέσο χρηματοδοτικής ενίσχυσης, σε επίπεδο ΕΕ, κρατών μελών της ΕΕ που επλήγησαν από μείζονες φυσικές καταστροφές, εφόσον πληρούνται ορισμένοι όροι. " Γαλλία έχει ήδη δηλώσει την πρόθεσή της να υποβάλει αίτηση συνδρομής από το Ταμείο Αλληλεγγύης. Πρέπει να επισημάνω ότι ο κανονισμός που διέπει το Ταμείο Αλληλεγγύης επιτρέπει συνήθως την κινητοποίησή του μόνο για τις επονομαζόμενες "μείζονες καταστροφές", όπου η ζημία σε εθνικό επίπεδο υπερβαίνει το κατώφλι του 0,6% του ακαθάριστου εθνικού εισοδήματος ή τα 3 δισ. ευρώ σε τιμές του 2002. Για τη Γαλλία, αυτό σημαίνει επί του παρόντος ότι η ζημία θα έπρεπε να υπερβαίνει κατά προσέγγιση τα 3,4747 δισ. ευρώ με τις τρέχουσες τιμές.
<P>
Ωστόσο, υπό εξαιρετικές συνθήκες και εφόσον πληρούνται ειδικά κριτήρια, το ταμείο μπορεί επίσης να χρησιμοποιηθεί για μικρότερες "πρωτοφανείς περιφερειακές καταστροφές", ιδίως όταν αφορούν εξόχως απόκεντρες περιοχές όπως η Μαδέρα.
<P>
Οι γαλλικές αρχές εκπονούν επί του παρόντος εκτίμηση της ζημίας και των επιπτώσεών της στην οικονομία και τις συνθήκες διαβίωσης του πληθυσμού.
<P>
Αυτά είναι τα βασικά στοιχεία για την αίτηση, η οποία πρέπει να υποβληθεί στην Επιτροπή εντός δέκα εβδομάδων από την καταστροφή. Αυτό σημαίνει πριν από τις 9 Μαΐου. Μετά την παραλαβή της, θα εξεταστεί από την Επιτροπή το ταχύτερο δυνατό. Οι υπηρεσίες της Επιτροπής, συγκεκριμένα η ΓΔ Περιφερειακής Πολιτικής, παρέχουν κάθε δυνατή συνδρομή και καθοδήγηση στη σύνταξη της αίτησης. Επαφές σε επίπεδο εμπειρογνωμόνων έχουν πλέον εδραιωθεί με τις γαλλικές αρχές, επιτρέποντας έτσι ουσιαστική πρόοδο.
<P>
Ωστόσο, έχετε, παρακαλώ, υπόψη ότι η ενίσχυση από το Ταμείο Αλληλεγγύης δεν μπορεί να καταβληθεί άμεσα. Το Ταμείο Αλληλεγγύης δεν πρέπει να παρανοείται ως μέσο έκτακτης ανάγκης. Πρόκειται για χρηματοδοτικό μέσο που συμβάλλει στην ελάφρυνση από το οικονομικό βάρος επιχειρήσεων έκτακτης ανάγκης. Στο πλαίσιο αυτό, ενδεχόμενη επιχορήγηση θα μπορούσε να χρησιμοποιηθεί αναδρομικά για επιχειρήσεις έκτακτης ανάγκης από την πρώτη ημέρα της καταστροφής.
<P>
" χρηματοδότηση του Ταμείου Αλληλεγγύης συγκεντρώνεται με πρόσθετες προσπάθειες που καταβάλλουν τα κράτη μέλη πέρα από τον συνήθη προϋπολογισμό της Ευρωπαϊκής Ένωσης. Πρέπει να εγκριθεί από το Κοινοβούλιο και το Συμβούλιο μέσω διαδικασίας διορθωτικού προϋπολογισμού.
<P>
Όπως γνωρίζετε, η όλη διαδικασία -από τη στιγμή υποβολής της αίτησης έως την καταβολή της επιχορήγησης- διαρκεί αναπόφευκτα αρκετούς μήνες. Ωστόσο, η Επιτροπή καταβάλλει κάθε προσπάθεια, ώστε αυτό το χρονικό διάστημα να είναι όσο το δυνατόν πιο σύντομο.
<P>
Όσον αφορά τα διαρθρωτικά ταμεία, ιδίως το ΕΤΠΑ, αυτό, φυσικά, δεν μπορεί να χρησιμοποιηθεί για άμεσες επιχειρήσεις έκτακτης ανάγκης. Ωστόσο, η Γαλλία και η Επιτροπή έχουν ξεκινήσει συνομιλίες για τις επιλογές και πιθανές αναγκαίες τροποποιήσεις σε επίπεδο προγράμματος, οι οποίες θα μπορούσαν να είναι καθοριστικές για τη μακροπρόθεσμη ανοικοδόμηση και επενδύσεις σε επιχειρήσεις που επλήγησαν από τις πλημμύρες.
<P>
Ένα τελευταίο σημείο, το οποίο βουλευτές έθιξαν ήδη κατά τη συζήτηση για τη Μαδέρα πριν από δύο εβδομάδες: η Επιτροπή θα χρησιμοποιήσει την τρέχουσα πολιτική ώθηση, προκειμένου να προσπαθήσει να απεγκλωβίσει την πρόταση τροποποίησης του κανονισμού για το Ταμείο Αλληλεγγύης στους κόλπους του Συμβουλίου. Το Κοινοβούλιο στήριξε ευρέως αυτήν την πρόταση, και θεωρώ ότι αυτή είναι η κατάλληλη στιγμή να αναλάβουμε εκ νέου κοινή δράση έναντι του Συμβουλίου.
<SPEAKER ID="056" NAME="Elisabeth Morin-Chartier" LANGUAGE="FR">
Κυρία Πρόεδρε, κύριε Επίτροπε, το βράδυ της 27ης-28ης Φεβρουαρίου, η καταιγίδα Xynthia έπληξε τις ακτές των Charente-Maritime και Vendée, της περιφέρειάς μου, με ιδιαίτερη σφοδρότητα. Πενήντα τρεις άνθρωποι πέθαναν, πολλοί άνθρωποι αγνοούνται, και εκατοντάδες άνθρωποι έμειναν άστεγοι.
<P>
Πρόκειται για σημαντικές απώλειες, οι οποίες επαυξάνονται από σοβαρά προβλήματα στις υποδομές. Αναφέρομαι ειδικότερα στα φράγματα, τις σιδηροδρομικές γραμμές, τα δίκτυα αποχέτευσης, τα δίκτυα ηλεκτροδότησης, τα δίκτυα τηλεπικοινωνιών και ολόκληρο το σύστημα μικρομεσαίων επιχειρήσεων, ιδίως στους τομείς θαλάσσιων μεταφορών, υδατοκαλλιέργειας και γεωργίας, με 45.000 εκτάρια πλημμυρισμένα από αλμυρά ύδατα, καθώς οι πλημμύρες ξεκίνησαν από τη θάλασσα.
<P>
Πρόκειται για ζημία μεγάλης κλίμακας. Πρόκειται για ζημία της οποίας οι επιπτώσεις θα συνεχίσουν για καιρό να είναι αισθητές, καθώς ορισμένες γεωργικές εκτάσεις θα είναι πια ακατάλληλες για χρήση για αρκετά χρόνια.
<P>
Συνεπώς, ζητώ από την Ευρωπαϊκή Ένωση να δείξει αλληλεγγύη και, φυσικά, τη διάθεση του Ταμείου Αλληλεγγύης της Ευρωπαϊκής Ένωσης με τους καλύτερους δυνατούς όρους και το ταχύτερο δυνατό, διότι δεν μπορούμε να πούμε στους συμπολίτες μας ότι τα κονδύλια θα περιμένουν και ότι τα προβλήματα δεν μπορούν να επιλυθούν εδώ και τώρα. Μαζί, πρέπει, μετά την επίσκεψη του Επιτρόπου -τον οποίο ευχαριστώ ειλικρινά για την επίσκεψη και την προσωπική διαπίστωσή του για το μέγεθος της καταστροφής, και γνωρίζω ότι και εκείνος επηρεάστηκε βαθύτατα από αυτή- να ενώσουμε τις προσπάθειές μας για τη βελτίωση της χρήσης του εν λόγω ταμείου, ώστε να σημειωθεί πρόοδος πιο σύντομα. Πάντα διαμαρτυρόμαστε για το ότι η Ευρώπη είναι πολύ απομακρυσμένη από τους συμπολίτες μας· ας τους δείξουμε εδώ, σήμερα, ότι είμαστε ικανοί να αντιδρούμε άμεσα. Λυπάμαι που το Συμβούλιο δεν παρευρίσκεται για να μας βοηθήσει σε αυτήν την κανονιστική τροποποίηση. Εν πάση περιπτώσει, σας διαβεβαιώνω ότι την χρειαζόμαστε και ότι οι συμπολίτες μας την αναμένουν.
<SPEAKER ID="058" NAME="Edite Estrela">
εξ ονόματος της Ομάδας S&D. - (PT) Κύριε Πρόεδρε, εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θα ήθελα να απευθύνω τα εγκάρδια συλληπητήριά μας στις οικογένειες των θυμάτων των φυσικών καταστροφών που έπληξαν την Πορτογαλία, τη Μαδέρα, τη Γαλλία και την Ισπανία.
<P>
Την περασμένη εβδομάδα, αντιπροσωπεία της Ομάδας μου μετέβη στη Μαδέρα, επισκέφθηκε τις περιοχές που επλήγησαν περισσότερο από την καταστροφή, και συναντήθηκε με τις περιφερειακές και τοπικές αρχές και επιχειρηματικές, βιομηχανικές, εμπορικές ενώσεις και ενώσεις αγροτών.
<P>
Διατηρούμε εντυπωσιακές εικόνες και μηνύματα από όσα είδαμε και ακούσαμε. Πληροφορηθήκαμε για ολόκληρες οικογένειες που βρήκαν τον θάνατο μέσα στα ίδια τους τα σπίτια· ακούσαμε δραματικές μαρτυρίες για ανθρώπους που βυθίζονταν μέσα στα ύδατα και εξαφανίζονταν για πάντα. Ολόκληρα σπίτια μετακινήθηκαν από τη μία πλευρά του δρόμου στην άλλη, και αυτοκίνητα, ακόμα με τους επιβάτες τους, παρασύρθηκαν από τους δρόμους στη θάλασσα.
<P>
Ωστόσο, το θάρρος που επέδειξαν οι κάτοικοι της Μαδέρας στην υπερπήδηση της αντιξοότητας ήταν εξίσου εντυπωσιακό. Δεν θα ξεχάσω ποτέ τις εικόνες αποφασιστικότητας όσων, παρότι έχασαν τις επιχειρήσεις, τα σπίτια και τις περιουσίες τους, αρνήθηκαν να παραιτηθούν. Αντίθετα, στρώθηκαν αμέσως στη δουλειά, έτοιμοι να κάνουν νέα αρχή από το μηδέν. Μέσα σε λίγες μόλις ημέρες, δεκάδες τόνοι από πέτρες, χώματα και άλλα συντρίμμια απομακρύνθηκαν από το κέντρο της πόλης Funchal.
<P>
Οι εθνικές, οι περιφερειακές και οι τοπικές αρχές συνένωσαν τις προσπάθειές τους, ώστε η ζωή στο νησί να επιστρέψει στους φυσιολογικούς της ρυθμούς. Συνεπώς, είναι σημαντικό να ανακοινωθεί ότι οι τουρίστες μπορούν να επιστρέψουν στη Μαδέρα. " φυσική ομορφιά της και η εγκαρδιότητα των κατοίκων της μας περιμένουν.
<P>
Οι κάτοικοι της Μαδέρας περιμένουν επίσης τώρα την αλληλεγγύη των ευρωπαϊκών θεσμικών οργάνων, προκειμένου να μπορέσουν να ανοικοδομήσουν τους δρόμους, τις γέφυρες και τα δημόσια κτίρια που καταστράφηκαν. Οι έμποροι, οι βιομήχανοι και οι αγρότες χρειάζονται επίσης τη στήριξή μας για να ξαναχτίσουν τη ζωή τους και να συμβάλουν στην οικονομική ανάπτυξη της περιοχής.
<P>
Είμαι ιδιαίτερα ευτυχής, κύριε Επίτροπε, που πληροφορούμαι ότι η Επιτροπή, καθώς και το Κοινοβούλιο και το Συμβούλιο, είναι αποφασισμένη να αποδεσμεύσει το Ταμείο Συνοχής -τη νέα πρόταση που έχει ήδη εγκριθεί από το Κοινοβούλιο- ώστε να εφαρμοστούν νέοι κανόνες που είναι καλύτερα προσαρμοσμένοι στις πραγματικές ανάγκες του κοινού.
<P>
Όπως γνωρίζετε, κύριε Επίτροπε, είναι επίσης αναγκαίο τα άλλα διαρθρωτικά ταμεία να αναδιαρθρωθούν και να αναδιαταχθούν ώστε να καλύψουν τις περιοχές που επλήγησαν περισσότερο, καθώς οι ειδικές καταστάσεις απαιτούν ειδικές λύσεις.
<SPEAKER ID="059" NAME="Giommaria Uggias" LANGUAGE="IT">
Κύριε Πρόεδρε, κυρίες και κύριοι, η Ομάδα της Συμμαχίας Φιλελευθέρων και Δημοκρατών για την Ευρώπη επιθυμεί να συμμετάσχει στις συλλυπητήριες δηλώσεις για τα θύματα της καταιγίδας Xynthia, η οποία έπληξε διάφορες περιοχές της Ευρώπης. Πρέπει να αναλάβουμε δράση, και, στο πλαίσιο αυτό, εκτίμησα τις σημερινές σοβαρές δηλώσεις του Επιτρόπου Potočnik, του οποίου την εμπειρογνωμοσύνη εκτιμώ και του οποίου τη δέσμευση πρέπει να αναγνωρίσω. Στο πλαίσιο αυτό, τον καλώ να προβεί στις αναγκαίες τροποποιήσεις του Ταμείου Αλληλεγγύης, υπενθυμίζοντάς του, ωστόσο, ότι το Κοινοβούλιο ενέκρινε ήδη το μέτρο με μεγάλη πλειοψηφία το 2006. Με δεδομένες αυτές τις καταστάσεις και αυτούς τους θανάτους, μπορούμε μόνο να επαναλάβουμε πόσο κρίσιμο είναι να εγκρίνουμε μέτρα όπως αυτό.
<P>
Ωστόσο, παράλληλα, κύριε Πρόεδρε, πρέπει να δράσουμε σε διάφορα μέτωπα και, καταρχάς, να αναθεωρήσουμε όλα τα προγράμματα ανάπτυξης και περιφερειακού σχεδιασμού και να τα επικαιροποιήσουμε με βάση τις περιβαλλοντικές επιπτώσεις τους, περιλαμβάνοντας εκτίμηση επιπτώσεων επιτόπου. Πρέπει επίσης να επενδύσουμε σημαντικά ποσά στην εδραίωση μακροπρόθεσμης δράσης με στόχο την εφαρμογή στρατηγικής για την πρόληψη καταστροφών. Αυτό δεν αποτελεί προαιρετική ή ανυπόστατη επιλογή, αλλά αναγκαία επιλογή, εάν επιθυμούμε καταστροφές όπως αυτές που εξετάζουμε σήμερα να μην έχουν τέτοιες τραγικές επιπτώσεις.
<P>
Ωστόσο, υπάρχουν επίσης οικονομικοί λόγοι, εάν θέλουμε να περιοριστούμε αποκλειστικά σε αυτήν την πτυχή, οι οποίοι υποχρεώνουν τα θεσμικά όργανα να αναλάβουν δράση προς την κατεύθυνση της πρόληψης. Ενώ ισχυριζόμαστε στο ψήφισμα ότι είναι αναγκαίο να δεσμεύσουμε σημαντικά ποσά για την αποκατάσταση της ζημίας, πρέπει να στρέψουμε την προσοχή και τη δράση μας σε επενδύσεις και πρωτοβουλίες για την περιβαλλοντική προστασία, την αναδάσωση και την προστασία της βλάστησης, δεδομένου ότι έτσι θα μειωθεί το κόστος αποκατάστασης της περιβαλλοντικής ζημίας.
<P>
Πρέπει να αντλήσουμε διδάγματα από καταστροφές τέτοιας κλίμακας -ο σύγχρονος άνθρωπος πρέπει να διδαχθεί από αυτές- ότι δεν μπορούν να ελεγχθούν τα πάντα, αλλά τα πάντα μπορούν να περιοριστούν, εάν λαμβάνονται επαρκείς προφυλάξεις. Πρέπει να το πράξουμε, κύριε Πρόεδρε, επίσης στη μνήμη θυμάτων όπως αυτά που, τις τελευταίες ημέρες και εβδομάδες, δυστυχώς, σε όλη την Ευρώπη στιγματίζουν την πραγματικότητα των περιφερειών μας.
<SPEAKER ID="060" NAME="Raül Romeva i Rueda" LANGUAGE="IT">
Κύριε Πρόεδρε, θα ήθελα και εγώ να εκφράσω τα βαθύτατά μου συλληπητήρια -προσωπικά και εξ ονόματος της Ομάδας μου- και την αλληλεγγύη μου προς τις πληγείσες περιφέρειες, ενώ θλίβομαι για τις σοβαρές οικονομικές επιπτώσεις αυτών των καταστροφών και εκφράζω ειδικότερα τα συλλυπητήριά μας προς τις οικογένειες των θυμάτων. Είναι επίσης σημαντικό να τονιστεί η ανάγκη οι εθνικές, περιφερειακές και τοπικές αρχές να εστιαστούν τώρα σε αποτελεσματικές πολιτικές πρόληψης και να δώσουν μεγαλύτερη βαρύτητα σε κατάλληλες πρακτικές και νομοθεσία σχετικά με τη χρήση γης.
<P>
Ακριβώς γι' αυτόν τον λόγο, καταθέσαμε ως Ομάδα δύο τροπολογίες, διότι, κατά την άποψή μας, λείπουν από το κοινό ψήφισμα. " πρώτη έχει ως εξής: λαμβάνοντας υπόψη ότι στη Γαλλία έχει εγκριθεί η οικοδόμηση σε πλημμυρικές ζώνες και φυσικούς υγροτόπους· λαμβάνοντας υπόψη ότι η κερδοσκοπία μέσω της οικοπεδοποίησης έχει ενθαρρύνει την οικοδόμηση κτιρίων σε ευάλωτες περιοχές. Κατά την άποψή μας, πρόκειται για πτυχή ζωτικής σημασίας, στην οποία πρέπει να σημειωθεί πρόοδος.
<P>
" δεύτερη τροπολογία ζητεί συγχρηματοδότηση από τα κοινοτικά ταμεία για την εφαρμογή αυτών των σχεδίων, ειδικότερα ζητεί τα διαρθρωτικά ταμεία, το ΕΓΤΑΑ, το Ταμείο Συνοχής και το Ευρωπαϊκό Ταμείο Αλληλεγγύης να υπαχθούν σε μέτρα βιωσιμότητας. Κατά την άποψή μας, αυτό επηρεάζει καθοριστικά την τελική απόφασή μας για το αν ή όχι θα υπερψηφίσουμε το ψήφισμα.
<SPEAKER ID="061" NAME="João Ferreira">
εξ ονόματος της Ομάδας GUE/NGL. - (PT) Κύριε Πρόεδρε, οι πρώτες μας κουβέντες δεν μπορούν παρά να εκφράζουν τα συλληπητήρια και την αλληλεγγύη μας προς τις οικογένειες των θυμάτων αυτής της καταστροφής. Χαιρετίζουμε τα λόγια αλληλεγγύης της Ευρωπαϊκής Ένωσης προς τις πληγείσες περιφέρειες και πόλεις. Είναι σημαντικό τώρα να υλοποιήσουμε αυτήν την αλληλεγγύη, κινητοποιώντας άμεσα τα αναγκαία μέσα και πόρους για την ελάφρυνση της ζημίας που προκλήθηκε από τις δυσμενείς καιρικές συνθήκες.
<P>
Τα τελευταία χρόνια, τα κράτη μέλη έχουν πληγεί από σημαντικό αριθμό καταστροφών, όπως καταδεικνύουν οι 62 αιτήσεις κινητοποίησης του Ταμείου Αλληλεγγύης, οι οποίες υποβλήθηκαν από συνολικά 21 χώρες, μόλις κατά τα πρώτα έξι χρόνια λειτουργίας του.
<P>
" ζημία που προκλήθηκε από αυτές τις καταστροφές είναι δύσκολο να εκτιμηθεί, ιδίως εξαιτίας της απώλειας ανθρώπινων ζωών. Εν πάση περιπτώσει, το οικονομικό και κοινωνικό κόστος είναι σχεδόν πάντα ιδιαίτερα σημαντικό.
<P>
Ακριβώς στο πλαίσιο αυτό, η πρόληψη θα χρειαστεί να διαδραματίσει σημαντικότερο κοινωνικό ρόλο και να αναδειχθεί σε αυξανόμενα σημαντική φάση της διαδικασίας διαχείρισης καταστροφών. Είναι σημαντικό να αναπτύξουμε συνεργασία και αλληλεγγύη σε αυτόν τον τομέα στην Ευρωπαϊκή Ένωση. Καταρχάς, δημιουργώντας δημοσιονομικό πλαίσιο κατάλληλο για την πρόληψη, το οποίο θα στηρίζει την εφαρμογή από τα κράτη μέλη μέτρων προστασίας για τους πολίτες, το περιβάλλον και το κλίμα.
<P>
" ειδική βοήθεια πρέπει να διοχετευθεί, μεταξύ άλλων, σε δράσεις όπως είναι η βελτίωση πιθανώς επικίνδυνων καταστάσεων, η προστασία των περιοχών που είναι πιο επιρρεπείς σε κινδύνους, η ενίσχυση των συστημάτων έγκαιρης προειδοποίησης στα κράτη μέλη και η εδραίωση και ενίσχυση των υφιστάμενων συνδέσεων μεταξύ των διαφόρων συστημάτων έγκαιρης προειδοποίησης.
<P>
Όπως αναφέρθηκε ήδη, η λογική χρήση της γης, η οικονομική και κοινωνική ανάπτυξη που εναρμονίζεται με τη φύση, και η ενισχυμένη συνοχή στην Ευρωπαϊκή Ένωση είναι επίσης παράγοντες ζωτικής σημασίας για την πρόληψη καταστροφών.
<SPEAKER ID="062" NAME="Bruno Gollnisch" AFFILIATION="NI">
(FR) Κύριε Πρόεδρε, κυρίες και κύριοι, αρκετές ευρωπαϊκές περιφέρειες επλήγησαν από ορισμένα έκτακτα φυσικά μετεωρολογικά φαινόμενα, τα οποία προκάλεσαν τεράστιες υλικές, οικονομικές, γεωργικές και περιβαλλοντικές ζημίες και, δυστυχώς, αφαίρεσαν πολλές ανθρώπινες ζωές.
<P>
Τολμώ να ελπίζω, κύριε Επίτροπε, ότι, εκτός από τα δέοντα συλλυπητήριά σας, το Ευρωπαϊκό Ταμείο Αλληλεγγύης, μια ευρωπαϊκή δραστηριότητα η οποία στην προκειμένη περίπτωση είναι χρήσιμη, θα μπορέσει να εφαρμοστεί άμεσα και ευέλικτα τόσο στη Γαλλία όσο και στη Μαδέρα, όπως συνέβη -όπως αναφέρθηκε- σε άλλες ευρωπαϊκές χώρες, προκειμένου να βοηθήσει τους συμπατριώτες μου στις περιφέρειες Vendée και Charente-Maritime να αποκαταστήσουν τις ζωτικής σημασίας υποδομές και υπηρεσίες τους.
<P>
Αντιλαμβάνομαι από όσα είπατε ότι η γαλλική κυβέρνηση δεν έχει ακόμη παραπέμψει αυτήν την υπόθεση σε εσάς, κάτι που με εκπλήσσει ιδιαίτερα. Ωστόσο, οφείλω να πω ότι θεωρώ ανυπόφορες ορισμένες πτυχές του τρόπου με τον οποίο ορισμένοι άνθρωποι εκμεταλλεύονται αυτά τα γεγονότα.
<P>
Καταρχάς, αυτή η ψυχαναγκαστική ανάγκη να συνδεθούν οι φυσικές καταστροφές που μας πλήττουν με τη λεγόμενη υπερθέρμανση του πλανήτη. Όποιους πολιτικούς ή ψευδοεπιστημονικούς ισχυρισμούς και αν μας σερβίρουν, δεν θα υπαγορεύσουν τον καιρό και τις παλίρροιες ούτε θα αποτρέψουν τους σεισμούς.
<P>
Το δεύτερο σημείο είναι η συστηματική έρευνα για ενόχους και εύκολους αποδιοπομπαίους τράγους. " καταστροφή Xynthia στη δυτική Γαλλία οφείλεται στον εξαιρετικά σπάνιο συνδυασμό δύο γεγονότων: της ίδιας της καταιγίδας, φυσικά, και ορισμένων ασυνήθιστων πλημμυρίδων, οι οποίες προκάλεσαν την κατάρρευση των φραγμάτων.
<P>
Διαμάχη έχει ξεσπάσει όσον αφορά τις οικοδομικές άδειες που χορηγήθηκαν από τους δημάρχους, οι οποίοι θεωρήθηκαν προσωπικά υπεύθυνοι για τους θανάτους που σημειώθηκαν στους δήμους τους. Ωστόσο, κανείς -ο δήμος, η περιφέρεια, οι δημόσιες υπηρεσίες, οι πολεοδόμοι ή οι αρχιτέκτονες- δεν αντιτάχθηκε στη χορήγηση αυτών των οικοδομικών αδειών οι οποίες ζητήθηκαν από ιδιώτες.
<P>
Οι εκλεγμένοι αντιπρόσωποι της περιφέρειας, ιδίως στους μικρούς δήμους, χαίρουν, και δικαίως, της ιδιαίτερης εκτίμησης των συμπολιτών τους. Επωμίζονται σημαντική ευθύνη σχεδόν για το τίποτα, έχουν εκπληκτική αίσθηση της κοινής ωφέλειας, ασκούν ολοένα πιο περίπλοκα καθήκοντα, κάτι για το οποίο ευθύνεται εν μέρει η Ευρώπη, και επίσης εγκαταλείφθηκαν τελείως από τις δημόσιες αρχές· ανυπομονούσα να το επισημάνω αυτό σήμερα.
<SPEAKER ID="063" NAME="Lambert van Nistelrooij" AFFILIATION="PPE">
- (NL) Κύριε Πρόεδρε, η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) στηρίζει το ψήφισμα και υποστηρίζει ότι εκφράζουμε δεόντως τα συλληπητήρια και την αλληλυγγύη μας και αναλαμβάνουμε άμεση δράση. Θα ήθελα να προσθέσω ορισμένες παρατηρήσεις. Καταρχάς, θεωρώ εξαιρετικό το γεγονός ότι η Επιτροπή αναπληρώνει τα κενά, και ότι ο κ. Hahn εξετάζει επίσης τον τρόπο με τον οποίο θα μπορούσε να τροποποιήσει τα επιχειρησιακά του προγράμματα. Αυτό είναι επίσης ευοίωνο βραχυπρόθεσμα.
<P>
Ωστόσο, το πραγματικό πρόβλημα έγκειται στο Ταμείο Αλληλεγγύης. Πώς κατορθώνει το Συμβούλιο να καθυστερεί, χωρίς να υφίσταται επιπτώσεις, για χρόνια τη δράση του Κοινοβουλίου για την ενίσχυση της ευελιξίας του Ταμείου Αλληλεγγύης; Κατά τη γνώμη μου, είναι πραγματικά ιδιαίτερα θετικό που ο κ. Potočnik ήταν τόσο ξεκάθαρος ότι η Επιτροπή θα αναλάβει τώρα την πρωτοβουλία. " ισπανική Προεδρία έπρεπε να παρευρίσκεται σήμερα για να το επιβεβαιώσει αυτό. Τώρα είναι καιρός να δράσουμε, και το Κοινοβούλιο είναι εξαιρετικά δυσαρεστημένο με αυτήν την καθυστέρηση.
<P>
Ωστόσο, το θέμα αυτό έχει και μία δεύτερη διάσταση. Κατάγομαι από τις Κάτω Χώρες. Το μεγαλύτερο τμήμα των Κάτω Χωρών βρίσκεται κάτω από τη στάθμη της θάλασσας. Καθώς οι πλημμύρες της άνοιξης του 1953 παραμένουν πολύ ζωντανές στη μνήμη μας, γνωρίζουμε ότι είναι ζωτικής σημασίας να κοιτάξουμε μπροστά. Γνωρίζουμε ότι τα μέτρα ασφάλειας και πρόληψης πρέπει να συμβαδίζουν με την ανάπτυξη αυτών των περιφερειών, δηλαδή την ανάπτυξη κάθε δραστηριότητας που έχει αντίκτυπο στις ακτές. Και αυτό είναι σίγουρα κατορθωτός στόχος. Εμείς, στις Κάτω Χώρες, επινοήσαμε ένα σχέδιο, σχέδιο του Δέλτα, για την ενίσχυση της προστασίας των ακτών μας και εξετάζουμε επίσης άλλα θέματα όπου είναι επιτακτική ανάγκη να συνδέσουμε την ασφάλεια με την οικονομική ανάπτυξη.
<P>
Ολοκληρώνοντας, θα ήθελα να προσθέσω ότι, το 2008, αναλήφθηκε μια πρωτοβουλία στη γαλλική παράκτια πόλη Saint Malo για τη συγκέντρωση όλων των παράκτιων περιφερειών υπό την αιγίδα των "νωμένων Εθνών, σε συνεργασία με τον ΟΟΣΑ. Τα "νωμένα Έθνη διαθέτουν σήμερα σχέδιο πρόληψης καταστροφών για τις παράκτιες περιφέρειες, και αυτή ακριβώς η παγκόσμια προοπτική έχει εξαιρετική σημασία. Το Ευρωπαϊκό Κοινοβούλιο διαθέτει ένα πιλοτικό σχέδιο για την περίοδο 2009-2010, και στηρίξαμε τη συμμετοχή των περιφερειών μας σε αυτό, παρέχοντας χρηματοδότηση, μεταξύ άλλων μέσων. " παγκόσμια διάσταση είναι κάτι το οποίο πρέπει να εγγράψουμε στην ημερήσια διάταξη την προσεχή περίοδο.
<SPEAKER ID="064" NAME="Bernadette Vergnaud" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, θα ήθελα, καταρχάς, να εκφράσω τα θερμότατα συλλυπητήρια και την αλληλεγγύη μου προς τα θύματα των πλημμυρών στη Μαδέρα και της καταιγίδας Xynthia.
<P>
Πρέπει να τεθούν τα αναγκαία ερωτήματα σχετικά με την ανησυχητική αύξηση αυτών των καταστροφικών μετεωρολογικών φαινομένων, τον ρόλο που διαδραματίζει η κλιματική αλλαγή και την επείγουσα ανάγκη να εξευρεθούν λύσεις. Για τώρα, το ζήτημα είναι η παροχή επειγουσών λύσεων στους πληθυσμούς που κλονίστηκαν από αυτές τις καταστροφές. Φυσικά, οι δημόσιοι και οι ιδιωτικοί ασφαλιστικοί φορείς πρέπει να ανταποκριθούν, αλλά, όσον αφορά τις κατεστραμμένες υποδομές και την ανοικοδόμηση των πληγεισών περιοχών, η ευρωπαϊκή αλληλεγγύη πρέπει να εκφραστεί.
<P>
Γι' αυτό η γαλλική κυβέρνηση ζήτησε ενίσχυση από το Ταμείο Αλληλεγγύης της ΕΕ, το οποίο συστήθηκε το 2002, η οποία ελπίζω ότι θα χορηγηθεί άμεσα και ουσιαστικά. Αυτή είναι η ουσία των δύο επιστολών που έχω απευθύνει στην Επιτροπή από την 1η Μαρτίου υπό την ιδιότητά μου ως εκλεγμένης αντιπροσώπου της περιφέρειας δυτικής Γαλλίας, την οποία είχα την ευκαιρία να συζητήσω, την περασμένη Πέμπτη στο La Rochelle, με τον Επίτροπο Hahn, τον οποίο ευχαριστώ ειλικρινά για τη θερμή ανταπόκρισή του.
<P>
Ο Επίτροπος Hahn συμφώνησε ότι ο μηχανισμός είναι περίπλοκος και δύσκολος στην εφαρμογή του. Λοιπόν, πρέπει να συμπεράνουμε ότι θα μπορούσε να είχε γίνει πιο ευέλικτος, εάν το Συμβούλιο δεν είχε εμποδίσει ακατανόητα την αναθεώρηση της λειτουργίας του εν λόγω ταμείου, όπως εγκρίθηκε από πολύ μεγάλη πλειοψηφία βουλευτών τον Μάιο του 2006. Συνεπώς, ελπίζω ότι η ισπανική Προεδρία θα ξεπεράσει το αδιέξοδο όσον αφορά το εν λόγω κείμενο, ώστε το σύστημα να καταστεί πιο αποτελεσματικό.
<P>
Με πιο άμεσους όρους, καλώ την Επιτροπή να εγκρίνει εφάπαξ αύξηση της συγχρηματοδότησης μέσω των περιφερειακών ταμείων ΕΤΠΑ και ΕΚΤ για έργα στις πληγείσες περιφέρειες, εντός χρονοδιαγράμματος που θα επιτρέψει στις οικονομίες τους να ανακάμψουν έως το καλοκαίρι.
<P>
Τέλος, η ενίσχυση αυτή δεν θα πρέπει να χρησιμοποιηθεί για ανοικοδόμηση με τέτοιο τρόπο, ώστε να γίνουν τα ίδια τραγικά περιβαλλοντικά και πολεοδομικά λάθη· αντίθετα, πρέπει να χρησιμοποιηθεί με προσεκτικό τρόπο, ώστε να αποτραπεί στο μέτρο του δυνατού η επανάληψη τέτοιων τραγωδιών.
<SPEAKER ID="065" NAME="François Alfonsi" AFFILIATION="Verts/ALE">
(FR) Κύριε Πρόεδρε, μετά την καταστροφή που έπληξε τις γαλλικές ακτές μόλις λίγες εβδομάδες μετά τη Μαδέρα, η Ομάδα μας κατέθεσε ορισμένες τροπολογίες, ώστε το Κοινοβούλιο, εκτός από την έκφραση της αλληλεγγύης του, να καταγγείλει τους υπεύθυνους.Διότι ευρωπαίοι πολίτες πέθαναν και άλλοι έχασαν τα πάντα σε αυτές τις καταστροφές, αλλά όχι απλώς και μόνο επειδή εξαπολύθηκαν τα στοιχεία της φύσης. Αυτό συνέβη επίσης διότι έγιναν ορισμένα πολύ τραγικά λάθη τα οποία επέτρεψαν την οικοδόμηση στις ακτές και τις όχθες των ποταμών. Για τα λάθη αυτά ευθύνονται τα κράτη μέλη, οι νομοθεσίες τους, που είναι ιδιαίτερα ανεπαρκείς, οι αρχές τους, που είναι υπερβολικά χαλαρές, και οι κυβερνήσεις τους, που είναι ανυπόλογες.
<P>
Το γεγονός ότι επετράπη η οικοδόμηση σε αντιπλημμυρικές ζώνες είναι εξίσου σοβαρό με το να έχει επιτραπεί και ενθαρρυνθεί η κατανάλωση καπνού ή αμίαντου για χρόνια, παρά τον θάνατο ανθρώπων και τη σαφή ένδειξη ότι ο λόγος είναι αυτός. Πριν από την Xynthia ήταν η Μαδέρα, και πριν από τη Μαδέρα ήταν η Σικελία· αύριο, θα υπάρξουν άλλες καταστροφές. Εάν το Ευρωπαϊκό Κοινοβούλιο δεν υψώσει το ανάστημά του, θα είναι με τη σειρά του υπεύθυνο για τις μελλοντικές καταστροφές. " Ευρωπαϊκή Ένωση πρέπει να δείξει την αλληλεγγύη της και επίσης πρέπει να δείξει αίσθηση ευθύνης.
<SPEAKER ID="066" NAME="Patrick Le Hyaric" AFFILIATION="GUE/NGL">
(FR) Κύριε Πρόεδρε, κύριε Επίτροπε, η σκέψη μας, όπως και όλων των παρευρισκομένων, στρέφεται πρωτίστως στους πληθυσμούς, στις οικογένειες που πενθούν και σε όσους έχασαν τα πάντα ως αποτέλεσμα της καταιγίδας Xynthia.
<P>
Ένα από τα διδάγματα που πρέπει να αποκομίσουμε από αυτήν την καταστροφή είναι, και πάλι, η χρησιμότητα των υπηρεσιών των κρατών μελών, των δήμων, των νομών, των περιφερειών, περιλαμβανομένων των δημόσιων υπηρεσιών και των υπηρεσιών πολιτικής προστασίας, οι οποίες έδειξαν την αποτελεσματικότητά τους. Όπως όλοι συμφωνούμε, σήμερα πρέπει επειγόντως να βοηθήσουμε τις οικογένειες στην αποκατάσταση και την ανοικοδόμηση, αλλά πρέπει να ανοικοδομήσουμε με διαφορετικό τρόπο, λαμβάνοντας υπόψη τη φύση και τους ανθρώπους. Για να το πράξουμε αυτό, πρέπει να ενθαρρύνουμε τις ασφαλιστικές εταιρίες, οι οποίες κολυμπούν στα κέρδη, να αποζημιώσουν τους ανθρώπους για τις προκληθείσες ζημίες.
<P>
Από την άλλη πλευρά, δεδομένης της εξαιρετικής φύσης της καταστροφής που έπληξε αυτές τις περιφέρειες, η Ευρωπαϊκή Ένωση, σε συνεργασία με τα κράτη μέλη, πρέπει να αναλάβει δράση σε πολύ μεγαλύτερη κλίμακα και πιο άμεσα, κυρίως αξιοποιώντας το Ευρωπαϊκό Ταμείο Αλληλεγγύης, και πρέπει να το πράξει με πιο ευέλικτο τρόπο από αυτόν που, ασφαλώς, μόλις περιγράψατε, κύριε Επίτροπε. Πράγματι, η καταστροφή σπιτιών και επιχειρήσεων και η μετατροπή γεωργικών εκτάσεων σε άγονη γη είναι πιθανώς αδύνατο να ποσοτικοποιηθούν με τη χρήση των παραδοσιακών κριτηρίων.
<P>
Από την άλλη πλευρά, θα χρειαστεί επίσης να συνδυάσουμε τα περιφερειακά ταμεία με το ΕΚΤ, προκειμένου να βοηθήσουμε τις περιφέρειες να ορθοποδήσουν. Πέρα από αυτό, είναι σημαντικό να αποκομίσουμε κάθε δίδαγμα από ό,τι μόλις συνέβη, και να αναλάβουμε δράση για την πρόληψη τέτοιων καταστροφών ή τον περιορισμό της ζημίας που προκαλούν αυτά τα κλιματικά φαινόμενα. Το θέμα της οικοδόμησης σε αντιπλημμυρικές ζώνες και της καταπολέμησης της κερδοσκοπίας ακινήτων κατά μήκος των ακτών πρέπει να εξανεξεταστεί ενδελεχώς σε σχέση με τις ισορροπίες της φύσης, των γεωργικών δραστηριοτήτων, της υδατοκαλλιέργειας, της οστρακοκαλλιέργειας και της αλιείας, τις οποίες οι ευρωπαϊκές πολιτικές δυστυχώς πολύ συχνά καταστρέφουν.
<P>
Γι' αυτό προτείνω να καταρτίσει η Ευρωπαϊκή Ένωση, σε συνεργασία με τα κράτη μέλη και τις περιφέρειες, σταθερό σχέδιο βιώσιμης ανοικοδόμησης και ανάπτυξης, το οποίο θα λαμβάνει υπόψη τη γεωγραφία, το περιβάλλον, τη βιοποικιλότητα και δραστηριότητες κατά μήκος των ακτών.
<P>
Τέλος, πρέπει να υπάρξει ευκαιρία για τη δημιουργία κοινού συστήματος πρόληψης, παρακολούθησης και προειδοποίησης, με το οποίο θα παρέχεται άμεση, βασιζόμενη στην αλληλεγγύη βοήθεια στους πληθυσμούς.
<SPEAKER ID="067" NAME="Maurice Ponga" AFFILIATION="PPE">
(FR) Κύριε Πρόεδρε, κύριε Επίτροπε, κυρίες και κύριοι, όπως ανέφεραν η συνάδελφός μου κ. Morin-Chartier και οι άλλοι βουλευτές, στις 27 και 28 Φεβρουαρίου η σφοδρή καταιγίδα Xynthia ρήμαξε διάφορες γαλλικές περιφέρειες, αφαιρώντας 53 ζωές και προκαλώντας τεράστιες υλικές ζημιές.
<P>
" καταιγίδα ήταν εξαιρετικά σφοδρή· προκάλεσε καταστροφικές πλημμύρες κατά μήκος των ακτών της Γαλλίας. Μετά τη Μαδέρα, η Ευρώπη επλήγη και πάλι. " Βρετάνη, η περιφέρεια του συναδέλφου και φίλου μου κ. Cadec, επλήγη σφοδρά. Συνεπώς, κατάσταση φυσικής καταστροφής έχει κηρυχθεί σε τρεις γαλλικές περιφέρειες: Βρετάνη, Poitou-Charentes και Pays de la Loire.
<P>
Έναντι αυτών των καταστροφών, η Ευρωπαϊκή Ένωση πρέπει να δείξει τη θερμή της ανταπόκριση και να εκφράσει την αλληλεγγύη της. Μόνο τα λόγια και ένα ψήφισμα δεν θα μας επιτρέψουν να στηρίξουμε τα θύματα αυτών των καταστροφών· πρέπει επίσης και πρωτίστως να παράσχουμε χρηματοδοτική ενίσχυση.
<P>
Συνεπώς, καλώ την Ευρωπαϊκή Επιτροπή -και ο συνάδελφός μου κ. Béchu στηρίζει το αίτημά μου- να αποδεσμεύσει τάχιστα το Ταμείο Αλληλεγγύης της ΕΕ, ώστε να βοηθήσει τις περιοχές που επλήγησαν από την καταστροφή να αποκαταστήσουν τις ζημίες.
<P>
Αυτή η καταστροφή δείχνει ότι η πρόταση του κ. Barnier για σύσταση ευρωπαϊκής δύναμης πολιτικής προστασίας είναι σημαντική. Οι Ευρωπαίοι πρέπει να αναλάβουν δράση από κοινού, καθώς όλο και περισσότερες καταστροφές συμβαίνουν και πλήττουν τα ευρωπαϊκά εδάφη μας, ιδιαίτερα τις πιο απομονωμένες και ευάλωτες περιφέρειές μας, όπως τα νησιά του Ινδικού Ωκεανού και της Καραϊβικής.
<SPEAKER ID="068" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, κυρίες και κύριοι, θα ήθελα καταρχάς να εκφράσω την αλληλεγγύη μου προς τις οικογένειες των θυμάτων που επλήγησαν από την καταιγίδα Xynthia.
<P>
Την περασμένη εβδομάδα, είχα την ευκαιρία να επισκεφθώ τη Μαδέρα στο πλαίσιο αντιπροσωπείας της Επιτροπής Περιφερειακής Ανάπτυξης απαρτιζόμενης από βουλευτές της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Ήταν η πρώτη φορά που ευρωπαϊκή αντιπροσωπεία είχε την ευκαιρία να παραστεί επιτόπου και να συναντηθεί με τις αρχές και τους κατοίκους του νησιού.
<P>
Οι καταιγίδες που έπληξαν τη Μαδέρα προκάλεσαν τον θάνατο πάνω από 40 ανθρώπων και τον τραυματισμό ή την εκτόπιση εκατοντάδων άλλων. Οι οικονομικές ζημίες εκτιμώνται στα 100 εκατ. ευρώ, ενώ 900 επιχειρήσεις και πάνω από 3.500 εργαζόμενοι επλήγησαν άμεσα.
<P>
" προτεραιότητα είναι τώρα να ανοικοδομήσουμε τις υποδομές, να διασφαλίσουμε ότι η κατάσταση θα επανέλθει στους φυσιολογικούς ρυθμούς και, κυρίως, να αναδιαμορφώσουμε την εικόνα της Μαδέρας στο εξωτερικό και να ανακτήσουμε την εμπιστοσύνη των ανθρώπων στην τουριστική βιομηχανία της, τονώνοντας έτσι την οικονομία και την ανάπτυξή της.
<P>
Ορισμένες δυσμενείς καιρικές συνθήκες, ιδίως η καταιγίδα Xynthia, έπληξαν επίσης την Ισπανία, ιδίως τις περιοχές της Ανδαλουσίας και των Κανάριων Νήσων, όπως και τη δυτική Γαλλία και άλλες χώρες.
<P>
Αυτές οι μείζονες καταστροφές προκάλεσαν τεράστιες οικονομικές ζημίες και απαιτούν επείγουσα, τάχιστη και αποτελεσματική ανταπόκριση από την Ευρωπαϊκή Ένωση· συνεπώς, πρέπει να κινητοποιήσουμε τα αναγκαία εργαλεία, προκειμένου να αντιμετωπίσουμε μια τέτοια καταστροφή.
<P>
Κύριε Επίτροπε, πρόκειται για εξαιρετική κατάσταση, η οποία απαιτεί εξαιρετικά μέτρα.
<SPEAKER ID="069" NAME="Marian-Jean Marinescu" AFFILIATION="PPE">
(RO) " συχνότητα εμφάνισης και η έκταση των συμφορών και φυσικών καταστροφών που αντιμετωπίζουμε τελευταία είναι ανησυχητικές. Έχει έρθει ο καιρός να εφαρμοστεί η πρόταση που έκανε το 2006 ο Michel Barnier για δημιουργία ευρωπαϊκής δύναμης πολιτικής προστασίας.
<P>
Υπάρχει επίσης επείγουσα ανάγκη να εξευρεθεί λύση για την εκκίνηση της αναθεώρησης του κανονισμού για το Ευρωπαϊκό Ταμείο Αλληλεγγύης. Με βάση τη θέση του το 2006, το Κοινοβούλιο ενέκρινε την τροποποίηση του κανονισμού με στόχο να δημιουργηθεί η ευκαιρία για άμεση, αποτελεσματική ανταπόκριση κατόπιν αιτήματος των κρατών μελών. " μείωση του κατώτατου ορίου για την κινητοποίηση του ταμείου και η εκτέλεση άμεσων πληρωμών βάσει προκαταρκτικής αξιολόγησης αποτελούν εξαιρετικά σημαντικά μέτρα που περιλαμβάνονται στην αναθεωρημένη μορφή του κανονισμού.
<P>
Συνεπώς, ζητώ από το Συμβούλιο να αποδεσμεύσει τον φάκελο της αναθεώρησης του κανονισμού για το Ευρωπαϊκό Ταμείο Αλληλεγγύης, να ζητήσει την άμεση αναθεώρησή του και να μην απορρίψει τον νέο κανονισμό.
<P>
Σας ευχαριστώ.
<SPEAKER ID="070" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κύριε Επίτροπε, πέρυσι τον Οκτώβριο είχα την ευκαιρία, στο πλαίσιο αντιπροσωπείας της Επιτροπής Περιφερειακής Ανάπτυξης, να δω όλα τα υπέροχα πράγματα που γίνονται με τα κοινοτικά κονδύλια στη Μαδέρα· γι' αυτόν τον λόγο, αισθάνομαι και εγώ προσωπικά ιδιαίτερα συγκλονισμένη από αυτήν την καταστροφή. Επιθυμώ να εκφράσω τα συλληπητήριά μου προς τα μέλη των οικογενειών που επλήγησαν, αλλά και προς όσους, σε διάστημα μόλις λίγων ωρών, έχασαν όσα κατόρθωσαν να οικοδομήσουν σε ολόκληρη τη ζωή τους.
<P>
Ειδικότερα αυτήν την περίοδο, η Ευρωπαϊκή Ένωση βρίσκεται στο μικροσκόπιο, και το Ταμείο Αλληλεγγύης συστήθηκε ακριβώς για τέτοιες δύσκολες καταστάσεις, καθώς οι κάτοικοι της Μαδέρας και της Γαλλίας δεν χρειάζονται τώρα μόνο τα συλλυπητήριά μας αλλά, προπαντός, την οικονομική μας ενίσχυση.
<P>
" καταστροφή στη Γαλλία και τη Μαδέρα εντάθηκε επίσης διότι οι άνθρωποι υπήρξαν ίσως υπερβολικά φιλόδοξοι στις προσπάθειές τους να ελέγξουν τον φυσικό κόσμο και επιχείρησαν να ζήσουν τη ζωή τους εξουσιάζοντας τους νόμους της φύσης. Αυτό είναι ανέφικτο μακροπρόθεσμα, όπως καταδείχθηκε πολύ επώδυνα για άλλη μία φορά.
<P>
Αυτό σημαίνει ότι όλα τα κονδύλια πρέπει να αξιοποιηθούν με τέτοιο τρόπο, ώστε να εγγυώνται την ασφάλεια, την πρόληψη και τη βιωσιμότητα, και σε αυτό πρέπει να δοθεί ιδιαίτερη προσοχή.
<SPEAKER ID="071" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα ήθελα, καταρχάς, να εκφράσω την αλληλεγγύη και τα συλλυπητήριά μου στη Γαλλία και την Πορτογαλία, ιδίως στις περιοχές La Rochelle και Μαδέρα· δεύτερον, επιτρέψτε μου να εκφράσω την αλληλεγγύη μου προς τη δική μου χώρα, ιδίως την Ανδαλουσία και τα Κανάρια Νησιά, που επλήγησαν από αυτές τις σφοδρές καταιγίδες. Ωστόσο, πρέπει να προβώ σε αυστηρή κριτική του Ταμείου Αλληλεγγύης της Ευρωπαϊκής Ένωσης.
<P>
Το Ταμείο Αλληλεγγύης είναι απαρχαιωμένο και δεν έχει συνυπολογίσει το ψήφισμα του Κοινοβουλίου του 2006. Δεν έχει πλέον καμία απολύτως αξία. Τα δεδομένα ποσά -0,6% του ΑΕγχΠ και 3 δισ. ευρώ- δεν αντιστοιχούν στις απαιτήσεις αυτής της κατάστασης, καθώς δεν πρόκειται πλέον απλώς για έκτακτη ανάγκη αλλά για προσπάθεια ανοικοδόμησης. Έχουμε εμπιστοσύνη στην ισπανική Προεδρία και, συνεπώς, την καλούμε να δώσει την αναγκαία ώθηση στη μεταρρύθμιση του Ταμείου Αλληλεγγύης.
<SPEAKER ID="072" NAME="Nuno Teixeira" AFFILIATION="PPE">
(PT) Κύριε Πρόεδρε, καταρχάς, θα ήθελα να εκφράσω τα πιο θερμά μου συλλυπητήρια σε όλες τις οικογένειες των θυμάτων της καταιγίδας Xynthia, ιδίως στη Γαλλία και την Ισπανία. Κανείς δεν θα περίμενε ότι, μόλις μία εβδομάδα μετά από ό,τι συνέβη στη Μαδέρα, η καταιγίδα αυτή θα έπληττε τις ακτές της Γαλλίας, της Ισπανίας και, ιδίως, τα Κανάρια Νησιά με τόση σφοδρότητα.
<P>
Το περασμένο Σάββατο, είχα την ευκαιρία να συνοδεύσω τον κ. Hahn, ο οποίος επισκέφθηκε τις πιο σφοδρά πληγείσες περιοχές της Μαδέρας και διαπίστωσε προσωπικά το μέγεθος της σημειωθείσας καταστροφής επιτόπου. Αύριο, ο Πρόεδρος της Επιτροπής, κ. Barroso, θα πράξει το ίδιο. Το ότι το πράττουν αυτό και γίνονται αυτόπτες μάρτυρες του μεγέθους της καταστροφής, τους καθιστά σημαντικούς μάρτυρες των γεγονότων και επικεντρώνει την προσοχή των ανθρώπων σε αυτό που είναι το πιο σημαντικό τώρα: επείγουσα ενίσχυση.
<P>
Είναι σημαντικό να μπορέσει το Κοινοβούλιο να δεσμευθεί ότι θα εργαστεί τάχιστα για την αναθεώρηση της διάρθρωσης του Ταμείου Αλληλεγγύης, ότι θα το απλοποιήσει και ότι θα αποστείλει ταχύτερα την ενίσχυση, ώστε να παράσχουμε τάχιστα ανακούφιση στους ανθρώπους από τους οποίους δεν μπορούμε να ζητήσουμε περισσότερο χρόνο.
<SPEAKER ID="073" NAME="Petru Constantin Luhan" AFFILIATION="PPE">
(RO) Χαιρετίζω την πρωτοβουλία στήριξης του ψηφίσματος του Ευρωπαϊκού Κοινοβουλίου σχετικά με τη μεγάλη φυσική καταστροφή στην αυτόνομη περιφέρεια της Μαδέρας και τις συνέπειες της καταιγίδας Xynthia στην Ευρώπη. Επιτρέψτε μου να εκφράσω τα συλλυπητήριά μου σε όσους επλήγησαν και την εκτίμησή μου σε όλους όσοι βοήθησαν στην υλοποίηση της παρέμβασης μετά από αυτές τις καταστροφές.
<P>
Θεωρώ ότι στις ευρωπαϊκές περιφέρειες πρέπει να δοθεί πολύ μεγαλύτερη χρηματοδοτική ενίσχυση, η οποία θα συμβάλει στην εφαρμογή των μέτρων πρόληψης τέτοιων καταστροφών. " Ευρωπαϊκή Ένωση μπορεί να προβεί σε βελτιώσεις και να αναπτύξει περίπλοκα συστήματα ανάλυσης των αιτιών των καταστροφών, προκειμένου να επινοήσει τα αποτελεσματικότερα μέτρα πρόληψής τους. Θεωρώ ότι μέτρα που στοχεύουν ειδικά σε αυτό μπορούν να περιληφθούν για κάθε μακροπεριφέρεια της Ευρώπης. Σκέπτομαι συγκεκριμένα, μολονότι δεν υπάρχει ειδική αναφορά στο εν λόγω ψήφισμα, την ευρωπαϊκή στρατηγική για τον Δούναβη, δεδομένου ότι ο ποταμός αυτός προκάλεσε φυσικές καταστροφές στο πρόσφατο παρελθόν, το 2002 και το 2004.
<P>
Επιπλέον, η συμπληρωματική χρήση όλων των διαθέσιμων πόρων με τον πλέον προσβάσιμο δυνατό τρόπο θα διευκολύνει την εδραίωση της οικονομικής, κοινωνικής και εδαφικής συνοχής, παρέχοντας μια πλατφόρμα για δράσεις αλληλεγγύης σε περίπτωση τέτοιων καταστροφών.
<P>
Σας ευχαριστώ.
<SPEAKER ID="074" NAME="Janez Potočnik">
Μέλος της Επιτροπής. - (EN) Κύριε Πρόεδρε, κατάγομαι από ένα μικρό χωριό, 500 περίπου κατοίκων, που επλήγη σφοδρά από πλημμύρες μόλις πριν από δύο χρόνια. Ήταν πραγματικό θαύμα -ή, εάν προτιμάτε, τύχη- το γεγονός ότι δεν υπήρξαν ανθρώπινα θύματα. Εκείνη την περίοδο, ωφεληθήκαμε πολύ από το ίδιο Ταμείο Αλληλεγγύης για το οποίο συζητάμε σήμερα. Κατανοώ απόλυτα τα αισθήματα των ανθρώπων της περιοχής. Αναζητούν επίσης αλληλεγγύη από όλες τις χώρες της Ευρωπαϊκής Ένωσης - αλληλεγγύη η οποία είναι άμεση και αποτελεσματική.
<P>
Γι' αυτό θεωρώ ότι είναι υψίστης σημασίας να εστιαστούμε στον κανονισμό για το Ταμείο Αλληλεγγύης. Όπως γνωρίζετε, η πρόταση της Επιτροπής για τροποποίηση του κανονισμού για το Ταμείο Αλληλεγγύης της Ευρωπαϊκής Ένωσης χρονολογείται ήδη από το 2005. " εν λόγω πρόταση αφορά κυρίως την επέκταση του ταμείου σε καταστροφές πέρα από τις φυσικές καταστροφές. Ωστόσο, περιέχει επίσης στοιχεία που θα μπορούσαν να είναι ουσιώδη και για την περίπτωση της καταιγίδας Xynthia - πρόταση μείωσης των κατώτατων ορίων και δυνατότητα προκαταβολής της αναμενόμενης ενίσχυσης.
<P>
Υπάρχουν ενδείξεις τελευταία από διάφορα κράτη μέλη -περιλαμβανομένης της Γαλλίας- ότι μπορεί να επανεξετάσουν την αρνητική θέση τους. Από κοινού με το Κοινοβούλιο, η Επιτροπή σκοπεύει να αναλάβει νέα πρωτοβουλία πολύ σύντομα έναντι του Συμβουλίου και της ισπανικής Προεδρίας του, προκειμένου να αποδεσμεύσει τον φάκελο.
<P>
Συμφωνώ επίσης με την παρατήρηση ότι θα πρέπει να καταβάλουμε κάθε προσπάθεια, προκειμένου να είμαστε καλύτερα προετοιμασμένοι. " συχνότητα εμφάνισης και η ένταση των καταστροφικών γεγονότων αυξάνονται σαφώς, και αυτό είναι ανησυχητικό. Συνεπώς, θεωρώ ότι το να είμαστε καλύτερα προετοιμασμένοι είναι υψίστης σημασίας. Στο πλαίσιο αυτό, το Ταμείο Συνοχής και τα διαρθρωτικά ταμεία πρέπει να διαδραματίσουν επίσης τον ρόλο τους. Υπάρχουν και άλλες δυνατότητες που μπορούν να διερευνηθούν. Αναφέρθηκα ήδη στο Ταμείο Συνοχής και στα διαρθρωτικά ταμεία. Επίσης, το Ταμείο Αγροτικής Ανάπτυξης μπορεί να επαναπροσανατολιστεί, αλλά, φυσικά, μόνο κατόπιν αιτήματος των κρατών μελών.
<P>
Θα ήθελα να σας ευχαριστήσω για τη στήριξή σας και επίσης θα ήθελα να σας ευχαριστήσω εξ ονόματος του συναδέλφου μου, Johannes Hahn, ο οποίος είναι αρμόδιος σε αυτόν τον τομέα.
<SPEAKER ID="075" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="076" NAME="Alain Cadec  " LANGUAGE="FR">
Στις 27 και 28 Φεβρουαρίου, η σφοδρή καταιγίδα Xynthia κατέστρεψε αρκετές γαλλικές περιφέρειες. Αφαίρεσε 53 ζωές και προκάλεσε τεράστιες υλικές ζημιές, μεταξύ άλλων, ειδικότερα, σοβαρές πλημμύρες. Μετά την καταστροφή στη Μαδέρα, η Ευρώπη επλήγη και πάλι. " περιφέρειά μου, η Βρετάνη, επλήγη σφοδρότατα, και κατάσταση φυσικής καταστροφής έχει κηρυχθεί σε τρεις νομούς, όπως επίσης στις περιφέρειες Poitou-Charentes και Pays de la Loire. Θα ήθελα να εκφράσω την πλήρη αλληλεγγύη μου προς τις πληγείσες οικογένειες και τα θύματα της καταστροφής. " Ευρωπαϊκή Ένωση στο σύνολό της πρέπει να δείξει την ανταπόκριση και την αλληλεγγύη της μέσω δέσμης χρηματοδοτικής ενίσχυσης και να στηρίξει μέτρα που στοχεύουν στην ανοικοδόμηση. Ο κ. Béchu ζητεί μαζί μου ενίσχυση έκτακτης ανάγκης. Σήμερα, οι χρηματοδοτικοί πόροι του Ταμείου Αλληλεγγύης φαίνεται δύσκολο να αξιοποιηθούν. Πρέπει να αναγνωριστεί ότι το Κοινοβούλιο ζητεί αποτελεσματικότερη και ταχύτερη χρήση του Ταμείου Αλληλεγγύης της ΕΕ από το 2005. " Επιτροπή και το Συμβούλιο πρέπει να διευκολύνουν την άμεση κινητοποίηση του εν λόγω ταμείου για τις πληγείσες περιφέρειες. Αυτή η καταστροφή δείχνει ότι η έκθεση Barnier σχετικά με τη δημιουργία ευρωπαϊκής δύναμης πολιτικής προστασίας -EuropeAid- είναι απόλυτα ουσιώδης και θα μας επιτρέψει να ανταποκριθούμε καλύτερα στις καταστροφές.
<SPEAKER ID="077" NAME="Diogo Feio  " LANGUAGE="PT">
Τις τελευταίες εβδομάδες, δύο φυσικές καταστροφές τραγικών διαστάσεων έπληξαν την Ευρώπη και τα κράτη μέλη της, αφήνοντας στο πέρασμά τους θάνατο και καταστροφή και προκαλώντας ζημίες ύψους δεκάδων χιλιάδων ευρώ.
<P>
Δεν θα ξεχάσουμε τις δραματικές εικόνες από τη Μαδέρα στα τέλη Φεβρουαρίου -τις οποίες παρακολούθησα με μεγάλη θλίψη, καθώς η τραγωδία έπληξε ένα νησί που γνωρίζω καλά- ή τις δραματικές αναφορές στο πέρασμα της καταιγίδας Xynthia από διάφορες περιοχές της Ευρώπης.
<P>
Στην περίπτωση αυτή, εκφράζω τις ειλικρινείς ανησυχίες μου για όλους όσοι επλήγησαν από αυτές τις τραγικές καταστροφές, αλλά και καλώ μετ' επιτάσεως την Επιτροπή να ενεργήσει τάχιστα στην προσπάθεια ανακούφισης των πιο σφοδρά πληγεισών περιφερειών. Αυτό πρέπει να γίνει όχι μόνο με την κινητοποίηση του Ταμείου Αλληλεγγύης της Ευρωπαϊκής Ένωσης όσο το δυνατόν πιο άμεσα και ευέλικτα και με τη μεγαλύτερη δυνατή χρηματοδότηση, αλλά και με την αξιοποίηση όλων των μέσων και μηχανισμών που διατίθενται από το Ταμείο Συνοχής για τη συνδρομή των πληγεισών περιφερειών στην υπέρβαση αυτής της φοβερής τραγωδίας.
<P>
Θα ήθελα επίσης, με την ευκαιρία, να εκφράσω την αλληλεγγύη μου προς όλες τις προσπάθειες που καταβάλλουν οι τοπικές αρχές και οι κάτοικοι της Μαδέρας.
<SPEAKER ID="078" NAME="Veronica Lope Fontagné  " LANGUAGE="ES">
Κύριε Πρόεδρε, κυρίες και κύριοι, δυστυχώς, για άλλη μία φορά ερχόμαστε αντιμέτωποι με αυτό το θλιβερό και τώρα πια σύνηθες θέμα. Θα ήθελα να εκφράσω τον σεβασμό και την ευγνωμοσύνη μου προς όλους τους επαγγελματίες και εθελοντές οι οποίοι συνέβαλαν στην προσπάθεια διάσωσης και ανοικοδόμησης στις πληγείσες περιοχές, και θα ήθελα να εκφράσω ιδιαίτερα τα συλλυπητήριά μου προς τις οικογένειες των θυμάτων. Πρέπει να παράσχουμε βοήθεια στα θύματα και να προετοιμάσουμε το έδαφος, ώστε οι πληγείσες περιοχές να ανακάμψουν σύντομα. Πρέπει επίσης να συνεχίσουμε το εντατικό έργο στον τομέα της πρόληψης. Τέλος, και πρωτίστως, θα ήθελα να καλέσω την ισπανική κυβέρνηση να αξιοποιήσει την Προεδρία της Ευρωπαϊκής Ένωσης, την οποία ασκεί επί του παρόντος, προκειμένου να δώσει την αναγκαία ώθηση στην τροποποίηση του ισχύοντος κανονισμού για το Ταμείο Αλληλεγγύης της Ευρωπαϊκής Ένωσης -αίτημα που έχει ήδη διατυπώσει το Ευρωπαϊκό Κοινοβούλιο σε διάφορες περιστάσεις- προκειμένου να επιτευχθεί πιο γρήγορη, ευέλικτη και αποτελεσματική πρόσβαση σε αυτό.
<SPEAKER ID="079" NAME="Iosif Matula  " AFFILIATION="PPE">
γραπτώς. - (RO) " συχνότητα εμφάνισης παγκόσμιων φυσικών καταστροφών είναι ανησυχητική. Μπορούμε να διαπιστώσουμε σήμερα τις επιπτώσεις των ανεύθυνων πράξεών μας κατά το παρελθόν, καθώς αντιμετωπίζουμε μία νέα πρόκληση: την καταπολέμηση των επιπτώσεων της κλιματικής αλλαγής.
<P>
Είναι αυτονόητο ότι το κόστος των επιχειρήσεων ανοικοδόμησης των περιοχών που επλήγησαν από φυσικές καταστροφές είναι ασύγκριτα υψηλότερο σε σχέση με τις προσπάθειες που απαιτούνται για πρόληψη. Σε επίπεδο ΕΕ, διαθέτουμε μέσα για την αντιμετώπιση τέτοιων καταστάσεων, τα οποία συμπληρώνουν τα σχέδια που υλοποιούνται από τις περιφέρειες. Για παράδειγμα, στη δυτική περιφέρεια της Ρουμανίας, την οποία εκπροσωπώ, προωθείται σχέδιο για τη βελτίωση των ικανοτήτων και της ποιότητας του συστήματος παρέμβασης που εφαρμόζεται σε καταστάσεις έκτακτης ανάγκης. Τα διαθέσιμα χρηματοδοτικά μέσα, περιλαμβανομένων των διαρθρωτικών ταμείων και του Ταμείου Συνοχής, καθώς και του Ταμείου Αγροτικής Ανάπτυξης, πρέπει να αναθεωρηθούν, ώστε να παρέχουν μεγαλύτερη ευελιξία σε καταστάσεις έκτακτης ανάγκης.
<P>
Όσον αφορά το Ταμείο Αλληλεγγύης, η μείωση του κατώτατου ορίου για την κινητοποίηση του ταμείου και η δυνατότητα προκαταβολής των σχετικών ποσών θα επιτάχυναν τις προσπάθειες παρέμβασης και ανοικοδόμησης και θα τις καθιστούσαν αποτελεσματικότερες.
<P>
Τελευταία αλλά εξίσου σημαντική παρατήρηση: θα χρειαστεί να δώσουμε τη δέουσα προσοχή σε μία παλαιότερη πρωτοβουλία, δηλαδή τη δύναμη ταχείας αντίδρασης, η οποία θα καλύψει όλη την επικράτεια της Ευρωπαϊκής Ένωσης, καθώς τα φυσικά φαινόμενα πλήττουν γειτονικές περιφέρειες, και αυτό δημιουργεί τις προϋποθέσεις για αλληλεγγύη και διασυνοριακή δράση.
<SPEAKER ID="998" NAME="Maria do Céu Patrão Neves" AFFILIATION="PPE">
γραπτώς. - (PT) Θα ήθελα να συμμετάσχω και εγώ στις πολλές εκφράσεις συλλυπητηρίων για τα θύματα της χειμαρρώδους καταιγίδας που κατέστρεψε τη Μαδέρα στις 20 Φεβρουαρίου, καθώς και στις εκφράσεις αλληλεγγύης προς όλους όσοι υποφέρουν και θλίβονται για την απώλεια της οικογένειας, των φίλων και της περιουσίας τους. Θα ήθελα επίσης να τονίσω τη συνεχή ανάγκη για εδραίωση της ικανότητας της Ευρωπαϊκής Ένωσης να παρέχει βοήθεια σε πληθυσμούς που πλήττονται από φυσικές καταστροφές. Χάνοντας την προσωπική τους περιουσία όπως τα σπίτια, τα μέσα διαβίωσης και τις θέσεις εργασίας τους, οι πληθυσμοί αυτοί θα μπορούσαν να περιέλθουν σε απελπιστική κατάσταση. Σε αυτές τις περιπτώσεις, η κοινωνική δικαιοσύνη επιτυγχάνεται μόνο με αλληλεγγύη, χωρίς να ξεχνάμε ότι το σύνολο της κοινωνίας ωφελείται από κάθε πολίτη ο οποίος έχει αξιοπρεπείς συνθήκες διαβίωσης. Συνεπώς, δεν είναι υπερβολικό να εμμένουμε στην ανάγκη διεύρυνσης του Ταμείου Αλληλεγγύης της Ευρωπαϊκής Ένωσης και ενίσχυσης της ευελιξίας του. Στο πλαίσιο αυτό, θα ήθελα να δηλώσω την αμέριστη στήριξή μου για το ψήφισμα σχετικά με τη Μαδέρα το οποίο εγκρίθηκε σήμερα από το Ευρωπαϊκό Κοινοβούλιο.
<SPEAKER ID="080" NAME="Richard Seeber  " AFFILIATION="PPE">
γραπτώς. - (DE) Οι πρόσφατες καταιγίδες στη Μαδέρα και τμήματα της Ισπανίας και της Γαλλίας πήραν πένθιμη τροπή, με πάνω από 40 θανάτους στη Μαδέρα, άλλους 60 στη Γαλλία, αναρίθμητους αγνοούμενους και εκτενείς υλικές ζημιές. " διαχείριση φυσικών καταστροφών είναι μία ευκαιρία να αποδείξει η Ευρώπη την προστιθέμενη αξία της. Απαιτείται άμεση και απλή συνεργασία μεταξύ των ευρωπαίων εταίρων, προκειμένου να αντιμετωπιστούν οι δραματικές επιπτώσεις της καταιγίδας Xynthia και οι καταστροφικές χειμαρρώδεις βροχές. Το Ταμείο Αλληλεγγύης και άλλα κοινοτικά χρηματοδοτικά μέσα μπορούν τουλάχιστον να καταστήσουν δυνατή την ταχύτερη αντιμετώπιση της οικονομικής ζημίας της καταστροφής. Ωστόσο, η οργάνωση της πρόληψης καταστροφών πρέπει να παραμένει πάντοτε στην αρμοδιότητα των κρατών μελών, τα οποία είναι τα πλέον ικανά να αντιμετωπίσουν τις συνθήκες στο έδαφός τους και έτσι να αντιδράσουν το ταχύτερο δυνατό σε καταστάσεις έκτακτης ανάγκης. Προκειμένου να αποτρέψει καταστροφές από μελλοντικές καταιγίδες, η Επιτροπή θα πρέπει να στηρίξει τις προσπάθειες των κρατών μελών να εκπονήσουν αποτελεσματικά σχέδια έκτακτης ανάγκης και πίνακες κινδύνων. Με την εξέλιξη της κλιματικής αλλαγής και τη διαταραχή των υδρολογικών κύκλων που αυτή έχει ως αποτέλεσμα, δεν θα είναι δυνατό να αποκρούσουμε πλήρως ακόμα σφοδρότερες καταιγίδες στο μέλλον. Ωστόσο, οι ζημίες που προκαλούν αυτές οι καταιγίδες μπορούν ασφαλώς να περιοριστούν με καλύτερο εκ των προτέρων σχεδιασμό.
<SPEAKER ID="997" NAME="Dominique Vlasto  " LANGUAGE="FR">
" καταιγίδα Xynthia αποτελεί μία ακόμη τραγική και οδυνηρή ένδειξη των κλιματικών διαταραχών που αυξάνουν την ένταση και τη συχνότητα εμφάνισης των, κατά τα άλλα, φυσικών φαινομένων. Σήμερα, η Ευρωπαϊκή Ένωση αντιμετωπίζει, δυστυχώς, πολύ συχνά τέτοιες φυσικές καταστροφές για να αρκεστεί στις υφιστάμενες πολιτικές της, και θεωρώ ότι θα πρέπει να ενισχύσει τρεις τομείς παρέμβασης, προκειμένου να προστατεύσει αποτελεσματικότερα τους πολίτες της: πρόληψη, η οποία θίγεται στη Λευκή βίβλο για την προσαρμογή στην αλλαγή του κλίματος του 2009, για την οποία ήμουν συντάκτρια γνωμοδότησης, και η οποία τονίζει ειδικά την ευάλωτη φύση των παράκτιων και των ορεινών περιοχών· ταχεία παρέμβαση, με τη δημιουργία επιτέλους αυτής της ευρωπαϊκής δύναμης πολιτικής προστασίας, για την οποία δεν κάνουμε τίποτε άλλο από το να συζητάμε, και η οποία χρειάζεται μόνο μία πρόταση για να γίνει πραγματικότητα· και αποκατάσταση, με το να καταστεί δυνατή η επείγουσα κινητοποίηση των διαρθρωτικών ταμείων -εάν χρειαστεί, εκτός του περιφερειακού πλαισίου των σχεδιαζόμενων τομέων παρέμβασης- και του Ταμείου Αλληλεγγύης, ο κανονισμός για το οποίο πρέπει να τροποποιηθεί, ώστε να επισπευστεί και να απλοποιηθεί η κινητοποίησή του. Είναι σαφές, λοιπόν, ότι στηρίζω το εν λόγω ψήφισμα, αλλά λυπάμαι διότι το Κοινοβούλιο υποχρεώνεται για άλλη μία φορά να ζητήσει μέτρα τα οποία θα μπορούσαν να έχουν προταθεί κατόπιν μίας από τις πολυάριθμες φυσικές καταστροφές που βύθισαν την Ευρώπη στο πένθος τα τελευταία χρόνια.

<CHAPTER ID="016">
Συλλογική διασυνοριακή διαχείριση των δικαιωμάτων πνευματικής ιδιοκτησίας (συζήτηση)
<SPEAKER ID="433" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή με θέμα τη συνέχεια που δόθηκε στο ψήφισμα του ΕΚ σχετικά τη συλλογική διασυνοριακή διαχείριση των δικαιωμάτων πνευματικής ιδιοκτησίας (έκθεση Léνai, Α6-0053/2007), του Giuseppe Gargani, εξ ονόματος της Επιτροπής Νομικών Θεμάτων - B6-0381/2007).
<SPEAKER ID="434" NAME="Cristian Dumitrescu  " AFFILIATION="PSE">
συντάκτης. - (FR) Κύριε Πρόεδρε, κυρίες και κύριοι, στη συνεδρίαση της Ολομέλειας στις 13 Μαρτίου 2008, το Κοινοβούλιο ενέκρινε ψήφισμα σχετικά με τη σύσταση της Επιτροπής της 18ης Οκτωβρίου 2005 για τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές μουσικές υπηρεσίες.
<P>
Στο ψήφισμα αυτό, το Κοινοβούλιο απηύθυνε έκκληση προς την Επιτροπή να καταστήσει σαφές ότι η σύσταση του 2005 ισχύει αποκλειστικά για τις επιγραμμικές πωλήσεις μουσικών ηχογραφήσεων και να υποβάλει το συντομότερο δυνατόν - και κατόπιν στενών διαβουλεύσεων με τα ενδιαφερόμενα μέρη - πρόταση για τη θέσπιση ευέλικτης οδηγίας πλαισίου που θα εγκριθεί από το Κοινοβούλιο και το Συμβούλιο με τη διαδικασία της συναπόφασης, με στόχο τη ρύθμιση της συλλογικής διαχείρισης των δικαιωμάτων πνευματικής ιδιοκτησίας και των συγγενικών δικαιωμάτων σε ό,τι αφορά τις διασυνοριακές, επιγραμμικές υπηρεσίες της μουσικής βιομηχανίας, λαμβάνοντας παράλληλα υπόψη τα ιδιαίτερα χαρακτηριστικά της ψηφιακής εποχής και προστατεύοντας την ευρωπαϊκή πολιτιστική πολυμορφία.
<P>
Ακόμα, το Κοινοβούλιο υπογράμμισε ότι η προτεινόμενη οδηγία δεν θα πρέπει κατ' ουδένα τρόπο να υπονομεύει την ανταγωνιστικότητα των δημιουργικών επιχειρήσεων, την αποτελεσματικότητα των υπηρεσιών που παρέχονται από τους συλλογικούς διαχειριστές δικαιωμάτων (ΣΔΔ) ή την ανταγωνιστικότητα των επιχειρήσεων που κάνουν χρήση των δικαιωμάτων - ιδίως των μικρών δικαιούχων και χρηστών - και ότι πρέπει, αφετέρου, να διασφαλίζει υψηλό βαθμό προστασίας και ίση μεταχείριση των δικαιούχων, να διασφαλίζει, ότι οι νομικές διατάξεις έχουν πραγματικό, σημαντικό και επαρκή αντίκτυπο. στην αποτελεσματική προστασία όλων των κατηγοριών δικαιούχων, οι οποίες πρέπει να υπόκεινται σε τακτική αξιολόγηση και, εφόσον κριθεί απαραίτητο, σε αναθεώρηση, να επισημαίνει τη χρήση εναλλακτικής επίλυσης των διαφορών, να προβλέπει τη δημοκρατική, διαφανή και υποκείμενη σε έλεγχο διακυβέρνηση των ΣΔΔ, να προωθεί τη δημιουργικότητα και την πολιτιστική πολυμορφία, να επιτρέπει μόνο τον δίκαιο και ελεγχόμενο ανταγωνισμό, χωρίς εδαφικούς περιορισμούς, αλλά με τα απαραίτητα και κατάλληλα ποιοτικά κριτήρια, να λαμβάνει υπόψη τα συμφέροντα των χρηστών και της αγοράς, να ανταποκρίνεται ικανοποιητικά στις μελλοντικές ανάγκες μιας επιγραμμικής αγοράς και να προάγει την ανάπτυξη νόμιμων επιγραμμικών μουσικών υπηρεσιών.
<P>
Σήμερα, το Ευρωπαϊκό Κοινοβούλιο ερωτά την Επιτροπή σε ποιες ενέργειες προέβη για την ικανοποίηση των προσδοκιών που εμπεριέχει το ψήφισμα αυτό.
<SPEAKER ID="435" NAME="Joe Borg">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω το Ευρωπαϊκό Κοινοβούλιο για το ενδιαφέρον του για τη διασυνοριακή διαχείριση των μουσικών δικαιωμάτων και τη σύσταση του 2005 για την επιγραμμική μουσική. " σύσταση της Επιτροπής του έτους 2005 για την επιγραμμική μουσική έχει ως στόχο να επιτρέψει στη μουσική αγορά της Ευρώπης να αναπτυχθεί στο ψηφιακό περιβάλλον. Στοχεύει στη δημιουργία ενός πλαισίου μέσα από το οποίο θα αναδυθεί το καλύτερο νέο πρότυπο επιγραμμικής χορήγησης αδειών με συμφωνία μεταξύ των παραγόντων της αγοράς. Αυτό θα δώσει τη δυνατότητα σε δημιουργούς, συνθέτες και μουσικούς εκδότες να έχουν ένα δίκαιο μερίδιο από τη διανομή των επιγραμμικών τους έργων.
<P>
" σύσταση δεν επιβάλλει ένα συγκεκριμένο κοινοτικό πρότυπο αδειοδότησης και αφήνει την εφαρμογή των αρχών της στην αγορά. Ακριβώς δύο χρόνια μετά την έγκριση της σύστασης, η Επιτροπή αξιολογεί την ανάπτυξη των πρακτικών επιγραμμικής χορήγησης αδειών στον μουσικό κλάδο στην Ευρώπη. Παράγοντες κλήθηκαν να σχολιάσουν τις τάσεις επιγραμμικής χορήγησης αδειών που εμφανίστηκαν μέχρι την 1η Ιουλίου 2007. " Επιτροπή έλαβε 88 απαντήσεις από ενδιαφερομένους όπως εταιρείες συλλογικής διαχείρισης, δημιουργούς και χρήστες μουσικής σε κράτη μέλη. " διαδικασία επεξεργασίας των απαντήσεων είναι ακόμα εν εξελίξει. " Επιτροπή θα αξιολογήσει περαιτέρω πολιτικά βήματα για την επιγραμμική λειτουργία των εταιρειών συλλογικής διαχείρισης μόνο μετά από συστηματική εξέταση. Οι απαντήσεις που αναλύθηκαν μέχρι τώρα δείχνουν ότι οι περισσότεροι παράγοντες δεν θεωρούν αναγκαία μια οδηγία πλαίσιο και προτιμούν λύσεις βασισμένες στην αγορά από την κανονιστική παρέμβαση.
<P>
Ως προς το ερώτημα εάν η σύσταση του 2005 περιορίζεται στις επιγραμμικές πωλήσεις ορισμένων ηχογραφήσεων, η Επιτροπή θα ήθελε να υπογραμμίσει ότι οι αρχές της διαφάνειας και της διαχείρισης που περιλαμβάνει η σύσταση δεν πρέπει να περιορίζονται στις επιγραμμικές πωλήσεις μουσικής αλλά να εφαρμόζονται σε όλες τις δραστηριότητες των εταιρειών συλλογικής διαχείρισης.
<P>
Συνοψίζοντας, η νομοθεσία υπέρ ενός συγκεκριμένου προτύπου αδειοδότησης θα φαινόταν πρόωρη όσο η επιγραμμική μουσική αγορά είναι ακόμα υπό διαμόρφωση. " Επιτροπή θα παρακολουθεί τις εξελίξεις και θα ενημερώνει το Κοινοβούλιο και το Συμβούλιο όπως προβλέπει η σύσταση. Κάθε συνέχεια, εφόσον είναι αναγκαία, θα δοθεί σε στενό συντονισμό με το Ευρωπαϊκό Κοινοβούλιο και το Συμβούλιο.
<SPEAKER ID="436" NAME="Μανώλης Μαυρομμάτης">
εξ ονόματος της Ομάδας PPE-DE. - Κύριε Πρόεδρε, το Ευρωπαϊκό Κοινοβούλιο ενέκρινε στις 13 Μαρτίου 2007 ψήφισμα σχετικά με τη συλλογική διασυνοριακή διαχείριση των δικαιωμάτων πνευματικής ιδιοκτησίας.
<P>
Στο ψήφισμά του το Κοινοβούλιο καλούσε την Επιτροπή να παρουσιάσει όσο το δυνατόν ταχύτερα πρόταση για οδηγία πλαίσιο με σκοπό τη ρύθμιση της συλλογικής διασυνοριακής διαχείρισης των δικαιωμάτων πνευματικής ιδιοκτησίας και των συγγενικών δικαιωμάτων πνευματικής ιδιοκτησίας για τις νόμιμες επιγραμμικές μουσικές υπηρεσίες. Καλούσε επίσης την Επιτροπή να καταστήσει σαφές ότι η σύσταση του 2005 στον τομέα αυτό ισχύει αποκλειστικά για τις επιγραμμικές πωλήσεις μουσικών ηχογραφήσεων.
<P>
Μπορεί η Επιτροπή να ενημερώσει το Κοινοβούλιο για τα μέτρα τα οποία έχει λάβει μέχρι σήμερα για να ανταποκριθεί στα αιτήματα του Κοινοβουλίου;
<P>
Μπορεί η Επιτροπή να ενημερώσει το Κοινοβούλιο αν βρίσκεται στις ίδιες κατευθυντήριες γραμμές και οδηγίες του Προέδρου Barroso για μια ενωμένη, δημοκρατική και με μεγάλους ρυθμούς ανάπτυξης της ενωμένης Ευρώπης; Πότε η Επιτροπή θα σεβαστεί τους κανόνες λειτουργίας του Κοινοβουλίου και αυτά που ψηφίζει η πλειοψηφία των 785 εκπροσώπων του;
<P>
Το ψήφισμα της 13ης Μαρτίου αντανακλά μια σαφή θέση του Ευρωπαϊκού Κοινοβουλίου σχετικά με τη διασυνοριακή συλλογική διαχείριση των πνευματικών δικαιωμάτων. " σύσταση της Επιτροπής αποτέλεσε το πρώτο βήμα προς μια μελλοντική σύγκλιση των διαφορετικών πρακτικών στα 27 κράτη μέλη. Και εγώ, εκ μέρους της Επιτροπής Πολιτισμού, παρουσίασα στη γνωμοδότησή μου προς την αρμόδια επιτροπή τη σημασία της εξασφάλισης ίσης μεταχείρισης όλων των δικαιούχων, είτε πρόκειται για συγγραφείς, για συνθέτες, για εκδότες, για παραγωγούς δίσκων, για εκτελεστές.
<P>
Με άλλα λόγια, το θέμα αφορά εκατομμύρια δικαιούχους δικαιωμάτων σε όλη την Ευρώπη. Το σημερινό καθεστώς όσον αφορά τις on line υπηρεσίες θεωρείται ότι δεν είναι επαρκώς αποτελεσματικό, ούτε για τους χρήστες δικαιωμάτων, ούτε για τους δικαιούχους δικαιωμάτων. Έτσι όλοι μας εργαστήκαμε για να παρουσιάσουμε στην Επιτροπή και στο Συμβούλιο τις προτάσεις που θεωρούμε ότι θα έφερναν μια αλλαγή προς το καλύτερο στη συλλογική διαχείριση των πνευματικών δικαιωμάτων.
<P>
" στενή συνεργασία μεταξύ των διαχειριστών δικαιωμάτων πρέπει να διατηρηθεί προς όφελος όλων των πλευρών. Το μεγαλύτερο πρόβλημα της μουσικής βιομηχανίας σήμερα παραμένει η πειρατεία. Τρεις από τους λόγους που βοηθούν στην ανάπτυξη της πειρατείας διεθνώς είναι: πρώτον, οι τεχνολογικές ευκολίες για χαμηλό κόστος παράνομης αντιγραφής· δεύτερον, οι δυσμενείς οικονομικές συνθήκες και τρίτον, η διάδοση του διαδικτύου.
<P>
Όλοι θα πρέπει να λάβουμε υπόψη ότι η ανάπτυξη της μουσικής πειρατείας επηρεάζει περισσότερο τις μικρές χώρες, όπου η μουσική βιομηχανία έχει κυρίως τοπικό και περιφερειακό χαρακτήρα. Πιο συγκεκριμένα, η πειρατεία επιφέρει συρρίκνωση της νόμιμης αγοράς μουσικής, έχει σαν αποτέλεσμα την πτώση των νομίμων πωλήσεων και επομένως επηρεάζει τη βιωσιμότητα της εθνικής δισκογραφίας.
<P>
Επιφέρει, βεβαίως, απώλειες από πνευματικά δικαιώματα για τους συνθέτες και τους στιχουργούς αλλά και απώλειες στο κράτος από φόρους -είτε εισοδήματος, είτε φόρου προστιθέμενης αξίας. Επομένως, η καταπολέμηση της πειρατείας θα πρέπει να περιλαμβάνεται μεταξύ των πρώτων στόχων της Επιτροπής στο ενδεχόμενο νομοθετικής πρότασης για το θέμα της συλλογικής διαχείρισης των πνευματικών δικαιωμάτων.
<P>
Θα ήθελα λοιπόν να καλέσω και εγώ με τη σειρά μου την Επιτροπή να λάβει το συντομότερο μέτρα για να ανταποκριθεί στα αιτήματα του Κοινοβουλίου και να παρουσιάσει πρόταση για οδηγία πλαίσιο με σκοπό τη ρύθμιση της συλλογικής διασυνοριακής διαχείρισης των δικαιωμάτων πνευματικής ιδιοκτησίας.
<P>
Τέλος, όπως αναφέρω πάντα, η μουσική δεν είναι εμπόρευμα και είναι χρέος όλων μας να προστατεύσουμε και να ενισχύσουμε τη δημιουργικότητα στην Ευρώπη. Μια οδηγία που θα έλθει πιθανότατα το 2010, είναι καταστροφή για εκατομμύρια δημιουργούς στην Ευρωπαϊκή Ένωση.
<SPEAKER ID="437" NAME="Katalin Lévai">
εξ ονόματος της Ομάδας PSE. - (HU) Σας ευχαριστώ πολύ. Θα ήθελα να υπογραμμίσω ότι πρόκειται για έναν τομέα εξαιρετικής σημασίας εφόσον τα εισοδήματα από αγαθά και υπηρεσίες που προστατεύονται από δικαιώματα πνευματικής ιδιοκτησίας και συγγενή δικαιώματα αφορούν το 5%-7% του ΑΕγχΠ της Ευρωπαϊκής Ένωσης. Αυτό δείχνει τη σημασία της σωστής διαχείρισης τέτοιων δικαιωμάτων.
<P>
Όπως γνωρίζετε, το 2005 η Ευρωπαϊκή Επιτροπή ενέκρινε σύσταση για τη διασυνοριακή διαχείριση των νομίμων επιγραμμικών μουσικών υπηρεσιών. Τότε ο Επίτροπος περιέγραψε τη σύσταση ως "'πράξη χαλαρής νομοθεσίας' που στόχο έχει να δώσει στην αγορά μια ευκαιρία να κινηθεί προς τη σωστή κατεύθυνση".
<P>
" σύσταση έχει μεγάλης εμβέλειας συνέπειες για την αγορά πνευματικών δικαιωμάτων και μείζονες παράγοντες της αγοράς ενεργούν ήδη βάσει αυτής. Ξεπερνά σαφώς την απλή ερμηνεία και εφαρμογή των υφισταμένων κανόνων και η επίδρασή της έχει όλα τα χαρακτηριστικά μιας πλήρως κανονιστικής πρωτοβουλίας.
<P>
Τότε η σύσταση αυτή είχε προξενήσει πολλούς φόβους, στους οποίους συγκαταλεγόταν και ο φόβος μήπως καταλήξει σε ανεξέλεγκτο ανταγωνισμό και μήπως συγκεντρωθούν οι δυνάμεις της αγοράς στα χέρια λίγων μεγάλων εταιρειών διαχείρισης και δημιουργηθούν μονοπώλια. Ακριβώς γι' αυτό σκέφτηκα ότι θα έπρεπε να διατυπώσω σε μια έκθεση πρωτοβουλίας σύσταση να ρυθμιστεί διαφορετικά η επιγραμμική μουσική αγορά.
<P>
Οπωσδήποτε, η σύσταση - την οποία υιοθέτησε η Επιτροπή - στερούσε από το Ευρωπαϊκό Κοινοβούλιο και τα κράτη μέλη τη δυνατότητα να ασκήσουν σημαντική επιρροή στις αλλαγές όσον αφορά τον ανταγωνισμό και την πολιτισμική πολυμορφία στην Ευρώπη.
<P>
Ακριβώς γι' αυτόν τον λόγο μπόρεσα να κερδίσω την υποστήριξη ολόκληρου του Σώματος και όλων των πολιτικών κομμάτων για την έκθεσή μου, προκειμένου να αποδώσει ένα τρίγωνο λήψης αποφάσεων, έτσι ώστε να μη μπορεί να μείνει το Κοινοβούλιο έξω από τη νομοθεσία για έναν τόσο σημαντικό τομέα, συνέστησα δε να εκπονήσει η Επιτροπή μια οδηγία πλαίσιο.
<P>
Κατά τη γνώμη μου, η οδηγία αυτή πρέπει να ικανοποιεί τις εξής απαιτήσεις: πρέπει να εξασφαλίζει στους δικαιούχους υψηλό βαθμό προστασίας και ίση μεταχείριση. Πρέπει να είναι βασισμένη στην αλληλεγγύη μεταξύ των δικαιούχων και στην κατάλληλη, δίκαιη ισορροπία μεταξύ των εταιρειών διαχείρισης. Πρέπει να προβλέπει δημοκρατική, διαφανή και υπεύθυνη διαχείριση των εταιρειών διαχείρισης, όπου θα συμπεριλαμβάνεται η οργανωτική δομή, η διαφάνεια, η εκπροσώπηση, κανόνες για τα πνευματικά δικαιώματα και την παραγωγή και λογοδοσία, μέσω ελαχίστων προδιαγραφών.
<P>
Πρέπει να εξασφαλιστεί μεγάλος βαθμός διαφάνειας στις εταιρείες συλλογικής διαχείρισης. Πρέπει να προαχθεί η δημιουργικότητα και η πολιτισμική πολυμορφία. Ο θεμιτός και ελεγχόμενος ανταγωνισμός μπορεί να επιτραπεί χωρίς εδαφικούς περιορισμούς, αλλά με τα απαραίτητα και κατάλληλα ποιοτικά κριτήρια για τη συλλογική διαχείριση των πνευματικών δικαιωμάτων και τη διατήρηση της αξίας των δικαιωμάτων.
<P>
Πρέπει να παρασχεθεί στους χρήστες μεγάλος βαθμός νομικής ασφάλειας και να διατηρηθεί η διαθεσιμότητα του παγκόσμιου ρεπερτορίου. Εμείς -ή εγώ- σας ζητάμε ως εκ τούτου να εξετάσετε μήπως θα ήταν απαραίτητη μια οδηγία για τη ρύθμιση αυτού του σημαντικού τομέα.
<SPEAKER ID="438" NAME="Manuel Medina Ortega" AFFILIATION="PSE">
(ES) Κύριε Πρόεδρε, η απάντηση του Επιτρόπου Borg στην ερώτηση του κ. Dumitrescu με γεμίζει ανησυχία: ο Επίτροπος είπε ότι το θέμα θα αφεθεί στα χέρια της αγοράς. Όμως για ποιο πράγμα μιλάμε;
<P>
Μιλάμε για δικαιώματα που χρειάστηκαν δύο αιώνες για να αναπτυχθούν: δικαιώματα δημιουργών, συνθετών, καλλιτεχνών. Και τώρα μας λένε πως τα δικαιώματα αυτά θα ρυθμίζονται από την αγορά - από ποια αγορά; Την αγορά των κλεφτών, την αγορά των ανθρώπων που στέρησαν από παραγωγούς και δημιουργούς την πνευματική τους ιδιοκτησία χρησιμοποιώντας νέους τρόπους επικοινωνίας; Για ποιου είδους δικαιώματα μιλάμε;
<P>
Τα δικαιώματα ρυθμίζονται από δημόσιους φορείς. Ειδικά στην Ευρώπη έχουμε θεσμικά όργανα, συγκεκριμένα την Επιτροπή, το Συμβούλιο και το Κοινοβούλιο: την Επιτροπή με το δικαίωμα πρωτοβουλίας και το Συμβούλιο και το Κοινοβούλιο με τη διαδικασία συναπόφασης.
<P>
Δεν νομίζω ότι είναι τώρα η σωστή ώρα για να ακολουθήσουμε έναν δρόμο που οδηγεί στην εξαφάνιση της πνευματικής ιδιοκτησίας. Κι αν η πνευματική ιδιοκτησία εξαφανιστεί, θα εξαφανιστεί και η πνευματική δημιουργία.
<P>
Ορισμένοι από τους σοφούς άντρες και γυναίκες που μας μιλούν σήμερα για τα πλεονεκτήματα της κοινωνίας της πληροφορίας, λένε: ε, ναι, οι συνθέτες και οι δημιουργοί μπορούν να γυρίζουν στους δρόμους κάνοντας συναυλίες όπως στον Μεσαίωνα. Θέλουμε να υποβαθμίσουμε τους δημιουργούς μας σε μεσαιωνικούς τροβαδούρους που μπορούν να παίζουν στη μέση του δρόμου, με ένα σκούφο στο έδαφος, ελπίζοντας πως κάποιος μπορεί να τους δώσει ελεημοσύνη;
<P>
Πιστεύω ότι τώρα είναι η ώρα να αντιδράσουν δυναμικά τα θεσμικά όργανα της Ευρωπαϊκής Ένωσης υπερασπίζοντας την ευρωπαϊκή παράδοση. " πολιτική της ουσία είναι πολύ σημαντική και είναι ζωτικής σημασίας για να διατηρηθεί η πνευματική δημιουργικότητα. Μόνο με εταιρείες δημιουργών, με τη συλλογική διαχείριση τέτοιων εταιρειών, μπορεί κανείς να υπερασπιστεί σήμερα τα δικαιώματα πνευματικής ιδιοκτησίας απέναντι στους πραγματικούς κλέφτες που είναι οι ραδιοτηλεοπτικοί φορείς που χρησιμοποιούν την πνευματική δημιουργικότητα για δικό τους όφελος.
<SPEAKER ID="439" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η απάντηση του Κοινοβουλίου στη σύσταση της Επιτροπής για τη συλλογική διασυνοριακή διαχείριση των πνευματικών δικαιωμάτων των νόμιμων επιγραμμικών υπηρεσιών ήταν ένα ψήφισμα που ζητούσε να θεσπιστεί οδηγία πλαίσιο για τη ρύθμιση του θέματος. Ωστόσο, η Επιτροπή δεν διεξήγαγε την απαραίτητη, ευρεία διαβούλευση με τους ενδιαφερομένους - και με το Κοινοβούλιο - που ήταν αναγκαία, και αυτό αποτελεί παραβίαση των δημοκρατικών διαδικασιών. Είναι απολύτως απαράδεκτο να αγνοείται το θεσμικό τρίγωνο και αντί γι' αυτό να ακολουθείται η προσέγγιση της επονομαζόμενης ήπιας νομοθεσίας χωρίς προηγούμενη διαβούλευση και χωρίς την επίσημη συμμετοχή του Κοινοβουλίου και του Συμβουλίου στο θέμα αυτό.
<P>
" σύσταση, που πρακτικά αποσκοπεί στο να προσφέρει μεγαλύτερη ελευθερία στους κατόχους πνευματικών δικαιωμάτων να επιλέγουν τον οργανισμό που θα παρέχει συλλογική διαχείριση ανάλογα με τις απαιτήσεις θα είχε σοβαρές συνέπειες για την αγορά πνευματικών και συγγενών δικαιωμάτων και θα συνιστούσε ενδεχομένως απειλή όχι μόνο για τους κανόνες του ανταγωνισμού, αλλά και για την πολιτισμική πολυμορφία. Συνεπεία τούτου η δύναμη της αγοράς θα συγκεντρωνόταν στα χέρια λίγων μεγάλων οντοτήτων που θα μπορούν μετά να παρακάμπτουν το δίκτυο διμερών συμφωνιών και να χορηγούν άδειες σε ολόκληρη την ευρωπαϊκή αγορά.
<P>
Αξίζει να θυμόμαστε ότι περίπου το 5%-7% του ΑΕγχΠ της ΕΕ προέρχεται από την πώληση αγαθών και υπηρεσιών που προστατεύονται από τον νόμο περί πνευματικής ιδιοκτησίας και παρόμοιους νόμους. Αυτό το γεγονός καθιστά ακόμα πιο φανερή τη σημασία της σωστής διαχείρισης των αντιστοίχων δικαιωμάτων, αλλά και την ανάγκη ενίσχυσης της θέσης τους στη σημερινή ψηφιακή εποχή. Θα πρέπει να τηρούμε τις αρχές του ανταγωνισμού, αλλά παράλληλα και να αποφύγουμε τη μείωση των εσόδων των συνθετών, παρέχοντας στους χρήστες μουσικών έργων πανευρωπαϊκή άδεια που θα αντιστοιχεί στο επιχειρηματικό πρότυπο του μέλλοντος. Ως εκ τούτου, η Επιτροπή πρέπει να υποβάλει το συντομότερο δυνατό πρόταση για ένα κατάλληλο μέσο που θα είναι νομικά δεσμευτικό για τις οντότητες που δραστηριοποιούνται στον εν λόγω τομέα.
<SPEAKER ID="440" NAME="Joe Borg">
μέλος της Επιτροπής. - (EN) Κύριε Πρόεδρε, θα ήθελα πρώτα απ' όλα να ευχαριστήσω όλα τα μέλη του Σώματος που έλαβαν το λόγο για τις παρατηρήσεις τους που ασφαλώς θα διαβιβάσω στον συνάδελφό μου Επίτροπο McCreevy.
<P>
Θα ήθελα να αναφερθώ σε ορισμένα από τα σημεία που εθίγησαν: όσον αφορά την ανάγκη νομοθετικής παρέμβασης, επιτρέψτε μου να πω ότι η σύσταση της Επιτροπής του έτους 2005 για τη χορήγηση άδειας επιγραμμικής μουσικής έχει ήδη φέρει σημαντική πρόοδο στην αγορά. " σύσταση αυτή έδωσε στις εταιρείες συλλογικής διαχείρισης στην Ευρώπη ένα κίνητρο για να δημιουργήσουν πλατφόρμες για πανευρωπαϊκή χορήγηση αδειών μέσω των οποίων το ρεπερτόριό τους θα διατίθεται σε επιγραμμικά μουσικά καταστήματα σε ολόκληρη την Ευρώπη.
<P>
Επιτρέψτε μου να αναφέρω τρία σχετικά παραδείγματα. Οι εταιρείες του "νωμένου Βασιλείου και της Γερμανίας συνέστησαν μια πλατφόρμα πανευρωπαϊκής αδειοδότησης του ρεπερτορίου της EMI, την CELAS. Το "νωμένο Βασίλειο και οι ισπανικές εταιρείες συνεργάζονται για μια πλατφόρμα που θα διαχειρίζεται το αγγλοϊσπανικό ρεπερτόριο σε επίπεδο ΕΕ και οι γαλλικές και ισπανικές εταιρείες εξήγγειλαν τη δημιουργία μιας κοινής πλατφόρμας χορήγησης αδειών που θα προσφέρει πανευρωπαϊκή πρόσβαση στο γαλλοϊσπανικό ρεπερτόριο. Υπό αυτές τις συνθήκες η Επιτροπή δεν θεωρεί ότι χρειάζεται οποιαδήποτε πρόωρη νομοθετική παρέμβαση.
<P>
Θα ήθελα να πω επίσης ότι η σύσταση της Επιτροπής του έτους 2005 για την επιγραμμική χορήγηση άδειας έχει ήδη φέρει σημαντική πρόοδο στην αγορά. " σύσταση αυτή ενθάρρυνε τις εταιρείες συλλογικής διαχείρισης στην Ευρώπη να δημιουργήσουν πλατφόρμες για πανευρωπαϊκή χορήγηση αδειών μέσω των οποίων το ρεπερτόριό τους θα διατίθεται σε επιγραμμικά μουσικά καταστήματα σε ολόκληρη την Ευρώπη. Παραπέμπω στα τρία παραδείγματα που μόλις ανέφερα. Από μόνη της, η κοινοπραξία CELAS είναι ουσιαστικά σε θέση να χορηγήσει άδεια με μία μόνο συναλλαγή για περίπου το 25 % όλων των μουσικών έργων σε κάθε ευρωπαίο διανομέα επιγραμμικής μουσικής όπως η iTunes, η CONNECT της Sony ή η eMusic.
<P>
Αναφορικά με το θέμα της πολιτισμικής πολυμορφίας επιτρέψτε μου να πω ότι η σύστασή μας δεν είναι επιζήμια για την πολιτισμική πολυμορφία. Υπάρχουν σαφείς ενδείξεις για το ότι οι νέες πλατφόρμες για την αγγλοαμερικανική, τη γαλλική ή την ισπανική μουσική είναι ανοιχτές πλατφόρμες. Οι πλατφόρμες αυτές μπορεί να περιλαμβάνουν ρεπερτόρια άλλων μουσικών εκδόσεων ή και ολόκληρο το ρεπερτόριο των υφισταμένων εταιρειών.
<P>
Οι εθνικές εταιρείες συλλογικής διαχείρισης δεν θα εξαφανιστούν. Οι δημιουργοί θα εξακολουθήσουν να είναι μέλη τοπικών εταιρειών συλλογικής διαχείρισης και τα έσοδα θα εξακολουθήσουν να διανέμονται μέσω εταιρειών συλλογικής διαχείρισης συνδεδεμένων με τις νέες πλατφόρμες χορήγησης αδειών.
<P>
Όσον αφορά το θέμα των δικαιωμάτων, θα ήθελα να υπογραμμίσω ότι δεν υπάρχει λόγος να πιστέψουμε πως αυτό το πολυεδαφικό πρότυπο αδειοδότησης είναι κακό είτε για την πολιτισμική πολυμορφία είτε για τα δικαιώματα των καλλιτεχνών, ενώ είναι καλό για τους δικαιούχους που παίρνουν περισσότερα χρήματα από ό,τι με το παλιό εδαφικό πρότυπο. " πολιτισμική πολυμορφία και τα δικαιώματα των καλλιτεχνών προσφέρουν επομένως περισσότερα χρήματα στους δημιουργούς προκειμένου να μπορούν να συνεχίσουν να δημιουργούν.
<P>
Επιτρέψτε μου να αναφερθώ σε ένα ακόμα σημείο. " Επιτροπή ενθαρρύνει ενεργά την ανάπτυξη μιας ιδιαίτερης αγοράς επιγραμμικής χορήγησης αδειών για τη μουσική. " Επιτροπή σκοπεύει να παρακολουθεί με τον τρόπο αυτόν στενά τις εξελίξεις σε αυτήν την αναδυόμενη αγορά και έτσι θα εξετάσει με προσοχή τα θέματα που θίγονται στην έκθεση Lévai της 5ης Μαρτίου 2007.
<P>
Αν για παράδειγμα παρατηρήσουμε από τώρα μέχρι το 2010 ότι εμφανίζονται στο διαδίκτυο μονοπωλιακές δομές χορήγησης αδειών, ότι το ρεπερτόριο που διατίθεται στο διαδίκτυο δεν αντικατοπτρίζει πιστά την πολιτισμική πολυμορφία της Ευρώπης και ότι η αγορά δεν προσφέρει από μόνη της κοινοτικές δομές αδειοδότησης προσαρμοσμένες στην εποχή του διαδικτύου, τότε η Επιτροπή θα εξετάσει κατάλληλα εναλλακτικά μέσα για την επίτευξη των σκοπών αυτών.
<SPEAKER ID="441" NAME="Πρόεδρος">
" συζήτηση έληξε.
<P>
" ψηφοφορία θα γίνει την Πέμπτη, 29 Νοεμβρίου στις Βρυξέλλες.
<P>
Γραπτές δηλώσεις (άρθρο 142 του Κανονισμού)
<SPEAKER ID="442" NAME="Jacques Toubon  " AFFILIATION="PPE-DE">
γραπτώς. - (FR) Σκοπός της ερώτησης του κ. Dumitrescu είναι να υπενθυμίσει στην Επιτροπή τις ευθύνες της. Με τη σύστασή της του Σεπτεμβρίου 2005 και την απόφασή της να αμφισβητήσει την εδαφική αρμοδιότητα των εταιρειών συλλογικής διαχείρισης, η Επιτροπή ανέτρεψε τη σχέση μεταξύ δικαιούχων και εθνικών εταιρειών συλλογικής διαχείρισης - και αυτό συνέβη εκτός οποιουδήποτε πλαισίου νομοθετικών μέτρων ή μέτρων εναρμόνισης.
<P>
Με το πρόσχημα της προσαρμογής στο ψηφιακό περιβάλλον, η Επιτροπή έφερε τη σύγχυση στο ευρωπαϊκό σύστημα των δικαιωμάτων του δημιουργού και των συγγενικών δικαιωμάτων. Αυτό με τη σειρά του ενθάρρυνε τη συγκέντρωση και μια προσέγγιση με βάση τη μορφοποίηση που απέβησαν σε βάρος των καλλιτεχνών και προς όφελος των παραγόντων του κλάδου και άλλων οικονομικών παραγόντων.
<P>
" Επιτροπή πρέπει να σταματήσει αμέσως να αναλαμβάνει τυχαίες πρωτοβουλίες χωρίς σοβαρή αξιολόγηση των επιπτώσεών τους. Πρέπει να εξετάσει την κατάσταση σε όλους τους καλλιτεχνικούς και πολιτιστικούς τομείς μαζί με όλους τους ενδιαφερομένους και να υιοθετήσει μια ευρεία πολιτική που θα εκφράζει τις απαιτήσεις της πολιτισμικής πολυμορφίας, καθώς και τις αξίες της Ευρώπης και τους στόχους της στρατηγικής της Λισαβόνας που βασίζονται σε μια οικονομία της γνώσης και της καινοτομίας. Ακόμα, πρέπει να παρουσιάζει στο Κοινοβούλιο και το Συμβούλιο συνεπείς προτάσεις οδηγίας που θα σέβονται τις αρχές που ανέφερα.

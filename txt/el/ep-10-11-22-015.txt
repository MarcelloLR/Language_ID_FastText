<CHAPTER ID="015">
Επείγουσα βοήθεια στην Αϊτή (συζήτηση) 
<SPEAKER ID="089" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την επείγουσα βοήθεια στην Αϊτή.
<SPEAKER ID="090" NAME="Μαρία Δαμανάκη" LANGUAGE="EN">
Κύριε Πρόεδρε, η Επιτροπή εκφράζει τη βαθιά ανησυχία της για την επιδείνωση της κατάστασης της χολέρας στην Αϊτή.
<P>
Ο αριθμός των θανάτων στα νοσοκομεία αυξάνεται ραγδαία μέρα με την ημέρα. Ο αριθμός των εισαχθέντων στα νοσοκομεία υπερβαίνει τους 20.000. Στα τέλη της περασμένης εβδομάδας, πάνω από 1.100 άτομα είχαν ήδη χάσει τη ζωή τους. Αλλά φοβόμαστε ότι αυτά τα στοιχεία είναι πολύ πιο αισιόδοξα από τα πραγματικά. Το ποσοστό θνησιμότητας είναι πολύ υψηλό και καταδεικνύει ότι οι ασθενείς φτάνουν πολύ αργά στα κέντρα υγείας.
<P>
" θεραπεία της χολέρας είναι απλή, αλλά η έγκαιρη πρόσβαση στη θεραπεία αποτελεί το κλειδί για τον περιορισμό των θανάτων. " περίθαλψη των ασθενών με χολέρα απαιτεί επίσης σημαντικούς ανθρώπινους πόρους. Το σύστημα δημόσιας υγείας της Αϊτής είναι τώρα σοβαρά επιβαρυμένο, παρά τη σημαντική υποστήριξη από τη διεθνή κοινότητα.
<P>
Οι Γιατροί χωρίς Σύνορα, ως ιατρικός φορέας πρώτης γραμμής, απευθύνει έκκληση προς όλες τις ομάδες και τις οργανώσεις που βρίσκονται στην Αϊτή να εντείνουν το μέγεθος και την ταχύτητα των προσπαθειών τους.
<P>
Πλέον πλήττεται όλη η χώρα. " επιδημία εξαπλώνεται με ανησυχητικό ρυθμό στην πρωτεύουσα, το Port-au-Prince. Οι παραγκουπόλεις όπως η Cité Soleil είναι ιδιαίτερα ευάλωτες στη μετάδοση της ασθένειας λόγω των άθλιων συνθηκών υγιεινής και της περιορισμένης πρόσβασης σε καθαρό νερό.
<P>
Στόχος μας είναι να σώσουμε ζωές μέσω της άμεσης παροχής θεραπείας στους πληγέντες, αυξάνοντας την πρόσβαση σε καθαρό νερό, προάγοντας τη βελτίωση της συμπεριφοράς στον τομέα της υγιεινής και στηρίζοντας την επιδημιολογική παρακολούθηση για να γνωρίζουμε πού και πώς εξελίσσεται η επιδημία.
<P>
" Επιτροπή ενίσχυσε την ανθρωπιστική της παρουσία με συναφή ιατρική εμπειρογνωμοσύνη και κινητοποίησε πόρους -12 εκατομμύρια ευρώ- για τη στήριξη των εταίρων στην Αϊτή.
<P>
Ενεργοποιήθηκε επίσης ο ευρωπαϊκός μηχανισμός πολιτικής προστασίας μέσω του Κέντρου Παρακολούθησης και Πληροφόρησης της Ευρωπαϊκής Επιτροπής και έχει ήδη συγχρηματοδοτήσει τη μεταφορά βοήθειας σε είδος που παρείχε η Γαλλία.
<P>
Μια άλλη προσφορά από την Αυστρία μόλις δρομολογήθηκε. Στις αρχές της τρέχουσας εβδομάδας πρόκειται να αναπτυχθεί μια ομάδα πολιτικής προστασίας και τεχνικής υποστήριξης της ΕΕ με εμπειρογνώμονες από τα κράτη μέλη. Επιστρατεύθηκαν επίσης από τη ΓΔ Υγείας και Καταναλωτών εμπειρογνώμονες από το Ευρωπαϊκό Κέντρο Πρόληψης και Ελέγχου Νόσων για να εκτιμήσουν τον βέλτιστο τρόπο ενίσχυσης της επιδημιολογικής παρακολούθησης στην Αϊτή και εξετάζεται περαιτέρω συνεργασία.
<P>
Μετά τα πρόσφατα περιστατικά κοινωνικών αναταραχών στο Cap Haitien και στο Port-au-Prince, παρακολουθούμε στενά την κατάσταση της ασφάλειας με τους εταίρους μας και τις συναφείς υπηρεσίες του Ο"Ε, ιδίως ενόψει των προεδρικών εκλογών της 28ης Νοεμβρίου.
<P>
" Επιτροπή ήρθε σε επαφή με την Αναπληρώτρια Γενική Γραμματέα του Ο"Ε για τον Συντονισμό Ανθρωπιστικών Υποθέσεων και Έκτακτης Βοήθειας, Βαρόνη Amos. Την υποστηρίζουμε πλήρως όταν τονίζει τη σημασία των σωστικών δραστηριοτήτων των εργαζομένων εθνικής και διεθνούς βοήθειας και της απρόσκοπτης συνέχισής τους.
<P>
Λαμβάνοντας υπόψη τη σοβαρή και ραγδαία επιδείνωση της κατάστασης της χολέρας, απαιτούνται επειγόντως περαιτέρω συνδρομές προκειμένου να καλυφθούν τα κενά στους τομείς της υγείας, της υδροδότησης, της αποχέτευσης, της υγιεινής και των υλικοτεχνικών υποδομών. Στις προτεραιότητες περιλαμβάνεται το ιατρικό προσωπικό και άλλο προσωπικό εξειδικευμένο στην υδροδότηση, στις αποχετευτικές υποδομές και στην υγιεινή, καθώς και ιατρικές προμήθειες, κρεβάτια, μονάδες και ταμπλέτες καθαρισμού νερού. Ως εκ τούτου, η Επιτροπή είναι σε επαφή με τη βελγική Προεδρία και τα κράτη μέλη για την προώθηση της περαιτέρω κοινοτικής υποστήριξης για την παροχή βοήθειας στην Αϊτή σε αυτήν την πολύ κρίσιμη και δύσκολη στιγμή. " στήριξη της ΕΕ μπορεί να διοχετευθεί μέσω του Μηχανισμού Πολιτικής Προστασίας της ΕΕ.
<P>
Οι ατέλειωτες προσπάθειες των αϊτινών και των διεθνών εργαζομένων ανθρωπιστικής βοήθειας προκειμένου να ανταποκριθούν στις τρέχουσες προκλήσεις στην περιοχή είναι άξιες συγχαρητηρίων, αλλά είναι σαφές ότι η πραγματική κλίμακα της κρίσης απαιτεί ακόμα περισσότερες προσπάθειες και πόρους. Γι' αυτό εργαζόμαστε τώρα σκληρά για να εντείνουμε την έκτακτη ανταπόκρισή μας μαζί με τους εταίρους μας, αλλά σίγουρα υπάρχουν πολλές δυσκολίες μπροστά μας λόγω της ραγδαία εξελισσόμενης κατάστασης.
<P>
" συνεχή αλληλεγγύη της διεθνούς κοινότητας προς τον αϊτινό λαό παραμένει απολύτως ουσιώδης. Γι' αυτό απευθύνω έκκληση προς όλους εσάς να καταβάλετε κάθε προσπάθεια προκειμένου να ενισχυθεί η στήριξη των κρατών μελών για να αποφύγουμε μια μεγάλη ανθρωπιστική καταστροφή.
<SPEAKER ID="091" NAME="Michèle Striffler" LANGUAGE="FR">
Κύριε Πρόεδρε, κυρία Δαμανάκη, κυρίες και κύριοι, η επιδημία της χολέρας έχει ήδη στοιχίσει τη ζωή περισσότερων από 1.200 ανθρώπων και πάνω από 52.000 άτομα έχουν προσβληθεί. Συνεπώς, παρά την ισχυρή παρουσία των διεθνών οργανώσεων στην Αϊτή, η κατάσταση χειροτερεύει καθημερινά και η επιδημία θα μπορούσε να προσβάλει περίπου 400.00 άτομα τους προσεχείς μήνες.
<P>
Είμαι βεβαίως ικανοποιημένη για τα 12 εκατομμύρια ευρώ που αποδέσμευσε η Ευρωπαϊκή Επιτροπή και υποστηρίζω την έκκληση της κ. Georgieva προς τα κράτη μέλη για την παροχή βοήθειας σε είδος για τον καθαρισμό του νερού και την παροχή εξοπλισμού. " παροχή πόσιμου νερού και εγκαταστάσεων αποχωρητηρίων είναι ο μόνος τρόπος για να μειωθεί ο αριθμός των προσβληθέντων ανθρώπων.
<P>
Μία από τις δράσεις προτεραιότητας είναι ο καθησυχασμός του πληθυσμού που είναι φοβισμένος από μια άγνωστη για τη χώρα ασθένεια. " επικοινωνία με τους πληθυσμούς είναι ουσιαστική προκειμένου να παρασχεθούν πληροφορίες για την ασθένεια και την πρόληψή της, αλλά και για να αποτραπεί η εξάπλωση της εσωτερικής βίας, ειδικά καθώς η χώρα βρίσκεται εν μέσω εκλογών.
<P>
Αυτή η νέα κρίση τόνισε για άλλη μια φορά την ανικανότητα των αϊτινών αρχών και του συστήματος υγειονομικής περίθαλψης να αντιμετωπίσουν αυτήν την κρίση. " χώρα έχει υποστεί πολλές καταστροφές εδώ και χρόνια. Ο σεισμός στην Αϊτή επέδειξε τη σχεδόν πλήρη ανικανότητα των τοπικών αρχών. Μετά τον σεισμό, υπήρχε αληθινή πολιτική βούληση για την ανασυγκρότηση της Αϊτής διαφορετικά και εκφράστηκαν πολλές δεσμεύσεις για δωρεές. Σχεδόν ένα έτος αργότερα, η ανασυγκρότηση δεν έχει ξεκινήσει και όσοι ασχολούνται με την ανάπτυξη είναι απαισιόδοξοι. " Ευρωπαϊκή Επιτροπή πρέπει να λειτουργήσει ως οδηγός στη διαδικασία ανασυγκρότησης για να καταφέρει η Αϊτή να βγει επιτέλους από αυτό το χάος.
<SPEAKER ID="092" NAME="Corina Creţu" LANGUAGE="RO">
Κύριε Πρόεδρε, χαιρετίζω και πάλι την ταχύτητα της ανθρωπιστικής παρέμβασης της Ευρωπαϊκής Ένωσης. Ωστόσο, ταυτόχρονα, πιστεύω ότι οι προσπάθειές μας σε αυτή τη χώρα πρέπει να επικεντρωθούν στην ανάπτυξη μιας ελάχιστης λειτουργικής κρατικής δομής σε μια εποχή όπου το κράτος της Αϊτής δεν υφίσταται καν. Αδυνατεί να ανταποκριθεί στις βασικές του υποχρεώσεις όπως η οργάνωση καταυλισμών προσφύγων, η τήρηση της τάξης και η παροχή συνθηκών υγιεινής και πόσιμου νερού. Αυτή η αδυναμία διευκόλυνε τη ραγδαία εξάπλωση της ασθένειας και τον θάνατο πάνω από 1.200 ανθρώπων.
<P>
" Αϊτή χρειάζεται ένα κράτος που να μπορεί να κάνει κάτι για τους φτωχούς. Τρεις στους τέσσερις Αϊτινούς επιβιώνουν με λιγότερα από δύο δολάρια "ΠΑ ημερησίως. Περισσότεροι από 1,5 εκατομμύριο πολίτες ζουν σε καταυλισμούς προσφύγων, αποτελώντας σοβαρή πηγή κινδύνου για τη δημόσια υγεία και ασφάλεια.
<P>
Πιστεύω ότι η αδυναμία του αϊτινού κράτους αποτελεί τώρα τον μεγαλύτερο παράγοντα κινδύνου. " έλλειψη εξουσίας οδηγεί τον πληθυσμό σε δυσαρέσκεια προς τις δυνάμεις των "νωμένων Εθνών. Πράγματι, οι ΜΚΟ κινδυνεύουν να μην καταφέρουν πλέον να ολοκληρώσουν την αποστολή τους. Γι' αυτό οι εκλογές της 28ης Νοεμβρίου είναι ζωτικής σημασίας και δεν πρέπει να αναβληθούν, παρά τις εκκλήσεις ορισμένων πλευρών.
<SPEAKER ID="093" NAME="Charles Goerens" LANGUAGE="FR">
Κύριε Πρόεδρε, φυσικά υπάρχουν πολλοί παράγοντες που ενθάρρυναν αναμφίβολα την εξάπλωση της χολέρας στην Αϊτή. Αυτό ασφαλώς δεν είναι απάντηση, αλλά εξήγηση. " απάντηση σε αυτή τη μάστιγα πρέπει να είναι διττή.
<P>
Επί του παρόντος, οι εργαζόμενοι ανθρωπιστικής βοήθειας που βρίσκονται στην περιοχή μας επιβεβαίωσαν ότι υπάρχει ανάγκη για σαπούνια, ουσίες καθαρισμού του νερού ώστε να γίνει πόσιμο και κατάλληλη εκπαίδευση σχετικά με την υγιεινή. Γίνονται επίσης προετοιμασίες σε μακροπρόθεσμο επίπεδο. Σε μια χώρα όπου όλα πρέπει να γίνουν ή να ξαναγίνουν, η ανασυγκρότηση είναι αναγκαία μετά τον σεισμό και πρέπει να δοθεί προτεραιότητα στην ανάπτυξη υποδομών που σκοπό θα έχουν τη βελτίωση τόσο της ατομικής όσο και της συλλογικής υγιεινής.
<P>
Ελπίζω ότι, οκτώ μήνες μετά τη διάσκεψη της Νέας Υόρκης για την ανασυγκρότηση της Αϊτής, δεν θα είναι πλέον δυνατό να χρησιμοποιούμε την έλλειψη πόρων ως δικαιολογία για την ελάχιστη πρόοδο που έχει σημειωθεί μέχρι στιγμής, δεδομένου ότι όλοι οι ομιλητές συμφώνησαν πως η ανθρωπιστική φάση πρέπει να συνεχιστεί για πολλούς μήνες ακόμη. Επίσης πρέπει να κατονομάσουμε όσους είναι υπεύθυνοι για την αργή πρόοδο χωρίς πολλές καθυστερήσεις.
<SPEAKER ID="094" NAME="Franziska Keller" LANGUAGE="EN">
Κύριε Πρόεδρε, βλέπουμε στην Αϊτή μία από τις μεγαλύτερες επιχειρήσεις ανθρωπιστικής βοήθειας που έγιναν ποτέ. Πρέπει να βεβαιωθούμε ότι δεν θα χάσουμε τη μάχη ενάντια σε αυτήν την καταστροφή και ότι θα καταφέρουμε να επιτύχουμε αποτελέσματα και να βοηθήσουμε τους Αϊτινούς να οικοδομήσουν το μέλλον τους.
<P>
Εκτός από το ότι θα αποτελούσε μια μεμονωμένη καταστροφή για εκατομμύρια ανθρώπους, μια αποτυχία θα ήταν επίσης αρνητική για την προσπάθεια και τη δυνατότητα της διεθνούς κοινότητας να οργανώσει μια κοινή προσπάθεια ανθρωπιστικής βοήθειας. Πιστεύω ότι πρέπει να συνδυάσουμε την εμπειρία μας με όλα τα μαθήματα που διδαχθήκαμε στην Αϊτή και αλλού, καθώς και με επαρκή χρήματα. Ως εκ τούτου, χαιρετίζω ιδιαίτερα την ανακοίνωση της Επιτροπής ότι θα προσθέσει άλλα 12 εκατομμύρια ευρώ στον αγώνα για την καταπολέμηση της χολέρας.
<P>
Πρέπει να διασφαλίσουμε ότι αυτή η στήριξη θα φτάσει στην Αϊτή αμέσως, ότι θα φτάσει το σύνολο και όχι μέρος αυτής και ότι θα υποστηρίξουμε τις σωστές πρωτοβουλίες προκειμένου αυτή να καταστεί αποτελεσματική. Πρέπει επίσης να διασφαλίσουμε ότι δεν θα αμελήσουμε τις προσπάθειες για την ανασυγκρότηση μετά τον σεισμό διότι, χωρίς αυτή, η καταπολέμηση της ασθένειας θα είναι αδύνατη.
<P>
Έχω να απευθύνω δύο ερωτήσεις προς την Επιτροπή. Πρώτον, θέλω να μάθω αν έχουν φτάσει τα χρήματα που υποσχεθήκαμε και αν έχουν εκταμιευτεί και απορροφηθεί. Δεύτερον, θέλω να μάθω τι πιστεύετε για την αναβολή των εκλογών, διότι αυτό το θέμα βρίσκεται και πάλι στην ημερήσια διάταξη.
<P>
" επανάσταση στην Αϊτή δεν κατάφερε ποτέ να μπει στα βιβλία της ιστορίας. Ας ελπίσουμε ότι η δύσκολη περίοδος που βιώνει επί του παρόντος η Αϊτή θα μπει στα βιβλία της ιστορίας ως σημείο εκκίνησης για τη δημιουργία ενός καλύτερου μέλλοντος για όλους τους Αϊτινούς. Ελπίζω να αναφέρεται επίσης ότι η ΕΕ διαδραμάτισε πολύ θετικό ρόλο σε αυτήν την προσπάθεια.
<SPEAKER ID="095" NAME="James Nicholson" LANGUAGE="EN">
Κύριε Πρόεδρε, πριν από δύο μήνες συμπροέδρευσα της αντιπροσωπείας ΑΚΕ στην Αϊτή και αυτή η εμπειρία ήταν ίσως μία από τις σπουδαιότερες και πιο συγκινητικές της ζωής μου. Πρώτον, υπάρχουν εξαιρετικά αφοσιωμένοι άνθρωποι εκεί που προσπαθούν να βοηθήσουν τους Αϊτινούς και δεύτερον οι Αϊτινοί είναι πολύ υπερήφανος λαός και πρέπει να το αναγνωρίσουμε αυτό στην αρχή της σημερινής συζήτησης.
<P>
Αλλά ακούσαμε από τον Πρόεδρο και τον Πρωθυπουργό πόσο τυχεροί ήταν οι Αϊτινοί που είχαν καλές εγκαταστάσεις υγιεινής και καμία ασθένεια - και το θλιβερό είναι ότι τώρα επλήγησαν από την ασθένεια. " ασθένεια αυτή δεν είναι δύσκολο να θεραπευθεί. Αλλά πρέπει να είναι κανείς εκεί για να αντιληφθεί τις συνθήκες υπό τις οποίες δουλεύουν οι εργαζόμενοι της ανθρωπιστικής βοήθειας και όταν μιλάτε για υπηρεσίες υγείας, λυπάμαι, κύριε Πρόεδρε, αλλά η Αϊτή δεν έχει υπηρεσίες υγείας όπως όλοι εμείς και το γνωρίζετε: εξαρτώνται από τους Γιατρούς Χωρίς Σύνορα, τον βρετανικό Ερυθρό Σταυρό και πολλές άλλες οργανώσεις από όλο τον κόσμο.
<P>
Όσον αφορά τις εκλογές, είναι αλήθεια ότι η Αϊτή δεν χρειάζεται εκλογές αυτή τη στιγμή. Αλλά μέχρι να αποκτήσει Πρόεδρο και Πρωθυπουργό που θα μπορούν να την κυβερνήσουν, δεν θα έχει καμία ευκαιρία να προχωρήσει. Θέλω να συγχαρώ -διότι ήμουν εκεί και το είδα με τα μάτια μου- τους υπέροχους ανθρώπους του Γραφείου της Ευρωπαϊκής Επιτροπής, οι οποίοι, υπό δύσκολες συνθήκες, προσπαθούν να διατηρήσουν την ευρωπαϊκή παρουσία στο Port-au-Prince και έχουν κάνει φανταστική δουλειά.
<SPEAKER ID="096" NAME="Marie-Christine Vergiat" LANGUAGE="FR">
Κύριε Πρόεδρε, θα ήθελα καταρχάς να ευχαριστήσω όλους τους συναδέλφους μου βουλευτές, και ειδικά τη Διάσκεψη των Προέδρων, διότι συμφώνησαν για τη διεξαγωγή αυτής της συζήτησης σχετικά με την Αϊτή, την οποία πρότεινε η Ομάδα μου. Το θέμα ήταν κατεπείγον.
<P>
Τον περασμένο Ιανουάριο, μετά τον σεισμό, η διεθνής κοινότητα έσπευσε να στηρίξει την Αϊτή. Ωστόσο, φαίνεται ότι υπήρχε ένα κενό, για να μην πω άβυσσος, μεταξύ των δεσμεύσεων που ανελήφθησαν και της βοήθειας που έφτασε πραγματικά στην Αϊτή. Τον περασμένο Μάρτιο, η Βαρόνη Ashton ανέλαβε μια δέσμευση, εξ ονόματος της Ευρωπαϊκής Ένωσης, να παράσχει βοήθεια αξίας 1,235 δισεκατομμύρια ευρώ στον λαό της Αϊτής για να δημιουργήσει ένα καλύτερο μέλλον.
<P>
Από τον περασμένο Ιούλιο, οι ΜΚΟ, ειδικά οι ΓΧΣ, κυρία Επίτροπε, κρούουν τον κώδωνα του κινδύνου και ενημερώνουν για τις παθογόνες συνθήκες υπό τις οποίες ζουν εκατοντάδες χιλιάδες άνθρωποι. " κατάσταση ελάχιστα έχει αλλάξει από τότε, ωστόσο υπάρχουν άνθρωποι που εκπλήσσονται για την πολύ γρήγορη μετάδοση της επιδημίας χολέρας και η διεθνής κοινότητα αρχίζει πάλι να αισθάνεται οίκτο. Έχουν ήδη σημειωθεί πάνω από χίλιοι θάνατοι και ο αριθμός των προσβεβλημένων ατόμων αυξάνεται διαρκώς, αν και οι ειδικοί λένε ότι η λήψη των μέτρων πρόληψης της θανατηφόρας κατάληξης της ασθένειας είναι σχετικά απλή. Ωστόσο, οι εργαζόμενοι στον τομέα της υγείας δεν έχουν ιδιαίτερη κατάρτιση σχετικά με αυτήν την ασθένεια και υπάρχουν προβλήματα στο να φτάσουν βασικά προϊόντα υγειονομικής περίθαλψης εκεί όπου είναι απαραίτητα.
<P>
Υπό αυτές τις συνθήκες, πώς μπορεί κανείς να μην κατανοήσει τους λόγους για τους οποίους γίνονται εξεγέρσεις; Ο λαός της Αϊτής αισθάνεται αβοήθητος. Είναι δύσκολο να συνεχίσει να διατηρεί την εμπιστοσύνη του στη διεθνή κοινότητα. Ως εκ τούτου, η ερώτησή μου είναι απλή, κυρία Επίτροπε:
<P>
Πού ακριβώς είναι όλη η βοήθεια που υποσχέθηκε η Ευρωπαϊκή Ένωση στην Αϊτή, και όχι μόνο η ανθρωπιστική βοήθεια;
<P>
Αν είχε φτάσει νωρίτερα, πιστεύετε ότι θα μπορούσε να αποφευχθεί αυτή η νέα τραγωδία;
<P>
Πώς γίνεται, για άλλη μια φορά, οι διεθνείς διασκέψεις να καταλήγουν μόνο σε υποσχέσεις που δεν τηρούνται;
<P>
Γιατί οι προσπάθειες του Προέδρου Préval να μετατρέψει την Αποστολή Σταθεροποίησης των "νωμένων Εθνών στην Αϊτή (MINUSTAH) σε υποστήριξη για ανασυγκρότηση δεν βρίσκουν ανταπόκριση;
<P>
Τέλος, ο λαός της Αϊτής θέλει να διεξαχθούν εκλογές, αλλά υπό ποιες συνθήκες θα διεξαχθούν αυτές και τι είδους υποστήριξη θα παράσχει η Ευρωπαϊκή Ένωση;
<SPEAKER ID="098" NAME="Licia Ronzulli" AFFILIATION="PPE">
(IT) Κύριε Πρόεδρε, κυρίες και κύριοι, παρά τις προειδοποιήσεις για τις συνέπειες της ολιγωρίας σχετικά με το μέλλον της Αϊτής μετά τον σεισμό του Ιανουαρίου, τα νέα τις τελευταίες ημέρες δείχνουν ότι το νησί έχει εγκαταλειφθεί από τη διεθνή κοινότητα στην πιο κρίσιμη στιγμή, αυτή της ανασυγκρότησης.
<P>
Μάλιστα τώρα εξαπλώνεται η χολέρα, μια ασθένεια την οποία ελάχιστοι άνθρωποι στην Αϊτή γνωρίζουν και στην οποία δίνεται τελικά μια μυστικιστική, θρησκευτική σημασία. Για την εξάπλωση αυτής της ασθένειας κατηγορήθηκαν τα μέλη των ειρηνευτικών δυνάμεων των "νωμένων Εθνών. Ένας μόνο στρατιώτης από το Νεπάλ που προσεβλήθη στο νησί ήταν αρκετός για να πολιορκήσουν εκατοντάδες άνθρωποι, γυναίκες και παιδιά, το αρχηγείο των ειρηνευτικών δυνάμεων. Οι εργαζόμενοι στην ανθρωπιστική βοήθεια αισθάνθηκαν επίσης να απειλούνται και πολλοί εγκαταλείπουν τη χώρα.
<P>
" κατάσταση είναι εξαιρετικά τεταμένη και πολλά από τα χαλάσματα που προκλήθηκαν από τον βίαιο σεισμό της 12ης Ιανουαρίου παραμένουν στους δρόμους και στις πλατείες. Ακούσαμε ότι υπάρχει έλλειψη νερού και γι' αυτό είναι αδύνατο να πλυθούν οι άνθρωποι και να προστατευθούν από τη μόλυνση.
<P>
Το βακτήριο της χολέρας εξαπλώνεται ραγδαία και ο αριθμός των νεκρών αυξάνεται εκθετικά. Τα στοιχεία έχουν ήδη δοθεί, αλλά θέλω να τα επαναλάβω: μέχρι σήμερα, έχουν σημειωθεί 1.130 θάνατοι και ο αριθμός των εισαγωγών στο νοσοκομείο αυξήθηκε σε πάνω από 18.000 σε διάστημα ενός μήνα. Ωστόσο, υπάρχουν χιλιάδες άλλοι που αναφέρουν συμπτώματα μόλυνσης κάθε μέρα.
<P>
" διεθνής κοινότητα δεν πρέπει να καθυστερήσει άλλο. Πρέπει να βρεθεί μια λύση άμεσα, διαφορετικά κάθε νέα μόλυνση θα βαραίνει για πάντα τη συνείδησή μας.
<SPEAKER ID="099" NAME="Michael Cashman" AFFILIATION="S&amp;D">
(EN) Κύριε Πρόεδρε, θέλω να ξεκινήσω συγχαίροντας την Επίτροπο Georgieva για το αποτελεσματικό συντονιστικό έργο που ανέλαβε και για τις συζητήσεις που διεξαγάγει με τη Βαρόνη Amos στα "νωμένα Έθνη.
<P>
Το ευκολότερο και φθηνότερο πράγμα για το Κοινοβούλιο τώρα είναι να ασκεί κριτική. Θέλω να είμαστε θετικοί και να ασκήσουμε πίεση εκεί όπου χρειάζεται. Το λέω αυτό σε όλους τους βουλευτές του Κοινοβουλίου. Πρέπει να ασκήσουμε πίεση στα κράτη μέλη μας για να προσφέρουν περισσότερη βοήθεια και βοήθεια σε είδος. Αν δούμε τον κατάλογο των χωρών, πρόκειται για χώρες -όπως η Ισπανία, η Ιρλανδία, η Ιταλία, η Γαλλία, η Αυστρία και η Ουγγαρία- που αντιμετωπίζουν επί του παρόντος σοβαρές οικονομικές δυσκολίες, ωστόσο έβαλαν βαθιά το χέρι στην τσέπη. Κατά συνέπεια, καλώ κάθε έναν από εμάς να έρθουμε σε επαφή με τις κυβερνήσεις μας και να τους ζητήσουμε να δεσμευθούν. Αν υπάρχουν αμφιβολίες για το αν η βοήθεια φτάνει στον προορισμό της ή όχι, ας δημιουργήσουμε τη δυνατότητα να φτάσει.
<P>
Τέλος, θέλω να ευχαριστήσω την Επίτροπο και να τη συγχαρώ για τη δέσμευση για επιπλέον 12 εκατομμύρια. ευρώ. " μεγάλη τραγωδία είναι ο σεισμός. " ακόμα μεγαλύτερη τραγωδία τώρα είναι αυτή η επιδημία χολέρας.
<SPEAKER ID="100" NAME="Niccolò Rinaldi" AFFILIATION="ALDE">
(IT) Κύριε Πρόεδρε, κυρία Επίτροπε, κυρίες και κύριοι συνάδελφοι, πρώτα το επίκεντρο ενός τρομερού σεισμού, στη φτωχότερη και χειρότερα διοικούμενη περιοχή του αμερικανικού ημισφαιρίου, και τώρα η χολέρα στη χώρα που λαμβάνει ένα από τα υψηλότερα ποσά κατά κεφαλή διεθνούς βοήθειας. Τι αντίφαση! Δεν είναι απλώς ένας τρομερός συνδυασμός κακοτυχίας: στην Αϊτή, στους δρόμους που είναι γεμάτοι παιδιά και σκηνές στριμωγμένες ανάμεσα στα σκουπίδια, κανείς δεν ξέρει από πού να ξεκινήσει.
<P>
" τοπική πολιτική τάξη είναι συχνά άπληστη και επικεντρώνεται σε παιχνίδια εξουσίας αντί να αναλάβει τον έλεγχο των προσπαθειών ανασυγκρότησης και η γραφειοκρατική μηχανή, αποδεκατισμένη από τον σεισμό, έχει αδύναμη διοικητική κουλτούρα και, σε ορισμένες περιπτώσεις, έχει αποτελέσει ακόμα και εμπόδιο στην κατανομή της βοήθειας. Υπάρχουν πολλές, συχνά κακώς διοικούμενες, διεθνείς οργανώσεις, οι οποίες απέτυχαν να προστατεύσουν τον πληθυσμό.
<P>
Κατά την επίσκεψη στη χώρα με την αντιπροσωπεία του Ευρωπαϊκού Κοινοβουλίου τον Ιούνιο, η συγκέντρωση εγκαταλειμμένων περιοχών, χαλασμάτων που δεν έχουν συλλεχθεί και σκουπιδιών έδωσαν ήδη μια σαφή ένδειξη για το πόσο άσχημα μπορεί να εξελιχθεί η κατάσταση. Τώρα η χολέρα είναι εδώ.
<P>
" Επιτροπή και η Γενική Διεύθυνση Ανθρωπιστικής Βοήθειας και Πολιτικής Προστασίας (ECHO) έκαναν μέχρι στιγμής τα δέοντα, αλλά τώρα πρέπει να διπλασιάσουν τις προσπάθειές τους. " αίσθησή μου είναι ότι τώρα, μαζί με την ισχυρή δράση ανάκαμψης, η Αϊτή χρειάζεται προστασία σε διεθνές πολιτικό επίπεδο.
<SPEAKER ID="101" NAME="Nirj Deva" AFFILIATION="ECR">
(EN) Κύριε Πρόεδρε, πρόκειται για μια τραγωδία που δεν σηκώνει συζήτηση. Όταν χτύπησε η καταστροφή τον περασμένο Ιανουάριο, η διεθνής κοινότητα εισέβαλε στην Αϊτή με τυμπανοκρουσίες. Στρατιωτικά ελικόπτερα έσπευσαν να σηκώσουν βαριά κομμάτια μπάζων που είχαν καταρρεύσει. Όλοι έφυγαν. Έφυγαν ξαφνικά. Αυτά τα κομμάτια μπάζων κλείνουν τους δρόμους και δεν υπάρχει πρόσβαση και το οδικό δίκτυο έχει καταρρεύσει. " Επίτροπος Georgieva προσπαθεί σκληρά να συντονίσει τις δραστηριότητες.
<P>
Γιατί συνέβη αυτό; Γιατί όλοι αυτοί οι άνθρωποι -συμπεριλαμβανομένης της υπουργού Εξωτερικών Clinton, η οποία εμφανίστηκε ξαφνικά εκεί τον Ιανουάριο- εξαφανίστηκαν ξαφνικά; Γιατί ζητείται τώρα από τα "νωμένη Έθνη να εξαφανιστούν; Πότε θα ζητήσουν από την ΕΕ να εξαφανιστεί; Αυτό είναι γελοίο. " διεθνής κοινότητα πρέπει να επιστρέψει εκεί στο επίπεδο όπου εργαζόταν και πρέπει να επιτρέψουμε στους απλούς Αϊτινούς να αποπολιτικοποιηθούν από αυτές τις ανοησίες που λαμβάνουν χώρα στην πρωτεύουσα.
<SPEAKER ID="102" NAME="Anna Záborská" AFFILIATION="PPE">
(SK) Κύριε Πρόεδρε, κυρία Επίτροπε, θέλω να σας ευχαριστήσω για την αναφορά που μας δώσατε σχετικά με την τρέχουσα κατάσταση στην Αϊτή. Το ξέσπασμα άλλης μίας επιδημίας στην Αϊτή ήταν αναμενόμενο. Από τις αρχές του έτους και από τότε που έγινε ο σεισμός, εργαζόμαστε σκληρά, αλλά το έργο δεν προχώρησε όσο γρήγορα ελπίζαμε. Έχουμε αναφερθεί πολλές φορές στην κατάσταση που επικρατούσε στην Αϊτή πριν από τον σεισμό.
<P>
Σίγουρα θα μας βοηθούσε αν η Αϊτή ήταν ένα λειτουργικό κράτος, αλλά δεν είναι, ούτε και θα γίνει για πολύ καιρό ακόμα. Πρέπει να καλυφθεί πολύ χαμένο έδαφος. Υπάρχει ανάγκη για επείγουσα δράση, καθώς κινδυνεύουμε να αντιμετωπίσουμε νέες επιδημίες και περισσότερη βία.
<P>
Κυρία Επίτροπε, υπάρχει πραγματική ανάγκη να συγκεντρώσουμε στις Βρυξέλλες τους καλύτερους εμπειρογνώμονες στον τομέα της υγείας και να καταρτίσουμε ένα στρατηγικό σχέδιο δράσης για την Αϊτή. " κατάσταση πρέπει να επιλυθεί στους τομείς της ασφάλειας, των οικονομικών και ειδικά της υγείας.
<SPEAKER ID="103" NAME="Κρίτων Αρσένης" AFFILIATION="S&amp;D">
Κυρία Επίτροπε, κατ' αρχήν θα ήθελα να σας συγχαρώ και εγώ για την εξαιρετική δουλειά που κάνετε και στην περίπτωση της Αϊτής αλλά και για όλα αυτά που έχετε κάνει για το Πακιστάν. Ξέρουμε ότι θα είστε παρούσα σε κάθε ανάγκη.
<P>
Πραγματικά η καταστροφή είναι τεράστια. Μιλάμε για πάνω από 1.000 νεκρούς, 15.000 ασθενείς και οι αριθμοί συνέχεια αυξάνονται. Οι ανάγκες είναι τεράστιες και βλέπουμε ότι τα χρήματα που έχετε στη διάθεσή σας δεν φθάνουν. Γίνεται όλο και περισσότερο προφανές ότι πραγματικά χρειαζόμαστε και νέα χρηματοδοτικά εργαλεία· ίσως, και προφανώς πρώτα απ' όλα, ένα φόρο στις χρηματοπιστωτικές συναλλαγές. Χρειαζόμαστε άλλα χρηματοδοτικά μέσα που θα μπορούν να ενισχύουν τις προσπάθειες μας να αντιμετωπίζουμε τις αυξανόμενες ανθρωπιστικές ανάγκες.
<P>
Επίσης θα πρέπει να δούμε, κυρία Επίτροπε, τι μπορούμε να κάνουμε προκειμένου να μην επαναληφθεί το γεγονός της μετάδοσης ασθενειών από ανθρώπους που δουλεύουν για τον Ο"Ε.
<SPEAKER ID="104" NAME="Bastiaan Belder" AFFILIATION="EFD">
(NL) Κύριε Πρόεδρε, σήμερα το απόγευμα, έλαβα τις τελευταίες πληροφορίες από μια ολλανδική οργάνωση παροχής βοήθειας, η οποία ήταν παρούσα στην Αϊτή για πολλά χρόνια, και αυτές οι πληροφορίες επιβεβαιώνουν τη ζοφερή, αλλά ρεαλιστική, εικόνα που περιέγραψε η Επιτροπή. Παράλληλα, τα μέλη της ολλανδικής οργάνωσης παροχής βοήθειας μου είπαν ότι εναποθέτουν την εμπιστοσύνη τους ειδικά στην Ευρώπη, ως μείζονα δωρητή. Τι είναι λοιπόν αυτό για το οποίο βασίζονται σε εμάς να κάνουμε; Λοιπόν, μολονότι στη διεθνή διάσκεψη δωρητών αναλήφθηκε η δέσμευση για την παροχή ενός τεράστιου ποσού, ελήφθη μόνο ένα τμήμα αυτού του ποσού. Τώρα τα "νωμένα Έθνη ζήτησαν πρόσθετη χρηματοδότηση, αλλά ένα μεγάλο μέρος των χρημάτων για τα οποία αναλήφθηκε δέσμευση δεν έχουν ληφθεί ακόμα. Ως εκ τούτου, ελπίζω ότι η Ευρωπαϊκή Ένωση θα αναλάβει πρωτοβουλία ώστε να διασφαλίσει ότι τα χρήματα πραγματικά φθάνουν στον προορισμό τους διότι η κατάσταση στην Αϊτή είναι δυσχερής. Φυσικά, η πρόληψη και το καθαρό πόσιμο νερό αποτελούν προτεραιότητες. Ελπίζω ότι η Ευρωπαϊκή Ένωση θα αναλάβει την πρωτοβουλία να διασφαλίσει καλές εγκαταστάσεις υδροδότησης για την Αϊτή. Οι εμπειρογνώμονες, η διάνοιξη πηγαδιών, το καθαρό πόσιμο νερό, καθώς και η ιατρική περίθαλψη είναι ιδιαίτερα σημαντικοί παράγοντες. Όλα αυτά είναι σε έλλειψη. Απευθύνω έκκληση στις Κάτω Χώρες, αλλά και στα ευρωπαϊκά θεσμικά όργανα, να προστρέξουν άμεσα σε βοήθεια της Αϊτής σε αυτήν την έκτακτη ανάγκη.
<SPEAKER ID="105" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, κυρία Δαμανάκη, καταρχάς, θέλω να συγχαρώ την Επιτροπή για τις προσπάθειες που κατεβλήθησαν στην Αϊτή.
<P>
Ωστόσο, η κατάσταση χρήζει άμεσης και εντονότερης αντίδρασης. Χρειαζόμαστε περισσότερους πόρους και μεγαλύτερη διεθνή δέσμευση, παρά τις δυσκολίες που υπάρχουν στην κινητοποίηση πόρων στο τρέχον οικονομικό πλαίσιο. Δεν γίνεται να διατίθενται πόροι για ορισμένα προβλήματα και όχι γι' αυτήν την ανθρωπιστική κατάσταση.
<P>
Έχουμε ορισμένες ιατρικές και ανθρωπιστικές προτεραιότητες: να ενημερώσουμε τον πληθυσμό για τη συγκεκριμένη ασθένεια, να εξασφαλίσουμε σκηνές, να βελτιώσουμε τις αποχετευτικές υποδομές σε όλες τις περιοχές και να παράσχουμε πρόσβαση σε καθαρό νερό. Όλα αυτά τα καθήκοντα είναι επείγοντα και χρειαζόμαστε μεγάλη προσπάθεια από την πλευρά της Επιτροπής και όλων των κρατών μελών.
<SPEAKER ID="106" NAME="Hannu Takkula" AFFILIATION="ALDE">
(FI) Κύριε Πρόεδρε, θέλω να ευχαριστήσω την Επίτροπο Georgieva για το έργο που έχει επιτελέσει η Επιτροπή. Είναι πολύ σημαντικό να διαδραματίσει η Ευρωπαϊκή Ένωση έναν πολύ ισχυρό και ορατό ρόλο στην Αϊτή. Ωστόσο, το θέμα αφορά συνανθρώπους μας. Έχουμε ευθύνη και απέναντι τους, καθώς είναι τα θύματα μιας άνευ προηγουμένου καταστροφής: πρώτα ενός σεισμού και τώρα της επιδημίας χολέρας.
<P>
Είναι σημαντικό όταν στέλνουμε χρήματα και βοήθεια εκεί να φτάνουν στον προορισμό τους γρήγορα. Πολλές χριστιανικές οργανώσεις παροχής βοήθειας κάνουν καλή δουλειά εκεί και φαίνεται ότι διαθέτουν και αποτελεσματικά κανάλια άμεσης παροχής βοήθειας σε αυτούς που τη χρειάζονται. Σε αυτό το πλαίσιο, ελπίζω ότι η Επιτροπή θα μπορέσει επίσης να αξιοποιήσει τις αναγνωρισμένες ανθρωπιστικές και χριστιανικές οργανώσεις που κάνουν τόσο καλή δουλειά εκεί. Με αυτόν τον τρόπο, θα καταστεί δυνατή η άφιξη της βοήθειας στον προορισμό της και η επίτευξη του καλύτερου δυνατού αποτελέσματος.
<SPEAKER ID="107" NAME="Kristalina Georgieva" LANGUAGE="EN">
Κύριε Πρόεδρε, σας ευχαριστώ όλους για τη συμμετοχή σας στη συζήτηση για ένα θέμα που, δυστυχώς, θα μας απασχολεί για αρκετό καιρό. " επίλυση αυτής της κρίσης δεν είναι εύκολη.
<P>
Πήραμε ορισμένες εκτιμήσεις σχετικά με την κλίμακα του προβλήματος τους προσεχείς μήνες -και από τους εμπειρογνώμονές μας- και συμφωνώ ιδιαίτερα με όσους είπαν ότι πρέπει να επιστρατεύσουμε εμπειρογνώμονες από το Ευρωπαϊκό Κέντρο Αντιμετώπισης Καταστροφών στην Αϊτή. Οι εκτιμήσεις είναι ότι περίπου 500.000 με 720.000 άνθρωποι θα προσβληθούν από την ασθένεια μέχρι να κοπάσει αυτό το κύμα επιδημίας.
<P>
" εκτίμηση της Παναμερικανικής Οργάνωσης Υγείας για 400.000 είναι λίγο χαμηλότερη αλλά βρίσκεται στην ίδια τάξη μεγέθους. Συνεπώς, πρέπει να κινητοποιηθούμε. Συμφωνώ με κάθε έναν από εσάς που μιλήσατε για άμεση κινητοποίηση και την ανάγκη για παροχή βοήθειας τώρα αμέσως.
<P>
Επιτρέψτε μου να κάνω τέσσερις παρατηρήσεις. " πρώτη αφορά τον καλύτερο τρόπο με τον οποίο μπορούμε να βοηθήσουμε. Είναι η στιγμή να αναπτύξουμε πραγματικές οργανώσεις εταίρους και να τους δώσουμε άμεσα τους πόρους για να δράσουν. Πρέπει επίσης να απευθύνουμε έκκληση στα κράτη μέλη να παράσχουν βοήθεια σε είδος. Από την Πέμπτη, όταν μίλησα στα κράτη μέλη, βλέπουμε να έρχεται στήριξη, αλλά απαιτείται περισσότερη στους τομείς των επαγγελματιών υγείας, των ταμπλετών καθαρισμού νερού και της υποστήριξης για μια εκστρατεία ενημέρωσης, διότι -όπως είπαν πολλοί- υπάρχει μια γενική παρανόηση σχετικά με το τι είναι αυτή η ασθένεια και πώς μπορεί να θεραπευθεί με τον καλύτερο τρόπο. Ως αποτέλεσμα, άνθρωποι πεθαίνουν αναίτια διότι φοβούνται να πάνε σε κέντρα θεραπείας, καθώς φοβούνται ότι θα προσβληθούν από την ασθένεια εκεί αντί να δεχθούν περίθαλψη γι' αυτή.
<P>
Δεύτερον, πολλοί ομιλητές αναφέρθηκαν στα χρήματα για τα οποία αναλήφθηκε δέσμευση και στο τι συμβαίνει με την ανασυγκρότηση στην Αϊτή. " δέσμευση της Επιτροπής τηρήθηκε. " Επιτροπή δέσμευσε 460 εκατομμύρια ευρώ και προχωρά σύμφωνα με το χρονοδιάγραμμα που ανακοίνωσε και η Ύπατη Εκπρόσωπος και Αντιπρόεδρος, Cathy Ashton, και ο Επίτροπος Piebalgs πρόκειται να αποτιμήσουν με τα κράτη μέλη πού βρισκόμαστε αναφορικά με τα χρήματα που υποσχεθήκαμε ότι θα παράσχουμε. Σας διαβεβαιώνω ότι αυτό θα γίνει με πολύ σοβαρότητα, διότι διακυβεύεται η φήμη της διεθνούς κοινότητας σε μια πολύ δύσκολη στιγμή.
<P>
Ωστόσο, -και αυτή είναι η τρίτη παρατήρησή μου, η οποία είναι πολύ σημαντική- υπάρχει ένα όριο στην ικανότητα απορρόφησης στην Αϊτή, για το οποίο μίλησα με ορισμένους από εσάς. Όταν έφτασα για πρώτη φορά στην Αϊτή, σκέφτηκα ότι, όσο τρομερή και αν ήταν αυτή η καταστροφή, δεν ήταν το χειρότερο πρόβλημα της Αϊτής. Το μεγαλύτερο πρόβλημα της Αϊτής ήταν οι πολλές δεκαετίες έλλειψης ανάπτυξης και η απουσία ενός λειτουργικού κράτους η οποία, μεταξύ άλλων, συνεπάγεται επίσης την απουσία μιας λειτουργικής υπηρεσίας υγείας.
<P>
Είδα ανθρώπους στους καταυλισμούς να περιμένουν στη σειρά μπροστά σε έναν γιατρό, όχι διότι ήταν άρρωστοι, αλλά διότι δεν είχαν δει ποτέ γιατρό στη ζωή τους και εκμεταλλεύονταν την ευκαιρία της παροχής υπηρεσιών υγείας στους καταυλισμούς.
<P>
Αυτή η παντελής έλλειψη ικανοτήτων και δυνατοτήτων ενός λειτουργικού κράτους δημιουργεί προβλήματα που επιδεινώνουν αυτήν την επιδημία. Ακόμα προσπαθούμε να πείσουμε την κυβέρνηση να δώσει την άδεια για έναν χώρο διάθεσης των πτωμάτων -χωρίς τον οποίο, φυσικά, η επιδημία θα μπορούσε να εξαπλωθεί περαιτέρω- και να απομακρύνει τα αποχωρητήρια για να βελτιωθούν οι συνθήκες υγιεινής. Ως εκ τούτου, θέλω να τονίσω πόσο κρίσιμο είναι να κατανοήσουμε ότι τα προβλήματα της Αϊτής δεν μπορούν να επιλυθούν εύκολα, διότι στην καρδιά αυτού του προβλήματος βρίσκονται αυτές οι δεκαετίες έλλειψης ανάπτυξης και η απουσία ενός λειτουργικού κράτους.
<P>
Τέθηκε μια ερώτηση για τις εκλογές και για το αν θα πρέπει να διεξαχθούν τελικά. Οι αρχές της Αϊτής προτιμούν να μείνουν πιστές στο χρονοδιάγραμμα. Είναι δύσκολο να δώσω μια απάντηση. Δεν έχω πάει ακόμη στην Αϊτή, αλλά η αίσθησή μου είναι ότι η ακύρωση ή η αναβολή των εκλογών μπορεί να αποσταθεροποιήσει μια πολύ δύσκολη κατάσταση. Μπορεί να υπάρξει κάποιο κέρδος από τη διεξαγωγή των εκλογών αλλά, όπως είπα, αυτό βασίζεται σε ό,τι έχω ακούσει, όχι σε ό,τι έχω δει.
<P>
" τέταρτη παρατήρησή μου αφορά τη συμμετοχή. Ζητήσατε από την Επιτροπή να συμμετάσχει πολύ ενεργά: το κάνουμε και θα συνεχίσουμε να το κάνουμε. " Βαρόνη Ashton πολύ πιθανόν να βρίσκεται στην Αϊτή αύριο και σκοπεύω να πάω και εγώ διότι σε αυτό το σημείο, η κινητοποίηση, ο καλός συντονισμός και, ειλικρινά, η ελπίδα στους ανθρώπους εκεί, και στο προσωπικό μας, είναι πολύ σημαντικά. Οι άνθρωποί μας παλεύουν με μια πολύ δύσκολη κατάσταση: βρίσκονται σε μέρη όπου οι αϊτινοί υπάλληλοι υγείας φοβούνται από την επιδημία και απλώς αποχωρούν και τότε πρέπει να αντιμετωπίσουν μαζική αύξηση των περιστατικών.
<P>
Αυτό που πρέπει να κάνουμε τώρα είναι να διασφαλίσουμε τη διατήρηση μιας ήρεμης παρουσίας και να προσπαθήσουμε να καθοδηγήσουμε τους ανθρώπους προς μια πορεία που θα τους δώσει τη μέγιστη ελπίδα. Ένας βουλευτής ανέφερε ότι οι αϊτινοί είναι πολύ ανθεκτικός λαός. Πράγματι είναι και αξίζουν την υποστήριξή μας σε αυτή τη δύσκολη στιγμή.
<SPEAKER ID="108" NAME="Πρόεδρος">
" συζήτηση έληξε.

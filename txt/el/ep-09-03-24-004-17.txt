<CHAPTER ID="004-17">
17. Πολυγλωσσία: ένα πλεονέκτημα για την Ευρώπη και μια κοινή δέσμευση (
<P>
- Πριν από την ψηφοφορία
<SPEAKER ID="124" NAME="Vasco Graça Moura" LANGUAGE="PT">
Κύριε Πρόεδρε, η έκθεση μου είναι ευθυγραμμισμένη με όλα τα προηγούμενα έγγραφα για την πολυγλωσσία, είτε προέρχονται από το Σώμα, ή από το Συμβούλιο ή την Επιτροπή.
<P>
" εναλλακτική πρόταση ψηφίσματος που κατατέθηκε αποτελεί μια απόπειρα εισαγωγής στο Ευρωκοινοβούλιο ορισμένων εθνικιστικών διαμαχών που βρίσκονται σε εξέλιξη στην Ισπανία. Μόλις χθες η ισπανική εφημερίδα El País ανέφερε ότι το ισπανικό ανώτατο δικαστήριο αποφάσισε πριν από τρεις μήνες ότι στα έντυπα προεγγραφής θα πρέπει να περιλαμβάνεται ένα πλαίσιο όπου οι γονείς ερωτώνται σε ποια γλώσσα θέλουν να λάβουν την εκπαίδευσή τους τα παιδιά τους, καθώς και ότι οι καταλανικές αρχές δεν συμμορφώνονται με αυτή την απόφαση.
<P>
Όσοι προσυπογράφουν την εναλλακτική πρόταση ψηφίσματος δεν επιθυμούν να αναγνωριστεί το εν λόγω δικαίωμα για γονείς που βρίσκονται σε χώρες με περισσότερες από μία επίσημες ή περιφερειακές γλώσσες.
<P>
Δεν επιθυμούν να αναγνωρίσουν τη ζωτική ανάγκη για εκπαίδευση στη μητρική γλώσσα, όχι μόνο για λόγους εκπαιδευτικής επιτυχίας γενικά, αλλά και, ειδικότερα, για το σκοπό της εκμάθησης πάγου γλωσσών.
<P>
Δεν επιθυμούν να διασφαλισθεί η πλήρης αμοιβαία κατανόηση μεταξύ των γλωσσών που μιλιούνται σε μια χώρα σε αυτή την κατάσταση, ιδίως σε ό,τι αφορά τους ενήλικες πολίτες και το νομικό σύστημα, την υγεία, τη διοίκηση και την απασχόληση.
<P>
Δεν αποδέχονται το ότι, σε αυτές τις χώρες, δεν θα πρέπει να προωθείται η μια γλώσσα εις βάρος των δικαιωμάτων όσων μιλούν άλλη γλώσσα ή γλώσσες.
<P>
Αυτό έρχεται σε αντίφαση με όλα όσα το Σώμα και τα υπόλοιπα θεσμικά ευρωπαϊκά όργανα έχουν υπερασπιστεί.
<P>
Ως εκ τούτου, οι παράγραφοι 11, 12, 14 και 17 της έκθεσης μου παραλείπονται από την εναλλακτική πρόταση ψηφίσματος. Κοιτάζοντας αυτές τις παραγράφους, είναι ξεκάθαρο ότι τέτοιες αρνητικές θέσεις έρχονται σε σύγκρουση με τα θεμελιώδη δικαιώματα και τις ελευθερίες και παραβιάζουν κατάφωρα την αρχή της επικουρικότητας.
<P>
" έκθεσή μου δεν επιτίθεται ούτε βλάπτει τις αποκαλούμενες μειονοτικές γλώσσες. Τις σέβεται και αναγνωρίζει την αξία τους, αλλά προσπαθεί επίσης να θεσπίσει γενικές και βασικές αρχές.
<P>
Το Σώμα δεν μπορεί να είναι όργανο του ακραίου εθνικισμού, ούτε του περιφερειακού ή του τοπικού μίσους ή της αντιπάθειας. Αυτό που διακυβεύεται είναι η υπευθυνότητά μας ως ευρωβουλευτών. Ως εκ τούτου, σας παροτρύνω να καταψηφίσετε την εναλλακτική πρόταση και να ψηφίσετε υπέρ της έκθεσης που συνέταξα.
<SPEAKER ID="125" NAME="Πρόεδρος">
- Κυρίες και κύριοι, μπορώ να έχω την προσοχή σας για ένα λεπτό; Υπάρχει ένα αίτημα να λάβει κάποιος το λόγο και μπορεί να υπάρξουν και άλλα. Γνωρίζοντας το περιεχόμενο των ομιλιών, θεωρώ δεδομένο ότι οι δηλώσεις που μόλις έκανε ο εισηγητής δεν θα έχουν τη στήριξη ορισμένων βουλευτών, αλλά, όπως γνωρίζετε, υπάρχει πρόβλεψη για να λάβει το λόγο ο εισηγητής για δύο λεπτά. Δεν υπάρχει πρόβλεψη για άνοιγμα της συζήτησης.
<P>
Ως εκ τούτου, δεν μπορώ να δώσω το λόγο και να ανοίξω εκ νέου τη συζήτηση. Αυτό μπορώ να το κάνω, σύμφωνα με τον Κανονισμό, μόνο εάν υπάρχει αίτημα να μιλήσει κάποιος επί της διαδικασίας. Εάν μιλούμε για ζήτημα επί της διαδικασίας, τότε ο κ. Guardans Cambó έχει το λόγο. Μη με θεωρήσετε αγενή εάν του αφαιρέσω το λόγο μόλις καταλάβω ότι η ομιλία του δεν αφορά ζήτημα επί της διαδικασίας σχετικά με προβλήματα που αφορούν τον Κανονισμό.
<SPEAKER ID="126" NAME="Ignasi Guardans Cambó" AFFILIATION="ALDE">
Κύριε Πρόεδρε, πρόκειται πράγματι για ζήτημα επί της διαδικασίας. Δεν θα μπω σε συζήτηση, άλλο ο εισηγητής μόλις είπε κάτι που δεν αντιστοιχεί σε αυτό επί του οποίου θα ψηφίσουμε. Είπε ότι στην εναλλακτική πρόταση ψηφίσματος διαγράφονται τέσσερις παράγραφοι του αρχικού ψηφίσματός του, και αυτό δεν είναι αλήθεια: οι αλλαγές αφορούν μόνο την αρίθμηση των παραγράφων. Από τις τέσσερις περιπτώσεις που παρέθεσε, μόνο μία δεν βρίσκεται και στα δύο ψηφίσματα. Αυτό είναι γεγονός. Οι υπόλοιπες τρεις περιπτώσεις βρίσκονται και στα δύο ψηφίσματα.
<P>
(Φωνασκίες)
<P>
Ως εκ τούτου πρόκειται για ζήτημα επί της διαδικασίας που αφορά αποσαφήνιση. Οι βουλευτές ψηφίζουν επί όσων τους ζήτησε να ψηφίσουν. Υπάρχει μόνο μια περίπτωση, η οποία δεν έχει καμιά σχέση με το ισπανικό ανώτατο δικαστήριο, που είναι διαφορετική και στα δύο ψηφίσματα. Δεδομένου ότι η δήλωση του εισηγητή δεν ήταν σωστή, πιστεύω ότι πρόκειται για ζήτημα επί της διαδικασίας.
<SPEAKER ID="127" NAME="Πρόεδρε">
Σας ευχαριστώ, κύριε Guardans Cambó. Συνεχίζουμε τώρα με την ψηφοφορία. " τροπολογία 1 τίθεται προς ψηφοφορία. " ψηφοφορία θα είναι ονομαστική. " ψηφοφορία ξεκίνησε.
<SPEAKER ID="128" NAME="Cristiana Muscardini" AFFILIATION="UEN">
- (IT) Κύριε Πρόεδρε, κυρίες και κύριοι, ήθελα απλώς να ρωτήσω εάν θεωρούνταν γελοία η κλοπή της έκθεσης κάποιου και η παρουσίαση κάποιας άλλης ταυτόσημης στη θέση της πρώτης, όταν, στο πλαίσιο του παλαιού συστήματος, υποβάλλονταν τροπολογίες. Για αυτό το λόγο, σας καλώ να αναθεωρήσετε τον Κανονισμό μας, διότι προκαλεί απίστευτη σύγχυση και επιτρέπει να διαπράττεται επισήμως μια αδικία.
<SPEAKER ID="129" NAME="Πρόεδρος">
- Αναλαμβάνω την ευθύνη να θέσω ξανά αυτό το θέμα στο Προεδρείο, αν και γνωρίζετε ότι κάποιες κανονιστικές εξουσίες έχουν αφαιρεθεί από το Προεδρείο και ασκούνται μέσω του συντονισμού των προέδρων των ομάδων, αλλά σε όποιον και να ανήκει η αρμοδιότητα να αποφασίσει, εάν είναι γελοίο, θα συνεχίσει να είναι γελοίο, είναι σίγουρο ότι δεν θα αλλάξει.

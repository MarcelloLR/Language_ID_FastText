<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 27 Απριλίου 2006. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Κυρίες και κύριοι, λυπάμαι που έχω μια θλιβερή είδηση να σας ανακοινώσω: τον θάνατο του συναδέλφου μας, καθηγητή Rolandas Pavilionis.
<P>
Ο κ. Pavilionis ήταν ένθερμος υποστηρικτής των ανθρωπίνων δικαιωμάτων, αγωνίστηκε ενεργά για την ανεξαρτησία της Λιθουανίας και στη συνέχεια για την ένταξη της χώρας του στην Ένωση, πριν εκλεγεί βουλευτής του Ευρωπαϊκού Κοινοβουλίου.
<P>
Πριν από αυτήν την ένταξη, ο καθηγητής Pavilionis είχε συμμετάσχει στις εργασίες της Συνέλευσης για το μέλλον της Ευρώπης.
<P>
Ήταν πολύ δραστήριος στους τομείς της εκπαίδευσης, της επιστήμης και του πολιτισμού και θα ήθελα να υπογραμμίσω τη θέση του ως πρύτανη του Πανεπιστημίου του Vilnius.
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Ο κ. Hans-Peter Martin έχει τον λόγο για ένα θέμα επί της διαδικασίας. Θα είχατε, σας παρακαλώ, την καλοσύνη να μου πείτε σε ποιο άρθρο του Κανονισμού αναφέρεται το θέμα σας επί της διαδικασίας; 
<SPEAKER ID="5" LANGUAGE="DE" NAME="Hans-Peter Martin (NI ). –" AFFILIATION="(Ο Πρόεδρος διακόπτει τον ομιλητή)">
<P>
   Κύριε Πρόεδρε, επικαλούμαι τα άρθρα 132 και 142 του Κανονισμού.
<SPEAKER ID="6" LANGUAGE="" NAME="" AFFILIATION="">
<SPEAKER ID="7" LANGUAGE="" NAME="Πρόεδρος." AFFILIATION="Τρίτη:">
<P>
   Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της 11ης Μαΐου 2006, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις.
<P>
Σύμφωνα με το άρθρο 168 του Κανονισμού, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών έχει ζητήσει την αναπομπή στην επιτροπή της έκθεσης του κ. Speroni σχετικά με το αίτημα άρσης της ασυλίας του Tobias Pflüger, η οποία έχει εγγραφεί στην αυριανή ώρα των ψηφοφοριών. 
<SPEAKER ID="8" LANGUAGE="DE" NAME="Sylvia-Yvonne Kaufmann (GUE/NGL ). –" AFFILIATION="">
<P>
   Κύριε Πρόεδρε, βάσει του άρθρου 168 του Κανονισμού, η ομάδα μου θα ήθελε να εισηγηθεί να μην εξεταστεί η έκθεση Speroni –που αναφέρεται στην άρση της ασυλίας ενός μέλους της ομάδας μας, του κ. Pflüger– αλλά να αναπεμφθεί στην Επιτροπή Νομικών Θεμάτων και Εσωτερικής Αγοράς. Θεωρώ ότι αυτή είναι η σωστή απόφαση που πρέπει να λάβουμε, δεδομένου ότι η απόφαση για την άρση ή μη της ασυλίας που ελήφθη από μόλις οκτώ συνάδελφους της Επιτροπής Νομικών Θεμάτων είναι ένα γεγονός το οποίο δεν μας κολακεύει, και θα πρέπει να το αποφύγουμε. Καθένας από εμάς θα μπορούσε να χάσει την ασυλία του, ωστόσο είναι απαράδεκτο να παρευρίσκονται κατά την ψηφοφορία λιγότεροι από το ένα τρίτο των βουλευτών που εργάζονται στην εκάστοτε επιτροπή, και για τον λόγο αυτό ζητώ να μην προχωρήσουμε στην ψηφοφορία αλλά να αναπέμψουμε την έκθεση στην επιτροπή. 
<SPEAKER ID="9" LANGUAGE="DE" NAME="Klaus-Heiner Lehne (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, θα ξεκινήσω ζητώντας σας να απορρίψετε ως απαράδεκτη την πρόταση αυτή. Η διαδικασία άρσης της ασυλίας υπάγεται στο άρθρο 7, που έχει τον τελευταίο λόγο επί του συγκεκριμένου ζητήματος. Το άρθρο 7 παράγραφος 8 ορίζει ότι «η έκθεση της επιτροπής εγγράφεται αυτοδικαίως στην αρχή της ημερήσιας διάταξης της πρώτης συνεδρίασης μετά την κατάθεσή της» και, εν συνεχεία, αναφέρει ότι «η πρόταση ή οι προτάσεις απόφασης που περιέχονται στην έκθεση τίθενται σε ψηφοφορία κατά τη διάρκεια της ώρας των ψηφοφοριών μετά τη συζήτηση». Πρόκειται για δεσμευτική διάταξη, που στοχεύει στην επιτάχυνση της διαδικασίας άρσης της ασυλίας και την οποία στην ουσία θα ακυρώναμε αν κάναμε δεκτή την εν λόγω πρόταση.
<P>
Εάν δεν απορρίψετε την πρόταση ως απαράδεκτη, θα σας ζητούσα ωστόσο να την καταψηφίσετε στο σύνολό της, διότι είναι ανούσια. Είναι ανούσια, διότι το ψήφισμα που λάβαμε εμείς, στην Επιτροπή Νομικών Θεμάτων, εγκρίθηκε ομόφωνα, διότι δεν υπάρχουν διαφωνίες μεταξύ των ομάδων επί του συγκεκριμένου ψηφίσματος και επίσης διότι δεν υφίσταται καμία αμφιβολία σχετικά με τη διαδικασία που πρέπει να ακολουθεί και προβλέπεται ρητώς στο άρθρο 7 παράγραφος 8. Εάν διαφωνείτε με το περιεχόμενο της πρότασης, δεν έχετε παρά να την καταψηφίσετε. Και αν στη συνέχεια λάβει την στήριξη της πλειοψηφίας, το αποτέλεσμα αυτομάτως θα αντιστραφεί.
<SPEAKER ID="10" LANGUAGE="DE" NAME="Martin Schulz (PSE ). –" AFFILIATION="">
<P>
   Κύριε Πρόεδρε, όπως και πολλοί άλλοι συνάδελφοι, αναγκάσθηκα και εγώ να εξετάσω αυτό το θέμα στη Διάσκεψη των Προέδρων. Καθότι δεν είμαι νομικός, όπως ο κ. Lehne, το είχα φανταστεί κάπως απλούστερο. Τώρα όμως έχουν μιλήσει οι νομικοί, και οφείλω να ομολογήσω ότι δεν κατάλαβα τα όσα δήλωσε ο κ. Lehne, ίσως όμως αυτό να οφείλεται σε εμένα. Δεν σκοπεύω αυτήν τη στιγμή να σταθμίσω τα υπέρ και τα κατά των επιχειρημάτων της κ. Kaufmann και του κ. Lehne, ωστόσο, θα ήθελα να υποβάλω μία παράκληση· θα πρέπει να ορίσουμε ότι στο μέλλον τα θέματα ασυλίας δεν θα εξετάζονται από τη Διάσκεψη των Προέδρων, διότι, ως πρόεδρος της ομάδας μου, αισθάνομαι ότι μία τόσο περίπλοκη διαδικασία υπερβαίνει τις δυνάμεις μου. Ακολουθώντας το αίσθημα δικαιοσύνης που με διακρίνει, συμφώνησα για την αναπομπή της υπόθεσης, διότι, εάν σε μία επιτροπή ψηφίζουν μόνο οκτώ άτομα ενώ μερικές ομάδες δεν αντιπροσωπεύονται καθόλου, θεωρώ ορθότερη και προτιμότερη την αναπομπή της υπόθεσης για να αποφευχθούν τυπικά λάθη.
<P>
Εάν, ωστόσο, από την αναπομπή προκύψει κάποιο τυπικό λάθος, τότε δεν μπορούμε παρά να το αποδεχθούμε. Έχοντας καταλάβει το σφάλμα μου, είμαι της άποψης ότι πρέπει να ακολουθήσουμε τις προτάσεις του κ. Lehne, παράλληλα όμως θα ήθελα να παρακαλέσω τα θέματα ασυλίας να συζητούνται μελλοντικά μόνο στην Ολομέλεια. 
<SPEAKER ID="11" LANGUAGE="FR" NAME="Daniel Marc Cohn-Bendit (Verts/ALE ). –" AFFILIATION="">
<SPEAKER ID="12" LANGUAGE="" NAME="Πρόεδρος. –" AFFILIATION="(Ο βουλευτής διαμαρτύρεται: «Ήθελα να εκφραστώ υπέρ»)">
<P>
   Κύριε Cohn-Bendit, κλείνω το μικρόφωνό σας, διότι δεν σας έδωσα τον λόγο.
<P>
 Έδωσα στον κ. Schulz τον λόγο, προκειμένου να μιλήσει υπέρ. Ο κ. Schulz πράγματι δεν τον χρησιμοποίησε γι’ αυτόν τον σκοπό. Επομένως, πιστεύω ότι θα πρέπει να αρχίσουμε τις αγορεύσεις ξανά από την αρχή και να ρωτήσουμε αν θέλει κανείς να μιλήσει υπέρ της πρότασης. 
<SPEAKER ID="13" LANGUAGE="FR" NAME="Daniel Marc Cohn-Bendit (Verts/ALE ). –" AFFILIATION="(Απευθυνόμενος στον κ. Lehne)">
<P>
   Κύριε Πρόεδρε, μια ομάδα κατέθεσε αυτήν την αίτηση τροποποίησης της ημερήσιας διάταξης, η οποία βασίζεται σε ένα πολύ σαφές επιχείρημα. Δεδομένου ότι δεν ήταν παρόντες αρκετοί βουλευτές στην αρμόδια επιτροπή –γεγονός που συνεπάγεται ότι αυτό που είπε ο κ. Lehne, δηλαδή ότι όλες οι ομάδες συμφωνούν, δεν μπορεί να αληθεύει, εφόσον όσοι δεν ήταν εκεί δεν μπορούσαν να πουν αν συμφωνούσαν ή όχι– εναπόκειται σήμερα στην Ολομέλεια να αποφασίσει την αναπομπή του ζητήματος στην επιτροπή προκειμένου, σε έναν μήνα ή ακόμα και κατά τη μίνι σύνοδο, αν αυτό είναι εφικτό, να μπορέσουμε να ψηφίσουμε για αυτό το θέμα. Επομένως, πρόκειται απλώς για αναβολή της ψηφοφορίας κατά δύο εβδομάδες.
<P>
Κύριε Lehne, μιλήσατε ήδη. Άλλωστε έτσι συμβαίνει στο Κοινοβούλιο: το πρόσωπο που ομιλεί τελευταίο, συχνά έχει δίκιο.
<P>
Καλώ, συνεπώς, το Κοινοβούλιο να υποστηρίξει την πρόταση της κ. Kaufmann. 
<SPEAKER ID="14" LANGUAGE="DE" NAME="Martin Schulz (PSE ). –" AFFILIATION="">
<SPEAKER ID="15" LANGUAGE="" NAME="Πρόεδρος." AFFILIATION="(Το Σώμα απορρίπτει την πρόταση)">
<P>
   Έχουμε σημειώσει την ανησυχία σας, κύριε Schulz.
<P>
Η Σοσιαλιστική Ομάδα στο Ευρωπαϊκό Κοινοβούλιο έχει ζητήσει τη μεταφορά της ψηφοφορίας επί της έκθεσης (A6-0408/2005) του κ. Reinhard Rack σχετικά με τη βελτίωση των περιβαλλοντικών επιδόσεων του συστήματος εμπορευματικών μεταφορών («Marco Polo II») για την Τετάρτη.
<P>
Το Συμβούλιο με ενημέρωσε –και σας διαβιβάζω αυτήν την πληροφορία– ότι δεν θα είναι σε θέση να παραμείνει στη συνεδρίαση μετά τις 19.00. Αυτό συζητήθηκε στη Διάσκεψη των Προέδρων και το Συμβούλιο επιβεβαίωσε ότι δεν μπορεί να παραμείνει εδώ μετά τις 19.00.
<SPEAKER ID="16" LANGUAGE="DE" NAME="Martin Schulz (PSE ). –" AFFILIATION="(Χειροκροτήματα)">
<P>
Θεωρώ ότι το Ευρωπαϊκό Κοινοβούλιο δεν μπορεί να κάνει δεκτή μία τέτοια δήλωση του Συμβουλίου. Από ό,τι γνωρίζω, η αυστριακή κυβέρνηση απαρτίζεται από 16 μέλη και 16 υφυπουργούς, γεγονός το οποίο σημαίνει ότι 32 άτομα θα έπρεπε είναι σε θέση να εκπροσωπήσουν το Συμβούλιο ακόμα και μετά τις επτά το απόγευμα. Θεωρώ απολύτως ανάρμοστο να δηλώνει μία προεδρία του Συμβουλίου ότι δεν δύναται να παρευρεθεί εδώ μετά τις 19.00 λόγω και μόνο του γεγονότος ότι άλλαξε το ημερολόγιο του Κοινοβουλίου. Θα ήθελα απλώς να μάθω τι θα συνέβαινε σε ένα εθνικό κοινοβούλιο εάν η εκεί εκτελεστική εξουσία δήλωνε ότι θα σχολούσε στις επτά. Το γεγονός αυτό είναι απαράδεκτο και θα πρέπει να το μεταφέρετε στο Συμβούλιο.
<SPEAKER ID="17" LANGUAGE="EN" NAME="Giles Chichester (PPE-DE ). –" AFFILIATION="(Χειροκροτήματα)">
<SPEAKER ID="18" LANGUAGE="DE" NAME="Hans-Gert Poettering (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, εμείς σε αυτό το Κοινοβούλιο έχουμε έναν εποπτικό ρόλο και, όπως αναμένουμε φυσικά την παρουσία της Επιτροπής, έτσι αναμένουμε και την παρουσία του Συμβουλίου. Δεν αναφέρομαι εδώ στην Προεδρία αλλά στο Συμβούλιο καθαυτό. Παρακαλώ ιδιαίτερα τη γενική γραμματεία του Συμβουλίου να συμβουλέψει το Συμβούλιο κατά τέτοιον τρόπο, ώστε να διασφαλιστεί η παρουσία του. Εν ολίγοις, υποστηρίζουμε τα όσα, δικαιολογημένα, δήλωσε ο κ. Schulz. 
<SPEAKER ID="19" LANGUAGE="DE" NAME="Hans-Peter Martin (NI ). –" AFFILIATION="">
<SPEAKER ID="20" LANGUAGE="" NAME="Πρόεδρος." AFFILIATION="Πέμπτη:">
<SPEAKER ID="21" LANGUAGE="EN" NAME="Graham Watson (ALDE ). –" AFFILIATION="">
<P>
   Κύριε Πρόεδρε, καταρχάς θα ήθελα να προσθέσω την υποστήριξη της ομάδας μου στις δηλώσεις του κ. Schulz και του κ. Poettering υπέρ της αυστριακής Προεδρίας, η οποία εξετάζει και πάλι τη διαθεσιμότητά της.
<SPEAKER ID="22" LANGUAGE="FR" NAME="Francis Wurtz (GUE/NGL ). –" AFFILIATION="">
<P>
   Κύριε Πρόεδρε, ο συνάδελφός μου, κ. Watson, είναι ένας πολύ έξυπνος και οξυδερκής άνθρωπος. Δεν πιστεύω ότι μπορεί να μας κοιτάξει στα μάτια και να μας πει σοβαρά ότι μιλάμε για ένα ζήτημα που αφορά τα ανθρώπινα δικαιώματα. Πρόκειται για κάτι εντελώς διαφορετικό, όπως όλοι γνωρίζουν· πρόκειται επίσης για κάτι που είναι αντίθετο με τη θέση της διεθνούς κοινότητας.
<SPEAKER ID="23" LANGUAGE="DE" NAME="Astrid Lulling (PPE-DE ). –" AFFILIATION="(Χειροκροτήματα από την κεντροδεξιά πτέρυγα)">
<P>
   Κύριε Πρόεδρε, θεωρώ εξαιρετική την ιδέα του κ. Watson να θέσουμε αυτό το θέμα στην ημερήσια διάταξη. Είναι ντροπή η Ταιβάν, το μοναδικό κινεζικό κράτος με δημοκρατικό σύστημα, να αποκλείεται ακόμα και ως παρατηρητής στην Παγκόσμια Οργάνωση Υγείας. Καλά θα κάνει το Κοινοβούλιο να εξετάσει το θέμα και να γνωστοποιήσει σε ολόκληρο τον κόσμο ότι θεωρούμε την υγεία ανθρώπινο δικαίωμα και ότι κανένα κράτος στον κόσμο δεν μπορεί να αποκλείεται από τις συσκέψεις της Παγκόσμιας Οργάνωσης Υγείας.
<SPEAKER ID="24" LANGUAGE="" NAME="" AFFILIATION="(Το Σώμα εγκρίνει την πρόταση)">
<P>
(1)
<SPEAKER ID="25" LANGUAGE="" NAME="" AFFILIATION="Για άλλες αλλαγές στη διάταξη των εργασιών:"/>
<SPEAKER ID="26" LANGUAGE="" NAME="Πρόεδρος." AFFILIATION="ama sua">
<P>
Είναι χαρά για το Ευρωπαϊκό Κοινοβούλιο να σας υποδέχεται ως εκλεγμένο πρόεδρο της Βολιβίας, τον πρώτο πρόεδρο αυτόχθονης φυλής, των Aymara, των οποίων οι τρεις βασικές αρχές εμπεριέχονται στα τρία σοφά γνωμικά τους, : μην κλέψεις, : μην είσαι αδύναμος, : μην λες ψέματα.
<P>
Ο πρόεδρος της Βολιβίας γεννήθηκε σε μία φτωχή και απομακρυσμένη πόλη της Βολιβίας, το Isavalli, στο καντόνι του Orinoca, πολύ κοντά στη λίμνη Poopó, στο Oruro. Αυτά τα ονόματα μάς ακούγονται μακρινά, επειδή δεν περιλαμβάνονται στις συνηθισμένες γεωγραφικές αναφορές μας.
<P>
Αργότερα, όταν το βολιβιανό οροπέδιο επλήγη από μία από τις σοβαρότερες ξηρασίες στην ιστορία του, η οικογένειά του μετανάστευσε σε νέα βοσκοτόπια, στη Cochabamba. Εκεί ξεκίνησε μια συνδικαλιστική και πολιτική καριέρα που τον οδήγησε ως την προεδρία της χώρας του, της δεύτερης φτωχότερης χώρας της Λατινικής Αμερικής μετά την Αϊτή, που ωστόσο κατέχει τη δεύτερη θέση σε αποθέματα φυσικού αερίου σε ολόκληρη τη Λατινική Αμερική· μια χώρα στην οποία τα δύο τρίτα του πληθυσμού ζουν στη φτώχεια και η οποία, σε όλη τη διάρκεια της ιστορίας της, από τότε που απέκτησε την ανεξαρτησία της, είχε δύσκολες σχέσεις με τους γείτονές της, μια χώρα η οποία σήμερα βλέπει να αναδύονται νέες πολιτικές δυνάμεις, όπως αυτή του προέδρου, ο οποίος κέρδισε τις εκλογές συγκεντρώνοντας το 53% των ψήφων και ο οποίος, όπως γνωρίζετε, προτείνει πολιτικά μέτρα για την εθνικοποίηση του ενεργειακού κλάδου και των επενδύσεων που γίνονται εκεί από πολλές ευρωπαϊκές επιχειρήσεις, ένα θέμα συζήτησης που αναμφίβολα μας ενδιαφέρει.
<SPEAKER ID="27" LANGUAGE="ES" NAME="Juan Evo Morales Ayma," AFFILIATION="πρόεδρος της Δημοκρατίας της Βολιβίας">
<P>
Όπως είπε ο Πρόεδρος του Ευρωπαϊκού Κοινοβουλίου, προέρχομαι από μία πολύ ταπεινή οικογένεια της φυλής των Aymara. Ιστορικά ήμασταν αποκλεισμένοι, αλλά εμείς δεν αποκλείουμε κανέναν. Ιστορικά ήμασταν υποδουλωμένοι, αλλά δεν έχουμε υποδουλώσει την οικογένεια κανενός· είμαστε υπέρ της αλληλεγγύης, αγωνιζόμαστε για την ενότητα σεβόμενοι την πολυμορφία των άλλων λαών και όταν, χάρη στη συνείδηση του λαού μου, κερδίσαμε την προεδρία ως φυλή αυτοχθόνων, δεν ήταν από εκδίκηση αλλά από το αίσθημα ελπίδας των λαών μας.
<P>
Αναγνωρίζουμε ότι έχει σημειωθεί κάποια πρόοδος μέσω της συμμετοχής της UNESCO. Το θέμα της εκπαίδευσης έχει εγκαταλειφθεί. Μπορεί να σας ενδιαφέρει να μάθετε ότι η μητέρα μου –ας αναπαύεται εν ειρήνη– ήταν αναλφάβητη και ο πατέρας μου μόλις που ήξερε να γράφει· ήταν επίσης αναλφάβητος. Οι γονείς μου δεν είχαν έγγραφα ταυτότητας. Κατά τη διάρκεια της σύντομης παρουσίας μας στην κυβέρνηση, επομένως, κατά τη διάρκεια των 110 περίπου ημερών προεδρίας, έχουμε αρχίσει να εργαζόμαστε επί του ζητήματος του αλφαβητισμού, χάρη στην αμέριστη συνεργασία ορισμένων λατινοαμερικανικών, ευρωπαϊκών και ασιατικών χωρών. Στο τέλος αυτού του μήνα περίπου 2 000 άτομα θα έχουν ολοκληρώσει τις σπουδές τους γραφής και ανάγνωσης. Θέλουμε να εξαλείψουμε τον αναλφαβητισμό στη χώρα μου.
<P>
Όσον αφορά των θέμα των εγγράφων, σημειώνουμε πρόοδο, επίσης χάρη στην αλληλεγγύη άλλων χωρών. Μέχρι στιγμής μας πληροφορούν ότι περίπου 50 000 άτομα έχουν αποκτήσει έγγραφα δωρεάν (αυτόχθονες αγροτικές οικογένειες, και ιδιαίτερα γυναίκες) χάρη στη διεθνή συνεργασία. Και όσον αφορά τη χορήγηση εγγράφων, υπάρχουν οικογένειες που έχουν εγκαταλειφθεί εντελώς· δεν έχουν έγγραφα και, ως εκ τούτου, δεν έχουν ορισμένα δικαιώματα ως πολίτες. Αυτό είναι ένα πολύ ανησυχητικό θέμα στη χώρα μου.
<P>
Γνωρίζω ότι εδώ στην Ευρώπη και σε ορισμένες ηπείρους, ο καλύτερος φίλος του ανθρώπου, ο σκύλος, έχει διαβατήριο προκειμένου να μπορεί να ταξιδεύει από τη μία χώρα στην άλλη. Στη χώρα μου κάποιοι από εμάς δεν έχουμε κανένα έγγραφο –ούτε ταυτότητα ούτε πιστοποιητικά γέννησης– ώστε να μπορούμε να συμμετέχουμε σε εκλογές. Συνεπώς, πρόκειται να συνεχίσουμε την εκστρατεία μας για τα έγγραφα ταυτότητας: σε λιγότερο από δύο μήνες χορηγήσαμε περίπου 50 000 νέα έγγραφα δωρεάν και πρόκειται να συνεχίσουμε για να χορηγήσουμε σε ένα ή δύο εκατομμύρια ανθρώπους δωρεάν έγγραφα.
<P>
Επίσης, χάρη στη συνεργασία ορισμένων λατινοαμερικανικών χωρών, διεξάγουμε εκστρατείες για να βοηθήσουμε τις πιο φτωχές οικογένειες σε θέματα υγείας. Μέσω οφθαλμικών εγχειρήσεων, σε λιγότερο από δύο μήνες θεραπεύσαμε 8 000 άτομα δωρεάν.
<P>
Αυτά είναι μερικά από τα κοινωνικά προβλήματα που αντιμετωπίζουμε στη χώρα μου. Αυτό το πολιτικό κίνημα, επομένως, το Κίνημα για τον Σοσιαλισμό, που αρχικά λεγόταν Πολιτικό Μέσο για την Κυριαρχία των Λαών, δημιουργήθηκε από το Κίνημα των Αυτοχθόνων Αγροτών, δεν δημιουργήθηκε από μία ομάδα πολιτικών εμπειρογνωμόνων ούτε από επαγγελματίες ή διανοούμενους, αλλά γεννήθηκε για να καταπολεμήσει την αδικία, να αγωνιστεί για τις οικονομικές και κοινωνικές διεκδικήσεις, ειδικότερα το 1995, για να αλλάξει τη Βολιβία μας, να βάλει ένα τέλος στις διακρίσεις και να αλλάξει εκείνες τις πολιτικές που στόχευαν ιστορικά στην εξόντωση των πρώτων αυτοχθόνων λαών στη χώρα μας και στην ήπειρό μας.
<P>
Θα ήθελα να αναφέρω τον αγώνα για την υπεράσπιση του φύλλου της κόκας, τον αγώνα για το νερό, για την αποτροπή οποιασδήποτε ιδιωτικοποίησης των υδάτινων πόρων και τον αγώνα για τους υδρογονάνθρακες, που ήταν επίσης αγώνες των προγόνων μας, των ιθαγενών αρχηγών όπως ο Tupac Amaru, ο Tupac Katari και ο Bartolina Sisa: ήταν ο αγώνας για τα εδάφη. Η Βολιβία έχει τόσο μεγάλο πλούτο αλλά και τόσο μεγάλη φτώχεια. Δεν μιλάμε για κατανομή της φτώχειας αλλά για ανακατανομή του πλούτου και, για να ανακατανείμουμε τον πλούτο, έχουμε την υποχρέωση να τον ανακτήσουμε, μέσω της εθνικοποίησης.
<P>
Θέλω να καταλάβετε ότι τίποτα δεν θα απαλλοτριωθεί και κανείς δεν θα απελαθεί. Θα ήθελα να είμαι πολύ ειλικρινής και να σας μιλήσω με τον μεγαλύτερο σεβασμό. Οι οικογένειές μας έρχονται στην Ευρώπη λόγω ανάγκης, λόγω έλλειψης εργασίας, και πολλές εξ αυτών απελαύνονται. Ιστορικά, η χώρα μου, η περιοχή μου, και στην πραγματικότητα ολόκληρη η Αμερική, η οποία λεγόταν κάποτε Abya Ayala, δεν έχει απελάσει ποτέ κανέναν. Και με αυτήν την εθνικοποίηση δεν πρόκειται να απελάσουμε επίσης κανέναν.
<P>
Θα ήθελα επίσης να πω ότι η κόκα δεν είναι κοκαΐνη. Εξέτασα προσεχτικά την ιστορία της κόκας στην Ευρώπη. Οι ευρωπαϊκές χώρες ήταν οι πρώτες που εκβιομηχάνισαν τα φύλλα κόκας. Μιλάμε για τον 19ο αιώνα. Η Λατινική Αμερική και οι Ηνωμένες Πολιτείες άρχισαν την εκβιομηχάνισή τους εντελώς πρόσφατα. Και τα φύλλα κόκας δεν μπορούν να είναι νόμιμα για την Coca-Cola αλλά παράνομα για την περιοχή των Άνδεων, για τους αυτόχθονες πληθυσμούς.
<P>
Πιστεύω ότι είναι σημαντικό να επανεκτιμήσουμε τα φύλλα κόκας, ωστόσο θα ήθελα να πω ότι δεν πρόκειται να καταργηθεί πλήρως η κόκα, παρότι κατά τη διακυβέρνησή μου δεν θα είναι ποτέ ελεύθερη η καλλιέργειά της. Είμαι στην ευχάριστη θέση να δηλώσω ότι συζητάμε με τους αδερφούς μας παραγωγούς φύλλων κόκας πώς μπορούμε να εκλογικεύσουμε την παραγωγή της, και θα ήθελα να σας διαβεβαιώσω ότι μιλάμε για μια μικρή έκταση καλλιέργειας κόκας ανά οικογένεια: 40 επί 40 μέτρα. Έχουμε απόλυτη επίγνωση ότι ένα ποσοστό των φύλλων κόκας διοχετεύεται στην παράνομη αγορά και αυτό το θεωρούμε απαράδεκτο.
<P>
Οι πολιτικές εξάλειψης με την παροχή οικονομικής αποζημίωσης και στη συνέχεια εξάλειψης με τη χρήση των όπλων έχουν αποτύχει οικτρά από την άποψη των ανθρωπίνων δικαιωμάτων και ο μόνος τρόπος να δοθεί ένα τέλος σε αυτήν την αντιπαράθεση είναι να ελέγχεται η παραγωγή της κόκας από το ίδιο το κίνημα των αγροτών, να εκλογικευτεί και με αυτόν τον τρόπο να γίνει αποτελεσματικός ο αγώνας κατά του εμπορίου ναρκωτικών. Η παραγωγή αυτής της μικρής ποσόστωσης, έκτασης 40 x 40 μέτρων –πολλοί άνθρωποι που εξετάζουν αυτό το θέμα πρέπει να έχουν διαβάσει για το λεγόμενο «cato», το οποίο δεν αφορά εκτάρια αλλά 40 x 40 μέτρα– πρέπει να υπόκειται σε έλεγχο και η παραγωγή της να χρησιμοποιείται για νόμιμη κατανάλωση: τι θα μπορούσε να είναι καλύτερο από την εκβιομηχάνιση της κόκας για σκοπούς που ωφελούν την ανθρωπότητα.
<P>
Το λέω αυτό διότι εμείς, στη Βολιβία, έχουμε αποφασίσει να αναμορφώσουμε τη Βολιβία, να θέσουμε τέλος στα οικονομικά μοντέλα που δεν έχουν επιλύσει τα κοινωνικά προβλήματα, προκειμένου να αλλάξει αυτό το αποικιακό κράτος. Με τον μεγαλύτερο σεβασμό, θα ήθελα επίσης να πω ότι αυτό που έχουμε αυτήν τη στιγμή είναι ένα αποικιακό κράτος. Αλλά δεν προτείνουμε ένοπλο αγώνα ή αλλαγή. Λυπάμαι πολύ για το γεγονός ότι υπάρχουν ένοπλες συγκρούσεις σε ορισμένες χώρες που γειτονεύουν με τη Βολιβία. Χάρη σε αυτό το πολιτικό κίνημα, το οποίο αναδύθηκε από την πιο περιφρονημένη και μισητή ιστορικά τάξη, την τάξη που υπέστη τις περισσότερες διακρίσεις: τους αυτόχθονες πληθυσμούς. Γιατί μιλάω για τους αυτόχθονες πληθυσμούς; Η τελευταία απογραφή του 2001 έδειξε ότι το 62,2% της χώρας αποτελείται από αυτόχθονες πληθυσμούς. Θα έλεγα ότι εμείς, οι αυτόχθονες, αντιπροσωπεύουμε άνω του 70% ή σχεδόν το 80% του πληθυσμού. Διότι, όταν ιδρύθηκε η Βολιβία το 1825, το 90% του πληθυσμού αποτελείτο από αυτόχθονες, αλλά μόνο το 10% ίδρυσε τη Βολιβία. Ωστόσο, αυτό το 90% πήρε μέρος στον αγώνα για την ανεξαρτησία και τώρα, δημοκρατικά και ειρηνικά, αναμορφώνοντας τη Βολιβία, θέλουμε να αλλάξουμε και θέλουμε να κάνουμε μια δημοκρατική, πολιτισμική και ειρηνική επανάσταση, αποτρέποντας οποιαδήποτε αντιπαράθεση. Πιστεύω ότι αυτό θα οδηγήσει σε μία αληθινή αλλαγή, πράγμα που θα καταστήσει δυνατόν να ζήσουμε ειρηνικά με κοινωνική δικαιοσύνη.
<P>
Θα ήθελα να σας πω, με κάθε σεβασμό, ότι υπήρχαν ορισμένες κυβερνήσεις στο παρελθόν, κατά τη διάρκεια των δικτατοριών, που αιματοκύλισαν τον λαό. Γνωρίζετε πολύ καλά την ιστορία της Βολιβίας. Αλλά και δημοκρατικές κυβερνήσεις αιματοκύλισαν τη Βολιβία, προκειμένου να υπερασπιστούν συμφέροντα διαφορετικά από τα συμφέροντα της Βολιβίας, και ορισμένα από τα μέλη τους δραπέτευσαν στις Ηνωμένες Πολιτείες. Μέσω του δικαστικού συστήματος της Βολιβίας, έχουμε ζητήσει την έκδοση εκείνων που ταπείνωσαν τη Βολιβία και θα ήθελα να ζητήσω την υποστήριξή σας, προκειμένου να εξασφαλίσουμε ότι τα άτομα εκείνα που έχουν ζημιώσει τόσο πολύ τα ανθρώπινα και οικονομικά δικαιώματα του βολιβιανού λαού θα οδηγηθούν ενώπιον της βολιβιανής δικαιοσύνης, συμπεριλαμβανομένων των Gonzalo Sánchez de Lozada και Sánchez Berzaín, οι οποίοι δολοφόνησαν πολλούς ανθρώπους στη χώρα μου και θέλουμε να αντιμετωπίσουν το βολιβιανό δικαστικό σύστημα.
<P>
Σε αυτήν τη διαδικασία αλλαγής, δεν αναζητούμε μόνον πολιτική αλληλεπίδραση και κατανόηση μεταξύ των χωρών αλλά και ολοκλήρωση, παρέχοντας στη χώρα μου οδική δομή. Η Βολιβία, η καρδιά της Νότιας Αμερικής, δεν έχει πρόσβαση στη θάλασσα εξαιτίας μιας ιστορικής αδικίας. Η κυβέρνησή μου μπορεί να επιλύσει αυτό το διαρθρωτικό οδικό πρόβλημα με όλες τις γείτονες χώρες. Έχουμε μόνον ένα τμήμα με το Περού, αλλά δεν έχουμε έναν ασφαλτοστρωμένο δρόμο με τη Χιλή, ούτε με την Αργεντινή μέσω Potosí, ή μέσω Tarija, ούτε μέσω Βραζιλίας. Τρέφω μεγάλη εκτίμηση και σεβασμό για τον φίλο μου, τον πρόεδρο της Βραζιλίας. Δεν είναι αλήθεια ότι υπάρχει σύγκρουση ανάμεσά μας, όπως ορισμένα μέσα ενημέρωσης σάς έκαναν να πιστέψετε. Έχουμε μια στρατηγική συμμαχία με την κυβέρνηση της Βραζιλίας. Βλέπω τον Lula, έναν πρώην ηγέτη εργατικού συνδικάτου, σαν μεγαλύτερο αδερφό ο οποίος μου προσφέρει αληθινή καθοδήγηση. Θα ήθελα επίσης κάποια καθοδήγηση από εσάς εδώ στην Ευρώπη. Σας έλεγα πριν από λίγο ότι εμείς δεν αποκλείουμε, αλλά αντίθετα ενσωματώνουμε. Θέλω να μάθω από εσάς, αλλά κυρίως θέλω να μάθω πώς να αναζητώ λύσεις σε ένα πλαίσιο ισορροπίας, δικαιοσύνης και ισότητας.
<SPEAKER ID="28" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="29" LANGUAGE="" NAME="" AFFILIATION="Αντιπροέδρου">
<SPEAKER ID="30" LANGUAGE="" NAME="Πρόεδρος." AFFILIATION="">
<SPEAKER ID="31" LANGUAGE="EN" NAME="Vytautas Landsbergis (PPE-DE ). –" AFFILIATION="">
<SPEAKER ID="32" LANGUAGE="ES" NAME="Maria Badia i Cutchet (PSE ). –" AFFILIATION="">
<SPEAKER ID="33" LANGUAGE="LT" NAME="Eugenijus Gentvilas (ALDE ). –" AFFILIATION="">
<P>
   Με χαροποιεί το γεγονός ότι η Ευρωπαϊκή Ένωση κάνει τις σωστές κινήσεις στη μάχη κατά της δικτατορίας του Lukashenko, επειδή εμείς, ως Ευρωπαίοι, δεν πρέπει να υποστηρίξουμε αυτήν τη δικτατορία στην καρδιά της ηπείρου μας.
<P>
Ωστόσο, έχω εδώ έναν κατάλογο πόλεων της Ευρωπαϊκής Ένωσης, σε διάφορα κράτη και περιφέρειες, οι οποίες έχουν δεσμούς συνεργασίας και είναι αδελφοποιημένες με διάφορες πόλεις και περιφέρειες της Λευκορωσίας. Και όπως γνωρίζουμε, στις πόλεις της Λευκορωσίας υπάρχουν πιστοί υπηρέτες του καθεστώτος του Lukashenko και άνθρωποι που υποστηρίζουν τη δικτατορία.
<P>
Εμείς, επομένως, οι βουλευτές του Ευρωπαϊκού Κοινοβουλίου, πρέπει να παροτρύνουμε τους ηγέτες των πόλεων της Ευρωπαϊκής Ένωσης να διακόψουν τις επίσημες σχέσεις με όσους υπηρετούν το καθεστώς του Lukashenko. Δεν υπάρχει αμφιβολία ότι οι ευρωπαϊκές πόλεις μας πρέπει να διατηρήσουν δεσμούς με τις πόλεις της Λευκορωσίας στους τομείς του πολιτισμού, του αθλητισμού και της εκπαίδευσης.
<P>
Ωστόσο, οι ηγέτες των πόλεών μας, οι ηγέτες των πόλεων των κρατών της Ευρωπαϊκής Ένωσης, δεν πρέπει να νομιμοποιούν ή να αναγνωρίζουν τη δικτατορία του Lukashenko διατηρώντας σχέσεις με τους επίσημους υπηρέτες του καθεστώτος.
<SPEAKER ID="34" LANGUAGE="DE" NAME="Milan Horáček (Verts/ALE ). –" AFFILIATION="">
<P>
   Κύριε Πρόεδρε, οι πολιτικοί κρατούμενοι στη Ρωσία βρίσκονται σε εξαιρετικά δυσχερή θέση. Η περίπτωση του Mikhail Khodorkovsky αποτελεί ένα απτό παράδειγμα των ποικίλων μέσων που χρησιμοποιούνται για να καμφθούν πνευματικά και σωματικά. Τη στιγμή που ο Platon Lebedev δεν λάμβανε επαρκή θεραπευτική αγωγή για τη σοβαρή του ασθένεια βόρεια του Αρκτικού Κύκλου, ο Khodorkovsky δεχόταν επίθεση τη νύχτα στο κελί του. Δεν υπάρχουν σαφείς αποδείξεις σχετικά με το τι ακριβώς συνέβη. Είναι αδιανόητο πώς μπορούν να συμβαίνουν τέτοια συμβάντα όταν οι κρατούμενοι τελούν υπό συνεχή παρακολούθηση. Αυτό το περιστατικό επιβεβαιώνει τις άσχημες συνθήκες που επικρατούν στις ρωσικές φυλακές.
<P>
Η κατοχή της Προεδρίας του Συμβουλίου της Ευρώπης από τη Ρωσία προσφέρει μια ευκαιρία να προσεγγίσουμε την εν λόγω χώρα και να ζητήσουμε από την κυβέρνησή της να συναινέσει στη διεξαγωγή ανεξάρτητης ιατρικής εξέτασης των Khodorkovsky και Lebedev, η οποία έως τώρα τους αρνείτο. Ζητώ από το Συμβούλιο και την Επιτροπή να ασκήσουν πιέσεις στη Ρωσία ούτως, ώστε να διασφαλίζονται τα ανθρώπινα δικαιώματα όσων κρατούνται στις φυλακές. 
<SPEAKER ID="35" LANGUAGE="" NAME="Bairbre de Brún (GUE/NGL ). –" AFFILIATION="(Η ομιλήτρια μίλησε στα ιρλανδικά)">
<P>
Κύριε Πρόεδρε, μια μορφή της αναμενόμενης Συνέλευσης της Βορείου Ιρλανδίας συνεκλήθη εκ νέου σήμερα στο Μπέλφαστ. Η λειτουργία της Συνέλευσης και του εκτελεστικού σώματος κατανομής της εξουσίας ανεστάλησαν από τη βρετανική κυβέρνηση από το 2002. Το Sinn Féin δεσμεύτηκε να δει τους τοπικούς υπουργούς να λαμβάνουν αποφάσεις σε τοπικό επίπεδο. Σήμερα, βρετανοί υπουργοί λαμβάνουν όλες τις πολιτικές αποφάσεις στη Βόρεια Ιρλανδία, χωρίς ωστόσο να είναι υπόλογοι εκεί έναντι των ψηφοφόρων.
<P>
Είναι πλέον καιρός για το Δημοκρατικό Συνδικαλιστικό Κόμμα του Ian Paisley να προχωρήσει με τη βοήθεια όλων μας, στη βάση της ισότητας, προκειμένου να αποκαταστήσει πλήρως τη Συνέλευση της Βορείου Ιρλανδίας και το εκτελεστικό σώμα κατανομής της εξουσίας.
<P>
Η πρόσφατη δολοφονία του καθολικού εφήβου Michael McIlveen για θρησκευτικούς λόγους, καταδεικνύει ότι απαιτούνται ακόμα πολλές αλλαγές στην κοινωνία μας. Απαιτείται επίσης συνεχής βοήθεια και ενίσχυση σε ευρωπαϊκό επίπεδο. 
<SPEAKER ID="36" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
   Κύριε Πρόεδρε, φέτος τον Μάιο, συμπληρώνονται 61 χρόνια από το τέλος της βαρβαρότητας εναντίον των Ευρωπαίων και των Εβραίων από τον Χίτλερ. Συμπληρώνονται όμως και 87 χρόνια από τη βαρβαρότητα της γενοκτονίας των Ποντίων από τον Κεμάλ Ατατούρκ. Στις 19 Μαΐου του 1919 εισήλθε στην πόλη και έσφαξε 490 000 ανθρώπους. Κοκκίνισε η Μαύρη Θάλασσα. Οι παρατηρητές της εποχής είπαν ότι υπήρξαν πλατείες με κεφάλια αθώων ανθρώπων. Με μια διαφορά, ότι η μεταχιτλερική Γερμανία ζήτησε συγγνώμη. Η Τουρκία δεν ζήτησε ποτέ συγγνώμη. Ούτε για τη γενοκτονία των Ποντίων, ούτε για τη γενοκτονία των Αρμενίων. Τουναντίον, προχθές απείλησε το γαλλικό κοινοβούλιο για την απόφασή του σχετικά με τη γενοκτονία των Αρμενίων, ενώ πριν από τρεις ημέρες στη Βιέννη ο κ. Ερντογάν στρίμωξε τον έλληνα πρωθυπουργό, γιατί θέλουμε να αναγνωρίσουμε τη γενοκτονία των Ποντίων.
<SPEAKER ID="37" LANGUAGE="" NAME="Zdzisław Zbigniew Podkański (UEN ). –" AFFILIATION="PL)">
<P>
   ( Κύριε Πρόεδρε, την περασμένη Τετάρτη λάβαμε τη δυσάρεστη είδηση του θανάτου του συναδέλφου μας Rolandas Pavilionis. Πρόσφατα συνεργαστήκαμε στο πλαίσιο της Επιτροπής Πολιτισμού και Παιδείας. Είχε τη θέση του μέλους και συντονιστή για την Ομάδα Ένωση για την Ευρώπη των Εθνών. Θα θυμόμαστε όλοι τη δέσμευση και την αφοσίωσή του στα πολιτιστικά ζητήματα, καθώς και την ευθύτητα και την ευγένεια με την οποία φερόταν στους συναδέλφους τους. Ο θάνατός του είναι μια μεγάλη απώλεια. Εξ ονόματος των συναδέλφων μου στην ομάδα UEN, καθώς και εξ ονόματος όλων των πολωνών βουλευτών του ΕΚ, θα ήθελα να εκφράσω τα συλλυπητήριά μου στην οικογένειά του. 
<SPEAKER ID="38" LANGUAGE="PL" NAME="Ryszard Czarnecki (NI ). –" AFFILIATION="">
<P>
   Κύριε Πρόεδρε, την περασμένη εβδομάδα ήταν η 61η επέτειος από το τέλος του Δευτέρου Παγκοσμίου Πολέμου. Ήταν ο τραγικότερος πόλεμος στην ανθρώπινη ιστορία και η επέτειος αυτή αξίζει να τιμηθεί. Πρέπει να οικοδομήσουμε ένα κοινό μέλλον στην Ευρώπη, αλλά για να θέσουμε τα θεμέλια για το μέλλον αυτό πρέπει να αποτίσουμε φόρο τιμής στους νεκρούς και να διδαχθούμε από το επώδυνο μάθημα που μας δίνει η ιστορία.
<P>
Αυτά τα λέω όντας Πολωνός, έχοντας επίγνωση ότι 6 εκατομμύρια συμπατριώτες μου, Πολωνοί και Εβραίοι, έχασαν τη ζωή τους στον Δεύτερο Παγκόσμιο Πόλεμο. Πρέπει να τους θυμόμαστε με τον μεγαλύτερο σεβασμό, όπως πρέπει να θυμόμαστε και τα πολλά άλλα θύματα αυτής της μεγάλης ιστορικής καταστροφής.
<SPEAKER ID="39" LANGUAGE="EN" NAME="Mairead McGuinness (PPE-DE ). –" AFFILIATION="">
<P>
   Κύριε Πρόεδρε, την προηγούμενη εβδομάδα διαπιστώσαμε στην Ιρλανδία τις θηριωδίες της εμπορίας ανθρώπων κατά τη διάρκεια μετάδοσης μιας εκπομπής στον τηλεοπτικό σταθμό RTE, σχετικά με την εμπορία νέων γυναικών από τη Ρουμανία προς την ΕΕ, και συγκεκριμένα προς την Ιρλανδία.
<SPEAKER ID="40" LANGUAGE="" NAME="Κατερίνα Μπατζελή (PSE ). –" AFFILIATION="">
<P>
   Κύριε Πρόεδρε, σε μία μελέτη που δημοσίευσε στις 8 Μαΐου η Μη Κυβερνητική Οργάνωση «Σώστε τα παιδιά», αποκαλύπτεται ότι ανήλικα παιδιά πέφτουν θύματα σεξουαλικής εκμετάλλευσης στους προσφυγικούς καταυλισμούς της Λιβερίας, με δράστες, μεταξύ άλλων, μέλη ανθρωπιστικών οργανώσεων, καθώς και στρατιώτες των πολυεθνικών ειρηνευτικών δυνάμεων.
<SPEAKER ID="41" LANGUAGE="EN" NAME="Diana Wallis (ALDE ). –" AFFILIATION="">
<P>
   Κύριε Πρόεδρε, θα ήθελα να ζητήσω από όλους τους βουλευτές του Κοινοβουλίου να μπουν στη θέση ενός δεκαοχτάχρονου που κάνει διακοπές σε μια ξένη χώρα. Παίρνετε ένα ταξί και το γεγονός μετατρέπεται σε εφιάλτη. Δεν υπάρχουν μάρτυρες, αλλά ο οδηγός του ταξί πέφτει νεκρός και εσείς πηγαίνετε αμέσως στο πρώτο αστυνομικό τμήμα που βρίσκετε μπροστά σας. Λέτε πως σας απείλησε με όπλο και πως ό,τι συνέβη ήταν αυτοάμυνα από την πλευρά σας. Αυτό καταλήγει σε μια νομική διαδικασία διάρκειας 18 ετών. Περνάτε αυτά τα 18 χρόνια στη φυλακή, μακριά από την οικογένειά σας, υφίστασθε νομικές διαδικασίες που παλινδρομούν, σας καταδικάζουν σε θάνατο, στη συνέχεια σας κρίνουν αθώο, μετά επαναλαμβάνεται η ίδια διαδικασία, έως ότου εξαντλείται κάθε δυνατότητα έφεσης και τελικά καταδικάζεστε σε θάνατο για δεύτερη φορά. Δεκαοχτώ χρόνια –η μισή σας ζωή– στη φυλακή, με κάποιο διάστημα στην πτέρυγα των μελλοθανάτων, είναι αρκετά μεγάλη τιμωρία.
<P>
Αυτή είναι η φοβερή ιστορία του πολίτη της εκλογικής μου περιφέρειας, Mirza Tahir Hussain, ο οποίος καταδικάστηκε σε θάνατο για τις αρχές του επόμενου μήνα.
<SPEAKER ID="42" LANGUAGE="NL" NAME="Erik Meijer (GUE/NGL ). –" AFFILIATION="">
<P>
   Κύριε Πρόεδρε, τις τελευταίες δύο εβδομάδες, ο ολλανδικός Τύπος διασκεδάζει με την ευάλωτη θέση στην οποία βρίσκεται η Επίτροπος κ. Kroes, η οποία είχε εξεταστεί από το Σώμα αυτό το 2004. Οι ερωτήσεις επικεντρώθηκαν κυρίως σε ορισμένες συναλλαγές της με επιχειρηματίες που επιδιώκουν να αυξήσουν τα κέρδη τους αψηφώντας τον νόμο ή ενεργώντας εσκεμμένα σε βάρος του γενικού συμφέροντος. Η απάντηση της κ. Kroes τότε ήταν ότι τα παλαιότερα λάθη τής είχαν γίνει μάθημα και ότι είχε απεμπλακεί από όλα τα επιχειρηματικά συμφέροντα και τις επιχειρηματικές σχέσεις πριν από τον πιθανό διορισμό της. Εν μέρει χάρη σε αυτήν τη δέσμευση, θεωρήθηκε τελικά αποδεκτή υποψήφια από την πλειοψηφία του Σώματος αυτού.
<P>
Στο μεταξύ, αποκαλύφθηκε ότι έως το 2006 ήταν δικαιούχος εγγύησης σε σχέση με ζημίες που προκλήθηκαν σε κτίρια γραφείων τα οποία είχε στην ιδιοκτησία της σε δύο ολλανδικές πόλεις, αξίας 7 εκατ. ευρώ. Το άτομο που εγγυήθηκε για τα εν λόγω κτίρια γραφείων και, όπως προέκυψε στη συνέχεια, και για την προσωπική κατοικία της συνελήφθη με την κατηγορία ότι είναι ο οικονομικός εγκέφαλος που κρύβεται πίσω από μια πολύ βίαιη εγκληματική οργάνωση που είναι γνωστή για τη δολοφονία ανθρώπων.
<SPEAKER ID="43" LANGUAGE="PL" NAME="Urszula Krupa (IND/DEM ). –" AFFILIATION="">
<P>
   Κύριε Πρόεδρε, απευθύνω έκκληση στους βουλευτές του Ευρωπαϊκού Κοινοβουλίου, και συγκεκριμένα στον κ. Poettering, αλλά και σε άλλα δημόσια πρόσωπα και σε εκείνους που ευθύνονται για την εκστρατεία τρόμου στα μέσα μαζικής ενημέρωσης, να πάψουν να χειραγωγούν, να εκβιάζουν και να ασκούν πιέσεις στη δημοκρατικά εκλεγμένη πολωνική κυβέρνηση.
<P>
Απαιτούμε να γίνει σεβαστός ο Χάρτης οικονομικών δικαιωμάτων και υποχρεώσεων των κρατών που επικυρώθηκε από τον ΟΗΕ το 1974. Το άρθρο 1 του Χάρτη αυτού προβλέπει ότι κάθε κράτος έχει το κυριαρχικό και αναπαλλοτρίωτο δικαίωμα να επιλέξει το οικονομικό σύστημά του καθώς και το πολιτικό, κοινωνικό και πολιτιστικό σύστημά του σύμφωνα με τη βούληση του λαού του, χωρίς εξωτερικές παρεμβάσεις, καταναγκασμό ή απειλή οποιασδήποτε μορφής. 
<SPEAKER ID="44" LANGUAGE="ES" NAME="Carlos José Iturgaiz Angulo (PPE-DE ). –" AFFILIATION="">
<P>
   Κύριε Πρόεδρε, στις 22 Ιανουαρίου διεξήχθη στη Μαδρίτη μια διαδήλωση υποστήριξης στα θύματα της τρομοκρατίας, στην οποία παρέστη ο τότε υπουργός Άμυνας, ο οποίος αποδοκιμάστηκε από πολλούς διαδηλωτές.
<P>
Όταν συνέβησαν αυτά τα γεγονότα, ο υπουργός Εσωτερικών, ο οποίος τότε ήταν ο κ. Alonso, ο οποίος εξακολουθεί να έχει μια θέση στη σοσιαλιστική κυβέρνηση της χώρας μου, υποστήριξε στο Κογκρέσο τις ενέργειες της αστυνομίας για την οποία ήταν υπεύθυνος. Με άλλα λόγια, υποστήριξε μια επίθεση κατά της ισπανικής δημοκρατίας, η οποία ήταν η σύλληψη αυτών των στελεχών του Λαϊκού Κόμματος παρά την έλλειψη αποδεικτικών στοιχείων εναντίον τους. Τώρα αυτός ο υπουργός νίπτει τας χείρας του για την υπόθεση και, αντί να αναλάβει την ευθύνη του, προστατεύει τον εαυτό του μέσω της παραίτησης ενός δευτεροκλασάτου πολιτικού προσώπου.
<SPEAKER ID="45" LANGUAGE="HU" NAME="Magda Kósáné Kovács (PSE ). –" AFFILIATION="">
<P>
   Κύριε Πρόεδρε, την 1η Μαΐου συμπληρώθηκαν δύο χρόνια από τη μεγαλύτερη διεύρυνση στην ιστορία της Ευρωπαϊκής Ένωσης. Στην πρόσφατη ανακοίνωσή της, η Επιτροπή τόνισε ότι η ένταξη προσέδωσε οικονομική προοπτική και πόρους στα νέα κράτη μέλη, καθώς και νέα δυναμική και μια μεγαλύτερη αγορά στα παλαιά κράτη μέλη. Δεν υλοποιήθηκαν οι φόβοι για κοινωνικό ντάμπινγκ και τα επίπεδα των μισθών και οι κοινωνικοί πόροι στη Δυτική Ευρώπη δεν μειώθηκαν.
<SPEAKER ID="46" LANGUAGE="FR" NAME="Martine Roure (PSE ). –" AFFILIATION="Caravanières du Sud">
<P>
Μια αντιπροσωπεία αυτών των θαρραλέων γυναικών βρίσκεται σήμερα στα θεωρεία του Κοινοβουλίου μας. Σας παρακαλώ ιδιαίτερα να τους επιφυλάξετε τη θερμότερη υποδοχή και τους εκφράσετε την υποστήριξή σας, στην πλατεία Broglie του Στρασβούργου για παράδειγμα, εκεί όπου θα πραγματοποιηθεί μία από τις εκδηλώσεις τους.
<SPEAKER ID="47" LANGUAGE="" NAME="Πρόεδρος. –" AFFILIATION="">
<P>
   Σας ευχαριστώ, κυρία Roure, και ευχαριστώ και τους επισκέπτες μας. 
<SPEAKER ID="48" LANGUAGE="EN" NAME="Brian Crowley (UEN ). –" AFFILIATION="">
<SPEAKER ID="49" LANGUAGE="PT" NAME="Pedro Guerreiro (GUE/NGL ). –" AFFILIATION="">
<SPEAKER ID="50" LANGUAGE="EN" NAME="Thomas Wise (IND/DEM ). –" AFFILIATION="">
<SPEAKER ID="51" LANGUAGE="EN" NAME="Alexander Stubb (PPE-DE ). –" AFFILIATION="">
<P>
   Κύριε Πρόεδρε, θα ήθελα εν συντομία να διαφωνήσω με αυτό που είπε πριν από λίγο η κ. Krupa – η οποία δυστυχώς έφυγε από την αίθουσα. Έκανε μια δήλωση συγκρίνοντας την Ευρωπαϊκή Ένωση με τη Σοβιετική Ένωση. Πρέπει να πω ότι δεν πρόκειται για μια δίκαιη σύγκριση. Θα ήθελα να αναφέρω απλώς ένα περιστατικό που σχετίζεται με αυτό το θέμα. Ο κ. Πρόντι, ο προηγούμενος Πρόεδρος της Επιτροπής, μετέβη στην Εσθονία πριν από την ένταξή της στην Ευρωπαϊκή Ένωση. Τον ρώτησαν γιατί η Εσθονία θα έπρεπε να ενταχθεί στην Ευρωπαϊκή Ένωση, εφόσον η τελευταία είναι ό,τι ακριβώς η Σοβιετική Ένωση. Σκέφτηκε για λίγο και είπε ότι αυτό αποτελούσε μια έγκυρη άποψη αλλά ότι δεν μπορούσε ακριβώς να θυμηθεί πότε η Εσθονία είχε ζητήσει να γίνει μέλος της Σοβιετικής Ένωσης. Νομίζω ότι η κ. Krupa θα πρέπει να το θυμάται πάντοτε αυτό, όταν θα σκέφτεται τον ρόλο της Πολωνίας στην Ευρωπαϊκή Ένωση: βρίσκεται εκεί επειδή η ένταξη εξυπηρετεί τα συμφέροντά της και επειδή η υποψηφιότητά της αναδείχτηκε μέσω μιας δημοκρατικής διαδικασίας. 
<SPEAKER ID="52" LANGUAGE="ES" NAME="Antolín Sánchez Presedo (PSE ). –" AFFILIATION="">
<SPEAKER ID="53" LANGUAGE="LT" NAME="Arūnas Degutis (ALDE ). –" AFFILIATION="">
<SPEAKER ID="54" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
   Κύριε Πρόεδρε, η περίοδος περισυλλογής λήγει το 2007 και φαντάζομαι ότι γι’ αυτόν τον λόγο ο Πρόεδρος της Επιτροπής, κ. Barroso, παρουσίασε τη θέση της τελευταίας την περασμένη εβδομάδα.
<P>
Με λύπη παρατηρώ, όμως, ότι η Επιτροπή επιμένει να επαναφέρει το θέμα του Ευρωπαϊκού Συντάγματος στην επιφάνεια, χωρίς να έχει υπάρξει μέχρι σήμερα καμιά πανευρωπαϊκή διαβούλευση με τους πολίτες. Κατά τη ίδια παρουσίαση, ο κ. Barroso μίλησε και για ατζέντα των πολιτών, όπου στο μέλλον θα υπάρχει περισσότερη αλληλεγγύη ανάμεσα στους πολίτες. Αναρωτιέμαι, άραγε, με ποια μέτρα θα ενισχυθεί αυτή η αλληλεγγύη. Με την παγκοσμιοποίηση, τη στρατηγική της Λισαβόνας ή τις φιλελευθεροποιήσεις;
<P>
Κλείνοντας, πιστεύω ότι είναι καθήκον μας, ως θεσμικό όργανο, να αφιερώσουμε τουλάχιστον άλλη μία συνεδρίαση στο Ευρωπαϊκό Κοινοβούλιο μέχρι την καταλυτική ημερομηνία του 2007, για να συζητήσουμε γι’ αυτό το σοβαρότατο θέμα. 
<SPEAKER ID="55" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<SPEAKER ID="56" LANGUAGE="DE" NAME="Karin Scheele (PSE ). –" AFFILIATION="">
<P>
   Κύριε Πρόεδρε, θα ήθελα σήμερα να αναφερθώ στην κατάσταση των ανθρωπίνων δικαιωμάτων στη Ρουμανία, και ειδικότερα στη σχολή γιόγκα MISA και τη χορήγηση θεώρησης στον ιδρυτή της, Gregorian Bivolaru.
<P>
Στις 21 Οκτωβρίου 2005, το ανώτατο δικαστήριο της Σουηδίας αποφάσισε να μην παραδώσει τον κ. Bivolaru, ιδρυτή της σχολής γιόγκα MISA, ενώπιον της ρουμανικής δικαιοσύνης, με το σκεπτικό ότι στη Ρουμανία δεν θα τύγχανε δίκαιης δίκης λόγω των προσωπικών του πεποιθήσεων. Τον Δεκέμβριο του ίδιου έτους, του χορηγήθηκε πολιτικό άσυλο. Οι προσφυγές σε βάρος 39 ατόμων που σχετίζονται με τη σχολή γιόγκα MISA δεν έχουν ακόμα ολοκληρωθεί στη Ρουμανία. Η ύπαρξη θρησκευτικής ελευθερίας και ανεξάρτητης δικαιοσύνης αποτελούν θεμελιώδεις αρχές της Ευρωπαϊκής Ένωσης και προϋποθέσεις για την ένταξη της Ρουμανίας και της Βουλγαρίας το 2007. Στην αυριανή ημερήσια διάταξη περιλαμβάνεται, φυσικά, η προσχώρηση της Ρουμανίας και της Βουλγαρίας. Θεωρώ σημαντικό το γεγονός να συνεχίσει αυτό το Σώμα να παρακολουθεί στενά την κατάσταση των ανθρωπίνων δικαιωμάτων στα σημερινά και στα μελλοντικά κράτη μέλη. 
<SPEAKER ID="57" LANGUAGE="FR" NAME="Hélène Flautre (Verts/ALE ). –" AFFILIATION="">
<SPEAKER ID="58" LANGUAGE="EN" NAME="James Nicholson (PPE-DE ). –" AFFILIATION="">
<P>
Η Ευρωπαϊκή Ένωση υποστήριζε πάντοτε θερμά την εκλογική μου περιφέρεια της Βορείου Ιρλανδίας. Ο κ. Verheugen, που είναι εδώ σήμερα, διαδραμάτισε κεντρικό ρόλο κάποτε, πριν από αρκετά χρόνια. Ευχαριστώ το Ευρωπαϊκό Κοινοβούλιο και την Επιτροπή για τη συμπαράστασή τους στο θέμα αυτό. Θα ήθελα να δω μια δημοκρατική, μόνιμη συνέλευση στη Βόρεια Ιρλανδία, όπου θα λαμβάνουμε τις δικές μας αποφάσεις, για τον δικό μας λαό και όπου θα είμαστε σε θέση να εφαρμόζουμε αυτές τις αποφάσεις. 
<SPEAKER ID="59" LANGUAGE="DE" NAME="Jörg Leichtfried (PSE ). –" AFFILIATION="Aktiver Tierschutz Steiermark">
<P>
   Κύριε Πρόεδρε, προ ημερών επισκέφτηκα, κατόπιν προσκλήσεώς της, μία οργάνωση προστασίας των ζώων στη Styria, την «», και εντυπωσιάστηκα πολύ από το έργο της, ειδικότερα μάλιστα τώρα που ξεκινούν να δικτυώνονται σε ευρωπαϊκό επίπεδο και επιχειρούν να αναπτύξουν επαφές ακόμα και εδώ στο Ευρωπαϊκό Κοινοβούλιο. Θεωρώντας ότι πράττω το σωστό για αυτούς, δέχτηκα να υποβάλω μια αναφορά σχετικά με ένα θέμα που με έχει απασχολήσει επανειλημμένως, δηλαδή τις μεταφορές ζώων.
<SPEAKER ID="60" LANGUAGE="PL" NAME="Czesław Adam Siekierski (PPE-DE ). –" AFFILIATION="">
<SPEAKER ID="61" LANGUAGE="PT" NAME="Ana Maria Gomes (PSE ). –" AFFILIATION="">
<SPEAKER ID="62" LANGUAGE="NL" NAME="Margrietus van den Berg (PSE ). –" AFFILIATION="">
<P>
   Κύριε Πρόεδρε, στο Σουρινάμ, μια χώρα της Νότιας Αμερικής, 25 000 άνθρωποι είναι άστεγοι από τις 7 Μαΐου. Εκατόν εβδομήντα πέντε χωριά έχουν καλυφθεί από το νερό και δεκάδες χιλιάδες άνθρωποι έχουν εγκαταλείψει τις εστίες τους. Το Σουρινάμ είναι μία από τις χώρες ΑΚΕ με τις οποίες έχουμε επαφή μέσω της συμφωνίας του Κοτονού. Οι στόχοι της μείωσης της φτώχειας και της σχολικής φοίτησης κινδυνεύουν σοβαρά.
<P>
Την περασμένη εβδομάδα ζήτησα από την Επιτροπή να συμβάλει μέσω της βοήθειας έκτακτης ανάγκης της ECHO. Θα ήθελα να σας ζητήσω, εξ ονόματος του Σώματος αυτού, να μεταφέρετε στον λαό του Σουρινάμ και στο κοινοβούλιό του τη συμπαράστασή μας. 
<SPEAKER ID="63" LANGUAGE="" NAME="Πρόεδρος." AFFILIATION="">
<SPEAKER ID="64" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0143/2006) της κ. Kaufmann, εξ ονόματος της Επιτροπής Συνταγματικών Υποθέσεων, σχετικά με το αποτέλεσμα της εξέτασης των νομοθετικών προτάσεων που εκκρεμούν ενώπιον του νομοθέτη (2005/2214(INI)). 
<SPEAKER ID="65" LANGUAGE="DE" NAME="Sylvia-Yvonne Kaufmann (GUE/NGL )," AFFILIATION="εισηγήτρια">
<P>
   . Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, η πρωτοβουλία του Επιτρόπου Verheugen για σημαντική βελτίωση της ευρωπαϊκής νομοθεσίας, η οποία συνεπάγεται την απόσυρση 68 εκκρεμουσών νομοθετικών προτάσεων, είναι οπωσδήποτε εύστοχη. Η κοινή γνώμη των κρατών μελών μας θεωρεί εδώ και καιρό ότι η Ευρωπαϊκή Ένωση είναι υπερβολικά γραφειοκρατική και ότι διακατέχεται από μια μανία για κανονιστική ρύθμιση. Επομένως, έχει ήδη παρέλθει ο καιρός για να αντιμετωπίσουμε αυτές τις δικαιολογημένες επικρίσεις. Σε τελευταία ανάλυση, το ζήτημα είναι ότι «μια περιορισμένη αλλά ποιοτικά καλύτερη» προσέγγιση μπορεί να αποφέρει κέρδη και είναι βέβαιο ότι θα ήταν επωφελής για την Ευρώπη και τους πολίτες της. Για αυτόν τον λόγο, κύριε Επίτροπε, με αυτήν την προσέγγιση σχετικά με τον τρόπο διαμόρφωσης πολιτικής, έχετε την πλήρη και ανεπιφύλακτη υποστήριξη του Ευρωπαϊκού Κοινοβουλίου –των άμεσα εκλεγμένων αντιπροσώπων των πολιτών– και θα ήθελα να προσθέσω ότι όχι μόνον η Επιτροπή αλλά και αυτό το Σώμα πρέπει να εργαστούμε προς αυτήν την κατεύθυνση.
<P>
Ακριβώς πριν από περίπου έναν χρόνο το Κοινοβούλιο και η Επιτροπή ενέκριναν μια συμφωνία πλαίσιο η οποία ανανέωσε τη βάση της συνεργασίας μεταξύ των δύο θεσμικών οργάνων μας, και έτσι η Επιτροπή Συνταγματικών Υποθέσεων εξέτασε όχι μόνον τη δέσμη που ανακοινώσατε ως προς τον αντίκτυπό της στις συνθήκες αλλά, φυσικά, και την ίδια τη συμφωνία πλαίσιο, ιδιαίτερα τα σημεία 31, 32 και 33. Καθώς έχουμε την πεποίθηση ότι υπάρχει η ανάγκη για μια νομοθεσία που θα υπερβαίνει τη συμφωνία πλαίσιο, προσδοκούμε ότι η Επιτροπή θα τείνει ευήκοον ους στις προτάσεις μας και θα τις εγκρίνει με πνεύμα ειλικρινούς συνεργασίας με το Κοινοβούλιο.
<P>
Τρίτον, ως μέρος της παρούσας αναδιοργανωτικής πρωτοβουλίας, υποβλήθηκε μία δέσμη που περιείχε έναν κατάλογο προτάσεων, καθώς και την οικεία αιτιολόγηση. Αν εξαιρέσουμε το γεγονός ότι εγώ προσωπικά δεν καταλαβαίνω για ποιον λόγο το κριτήριο της ανταγωνιστικότητας θα πρέπει να αναχθεί σε θεμελιώδη και ουσιαστικά εξευγενισμένη αρχή, θα ήθελα ως εισηγήτρια να υπογραμμίσω ότι η αιτιολόγηση της δέσμης είναι αυτό ακριβώς που δεν επιθυμούμε στο μέλλον, επειδή η αιτιολόγηση της δέσμης ήταν εκείνη που προκάλεσε κάποιον εκνευρισμό, καθώς δεν μπορεί να αποτελεί καθήκον του Κοινοβουλίου να διερευνά τις σκέψεις της Επιτροπής και να συνταιριάζει τις αρχές που διατυπώνονται στην αιτιολόγηση με τις προτάσεις στις οποίες αναφέρονται. Αυτό ακριβώς υποτίθεται ότι αποτελεί καθήκον της Επιτροπής, όταν ανακοινώνει την πρόθεσή της να αποσύρει ή να τροποποιήσει ορισμένες προτάσεις, και για αυτόν ακριβώς τον λόγο επιθυμούμε κάθε πρόταση απόσυρσης να συνοδεύεται στο μέλλον από ξεχωριστή αιτιολόγηση. Μπορώ να σας πω, κύριε Επίτροπε, ότι από τη δική μας πλευρά όχι μόνον είναι σημαντικό να υιοθετηθεί η μέθοδος αυτή, αλλά πιστεύω ότι θα ωφελούσε και την Επιτροπή, διότι αν είχατε αιτιολογήσει μία προς μία και σημείο προς σημείο τις προτάσεις σας, τότε είμαι βέβαιη ότι δεν θα είχατε μπλεχτεί στα χαμόκλαδα των υπηρεσιών σας. Δεν θα είχατε ανακοινώσει ότι αποσύρετε την πρόταση απόφασης του Συμβουλίου που ενέκρινε την προσχώρηση της Ευρωπαϊκής Κοινότητας στην κοινή σύμβαση για την ασφάλεια διαχείρισης του αναλωμένου καυσίμου και την ασφάλεια διαχείρισης των ραδιενεργών αποβλήτων, χωρίς να έχετε ήδη παρατηρήσει ότι η προσχώρηση είχε ήδη εγκριθεί. Μπορείτε να την βρείτε στην Επίσημη Εφημερίδα L 30 του 2005. Η Επιτροπή πράγματι δεν έχει την αρμοδιότητα να κηρύσσει άκυρους νόμους που έχουν ήδη εγκριθεί. Αν τους είχατε εξετάσει έναν προς έναν, δεν θα ανακοινώνατε ότι αποσύρετε προτάσεις που είχαν ήδη αποσυρθεί, γιατί υποθέτω ότι θα είχατε αντιληφθεί το λάθος.
<SPEAKER ID="66" LANGUAGE="DE" NAME="Günter Verheugen," AFFILIATION="Αντιπρόεδρος της Επιτροπής">
<P>
Ευχαριστώ ιδιαίτερα την κ. Kaufmann επειδή είπε ότι, από πολιτική άποψη, το σχέδιο αυτό έχει την πλήρη υποστήριξη του Σώματός σας, και παρόλο που η συζήτηση που μόλις είχαμε μου το κατέστησε σαφές, η διαβεβαίωση που δόθηκε ήταν σημαντική. Επίσης πρόθυμα ομολογώ ότι για τη δοκιμαστική λειτουργία, για την οποία συζητούμε σήμερα, υπάρχει περιθώριο βελτιώσεων και είμαι βέβαιος ότι η Επιτροπή θα αποδεχθεί πολλές από τις προτάσεις που διατυπώνετε στην έκθεσή σας. Δεν νομίζω ότι θα υπάρξουν στο μέλλον λόγοι διαμαρτυρίας όσον αφορά τη συνεργασία στο ζήτημα αυτό.
<P>
Ωστόσο, θα ήθελα ακόμη μία φορά να σας εκθέσω όσα πραγματικά έχουμε επιτύχει. Οι σημερινές νομοθετικές διαδικασίες έχουν αναθεωρηθεί υπό το πρίσμα των νέων εκτιμήσεων και προτεραιοτήτων που προέκυψαν προσφάτως. Τι συνέβη όμως προηγουμένως; Η Επιτροπή αυτή επικεντρώνει τις προσπάθειές της σε μια στρατηγική ανάπτυξης και απασχόλησης, και αυτό που θέλαμε να γνωρίζουμε ήταν το αν οι προτάσεις που είχαν ήδη υποβληθεί ήταν σύμφωνες με τους στόχους και τις προτεραιότητες της εν λόγω στρατηγικής. Η κ. Kaufmann ασφαλώς γνωρίζει ότι το πρόβλημα με πολλές από αυτές τις προτάσεις ήταν ότι ουδέποτε υπήρξε αξιολόγηση του ενδεχόμενου αντικτύπου τους, αν και έπρεπε να αναμένεται ότι ορισμένες από αυτές θα είχαν μαζικές επιπτώσεις στην οικονομία. Αυτό είναι το δεύτερο επιχείρημα, διότι στην πραγματικότητα η Επιτροπή είχε ήδη αποφασίσει κατά το προηγούμενο έτος να μην υποβληθούν νέες προτάσεις, χωρίς ένα ευρύ και από μεθοδολογικής πλευράς ασφαλές μέσο αξιολόγησης του αντικτύπου τους και, έχοντας αυτό ακριβώς υπόψη, οι προτάσεις αναθεωρήθηκαν προκειμένου να διαπιστωθεί αν ανταποκρίνονται στις προσφάτως διατυπωθείσες αξιώσεις για ποιοτική νομοθεσία.
<SPEAKER ID="67" LANGUAGE="DE" NAME="Maria Berger (PSE )," AFFILIATION="συντάκτρια γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
Επίσης, η Επιτροπή θα έπρεπε να ανταποκρίνεται με μεγαλύτερη ευαισθησία, όταν το Κοινοβούλιο με μεγάλη πλειοψηφία ζητεί να αποσυρθούν οι προτάσεις της. Θα ήθελα μόνο να υπενθυμίσω στο Σώμα τη διαφωνία σχετικά με την οδηγία για τις ευρεσιτεχνίες λογισμικού, όταν επανειλημμένα είχαμε ζητήσει από την Επιτροπή να αποσύρει μια πρόταση που ήταν ολέθρια και καθόλου αξιομνημόνευτη. Αρνήθηκε να το κάνει, παρόλο που το Σώμα αυτό είχε ούτως ή άλλως απορρίψει την εν λόγω πρόταση με περισσότερες από 500 ψήφους.
<SPEAKER ID="68" LANGUAGE="EN" NAME="Alexander Stubb," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, στην πραγματικότητα μιλώ εξ ονόματος του συμπατριώτη σας, του κ. Protasiewicz. Καταρχάς θα ήθελα να ευχαριστήσω την εισηγήτρια για την εξαιρετική δουλειά της. Η δουλειά που κάναμε στην Επιτροπή Συνταγματικών Υποθέσεων διεξήχθη πολύ ομαλά και τα περισσότερα μέλη της επιτροπής υποστηρίζουν την έκθεση.
<P>
Θα ήθελα να επισημάνω τρία σημεία. Πρώτον, η ομάδα μας χαιρετίζει την πρωτοβουλία της Επιτροπής να αποσύρει 68 νομοθετικές πράξεις. Η αρχική ιδέα της ευρωπαϊκής ολοκλήρωσης ήταν να γκρεμίσει τα τείχη, όχι να τα υψώσει, και η Επιτροπή στην ανάλυση και την αξιολόγησή της έκανε εξαιρετική δουλειά.
<P>
Θεωρούσα πάντα τον εαυτό μου έναν, κατά κάποιο τρόπο, θεσμικό σπασίκλα αλλά μπορώ να εγγυηθώ ότι ο επόμενος ομιλητής, ο κ. Corbett, είναι ακόμα χειρότερος! 
<SPEAKER ID="69" LANGUAGE="EN" NAME="Richard Corbett," AFFILIATION="εξ ονόματος της Ομάδας PSE">
<P>
Και η ομάδα μου εκφράζει την ικανοποίησή της για την έκθεση της κ. Kaufmann. Πιστεύουμε ότι πρόκειται για μια εξαιρετική έκθεση η οποία διατηρεί τις κατάλληλες ισορροπίες.
<P>
Από τις αρχικές συνθήκες, ωστόσο, είδαμε τη δημιουργία αυτού του Κοινοβουλίου, το οποίο εκλέχτηκε άμεσα για πρώτη φορά το 1979 και πιο πρόσφατα απέκτησε συννομοθετικές αρμοδιότητες.
<SPEAKER ID="70" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, έχω να κάνω δύο παρατηρήσεις σε σχέση με την έκθεση της κ. Kaufmann, την οποία σε γενικές γραμμές προσυπογράφω. Πρώτον, θα ήθελα να επιστήσω την προσοχή σας στην ανάγκη για εξέταση των νομοθετικών προτάσεων όχι μόνο σε σχέση με τις αρχές βελτίωσης της νομοθεσίας ή την ατζέντα της Λισαβόνας αλλά και σε σχέση με την επικουρικότητα. Γνωρίζω ότι πρόκειται για μια έννοια με την οποία το Σώμα αυτό διαφωνεί ολοένα και περισσότερο, αλλά αυτό δεν επηρεάζει με κανέναν τρόπο το γεγονός ότι η ευρωπαϊκή νομοθεσία πρέπει σαφώς να προσθέτει αξία πέρα και πάνω από την εθνική νομοθεσία. Είμαι της άποψης ότι η καταπολέμηση της υπερβολικής ρύθμισης σε ευρωπαϊκό επίπεδο διαδραματίζει σημαντικό ρόλο στην υιοθέτηση μιας καλύτερης και απλούστερης προσέγγισης της νομοθεσίας σε κοινοτικό επίπεδο.
<P>
Η δεύτερη παρατήρησή μου αφορά τον ρόλο των εθνικών κοινοβουλίων. Υποστηρίζω θερμά την πρωτοβουλία του κ. Barroso να στέλνει τις νέες νομοθετικές προτάσεις στα εθνικά κοινοβούλια, καθώς τα κράτη μέλη είναι ικανά να τις εξετάζουν προσεκτικά για την τήρηση της αρχής της επικουρικότητας, κάτι που αναμφίβολα θα ενισχύσει τη βάση στήριξης της ευρωπαϊκής νομοθεσίας από τα κράτη μέλη. 
<SPEAKER ID="71" LANGUAGE="DE" NAME="Jo Leinen (PSE ). –" AFFILIATION="">
<P>
   Κύριε Πρόεδρε, η καλύτερη νομοθεσία αποτελεί ζήτημα προτεραιότητας για την Επιτροπή και τόσο η Επιτροπή Συνταγματικών Υποθέσεων όσο και αυτό το Σώμα στο σύνολό του χαιρετίζουν αυτήν την πρωτοβουλία. Είναι πράγματι ανάγκη να γίνει αρκετό ξεκαθάρισμα στη νομοθεσία μας, γεγονός που σε έναν βαθμό συνεπάγεται την απλοποίηση και κωδικοποίηση δεσμών νόμων, αλλά θα είναι επίσης αναγκαίο να αποσυρθούν οι νόμοι εκείνοι που είναι πλέον ακατάλληλοι. Στο σημείο αυτό, θα ήθελα όχι μόνο να ευχαριστήσω την κ. Kaufmann για την πολύ καλή έκθεση που υπέβαλε αλλά και να διατυπώσω τρεις παρατηρήσεις.
<P>
Την Τετάρτη, η καγκελάριος Μέρκελ έθεσε ενώπιον του γερμανικού ομοσπονδιακού κοινοβουλίου το ερώτημα μήπως και εμείς θα έπρεπε να εισαγάγουμε την έννοια της ασυνέχειας μεταξύ δύο νομοθετικών περιόδων, ώστε οι νόμοι να καθίστανται ανενεργοί και να πρέπει να επανεισαχθούν. Το πρόβλημα αυτό το είδαμε στην οδηγία Bolkestein, όταν η προηγούμενη Επιτροπή είχε προτείνει κάτι το οποίο η διάδοχός της σε καμία περίπτωση δεν επιθυμούσε στη μορφή που είχε, καθώς οι συνθήκες και οι νοοτροπίες είχαν αλλάξει. Θεωρώ λοιπόν ότι η Επιτροπή –εν πάση περιπτώσει, με την ανάληψη των καθηκόντων της– θα έπρεπε να εξετάζει ενδελεχώς τις προτάσεις που έχουν υποβληθεί, προκειμένου να καθορίζει ποιες προτίθεται να κρατήσει επειδή ταιριάζουν με το πρόγραμμά της και ποιες σκοπεύει να αποσύρει, επειδή για λόγους ουσίας ή άλλους λόγους έχουν απαξιωθεί.
<P>
Η δεύτερη παρατήρησή μου είναι η εξής: ο κ. Corbett είπε πολύ σωστά ότι το Κοινοβούλιο απέκτησε το δικαίωμα της συναπόφασης μετά από ένα ορισμένο διάστημα και, επομένως, το άρθρο 250 παράγραφος 2 παρουσιάζει ένα κενό, καθώς αναφέρει μόνον ότι, μόλις επιτευχθεί κοινή θέση στο Συμβούλιο, η Επιτροπή δεν μπορεί πλέον να αποσύρει νόμους, όμως δεν αναφέρει ότι η Επιτροπή δεν διατηρεί το εν λόγω δικαίωμα ύστερα από την πρώτη ανάγνωση στο Σώμα αυτό. Υπάρχει ένα κενό στις συνθήκες και ο μόνος αποδεκτός τρόπος για να πληρωθεί το κενό αυτό είναι να είμαστε πολύ ειλικρινείς στις μεταξύ μας σχέσεις και –όπως πολλές φορές ειπώθηκε σήμερα– το Σώμα αυτό να έχει λόγο, όταν η Επιτροπή σκέφτεται να αποσύρει τις προτάσεις της, τουλάχιστον αν έχει προηγηθεί η πρώτη ανάγνωση.
<P>
Το τρίτο πράγμα που θα ήθελα να πω είναι ότι αναφέρατε πως η στρατηγική ανάπτυξης και απασχόλησης αποτέλεσε το σημείο αναφοράς, βάσει του οποίου εξετάσθηκαν οι εν λόγω εξήντα οκτώ προτάσεις, και είμαι ευτυχής για το ότι είπατε ότι, στην περίπτωση του ευρωπαϊκού δικαίου για τις ενώσεις, αυτό ήταν αναπόφευκτο· κατοικώ στην περιοχή Saar-Lor-Lux που συνορεύει με τη Λωραίνη και το Λουξεμβούργο και θα μπορούσα να σας πω πολλά για τις δυσκολίες που αντιμετωπίζουν εκεί οι οργανώσεις της κοινωνίας των πολιτών, για να ιδρύσουν ενώσεις πέρα από τα σύνορα. Το Διαπεριφερειακό Ινστιτούτο Τύπου των δημοσιογράφων, για παράδειγμα, το επιχείρησε και, στο τέλος, το πέτυχε κάπως σύμφωνα με το γαλλικό δίκαιο, επειδή ο πρόεδρός του κατοικούσε στη Γαλλία, ενώ άλλες ενώσεις κατέφυγαν στο λουξεμβουργιανό ή το γερμανικό δίκαιο. Δεν γίνονται έτσι τα πράγματα. Πρόκειται για έναν τομέα για τον οποίο θα έπρεπε να γίνουν περισσότερα, πιθανόν αν υποβάλαμε μια πιο σύγχρονη πρόταση. Συνολικά, όμως, η συνεργασία μας στον τομέα αυτό έχει θετικά αποτελέσματα. 
<SPEAKER ID="72" LANGUAGE="PL" NAME="Genowefa Grabowska (PSE ). –" AFFILIATION="">
<P>
Τι πρέπει να γίνει για να αλλάξει αυτή η εικόνα και να έρθει η Ευρωπαϊκή Ένωση πιο κοντά στους πολίτες της τώρα που βρίσκεται εν μέσω μιας συνταγματικής κρίσης; Φαίνεται ότι η απόσυρση αυτών των 68 νομοθετικών προτάσεων είναι ένα βήμα προς τη σωστή κατεύθυνση· αρκεί όμως από την άποψη της βελτίωσης της νομοθεσίας; Όπως φαίνεται, για να βελτιωθεί η νομοθεσία, χρειαζόμαστε καλύτερη διοργανική συνεργασία μεταξύ της Επιτροπής και του Κοινοβουλίου. Τα δύο αυτά θεσμικά όργανα χρειάζεται να διαθέτουν, ως μέρος της δομής τους, ειδικές ομάδες για τη βελτίωση της νομοθεσίας. Οι ομάδες αυτές θα λειτουργούν ως συνείδηση της ΕΕ, ως ένα νομοθετικό βαρόμετρο που θα εκδίδει προειδοποίηση όταν ένα από τα θεσμικά όργανα παρασύρεται από τη γραφειοκρατική ρουτίνα και ενεργεί αντίθετα προς τον κώδικα καλής νομοθεσίας της ΕΕ και νομοθετικών αρχών όπως η καταλληλότητα, η επικουρικότητα, η συνοχή, η διαφάνεια, η αναλογικότητα και η προβλεψιμότητα.
<SPEAKER ID="73" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τρίτη στις 11.30. 
<SPEAKER ID="74" LANGUAGE="" NAME="Πρόεδρος." AFFILIATION="">
<P>
- τη σύσταση για δεύτερη ανάγνωση (A6-0122/2006), εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου [09858/3/2005 C6-0018/2006 2003/0165(COD)] για την έκδοση κανονισμού του Ευρωπαϊκού Κοινοβουλίου και του Συμβουλίου σχετικά με τους ισχυρισμούς για τις θρεπτικές και υγιεινές ιδιότητες που διατυπώνονται για τρόφιμα (Εισηγήτρια: Adriana Poli Bortone) και
<P>
- τη σύσταση για δεύτερη ανάγνωση (A6-0078/2006), εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου [09857/3/2005 C6-0017/2006 2003/0262(COD)] ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά την προσθήκη βιταμινών και ανόργανων συστατικών και ορισμένων άλλων ουσιών στα τρόφιμα (Εισηγήτρια: Karin Scheele). 
<SPEAKER ID="75" LANGUAGE="DE" NAME="Karin Scheele (PSE )," AFFILIATION="εισηγήτρια">
<P>
   . Κύριε Πρόεδρε, η σημερινή ημέρα μάς βρίσκει να συζητούμε για ένα ζεύγος κανονιστικών ρυθμίσεων για τα τρόφιμα, με αφορμή την έκθεση της κ. Poli Bortone σχετικά με τους ισχυρισμούς διατροφής και υγείας που διατυπώνονται σε αυτά, καθώς και τη δική μου έκθεση σχετικά με την προσθήκη βιταμινών και ανόργανων συστατικών και ορισμένων άλλων ουσιών στα τρόφιμα.
<P>
Μια ακόμη πρόοδο αποτελεί το ότι επετεύχθη συμφωνία ως προς τον καθορισμό και άλλων ουσιών εκτός από τις βιταμίνες και τα ανόργανα συστατικά, οι οποίες φυσικά αναφέρονται –και άρα καθορίζονται– στα παραρτήματα 1 και 2 του κανονισμού αυτού.
<P>
Ακριβώς επειδή η υπερβολική λήψη βιταμινών και ανόργανων συστατικών μπορεί να είναι επιβλαβής για την υγεία, είναι αναγκαίο να καθοριστούν ασφαλή μέγιστα επιτρεπτά όρια για την προσθήκη τέτοιων ουσιών στα τρόφιμα. Ήδη στην οδηγία σχετικά με τα συμπληρώματα διατροφής προβλέπονται τέτοιου είδους μέγιστα επιτρεπτά όρια, τα οποία όμως δεν έχουν ανακοινωθεί ακόμη. Για την ασφάλεια των καταναλωτών είναι επομένως ζήτημα επιτακτικής ανάγκης να καθοριστούν τα όρια αυτά. Η τροποποίηση του άρθρου 6 έχει ως στόχο να διασφαλίσει ότι η Επιτροπή θα υποβάλει εντός δύο ετών προτάσεις για ασφαλή μέγιστα επιτρεπτά όρια.
<SPEAKER ID="76" LANGUAGE="IT" NAME="Adriana Poli Bortone (UEN )," AFFILIATION="εισηγήτρια">
<P>
Πριν υπεισέλθω στις λεπτομέρειες, θα ήθελα να ευχαριστήσω για τη συμβολή τους και τη διάθεση διαλόγου, ακόμη και στις πιο δύσκολες στιγμές, τους σκιώδεις εισηγητές των άλλων ομάδων, κκ. Sommer, Corbey, Maaten, Evans, Breyer, Liotard και Blokland.
<P>
Η νομοθετική αυτή παρέμβαση δεν επιδέχεται καμίας αναβολής, σε μια Ευρώπη όπου, σύμφωνα με την ΠΟΥ, το ποσοστό της παιδικής παχυσαρκίας φτάνει το 20%, λαμβάνοντας υπόψη και τις πρόσφατες μελέτες που αποδεικνύουν τη σχέση της διαφήμισης με την κατανάλωση του ανθυγιεινού φαγητού.
<P>
Θεωρώ ότι ο πρωταρχικός στόχος της προστασίας του καταναλωτή επετεύχθη πλήρως στο κείμενο που προέκυψε από τον συμβιβασμό. Θέλω να προσθέσω ότι, με την παρέμβαση του Κοινοβουλίου, κατορθώσαμε να δώσουμε απαντήσεις και να ανταποκριθούμε στις ανησυχίες της βιομηχανίας τροφίμων όσον αφορά τη σαφήνεια και τη βεβαιότητα των χρονοδιαγραμμάτων. Δεν ήταν ένας απλός συμβιβασμός, δεδομένου μάλιστα ότι σε ορισμένα σημεία η θέση του Συμβουλίου παρέμεινε άκαμπτη –σχεδόν ανυποχώρητη– έως το τέλος των διαπραγματεύσεων. Για αυτόν ακριβώς τον λόγο θεωρώ ως μεγάλη επιτυχία το ότι καταφέραμε να γίνουν παραχωρήσεις στα συγκεκριμένα σημεία: αναφέρομαι ειδικότερα στο άρθρο 4 και στις παρεμβάσεις σχετικά με το αλκοόλ, με τις οποίες θα ασχοληθούμε αργότερα.
<P>
Θα ήθελα, ωστόσο, να επισημάνω εξαρχής ότι η συμφωνία με το Συμβούλιο αφορά μία δέσμη που πρέπει να εγκριθεί ως έχει. Συνεπώς, σας καλώ ευθέως να απορρίψετε τις τροπολογίες 90 και 49, οι οποίες υπερβαίνουν τα όρια της δέσμης που συμφωνήθηκε με τα άλλα ευρωπαϊκά όργανα.
<P>
Όσον αφορά την εισαγωγή στην αγορά των ετικετών για τα υγιεινά χαρακτηριστικά, το Συμβούλιο δέχθηκε τη θέσπιση μιας ταχύτερης απλοποιημένης διαδικασίας που θα παρέχει περισσότερη βεβαιότητα στις επιχειρήσεις μας. Από την ομόφωνη απόφασή μας στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, κατέστη σαφές ότι η συντόμευση των χρόνων δεν έπρεπε να λειτουργήσει εις βάρος του επισταμένου επιστημονικού ελέγχου όσον αφορά την ακρίβεια των ισχυρισμών που αναγράφονται στις ετικέτες. Η Ευρωπαϊκή Αρχή για την Ασφάλεια των Τροφίμων (EFSA) έπρεπε να έχει τα ίδια ακριβώς χρονικά περιθώρια για τον έλεγχο των ισχυρισμών σε αμφότερες τις διαδικασίες. Το Συμβούλιο αποδέχθηκε την πρότασή μας και το Κοινοβούλιο πέτυχε ως τελικό αποτέλεσμα να χορηγείται εντός 8 μηνών η τελική έγκριση για την κυκλοφορία στην αγορά των ετικετών που δεν παρουσιάζουν ιδιαίτερα προβλήματα.
<P>
Αντιθέτως, η εφαρμογή της απλοποιημένης διαδικασίας δεν θα επιτρέπεται για ορισμένες ιδιαίτερα επικίνδυνες ετικέτες που είναι πολύ ελκυστικές, όπως εκείνες που προβάλλουν την αποτελεσματικότητα στη μείωση των κινδύνων για την υγεία, καθώς και εκείνες που αναφέρονται στην ανάπτυξη των παιδιών. Οι ετικέτες αυτές θα υπόκεινται στην πλήρη διαδικασία έγκρισης, η οποία διασφαλίζει περισσότερο έλεγχο, όχι μόνον από επιστημονικής πλευράς εκ μέρους της EFSA και της Επιτροπής αλλά και από τα κράτη μέλη στο πλαίσιο της διαδικασίας της επιτροπολογίας.
<P>
Όσον αφορά το επίμαχο ζήτημα των θρεπτικών χαρακτηριστικών, το περίφημο δηλαδή άρθρο 4, θα ήθελα να υπενθυμίσω ότι μέχρι την προηγούμενη Τετάρτη, το Συμβούλιο ήταν αντίθετο σε οποιαδήποτε παρέκκλιση από το κείμενο. Ουσιαστικά, σύμφωνα με την κοινή θέση, καμία ετικέτα –είτε για τη θρεπτική αξία είτε για την υγεία– δεν θα μπορούσε να χρησιμοποιηθεί σε ένα προϊόν το οποίο δεν πληροί τα θρεπτικά χαρακτηριστικά που ορίζει η EFSA. Για παράδειγμα, μια καραμέλα με υψηλή περιεκτικότητα σε ζάχαρη δεν θα μπορούσε ποτέ να φέρει ένδειξη σχετική με την υγεία ή με τη θρεπτική αξία. Το κείμενο του συμβιβασμού, το οποίο εγκρίθηκε από όλες τις ομάδες και από το Συμβούλιο, προβλέπει τώρα τη δυνατότητα χρήσης ετικετών θρεπτικής αξίας ακόμη και όταν μια ουσία δεν πληροί τα θρεπτικά χαρακτηριστικά, αρκεί στην ίδια πλευρά της συσκευασίας να προστίθεται η ένδειξη με την οποία επισημαίνεται στον καταναλωτή η υψηλή περιεκτικότητα της εν λόγω ουσίας. Με τον τρόπο αυτό εξασφαλίζεται η ακριβής ενημέρωση του καταναλωτή, η οποία γίνεται άμεσα αντιληπτή στην ίδια πλευρά της συσκευασίας, επιτρέποντας παράλληλα στη βιομηχανία τη δυνατότητα χρήσης ισχυρισμών αυτού του τύπου.
<P>
Θεωρώ το κείμενο αυτό ως νίκη του Κοινοβουλίου σε ένα σημείο που αρχικά είχε θεωρηθεί αδιαπραγμάτευτο από το Συμβούλιο. Όσον αφορά τα εμπορικά σήματα, επιτύχαμε τον στόχο να επιτραπεί για τα προσεχή 15 χρόνια η χρήση των υφιστάμενων σημάτων χωρίς περαιτέρω περιορισμούς. Μετά την πάροδο του χρονικού αυτού περιθωρίου, η χρήση τους θα μπορέσει να συνεχισθεί, αρκεί να συνοδεύονται από ισχυρισμούς που πληρούν τις διατάξεις του παρόντος κανονισμού. Θεωρώ πως πρόκειται για μια αρκούντως μακρά μεταβατική περίοδο για τη βιομηχανία, η οποία επιτρέπει ασφαλώς την προσαρμογή στον κοινοτικό κανονισμό.
<P>
Ως Κοινοβούλιο, σημειώσαμε σημαντικές επιτυχίες στις διαπραγματεύσεις όσον αφορά την προστασία των ΜΜΕ. Πετύχαμε παραχωρήσεις που αρχικά θεωρήθηκαν ως αδύνατες για τεχνικούς λόγους. Δύο αιτιολογικές σκέψεις υπογραμμίζουν τη σημασία που έχει η διευκόλυνση της πρόσβασης των ΜΜΕ στη χρήση των ετικετών, καθώς αντιπροσωπεύουν «μια σημαντική προστιθέμενη αξία για την ευρωπαϊκή βιομηχανία τροφίμων». Σύμφωνα με το νέο άρθρο 15, η Επιτροπή οφείλει να καταβάλει προσπάθειες για να παράσχει στις ΜΜΕ μέσα και κατευθυντήριες γραμμές που θα διευκολύνουν κυρίως την εφαρμογή του παρόντος κανονισμού.
<P>
Επίσης, με τη μείωση της περιόδου προστασίας των δεδομένων στα πέντε έτη, σε αντίθεση με τα επτά έτη που προβλέπονταν αρχικά, συντομεύσαμε τους χρόνους για την πρόσβαση στη χρήση των ισχυρισμών για τις μικρομεσαίες επιχειρήσεις, οι οποίες δεν διαθέτουν τα αναγκαία οικονομικά μέσα για να υποστηρίξουν την αυτόνομη έρευνα σχετικά με τις ετικέτες. Χάρη στην τροπολογία του Κοινοβουλίου, οι ΜΜΕ θα μπορούν να χρησιμοποιήσουν νωρίτερα όλες τις εγκεκριμένες ετικέτες του καταλόγου που προβλέπει το άρθρο 13. Η χρήση είναι δωρεάν και δεν απαιτεί καμία διαδικασία έγκρισης. Συνεπώς, ακόμη και όσοι δεν έχουν την οικονομική δυνατότητα να χρηματοδοτήσουν την έρευνα σχετικά με έναν ισχυρισμό, θα μπορούν να τον χρησιμοποιήσουν με ευκολία και χωρίς πρόσθετο κόστος.
<P>
Όσον αφορά το αλκοόλ, η κοινή θέση επέτρεπε ήδη ετικέτες σχετικά με τη θρεπτική αξία. Για τα ποτά με περιεκτικότητα αιθανόλης άνω του 1,2% επιτρέπονταν οι ετικέτες με την ένδειξη «χαμηλή περιεκτικότητα αιθανόλης» ή «λιγότερες θερμίδες». Το Συμβούλιο επέτρεψε, ως ύστατη υποχώρηση, τη δυνατότητα χρήσης της ένδειξης «χαμηλού αλκοολικού τίτλου». Σημαντικές παραχωρήσεις πετύχαμε επίσης όσον αφορά τη σημασία διατήρησης των διαφορετικών μαγειρικών παραδόσεων, καθώς και τη δυνατότητα διευκολύνσεων για τους πωλητές χύδην προϊόντων.
<SPEAKER ID="77" LANGUAGE="EN" NAME="Μάρκος Κυπριανού," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να ξεκινήσω ευχαριστώντας και τους δύο εισηγητές, την κ. Poli Bortone και την κ. Scheele, για το εξαιρετικό έργο τους και για τη συνεργασία τους με τις υπηρεσίες μου για την επίτευξη αυτού του συμβιβασμού. Θα ήθελα επίσης να ευχαριστήσω τους σκιώδεις εισηγητές για τη συμβολή τους.
<P>
«Για τον καθορισμό των περιγραμμάτων θρεπτικών συστατικών του άρθρου 4 παράγραφος 1 μέσω της διαδικασίας της ρυθμιστικής επιτροπής, η Επιτροπή αναλαμβάνει να συνοδεύσει τα προτεινόμενα μέτρα της Επιτροπής, που υποβλήθηκαν στη μόνιμη επιτροπή για την τροφική αλυσίδα και την υγεία των ζώων, με μια αιτιολογική σημείωση που θα περιγράφει τα κριτήρια που θα ληφθούν υπόψη για τον καθορισμό των περιγραμμάτων θρεπτικών συστατικών».
<P>
“Σε συνέχεια της δήλωσής της που συνοδεύει την έγκριση της κοινής θέσης, η Επιτροπή προτίθεται να υποβάλει, το συντομότερο δυνατόν και οπωσδήποτε εντός δύο ετών από την έγκριση του κανονισμού, πρόταση αναθεώρησης της οδηγίας 90/496/EOK σχετικά με τους κανόνες επισήμανσης των τροφίμων όσον αφορά τις τροφικές τους ιδιότητες. Σε αυτό το πλαίσιο, η Επιτροπή προτίθεται να επανεξετάσει τον κανόνα σχετικά με την έννοια της «σημαντικής ποσότητας» όπως αναφέρεται στο παράρτημα εκείνης της οδηγίας”.
<SPEAKER ID="78" LANGUAGE="DE" NAME="Renate Sommer," AFFILIATION="εξ ονόματος της Ομάδας PPE-DE">
<P>
Οι επιστήμονες μάς λένε –και στο σημείο αυτό είναι που δεν συμφωνώ με την κ. Poli Bortone– ότι η όλη προσέγγιση είναι ανόητη, καθώς δεν ευθύνεται η διαφήμιση των τροφίμων για το ότι οι άνθρωποι γίνονται ολοένα και περισσότερο παχύσαρκοι. Αυτό είναι ένα ιδιαίτερα πολύπλοκο πρόβλημα που αφορά την κοινωνία συνολικά και δεν μπορεί να εξαλειφθεί με την επιβολή λογοκρισίας στη διαφήμιση. Στην πραγματικότητα, αυτό που είναι εσφαλμένο και, όπως το αντιλαμβάνομαι εγώ, ανόητο είναι να υιοθετήσουμε την άποψη ότι τα μεμονωμένα τρόφιμα πρέπει να αξιολογούνται. Μα τρώτε εσείς όλη την ημέρα αποξηραμένα κορν φλέικς; Εγώ δεν το κάνω.
<P>
Το γεγονός ότι ο αγώνας μας δεν ήταν εντελώς άσκοπος οφείλεται κυρίως στην αντίστασή μας – για την οποία είμαι ιδιαίτερα υπερήφανη. Η κ. Poli Bortone απαρίθμησε όλα όσα έχουμε επιτύχει. Συγκεκριμένα, κατορθώσαμε να διασώσουμε τα νωπά προϊόντα. Δεν θα επιτρεπόταν καν να πει κανείς ότι τα φρούτα είναι υγιεινά, χωρίς να έχουν πρώτα ελεγχθεί επιστημονικά, ανάλογα με το εκάστοτε είδος, τη στιγμή της πώλησης, γεγονός που καταδεικνύει πόσο γελοία είναι η όλη προσέγγιση. Κατορθώσαμε επίσης να διασώσουμε τις παστίλιες για τον βήχα· πόσο ταπεινωτικό ήταν που έπρεπε να κάνουμε κάτι τέτοιο. Επίσης, θεσπίσαμε ρήτρες διασφάλισης για τις ΜΜΕ· πόσο ταπεινωτικό ήταν που έπρεπε να κάνουμε κάτι τέτοιο, που υπάρχουν νόμοι που το κρίνουν αναγκαίο, γιατί αυτό αποδεικνύει πόσο ψεύτικες ήταν όλες οι εγκωμιαστικές ομιλίες. Ο Επίτροπος Verheugen μόλις εκφώνησε άλλη μία. Με αυτόν τον νόμο οι ΜΜΕ θα υποφέρουν· θα μας κοστίσει θέσεις εργασίας. Θα καταστήσει τους νόμους άκυρους και δεν θα έχει κανένα επιπλέον όφελος για τον καταναλωτή, διότι δεν θα κάνει τίποτε για να περιοριστεί η παχυσαρκία και ήδη έχουμε νόμους που προστατεύουν τον καταναλωτή από την απατηλή διαφήμιση.
<SPEAKER ID="79" LANGUAGE="NL" NAME="Dorette Corbey," AFFILIATION="εξ ονόματος της Ομάδας PSE">
<P>
   . Κύριε Πρόεδρε, πρώτα απ’ όλα θα ήθελα να ευχαριστήσω την κ. Poli Bortone. Νομίζω ότι μαζί της, με το Συμβούλιο αλλά και μεταξύ μας επιτύχαμε έναν καλό συμβιβασμό. Είμαι επίσης ευγνώμων στην κ. Sommer και στις άλλες ομάδες που συνέβαλαν σε αυτόν τον συμβιβασμό.
<P>
Πολλοί καταναλωτές ανησυχούν για την υγεία τους, για τη χοληστερίνη και την αρτηριακή πίεση ή παιδεύονται με τα παραπανίσια κιλά τους. Η βιομηχανία τροφίμων εξαργυρώνει τις ανησυχίες αυτές. Αυξάνονται διαρκώς οι ισχυρισμοί σχετικά με τις διάφορες ιδιότητες των τροφίμων. Σήμερα το πρωί απόλαυσα ένα σάντουιτς που έκανε καλό στη χλωρίδα του εντέρου μου, με βούτυρο που μειώνει τη χοληστερίνη και αυγό με υψηλά επίπεδα Ωμέγα 3. Τέλεια … ή τουλάχιστον έτσι νομίζω, γιατί δεν είμαι και σίγουρη.
<P>
Αν και η παραπλανητική διαφήμιση ήδη απαγορεύεται, το βάρος απόδειξης φέρουν μέχρι στιγμής οι αρχές. Φυσικά, αυτό δεν λειτουργεί στην πράξη. Είναι αδύνατον οι κυβερνήσεις να ελέγχουν διαρκώς τους ισχυρισμούς που αναγράφονται στις συσκευασίες και να τους διαψεύδουν. Η πρόταση αυτή θα είναι επωφελής για τους καταναλωτές, από την άποψη ότι οι παραγωγοί και στις 25 χώρες θα υποχρεούνται στο εξής να παρέχουν αληθείς πληροφορίες.
<P>
Η παραπλάνηση μπορεί να λάβει διάφορες μορφές. Σύμφωνα με το άρθρο 4, μόνον τρόφιμα που συμμορφώνονται με συγκεκριμένα περιγράμματα θρεπτικών συστατικών μπορούν να φέρουν ισχυρισμούς για υγιεινές ιδιότητες. Θα ήθελα να διαβεβαιώσω την κ. Sommer ότι πράγματι υπάρχουν τέτοια περιγράμματα τροφίμων. Χρησιμοποιούνται στις Ηνωμένες Πολιτείες. Όλες οι μεγάλες επιχειρήσεις τα εφαρμόζουν και λειτουργούν πολύ καλά. Είναι επίσης σωστό ότι ισχυρισμοί σχετικά με τις ιδιότητες των τροφίμων μπορούν να προστεθούν σε προϊόντα τα οποία καταρχήν είναι υγιεινά. Εξάλλου, ένα λιπαρό χάμπουργκερ δεν θα μετατραπεί ξαφνικά σε υγιεινή τροφή μόνο με την προσθήκη λίγων βιταμινών. Ούτε το γεμάτο ζάχαρη γλειφιτζούρι θα γίνει υγιεινό με την προσθήκη βιταμίνης Α.
<SPEAKER ID="80" LANGUAGE="EN" NAME="Mojca Drčar Murko," AFFILIATION="εξ ονόματος της Ομάδας ALDE">
<P>
Ορισμένοι από τους περιορισμούς που προτάθηκαν από την Επιτροπή ήταν ασαφείς και υπόκεινται σε ερμηνεία. Προκειμένου να αποφευχθεί η ανασφάλεια δικαίου, το Ευρωπαϊκό Κοινοβούλιο ενέκρινε έναν μεγάλο αριθμό τροπολογιών, εισάγοντας ρήτρες με σκοπό να καταστήσουν ευκολότερη την εφαρμογή του κανονισμού. Ορισμένες από αυτές ενσωματώθηκαν στη δέσμη συμβιβασμού που στηρίζει η ομάδα ALDE μαζί με άλλες πολιτικές ομάδες.
<P>
Σε ένα από τα δύο πιο αμφιλεγόμενα ζητήματα –τα περιγράμματα των θρεπτικών συστατικών και ιδιαίτερα την παρέκκλιση από το άρθρο 4 παράγραφος 2– θεωρούμε ότι έχει επιτευχθεί ένας λειτουργικός συμβιβασμός. Επομένως, επιθυμούμε να στηρίξουμε τη διατύπωση της τροπολογίας 17.
<P>
Το ίδιο ισχύει για την πρόταση σχετικά με τα εμπορικά σήματα και τις εμπορικές ονομασίες και για το άρθρο 4 παράγραφος 3 σχετικά με τους ισχυρισμούς για τις θρεπτικές ιδιότητες όσον αφορά το οινόπνευμα, που συνδέονται με τη διάταξη ότι οι ισχυρισμοί για τις υγιεινές ιδιότητες που εμφανίζουν μηνύματα της εθνικής αρχής ή της Κοινότητας για τους κινδύνους από την κατάχρηση του οινοπνεύματος, δεν πρέπει να εμπίπτουν στο πεδίο εφαρμογής του παρόντος κανονισμού.
<P>
Το αποτέλεσμα είναι θετικό. Θα ήθελα, ειδικότερα, να ευχαριστήσω την κ. Poli Bortone για την επιτυχημένη εργασία της. 
<SPEAKER ID="81" LANGUAGE="EN" NAME="Jill Evans," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, θα ήθελα να ευχαριστήσω τις δύο εισηγήτριες, την κ. Scheele και την κ. Poli Bortone, για τη δουλειά που έχουν κάνει σε αυτές τις δύο πολύ σημαντικές εκθέσεις. Όπως συνέβη και με τους άλλους ομιλητές, οι παρατηρήσεις μου αφορούν την έκθεση σχετικά με τους ισχυρισμούς για τις θρεπτικές και υγιεινές ιδιότητες.
<P>
Χαίρομαι ιδιαίτερα που αποτελεί ένα ζήτημα για το οποίο το Κοινοβούλιο πραγματοποίησε στροφή 180 μοιρών. Πέρυσι τέτοιον καιρό, το Κοινοβούλιο κατά πλειοψηφία ψήφισε για να ευθυγραμμιστεί με τη θέση της βιομηχανίας και διέγραψε στοιχεία τα οποία ήταν απολύτως απαραίτητα για την αποτελεσματικότητα αυτής της νομοθεσίας. Ο σκοπός της όλης πρότασης υπονομεύθηκε σχεδόν ολοκληρωτικά, τώρα όμως, κατά τη δεύτερη ανάγνωση, μπορέσαμε να επιτύχουμε μια συμφωνία συμβιβασμού, όπως είπε η εισηγήτρια, η οποία επαναφέρει τα κρίσιμα σημεία και μας φέρνει πολύ πιο κοντά στον αρχικό μας στόχο: να απαγορεύσουμε τους αναληθείς και παραπλανητικούς ισχυρισμούς για τις θρεπτικές και υγιεινές ιδιότητες που εξαπατούν τους καταναλωτές, οι οποίοι νομίζουν ότι κάποια τα τρόφιμα είναι κατάλληλα για αυτούς, ενώ στην πραγματικότητα δεν είναι.
<SPEAKER ID="82" LANGUAGE="NL" NAME="Kartika Tamara Liotard," AFFILIATION="εξ ονόματος της Ομάδας GUE/NGL">
<P>
Δυστυχώς, όμως, η προστασία του καταναλωτή από ψευδείς ισχυρισμούς θα είναι κάθε άλλο παρά υδατοστεγής. Εξακολουθούν να υπάρχουν πολλά κενά στη νομοθεσία που καθιστούν δυνατούς τους ψευδείς ισχυρισμούς. Επιπλέον, έχω σοβαρές αμφιβολίες σχετικά με τον πολύ σημαντικό ρόλο που καλείται να διαδραματίσει η Ευρωπαϊκή Αρχή για την Ασφάλεια των Τροφίμων, η ανεξαρτησία της οποίας συχνά τίθεται υπό αμφισβήτηση. Σε άλλες περιπτώσεις, όπως των ΓΤΟ και της ασπαρτάμης, η EFSA υιοθετεί χωρίς πρόβλημα τη θέση της βιομηχανίας.
<SPEAKER ID="83" LANGUAGE="NL" NAME="Johannes Blokland," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, θα ήθελα να εκφράσω τις ευχαριστίες μου στην κ. Scheele και την κ. Poli Bortone για τη συνεισφορά τους προς την επίτευξη αμφότερων των συμφωνιών στο στάδιο της πρότασης.
<SPEAKER ID="84" LANGUAGE="EN" NAME="Liam Aylward," AFFILIATION="εξ ονόματος της Ομάδας UEN">
<P>
   . Κύριε Πρόεδρε, θα ήθελα να συγχαρώ θερμά τη συνάδελφο της ομάδας μου, κ. Poli Bortone, για την επίτευξη αυτού του σταδίου διαπραγματεύσεων που φαίνεται ότι έχει εποικοδομητικό αποτέλεσμα για τους καταναλωτές. Ήταν ένας εξαιρετικά δύσκολος στόχος.
<P>
Τη στιγμή που το βάρος του μέσου πολίτη της ΕΕ αυξάνεται (κατά 27% των ανδρών και κατά 32% των γυναικών) και το εντυπωσιακό 1/4 των παιδιών στην Ευρώπη είναι παχύσαρκα, θα ήθελα να χαιρετίσω θερμά την πρωτοβουλία της Ευρωπαϊκής Ένωσης για την αντιμετώπιση της παχυσαρκίας μέσω ενός πολύ σημαντικού πρώτου βήματος: την εξέταση των ισχυρισμών για τις θρεπτικές και υγιεινές ιδιότητες στα τρόφιμα.
<SPEAKER ID="85" LANGUAGE="SK" NAME="Irena Belohorská (NI ). –" AFFILIATION="">
<P>
   Θα ήθελα να ευχαριστήσω τη συνάδελφό μου κ. Poli Bortone για τις προσπάθειες που κατέβαλε για την εκπόνηση της έκθεσης για τους ισχυρισμούς για τις θρεπτικές και υγιεινές ιδιότητες η οποία βρίσκεται ενώπιόν μας για δεύτερη ανάγνωση.
<P>
Η οδηγία αυτή είναι εξαιρετικά σημαντική σε μια εποχή όπου στην Ευρώπη είναι πολύ υψηλά τα επίπεδα παχυσαρκίας και ασθενειών που δεν θα υπήρχαν εάν είχαμε πιο υγιεινές διατροφικές συνήθειες. Πρέπει να μετατοπίσουμε την έμφαση στην ενημέρωση του καταναλωτή και, επομένως, στη μη παραπλανητική επισήμανση των τροφίμων. Εάν ένα τρόφιμο επισημαίνεται ως χαμηλής θερμιδικής αξίας, αυτό πρέπει να βασίζεται σε πραγματικά στοιχεία, χωρίς να παραπλανεί τον καταναλωτή. Οι συστάσεις ονομαζόμενων «ανεξάρτητων» γιατρών ή ειδικών συχνά δεν είναι παρά διαφημιστικό τέχνασμα που δεν βασίζεται σε στοιχεία. Εάν ένα τρόφιμο έχει υψηλή περιεκτικότητα σε ασβέστιο, το οποίο βοηθά στην ανάπτυξη των οστών, είναι απαράδεκτο να χαρακτηρίζεται «υγιεινό» εάν περιέχει επίσης μεγάλες ποσότητες λιπαρών και ζάχαρης. Επίσης, το γιαούρτι με χαμηλά λιπαρά δεν μπορεί να ονομάζεται υγιεινό εάν περιέχει 100 γραμμάρια ζάχαρης. Πολτοί σοκολάτας για επάλειψη δεν μπορεί να ισχυρίζονται ότι είναι θρεπτικοί για τα παιδιά μόνο και μόνο επειδή έχουν μεγάλη περιεκτικότητα βιταμινών και ανόργανων στοιχείων.
<P>
Ο κανονισμός αυτός θα ενθαρρύνει την καινοτομία. Οι παραγωγοί θα πρέπει να παράγουν τρόφιμα πραγματικά υγιεινά και, επομένως, θα καταβάλλουν προσπάθειες για μείωση των ποσοτήτων λιπαρών, ζάχαρης και αλατιού στα προϊόντα τους. Συμφωνώ επίσης με την εισηγήτρια επί των τροπολογιών 28 και 31 οι οποίες δίνουν ιδιαίτερη έμφαση στα τρόφιμα που απευθύνονται σε παιδιά, όπου οι έλεγχοι στη σήμανση πρέπει να είναι ιδιαίτερα αυστηροί. 
<SPEAKER ID="86" LANGUAGE="ES" NAME="María del Pilar Ayuso González (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, είμαι σκιώδης εισηγήτρια για τον κανονισμό σχετικά με τα πρόσθετα τροφίμων και, επομένως, πρέπει να ξεκινήσω λέγοντας ότι η πρόταση της Επιτροπής ήταν λογικά ισορροπημένη. Εντούτοις, η κ. Scheele επιτέλεσε εξαιρετικό έργο προσεγγίζοντας τις διάφορες απόψεις και, ως εκ τούτου, θα ήθελα να την συγχαρώ. Θα ήθελα επίσης να ευχαριστήσω το Συμβούλιο και την Επιτροπή για τις προσπάθειες που κατέβαλαν προκειμένου να επιτευχθεί συμφωνία στη δεύτερη ανάγνωση.
<P>
Όσον αφορά την έκθεση της κ. Poli Bortone, τόσο εκείνη όσο και οι σκιώδεις εισηγητές, και ειδικότερα η κ. Sommer, έχουν επιτελέσει εξαιρετικό έργο. Η αιτιολογική έκθεση αυτής της πρότασης κανονισμού δίνει έμφαση στην έλλειψη συγκεκριμένων κοινοτικών διατάξεων ως έναν από τους κύριους λόγους για αυτόν τον νέο κανονισμό, και συμφωνώ με αυτό.
<P>
Λυπάμαι επίσης που χάσαμε την ευκαιρία να τροποποιήσουμε τα παραρτήματα. Θα τελειώσω εκφράζοντας απλά την απόλυτη συμφωνία μου με όλα όσα είπε η κ. Sommer. 
<SPEAKER ID="87" LANGUAGE="SV" NAME="Åsa Westlund (PSE ). –" AFFILIATION="">
<P>
   Θα ήθελα και εγώ με τη σειρά μου να ευχαριστήσω τις εισηγήτριες, κκ. Scheele και Poli Bortone, τους σκιώδεις εισηγητές, την Επιτροπή και το Συμβούλιο για τις προσπάθειες που κατέβαλαν προκειμένου να διασφαλιστεί ότι αύριο θα έχουμε μια συμφωνία βάσει της οποίας θα υιοθετήσουμε μια θέση και η οποία θα διευκολύνει τους καταναλωτές να κάνουν υγιεινότερες επιλογές, επειδή θα έχουν πρόσβαση σε ακριβέστερες και πληρέστερες πληροφορίες.
<SPEAKER ID="88" LANGUAGE="" NAME="" AFFILIATION="Αντιπροέδρου">
<SPEAKER ID="89" LANGUAGE="FR" NAME="Frédérique Ries (ALDE ). –" AFFILIATION="">
<P>
Μας απασχολούν εδώ δύο προτάσεις οι οποίες πραγματικά απευθύνονται στους πολίτες και, έχοντας σκοπό να τους βοηθήσουν να επιλέξουν τι να αγοράσουν, τους παρέχουν συγκεκριμένες απαντήσεις όσον αφορά την εμπιστοσύνη τους έναντι αυτών των ισχυρισμών. Το ΕΓΕΚ πράγματι επισημαίνει ότι το 60% των καταναλωτών πιστεύει ότι ένα προϊόν πλούσιο σε ασβέστιο δεν μπορεί παρά να είναι ωφέλιμο για μια ισορροπημένη διατροφή, γεγονός που δεν είναι κατ’ ανάγκην σωστό. Στην πραγματικότητα, ο μόνος τρόπος να μην υπάρξει λανθασμένη εκτίμηση, είναι να γνωρίζει ο καταναλωτής την πλήρη σύνθεση ενός τροφίμου ή ενός ποτού, την περιεκτικότητά του σε ζάχαρη, σε αλάτι και σε λιπαρά. Αυτός είναι ο λόγος για τον οποίο χρειαζόμαστε το περίγραμμα των θρεπτικών συστατικών, ένα γνήσιο όμως περίγραμμα θρεπτικών συστατικών και όχι ένα εκπτωτικό περίγραμμα. Κάτι τέτοιο μας προτείνεται με τη μορφή του συμβιβασμού 66, την περίφημη ρήτρα γνωστοποίησης, που στην πραγματικότητα προτείνει να δίνεται ένα κόκκινο και ένα πράσινο φως την ίδια στιγμή, για το ίδιο πακέτο. Κατά τη γνώμη μου, πρόκειται για το αποκορύφωμα της αντίφασης, μια κίνηση που επιδιώκει να προκαλέσει όσο το δυνατόν μεγαλύτερη σύγχυση στον καταναλωτή και, σε αυτό το σημείο, δεν συμφωνώ για πρώτη φορά με την ανάλυση της εισηγήτριάς μας.
<P>
Έχω ήδη εκφράσει επανειλημμένα την αντίθεσή μου σε οποιαδήποτε αποδυνάμωση του άρθρου 4, καθώς και σε ορισμένα μηνύματα που εκθειάζουν τις αρετές του οινοπνεύματος. Είμαι, επομένως, αντίθετη στις τροπολογίες 18 και 489.
<P>
Θα ήθελα ασφαλώς να ευχαριστήσω τις δύο εισηγήτριές μας, την κ. Poli Bortone και την κ. Scheel, καθώς και την Επιτροπή και το Συμβούλιο. Κατανόησαν την πλήρη σημασία αυτών των φιλικών προς τους πολίτες νόμων, λαμβάνοντας υπόψη, όπως επισημάνθηκε, τις ανησυχίες που συχνά εξέφρασαν οι ΜΜΕ, όπως και την ανάγκη να εργαστούμε στο Κοινοβούλιο για το γενικό συμφέρον και να αντισταθούμε σε κάποια συγκεκριμένα συμφέροντα.
<P>
Πιστεύω ότι η κ. Sommer, σε ένα σημείο της ομιλίας της, έδωσε τον τόνο της συζήτησης εκφράζοντας κάποιες κατά τη γνώμη μου αυστηρές και αναιτιολόγητες επικρίσεις για το έργο της Επιτροπής και του Επιτρόπου μας. Θα μου επιτρέψετε επομένως να συμπεράνω, σε αυτό το σημείο, ότι δεν έχουμε τίποτα να κερδίσουμε από τη σύνταξη της ευρωπαϊκής νομοθεσίας στη Διεθνή Έκθεση Γλυκών και Μπισκότων στην Κολωνία. 
<SPEAKER ID="90" LANGUAGE="DE" NAME="Hiltrud Breyer (Verts/ALE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, είμαι ευτυχής για το ότι, με την παρούσα έκθεση, η κ. Poli Bortone δίνει στο Σώμα αυτό μια δόση λογικής και χαίρομαι με την ελπίδα ότι, αύριο, θα λάβουμε το πράσινο φως και θα μπορέσουμε επιτέλους να δώσουμε νέα ώθηση στην προστασία των καταναλωτών.
<P>
Αυτό που εξετάζουμε σήμερα είναι η ανάγκη για περισσότερη ειλικρίνεια. Θέλουμε άραγε να επιτρέψουμε στις επιχειρήσεις να πωλούν ατιμωρητί στους καταναλωτές πολύ λιπαρά, πολύ γλυκά ή πολύ αλμυρά τρόφιμα, κομπάζοντας ότι τα προϊόντα τους είναι ωφέλιμα; Τα πατατάκια, η coca-cola και τα γλυκά είναι τρόφιμα, την πώληση των οποίων κανείς δεν θέλει να απαγορεύσει, όμως αυτό που δεν μπορούμε να επιτρέψουμε είναι να πωλούνται τα τρόφιμα αυτά με την πρόφαση ότι προάγουν την υγεία και την ευεξία. Ούτε μιλάμε για την επιβολή απαγορεύσεων στις διαφημίσεις, αλλά για τη θέσπιση νέων κανόνων εμπορίας. Αυτό που χρειαζόμαστε είναι ελάχιστα πρότυπα που θα εξασφαλίζουν την ειλικρίνεια κατά τη διάθεση των προϊόντων στην αγορά. Οι εναρμονισμένοι κανόνες συμβάλλουν στην ασφάλεια δικαίου και αυτό είναι προς όφελος τόσο των επιχειρήσεων όσο και οποιουδήποτε άλλου.
<P>
Μια έρευνα αποκάλυψε ότι το 70 % των καταναλωτών εμπιστεύονται τους ισχυρισμούς υγείας που διατυπώνουν οι κατασκευαστές και, για αυτόν ακριβώς τον λόγο, ο εν λόγω κανονισμός αποτελεί ένα βασικό νομοθέτημα, όχι μόνον από την άποψη της επίτευξης περισσότερης διαφάνειας στην προστασία των καταναλωτών αλλά και από την άποψη της βελτίωσης της προστασίας της υγείας. Σήμερα περισσότεροι από 200 εκατομμύρια ενήλικοι και 14 εκατομμύρια παιδιά στην Ευρωπαϊκή Ένωση είναι υπέρβαροι ή πάσχουν από παχυσαρκία. Οι περιπτώσεις διαβήτη τύπου II, ο οποίος εξαρτάται από διατροφικούς παράγοντες, έχουν αυξηθεί δραματικά, ιδιαίτερα στα παιδιά. Ακριβώς επειδή αντιμετωπίζουμε την πιθανότητα η παχυσαρκία και η έλλειψη άσκησης να αντικαταστήσουν στις στατιστικές το κάπνισμα ως πρώτη αιτία θανάτου, θεωρούμε ότι ο συμβιβασμός αυτός είναι καλός και ότι συνιστά μια καλή δέσμη. Θα προτιμούσα να δω περισσότερη αντικειμενικότητα και περισσότερη ειλικρίνεια στη συζήτηση αυτή· ήδη μόνο στη Γερμανία, αντιμετωπίζουμε προβλήματα που σχετίζονται με τη διατροφή και τα οποία μας κοστίζουν 71 δισ. ευρώ, γεγονός που καθιστά σαφές ότι αυτό είναι κάτι με το οποίο πρέπει να ασχοληθούμε.
<P>
Ελπίζω επίσης ότι η γερμανική ομοσπονδιακή κυβέρνηση δεν θα ακολουθήσει την πρόταση της κ. Sommer να ασκήσει προσφυγή· οποιαδήποτε κυβέρνηση –όχι μόνον η γερμανική– που θα ασκούσε προσφυγή για κάτι, με το οποίο θα είχε πρώτα συμφωνήσει στο Συμβούλιο, θα φαινόταν γελοία και θα έχανε την αξιοπιστία της. Ελπίζω, λοιπόν, ότι η αυριανή ημέρα θα αποτελέσει ορόσημο στον αγώνα μας για μεγαλύτερη προστασία των καταναλωτών και της υγείας τους. 
<SPEAKER ID="91" LANGUAGE="" NAME="Αδάμος Αδάμου (GUE/NGL ). –" AFFILIATION="">
<P>
Η πλειοψηφία τοποθετήθηκε κατά της ρυθμίσεως των θρεπτικών συστατικών στα τρόφιμα, απορρίπτοντας το άρθρο 4 και αποδυναμώνοντας σημαντικά συνεπώς τον εν λόγω κανονισμό.
<SPEAKER ID="92" LANGUAGE="EN" NAME="Kathy Sinnott (IND/DEM ). –" AFFILIATION="">
<P>
   Κύριε Πρόεδρε, θα ήθελα να επισημάνω στον Επίτροπο ότι η ιρλανδική κυβέρνηση χορηγούσε μαζικά στον λαό μου μονοφθοροφωσφορικό νάτριο επί 40 χρόνια. Το φθόριο που προστίθεται στο νερό στην Ιρλανδία αποτελεί τοξικό απόβλητο. Παρόλο που προστίθεται σε επίπεδα που θεωρούνται χαμηλά, συσσωρεύεται στον οργανισμό μας με την πάροδο των ετών. Η πρακτική της φθορίωσης του νερού έχει καταστρέψει την υγεία του ιρλανδικού λαού, με αποτελέσματα όπως η φθορίωση των οστών: το φθόριο αναζητεί το ασβέστιο, ειδικότερα τα οστά. Προκαλεί επίσης καταστάσεις όπως υποθυρεοειδισμό ή υπερθυρεοειδισμό. Το φθόριο το χρησιμοποιούσαν κάποτε ως φάρμακο καταστολής του θυρεοειδή. Προκαλεί την οδοντική φθορίωσητην καταστροφή του σμάλτου των δοντιών, γεγονός που αποτελεί σύμπτωμα της δηλητηρίασης με φθόριο σε παιδική ηλικία. Μια πρόσφατη μελέτη αποκάλυψε ότι το 40% των νέων ιρλανδών ενηλίκων εμφανίζουν μόνιμες και άσχημες κηλίδες και λεκέδες στα δόντια τους, γεγονός που σχετίζεται με την οδοντική φθορίωση. Αυτές είναι απλώς μερικές από τις καταστάσεις τις οποίες η αδιάλειπτη συσσώρευση φθορίου έχει δημιουργήσει στον ιρλανδικό λαό.
<P>
Σε μια αναθεώρηση της πολιτικής φθορίωσης του νερού από την κυβέρνηση της Ιρλανδίας πριν από λίγα χρόνια, το 90% των ερωτηθέντων ζήτησε να σταματήσει αυτή η μαζική χορήγηση φαρμάκου. Το φθόριο, όπως το χρησιμοποιούμε στην Ιρλανδία, αποτελεί τοξικό απόβλητο που λαμβάνεται από τα μηχανήματα καθαρισμού ενός εργοστασίου τεχνητών λιπασμάτων, που περιέχει και δηλητήρια όπως υδράργυρο και κάδμιο. Είναι αδιανόητο να επιτρέψει αυτό το Κοινοβούλιο να συμπεριληφθεί το φθόριο –μια τοξίνη– σε έναν κατάλογο αποδεκτών βιταμινών και ανόργανων συστατικών. Δεν πρόκειται ούτε για βιταμίνη, ούτε για ανόργανο συστατικό. Στα τρόφιμα και στο νερό αποτελεί δηλητήριο.
<SPEAKER ID="93" LANGUAGE="IT" NAME="Roberta Angelilli (UEN ). –" AFFILIATION="">
<P>
Τέλος, θέλω να ευχαριστήσω την εισηγήτρια, κ. Poli Bortone, για το εξαιρετικό και δύσκολο έργο που έφερε εις πέρας. 
<SPEAKER ID="94" LANGUAGE="PL" NAME="Leopold Józef Rutowicz (NI ). –" AFFILIATION="">
<SPEAKER ID="95" LANGUAGE="EN" NAME="John Bowis (PPE-DE ). –" AFFILIATION="">
<P>
Ωστόσο, εξακολουθούμε να νομοθετούμε στα τυφλά όσον αφορά τα περιγράμματα των θρεπτικών συστατικών, και αυτός δεν είναι σωστός τρόπος νομοθέτησης. Δεν ξέρουμε πώς θα επιτευχθεί αυτό· δεν ξέρουμε πώς θα το χειριστεί η EFSA. Πρέπει να βασιστούμε στους εμπειρογνώμονες για την επίλυσή του από τη στιγμή που το μέτρο αυτό φύγει από το Κοινοβούλιο, και οτιδήποτε και αν πράξουν δεν θα επιστρέψει στο Σώμα για έγκριση. Αυτός λοιπόν δεν είναι σωστός τρόπος διαδικασίας νομοθέτησης. Ωστόσο, μπορούμε να πούμε ότι αυτό που θέλουν οι καταναλωτές –και είναι το μόνο κεκτημένο δικαίωμα που έχει σημασία– είναι η εμπιστοσύνη όσον αφορά την ορολογία των ισχυρισμών, όπως χαμηλή περιεκτικότητα σε αλάτι, υψηλό επίπεδο σε πολυακόρεστα, κλπ. Θέλουμε να είμαστε βέβαιοι ότι τα αρνητικά χαρακτηριστικά δεν κρύβονται πίσω από τα θετικά και θέλουμε να εξασφαλίσουμε ότι η όλη εικόνα είναι ειλικρινής. Εν τέλει, οποιοσδήποτε ισχυρισμός πρέπει να μπορεί να αντιμετωπίσει τη βάσανο της επιστήμης που φιλοδοξεί να στηρίζει.
<SPEAKER ID="96" LANGUAGE="EN" NAME="Linda McAvan (PSE ). –" AFFILIATION="">
<P>
   Κύριε Πρόεδρε, θα μιλήσω για την έκθεση της κ. Poli Bortone. Χαιρετίζω αυτήν τη νομοθεσία επειδή την χρειαζόμαστε. Ρίξτε απλώς μια ματιά στα ράφια των σουπερμάρκετ και δείτε τους ισχυρισμούς που διατυπώνονται σε τόσο πολλά προϊόντα, συμπεριλαμβανομένης μιας μεγάλης σειράς γλυκισμάτων και ζαχαρωδών προϊόντων. Κάποιοι από αυτούς τους ισχυρισμούς είναι ειλικρινά παράλογοι.
<P>
Μια πρόσφατη έρευνα που διεξήχθη στην περιφέρειά μου από την Εθνική Ένωση Καταναλωτών «Which», έδειξε ότι το 99% των ανθρώπων απαιτούν να ελέγχονται οι ισχυρισμοί για τις υγιεινές ιδιότητες που διατυπώνονται στα τρόφιμα πριν αυτά διατεθούν προς πώληση. Πράγματι, πολλοί εκπλήσσονται διαπιστώνοντας ότι οι ισχυρισμοί δεν ελέγχονται σωστά.
<P>
Ακούσαμε πολλές συζητήσεις για το άρθρο 4, ακούσαμε ορισμένους να λένε ότι δεν το χρειαζόμαστε, ότι τα περιγράμματα των θρεπτικών συστατικών δεν μπορούν να καθοριστούν. Φυσικά και μπορούν: εμπειρογνώμονες το έχουν καταφέρει στις Ηνωμένες Πολιτείες. Πρέπει να απομακρυνθούμε από την ιδέα της απαγόρευσης αυτού ή εκείνου. Τίποτα δεν θα απαγορευθεί, αλλά αυτό που δεν θα μπορείτε να κάνετε είναι να διατυπώνετε έναν ισχυρισμό για μια ουσία σε ένα τρόφιμο αν αυτό είναι σαφές ότι δεν αποτελεί υγιεινή επιλογή για τους καταναλωτές. Όπως είπε η συνάδελφός μου κ. Westlund, ο κόσμος έχει βαρεθεί να αγοράζει τα αποκαλούμενα προϊόντα με χαμηλά λιπαρά, για να διαπιστώσει απλώς μετά από προσεκτική ανάγνωση ότι έχουν υψηλή περιεκτικότητα σε ζάχαρη ή κάποια άλλα συστατικά.
<SPEAKER ID="97" LANGUAGE="DE" NAME="Holger Krahmer (ALDE ). –" AFFILIATION="">
<P>
   Κύριε Πρόεδρε, αν και το Συμβούλιο αγνόησε κατά την πρώτη ανάγνωση την απόλυτα σαφή ψήφο αυτού του Σώματος για τους ισχυρισμούς υγείας, έχουμε φθάσει τώρα σε έναν συμβιβασμό, υπέρ του οποίου –αν και με μισή καρδιά– θα ψηφίσω επειδή, όπως πολύ σωστά είπε η κ. Sommer, στην πράξη καλούμαστε τώρα να επιλέξουμε ανάμεσα σε ένα μεγάλο και σε ένα μικρότερο κακό.
<SPEAKER ID="98" LANGUAGE="EN" NAME="Thomas Wise (IND/DEM ). –" AFFILIATION="">
<P>
   Κύριε Πρόεδρε, αυτό είναι ακόμη ένα νομοθέτημα που επιδιώκει την ενίσχυση της εξουσίας της ΕΕ επί των κρατών μελών. Υπάρχει ήδη η οδηγία 2002/46/EK, η οποία προβλέπει ανώτατα επίπεδα ασφαλείας για τα συμπληρώματα διατροφής. Ωστόσο, τα όρια αυτά δεν έχουν δημοσιευθεί ακόμα. Καλύτερο παράδειγμα ανικανότητας της ΕΕ είναι δύσκολο να βρεθεί.
<SPEAKER ID="99" LANGUAGE="DE" NAME="Horst Schnellhardt (PPE-DE ). –" AFFILIATION="">
<P>
Αν είχατε λάβει πραγματικά υπόψη, κύριε Επίτροπε, αυτά που πρότεινε το Κοινοβούλιο κατά την πρώτη ανάγνωση, τότε θα μπορούσατε να επιτύχετε όλους αυτούς τους υψηλούς στόχους, με τους οποίους συμφωνώ, και μάλιστα χωρίς γραφειοκρατία και επαχθείς επιβαρύνσεις. Διότι δεν μπορώ να κατανοήσω αυτά τα θρεπτικά συστατικά και δεν μπορώ να λησμονήσω αυτό που με μεγάλη σαφήνεια είπε ο κ. Podger από την Ευρωπαϊκή Αρχή για την Ασφάλεια των Τροφίμων, ότι δηλαδή αγνοεί πώς μπορεί να τα προσεγγίσει. Με την πρόταση αυτή, επομένως, νομοθετούμε στα τυφλά, χωρίς να διατηρούμε επαφή με την πραγματικότητα και πέρα από οτιδήποτε συμβαίνει στην κοινωνία και στους πολίτες, στους οποίους θα είναι εξαιρετικά δύσκολο να εξηγήσουμε αυτήν τη γραφειοκρατική προσπάθεια.
<SPEAKER ID="100" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
   Κύριε Πρόεδρε, ο κανονισμός για την προσθήκη βιταμινών, ανόργανων συστατικών και ορισμένων άλλων ουσιών στα τρόφιμα είναι ένα εξαιρετικά σημαντικό νομοθέτημα και επηρεάζει σημαντικά την ασφάλεια και την ευημερία των καταναλωτών στην ΕΕ. Πρέπει να δώσουμε συγχαρητήρια στην κ. Scheele για τον άριστο τρόπο με τον οποίο αντιμετώπισε το θέμα. Συγχαρητήρια αξίζουν επίσης στον Επίτροπο, τον κ. Κυπριανού, για τον ανοικτό και υπεύθυνο τρόπο προσέγγισης του θέματος.
<SPEAKER ID="101" LANGUAGE="HU" NAME="Péter Olajos (PPE-DE ). –" AFFILIATION="">
<P>
Πρέπει, επομένως, να βρούμε τη χρυσή τομή, να μπορούμε να τρώμε την πίτα και να έχουμε και επαρκείς πληροφορίες για το τι περιέχει. Η Ευρώπη θα εξελιχθεί μόνον εάν δεν δημιουργεί συγκρούσεις αλλά συνεργασία στον κοινωνικό και τον οικονομικό τομέα. Για τον λόγο αυτό, πιστεύω ότι πρέπει να χαιρετίσουμε και να υποστηρίξουμε την προτεινόμενη νομοθετική δέσμη με τους συμβιβασμούς της που επιτεύχθηκαν έπειτα από μακροχρόνιες και σκληρές προσπάθειες, ακόμη και αν δεν πρόκειται για την ιδανική λύση, όπως ήδη ανέφεραν η κ. Sommer και άλλοι.
<SPEAKER ID="102" LANGUAGE="EN" NAME="Ivo Strejček (PPE-DE ). –" AFFILIATION="">
<P>
   Κύριε Επίτροπε, επιτρέψτε μου να ξεκινήσω παραθέτοντας ένα μικρό απόσπασμα επιστολής που έλαβα πρόσφατα από μια επιχείρηση που απασχολεί περισσότερους από 100 ανθρώπους: «Με μεγάλη ανησυχία παρακολουθούμε τη συζήτηση σχετικά με τον κανονισμό για τους ισχυρισμούς». Ο κανονισμός που συζητούμε σήμερα θα καταστήσει πιο περίπλοκη τη λειτουργία των επιχειρήσεων και θα αυξήσει το κόστος για τους καταναλωτές. Οι επιχειρήσεις θα αυξήσουν τις τιμές και οι αυξημένες τιμές θα βλάψουν τους καταναλωτές, τις ανάγκες και τα συμφέροντα των οποίων επικαλούμαστε όποτε και όπου μπορούμε.
<SPEAKER ID="103" LANGUAGE="EN" NAME="Avril Doyle (PPE-DE ). –" AFFILIATION="">
<SPEAKER ID="104" LANGUAGE="DE" NAME="Thomas Ulmer (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, συγχαρητήρια στην κ. Scheele για την έκθεσή της η οποία, μαζί με τις τροπολογίες που προστέθηκαν, αποτελεί έναν καλό φάκελο και πολλές ευχαριστίες στην κ. Poli Bortone, που σίγουρα κατέβαλε μεγάλη προσπάθεια για αυτήν τη σύνθετη και περιεκτική έκθεση, η οποία ωστόσο δεν συμβαδίζει με τον δικό μου τρόπο σκέψης.
<SPEAKER ID="105" LANGUAGE="FR" NAME="Astrid Lulling (PPE-DE ). –" AFFILIATION="">
<P>
   Κύριε Πρόεδρε, όπως και η συνάδελφός μου κ. Sommer, δεν μπορώ παρά να εκφράσω την έντονη δυσαρέσκειά μου για την κοινή θέση που μας υποβλήθηκε για τη δεύτερη ανάγνωση.
<P>
Πρόκειται για τυπικό παράδειγμα χαμένης ευκαιρίας, κυρίως της Επιτροπής, να στηρίξει την εύλογη θέση που ενέκρινε το Κοινοβούλιο κατά την πρώτη ανάγνωση, τη στιγμή που ο κ. Barroso μάς ζαλίζει συνεχώς τα αυτιά με επιχειρήματα για περισσότερη επικουρικότητα, λιγότερη γραφειοκρατία και δεν συμμαζεύεται.
<P>
Το να επιδιώκουμε να επιβάλουμε στους καταναλωτές περιγράμματα θρεπτικών συστατικών, χωρίς καμία επιστημονική απόδειξη, είναι απαράδεκτο και ριψοκίνδυνο. Ο κ. Schnellhardt ανέδειξε σωστά το σημείο αυτό.
<P>
Ως πρόεδρος της διακομματικής ομάδας του Ευρωπαϊκού Κοινοβουλίου για το κρασί, είναι καθήκον μου να τονίσω τον δυσανάλογο χαρακτήρα της απόλυτης απαγόρευσης κάθε ισχυρισμού για τα οινοπνευματώδη ποτά με περιεκτικότητα σε αιθανόλη άνω του 1,2%. Το κρασί όχι μόνον αποτελεί το θέμα συγκεκριμένων κοινοτικών κανονισμών, αλλά υπάρχουν και εξαιρετικά αξιόπιστες επιστημονικές αποδείξεις ότι, όταν καταναλώνεται με μέτρο, δύο με τρία δηλαδή ποτήρια την ημέρα για παράδειγμα, είναι ωφέλιμο για την υγεία. Αποτελεί, μεταξύ άλλων, ένα αποτελεσματικό προληπτικό μέσο για τις καρδιαγγειακές παθήσεις, τον καρκίνο και την άνοια, γεγονός το οποίο ο Επίτροπος και οι υπηρεσίες του αγνοούν παντελώς.
<P>
Ο συμβιβασμός για τον οποίο εργάστηκε η κ. Sommer, την οποία ευχαριστώ, αποτελεί απλώς το μικρότερο κακό. Δεν μπορώ παρά να εκφράσω την απογοήτευσή μου για την ελάχιστη κατανόηση του Συμβουλίου και της Επιτροπής σχετικά με αυτό το θέμα, όπως και για τις συνέπειες της εμμονής τους, ιδιαίτερα όσον αφορά την απασχόληση.
<P>
Προκειμένου να δοθεί μια τελευταία ευκαιρία στο Συμβούλιο και στην Επιτροπή να επανεξετάσουν κάποιες ακατανόητες θέσεις που θα μπορούσαν να διακυβεύσουν τη διαδικασία συνδιαλλαγής και τους στόχους που έθεσε η στρατηγική της Λισαβόνας, καταθέσαμε με την κ. Klass μια τροπολογία που εξαιρεί το κρασί και την μπύρα από το πεδίο εφαρμογής του άρθρου 4 παράγραφος 3, ώστε να μην βλάψουμε τομείς οι οποίοι, επί χιλιάδες χρόνια, αποτελούν κομμάτι της πολιτιστικής και διατροφικής μας κληρονομιάς. 
<SPEAKER ID="106" LANGUAGE="CS" NAME="Zuzana Roithová (PPE-DE ). –" AFFILIATION="">
<SPEAKER ID="107" LANGUAGE="EN" NAME="Μάρκος Κυπριανού," AFFILIATION="μέλος της Επιτροπής">
<P>
Τείνουμε να λησμονούμε μια πολύ σημαντική πτυχή: την εσωτερική αγορά. Έχετε τον λόγο μου ότι αυτοί οι τομείς της υγείας θα ρυθμιστούν. Το ερώτημα είναι αν αυτό θα πραγματοποιηθεί σε κοινοτικό επίπεδο, κάτι που σημαίνει ότι θα υπάρξει ένα μόνο πεδίο δραστηριότητας στην εσωτερική αγορά και ότι η βιομηχανία, που επωφελείται από τα 450 εκατομμύρια καταναλωτών, μπορεί να είναι ανταγωνιστική, ή αν θα υπάρξουν 25 διαφορετικές δέσμες κανόνων και κανονισμών διαλύοντας την εσωτερική αγορά. Η σχέση μου με τη βιομηχανία ήταν πάντα διαλεκτική και αυτό είναι που θα επιθυμούσε. Ρωτώ πάντα τους εκπροσώπους της βιομηχανίας αν θα προτιμούσαν μια ενιαία νομοθεσία, έστω και αυστηρή, ή 25 διαφορετικούς νόμους με ευέλικτα επίπεδα. Προτιμούν μια ενιαία νομοθεσία. Αυτός είναι ένας πολύ σημαντικός παράγοντας.
<P>
Συμφωνώ ότι, μόνος του, δεν μπορεί να λύσει το πρόβλημα της παχυσαρκίας. Όπως ξέρετε, ακολουθήσαμε γενικά μια μη ρυθμιστική προσέγγιση για να αντιμετωπίσουμε ένα τόσο σύνθετο ζήτημα. Δημιουργήσαμε μια πλατφόρμα και συζητούμε με τη βιομηχανία και τους εμπλεκόμενους πώς μπορεί ο καθένας μας να συμβάλει στην επίλυση αυτού του προβλήματος. Εντούτοις, σε ορισμένους τομείς η νομοθεσία και οι κανονισμοί είναι απαραίτητοι. Χρειαζόμαστε, επομένως, τον συνδυασμό όλων των ενεργειών και των πρωτοβουλιών για να επιτύχουμε τον τελικό στόχο(1).
<SPEAKER ID="108" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142 του Κανονισμού)">
<P>
Η ψηφοφορία θα διεξαχθεί την Τρίτη στις 11.30.
<SPEAKER ID="109" LANGUAGE="NL" NAME="Jules Maaten (ALDE ). –" AFFILIATION="stophoest»">
<P>
Οι καταναλωτές πρέπει να είναι βέβαιοι ότι οι ισχυρισμοί περί υγιεινών και θρεπτικών ιδιοτήτων είναι αληθείς και επιστημονικά τεκμηριωμένοι. Έρευνες έχουν δείξει ότι σε ποσοστό 53% οι καταναλωτές εμπιστεύονται τους ισχυρισμούς περί των ιδιοτήτων τροφίμων. Έχοντας απαλλάξει τον κανονισμό από την περιττή γραφειοκρατία χωρίς να διακυβεύεται η προστασία του καταναλωτή, ο καταναλωτής μπορεί να επιλέξει όντας ενημερωμένος. Παράλληλα, ωστόσο, ο φούρνος της γειτονιάς μπορεί να συνεχίσει να προωθεί τα ψωμάκια του με μεγάλη περιεκτικότητα σε ίνες χωρίς να χρειάζεται να προηγηθεί μακροχρόνια διαδικασία έγκρισης. 
<SPEAKER ID="110" LANGUAGE="" NAME="" AFFILIATION="">
<SPEAKER ID="111" LANGUAGE="" NAME="" AFFILIATION="Έκθεση Poli Bortone (A6-0122/2006 )">
<P>
Η Επιτροπή αποδέχεται τις τροπολογίες 50 έως 89.
<P>
Η Επιτροπή δεν αποδέχεται τις τροπολογίες 1 έως 49, 90 και 91.
<P>
Η Επιτροπή αποδέχεται τις τροπολογίες 1, 5, 11, 14, 15, 16, 17 και 18.
<P>
Η Επιτροπή δεν αποδέχεται τις τροπολογίες 2, 3, 4, 6, 7, 8, 9, 10, 12, 13 και 19. 
<SPEAKER ID="112" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0140/2006) του κ. Maat, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη θέσπιση μέτρων για την ανασύσταση του αποθέματος ευρωπαϊκού χελιού (COM(2005)0472 C6-0326/2005 2005/0201(CNS)). 
<SPEAKER ID="113" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κύριε Πρόεδρε, χαιρετίζω την έκθεση του Κοινοβουλίου σχετικά με την πρόταση της Επιτροπής για τα χέλια και θα ήθελα να ευχαριστήσω τον εισηγητή, κ. Maat, για το εξαίρετο έργο του.
<P>
Μπορώ να δεχθώ τις τροπολογίες 1, 2, 3, 6, 7, 10, 12, 13, 15, 21, 22, 23, 27 και 29. Συμφωνώ ότι τα κράτη μέλη πρέπει να είναι σε θέση να επιλέξουν τον δικό τους χρονικό περιορισμό των περιόδων αλιείας για τη μείωση της αλιευτικής προσπάθειας κατά 50% και ότι το χρονοδιάγραμμα της πρότασης πρέπει να παραταθεί, ώστε τα κράτη μέλη να μπορέσουν καλύτερα να αναπτύξουν προγράμματα διαχείρισης και να έχουν περισσότερη ευελιξία στον καθορισμό των περιοχών στις οποίες θα πρέπει να εφαρμοστούν τα προγράμματα διαχείρισης του χελιού. Δέχομαι επίσης ότι τα κράτη μέλη πρέπει να είναι σε θέση να προχωρήσουν μεμονωμένα, εάν προκύψουν δυσκολίες κατά την ανάπτυξη των προγραμμάτων διαχείρισης σε συνεργασία μεταξύ πολλών κρατών.
<P>
Προτείνονται αρκετές τροπολογίες με τις οποίες καταρχήν συμφωνώ, αλλά που αφορούν ζητήματα τα οποία θεωρώ ότι θα πρέπει να αντιμετωπιστούν διαφορετικά. Οι τροπολογίες 4, 8 και 11 αφορούν την εφαρμογή και περαιτέρω έρευνα σχετικά με τον τρόπο συμβολής των υδατοκαλλιεργειών στη βελτίωση της συσσώρευσης χελιών στα ευρωπαϊκά ύδατα. Οι ερευνητικές ανάγκες δεν είναι δυνατόν να καλυφθούν άμεσα από έναν τέτοιου είδους κανονισμό του Συμβουλίου. Η χρηματοδότηση μέσω των προγραμμάτων πλαισίου και οι διαβουλεύσεις με συμβουλευτικούς φορείς, όπως η Επιστημονική, Τεχνική και Οικονομική Επιτροπή Αλιείας, αποτελούν περισσότερο ενδεδειγμένους τρόπους για προώθηση της έρευνας. Θα φροντίσω για τη χρήση αυτών των περισσότερο ενδεδειγμένων μεθόδων ανάθεσης της διεξαγωγής έρευνας. Θα ήταν πρόωρο να εφαρμοστούν τα μέτρα που απαιτούνται στις τροπολογίες 8 και 11, πριν καταστούν διαθέσιμα τα αποτελέσματα της έρευνας που ζητείται στην τροπολογία 4.
<P>
Οι τροπολογίες 5 και 25 αφορούν τις εξαγωγές υαλοχέλων. Πρόκειται για εμπορικό θέμα. Η Κοινότητα θα μπορούσε να επιβάλει περιορισμούς επί των εξαγωγών που θα ευνοούσαν και θα προστάτευαν τη χρήση χελιών για τον εμπλουτισμό των κοινοτικών εσωτερικών υδάτων, αφού πρώτα αναπτύξει εσωτερικά μέτρα για τη διατήρηση των χελιών. Ο συνάδελφός μου, Επίτροπος Mandelson, γνωρίζει το εν λόγω ζήτημα και θα αρχίσει να προετοιμάζει μέτρα για την εξαγωγή υαλοχέλων, μόλις το Συμβούλιο λάβει απόφαση σχετικά με τη διατήρηση των χελιών. Για να διασφαλιστεί η συμβατότητα με τους κανόνες του Παγκόσμιου Οργανισμού Εμπορίου, η θέσπιση μέτρων διατήρησης εντός των δικών μας υδάτων είναι το πρώτο βήμα που πρέπει να κάνουμε.
<P>
Στην τροπολογία 9 διατυπώνεται μια καλή ιδέα: δεν πρέπει να εμποδίζεται η μετανάστευση των υαλοχέλων. Ωστόσο, θεωρώ ότι θα ήταν πιο σύμφωνο με το πνεύμα της ανεπτυγμένης προσέγγισης, η οποία υιοθετείται σε αυτόν τον προτεινόμενο κανονισμό, τα κράτη μέλη να κάνουν μόνα τους αυτές τις επιλογές, στο πλαίσιο των μέτρων διαχείρισης των χελιών.
<P>
Η τροπολογία 16 δεν είναι πλέον απαραίτητη, επειδή έχω δεχθεί ότι τα κράτη μέλη μπορούν να έχουν ευελιξία στον καθορισμό των ποτάμιων λεκανών του χελιού, όπως ζητείται στην τροπολογία 13.
<P>
Συμφωνώ με την αρχή που διατυπώνεται στην τροπολογία 17, όμως η πιθανότητα να προετοιμάσουν πολλά κράτη μέλη ένα κοινό πρόγραμμα διαχείρισης καλύπτεται ήδη στο άρθρο 8. Οι τροπολογίες 18 και 28 αφορούν τους στόχους και τις μεθόδους εκτέλεσης για την επίτευξη της αποκατάστασης των αποθεμάτων χελιού. Εν προκειμένω, θα αναφερθώ στην πρόσφατη συμβουλή της ΕΤΟΕΑ. Η συμβουλή αυτή μάς λέει ότι είναι εξαιρετικά δύσκολο να υπολογίσουμε τη διαφυγή χελιών και ότι είναι προτιμότερο να επικεντρωθούμε σε άμεσα εφαρμοστέα μέτρα, όπως η κατά 50% μείωση του αντίκτυπου της αλιείας στα χέλια και η αντίστοιχη μείωση των επιπτώσεων μόνιμων εγκαταστάσεων, όπως στροβίλων και αντλιών, στα χέλια. Θεωρώ ότι θα πρέπει να προχωρήσουμε προς το παρόν σε αυτήν τη βάση, όμως τα κράτη μέλη θα πρέπει να βελτιώσουν και να τελειοποιήσουν τη συγκέντρωση δεδομένων σχετικά με τα χέλια, προκειμένου να βελτιώσουν τους στόχους και τα μέτρα διαχείρισης.
<P>
Οι τροπολογίες 19 και 20 αφορούν τη χρηματοδοτική ενίσχυση για την ανασύσταση των πληθυσμών και δημιουργία περασμάτων για τα χέλια. Υποστηρίζω αυτές τις ιδέες, εφόσον η ανασύσταση των πληθυσμών επιφέρει βελτίωση στον βαθμό διαφυγής των αργυρόχελων, όμως καθώς οι ιδέες αυτές πρόκειται να περιληφθούν στον νέο κανονισμό του Ευρωπαϊκού Αλιευτικού Ταμείου, το παρόν νομοθέτημα δεν είναι η σωστή θέση για αυτές.
<P>
Μπορώ να δεχθώ ότι το βάρος που προκλήθηκε από την ανάγκη εκθέσεων θα πρέπει να μετριαστεί, όπως προτείνει η τροπολογία 26, όμως αυτό θα μπορούσε να πραγματοποιηθεί με λιγότερο συχνές εκθέσεις. Εξακολουθεί να είναι απαραίτητο για τα κράτη μέλη να βελτιώσουν σημαντικά τη συγκέντρωση δεδομένων, οπότε η ανάγκη βελτίωσης της επιστημονικής βάσης για τη διαχείριση του χελιού αποτελεί σημαντικό μέρος της πρότασής μου.
<P>
Η τροπολογία 24 προτείνει την επέκταση των προγραμμάτων διαχείρισης του χελιού σε παράκτια ύδατα και, συγκεκριμένα, στη Βαλτική Θάλασσα. Συμφωνώ ότι η διαχείριση της αλιείας του χελιού σε παράκτιες περιοχές είναι σημαντική, αλλά δεν θα ήταν τεχνικά εφικτό προς το παρόν το να τεθεί ένας στόχος σχετικά με το ποσοστό διαφυγής στη θαλάσσια αλιεία, γιατί αυτό δεν μπορεί να μετρηθεί. Μάλιστα, θα υποστηρίξω τη συμπερίληψη της θαλάσσιας αλιείας χελιού στους τομείς αλιείας στους οποίους θα πρέπει να υπάρξει μείωση κατά 50% της γενικής αλιευτικής προσπάθειας.
<P>
Ευχαριστώ την Επιτροπή Αλιείας και τον εισηγητή, κ. Maat, για την πολύ θετική συνεργασία τους στην εκπόνηση αυτής της έκθεσης. Εύχομαι ειλικρινά να επιτευχθεί, καταβάλλοντας μια σημαντική και μεγάλη προσπάθεια στο εγγύς μέλλον, σημαντική βελτίωση στην κατάσταση των αποθεμάτων χελιών στην Ευρώπη. 
<SPEAKER ID="114" LANGUAGE="NL" NAME="Albert Jan Maat (PPE-DE )," AFFILIATION="εισηγητής">
<P>
   . Κύριε Πρόεδρε, θα ήθελα να εκφράσω τις θερμές ευχαριστίες μου στον Επίτροπο Borg για την εξαιρετική συνεργασία, καθώς και για τον τρόπο με τον οποίο εξετάσαμε τις τεχνικές δυνατότητες. Θα επανέλθω αργότερα με σειρά παρατηρήσεων σχετικά με τις τροπολογίες.
<P>
Προηγουμένως, ωστόσο, θα ήθελα να αναφερθώ στο αντικείμενο της συζήτησης αυτής. Σε τελική ανάλυση, η συζήτηση αυτή σχετικά με τον κανονισμό για την ανασύσταση του αποθέματος ευρωπαϊκού χελιού δείχνει ότι το Ευρωπαϊκό Κοινοβούλιο μπορεί να νομοθετεί ακόμη και σε τομείς στους οποίους έχει μόνον συμβουλευτικές εξουσίες. Αν και η αλιεία στα εσωτερικά ύδατα είναι ζήτημα που εμπίπτει αυστηρά στην αρμοδιότητα των κρατών μελών και όχι της Ευρωπαϊκής Ένωσης, σε στενή συνεργασία με τους συναδέλφους μου βουλευτές και τον κ. Borg, τον Ευρωπαίο Επίτροπο Αλιείας και Θαλάσσιων Υποθέσεων, κατορθώσαμε να δώσουμε στα χέλια χείρα βοηθείας.
<P>
Τα αποθέματα χελιού έχουν πλέον μειωθεί δραματικά. Την τελευταία πεντηκονταετία, τα αποθέματα νεαρών χελιών στη θάλασσα, των λεγόμενων υαλοχέλων, έχουν μειωθεί κατά περισσότερο από 95%. Τα ενήλικα χέλια, μόλις 25% του αποθέματος των οποίων υπάρχει ακόμη, δεν τα έχουν καταφέρει πολύ καλύτερα. Είναι επομένως καιρός να αναλάβουμε δράση για να σώσουμε το ευρωπαϊκό χέλι και χρειαζόμαστε απεγνωσμένα μια ευρεία και ολοκληρωμένη προσέγγιση. Για τον λόγο αυτό, θα ήθελα επίσης να ευχαριστήσω τον Επίτροπο Borg για την ταχύτητα με την οποία μετέτρεψε την έκθεση πρωτοβουλίας του Κοινοβουλίου σε πρόταση κανονισμού. Εξάλλου, μόνο με την ομόφωνη υποστήριξη όλων των ενδιαφερομένων, επαγγελματιών και ερασιτεχνών αλιέων, περιφερειακών και τοπικών αρχών, περιβαλλοντικών οργανώσεων και οργανώσεων για την προστασία της φύσης μπορεί να γίνει στροφή 180 μοιρών. Είναι μοναδική περίπτωση το ότι η νέα πρωτοβουλία για τη σωτηρία του χελιού θα υποστηριχθεί από όλες αυτές τις πλευρές με τον τρόπο που θα σας περιγράψω στη συνέχεια.
<P>
Είμαι ιδιαίτερα ευγνώμων στον Επίτροπο για την έγκριση πολλών από τις τροπολογίες. Του είμαι επίσης υπόχρεος για τις πρωτοβουλίες που έλαβε με τον κ. Mandelson, ιδίως σε ό,τι αφορά την πολιτική του διεθνούς εμπορίου, για την καλύτερη ρύθμιση όχι μόνον των αλιευμάτων υαλοχέλων αλλά και των σχετικών εξαγωγών. Αυτό προσφέρει προοπτικές για το υαλόχελο ως επιχειρηματική δραστηριότητα, στα ευρωπαϊκά ύδατα και αλλού, κάτι που καθιστά επίσης δυνατή τη συνεργασία με στόχο τη βιωσιμότητα.
<P>
Ο Επίτροπος ορθά παρατήρησε ότι το Κοινοβούλιο διέγραψε ένα συγκεκριμένο κριτήριο αειφορίας από μία τροπολογία και ανέφερε ότι και ο ίδιος, όπως και οι τεχνικοί εμπειρογνώμονες, αναζητεί μια αντικειμενική μέθοδο μέτρησης. Χαιρετίζω την παρατήρηση αυτή, καθώς αντικατοπτρίζει και την άποψη του Κοινοβουλίου. Το συγκεκριμένο ποσοστό όμως του 40% προκάλεσε ορισμένα προβλήματα και ίσως μπορούν να ληφθούν, από την άποψη αυτή, υπόψη οι περιφερειακές διαφορές.
<SPEAKER ID="115" LANGUAGE="" NAME="" AFFILIATION="Αντιπροέδρου">
<SPEAKER ID="116" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, χαίρομαι που ο Επίτροπος έχει λάβει σοβαρά υπόψη του τόσο την έκθεση αυτού του Κοινοβουλίου σχετικά με την ανασύσταση του αποθέματος ευρωπαϊκού χελιού όσο και τις μεθόδους εργασίας του εισηγητή, κ. Maat.
<P>
Η πρόταση της Επιτροπής απορρίφθηκε από τον κλάδο σε όλες τις χώρες της Ένωσης, από τις εθνικές διοικήσεις και από αυτό το Κοινοβούλιο. Η έκθεση του κ. Maat εγκρίθηκε ομόφωνα στην Επιτροπή Αλιείας και αποκατέστησε την ηρεμία. Η Επιτροπή πρέπει, επομένως, να την λάβει σοβαρά υπόψη.
<P>
Η υποχρέωση για μελλοντικά εθνικά σχέδια που θα εγγυώνται 40% ποσοστό διαφυγής για τα χέλια, κάτι που είναι πρακτικά αδύνατον να υπολογιστεί, καταργείται επίσης και αντικαθίσταται από μέτρα που εγγυώνται ένα υψηλό ποσοστό διαφυγής για το ενήλικο χέλι και, για τον σκοπό αυτό, ζητείται να ληφθεί υπόψη όχι μόνον η αλιεία αλλά όλες οι ανθρώπινες δραστηριότητες κατά μήκος ποταμών που παρεμποδίζουν ή καθιστούν αδύνατη την επιστροφή των χελιών στη θάλασσα.
<P>
Εν κατακλείδι, η έκθεση του κ. Maat και της Επιτροπής Αλιείας είναι μια ισορροπημένη και μετρημένη έκθεση συναίνεσης και, σύμφωνα με αυτά που είπε ο Επίτροπος, ελπίζω ότι τόσο εκείνος όσο και το Συμβούλιο θα την λάβουν σοβαρά υπόψη. 
<SPEAKER ID="117" LANGUAGE="DA" NAME="Henrik Dam Kristensen," AFFILIATION="εξ ονόματος της Ομάδας PSE">
<P>
   .Κύριε Πρόεδρε, στην πατρίδα μου τη Δανία όπως και σε πολλές άλλες περιοχές στην Κοινότητα, η αλιεία χελιού έχει μακρόχρονη ιστορία, σε πολλές περιοχές δε το χέλι αποτελεί σημαντική τροφή. Η παράδοση αυτή απειλείται στις μέρες μας, όχι μόνο στη Δανία αλλά σε ολόκληρη την Κοινότητα, ως αποτέλεσμα της κρίσιμης κατάστασης στην οποία βρίσκονται τα αποθέματα χελιού. Το ευρωπαϊκό χέλι έχει υπεραλιευθεί σε τέτοιον βαθμό που το απόθεμά του αντιπροσωπεύει μόλις το 1% περίπου του αποθέματος που υπήρχε στο παρελθόν. Δεν πρόκειται απλώς για μια επισφαλή κατάσταση, πρόκειται ακόμη για μία μεγάλη πρόκληση για την κοινή αλιευτική πολιτική. Σε τελική ανάλυση, μπορεί κανείς να προσθέσει, αυτή είναι η τελευταία ευκαιρία.
<P>
Κύριος στόχος της έκθεσης αυτής είναι κάθε κράτος μέλος να εκπονήσει ένα εθνικό πρόγραμμα διαχείρισης του χελιού για κάθε ποτάμια λεκάνη, και ακριβώς το γεγονός ότι η έκθεση καλύπτει κάθε ποτάμια λεκάνη είναι πολύ σημαντικό. Στόχος των προγραμμάτων αυτών είναι να εξασφαλιστεί μια μεγάλη πιθανότητα διαφυγής στη θάλασσα υψηλού ποσοστού της βιομάζας ενήλικων χελιών. Στην αρχική πρόταση της Επιτροπής προβλεπόταν ποσοστό επιστροφής στη θάλασσα περίπου 40%. Αυτό, κατά την άποψή μου, ήταν ένα θετικό χαρακτηριστικό και μάλιστα θα προτιμούσα να το είχαμε διατηρήσει.
<P>
Κάτι άλλο που με χαροποιεί –και κάτι στο οποίο επίσης συμμετείχε ο κ. Maat– είναι ότι θα έχουμε πλέον ειδικά μέτρα για τη διασφάλιση της συνέχισης της ανασύστασης του αποθέματος νεαρών χελιών. Είναι εξαιρετικά σημαντικό να έχουμε νεαρά χέλια γιατί χωρίς αυτά δεν θα έχουμε καμία δυνατότητα ανασύστασης των αποθεμάτων μας.
<P>
Κατά την άποψή μου, με την έκθεση αυτή ο κ. Maat έκανε πολύ καλή δουλειά, και θα ήθελα να τον ευχαριστήσω πολύ γι’ αυτό. Πιστεύω ότι έχουμε πλέον μπροστά μας κάτι που μπορεί να αξιοποιηθεί και που έχει μεγάλη σημασία για όλους μας, και ελπίζω ότι τόσο η συνεισφορά του Κοινοβουλίου όσο και η συζήτηση που θα γίνει μεταξύ των υπουργών Αλιείας στο Συμβούλιο θα οδηγήσουν στην εκπόνηση ενός σχεδίου δράσης που θα έχει ως αποτέλεσμα την ανασύσταση του αποθέματος χελιού. Όπως είπα και στην αρχή, η κατάσταση πλέον είναι τέτοια που, εάν δεν καταβληθεί αποτελεσματική προσπάθεια από μέρους όλων των κρατών μελών, τα χέλια στην Κοινότητα θα γίνουν μακρινή ανάμνηση. Έχουμε υποχρέωση να διαφυλάξουμε το απόθεμα χελιών. 
<SPEAKER ID="118" LANGUAGE="ES" NAME="Josu Ortuondo Larrea," AFFILIATION="εξ ονόματος της Ομάδας ALDE">
<P>
Γι’ αυτόν τον ιστορικό λόγο, γνωρίζουμε ότι ο κύκλος ζωής των χελιών μας είναι πολύ μεγάλος, ότι είναι ένα μεταναστευτικό είδος και ότι τα θηλυκά, πριν πεθάνουν, ταξιδεύουν έναν χρόνο για να γεννήσουν τα αυγά τους στη Θάλασσα των Σαργασσών, στον Ατλαντικό Ωκεανό μεταξύ των Βερμούδων και του Πουέρτο Ρίκο, όπου εναποθέτουν μέχρι 20 εκατομμύρια αυγά σε σχήμα φύλλου τα οποία επιπλέουν ελεύθερα σε ομάδες με μορφή μπάλας που παρασύρονται από θαλάσσια ρεύματα και χρειάζονται έναν χρόνο για να φτάσουν στις ακτές της Βόρειας Αμερικής και μέχρι τρία χρόνια για να φτάσουν στις ευρωπαϊκές ακτές. Όταν φτάνουν στους ποταμούς μας έχουν υποστεί μία μεταμόρφωση: έχουν γίνει μικρά χέλια και θα συνεχίσουν να μεγαλώνουν μέχρι να ωριμάσουν ως χέλια.
<P>
Επιπλέον, καθώς η γνώση που έχουμε σήμερα σχετικά με τον υπολογισμό του ποσοστού διαφυγής δεν είναι επαρκής και τα μοντέλα που εξετάζονται επί του παρόντος στο πλαίσιο του προγράμματος SLIME δεν θα είναι διαθέσιμα στο άμεσο μέλλον, η καλύτερη επιλογή είναι να καθυστερήσει μέχρι το 2008 η χορήγηση άδειας για την αλιεία χελιού κατά τις εποχιακές παύσεις, ως μία εξαίρεση βασισμένη σε ένα ιδιαίτερο σχέδιο διαχείρισης. Γνωρίζουμε ότι πολλοί άνθρωποι ζουν από την αλιεία του χελιού και δεν μπορούμε να καταστρέψουμε τον κλάδο, αλλά αντίθετα πρέπει να βρούμε μια ισορροπία η οποία θα εγγυάται ταυτόχρονα την επιβίωση των αποθεμάτων.
<SPEAKER ID="119" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<P>
Τα τελευταία σαράντα χρόνια, ωστόσο, τα αποθέματα χελιών μειώθηκαν κατά περισσότερο από 75%. Η ταχύτερη μείωση συνέβη την περασμένη εικοσαετία. Τα χέλια χρειάζονται 20 και πλέον χρόνια για να φτάσουν σε αναπαραγωγική ωριμότητα και θα χρειαστούν πολλά χρόνια έως ότου μπορέσουμε να αλιεύσουμε τα χέλια που γεννιούνται σήμερα. Αυτό σημαίνει ότι θα χρειαστούν επίσης πολλά χρόνια έως ότου δούμε τα αποτελέσματα των μέτρων, οπότε είναι καιρός όλες οι χώρες να βοηθήσουν η μία την άλλη. Τα χέλια έχουν υποστεί πολύ περισσότερα από όσα μπορούν να αντέξουν. Δεδομένου ότι τα χέλια είναι σύμβολο διασυνοριακής συνεργασίας, θα ήταν μια συμβολική αποτυχία για την ΕΕ ως σύνολο αλλά και για το μέλλον της ΕΕ εάν δεν κατορθώναμε να σώσουμε το χέλι. 
<SPEAKER ID="120" LANGUAGE="" NAME="Bairbre de Brún," AFFILIATION="εξ ονόματος της Ομάδας GUE/NGL">
<P>
Χαιρετίζω τα σχόλια που διατύπωσε ο Επίτροπος Borg σήμερα το απόγευμα για τις λογικές προτάσεις που προβάλλονται στην έκθεση σχετικά με την περίοδο απαγόρευσης και τις δυνατότητες των κρατών μελών σχετικά με αυτό το θέμα. Εύχομαι ειλικρινά ο Επίτροπος Mandelson να μπορέσει να προχωρήσει στην πτυχή του διεθνούς εμπορίου. Τα υαλόχελα είναι ιδιαίτερα ευάλωτα, καθώς μεγάλες ποσότητες υαλοχέλων εξάγονται στη Νοτιοανατολική Ασία και το γεγονός αυτό έχει συνέπειες σε ολόκληρη τη βιομηχανία. Η σημερινή έκθεση περιλαμβάνει πολύ λογικές προτάσεις.
<P>
Στην εκλογική περιφέρειά μου, ο Συνεταιρισμός Αλιέων της λίμνης Lough Neagh έχει καταβάλει μεγάλες προσπάθειες όλα αυτά τα χρόνια, προκειμένου να διαχειρίζεται την αλιεία έτσι ώστε να προστατεύει τα αποθέματα, και εγώ θα συνεχίσω να επαινώ το γεγονός αυτό ενώπιον της Επιτροπής και του Κοινοβουλίου ως πρότυπο βέλτιστης πρακτικής, το οποίο θα πρέπει να υποστηριχθεί τόσο σε εθνικό επίπεδο όσο και από την ΕΕ. 
<SPEAKER ID="121" LANGUAGE="" NAME="Πρόεδρος." AFFILIATION="">
<SPEAKER ID="122" LANGUAGE="EN" NAME="James Hugh Allister (NI ). –" AFFILIATION="">
<P>
Η Βόρεια Ιρλανδία διαθέτει τη μεγαλύτερη εμπορική αλιεία άγριων χελιών στην Ευρώπη, με επίκεντρο τη λίμνη Lough Neagh και το κατώτερο τμήμα του ποταμού Bann. Προμηθεύει υψηλής ποιότητας χέλια σε πολλές χώρες της Ευρώπης, και ιδιαίτερα της Βόρειας Ευρώπης. Λειτουργώντας αποτελεσματικά, πληροί τις οικολογικές υποχρεώσεις της, εξασφαλίζοντας ήδη ένα επαρκές ποσοστό διαφυγής ώριμων χελιών για λόγους αναπαραγωγής και χρηματοδοτώντας, με ίδιους πόρους, τον εμπλουτισμό του αποθέματος με νεαρά χέλια. Θα ήταν παράλογο να υποστεί τώρα κατασταλτικούς περιορισμούς, επειδή η απληστία και οι πρακτικές άλλων, σε άλλες περιοχές της Ευρώπης, έχουν μειώσει δραστικά τα αποθέματα στην Ευρώπη.
<P>
Υποστηρίζω σθεναρά την απόρριψη της περιόδου απαγόρευσης των 15 ημερών και τάσσομαι υπέρ των προγραμμάτων διαχείρισης των χελιών που αφορούν μεμονωμένες λεκάνες απορροής ποταμών και όχι αυτών που θεσπίζονται σε εθνικό επίπεδο. Πιστεύω ότι αυτό θα επιτρέψει σε περιοχές όπως η δική μου, οι οποίες έχουν μεριμνήσει δεόντως για το προϊόν τους, να συνεχίσουν και να αποφύγουν δρακόντειους και ανώφελους περιορισμούς. Αυτή η αυτορρύθμιση θα πρέπει να αποτελεί παράδειγμα για τους άλλους.
<P>
Ευελπιστώ ότι στο πλαίσιο του EFF, θα προβλέπεται χρηματοδότηση για την ανασύσταση του πληθυσμού και ότι θα είναι δυνατή η άντλησή της. 
<SPEAKER ID="123" LANGUAGE="" NAME="Ιωάννης Γκλαβάκης (PPE-DE ). –" AFFILIATION="">
<P>
   Κύριε Πρόεδρε, αρχίζω με μια διαπίστωση που έκαναν όλοι οι συνάδελφοι που μίλησαν προηγουμένως: σε πολλές περιοχές τα αποθέματα χελιού μειώθηκαν μέχρι και 90%. Σε πολλά ποτάμια, ο γόνος χελιού που ανεβαίνει έχει μειωθεί σε ποσοστό πάνω από 95%. Προχωρούμε προς μια οικολογική καταστροφή. Όλοι αναγνώρισαν προηγουμένως –και είμαστε όλοι σύμφωνοι σ’ αυτό– ότι πρέπει να λάβουμε μέτρα για να αντιμετωπιστεί αυτό το γεγονός.
<P>
Ο στόχος καθορίστηκε: η διαφυγή των ενήλικων χελιών πρέπει να ανέρχεται τουλάχιστον σε ποσοστό 40%. Προτείνουμε όμως τα κάτωθι: τα μέτρα που θα ληφθούν να μην είναι αποσπασματικά, αλλά επιστημονικά τεκμηριωμένα και σε συνεργασία, απαραιτήτως, με τους αλιείς. Χρειαζόμαστε τους αλιείς, διότι αυτοί γνωρίζουν καλύτερα από τον καθένα το αντικείμενο, και, ταυτόχρονα χρειαζόμαστε τη συναίνεσή τους και τη συνεργασία τους για την καλύτερη αποτελεσματικότητα των μέτρων.
<SPEAKER ID="124" LANGUAGE="ES" NAME="Rosa Miguélez Ramos (PSE ). –" AFFILIATION="">
<P>
Αυτά είναι δραστικά, λανθασμένα και συμπληρωματικά μέτρα με έναν στόχο που είναι πολύ δύσκολο να προσδιοριστεί ή να ελεγχθεί – τη διαφυγή στη θάλασσα ενός ποσοστού 40% της βιομάζας των ενήλικων χελιών.
<P>
Από αυτήν την άποψη, η έκθεση της Επιτροπής Αλιείας και η εργασία του εισηγητή, κ. Maat, διορθώνει αυτά τα δύο σοβαρά προβλήματα και, φυσικά, θα έχουν την υποστήριξή μας. Θα ήθελα επίσης να απευθυνθώ στο Λαϊκό Κόμμα και στον εισηγητή μας, κ. Maat, για να τους ζητήσω να μην ανάβουν φωτιές που στη συνέχεια θα πρέπει να τις σβήσουμε, και μιλάω συγκεκριμένα για την πρόταση απαγόρευσης για τα μικρά χέλια, η οποία θα είχε εξαιρετικά σοβαρές συνέπειες για ορισμένες περιοχές της χώρας μου. 
<SPEAKER ID="125" LANGUAGE="FR" NAME="Jean-Claude Martinez (NI ). –" AFFILIATION="prud’homies)">
<P>
   Κύριε Πρόεδρε, μετά από άλλα είδη όπως ο βακαλάος, ήρθε τώρα η σειρά των χελιών να απειληθούν από μείωση των αποθεμάτων, σε ποσοστό μεγαλύτερο του 95% όσον αφορά για παράδειγμα τα υαλόχελα. Καθώς το είδος μεταναστεύει τρεις φορές –στον Ατλαντικό, από τον Ατλαντικό στη Μεσόγειο για παράδειγμα, και από τη θάλασσα στα ποτάμια– η τύχη των χελιών χρησιμεύει στο να μας υπενθυμίζει την αλληλεξάρτηση που υπάρχει στον κόσμο, ιδιαίτερα όταν η ξαφνική αύξηση της ζήτησης από την Ανατολή ενθαρρύνει την αλιεία στην Ευρώπη.
<SPEAKER ID="126" LANGUAGE="PL" NAME="Zdzisław Kazimierz Chmielewski (PPE-DE ). –" AFFILIATION="">
<P>
   Κύριε Πρόεδρε, πιστεύω ότι η έκθεση του κ. Maat έρχεται ενώπιον του Ευρωπαϊκού Κοινοβουλίου σε μια στιγμή που οι προσδοκίες είναι υψηλές όσον αφορά την εύρεση λύσης στο πρόβλημα των αποθεμάτων υαλοχέλου στην Ευρώπη. Η παγκόσμια ζήτηση για ευρωπαϊκό χέλι εκτιμάται σε 200 τόνους περίπου. Ωστόσο, τα τελευταία χρόνια, τα αλιεύματα υαλοχέλου μειώνονται. Το 2004 αλιεύτηκαν μόλις 130 τόνοι και το 2005 ο αριθμός αυτός μειώθηκε σε 75 τόνους. Ως αποτέλεσμα, η τιμή του υαλοχέλου αυξήθηκε ταχύτατα: από 300-400 ευρώ στα μέσα της δεκαετίας του 1990 σε 1 200 ευρώ το 2005.
<SPEAKER ID="127" LANGUAGE="EN" NAME="Neil Parish (PPE-DE ). –" AFFILIATION="">
<P>
   Κύριε Πρόεδρε, χαιρετίζω την έκθεση του κ. Maat σχετικά με τα χέλια, επειδή πιστεύω ότι πρέπει να αναλάβουμε δράση. Το μεγαλύτερο πρόβλημα είναι η αλιεία νεαρών χελιών. Το πρόβλημα είναι ότι έχουν πολύ μεγάλη αξία, πιθανώς όσο και ο χρυσός, και για αυτόν τον λόγο ο κόσμος τα αλιεύει. Αν μπορούσαμε να μειώσουμε τον αριθμό των χελιών που αλιεύονται, τότε θα εξασφαλιζόταν η ανασύσταση του πληθυσμού των χελιών.
<SPEAKER ID="128" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να αρχίσω λέγοντας πως συμφωνώ με τον εισηγητή, τον κ. Maat, ότι μπορούμε και πρέπει να θεσπίζουμε ρυθμίσεις, όπου είναι απαραίτητο. Ευελπιστώ ότι αυτό το μέτρο θα επιφέρει τα επιθυμητά αποτελέσματα και ότι δεν είναι πολύ αργά.
<P>
Αν εξετάσουμε τα αριθμητικά στοιχεία, η κατάσταση είναι σχεδόν καταστροφική. Ο κ. Γκλαβάκης ανέφερε ότι τα αποθέματα χελιών είναι περίπου 90 με 95% χαμηλότερα από τα ιστορικά επίπεδα, που έχει επιβεβαιώσει η επιστημονική έρευνα για το ύψος των αποθεμάτων χελιών και ιδιαίτερα των αργυρόχελων.
<P>
Η Επιτροπή ακολούθησε μια ανοικτή προσέγγιση και κατέληξε σε μια πρόταση, επιθυμώντας μια πιο κατάλληλη και συγκεκριμένη προσέγγιση επειδή, όταν συζητήσαμε με τον κλάδο, δεν καταφέραμε, εκείνην την περίοδο, να βρούμε μια πιο κατάλληλη λύση από την περίοδο απαγόρευσης 15 ημερών της αρχικής πρότασης.
<P>
Η κ. Fraga Estévez και η κ. Miguélez Ramos ανέφεραν ότι η πρόταση της Επιτροπής απορρίφθηκε από τον κλάδο. Αυτό είναι αλήθεια, όμως η πρόταση χρησίμευσε τουλάχιστον στο να ξεκινήσει η συζήτηση για την εξεύρεση της πλέον κατάλληλης λύσης για το ζήτημα της διαχείρισης των χελιών συνολικά. Με τις τροπολογίες του Κοινοβουλίου, τις οποίες έχει δεχθεί η Επιτροπή, μπορούμε τώρα να μιλάμε για ένα μέτρο που μπορεί να επιφέρει αποτελέσματα και έχει εύλογες προοπτικές επιτυχίας.
<P>
Ο κ. Kristensen ανέφερε ότι η πρόταση της Επιτροπής υπογραμμίζει την ανάγκη ύπαρξης προγραμμάτων διαχείρισης από τα κράτη μέλη, σε εθνικό ή περιφερειακό επίπεδο, και με την τροπολογία που πρότεινε το Κοινοβούλιο, μπορούμε να προχωρήσουμε με εύλογες προοπτικές επιτυχίας σε αυτά τα επίπεδα.
<P>
Όπως προανέφερα, όσον αφορά τα σημεία που έθιξε ο κ. Ortuondo Larrea και ο κ. Martinez, η περίοδος απαγόρευσης των πρώτων 15 ημερών του μήνα προτάθηκε ελλείψει καλύτερης πρότασης. Η τροπολογία που έχουμε μπροστά μας έγινε δεκτή και η Επιτροπή δέχθηκε ακόμα και την παράταση της περιόδου εφαρμογής.
<P>
Συμφωνώ με τα σχόλια του κ. Schlyter, της κ. de Brún και του κ. Parish και σημείωσα τα ζητήματα που έθιξαν.
<P>
Ο κ. Allister έθεσε το ζήτημα της υπέρβασης εξουσίας Η άποψη της Επιτροπής είναι ότι τα μέτρα διατήρησης δεν συνιστούν υπέρβαση εξουσίας. Αν μια χώρα ή περιοχή διαχειρίζεται σωστά τα αποθέματα χελιών ή άλλα θέματα αλιείας εσωτερικών υδάτων, ασφαλώς δεν θα ζητηθεί ή απαιτηθεί καμία παρέμβαση και, ως εκ τούτου, θα εξακολουθεί να υπάρχει αυτορρύθμιση και αυτοέλεγχος. Ωστόσο, εάν η κατάσταση απαιτεί παρέμβαση για λόγους διατήρησης, η Επιτροπή θα έχει το δικαίωμα να παρέμβει εξ ονόματος της Κοινότητας.
<P>
Τέλος, όσον αφορά το σημείο που έθιξε ο κ. Chmielewski, σημείωσα τα σημεία που έθιξε και θα τα εξετάσουμε, ιδίως σε σχέση με μια πιθανή χρηματοδότηση από το Ευρωπαϊκό Αλιευτικό Ταμείο. 
<SPEAKER ID="129" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο στις 11.30.
<SPEAKER ID="130" LANGUAGE="ET" NAME="Marianne Mikko (PSE ). –" AFFILIATION="">
<P>
   Κυρίες και κύριοι, θα ήθελα να συγχαρώ τον εισηγητή Albert Jan Maat για την επίκαιρη έκθεσή του. Η χώρα μου, η Εσθονία, βρέχεται από θάλασσα σε δύο πλευρές και από μία μεγάλη λίμνη στην τρίτη πλευρά. Η αλιεία διαδραματίζει εδώ και αιώνες σημαντικό ρόλο στην οικονομία και τον πολιτισμό μας και γνωρίζουμε καλά πόσο πολύπλοκο και ευαίσθητο είναι το ζήτημα αυτό.
<P>
Προκειμένου να αποκατασταθεί ο φυσικός κύκλος, η αλιεία πρέπει να μειωθεί έως και κατά 60% σε ορισμένες περιοχές. Πρώην αλιείς αδυνατούν να βρουν άλλη απασχόληση, και αλιευτικά σκάφη που αγοράστηκαν με ενισχύσεις της Ευρωπαϊκής Ένωσης μετατρέπονται σε παλιοσίδερα και πάλι με ενισχύσεις της Ευρωπαϊκής Ένωσης.
<SPEAKER ID="131" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0163/2006) του κ. Daniel Varela Suanzes-Carpegna, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου όσον αφορά τη σύναψη της συμφωνίας αλιευτικής σύμπραξης μεταξύ της Ευρωπαϊκής Κοινότητας και του Βασιλείου του Μαρόκου (COM(2005)0692 – C6-0040/2006 – 2005/0280(CNS)). 
<SPEAKER ID="132" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κύριε Πρόεδρε, είμαι πολύ ευτυχής που αναφέρομαι σήμερα στην πρόταση της Επιτροπής σχετικά με κανονισμό του Συμβουλίου για τη νέα συμφωνία αλιευτικής σύμπραξης μεταξύ της Κοινότητας και του Μαρόκου. Πριν παρουσιάσω τη θέση της Επιτροπής σχετικά με το θέμα αυτό, θα ήθελα πρώτα να ευχαριστήσω την Επιτροπή Αλιείας και ιδιαίτερα τον πρόεδρό της, τον κ. Morillon, για το εξαιρετικό έργο του, και τον εισηγητή, τον κ. Varela Suanzes-Carpegna, για την έκθεσή του.
<P>
Όπως ασφαλώς γνωρίζουν οι βουλευτές, η συμφωνία αυτή σηματοδοτεί την ανανέωση των σχέσεών μας με το Βασίλειο του Μαρόκου στον αλιευτικό τομέα, μετά τη λήξη της προηγούμενης συμφωνίας τον Νοέμβριο 1999. Η συμφωνία αποτελεί επίσης σημαντικό βήμα προς την ενίσχυση των συνολικών σχέσεών μας με το Μαρόκο. Η συμφωνία σηματοδοτεί μια νέα εποχή για τις σχέσεις μεταξύ της Ένωσης και του Μαρόκου στον τομέα της αλιείας. Για πρώτη φορά η Επιτροπή διαπραγματεύτηκε μια αλιευτική σύμπραξη με το Μαρόκο, με βάση τις αρχές που καθορίζονται στα συμπεράσματα του Συμβουλίου του Ιουλίου 2004. Προετοιμάζει το έδαφος για μια εποικοδομητική συνεργασία μεταξύ των δύο μερών, με στόχο την επίτευξη βιώσιμης αλιείας και θα δημιουργήσει ένα ευνοϊκό κλίμα για περαιτέρω συνεργασία σε όλα τα τμήματα του αλιευτικού τομέα.
<P>
Η συμφωνία καλύπτει έξι κατηγορίες αλιευτικών δυνατοτήτων. Τέσσερεις από αυτές είναι για την κατηγορία της αλιείας μικρής κλίμακας, μικρά σκάφη πελαγικής αλιείας στον Βορρά, αλιευτικά με παραγάδια βυθού, σκάφη μικρής κλίμακας στον Νότο και σκάφη αλιείας τόνου με καλαμίδια. Περιλαμβάνεται επίσης μια κατηγορία βενθοπελαγικής αλιείας, καθώς και βιομηχανικής πελαγικής αλιείας, η οποία περιορίζεται σε ετήσια ποσόστωση 60 000 τόνων.
<P>
Το πρωτόκολλο καθορίζει τη χρηματοδοτική συνεισφορά σε 36,1 εκατ. ευρώ ετησίως. Ένα σημαντικό μέρος από το ποσό αυτό –13,5 εκατ. ευρώ– διατίθεται για την υποστήριξη μέτρων ενόψει της εφαρμογής μιας βιώσιμης και λογικής αλιευτικής πολιτικής.
<P>
Σε αυτό το σημείο, επιτρέψτε μου να στραφώ εν συντομία στις τροπολογίες. Παρόλο που η Επιτροπή μπορεί να συμφωνεί με το πνεύμα ορισμένων τροπολογιών, όπως των τροπολογιών 2, 5, 7, 10 και 13, ωστόσο δεν τις θεωρεί απαραίτητες. Ομοίως, δεν θεωρεί απαραίτητη την τροπολογία 4 και δεν μπορεί να δεχθεί τις τροπολογίες 1, 3, 6, 8, 9, 11 ή 12.
<P>
Όσον αφορά τις τροπολογίες 14 έως 18, το ζήτημα της συμφωνίας αλιευτικής σύμπραξης μεταξύ ΕΕ και Μαρόκου και το σχετικό ζήτημα της Δυτικής Σαχάρας έχουν συζητηθεί επί μακρόν από την Επιτροπή Αλιείας του Ευρωπαϊκού Κοινοβουλίου, καθώς και από την Επιτροπή Ανάπτυξης και την Επιτροπή Προϋπολογισμών.
<SPEAKER ID="133" LANGUAGE="ES" NAME="Daniel Varela Suanzes-Carpegna (PPE-DE )," AFFILIATION="εισηγητής">
<P>
Η άποψη της νομικής υπηρεσίας του Κοινοβουλίου ήταν εξαιρετικά χρήσιμη και έχει ενσωματωθεί στην έκθεση, όπως και οι τροπολογίες της κ. Attwooll, την οποία θα ήθελα να ευχαριστήσω για την ευαισθησία και την κατανόησή της, και η μοναδική τροπολογία που ενέκρινε η Επιτροπή Ανάπτυξης σχετικά με τη Σαχάρα.
<P>
Θα ήθελα επίσης να εκμεταλλευτώ αυτήν την ευκαιρία για να ευχαριστήσω τον κ. Kindermann, συντονιστή της Σοσιαλιστικής Ομάδας στο Ευρωπαϊκό Κοινοβούλιο για τη βοήθεια που μου παρείχε και για τις προσπάθειές του να κρατήσει την ομάδα του ενωμένη – αν και δεν το πέτυχε εντελώς, γνωρίζω καλά τις προσπάθειες που κατέβαλε.
<P>
Η τελική διανομή των αλιευτικών δυνατοτήτων πρέπει να διαβιβαστεί στο Κοινοβούλιο, καθώς εξακολουθούν να γίνονται τροποποιήσεις σε αυτές αυτήν τη στιγμή. Για τον σκοπό αυτό, έχουμε εγκρίνει τις τροπολογίες της κ. Fraga, ούτως ώστε οι διανομές να σέβονται τη σχετική σταθερότητα και ο κλάδος και το Κοινοβούλιο να μπορούν να παρακολουθήσουν την εφαρμογή αυτών των ζωτικών θεμάτων.
<SPEAKER ID="134" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE">
<P>
Τέλος, θα ήθελα να ρωτήσω τον Επίτροπο σε ποιο στάδιο βρίσκεται η έγκριση αυτής της πρότασης από το μαροκινό κοινοβούλιο. Σύμφωνα με τα όσα έχουμε πληροφορηθεί, το εν λόγω κοινοβούλιο θα συνεδρίαζε στις 15 Απριλίου με αυτό ως ένα από τα πρώτα θέματα συζήτησης. Θα θέλαμε να μάθουμε αν η πρόταση βρίσκεται στη διαδικασία της έγκρισης από το μαροκινό κοινοβούλιο. 
<SPEAKER ID="135" LANGUAGE="ES" NAME="María Isabel Salinas García," AFFILIATION="εξ ονόματος της Ομάδας PSE">
<SPEAKER ID="136" LANGUAGE="EN" NAME="Elspeth Attwooll," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, κύριε Επίτροπε, η Ομάδα ALDE αντιμετωπίζει συνεχώς δυσκολίες με όλες τις αλιευτικές συμφωνίες με τρίτες χώρες, ωστόσο αναγνωρίζουμε ότι το νέο πρότυπο των συμπράξεων αποτελεί βελτίωση σε σχέση με το παρελθόν. Η συμφωνία με το Μαρόκο δημιουργεί ιδιαίτερα προβλήματα, λόγω της κατάστασης του λαού της Δυτικής Σαχάρας.
<SPEAKER ID="137" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<P>
   Ο κ. Varela Suanzes-Carpegna έκανε εξαιρετικά καλή δουλειά, αλλά ακούσαμε τον πρόεδρο Morales της Βολιβίας νωρίτερα σήμερα να μιλά για 500 χρόνια αποικιακής λεηλασίας. Η περίοδος αυτή πρέπει να αποτελέσει παρελθόν.
<P>
Διαβάστε τη νομική ανάλυση της SHERPA. Πρόκειται για ειδικούς σε διεθνείς συμφωνίες και καταδικάζουν απερίφραστα την αλιευτική συμφωνία. Οι νομικές υπηρεσίες των θεσμικών οργάνων χρησιμοποιήθηκαν για να παρερμηνευθεί ο Χάρτης του ΟΗΕ, προκειμένου να καταστεί δυνατή η εκμετάλλευση, αλλά η νομική υπηρεσία του Κοινοβουλίου αναγνωρίζει ότι η συμφωνία είναι νόμιμη μόνον εάν ωφελεί τον λαό της Δυτικής Σαχάρας. Στις προηγούμενες συμφωνίες, το Μαρόκο δεν έδειξε το παραμικρό ενδιαφέρον για τον πληθυσμό. Η συμφωνία αυτή δεν αναφέρει τίποτε για αποζημίωση στον λαό της Δυτικής Σαχάρας ή για στοχοθετημένη βοήθεια ως αποζημίωση. Το Μαρόκο έχει διαπράξει κλοπή σε βάρος της Δυτικής Σαχάρας και όποιος συνάπτει αλιευτικές συμφωνίες με το Μαρόκο είναι ένοχος αποδοχής προϊόντων εγκλήματος. Είναι σαν να καλούμε έναν κλέφτη να μπει στην κουζίνα κάποιου και να κλέψει ψάρια από το τραπέζι, κάτι που κανείς σε αυτήν την αίθουσα δεν θα έκανε. Όποιος απλώσει το χέρι του και επιλέξει το κουμπί «ναι» προς υποστήριξη της συμφωνίας αυτής, χωρίς να εξαιρεί τα ύδατα της Δυτικής Σαχάρας, θα συμπεριφερθεί ακριβώς ως έμπορος κλοπιμαίων που απλώνει το χέρι για να πληρωθεί γι’ αυτά. 
<SPEAKER ID="138" LANGUAGE="PT" NAME="Pedro Guerreiro," AFFILIATION="εξ ονόματος της Ομάδας GUE/NGL.">
<P>
Κατά συνέπεια, κάθε συμφωνία με το Μαρόκο η οποία αμφισβητείται ή όχι ότι συνεπάγεται την εκμετάλλευση των φυσικών πόρων της Δυτικής Σαχάρας συνιστά σαφή παραβίαση του διεθνούς δικαίου. Το ζήτημα που τίθεται, όπως υποστηρίζει το Μέτωπο Polisario, είναι εάν τα κράτη μέλη της ΕΕ θα σεβαστούν το διεθνές δίκαιο και θα συμβάλουν στην επίτευξη δίκαιης και βιώσιμης λύσης στη σύγκρουση που θα διασφαλίζει τον σεβασμό του αναπαλλοτρίωτου δικαιώματος αυτοδιάθεσης του λαού της Δυτικής Σαχάρας ή εάν, αντίθετα, θα ενθαρρύνουν την αδικία, την επιθετικότητα και την παραβίαση των δικαιωμάτων του ανθρώπου.
<P>
Για τον λόγο αυτό, υποβάλαμε εκ νέου δύο τροπολογίες, οι οποίες, σύμφωνα με το διεθνές δίκαιο, εξαιρούν ρητά τα ύδατα στα ανοικτά της Δυτικής Σαχάρας από την αλιευτική συμφωνία που συζητούμε, χορηγώντας αλιευτικές δυνατότητες σε κοινοτικούς αλιείς μόνον στα ύδατα υπό την κυριαρχία ή τη δικαιοδοσία του Βασιλείου του Μαρόκου ή, με άλλα λόγια, μόνον στα ύδατα βορείως του παραλλήλου των 27°40’.
<P>
Τέλος, είναι σημαντικό να επισημανθεί ότι παρότι το Συμβούλιο και η Επιτροπή εξέφρασαν ιδία βουλήσει σοβαρές αμφιβολίες για τη συμφωνία αυτή, σε κανένα στάδιο της διαδικασίας αυτής δεν ζητήθηκε η άποψη του Μετώπου Polisario, του νόμιμου εκπροσώπου του λαού της Δυτικής Σαχάρας, και αυτό είναι κάτι που βρίσκουμε απαράδεκτο. 
<SPEAKER ID="139" LANGUAGE="SV" NAME="Hélène Goudin," AFFILIATION="εξ ονόματος της Ομάδας IND/DEM.">
<SPEAKER ID="140" LANGUAGE="FR" NAME="Jean-Claude Martinez (NI ). –" AFFILIATION="">
<P>
Δεύτερον, είναι λογική και επειδή είναι καλό να διατηρηθούν τα οφέλη που απορρέουν από αυτές τις συμφωνίες και να μεταβιβαστούν στις επαρχίες και τους πληθυσμούς της Σαχάρας στο Μαρόκο. Διατηρώ ωστόσο μία μόνον επιφύλαξη: αφορά τους ετήσιους 60 000 τόνους για τη βιομηχανική αλιεία που χορηγούνται στα αλιευτικά με γρίπο της Βόρειας Ευρώπης τα οποία ιστορικά δεν έχουν προβάδισμα, κυρίως σε σχέση με τα ιστορικά πρωτεία του Μαρόκου, που ωστόσο ενέκρινε την παρουσία στα ύδατά του 244 σκαφών, τα οποία εξαφανίστηκαν όταν έληξε η ισχύς της συμφωνίας.
<SPEAKER ID="141" LANGUAGE="FR" NAME="Margie Sudre (PPE-DE ). –" AFFILIATION="">
<SPEAKER ID="142" LANGUAGE="DA" NAME="Henrik Dam Kristensen (PSE ). –" AFFILIATION="">
<SPEAKER ID="143" LANGUAGE="SV" NAME="Cecilia Malmström (ALDE ). –" AFFILIATION="">
<P>
Το Μαρόκο κατέχει τη Δυτική Σαχάρα από το 1975, και η διεθνής κοινότητα δεν έχει επιτύχει ακόμη να επιλύσει αυτήν τη διαφορά. Το Μαρόκο απέρριψε το σχέδιο του ΟΗΕ για δημοψήφισμα και, δυστυχώς, δεν έχει συνεισφέρει σε οποιαδήποτε μορφή διαλόγου ή διαπραγμάτευσης.
<SPEAKER ID="144" LANGUAGE="EN" NAME="Ian Hudghton (Verts/ALE ). –" AFFILIATION="">
<P>
Αν εγκριθούν οι τροπολογίες 14 έως 18, οι οποίες περιορίζουν τη συμφωνία μόνο στα μαροκινά ύδατα –τροπολογίες που η ομάδα μου και εγώ έχουμε υπογράψει– θα εξετάσω τη δυνατότητα να υποστηρίξω την εν λόγω έκθεση, διαφορετικά θα πρέπει να την απορρίψω. 
<SPEAKER ID="145" LANGUAGE="IT" NAME="Vittorio Agnoletto (GUE/NGL ). –" AFFILIATION="">
<SPEAKER ID="146" LANGUAGE="ES" NAME="Rosa Miguélez Ramos (PSE ). –" AFFILIATION="">
<P>
   Κύριε Πρόεδρε, πιστεύω ότι αυτή είναι μια σημαντική ημέρα, διότι η υπογραφή της συμφωνίας αλιευτικής σύμπραξης μεταξύ της Ευρωπαϊκής Κοινότητας και του Βασιλείου του Μαρόκου και ενός πρωτοκόλλου για τα επόμενα λίγα χρόνια αποκαθιστά τις σχέσεις –τις αλιευτικές σχέσεις– που είχαν διακοπεί μετά τη λήξη της προηγούμενης συμφωνίας το 1999.
<SPEAKER ID="147" LANGUAGE="ES" NAME="Raül Romeva i Rueda (Verts/ALE ). –" AFFILIATION="de facto">
<SPEAKER ID="148" LANGUAGE="SV" NAME="Jonas Sjöstedt (GUE/NGL ). –" AFFILIATION="">
<P>
Η συμφωνία καλύπτει τα αλιευτικά ύδατα της Δυτικής Σαχάρας, αλλά το Μαρόκο κατέχει και καταδυναστεύει τη Δυτική Σαχάρα και δεν έχει κανένα δικαίωμα επί των φυσικών πόρων της χώρας. Ο νόμιμος εκπρόσωπος της Δυτικής Σαχάρας, το απελευθερωτικό κίνημα Polisario, αντιτίθεται έντονα στη συμφωνία αυτή. Η σύμβαση της Γενεύης απαγορεύει ρητά στις δυνάμεις κατοχής να εκμεταλλεύονται τους φυσικούς πόρους των κατεχόμενων περιοχών για ίδιο όφελος, αλλά αυτό ακριβώς προβλέπει η συμφωνία αυτή. Σημαίνει ακόμη ότι η ΕΕ θα αποκομίζει κέρδη από την παράνομη κατοχή της Δυτικής Σαχάρας από το Μαρόκο και θα την νομιμοποιεί και έτσι θα γίνει συνεργός σε εγκλήματα βάσει του διεθνούς δικαίου.
<SPEAKER ID="149" LANGUAGE="NL" NAME="Dorette Corbey (PSE ). –" AFFILIATION="">
<P>
   Κύριε Πρόεδρε, οι αλιευτικές συμφωνίες θα έπρεπε να χρησιμοποιούνται για την προαγωγή της βιώσιμης αλιείας, αλλά αυτό δεν ισχύει δυστυχώς πάντοτε. Στη συμφωνία αυτή ερωτηματικά μπορούν να τεθούν δίπλα στην πρόβλεψη ότι επιτρέπονται 22 μηχανότρατες. Ωστόσο, η συμφωνία αυτή είναι πιο περιορισμένη από την προηγούμενη, η οποία ίσχυε μέχρι το 1999, και εξαιρεί σειρά ευάλωτων ειδών, κυρίως το χταπόδι και τα μαλακόστρακα. Δίνεται μεγαλύτερη έμφαση στην αλιεία μικρής κλίμακας, που είναι σημαντική. Η συμφωνία με το Μαρόκο θα συμβάλει στη βιώσιμη αντιμετώπιση ιχθυαποθεμάτων εν ανεπαρκεία και θα βασίζεται στην αρχή της μέγιστης βιώσιμης απόδοσης.
<SPEAKER ID="150" LANGUAGE="ES" NAME="Manuel Medina Ortega (PSE ). –" AFFILIATION="">
<SPEAKER ID="151" LANGUAGE="PT" NAME="Paulo Casaca (PSE ). –" AFFILIATION="">
<P>
   Κύριε Επίτροπε, κύριε Morillon, ήταν μια ζωντανή συζήτηση. Ήταν επίσης μια σημαντική συζήτηση, επειδή, ενώ πρέπει να γίνουν σεβαστά τα νόμιμα δικαιώματα των αλιέων και του Μαρόκου, η συμφωνία αυτή δεν πρέπει να επιτραπεί να νομιμοποιήσει την κατοχή της Δυτικής Σαχάρας, η οποία δεν αναγνωρίζεται από το διεθνές δίκαιο. Πρόκειται για ένα εξαιρετικά σημαντικό ζήτημα και, για τον λόγο αυτό, δεν μπορώ να συμφωνήσω με μια πρόταση που απλώς αγνοεί το πρόβλημα αυτό, ένα πρόβλημα ύψιστης σημασίας για τη διεθνή κοινότητα, αν και κατανοώ όσους εξέφρασαν διαφορετική άποψη στη συζήτηση αυτή. 
<SPEAKER ID="152" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κύριε Πρόεδρε, καταρχάς θα ήθελα να ευχαριστήσω τον κ. Varela Suanzes-Carpegna για τις εισαγωγικές παρατηρήσεις του. Κατανοώ πλήρως τα ζητήματα που έθιξε σχετικά με την παρακολούθηση και δεν θα είχα καμία δυσκολία να διατηρώ την Επιτροπή Αλιείας ενήμερη για το πώς εφαρμόζεται η συμφωνία στην πράξη. Συμμερίζομαι πλήρως την ανησυχία ότι το Κοινοβούλιο πρέπει να είναι ενήμερο για τις ποικίλες πτυχές της εφαρμογής του πρωτοκόλλου. Θα ήθελα να τονίσω ότι η Επιτροπή συμμορφώνεται ήδη με τις απαιτήσεις σχετικά με τη διαβίβαση πληροφοριών, σύμφωνα με τις τρέχουσες θεσμικές ρυθμίσεις. Βρισκόμαστε, επίσης, σε συνεχή διάλογο με τον πρόεδρο και τα μέλη της Επιτροπής Αλιείας, προκειμένου να προσπαθήσουμε να βελτιώσουμε την υφιστάμενη ανταλλαγή πληροφοριών και τον διάλογο, ιδιαίτερα όσον αφορά τη σύναψη και την εκ των υστέρων παρακολούθηση της σύναψης αλιευτικών συμφωνιών.
<P>
Όσον αφορά τα ζητήματα που έθιξε η κ. Fraga Estévez, ιδιαίτερα όσον αφορά τα κεφαλόποδα και τα μαλακόστρακα, θα ήθελα να υπογραμμίσω ότι το άρθρο 4 του πρωτοκόλλου προβλέπει την αναθεώρηση των αλιευτικών δυνατοτήτων δυνάμει της συμφωνίας, εάν οι επιστημονικές εκθέσεις διαπιστώσουν βελτίωση της κατάστασης ορισμένων αποθεμάτων. Βάσει των συμπερασμάτων των ετήσιων συνεδριάσεων της Επιστημονικής Επιτροπής, τα δύο μέρη μπορούν να συμφωνήσουν από κοινού στην τροποποίηση των υφισταμένων αλιευτικών δυνατοτήτων, εφόσον εξασφαλίζεται βιώσιμη διαχείριση των αλιευτικών πόρων.
<P>
Οι αλιευτικές δυνατότητες που καθορίζονται στη συμφωνία αντικατοπτρίζουν τη συνολική ποσότητα διαθέσιμων ειδών, όπως συνιστά η επιστημονική έκθεση, και τις δυνατότητες του μαροκινού εθνικού στόλου. Η Επιτροπή δεν σκοπεύει να ανοίξει εκ νέου τον διάλογο επί του θέματος αυτού, εκτός στο πλαίσιο των παραμέτρων του άρθρου 4. Επίσης, όσον αφορά το ζήτημα που τέθηκε σχετικά με τις λεπτομέρειες, οι αναφερόμενες λεπτομέρειες είναι ασφαλώς σημαντικές, αλλά επιτρέψτε μου να επισημάνω ότι πρόκειται για τεχνικά θέματα που λόγω της φύσης τους δεν ορίζονται στη συμφωνία.
<P>
Τεχνικές λεπτομέρειες, όπως η αλιεία με πυροφάνι, ο αριθμός αγκιστριών στο παραγάδι και το θέμα της εκφόρτωσης στη βιομηχανική πελαγική αλιεία, θα ρυθμιστούν λεπτομερώς κατά την πρώτη συνεδρίαση της Μικτής Επιτροπής, η οποία θα συγκληθεί μετά τη θέση της συμφωνίας σε ισχύ, και ασφαλώς δεν θα παραλείψουμε να κρατούμε πλήρως ενήμερο το Κοινοβούλιο και τον τομέα. Πληροφορίες σχετικά με τεχνικές τροποποιήσεις μπορούν να παρασχεθούν κατά τη διάρκεια των τακτικών εν συμβουλίω συνεδριάσεών μας. Η επόμενη προβλέπεται για τις 21 Ιουνίου και αν, μέχρι τότε, έχουμε ήδη έρθει σε επαφή με τους Μαροκινούς, θα ενημερώσουμε ασφαλώς την Επιτροπή Αλιείας για την έκβαση των εν λόγω επαφών.
<P>
Ερωτήθηκα από την κ. Fraga Estévez πόσο έχει προχωρήσει το Μαρόκο όσον αφορά την ολοκλήρωση της διαδικασίας έγκρισης της συμφωνίας. Οι πληροφορίες μας λένε ότι όλα βαίνουν ομαλά. Δεν γνωρίζουμε να υπάρχουν ιδιαίτερες δυσκολίες από τη μαροκινή πλευρά. Επομένως, θα πρέπει να εγκριθεί από το μαροκινό κοινοβούλιο αμέσως μόλις εγκριθεί από εμάς εντός του Ιουνίου.
<P>
Θα ήθελα να ευχαριστήσω όλους όσους στήριξαν την επιτευχθείσα συμφωνία. Όσον αφορά το θέμα που έθιξε η κ. Corbey σχετικά με την εκ των προτέρων αξιολόγηση, επιτρέψτε μου να πω ότι εστάλη τον Σεπτέμβριο στον πρόεδρο της Επιτροπής Αλιείας και διανεμήθηκε σε όλα τα μέλη της Επιτροπής Αλιείας.
<P>
Όσον αφορά τα σημεία που έθιξε η κ. Attwooll και ορισμένοι άλλοι, επαναλαμβάνω ότι όσον αφορά τη Δυτική Σαχάρα, η διατύπωση που χρησιμοποιείται στη συμφωνία έχει επιλεγεί πολύ προσεκτικά. Επαναλαμβάνω ότι ούτε ορίζει ούτε προδικάζει το νομικό καθεστώς των εν λόγω υδάτων. Και πάλι, όσον αφορά τα όσα δήλωσαν ο κ. Schlyter, ο κ. Hudghton, ο κ. Guerreiro και άλλοι σχετικά με το αν το Μαρόκο μπορεί να συνάπτει συμφωνίες που αφορούν την εκμετάλλευση των φυσικών πόρων της Δυτικής Σαχάρας, η απάντηση του νομικού συμβούλου του ΟΗΕ είναι σαφής. Παρόλο που τα Ηνωμένα Έθνη δεν αναγνώρισαν ποτέ το Μαρόκο ως διοικητική αρχή, σύμφωνα με το άρθρο 73 του Χάρτη των Ηνωμένων Εθνών και το Μαρόκο δεν εμφανίζεται ως διοικητική αρχή του εδάφους στον κατάλογο των μη αυτοκυβερνώμενων εδαφών του ΟΗΕ –αυτό είναι το σημείο 7 της γνωμοδότησης του νομικού συμβούλου του ΟΗΕ– είναι δυνατή η σύναψη συμφωνιών με το Βασίλειο του Μαρόκου σχετικά με την εκμετάλλευση των φυσικών πόρων της Δυτικής Σαχάρας.
<P>
Σε απάντηση των ανησυχιών της κ. Sudre και του κ. Kristensen, αναφέρω ότι η ίδια η συμφωνία εγγυάται ορισμένα οφέλη για τον τοπικό πληθυσμό. Ειδικότερα όσον αφορά τη βιομηχανική πελαγική αλιεία, η οποία επικεντρώνεται στο απόθεμα Γ, η συμφωνία προβλέπει την υποχρέωση εκφόρτωσης του 25% των αλιευμάτων. Ο βασικός στόχος αυτής της διάταξης είναι να συμβάλει στη βελτίωση των προμηθειών πελαγικών ιχθύων στη μεταποιητική βιομηχανία που τα τελευταία χρόνια πλήττεται από ασταθείς και ελλιπείς προμήθειες πρώτων υλών. Επομένως, προβλέπονται πρόσθετα οικονομικά κίνητρα για να ενθαρρύνουν τα πελαγικά σκάφη να εκφορτώνουν μεγαλύτερο μέρος των αλιευμάτων τους, άνω του υποχρεωτικού 25%, στα τοπικά λιμάνια του Νότου.
<P>
Εκτός από την προαναφερόμενη υποχρέωση εκφόρτωσης, η συμφωνία περιλαμβάνει επίσης διατάξεις σχετικά με υπηρεσίες και δραστηριότητες υποδομής στα τοπικά λιμάνια του Νότου. Το γεγονός αυτό συνεπάγεται πρόσθετα εισοδήματα και συμβάλλει στην ανάπτυξη των εν λόγω λιμανιών. Η συμφωνία εξασφαλίζει επίσης πρόσθετη υποστήριξη για την ανάπτυξη της παράκτιας περιοχής, μέσω των ακόλουθων χρηματοδοτικών μέτρων. Η συμφωνία προβλέπει τουλάχιστον 4,75 εκατ. ευρώ ετησίως για τον εκσυγχρονισμό και την αναβάθμιση του παράκτιου στόλου. Στη συμφωνία διευκρινίζεται επίσης ότι μέρος της χρηματοδοτικής συνεισφοράς θα πρέπει να χρησιμοποιηθεί, μεταξύ άλλων, για την αναδιάρθρωση της αλιείας μικρής κλίμακας, την κατάρτιση και την υποστήριξη των επαγγελματικών οργανώσεων. Η βιομηχανική πελαγική αλιεία είναι υποχρεωμένη να εκφορτώνει το 25% όλων των αλιευμάτων στα τοπικά λιμάνια. Η υποχρέωση αυτή εισήχθη στη συμφωνία για την υποστήριξη της ανάπτυξης της τοπικής αλιευτικής βιομηχανίας, η οποία πλήττεται από ασταθή ή ανεπαρκή εφοδιασμό σε πρώτες ύλες. 
<SPEAKER ID="153" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="154" LANGUAGE="" NAME="" AFFILIATION="(Η συνεδρίαση λήγει στις 22.25)">

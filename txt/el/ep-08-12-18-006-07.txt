<CHAPTER ID="006-07">
7. Σχέδιο γενικού προϋπολογισμού 2009, όπως τροποποιήθηκε από το Συμβούλιο (όλα τα τμήματα) (
<P>
- Μετά την ψηφοφορία επί της τροπολογίας 1:
<SPEAKER ID="079" NAME="Jutta Haug">
εισηγήτρια. - (DE) Κύριε Πρόεδρε, φυσικά προσπαθήσαμε να λάβουμε υπόψη τη νέα κατάσταση στην προφορική τροπολογία μας. Επιθυμούμε να επαναλάβουμε στο Συμβούλιο την προθυμία μας, ως Κοινοβουλίου, να ξεκινήσουμε διαπραγματεύσεις για το ποσό των 5 δισεκατομμυρίων ευρώ, το οποίο πρότεινε η Επιτροπή για αναθεώρηση. Επομένως, η τροπολογία μας έχει ως εξής - θα τη διαβάσω στα αγγλικά, καθώς εργαστήκαμε στα αγγλικά, ώστε να γίνει κατανοητή από όλους τους συναδέλφους βουλευτές όσο το δυνατόν γρηγορότερα:
<P>
εισηγήτρια. - "εκφράζει την ισχυρή του θέληση να προβεί σε διαβουλεύσεις με το Συμβούλιο βάσει της πρότασης της Επιτροπής για αναθεώρηση του πολυετούς δημοσιονομικού πλαισίου (ΠΔΠ) 2007-2013 για 5 δισεκατομμύρια ευρώ στο πλαίσιο του προτεινομένου ευρωπαϊκού σχεδίου οικονομικής ανάνηψης· λαμβάνει υπόψη τα συμπεράσματα του Ευρωπαϊκού Συμβουλίου του Δεκεμβρίου 2008 επί του θέματος".
<SPEAKER ID="082" NAME="Jutta Haug">
εισηγήτρια. - (DE) Κύριε Πρόεδρε, αυτό αφορά τα ευρωπαϊκά σχολεία στις Βρυξέλλες. Έχουμε συζητήσει το θέμα αυτό εκτενώς στη διάρκεια πολλών συνομιλιών. Οι ημερομηνίες που περιλαμβάνονταν προηγουμένως στο κείμενο πρέπει να γίνουν ακριβέστερες, καθώς ζητούμε από την Επιτροπή να λάβει πραγματικά μέτρα. Επομένως, το νέο κείμενο θέτει επίσης προθεσμία στην Επιτροπή για τον σκοπό αυτό. Θα το διαβάσω και πάλι στα αγγλικά:
<P>
εισηγήτρια. - "σημειώνει με ανησυχία την κατάσταση των νυν και μελλοντικών νέων μαθητών στα ευρωπαϊκά σχολεία των Βρυξελλών που οφείλεται στην καθυστερημένη και εκκρεμούσα ακόμη έναρξη του τετάρτου σχολείου στο Λάκεν και στην τρέχουσα διαδικασία εγγραφής που οδηγούν σε μεγαλύτερους και απαράδεκτους χρόνους μετακίνησης για τα παιδιά· αναμένει από την Επιτροπή σε συνεργασία με τη Γενική Γραμματεία των ευρωπαϊκών σχολείων στις Βρυξέλλες να προβεί σε αναθεώρηση της διαδικασίας εγγραφών μέχρι τα τέλη Μαρτίου 2009 με αντικειμενικά και κατανοητά κριτήρια (μεταξύ των οποίων η κύρια κατοικία και τα ήδη εγγεγραμμένα αδέλφια) η οποία θα τεθεί σε ισχύ με την επόμενη περίοδο εγγραφών".
<P>
(Το Σώμα εγκρίνει την προφορική τροπολογία)
<P>
- Μετά την τελική ψηφοφορία:
<SPEAKER ID="085" NAME="Robert Goebbels" AFFILIATION="PSE">
Πολύ ωραία, πραγματικά πολύ ωραία!

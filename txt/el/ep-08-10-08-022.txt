<CHAPTER ID="022">
Διακοπή του Κύκλου της Ντόχα του ΠΟΕ (συζήτηση) 
<SPEAKER ID="191" NAME="Πρόεδρος">
" ημερήσια διάταξη προβλέπει τη δήλωση της Επιτροπής για τη διακοπή του Κύκλου της Ντόχα του ΠΟΕ.
<SPEAKER ID="192" NAME="Mariann Fischer Boel">
Μέλος της Επιτροπής. - Κυρία Πρόεδρε, υποθέτω ότι περιμένατε να δείτε τον Επίτροπο Mandelson απόψε εδώ, αλλά, όπως πιθανότατα γνωρίζετε, αποχώρησε από την Επιτροπή και είχα την τύχη να αναλάβω από τον κ. Mandelson εδώ απόψε. Έχοντας εμπλακεί άμεσα στις διαπραγματεύσεις στη Γενεύη στον ΠΟΕ με αρμοδιότητα για τον αγροτικό τομέα, χαίρομαι εντούτοις που βρίσκομαι μαζί σας εδώ απόψε.
<P>
Ενώ οι διαπραγματεύσεις στη Γενεύη τον Ιούλιο δεν τελεσφόρησαν, ο Κύκλος της Ντόχα δεν έχει διακοπεί. Αντιθέτως, στην πραγματικότητα διατηρήθηκε ενεργός, ακόμα και κατά τις τελευταίες εβδομάδες, και είναι πρόθεσή μας να συμβάλουμε εποικοδομητικά σε αυτήν τη δραστηριότητα, προκειμένου να διευκολυνθεί η πλήρης συνέχιση σε υπουργικό επίπεδο εν ευθέτω χρόνω, όταν ολοκληρωθούν οι απαραίτητες τεχνικές αναλύσεις που διεξάγονται τώρα από βασικές χώρες για τα εναπομείναντα προβληματικά θέματα.
<P>
Οι διαπραγματεύσεις που πραγματοποιήθηκαν τον Ιούλιο επέφεραν πραγματική πρόοδο. Το αναδυόμενο πακέτο περιέγραψε μια πιθανή ισόρροπη έκβαση, με σεβασμό προς τις βασικές απαιτήσεις της Ευρωπαϊκής Ένωσης για τη γεωργία, παρέχοντας παράλληλα πολύτιμα οφέλη για τους βιομηχανικούς κατασκευαστές μας.
<P>
Μια ευρεία περιγραφή της συμφωνίας αναδύθηκε σε διάφορα βασικά ζητήματα, συμπεριλαμβανομένης της συνολικής μείωσης της στρεβλωτικής για το εμπόριο εγχώριας υποστήριξης του αγροτικού τομέα, του πεδίου εφαρμογής που θα διατηρούσαν οι ανεπτυγμένες και οι αναπτυσσόμενες χώρες, για να προστατεύσουν έναν περιορισμένο αριθμό ευαίσθητων και ειδικών προϊόντων από δασμολογικές περικοπές, του ελβετικού τύπου που χρησιμοποιείται για τον προσδιορισμό των δασμολογικών περικοπών για τα βιομηχανικά προϊόντα και της ευελιξίας που θα διατεθεί στις αναπτυσσόμενες χώρες, για να προστατεύσουν έναν αριθμό βιομηχανικών προϊόντων από αυτές τις περικοπές. Στην αξιολόγηση που έκανε η Επιτροπή, αυτό το πακέτο περιέχει πραγματική αξία για τις ευρωπαϊκές επιχειρήσεις και τους καταναλωτές και θα διασφάλιζε ένα διεθνές νομικό πλαίσιο για τη γεωργία σε πλήρη ευθυγράμμιση με τη μεταρρύθμιση του 2003. Κατά την άποψή μας, το αναδυόμενο πακέτο περιέχει επίσης πραγματική αξία ανάπτυξης για τις φτωχότερες χώρες του κόσμου.
<P>
Ένας κύκλος που θα ολοκληρωνόταν σε αυτήν τη βάση θα μείωνε κατά το ήμισυ τους δασμούς παγκοσμίως και, ενώ οι αναπτυσσόμενες χώρες θα κατέβαλλαν το ένα τρίτο των αποταμιεύσεών τους, θα επωφελούνταν από τα δύο τρίτα της αυξημένης πρόσβασης στην αγορά. Θα εξασφάλιζε επίσης τη συμμετοχή των οικονομιών του ΟΟΣΑ στην πρωτοβουλία της Ευρώπης να παρέχει στις λιγότερο ανεπτυγμένες χώρες αφορολόγητη και χωρίς ποσοστώσεις πρόσβαση στις αγορές τους - αυτό που κανονικά ονομάζουμε πρωτοβουλία "Όλα εκτός από όπλα".
<P>
Θα είχαμε επίσης επιτύχει την εξασφάλιση πραγματικής γεωργικής μεταρρύθμισης στις "νωμένες Πολιτείες. Με μια συμφωνία, οι "νωμένες Πολιτείες θα έπρεπε να μειώσουν τη στρεβλωτική για το εμπόριο εγχώρια υποστήριξη ή τις επιδοτήσεις τους σε 14,5 δισεκατομμύρια δολάρια "ΠΑ. Χωρίς αυτήν, οι επιδοτήσεις μπορούν τώρα να ανέλθουν σε 48 δισεκατομμύρια δολάρια "ΠΑ με το νέο γεωργικό νομοσχέδιο. Θα ήταν επίσης προς το συμφέρον μας μια μόνιμη διεθνής νομική προστασία για τη μεταρρυθμισμένη κοινή γεωργική πολιτική μας.
<P>
Μια συμφωνία επί αυτής της βάσης θα μετέτρεπε τις αναδυόμενες χώρες σε φρουρούς του πολυμερούς εμπορικού συστήματος, που πρέπει να διατηρηθεί αλλά και να ενισχυθεί. Θα τις ασφαλίζαμε ακόμα πιο γερά στο σύστημα του παγκοσμίου εμπορίου που βασίζεται σε κανόνες και το οποίο είναι ουσιώδες για το μέλλον.
<P>
Ως εκ τούτου, ήταν απογοήτευση το γεγονός ότι απεδείχθη αδύνατη η ολοκλήρωση των συζητήσεων επί των μεθόδων της Ντόχα τον Ιούλιο, λόγω συνεχών διαφωνιών σε ένα πολύ συγκεκριμένο ζήτημα του γεωργικού τομέα. Οι δυσκολίες προέκυψαν σε σχέση με το ζήτημα του ειδικού μηχανισμού διασφάλισης της γεωργίας για τις αναπτυσσόμενες χώρες, του επονομαζόμενου SSM, ουσιαστικά στην ομάδα των G7. " Ινδία και η Κίνα δεν κατόρθωσαν να συμφωνήσουν με τις "νωμένες Πολιτείες για τα εναύσματα και τα διορθωτικά μέτρα που πρέπει να τεθούν σε ισχύ για αυτόν το μηχανισμό διασφάλισης, όταν χρησιμοποιείται για την παραβίαση των τελών πριν από τον Κύκλο της Ντόχα.
<P>
Από τις αρχές Σεπτεμβρίου, πραγματοποιούνται επαφές σε επίπεδο ανώτερων αξιωματούχων, σε μια προσπάθεια επίλυσης αυτής της συνεχιζόμενης διάστασης απόψεων, αλλά ακόμα δεν έχει σημειωθεί επιτυχία στο συγκεκριμένο ζήτημα. Παρότι η Ευρωπαϊκή Ένωση παραμένει σταθερά προσηλωμένη και δεσμευμένη, στην πραγματικότητα δεν είναι σαφές μέχρι ποιο σημείο θα φτάσουν οι συζητήσεις τις προσεχείς εβδομάδες.
<P>
Όπως είναι φυσιολογικό, θα διατηρήσουμε σταθερό διάλογο με το Κοινοβούλιο και φυσικά ευελπιστούμε στη συνεχιζόμενη υποστήριξή σας σε αυτό το ζήτημα.
<SPEAKER ID="193" NAME="Γεώργιος Παπαστάμκος">
εξ ονόματος της ομάδας PPE-DE. - Κύριε Πρόεδρε, το κόστος του ναυαγίου των διαπραγματεύσεων του Γύρου της Ντόχα δεν συνίσταται μόνο σε χαμένες ευκαιρίες, διαφυγόντα κέρδη καθώς και επίταση του κλίματος οικονομικής αβεβαιότητας. Εξίσου κρίσιμο είναι και το συστημικό κόστος, το θεσμικό κόστος. Αναφέρομαι στο πλήγμα που δέχεται η αξιοπιστία του Παγκοσμίου Οργανισμού Εμπορίου.
<P>
Βεβαίως, όλοι θέλουμε την επίτευξη συμφωνίας. Αυτή όμως δεν μπορεί να γίνει με οποιοδήποτε κόστος για την Ευρωπαϊκή Ένωση. " επιτυχής ολοκλήρωση του τρέχοντος γύρου διαπραγματεύσεων προϋποθέτει μια συνολική, φιλόδοξη και ισόρροπη συμφωνία. Αξιώνουμε, ως εκ τούτου, ουσιαστικές παραχωρήσεις εκ μέρους τόσο των ανεπτυγμένων εμπορικών εταίρων μας όσο και των δυναμικά αναπτυσσομένων χωρών.
<P>
Ζητούμε λοιπόν από την Επιτροπή να επιδείξει εφεξής μια αποφασιστική διαπραγματευτική στάση. Έγινε αναθεώρηση της ΚΑΠ. Ερωτώ: αξιοποιήθηκε ως διαπραγματευτικό όπλο; Αντιθέτως, η Επιτροπή προέβη μονομερώς σε αλλεπάλληλες περαιτέρω προσφορές στον γεωργικό τομέα οι οποίες δεν βρήκαν ανταπόδοση.
<P>
Θα μπορούσα να θέσω πολλά ερωτήματα στην Επίτροπο Γεωργίας. Αρκούμαι μόνο σε ένα: συνιστά ο τομέας των γεωγραφικών ενδείξεων αναπόσπαστο τμήμα των γεωργικών διαπραγματεύσεων;
<P>
" δέσμευσή μας στο πολυμερές εμπορικό σύστημα είναι δεδομένη. Προσβλέπουμε σε μία εμπορική διακυβέρνηση η οποία στοχεύει στην αποτελεσματική διαχείριση της παγκοσμιοποίησης και στην δικαιότερη ανακατανομή των οφελών της.
<P>
Τελειώνοντας, θα ήθελα να πω ότι προσωπικά θεωρώ πως η αρνητική ολοκλήρωση, δηλαδή η άρση των φραγμών στο πλαίσιο του ΠΟΕ, δεν έχει αρκούντως συνοδευτεί από την απαιτούμενη θετική ολοκλήρωση με όρους κανονιστικής συστημικής σύγκλισης.
<SPEAKER ID="194" NAME="Erika Mann" LANGUAGE="DE">
Κυρία Πρόεδρε, όπως γνωρίζουμε από την εμπειρία, οι κύκλοι για το παγκόσμιο εμπόριο είναι πολύ δύσκολοι. Θα ήθελα να ευχαριστήσω την Επιτροπή, επειδή, όπως εμείς, τα μέλη του Ευρωπαϊκού Κοινοβουλίου, βιώσαμε πολλές φορές στις συνομιλίες κατά τη διάρκεια του τελευταίου κύκλου στη Γενεύη, συμπεριφέρθηκε με πολύ ισόρροπο τρόπο μέχρι τέλους και επειδή η Επίτροπος, στον δικό της τομέα αρμοδιοτήτων, επέδειξε όχι μόνο την απαραίτητη ευελιξία, αλλά και μεγάλη ευαισθησία για τις φτωχότερες αναπτυσσόμενες χώρες, κάτι το οποίο συνεχώς μας τόνιζε στις συνομιλίες. Στο βαθμό αυτό, δεν ήταν η Ευρωπαϊκή Ένωση που εκτέθηκε στη δημόσια χλεύη αυτήν τη φορά, αλλά άλλες χώρες, οι οποίες στην πραγματικότητα ήταν πολύ πιο δύσκολοι διαπραγματευτικοί εταίροι.
<P>
Λυπούμαι για το γεγονός ότι, αντιμέτωποι με την τρέχουσα οικονομική κρίση, διαπιστώνουμε ότι χρειαζόμαστε περισσότερους διεθνείς και πολυμερείς κανόνες, επειδή αυτοί οι κανόνες σχηματίζουν έναν κλοιό που θα δώσει τη δυνατότητα, από τη μία πλευρά, στις φτωχότερες χώρες να ενσωματωθούν, ενώ, από την άλλη πλευρά, οι πλουσιότερες χώρες θα μπορούν επίσης να διασφαλίσουν ότι οι πολίτες τους επωφελούνται από αυτό και ότι ορίζονται προδιαγραφές. Αυτό για το οποίο πραγματικά λυπούμαστε είναι ότι αυτός προφανώς είναι ο λόγος για τον οποίο αυτός ο κύκλος παγκόσμιου εμπορίου δεν θα μπορέσει να ολοκληρωθεί μέχρι το τέλος του έτους. Πρέπει να απαλλαγούμε από αυτή την παρανόηση.
<P>
Ίσως είναι καλύτερα έτσι, με την έννοια ότι θα επιληφθούμε όλων αυτών των θεμάτων με το νέο Κοινοβούλιο και τη νέα Επιτροπή και μετά τις εκλογές στις "νωμένες Πολιτείες, αντί να τα ολοκληρώσουμε με οποιοδήποτε μέσο. " ομάδα μου θα συνιστούσε προσοχή, αντί για την ολοκλήρωση αυτού του κύκλου πάση θυσία.
<P>
Επίτροπε, έχω ένα αίτημα: όποιες και αν είναι οι διαπραγματεύσεις και οτιδήποτε συμβεί, παρακαλώ να ενημερώσετε εν ευθέτω χρόνω το Κοινοβούλιο και να διασφαλίσετε, επίσης, ότι, είτε τεθεί σε ισχύ η Συνθήκη της Λισαβόνας, είτε όχι, θα επανεξετάσουμε αν μπορούμε να δημιουργήσουμε μια "οιονεί Συνθήκη Λισαβόνας" εκ των προτέρων, σε σχέση με τον τομέα του εμπορίου.
<SPEAKER ID="195" NAME="Ignasi Guardans Cambó" LANGUAGE="ES">
Κυρία Πρόεδρε, ορισμένοι από εμάς έγιναν μάρτυρες των πραγματικών προσπαθειών που καταβλήθηκαν από όλους τους συμμετέχοντες στην Υπουργική Σύνοδο Κορυφής του Κύκλου της Ντόχα και συγκεκριμένα των προσπαθειών της Ευρωπαϊκής Ένωσης, που εκπροσωπήθηκε πολύ επάξια από τον Επίτροπο Mandelson. " παρουσία στις διαπραγματεύσεις στη Γενεύη του Επιτρόπου, ο οποίος βρίσκεται εδώ σήμερα, εκτιμήθηκε επίσης. Συνεπώς, υπήρχε μια αίσθηση απογοήτευσης που μπορέσαμε να βιώσουμε από πρώτο χέρι, διαπιστώνοντας ότι τελικά όλες αυτές οι προσπάθειες και οι ενέργειες δεν απέφεραν απτά αποτελέσματα, παρότι έφτασαν σε ένα επίπεδο προσέγγισης που φαινόταν να σημαίνει ότι θα μπορούσε να υπάρξει κάποιο είδος αποτελέσματος.
<P>
Στο ψήφισμα που καταθέτουμε σήμερα, το οποίο θα ψηφιστεί σε αυτό το Σώμα, εκφράζουμε τη δέσμευσή μας ως Κοινοβούλιο σε ό,τι επιτεύχθηκε εκεί. Ζητούμε ό,τι επιτεύχθηκε εκεί, παρότι δεν ήταν στην πραγματικότητα τελική συμφωνία, να αποτελέσει τη βάση επί της οποίας ξεκινά τώρα η εργασία, ούτως ώστε οι προσπάθειες να μην αποβούν άκαρπες. Ζητούμε, σε πνεύμα αφέλειας, με μια χροιά αφέλειας, την ολοκλήρωση του Κύκλου της Ντόχα το συντομότερο δυνατόν.
<P>
Είναι δυνατόν, και μάλιστα πιθανόν, ορισμένοι να θεωρήσουν αυτήν τη δήλωση αφελή, ιδίως δεδομένου ότι ο κύριος Ευρωπαίος διαπραγματευτής δεν πίστεψε αρκετά σε αυτήν και επέστρεψε στη χώρα του, αναθέτοντας όλες τις διαπραγματεύσεις εξ ονόματος της Ευρώπης σε κάποια που δεν γνωρίζει τίποτα για το τι τίθεται επί τάπητος, παρά τις μελλοντικές δυνατότητες που μπορεί να αποκτήσει.
<P>
Αληθεύει, επομένως, ότι υπάρχει μεγάλη δόση αφέλειας στο ψήφισμά μας, αλλά πρέπει να είμαστε σαφείς και σταθεροί. Εάν δεν ολοκληρωθεί ο Κύκλος της Ντόχα, οι αναπτυσσόμενες χώρες θα ζημιωθούν. Εάν ο Κύκλος της Ντόχα δεν ολοκληρωθεί, η πολυμερής προσέγγιση τίθεται σε σοβαρό κίνδυνο, ειδικά σε μια κατάσταση παγκόσμιας αβεβαιότητας, όπως αυτή που βιώνουμε, ώστε, μέχρι να ολοκληρωθεί ο Κύκλος της Ντόχα, δεν μπορούμε να επιληφθούμε των υπόλοιπων θεμάτων της παγκόσμιας ημερήσιας διάταξης, όπως η κλιματική αλλαγή και η αύξηση της τιμής των τροφίμων.
<P>
Υπάρχουν άλλα ζητήματα που πρέπει να επιλυθούν και κανένα από αυτά δεν μπορεί να επιλυθεί, αν δεν καταβάλουμε προσπάθεια να ολοκληρώσουμε αυτό τον κύκλο διαπραγματεύσεων. Το Κοινοβούλιο θα συνεχίσει να δεσμεύεται επ' αυτού.
<SPEAKER ID="196" NAME="Caroline Lucas">
εξ ονόματος της Ομάδας Verts/ALE. - Κυρία Πρόεδρε, με χαροποιεί πολύ το γεγονός ότι αυτό το Σώμα έχει γίνει πολύ πιο επικριτικό προς τον Κύκλο της Ντόχα κατά τα πρόσφατα έτη. Μάλιστα, το κοινό ψήφισμα ενώπιόν μας αντικατοπτρίζει πολύ πιστά τη διακήρυξη της Παγκόσμιας Κοινοβουλευτικής Συνέλευσης το Σεπτέμβριο, η οποία εκφράζει πολύ σοβαρές ανησυχίες για το πολύ μικρό περιεχόμενο ανάπτυξης που παραμένει στις διαπραγματεύσεις της Ντόχα και ασκεί δριμεία κριτική για τις όλο και πιο αποκλειστικές διαδικασίες σύναψης συμφωνιών.
<P>
Επιτρέψτε μου να προσθέσω ότι, στο πνεύμα της δήλωσης της συγκεκριμένης Παγκόσμιας Κοινοβουλευτικής Συνέλευσης, ελπίζω ότι η τροπολογία που κατατέθηκε από την Ομάδα PPE-DE και την Ομάδα UEN, η οποία απαιτεί διμερείς συμφωνίες ελεύθερων συναλλαγών τύπου ΠΟΕ-συν, δεν θα υπερψηφιστεί στην αυριανή ψηφοφορία. Οι διμερείς συμφωνίες ελεύθερων συναλλαγών είναι ακριβώς το αντίθετο μιας λειτουργικής πολυμερούς προσέγγισης και οι Πράσινοι δεν θα είναι σε θέση να στηρίξουν το ψήφισμα, αν όντως υπερψηφιστεί η συγκεκριμένη τροπολογία.
<P>
Αυτό που με εντυπωσιάζει στη σημερινή μας συζήτηση, και δη σε αυτό το ψήφισμα, είναι η έλλειψη θάρρους να κατονομάσουμε μια απλή αλήθεια - ότι οι διαπραγματεύσεις του Κύκλου της Ντόχα, όπως τους γνωρίζουμε, δεν υφίστανται πλέον. Αυτή η διακοπή θα μπορούσε να διαρκέσει πολύ, μέχρι και την άνοιξη του 2010. Είναι σχεδόν βέβαιο ότι οι νέοι διαπραγματευτές των "ΠΑ, της Επιτροπής, της Ινδίας, δεν θα επανέλθουν στις ίδιες, παλιές γρήγορες λύσεις του Ιουλίου του 2008, που δεν είχαν αποτέλεσμα ούτε τότε. Επομένως, αυτό στην πραγματικότητα είναι ευκαιρία. Αυτή είναι ακριβώς η κατάλληλη στιγμή για να αποτιμηθούν οι αποτυχίες των τελευταίων επτά ετών συνομιλιών της Ντόχα και να καταρτιστεί εκ νέου μια κοινή και δικαιότερη ημερήσια διάταξη, καθώς και μια πιο ανοικτή και δημοκρατική διαδικασία, που μπορεί να υποστηριχθεί πλήρως από όλα τα μέλη του ΠΟΕ και ειδικά από τα λιγότερο ανεπτυγμένα.
<SPEAKER ID="197" NAME="Seán Ó Neachtain">
εξ ονόματος της Ομάδας UEN. - (GA) Κυρία Πρόεδρε, ήρθε η ώρα να αλλάξουμε τον τρόπο με τον οποίο πραγματοποιούμε τις Συνομιλίες περί Παγκοσμίου Εμπορίου. Καθίσταται τώρα σαφές ότι αυτές οι συνομιλίες δεν αποδίδουν καρπούς. Στο Κανκούν, στο Χονγκ Κονγκ και στη Γενεύη ήταν αποτυχημένες οι συνομιλίες.
<P>
Όλα βασίζονται στο εξής: προσπαθούμε να δημιουργήσουμε ένα πακέτο στην Ευρώπη, το οποίο θα αφορά την πώληση της πηγής τροφής μας - της τροφής ακριβώς που παρέχουμε. Ο πρώην Επίτροπος Mandelson κατέβαλε κάθε προσπάθεια, για να ανατρέψει την αγροτική πολιτική, προκειμένου να προωθήσει ένα παγκόσμιο σύστημα εμπορίου. Δεν είναι αυτή η απάντηση. Από πού θα προέλθει η τροφή μας, όταν πρέπει να την εισαγάγουμε; " Ευρώπη πρέπει να μεριμνήσει και πρέπει να προστατεύσουμε τον τρέχοντα εφοδιασμό τροφίμων. Μεταβάλαμε την αγροτική μας πολιτική, αλλά, αν δεν αφαιρεθεί η γεωργία από την ημερήσια διάταξη του παγκόσμιου εμπορίου, δεν θα σημειώσει ποτέ πρόοδο ή επιτυχία. Είναι καιρός να γίνει κάτι, όπως δηλώθηκε πολλάκις.
<SPEAKER ID="198" NAME="Helmuth Markov" LANGUAGE="DE">
Κυρία Πρόεδρε, Επίτροπε, κυρίες και κύριοι, όταν διαπραγματεύεστε επί επτά έτη χωρίς να υπάρχει κάποια κατάληξη, θα πρέπει να ασκήσετε λίγη αυτοκριτική και να διερωτηθείτε ποια σφάλματα έχετε ενδεχομένως διαπράξει, ανεξαρτήτως από τα σφάλματα που διέπραξαν άλλες χώρες ή άλλα συμβαλλόμενα μέρη στις διαπραγματεύσεις.
<P>
Πιστεύω ότι είναι δυνατή η κατάρτιση λίστας - δεν χρειάζεται απαραιτήτως να ισχύει για όλους, ίσως όμως το κάλεσμα για κατάργηση των δασμών και άνοιγμα των αγορών να μην συνιστά το ιδανικό εργαλείο για τις αναπτυσσόμενες χώρες, επειδή έτσι θα έχαναν το εισόδημα που χρειάζονται για τους δικούς τους προϋπολογισμούς και το οποίο δεν δύνανται να προσποριστούν από αλλού. Τότε, δεν θα ήταν δυνατό να υπάρξει υγειονομική περίθαλψη, εκπαίδευση ή ανάπτυξη υποδομών σε αυτές τις χώρες.
<P>
Για ορισμένες από αυτές τις χώρες, μια συμφωνία ελεύθερων συναλλαγών οποιουδήποτε είδους δεν είναι το σωστό μοντέλο και έχουν συμφέρον να συνάψουν μια συμφωνία εμπορίου, αλλά επί τη βάσει ενός συστήματος γενικευμένων προτιμήσεων (ΣΓΠ) +. Ίσως να αληθεύει ότι σε αυτό το επίπεδο ανάπτυξης, πολλές χώρες χρειάζεται πρώτα να αναπτύξουν μια ανεξάρτητη οικονομία. Εξάλλου, η Ευρωπαϊκή Ένωση ή ορισμένες ευρωπαϊκές χώρες ανέπτυξαν τις οικονομίες τους σε κλειστές αγορές.
<P>
Εάν δεν επιτυγχάνεται αποτέλεσμα, πρέπει να διερωτηθούμε το λόγο. Ο Κύκλος της Ντόχα αρχικά δεσμευόταν στους Αναπτυξιακούς Στόχους της Χιλιετίας. Δεν συμμερίζομαι την άποψη του κ. Ó Neachtain. Κατανοώ γιατί πολλές χώρες ισχυρίζονται ότι αισθάνονται ότι οι τρέχουσες διαπραγματεύσεις εξυπηρετούν αποκλειστικά τις εταιρείες που δραστηριοποιούνται σε παγκόσμιο επίπεδο να γίνουν ακόμα πιο παγκόσμιες και αυτό επίσης υποστηρίζει η στρατηγική της Παγκόσμιας Ευρώπης. Αυτό έχει αρνητικό αντίκτυπο στους μικρούς περιφερειακούς παραγωγούς. Παρεμπιπτόντως, έχει επίσης αρνητικό αντίκτυπο στους Ευρωπαίους μικρούς τοπικούς παραγωγούς.
<P>
Είναι μέρος του λόγου ύπαρξης της Ευρωπαϊκής Ένωσης, μέρος της επιταγή της, να προχωρήσουμε. Συνεπώς, ενδεχομένως να χρειάζεται να εξετάσουμε μια διαφορετική διαπραγματευτική τακτική. Ελπίζω η νέα Επίτροπος να αδράξει αυτή την ευκαιρία. Έρχεται από το εξωτερικό, διαθέτει διαπραγματευτική εμπειρία. Παρότι ενδεχομένως δεν διαθέτει τις απαραίτητες γνώσεις επί εμπορικών θεμάτων, έχει μια καλά πληροφορημένη ομάδα και ενδεχομένως θα χρησιμοποιήσει την ευκαιρία στο πλαίσιο της εντολής αρκετά διαφορετικά από τον προηγούμενο Επίτροπο -και έχουμε μια ευκαιρία!
<SPEAKER ID="199" NAME="Derek Roland Clark">
εξ ονόματος της Ομάδας IND/DEM. - " ΕΕ αρέσκεται να χρησιμοποιεί την επιρροή της όσον αφορά το εμπόριο. Θυμάστε τον εξαετή πόλεμο με τις "ΠΑ για τις μπανάνες; Αυτό συνέβη αφότου η ΕΕ παραχώρησε ειδική πρόσβαση στην αγορά στις πρώην αποικίες της στην Καραϊβική. Ο Γενικός Διευθυντής του ΠΟΕ είναι ο πρώην Επίτροπος για το Εμπόριο Pascal Lamy. Δεν υπάρχει, ενδεχομένως, σύγκρουση συμφερόντων; Εξάλλου, η σύνταξη που θα λάβει από την ΕΕ μπορεί να εξαρτάται από το γεγονός ότι δεν θα επιτεθεί στις πολιτικές της ΕΕ. Θα μπορούσε αυτός να ήταν ένας παράγοντας που είχε κατά νου, όταν επιχειρούσε διαπραγματεύσεις μεταξύ εμπορικών συνασπισμών;
<P>
Ο Peter Mandelson επέρριψε ευθύνες για την κατάρρευση του Κύκλου της Ντόχα στις αγροτικές επιδοτήσεις των "ΠΑ. Κύλησε ο τέντζερης και βρήκε το καπάκι! Επί δεκαετίες, η κοινή γεωργική πολιτική παραγεμίζει τις τσέπες των αγροτών της ΕΕ με τεράστιες επιδοτήσεις. Αυτός ήταν ένας παράγοντας της κατάρρευσης των εμπορικών συνομιλιών που ευθυνόταν εξίσου με οτιδήποτε άλλο. Εν πάση περιπτώσει, το τελευταίο πράγμα που θα έπρεπε να κάνει η ΕΕ είναι να σημειώνει το κατά πόσον υπερτερεί των άλλων περιοχών στους πολέμους του εμπορίου, σε μια περίοδο παγκόσμιας πείνας και οικονομικής κρίσης.
<SPEAKER ID="200" NAME="Jean-Claude Martinez" AFFILIATION="NI">
(FR) Κυρία Πρόεδρε, Επίτροπε, η τρέχουσα οικονομική κρίση αποδεικνύει ότι, όταν ένα πρόβλημα είναι παγκόσμιο, χρειαζόμαστε παγκόσμια δράση. Αυτό αληθεύει ιδιαιτέρως στα τρόφιμα και στη γεωργία. Αυτός ήταν ο βασικός λόγος δημιουργίας του Παγκόσμιου Οργανισμού Εμπορίου και συμφωνούμε όλοι σε αυτό. Ο ΠΟΕ προσπαθεί να έχει παγκοσμιοποιημένους κανόνες.
<P>
Ωστόσο, φαίνεται ότι δεν λειτουργεί ακριβώς όπως θα επιθυμούσαμε, επειδή αντιμετωπίζουμε το εξής πρόβλημα: χρειάζεται να συμβιβάσουμε δύο πράγματα, το ελεύθερο εμπόριο, επί του οποίου συμφωνούμε άπαντες, και την προστασία, που είναι επίσης απαραίτητη. " προστασία των οικονομιών μας ή της εθνικής γεωργίας δεν είναι συνώνυμο του προστατευτισμού.
<P>
Προκειμένου να το κάνουμε αυτό, η διαδρομή που ακολουθήσαμε τα τελευταία 60 έτη, από τη Γενική Συμφωνία Δασμών και Εμπορίου (GATT), ήταν ασταθής, με περικοπή των δασμών εν όψει της πλήρους κατάργησής τους. Από τεχνικής απόψεως, η μείωση των δασμολογίων φαίνεται να είναι δύσκολη. Ως απόδειξη, εξετάστε τον αριθμό των μαθηματικών τύπων που υπάρχουν για αυτόν το σκοπό: ο τύπος της Νοτίου Κορέας, ο ευρωπαϊκός τύπος και, φυσικά, ο ελβετικός τύπος. Αυτό δεν λειτουργεί στην πραγματικότητα, επειδή ένα προϊόν δεν είναι ενιαίο. Αποτελείται από πολυάριθμα στοιχεία με πολύ διαφορετικούς κανόνες προέλευσης, επομένως, τεχνικά, η μείωση των δασμολογίων δεν είναι τόσο απλή όσο πιθανώς νομίζουμε. Συνεπώς, βρισκόμαστε σε τεχνική αποτελμάτωση και, μέσω διαπραγματεύσεων, επιχειρούμε, πολιτικά, να εξεύρουμε μια διέξοδο από αυτή την αποτελμάτωση.
<P>
Μολαταύτα, οι επιστήμονες έχουν προφανώς επινοήσει νέα τεχνολογία για τους δασμούς: δασμολόγια εκπεστέα για τον εξαγωγέα εις βάρος της οικονομίας του κράτους που πραγματοποιεί την εισαγωγή. Με συγκεκριμένους όρους, αυτό το εκπεστέο δασμολόγιο ισοδυναμεί με δασμολογική πίστωση ίση με το ποσό του δασμού με το οποίο επιβαρύνθηκε ο εξαγωγέας στη χώρα εισαγωγής.
<P>
Υπάρχουν τρεις πτυχές σε αυτήν τη δασμολογική πίστωση: είναι επιστρεπτέα, διαπραγματεύσιμη και μεταβιβάσιμη. Πρώτον, είναι επιστρεπτέα: όταν ο εξαγωγέας πηγαίνει να αγοράσει κάτι από τον εισαγωγέα, μπορεί να αφαιρέσει το ποσό του δασμού που καταβλήθηκε. Δεύτερον, είναι διαπραγματεύσιμη, επειδή, αν η εξαγωγική εταιρεία, που έχει καταβάλει το δασμό, δεν έχει τίποτα να αγοράσει από τον εισαγωγέα, μπορεί να πωλήσει τη δασμολογική της πίστωση στο χρηματιστήριο ή σε μια τράπεζα. Τέλος, είναι μεταβιβάσιμη: για να βοηθήσει τις αναπτυσσόμενες χώρες, ο εισαγωγέας μπορεί να δωρίσει την πλεονασματική δασμολογική πίστωση που υπερβαίνει το ποσό του δασμού.
<P>
Λοιπόν, με αυτή την τεχνική, δημιουργούμε ένα νόμισμα συναλλαγών, όπου η προσφορά χρήματος είναι ίση με το ποσό των υπαρχόντων δασμολογίων. " Ευρωπαϊκή Ένωση, για παράδειγμα, θα παρείχε 13 δισεκατομμύρια ευρώ σε νόμισμα συναλλαγών.
<SPEAKER ID="201" NAME="Mairead McGuinness" AFFILIATION="PPE-DE">
Κυρία Πρόεδρε, όπως και άλλοι παρευρισκόμενοι, ήμουν στη Γενεύη και εξεπλάγην και ενίοτε διασκέδασα με τον τρόπο που λειτουργεί ο ΠΟΕ. Σε αυτή την περίπτωση, δεν λειτούργησε.
<P>
Για μία φορά, η κοινή γεωργική πολιτική δεν βρέθηκε στη γραμμή βολής και νομίζω ότι αυτό πρέπει να τύχει καλής υποδοχής. Ωστόσο, η γεωργία, σε πιο παγκόσμιο επίπεδο, οπωσδήποτε εξακολουθούσε να βρίσκεται σε κορυφαία θέση της ημερήσιας διάταξης. Οι συνομιλίες κατέρρευσαν, επειδή η Ινδία και η Κίνα είχαν ως μέλημα την προστασία των αγροτών τους από τις έντονες ανόδους γεωργικών εισαγωγών. Νομίζω ότι αξίζει να επαναλάβω τα λόγια του Ινδού Επιτρόπου Εμπορίου. Ο Kamal Nath δήλωσε: ''Αυτό είναι το τελευταίο μίλι που δεν μπορέσαμε να διανύσουμε εξαιτίας ενός ζητήματος ασφάλειας των βιοτικών πόρων''. " Ινδία θεώρησε ζωτικής σημασίας την προστασία του μεγάλου και σχετικά φτωχού επαρχιακού και αγροτικού πληθυσμού της και έκρινε ότι μια συμφωνία ΠΟΕ δεν ήταν προς όφελός της.
<P>
Διανύουμε τώρα το έβδομο έτος αυτής της διαδικασίας. Ο Peter Mandelson εγκατέλειψε τη σκηνή, ύστερα από τέσσερα έτη θητείας. Πιστεύω ότι απέτυχε να αφουγκραστεί τις ανησυχίες των αγροτών, ιδίως των αγροτών της Ευρωπαϊκής Ένωσης, και της βιομηχανίας τροφίμων, και αντιπαρήλθε τις προτάσεις τους, ισχυριζόμενος ότι το αναπτυξιακό μέρος της ημερήσιας διάταξης είχε προτεραιότητα. Οι προτάσεις του θα είχαν αποδεκατίσει τον τομέα των ζώων εκτροφής της ΕΕ, όχι προς όφελος του αναπτυσσόμενου κόσμου, αλλά μάλλον προς όφελος των αναδυόμενων οικονομιών χαμηλού κόστους και των μεγάλων αγροκτημάτων και των ιδιοκτητών τους. Όπως είπα, τώρα έχει εγκαταλείψει τη σκηνή και διερωτώμαι εάν γνώριζε τι επρόκειτο να συμβεί. Εάν το πραγματικό του μέλημα ήταν η ημερήσια διάταξη της ανάπτυξης, γιατί δεν παρέμεινε, προκειμένου να ολοκληρώσει το έργο;
<P>
" επισιτιστική ασφάλεια συνιστά τώρα μεγάλη πολιτική προτεραιότητα. Διαπιστώνουμε τεράστιες διακυμάνσεις στις τιμές των βασικών εμπορευμάτων. Έμαθα ότι η αγορά των σιτηρών κατέρρευσε σήμερα. Πρέπει να διερωτηθούμε εάν αυτός είναι ο ιδανικότερος τρόπος για να διασφαλίσουμε τον εφοδιασμό τροφίμων σε όλους τους καταναλωτές σε λογικές τιμές. Αυτό που είναι σημαντικότερο είναι ότι θα πρέπει να εξετάσουμε την αναπτυξιακή πολιτική μας, στην οποία αποτύχαμε να επενδύσουμε στη γεωργία στον αναπτυσσόμενο κόσμο. Ας επιδιώξουμε μια συμφωνία, αλλά κάποια που είναι δίκαιη και ισόρροπη.
<SPEAKER ID="202" NAME="Kader Arif" AFFILIATION="PSE">
(FR) Κυρία Πρόεδρε, κυρίες και κύριοι, από το 2001, οι αναπτυσσόμενες χώρες διαπραγματεύονται έναν κύκλο εντός του ΠΟΕ, που περιγράφεται ως ο κύκλος ανάπτυξης. Τώρα, εν όψει μιας αιφνίδιας και καταστροφικής επισιτιστικής κρίσης, καλώντας σε ετοιμότητα τον κόσμο για την επείγουσα ανάγκη εξεύρεσης μιας μακροπρόθεσμης παγκόσμιας και ισόρροπης λύσης, αυτές οι χώρες αναμένουν μια σαφή απάντηση από εμάς με σκοπό την εγγύηση της επισιτιστικής τους ασφάλειας.
<P>
Θα ήθελα να επιβεβαιώσω ότι, εάν ο κύκλος εξακολουθούσε να αφορά την πρόσβαση στην αγορά με οποιοδήποτε τίμημα, δεν θα επιτυγχάναμε το στόχο μας. Γνωρίζουμε επίσης ότι, όσο αναβάλλουμε την υπογραφή μιας συμφωνίας ανάπτυξης, τόσο απομακρύνονται οι προοπτικές επίτευξης των Αναπτυξιακών Στόχων της Χιλιετίας, και δυστυχώς έχουμε ήδη καθυστερήσει.
<P>
Αντιμέτωποι με αυτή την κατάσταση κρίσης, ζητούμε την εξεύρεση μιας πολιτικής λύσης το συντομότερο δυνατόν στον ειδικό μηχανισμό διασφάλισης, προκειμένου να δημιουργηθεί ένα αποτελεσματικό εργαλείο προστασίας για μικρούς παραγωγούς σε φτωχές χώρες. Πρόκειται για ένα βασικό βήμα πριν από τη συνέχιση των διαπραγματεύσεων σε άλλες πτυχές και ελπίζω ότι η πρόσφατη συνέχιση των συνομιλιών για τη γεωργία και την πρόσβαση στην αγορά βιομηχανικών προϊόντων (NAMA) θα επιτρέψει πρόοδο από αυτή την άποψη.
<P>
Πριν να ολοκληρώσω, θα ήθελα να περιγράψω τις τροπολογίες που κατατέθηκαν στο κοινό ψήφισμα. " Ομάδα των Σοσιαλιστών του Ευρωπαϊκού Κοινοβουλίου θα μας ζητήσει, φυσικά, να υπερψηφίσουμε την Τροπολογία 2, που είναι απόλυτα στοιχειώδης για την αύξηση των δικαιωμάτων του Κοινοβουλίου στο διεθνές εμπόριο.
<P>
Υποστηρίζουμε, επίσης, τις τροπολογίες που κατέθεσε η Ομάδα των Πρασίνων/ Ευρωπαϊκή Ελεύθερη Συμμαχία, δεν μπορούμε όμως να αποδεχθούμε την τροπολογία που κατέθεσε το Ευρωπαϊκό Λαϊκό Κόμμα (Χριστιανοδημοκράτες) και οι Ευρωπαίοι Δημοκράτες, επειδή πιστεύουμε ότι δεν αρμόζει, σε αυτό το ψήφισμα για τις πολυμερείς διαπραγματεύσεις, να απαιτούμε την υπογραφή νέων περιφερειακών διμερών συμφωνιών, εφόσον γνωρίζουμε ότι αυτές συνήθως γίνονται αντικείμενο διαπραγμάτευσης εις βάρος του ασθενέστερου.
<SPEAKER ID="203" NAME="Jorgo Chatzimarkakis" AFFILIATION="ALDE">
(DE) Κυρία Πρόεδρε, Επίτροπε, για άλλη μία φορά - και πάλι - ένας Κύκλος της Ντόχα απέτυχε. Ο κόσμος απλώς πλήττει τώρα με τον ΠΟΕ; Σίγουρα όχι! Ήμασταν πραγματικά σχεδόν στο σημείο επίτευξης συμφωνίας. Δεν απέμεναν πολλά να γίνουν, αλλά, την τελευταία στιγμή, η Ινδία και η Κίνα - από όλες τις χώρες - προκάλεσαν την κατάρρευση των συνομιλιών. Αυτό καθιστά πολύ σαφές ότι οι συνομιλίες δεν οδηγήθηκαν σε αδιέξοδο για τεχνικούς λόγους, αλλά ότι το συμβάν ήταν πολιτικής φύσης, καθώς καταδεικνύει ότι το νέο κέντρο εξουσίας για τον κύκλο του παγκόσμιου εμπορίου βρίσκεται στην Ασία και όχι στην Ευρώπη πλέον.
<P>
Ο ρόλος της Κίνας είναι σημαντικός, επειδή η Κίνα, μέχρι στιγμής, δεσμευόταν πάντα στο ελεύθερο εμπόριο, αλλά αίφνης προφανώς έχει νέα ημερήσια διάταξη.
<P>
Μολαταύτα, θα ήθελα να εκφράσω τα ειλικρινή μου συγχαρητήρια στην Επιτροπή - σε εσάς, Επίτροπε - καθώς και στον Επίτροπο Mandelson, για τον θετικό ρόλο που διαδραμάτισε στην ΕΕ. Σε αντίθεση με το Χονγκ Κονγκ, συμμετείχαμε στις διαπραγματεύσεις, αναλάβαμε προληπτική δράση και ήμασταν προετοιμασμένοι να κάνουμε συμβιβασμούς. Ωστόσο, είναι λυπηρό που ο κ. Mandelson αποχωρεί σε αυτό το σημείο. Αυτό σημαίνει ότι πρέπει να αλλάξουμε άλογα στη μέση της πορείας. Ήταν καλός διαπραγματευτής. Είχαμε αρκετές φιλονικίες μαζί του στο Κοινοβούλιο και αφήνει μεγάλο κενό για να καλύψει η Λαίδη Ashton. Εύχομαι ό,τι καλύτερο!
<SPEAKER ID="204" NAME="Nils Lundgren" AFFILIATION="IND/DEM">
(SV) Κυρία πρόεδρε, είμαι πιστός Ευρωσκεπτικιστής, αλλά υπάρχουν δύο τομείς στους οποίους η ΕΕ πρέπει να διαδραματίσει κεντρικό διεθνή ρόλο - η πολιτική του εμπορίου και η περιβαλλοντική πολιτική. Τώρα αναφερόμαστε στην πολιτική του εμπορίου.
<P>
Το ελεύθερο παγκόσμιο εμπόριο είναι το κλειδί για την οικονομική ευημερία όλων των χωρών της υφηλίου, ιδίως των φτωχότερων. " τροχοπέδη στον κύκλο της Ντόχα στη διάρκεια του καλοκαιριού ήταν, ως εκ τούτου, πολύ σοβαρή και τώρα εναπόκειται στην ΕΕ, τον μεγαλύτερο εμπορικό οργανισμό του κόσμου, να αναλάβει νέα πρωτοβουλία. Επομένως, είναι ιδιαίτερα ατυχές το γεγονός ότι ο Peter Mandelson, το πιο αρμόδιο μέλος της Επιτροπής μας, αποχωρεί από τη θέση του ως Επίτροπου υπεύθυνου για την πολιτική εμπορίου της ΕΕ. Ταυτόχρονα, η παγκόσμια οικονομία απειλείται από μια καταστροφική οικονομική κρίση.
<P>
Υπ' αυτές τις περιστάσεις, η κυβέρνηση του "νωμένου Βασιλείου προτείνει έναν σαφώς ακατάλληλο αντικαταστάτη. Τώρα, είναι ευθύνη του Ευρωπαϊκού Κοινοβουλίου να διασφαλίσει ότι έχουμε έναν ισχυρό, ικανό Επίτροπο Εμπορίου σε αυτό το επικίνδυνο σημείο της ιστορίας. Ας αναλάβουμε αυτή την ευθύνη!
<SPEAKER ID="205" NAME="Robert Sturdy" AFFILIATION="PPE-DE">
Κυρία Πρόεδρε, κατ' αρχήν επιτρέψτε μου να θίξω με την Επίτροπο το πρόβλημα της κατάστασης μετά την αποχώρηση του Peter Mandelson. Νομίζω ότι απογοήτευσε την ΕΕ, εγκαταλείποντας τη θέση του. " θέση μας είναι σοβαρή. Εσείς η ίδια μόλις είπατε ότι υπάρχει πραγματική ευκαιρία για νέα έναρξη του κύκλου της Ντόχα. Χωρίς τον Peter Mandelson επικεφαλής - και τον έχω επικρίνει πολλάκις, αλλά τουλάχιστον διέθετε την ευφυΐα και τις γνώσεις, ως πρώην υπουργός εμπορίου, να συνεχίσει τη μάχη - αισθάνομαι ότι βρισκόμαστε σε εξαιρετικά δύσκολη θέση.
<P>
Εσείς, Επίτροπε, για παράδειγμα, θα υπογράψετε τη συμφωνία την επόμενη εβδομάδα για τις συμφωνίες οικονομικής εταιρικής σχέσης (ΣΟΕΣ); Τι γνώσεις έχετε, με όλο το σεβασμό, για τις συμφωνίες οικονομικής εταιρικής σχέσης (ΣΟΕΣ); Δεν συμμετείχατε στις διαπραγματεύσεις ή στην κατάρτιση των συμφωνιών οικονομικής εταιρικής σχέσης (ΣΟΕΣ). Οπωσδήποτε, δεν συνομίλησα ποτέ μαζί σας όταν συνέτασσα την έκθεση για αυτές.
<P>
Και θα εγγυηθεί η Επιτροπή σε αυτό το Σώμα σήμερα ότι θα έχουμε την κατάλληλη ακρόαση, όταν η Βαρόνη Ashton προσέλθει ενώπιον της Επιτροπής Διεθνούς Εμπορίου; Επειδή, αν προσπαθήσετε να το προωθήσετε σε μια ημέρα κατά την οποία δεν πρόκειται να είναι κανείς παρών, αν προσπαθήσετε να το προωθήσετε την επόμενη εβδομάδα, ή, για παράδειγμα, μια Δευτέρα, που είναι πολύ δύσκολο για τα μέλη, προσέξτε τη μήνιν αυτού του Σώματος! Να ενθυμείστε τι συνέβη στην Επιτροπή Santer! Πιστεύω ότι πρέπει να της δοθεί μια δίκαιη και κατάλληλη ακρόαση και, όπως έχουν υποστηρίξει πολλοί, είναι ζωτικής σημασίας να έχουμε έναν καλό Επίτροπο επικεφαλής.
<P>
Αναφορικά με αυτό, απλώς διερωτώμαι, Επίτροπε, εάν οι συζητήσεις που ακούγαμε εσείς και εγώ ήταν οι ίδιες. Αναφέρατε ότι το νομοσχέδιο των "ΠΑ για την αγροτική πολιτική ανασυντάχθηκε. Θα αστειεύεστε, μάλλον. Μόλις χθες, ο Obama δήλωσε ότι θα συνέχιζε να είναι πιο προστατευτικός από ποτέ, και το ίδιο έχει δηλώσει και ο Ρεπουμπλικάνος υποψήφιος. Θα διαπιστώσετε τεράστιο προστατευτισμό να προέρχεται από την Αμερική. Σας αφήνω με μια σκέψη: κάποιος είπε ότι υπάρχει επισιτιστική κρίση. Επιτρέψτε μου να το καταστήσω απόλυτα σαφές στο παρόν Σώμα: δεν υπάρχει επισιτιστική κρίση. Το σιτάλευρο κοστίζει τώρα 40 ευρώ λιγότερα ανά τόνο σε σύγκριση με το κόστος παραγωγής.
<P>
Κυρία Πρόεδρε, εν συντομία, επί της διαδικασίας. Έξω από αυτή την Αίθουσα υπάρχει θίασος; Αυτό δεν έχει καμία σχέση με τις σημερινές συζητήσεις. Έχουμε θίασο; Έχουμε εστιατόριο; Έχουμε λέσχη; Πρέπει κάποιος να πασχίσει για να περάσει. Νομίζω ότι αυτό θα πρέπει το θίξετε στη Διάσκεψη των Προέδρων και να παύσει το είδος του θιάσου που εκτυλίσσεται έξω από αυτή την Αίθουσα τώρα.
<SPEAKER ID="206" NAME="Πρόεδρος">
Τα σχόλιά σας σημειώνονται, κ. Sturdy.
<SPEAKER ID="207" NAME="Harlem Désir" AFFILIATION="PSE">
(FR) Κυρία Πρόεδρε, Επίτροπε, κυρίες και κύριοι, τι διακυβεύεται τώρα στο πλαίσιο αυτών των διαπραγματεύσεων του ΠΟΕ; Δεν νομίζω ότι θα έπρεπε να διακυβεύεται η τύχη, όσο ευγενείς και αν είναι αυτοί οι άνθρωποι, του κ. Mandelson ή της Βαρόνης Ashton. Δεν είμαι καν βέβαιος ότι το σημαντικότερο είναι το θέμα των βιομηχανικών δασμών, των αγροτικών δασμών και της πρόσβασης στην αγορά. Σαφώς, όλοι θέλουμε η συμφωνία να είναι ομόφωνη, να είναι δίκαιη για την Ευρώπη, αλλά νομίζω ότι υπάρχουν δύο κύρια ζητήματα εδώ.
<P>
Το πρώτο είναι η διατήρηση ενός πολύπλευρου πλαισίου για το εμπόριο. Μπορούμε να διαπιστώσουμε πόσο κοστίζει η απουσία αυτού του πλαισίου σε έναν άλλο τομέα της παγκοσμιοποίησης - τις χρηματαγορές - όσον αφορά τον κίνδυνο για την οικονομία, τους πολίτες και την κοινωνία μας. Αυτό διακυβεύεται, επειδή, αν αυτά τα έξι έτη διαπραγματεύσεων οδηγήσουν σε αποτυχία, γνωρίζουμε ποιο είδος διμερών συμφωνιών θα τις αντικαταστήσουν σταδιακά εντός του ΠΟΕ. Αυτό το πλαίσιο είναι ατελές. Θέλουμε να μεταρρυθμίσουμε τον ΠΟΕ - το διατυπώσαμε στο σχέδιο ψηφίσματός μας - θέλουμε επίσης να ληφθούν υπόψη άλλες διαστάσεις που σχετίζονται με το εμπόριο, ιδίως περιβαλλοντικές διαστάσεις, για να επιληφθούμε του αντικτύπου στην κλιματική αλλαγή και στους κοινωνικούς κανόνες. Αυτό είναι απολύτως θεμελιώδες. Ωστόσο, θα επιτύχουμε την καλύτερη οργάνωση αυτής της πτυχής της παγκοσμιοποίησης, όχι διαλύοντας το πολυμερές πλαίσιο, αλλά ενισχύοντάς το.
<P>
Το δεύτερο θέμα - το οποίο δεν θα διεξέλθω, επειδή καλύφθηκε από το συνάδελφό μου κ. Arif - είναι η αποκατάσταση της ισορροπίας των κανόνων που τέθηκαν κατά τη διάρκεια του Κύκλου της Ουρουγουάης, κατά την ίδρυση του ΠΟΕ, ώστε να αντικατοπτρίζουν τις διαφορές ως προς την ανάπτυξη, την κατάσταση των λιγότερο ανεπτυγμένων χωρών, την κατάσταση των αναπτυσσόμενων χωρών. Το αναφέρατε επίσης αυτό, Επίτροπε, με το αίτημα για μια πρωτοβουλία του στυλ "Όλα εκτός από όπλα", με μια ρήτρα διασφάλισης για ευαίσθητα προϊόντα. Από αυτή την άποψη, πρέπει να θεσπίσουμε κανόνες - όχι απαραίτητα κανόνες ελεύθερου εμπορίου - που εξετάζουν κάθε περίσταση. Θέλουμε δίκαιο εμπόριο, υπό τον όρο να μην πρόκειται μόνο για το νόμο της ζούγκλας.
<P>
Θεωρώ ότι αυτά είναι τα δύο βασικά ζητήματα στα οποία πρέπει να εστιάσουν οι Ευρωπαίοι διαπραγματευτές. Είναι απόλυτα φυσικό ότι πρέπει να επικεντρωθούν σε άλλα μέτρα, όπως η γεωργία, οι υπηρεσίες - μολονότι όχι αμφισβητώντας το δικαίωμα των αναπτυσσόμενων χωρών να ρυθμίζουν τις δημόσιες υπηρεσίες - και οι βιομηχανικοί δασμοί, αλλά όχι εις βάρος μιας επιτυχούς έκβασης αυτού του κύκλου ανάπτυξης.
<SPEAKER ID="208" NAME="Daniel Varela Suanzes-Carpegna" AFFILIATION="PPE-DE">
(ES) Κυρία Πρόεδρε, θα μας ικανοποιούσε να βλέπαμε τον κ. Mandelson να εξακολουθεί να βρίσκεται στη θέση του εδώ, αντί να έχει απομακρυνθεί, πράγμα που φαίνεται ότι ήταν η χαριστική βολή της Ευρωπαϊκής Ένωσης στον Κύκλο της Ντόχα.
<P>
" παγκόσμια οικονομική κρίση δεν προοιωνίζεται αίσιο μέλλον για την Ντόχα. Αυτή η κατάρρευση, με τη σειρά της, επιδεινώνει την παγκόσμια οικονομική κατάσταση και οι λιγότερο αναπτυγμένες χώρες θα πληρώσουν το μεγαλύτερο τίμημα για αυτό. Ο ΠΟΕ είναι απαραίτητος. " ρύθμιση του διεθνούς εμπορίου είναι βασική. " ρύθμιση είναι τώρα ένα βασικό πλεονέκτημα της παγκοσμιοποίησης, όπως διαπιστώνουμε. Επομένως, είναι απαραίτητο να καταλήξουμε σε συμφωνία στον Κύκλο της Ντόχα.
<P>
Θα πρέπει να αναλογιστούμε τη βελτίωση του τρόπου λειτουργίας του ΠΟΕ και της νομιμότητάς του, καθώς και το ρόλο σε αυτό τον κύκλο των "αναδυόμενων" χωρών, που επιλέγουν αν ανήκουν στις αναπτυσσόμενες ή στις αναπτυγμένες χώρες, κατά περίπτωση. Όπως αναφέρει το ψήφισμα, ο διάλογος δεν πρέπει να είναι μόνο μεταξύ Βορρά-Νότου, αλλά και μεταξύ Νότου-Νότου.
<P>
" Ευρωπαϊκή Ένωση έχει πραγματοποιήσει πολύ σημαντικά βήματα σε αυτές τις διαπραγματεύσεις, περισσότερο από άλλους. Έχουμε επίσης πραγματοποιήσει βήματα με πρωτοβουλίες όπως Όλα εκτός από όπλα. Οι άλλοι πρέπει επίσης να κινηθούν προς αυτή την κατεύθυνση και, εντωμεταξύ, ας ολοκληρώσουμε τις εκκρεμείς συμφωνίες σύνδεσης, όπως με τη Mercosur, που είναι ουσιώδεις σε αυτό το νέο πλαίσιο.
<SPEAKER ID="209" NAME="Carlos Carnero González" AFFILIATION="PSE">
(ES) Κυρία Πρόεδρε, η σημερινή συζήτηση οπωσδήποτε αποκαλύπτει σημαντικά σημεία συμφωνίας. Ένα από αυτά είναι ότι, σε απάντηση στην κρίση που βιώνουμε, αυτό που χρειαζόμαστε είναι περισσότερη ρύθμιση και πολυμερή ρύθμιση.
<P>
Αν εστιάσουμε στην οικονομία, είναι πραγματικά ανεπιθύμητο το Διεθνές Νομισματικό Ταμείο ή η Παγκόσμια Τράπεζα να διαδραματίζουν ηγετικό ρόλο, ακόμα και για τους χειρότερους εχθρούς. Απλώς κάνουν καταστροφικές προβλέψεις και καταδεικνύουν ότι έχουν όλο και πιο περιορισμένο δικαίωμα έκφρασης στα τεκταινόμενα και ότι η επιρροή τους είναι εμπράκτως απρόβλεπτη.
<P>
Ούτως εχόντων των πραγμάτων, καθώς διαθέτουμε ένα μέσο όπως ο Παγκόσμιος Οργανισμός Εμπορίου, αυτό που πρέπει να κάνουμε είναι να το χρησιμοποιήσουμε. Τώρα, περισσότερο από ποτέ χρειαζόμαστε ρύθμιση, αλλά τώρα, περισσότερο από ποτέ, χρειαζόμαστε μια πραγματική οικονομία και όχι μια κερδοσκοπική χρηματοπιστωτική οικονομία. " πραγματική οικονομία είναι το εμπόριο αγαθών και υπηρεσιών και η οικονομική ανάπτυξη για την απασχόληση βασίζεται στην πραγματική οικονομία.
<P>
Συνεπώς, δεν συμφωνώ ότι η κρίση σημαίνει ότι πρόκειται να δυσχερανθεί η ολοκλήρωση του Κύκλου της Ντόχα. Μάλλον το αντίθετο: οποιαδήποτε υπεύθυνη κυβέρνηση πρέπει να καταβάλει πραγματική προσπάθεια να ολοκληρώσει αυτό τον Κύκλο, είτε προέρχεται από το Βορρά είτε από το Νότο, είτε πρόκειται για υπανάπτυκτη είτε για αναπτυγμένη χώρα.
<P>
Νομίζω ότι έχουμε μια παγκόσμια αγορά και χρειαζόμαστε εμφανή έλεγχο. Σε αυτή την περίπτωση, χρειαζόμαστε τον έλεγχο του Παγκόσμιου Οργανισμού Εμπορίου. Θα πρέπει να βελτιώσουμε τον τρόπο με τον οποίο λειτουργεί, θα πρέπει να είναι περισσότερο ένα μοντέλο ανάπτυξης παρά ένα μοντέλο ελεύθερου εμπορίου, οπωσδήποτε, και φυσικά θα πρέπει να έχουμε πολιτική βούληση. Υποθέτω ότι η Ένωση, με τη νέα Επίτροπο, θα συνεχίσει να έχει αυτήν τη βούληση.
<SPEAKER ID="210" NAME="Béla Glattfelder" AFFILIATION="PPE-DE">
(HU) Ο Peter Mandelson εγκαταλείπει το βυθιζόμενο πλοίο και αποσύρεται από τη γέφυρα του καπετάνιου. Εγκαταλείπει ένα πλοίο που ο ίδιος οδήγησε προς ένα παγόβουνo. Ήταν σφάλμα να δοθούν τόσο εξωφρενικές παραχωρήσεις, ιδίως στη γεωργία, κατά την έναρξη των διαπραγματεύσεων. Αυτό δεν έδωσε κανένα κίνητρο στους εμπορικούς εταίρους μας να προσφέρουν οι ίδιοι παραχωρήσεις. Έχουμε γίνει περίγελος καθώς, ενώ εμείς εγκαταλείπουμε την Κοινή Γεωργική Πολιτική, οι άλλοι εταίροι των διαπραγματεύσεων προστατεύουν τη δική τους γεωργική πολιτική και ενισχύουν τη θέση της γεωργίας στην Αμερική.
<P>
Οι διαπραγματεύσεις του ΠΟΕ δεν μπορούν να συνεχιστούν από το σημείο όπου διακόπηκαν. Οι διαπραγματεύσεις μπορούν να συνεχιστούν μόνο εάν καλύπτουν και περιβαλλοντικά θέματα. Ειδάλλως, η περαιτέρω απελευθέρωση του παγκόσμιου εμπορίου θα οδηγήσει σε ακόμα πιο επιθετική καταστροφή του περιβάλλοντος και επιτάχυνση της κλιματικής αλλαγής. Είναι σωστό, όταν βρισκόμαστε αίφνης εν μέσω μιας οικονομικής και επισιτιστικής κρίσης, να θυσιάζουμε την επισιτιστική ασφάλεια της Ευρώπης και τη γεωργία της, ώστε οι χρεοκοπημένες τράπεζές μας να έχουν καλύτερη δυνατότητα να εξάγουν τις υπηρεσίες τους που έχουν εκτραπεί;
<SPEAKER ID="211" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η Ευρωπαϊκή Ένωση πραγματοποιεί σημαντικές αλλαγές στην κοινή γεωργική πολιτική. Αυτή η μεταρρύθμιση είχε ως αποτέλεσμα τον περιορισμό της αγροτικής παραγωγής. Αυτό είναι ιδιαιτέρως εμφανές στην αγορά της ζάχαρης, αλλά όχι μόνο σε αυτή την αγορά. Έχουμε περιορίσει το επίπεδο στήριξης των αγροτών μας. Σε ποιο βαθμό είχε αυτό ως αποτέλεσμα την αύξηση της προστιθέμενης αξίας, σε ποιες χώρες και σε σχέση με ποιες κοινωνικές και επαγγελματικές ομάδες;
<P>
Θα ήθελα να ρωτήσω την Επίτροπο τι έχει λάβει η Ευρωπαϊκή Ένωση ως αντάλλαγμα; Ένα άλλο ερώτημα είναι: τι αντίκτυπο είχαν οι ενδείξεις μιας παγκόσμιας επισιτιστικής κρίσης στις διαπραγματεύσεις του ΠΟΕ; " τρέχουσα οικονομική κρίση, η οποία σίγουρα θα επηρεάσει την κατάσταση της οικονομίας μας, θα έχει αντίκτυπο στις διαπραγματεύσεις σε επίπεδο ΠΟΕ;
<SPEAKER ID="212" NAME="Mariann Fischer Boel">
Μέλος της Επιτροπής. - Κυρία Πρόεδρε, θα ήθελα πρώτα να επιχειρήσω να περιγράψω την τεράστια απογοήτευσή μας ύστερα από δέκα ημέρες εντατικών διαπραγματεύσεων στη Γενεύη. Αισθανθήκαμε ότι βρισκόμασταν τόσο κοντά στη σύναψη συμφωνίας για τη γεωργία και τη NAMA, γνωρίζοντας πολύ καλά ότι στο τέλος αυτή θα ήταν η μοναδική επιχείρηση που θα καθόριζε αν η Ευρωπαϊκή Ένωση θα μπορούσε να θεωρήσει αποδεκτό ένα πακέτο.
<P>
Ως αρμόδια για τη γεωργία, πρέπει να πω ότι ήταν πολύ ενθαρρυντικό το γεγονός ότι για πρώτη φορά η ευρωπαϊκή γεωργία δεν κατηγορήθηκε για την αποτυχία των συζητήσεων. Ο λόγος ήταν ότι στην πραγματικότητα έχουμε κάνει την προεργασία μας στον αγροτικό τομέα, μεταρρυθμίζοντας την κοινή γεωργική πολιτική μας, πρώτα με τη μεγάλη μεταρρύθμιση του 2003 και στη συνέχεια με όλες τις μεταρρυθμίσεις έπειτα από εκείνη την περίοδο. Έτσι, ήμαστε σε θέση να επιτύχουμε μια μείωση 80% στις εσωτερικές ενισχύσεις που στρεβλώνουν το εμπόριο, χωρίς στην πραγματικότητα να καταστρέφουμε τον αγροτικό τομέα μας. Είχαμε τη δυνατότητα εδώ να "κλειδώσουμε" τις μεταρρυθμίσεις στο πολυμερές σύστημα εμπορίου. Δεν επρόκειτο για συμφωνία με οποιοδήποτε κόστος. Επρόκειτο για μια ισόρροπη συμφωνία εντός αυτών των δύο τομέων. Θα μπορούσαμε να δικαιολογήσουμε στο Συμβούλιο ότι διαπραγματευόμασταν στα πλαίσια της εντολής που δόθηκε από το Συμβούλιο στους διαπραγματευτές. Για τη γεωργία, αυτή η εντολή ήταν απλώς να μην εξαναγκαστούμε σε νέα μεταρρύθμιση εντός του αγροτικού τομέα.
<P>
Συμφωνώ με εκείνους από εσάς που ανέφεραν ότι το πολυμερές σύστημα είναι σημαντικό και απαραίτητο, εξαιτίας του γεγονότος ότι μόνο εντός του πολυμερούς συστήματος μπορούμε να θέσουμε σε πειθαρχία, για παράδειγμα, τις εσωτερικές ενισχύσεις που στρεβλώνουν το εμπόριο και όλα τα άλλα ζητήματα που δεν αφορούν το εμπόριο. Αυτό δεν μπορεί ποτέ να γίνει σε διμερείς διαπραγματεύσεις, επομένως πρέπει να εμμείνουμε στις αξίες του πολυμερούς συστήματος.
<P>
Πρέπει επίσης να πω ότι σε αυτές τις διαπραγματεύσεις δεν θέσαμε ποτέ ως στόχο την αγορά των αναπτυσσόμενων χωρών. Μάλλον το αντίθετο, στην πραγματικότητα, και αυτός ήταν ο λόγος για τον οποίο ο SSM ήταν τόσο σημαντικός, όπως δήλωσα στην πρώτη μου παρέμβαση, για την προστασία ειδικών προϊόντων στις αναπτυσσόμενες χώρες. Θα ήθελα να προσθέσω ότι θεσπίσαμε τη συμφωνία "Όλα εκτός από όπλα" το 2002, πράγμα που σημαίνει ότι η Ευρωπαϊκή Ένωση σήμερα είναι μακράν ο μεγαλύτερος εισαγωγέας γεωργικών βασικών εμπορευμάτων παγκοσμίως. Είμαστε μεγαλύτεροι από τον Καναδά, τις "νωμένες Πολιτείες, την Αυστραλία και την Ιαπωνία μαζί. Επομένως, στην πραγματικότητα, ανοίξαμε τις αγορές μας στον αγροτικό τομέα σε αυτές τις χώρες.
<P>
Αναφέρθηκε επίσης εδώ απόψε η επισιτιστική ασφάλεια. Πρέπει να συνειδητοποιήσουμε ότι η επισιτιστική ασφάλεια συνίσταται τόσο στην εγχώρια εσωτερική παραγωγή όσο και στις εισαγωγές. Αν εξετάσουμε τον αγροτικό τομέα της Ευρωπαϊκής Ένωσης, δεν θα ήμαστε ποτέ σε θέση να είμαστε τόσο ισχυροί όσο είμαστε σήμερα, αν είχαμε μια κλειστή αγορά στη γεωργία. Σήμερα, έχουμε, αν μπορούσα να λάβω τη χώρα της Προεδρίας, 7 δισεκατομμύρια ευρώ σε εμπορικό πλεόνασμα σε γεωργικά βασικά εμπορεύματα. Αν φανταστούμε ότι κλείνουμε τις αγορές μας, δεν θα μπορούσαμε ποτέ να πωλήσουμε όλα τα προϊόντα μας υψηλής ποιότητας εσωτερικά, επειδή θα τιμωρούμασταν αν προστατεύαμε εαυτούς. Οι άλλοι θα έκαναν το ίδιο, πράγμα που θα μας εμπόδιζε να επωφεληθούμε των αναδυόμενων και ολοένα πιο ανοικτών ευκαιριών αγοράς για τα προϊόντα μας υψηλής ποιότητας. Επομένως, φυσικά χρειαζόμαστε μια ισόρροπη προσέγγιση.
<P>
Αναφέρθηκαν οι γεωγραφικές ενδείξεις (ΓΕ), αλλά δεν το έθιξα αυτό στην πρώτη μου παρέμβαση, εξαιτίας της χρονικής πίεσης και του πολύ ισχυρού ελέγχου του Προέδρου ως προς τα χρονικά όρια. Οι ΓΕ είναι ένα ζήτημα ζωτικής σημασίας για την Ευρωπαϊκή Ένωση και το καταστήσαμε απολύτως σαφές στους υπόλοιπους εταίρους των διαπραγματεύσεων ότι δεν θα μπορούσαμε ποτέ να υπογράψουμε μια συμφωνία, αν δεν είχαμε μια θετική έκβαση όσον αφορά τις γεωγραφικές ενδείξεις, επειδή αυτό είναι τόσο σημαντικό, ιδίως για τα μεσογειακά προϊόντα υψηλής ποιότητας.
<P>
Θα απαντήσω σύντομα στην κ. McGuinness. Συμφωνώ μαζί σας ότι στην πραγματικότητα δώσαμε χαμηλή προτεραιότητα στην αναπτυξιακή μας βοήθεια για τον αγροτικό τομέα επί δεκαετίες. Τώρα που βλέπουμε ότι οι τιμές - όχι οι τιμές των βασικών εμπορευμάτων, εφόσον είναι σωστό το ότι οι τιμές έχουν καθοδική πορεία σήμερα, αλλά οι τιμές των σπόρων και των λιπασμάτων - εκτοξεύονται, προτείναμε ο μηχανισμός μας να προσπαθήσει να βοηθήσει τις λιγότερο αναπτυγμένες χώρες, τις φτωχότερες χώρες του κόσμου, και να τους δώσει τη δυνατότητα να αγοράσουν σπόρους και λιπάσματα. Αυτός ο μηχανισμός του ενός δισεκατομμυρίου ευρώ συζητείται τώρα εδώ στο Κοινοβούλιο και ελπίζω ότι θα υπάρξει θετική προσέγγιση σε αυτήν τη δυνατότητα αρωγής των αναπτυσσόμενων χωρών προκειμένου αυτές να θρέψουν τους δικούς τους πληθυσμούς και να αποφευχθεί η μετανάστευση από αγροτικές περιοχές στις πόλεις. Παρακαλώ, να λάβετε αυτό υπόψη. Είναι πολύ σημαντικό.
<SPEAKER ID="213" NAME="Πρόεδρος">
Δέχτηκα έξι προτάσεις ψηφίσματοςfn οι οποίες κατατέθηκαν σε συμφωνία με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="214" NAME="Daniel Dăianu  " AFFILIATION="ALDE">
γραπτώς. -" αποτυχία του Κύκλου της Ντόχα για το εμπόριο θα μπορούσε να είναι ο προάγγελος επερχόμενων γεγονότων, σε μια χρονική περίοδο κατά την οποία η επιτεινόμενη οικονομική κρίση ασκεί τεράστιες πιέσεις στη δυνατότητα των κυβερνήσεων να συμμορφώνονται στους κανόνες. Τα οφέλη του ελεύθερου εμπορίου χαιρετίστηκαν με ενθουσιασμό στο φόντο των αυξανόμενα παγκόσμιων αγορών. Ωστόσο, το ελεύθερο εμπόριο πρέπει να είναι δίκαιο και να συμπληρώνεται από διεθνές καθεστώς που βοηθά τις φτωχές χώρες να αναπτυχθούν. " ολοένα και μεγαλύτερη ανισότητα εισοδημάτων στις εύρωστες οικονομίες και ο φόβος τους για την αυξανόμενη ισχύ κάποιων αναδυόμενων οικονομιών προκαλούν εξάρσεις προστατευτισμού. Ομοίως, ο αγώνας για τον έλεγχο των εξαντλήσιμων πόρων και την απόκτηση βασικών εμπορευμάτων σε προσιτές τιμές αυξάνει την τάση περιορισμού του εμπορίου σε πολλές χώρες
<P>
Πρέπει να αναφερθούμε εδώ στην ολοένα και πιο σύνθετη φύση της γεωπολιτικής. " ΕΕ πρέπει να ηγηθεί στο μετριασμό της επίπτωσης από τις τρέχουσες κρίσεις, όσον αφορά την αποτροπή μιας κατάρρευσης, εκ των πραγμάτων, του πολυμερούς εμπορίου και του οικονομικού συστήματος. Αυτή η ηγετική στάση περιλαμβάνει, μεταξύ άλλων, μια μεταρρύθμιση των Διεθνών Χρηματοδοτικών Οργανισμών (ΔΧΟ), συμμετοχή των αναδυόμενων παγκόσμιων δυνάμεων (της Βραζιλίας, της Ρωσίας, την Ινδίας και της Κίνας - BRICS) στην αντιμετώπιση των παγκοσμίων οικονομικών ζητημάτων, καθώς και μια μεταρρύθμιση της διεθνούς αρχιτεκτονικής που ρυθμίζει τη ροή της χρηματοδότησης. Στα τέλη του 19ου αιώνα, ένα διεθνές σύστημα που προήγαγε την ελεύθερη κυκλοφορία των αγαθών και των κεφαλαίων κατέρρευσε και κατόπιν ακολούθησε ένας καταστρεπτικός πόλεμος στην Ευρώπη. Αυτό θα πρέπει να το ενθυμούμαστε.

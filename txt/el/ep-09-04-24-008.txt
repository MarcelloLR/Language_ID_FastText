<CHAPTER ID="008">
Αιτιολογήσεις ψήφου
<SPEAKER ID="158" NAME="Πρόεδρος">
Ας προχωρήσουμε τώρα στις αιτιολογήσεις των ψήφων.
<P>

<SPEAKER ID="159" NAME="Bogusław Rogalski" AFFILIATION="UEN">
(PL) Κυρία Πρόεδρε, σήμερα θα ήθελα να σχολιάσω τη σοβαρή κατηγορία η οποία εκφράστηκε στην αίθουσα κατά των βουλευτών του Ευρωπαϊκού Κοινοβουλίου, και τη συκοφάντηση του Ευρωπαϊκού Κοινοβουλίου από τον κ. Martin όταν είπε ότι ορισμένοι βουλευτές δεν ψηφίζουν οι ίδιοι αλλά ότι στέλουν πληρεξουσίους τους, οι οποίοι ψηφίζουν χρησιμοποιώντας τους εκλογικούς καταλόγους των βουλευτών. " συμπεριφορά αυτή είναι απαράδεκτη, επειδή οι διαδικασίες του Ευρωπαϊκού Κοινοβουλίου μεταδίδονται ζωντανά. Οι ευρωπαίοι πολίτες κάθονται στο μπαλκόνι και σήμερα άκουσαν, εν μέσω εκλογικού έτους, κάτι ασυνήθιστο. Είναι συκοφαντικό, και θα ζητούσα, στην επόμενη συνεδρίασή του, το Προεδρείο να διατάξει τον κ. Martin να αποσύρει την παρατήρησή του και να απολογηθεί σε όλους τους βουλευτές οι οποίοι βρίσκονται στην αίθουσα.
<SPEAKER ID="160" NAME="Πρόεδρος">
Κύριε Rogalski, είδατε ότι ζήτησα η περίπτωση αυτή να ελεγθεί αμέσως εάν ευσταθούσε ή όχι.
<P>
Επομένως έχει γραφτεί στα πρακτικά. Ο ισχυρισμός ήταν αναλήθης. Επομένως, καταγράφεται στην Επίσημη Εφημερίδα. Ζητώ τώρα από τον Πρόεδρο του Κοινοβουλίου να αναλάβει τα αναγκαία μέτρα, και θα συζητήσουμε το ζήτημα αυτό στο Προεδρείο.
<SPEAKER ID="161" NAME="Gay Mitchell" AFFILIATION="PPE-DE">
Κυρία Πρόεδρε, χειριστήκατε το ζήτημα πράγματι με μεγάλη ταχύτητα, αλλά πραγματικά θεωρώ ότι είναι απαράδεκτο ένας βουλευτής να σηκώνεται και να βάλλεται τόσο σοβαρά εναντίον άλλων βουλευτών του Κοινοβουλίου. Δεν στηρίζω τους κυρίους της άκρας δεξιάς, αλλά ο Πρόεδρος του Κοινοβουλίου πρέπει να προασπίζει και να προστατεύει τα δικαιώματα των βουλευτών. Κατηγορούμαστε για ένα σωρό εξωφρενικά πράγματα, και έχουμε δικαίωμα οι συνάδελφοί μας να μας συμπεριφέρονταν κατά τον δέοντα και ηθικό τρόπο και εδώ στο Κοινοβούλιο, και εκτός Κοινοβουλίου.
<SPEAKER ID="162" NAME="Πρόεδρος">
Με συγχωρείτε, έχω καταγράψει όλα όσα είπατε. Είδατε ότι προσπαθήσαμε να διευθετήσουμε τα ζητήματα αυτά γρήγορα, επειδή είναι σημαντικά. Συμφωνώ απόλυτα μαζί σας, και θα εξετάσουμε ποια μέτρα πρέπει να ληφθούν.
<SPEAKER ID="163" NAME="Christopher Beazley" AFFILIATION="PPE-DE">
Κυρία Πρόεδρε, κατόπιν αυτού του διαλόγου και της πολύ βοηθητικής σας απάντησης, δεν κατάφερα να αποσπάσω την προσοχή του συναδέλφου σας εχθές, προκειμένου να αναφέρω ότι ο ίδιος βουλευτής - αρνούμαι να χρησιμοποιήσω τη λέξη "αξιότιμος" - δημοσίευσε ένα άρθρο στον αυστριακό τύπο κατονομάζοντας ένα μέλος του προσωπικού του Κοινοβουλίου. Προσωπικά θεωρώ ότι, είτε οι κατηγορίες είναι αληθείς είτε ψευδείς, ότι πρόκειται για ένα ακόμη παράδειγμα ολότελα ανάρμοστης συμπεριφοράς. Ίσως να μην έχει ελεγχθεί η εντολή του εμπλεκόμενου προσώπου, εάν οι αυστριακοί ψηφοφόροι είναι αρκετά ανόητοι ώστε να τον υποστηρίζουν.
<SPEAKER ID="164" NAME="Πρόεδρος">
Έχω καταγράψει όλα όσα είπατε, κ. Beazley. Όλοι συμφωνούμε ότι εδώ απαιτείται σύνεση, αλλά έχετε δίκιο, κ. Beazley, ότι γενικά αυτές οι καταστάσεις γίνονται μπούμεραγκ για το πρόσωπο το ευθύνεται.
<P>

<P>
Προφορικές αιτιολογήσεις ψήφου
<SPEAKER ID="167" NAME="Christopher Heaton-Harris" AFFILIATION="PPE-DE">
Κυρία Πρόεδρε, η έκθεση αυτή αφορούσε τα δικαιώματα των ατόμων με αναπηρία, και ήθελα να αναφερθώ επίσημα και να αναγνωρίσω το έργο του Richard Howitt, βουλευτή του Εργατικού Κόμματος στο Κοινοβούλιο, όσον αφορά τον αγώνα για τα άτομα με αναπηρία.
<P>
Πάντοτε υπήρξα υπέρμαχος της παροχής νέων δυνατοτήτων άθλησης στα άτομα με αναπηρία. Όλοι ακούσαμε για το Παραολυμπιακό Κίνημα, αλλά φέτος, για πρώτη φορά, το Ευρωπαϊκό Κοινοβούλιο και η Επιτροπή αναγνωρίζουν το εξαιρετικό έργο του κινήματος των Ειδικών Ολυμπιακών Αγώνων για τα άτομα με διανοητική αναπηρία, υπό τον κ. Tim Shriver. Περιλαμβάνει προγράμματα ανά την υφήλιο, και ένα από αυτά θα συγχρηματοδοτηθεί από τον προϋπολογισμό της Ευρωπαϊκής Ένωσης.
<P>
Είχα την τιμή να παρευρεθώ τόσο στους Καλοκαιρινούς Παγκόσμιους Αγώνες στη Σαγκάη όσο και στους φετινούς Χειμερινούς Αγώνες στην πόλη Boise, στο Αϊντάχο, και είναι δύσκολο να περιγράψω τον πλούτο των συναισθημάτων που σε πλημμυρίζουν βλέποντας τους αθλητές να αγωνίζονται και να συμμετέχουν. Ήθελα απλώς να καταγραφεί επίσημα η πλήρης υποστήριξή μου για το ψήφισμα αυτό.
<SPEAKER ID="169" NAME="Syed Kamall" AFFILIATION="PPE-DE">
Κυρία Πρόεδρε, πιστεύω ότι για άλλη μια φορά πρόκειται για μια έκθεση την οποία θα επικροτήσουν πολλοί άνθρωποι. Στη μάχη για την καλύτερη διατήρηση της ενέργειας και την αποτελεσματικότερη χρήση της ενέργειας, πιστεύω ότι όλοι θέλουμε να δούμε περισσότερα ενεργειακώς αποδοτικά προϊόντα. Για άλλη μία φορά, όμως, πρέπει να επιστήσω την προσοχή σας στο γεγονός ότι το Κοινοβούλιο θα πρέπει να δώσει το παράδειγμα.
<P>
Όταν μιλούμε για την ενεργειακή απόδοση, θα πρέπει να διασφαλίζουμε ότι μεριμνούμε για το δικό μας Κοινοβούλιο. Το Ευρωπαϊκό Κοινοβούλιο έχει τρία κτίρια - δύο κτίρια για το Κοινοβούλιο και ένα διοικητικό κτίριο - ένα στις Βρυξέλλες, ένα στο Στρασβούργο και ένα στο Λουξεμβούργο. Αυτό δείχνει ξεκάθαρα ότι εμείς οι ίδιοι δεν τηρούμε τα προσχήματα όσον αφορά την ενεργειακή απόδοση.
<P>
Είναι καιρός να δώσουμε το παράδειγμα. Είναι καιρός να φέρουμε στο προσκήνιο τη μάχη για την ενεργειακή απόδοση. Πρέπει να κλείσουμε το Κοινοβούλιο στο Στρασβούργο, να κλείσουμε τα διοικητικά κτίρια στο Λουξεμβούργο και να μείνουμε στις Βρυξέλλες.
<SPEAKER ID="171" NAME="Michl Ebner" AFFILIATION="PPE-DE">
(DE) Κυρία Πρόεδρε, ήθελα να μιλήσω επειδή οι εν λόγω διασυνοριακές πληρωμές έχουν μεγάλο πλεονέκτημα και δείχνουν ότι, μέσω θετικών λύσεων και την εξάλειψη περαιτέρω εμποδίων, η Ευρωπαϊκή Ένωση συνδέεται συνειδητά με τους πολίτες και θεσπίζει κανονισμούς οι οποίοι θα διευκολύνουν για αυτούς τα πράγματα στην καθημερινότητά τους. Πιστεύω ακράδαντα σε αυτή την έκθεση και επομένως είμαι αισιόδοξος ότι έχουμε πραγματοποιήσει ένα σημαντικό βήμα προόδου εδώ καθιστώντας δυνατές δραστηριότητες εντός της Ευρωπαϊκής Ένωσης. Ελπίζω ότι αυτό θα αποτελέσει προηγούμενο για άλλους τομείς.
<SPEAKER ID="173" NAME="Syed Kamall" AFFILIATION="PPE-DE">
Κυρία Πρόεδρε, ελπίζω ότι όταν θα αιτιολογήσω τη δική μου ψήφο δεν θα προκαλέσω τις ίδιες ωραίες αντιδράσεις τις οποίες θα μπορούσε κανείς να περιμένει από την άλλη πλευρά του Κοινοβουλίου.
<P>
Νομίζω ότι όλοι συμφωνούμε ότι πρέπει να καταπολεμήσουμε τη φοροδιαφυγή, αλλά ταυτόχρονα πρέπει να κατανοήσουμε ότι, στην περίπτωση των σκληρά εργαζόμενων επιχειρηματιών, οι οποίοι δημιουργούν θέσεις εργασίας και πλούτο για άλλους και οι οποίοι φορολογούνται βαριά για αυτόν τον λόγο, είναι κατανοητό να θέλουν νόμιμα να μεταφέρουν τα χρήματά τους σε καθεστώτα χαμηλότερης φορολόγησης.
<P>
Νομίζω ότι όλοι συμφωνούμε ότι πρέπει να καταπολεμήσουμε την απάτη, αλλά ας μην λάβουμε σκληρότερα μέτρα κατά των νόμιμων μεταφορών χρημάτων. Ίσως σκεφθούμε ότι το αποτέλεσμα των ενεργειών αυτών θα οδηγήσει σε κατάργηση των καθεστώτων χαμηλής φορολόγησης και ότι θα πρέπει να πληρώνουμε υψηλότερους φόρους, και γνωρίζω ότι αυτό είναι κάτι το οποίο, ιδίως στην άλλη πλευρά του Κοινοβουλίου, επικροτείται. Πρέπει, όμως, να κατανοήσουμε και εμείς τις απρομελέτητες συνέπειες που έχουν ορισμένες φορές οι ενέργειές μας, και επιδιώκουμε να λάβουμε σκληρότερα μέτρα για τα καθεστώτα χαμηλότερης φορολόγησης και τις περιοχές χαμηλότερης φορολόγησης, αντί απλώς να οδηγούμε τα χρήματα από τη μία χώρα στην άλλη, θα οδηγήσουμε συνολικά απαραίτητα κεφάλαια, απαραίτητη καινοτομία και απαραίτητη επιχειρηματικότητα εκτός Ευρώπης.
<SPEAKER ID="174" NAME="Astrid Lulling" AFFILIATION="PPE-DE">
(FR) Κυρία Πρόεδρε, ψήφισα φυσικά κατά της έκθεσης Hamon, η οποία είναι ακόμη χειρότερη από την πρόταση της Επιτροπής σχετικά με τη φορολόγηση των εισοδημάτων, επειδή, ενάντια σε κάθε λογική, μια πλειοψηφία του Κοινοβουλίου, παρότι σε καμία περίπτωση δεν αντιστοιχεί στην πλειοψηφία των βουλευτών αυτού του Κοινοβουλίου - ψήφισε για την κατάργηση του συστήματος φορολόγησης στην πηγή, το οποίο λειτουργεί, προκειμένου να διατηρηθεί μόνο το σύστημα ανταλλαγής πληροφοριών, το οποίο είναι δαπανηρό, γραφειοκρατικό και αναποτελεσματικό. Αυτό είναι ακατανόητο!
<P>
Με χαρά παραδέχομαι ότι η πλειοψηφία των βουλευτών στο Κοινοβούλιο δεν γνώριζε καλά το ζήτημα, διαφορετικά δεν θα είχαν ψηφίσει για την κατάργηση ενός συστήματος το οποίο είναι αποδοτικό, φθηνό, και το οποίο διασφαλίζει ότι όλοι καταβάλλουν φόρους επί εισοδημάτων κεφαλαίου, αντί να τάσσονται υπέρ της ανταλλαγής πληροφοριών.
<P>
Ο κ. Hamon μου είπε ότι δεν τον ενδιαφέρει εάν όλοι πληρώνουν τους φόρους τους. Εχθές το βράδυ μου είπε: "Θέλω να ξέρω ότι οι Γάλλοι...
<P>
(Ο Πρόεδρος διακόπτει τον ομιλητή)
<SPEAKER ID="175" NAME="Gay Mitchell" AFFILIATION="PPE-DE">
Κυρία Πρόεδρε, πρόκειται για το ίδιο ζήτημα σχετικά με την ελεύθερη ψηφοφορία. Δεν αποδοκιμάζω κατά βάση το σύστημα παρακράτησης φόρων, αλλά πιστεύω ότι πρέπει να δηλώσουμε ξεκάθαρα ότι η φοροδιαφυγή δεν είναι αποδεκτή.
<P>
Συμφωνώ με τις παρατηρήσεις σχετικά με το ότι ο φορολογικός ανταγωνισμός είναι κάτι κάλο. Πιστεύω ότι είναι κάτι καλό. Πιστεύω ότι όλοι όσοι εξέτασαν την περίπτωση αυτή ανεξάρτητα θα έλεγαν ότι πρόκειται για κάτι καλό. Ο κόσμος συχνά αναρωτιέται, λοιπόν, εύκολο δεν είναι για εσάς - ο φόρος εταιρειών στην Ιρλανδία είναι 12,5% και λέω εγώ, λοιπόν γιατί δεν έχετε και εσείς φόρο εταιρειών 12,5% στη χώρα σας, εάν αυτό είναι το πρόβλημα; Εδώ όμως υπάρχει ένα ζήτημα, και πρέπει να λάβουμε οριστική θέση για τη φοροδιαφυγή. Είναι ποινικό αδίκημα, και πραγματικά πρέπει να διασφαλίσουμε ότι δεν θα γίνουμε υπερβολικά κλειστοί σε όσους προβαίνουν σε αυτούς τους τύπους φοροδιαφυγής.
<P>
Στο παρελθόν είδαμε σε τι κατάσταση έφεραν τον χρηματοπιστωτικό κόσμο η κακή ρύθμιση και οι κακές πρακτικές. Επομένως, κατά βάση, δεν αντιτίθεμαι στην παρακράτηση φόρου, αλλά θέλω να αποφασιστεί οριστικά ότι πρέπει να κάνουμε κάτι πιο δυναμικό σχετικά με το όλο ζήτημα της φοροδιαφυγής.
<SPEAKER ID="177" NAME="Zita Pleštinská" LANGUAGE="SK">
" πολιτική μου ομάδα, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίοι Δημοκράτες, χαιρετίζει το αποτέλεσμα της σημερινής ψηφοφορίας επί της έκθεσης της Catherine Neris σχετικά με τους εναρμονισμένους όρους εμπορίας των προϊόντων του τομέα των δομικών κατασκευών.
<P>
" έγκριση σε πρώτη ανάγνωση με το Συμβούλιο δεν κατέστη δυνατή επειδή ορισμένα κράτη μέλη δεν συμφώνησαν με τη θέσπιση υποχρεωτικής δήλωσης συμμόρφωσης. " σημερινή ψηφοφορία ορίζει τη θέση του Ευρωπαϊκού Κοινοβουλίου σχετικά με ορισμένα ευαίσθητα από πολιτική άποψη ζητήματα, ιδίως τη σήμανση CE, η οποία θα πρέπει να πείσει το Συμβούλιο να εγκρίνει μια κοινή θέση συνοδευόμενη στη συνέχεια από μια έγκριση του Ευρωπαϊκού Κοινοβουλίου και της Επιτροπής σε δεύτερη ανάγνωση.
<P>
" πολιτική μου ομάδα, η PPE-DE, σε μια συμφωνία με το Σοσιαλιστικό Κόμμα στο Ευρωπαϊκό Κοινοβούλιο, την Ομάδα της Συμμαχίας Φιλελευθέρων και Δημοκρατών για την Ευρώπη και την Ομάδα των Πρασίνων/Ευρωπαϊκής Ελεύθερης Συμμαχίας, υποστήριξε μόνο τεχνικές βελτιώσεις του κειμένου και μέσω των επιπρόσθετων τροπολογιών τις οποίες προτείναμε καταφέραμε το κείμενο το οποίο ενέκρινε η Επιτροπή Εσωτερικής Αγοράς και Προστασίας των Καταναλωτών να προσεγγίζει περισσότερο το κείμενο εργασίας του Συμβουλίου. " ομάδα PPE-DE δεν ψήφισε τις τροπολογίες 17 και 54, οι οποίες ψηφίστηκαν στην επιτροπή, επειδή συμφωνούσε με την πρόταση της Επιτροπής - αντιτιθέμεθα στη θέσπιση εθνικών σημάνσεων, επειδή συνιστούν εμπόδιο στην εσωτερική αγορά και συμφωνούμε ότι τα κράτη μέλη θα πρέπει να εξαλείψουν όλες τις εθνικές αναφορές οι οποίες αποδεικνύουν συμμόρφωση διαφορετική από τη σήμανση CE.
<P>
Χαίρομαι που η θέση αυτή έλαβε σαφή υποστήριξη από τον Επίτροπο Verheugen στη χθεσινή συζήτηση. Εύχομαι η νομοθεσία να είναι επιτυχής.
<SPEAKER ID="179" NAME="Philip Claeys" AFFILIATION="NI">
(NL) Το ψήφισμα αυτό είναι βέβαιο ότι περιέχει ορισμένα θετικά στοιχεία, όπως η έκκληση για την ενίσχυση της εντολής του Frontex και την ανάληψη πρωτοβουλιών για μια ευρωπαϊκή εσωτερική πολιτική ασφαλείας, συμπληρωματική προς τα σχέδια εθνικής ασφάλειας. Τελικά, αποφάσισα, ωστόσο, να το καταψηφίσω, επειδή θεωρώ τελείως απαράδεκτο αυτό το Κοινοβούλιο, το οποίο, εξάλλου, υποτίθεται ότι εκπροσωπεί τους πολίτες της Ευρώπης, να πρέπει να εμμένει πεισματικά στη Συνθήκη της Λισαβόνας. Ούτε και η έκκληση για την υποβολή προτάσεων με την πρώτη ευκαιρία προκειμένου να διευκολυνθεί η εισαγωγή εργαζομένων τρίτων χωρών έτυχε της έγκρισής μου και, κατά την άποψή μου, αποτέλεσε εύλογη αιτία για μια αρνητική ψήφο.
<SPEAKER ID="181" NAME="Christopher Heaton-Harris" AFFILIATION="PPE-DE">
Κυρία Πρόεδρε, όπως και άλλοι στο Κοινοβούλιο, χαιρετίζω το νέο κίνητρο για την επαναφορά της Συνθήκης περί μη διαδόσεως των πυρηνικών όπλων, συμπεριλαμβανομένου του ψηφίσματος του Συμβουλίου Ασφαλείας για διόρθωση των κενών στο υφιστάμενο νομικό πλαίσιο.
<P>
Ωστόσο, απορρίπτω τον άμεσο υπαινιγμό στην έκθεση αυτή ότι η Ευρωπαϊκή Ένωση θα πρέπει να αντικαταστήσει τα βασικά κράτη μέλη ως κύριος παράγοντας στη συγκεκριμένη διαδικασία. Νομίζω ότι είναι απίστευτο αυτό το μέρος να προσπαθεί και να πιστεύει ότι θα πρέπει να απλώσει τα πλοκάμια του στον τομέα αυτό, λαμβάνοντας ειδικά υπόψη το γεγονός ότι μόνο δύο κράτη μέλη είναι κράτη τα οποία διαθέτουν πυρηνικά όπλα, με επιπλέον τέσσερα τα οποία συμμετέχουν στην κοινή χρήση πυρηνικών όπλων στο πλαίσιο του ΝΑΤΟ.
<P>
Την έκθεση αυτή την ενδιαφέρει περισσότερο να αδράξει την ευκαιρία αντικατάστασης κρατών μελών από την κορυφή της διεθνούς διακυβέρνησης, παρά να δώσει επαρκή προσοχή στον κίνδυνο της διάδοσης πυρηνικών όπλων από τρομοκράτες και αδίστακτα κράτη.
<SPEAKER ID="182" NAME="Syed Kamall" AFFILIATION="PPE-DE">
Κυρία Πρόεδρε, θεωρώ ότι ξεκινώντας από τις βασικές αρχές, μπορούμε όλοι να συμφωνήσουμε ότι τα πυρηνικά όπλα είναι ανεπιθύμητα. Νομίζω πως όλοι συμφωνούμε ότι ο πόλεμος είναι κάτι κακό - αυτό είναι τελείως αυτονόητο. Όπως είπε κάποτε ο μεγάλος φιλόσοφος Edwin Starr: "Πόλεμος· σε τι ωφελεί; Σε τίποτα απολύτως".
<P>
Εξετάζοντας την κατάσταση, πρέπει να θέσουμε το ερώτημα: θα πρέπει η ΕΕ πράγματι να αντικαταστήσει τα δύο πυρηνικά κράτη μέλη στην όλη διαδικασία της μη διάδοσης, δεδομένης της έλλειψης εμπειρογνωμοσύνης η οποία διαπιστώνεται εκτός των εν λόγω κρατών μελών; Δεν είναι πρόωρο να υπαινίσσεται ότι το "νωμένο Βασίλειο θα πρέπει να σταματήσει την παραγωγή σχάσιμου υλικού, όταν υπάρχουν τόσο μεγάλες ποσότητες αυτού του υλικού οι οποίες μπορεί να πέσουν στα χέρια τρομοκρατών και άλλων αδίστακτων κρατών μελών;
<P>
Αυτό δεν είναι τίποτε άλλο από υφαρπαγή εξουσιών και δεν θα συμβάλει διόλου στον αγώνα κατά της διάδοσης πυρηνικών όπλων, και θα πρέπει να ξεχάσουμε την υφαρπαγή εξουσιών και την πραγματική αντιμετώπιση του ίδιου του προβλήματος.
<SPEAKER ID="184" NAME="Christopher Heaton-Harris" AFFILIATION="PPE-DE">
Κυρία Πρόεδρε, λίγες εβδομάδες πριν απολάμβανα ένα από τα αγαπημένα μου γεύματα, ένα κάρυ, στο χωριό Long Buckby που βρίσκεται κοντά στην περιοχή που ζω, και είχα προσκαλέσει σε μια πολιτική συζήτηση μια ομάδα ανθρώπων οι οποίοι είναι νέοι στον χώρο της πολιτικής. Όπως όλοι - και το γνωρίζετε όλοι αυτό - ως βουλευτής του Ευρωπαϊκού Κοινοβουλίου, σκέφτονται αμέσως ορισμένα πράγματα. Πρώτον, ότι εσείς είστε εξασφαλισμένοι και ότι δεν ενδιαφέρεστε πραγματικά για τους απλούς πολίτες, και δεύτερον ότι η Ευρώπη δεν λειτουργεί: υπάρχουν υπερβολικά πολλοί κανονισμοί. Ίσως σε ορισμένες περιπτώσεις να έχουν δίκιο - θα έπρεπε να υπάρχει μια ανάλυση κόστους-οφέλους για τους κανονισμούς - και οι κανονισμοί να εφαρμόζονται λανθασμένα ή ανεπαρκώς, για την ακρίβεια εφαρμόζονται ανομοιόμορφα σε ολόκληρη την ήπειρο.
<P>
" έκθεση αυτή αφορά την παρακολούθηση της κοινοτικής νομοθεσίας, και αυτό είναι κάτι καλό. Εάν μπείτε στην ιστοσελίδα του Ευρωβαρομέτρου, θα δείτε τον αριθμό των διαδικασιών επί παραβάσει τις οποίες κινεί η Επιτροπή εναντίον επιμέρους κρατών μελών. Όμως αυτή η έλλειψη εφαρμογής και ίσης εφαρμογής είναι ένα από τα μεγαλύτερα προβλήματα που οι άνθρωποι στην αίθουσα αυτή οι οποίοι δεν είναι σαν εμένα - οι οποίοι είναι μάλλον ευρώφιλοι παρά ευρωσκεπτικιστές - πρέπει να αντιμετωπίσουν στο μέλλον.
<SPEAKER ID="185" NAME="Syed Kamall" AFFILIATION="PPE-DE">
Κυρία Πρόεδρε, νομίζω, για άλλη μία φορά, ότι υπάρχει περιθώριο ομοφωνίας ως προς αυτό το ζήτημα, είτε κάποιος είναι σκεπτικιστής όσον αφορά το μέλλον της ευρωπαϊκής ολοκλήρωσης είτε θέλει να βλέπει τη χώρα του να υπάγεται σε ένα υπερεθνικό κράτος. Νομίζω ότι όλοι συμφωνούμε, για την ώρα, ότι όλοι είμαστε μέλη της Ευρωπαϊκής Ένωσης και ότι θα πρέπει να τηρούμε την κοινοτική νομοθεσία, επειδή έχουμε διέλθει από τη δέουσα διαδικασία, τις συζητήσεις και τις νόμιμες διαδικασίες.
<P>
Επομένως, χρειαζόμαστε καλύτερη παρακολούθηση - πιστεύω ότι όλοι συμφωνούμε - της εφαρμογής της κοινοτικής νομοθεσίας. Επομένως, όταν στο Λονδίνο οι ψηφοφόροι και οι τυρέμποροι διαμαρτύρονται σε εμένα για το γεγονός ότι αναγκάστηκαν να επενδύσουν πολλά χρήματα προκειμένου να είναι βέβαιοι, παραδείγματος χάριν, ότι οι εγκαταστάσεις οι οποίες χρησιμοποιούν για την πώληση τυριού πληρούν τα κοινοτικά πρότυπα για τα οποία υπερθεμάτιζαν οι βρετανοί δημόσιοι υπάλληλοι, και μετά ταξιδεύουν σε άλλα κράτη μέλη και βλέπουν το τυρί να πωλείται ανοικτά σε υπαίθριες αγορές και να λιώνει και αναρωτιούνται για την εφαρμογή της κοινοτικής νομοθεσίας σε άλλες χώρες, είναι καιρός να δείξουμε ότι είμαστε αυστηροί όσον αφορά την εφαρμογή του κοινοτικού δικαίου σε ολόκληρη την ΕΕ.
<SPEAKER ID="187" NAME="Richard Corbett" AFFILIATION="PSE">
Κυρία Πρόεδρε, αναρωτήθηκα απλώς εάν ήταν πρέπον ο κ. Kamall να προτρέπει το Ευρωπαϊκό Κοινοβούλιο να αγνοήσει τις Συνθήκες να αγνοήσει τις νόμιμες υποχρεώσεις του και, μάλιστα, να αυξηθούν οι εξουσίες του Ευρωπαϊκού Κοινοβουλίου όσον αφορά την αντιμετώπιση του κτιριακού ζητήματος σε τρεις διαφορετικές τοποθεσίες. Γνωρίζει πολύ καλά ότι, δυστυχώς, οι κυβερνήσεις των κρατών μελών είναι εκείνες οι οποίες αποφασίζουν για τις έδρες των θεσμικών οργάνων και, δυστυχώς, υπό την προεδρία του πρώην ηγέτη του κόμματός του, John Major, στη Σύνοδο του Εδιμβούργο το 1992, επέβαλαν νομική υποχρέωση στο Ευρωπαϊκό Κοινοβούλιο να διεξάγει 12 περιόδους συνόδου ετησίως στο Στρασβούργο.
<P>
Αυτό είναι λυπηρό, αλλά σίγουρα η απάντηση δεν είναι η παράβαση της νομοθεσίας. Το σίγουρο είναι ότι η απάντηση που πρέπει να δοθεί είναι να ζητήσουμε από τις κυβερνήσεις να αναθεωρήσουν αυτή την ατυχή απόφαση η οποία ελήφθη υπό την πρώην ηγεσία του κόμματός του.
<P>
Γραπτές αιτιολογήσεις ψήφου
<SPEAKER ID="190" NAME="Edite Estrela  " LANGUAGE="PT">
Ψήφισα υπέρ του ψηφίσματος του Ευρωπαϊκού Κοινοβουλίου σχετικά με τα δικαιώματα των γυναικών στο Αφγανιστάν, επειδή πιστεύω ότι το νέο σχέδιο νόμου για το προσωπικό καθεστώς των σιιτισών γυναικών είναι απαράδεκτο. " εν λόγω νομοθεσία, η οποία πρόσφατα εγκρίθηκε και από τα δύο σώματα του κοινοβουλίου του Αφγανιστάν, επιβάλλει σοβαρούς περιορισμούς στην ελευθερία κίνησης των γυναικών, νομιμοποιεί τον "γαμήλιο βιασμό" και προωθεί τις διακρίσεις σε βάρος των γυναικών στους τομείς του γάμου, του διαζυγίου, της κληρονομιάς και της πρόσβασης στην εκπαίδευση. Αυτό δεν ευθυγραμμίζεται με τους διεθνείς κανόνες για τα ανθρώπινα δικαιώματα, εν γένει, και ιδιαίτερα τα δικαιώματα των γυναικών.
<P>
Πιστεύω ότι η Ευρωπαϊκή Ένωση πρέπει να στείλει ένα ξεκάθαρο μήνυμα ότι το εν λόγω σχέδιο νόμου πρέπει να ακυρωθεί, καθώς το περιεχόμενό του αντίκειται στην αρχή της ισότητας των φύλων, όπως κατοχυρώνεται σε διεθνείς συμβάσεις.
<SPEAKER ID="192" NAME="Edite Estrela  " LANGUAGE="PT">
Ψήφισα υπέρ της κοινής πρότασης ψηφίσματος σχετικά με την υποστήριξη του Ειδικού Δικαστηρίου για τη Σιέρα Λεόνε, καθώς είναι ζωτικής σημασίας να διασφαλίσουμε ότι οι δράστες βίαιων εγκλημάτων βάσει του διεθνούς ανθρωπιστικού δικαίου, ιδίως των εγκλημάτων πολέμου και των εγκλημάτων κατά της ανθρωπότητας, τιμωρούνται και εκτίουν τις ποινές τους.
<P>
Ιδρύθηκε το 2000 από τα "νωμένα Έθνη και την κυβέρνηση της Σιέρα Λεόνε και ήταν το πρώτο διεθνές δικαστήριο το οποίο χρηματοδοτούταν από εθελοντικές συνεισφορές, το πρώτο που ιδρύθηκε σε μία χώρα όπου διαπράχθηκαν τα εικαζόμενα εγκλήματα, και το πρώτο το οποίο καταδίκασε εν ενεργεία αφρικανό ηγέτη κράτους για εγκλήματα πολέμου και εγκλήματα κατά της ανθρωπότητας.
<SPEAKER ID="194" NAME="Luís Queiró  " LANGUAGE="PT">
Οι διαμένοντας στο στρατόπεδο Ασράφ είναι ένα από τα πρόσωπα που φανερώνει η καταδυνάστευση του ιρανικού καθεστώτος και η αντίσταση σε αυτή τη βία.
<P>
" σύνδεση την οποία ο κόσμος έχει επιχειρήσει επανειλημμένως μεταξύ των μελών της ιρανικής αντίστασης και της τρομοκρατίας είναι αδικαιολόγητη, όπως κατάφεραν να αποδείξουν εφημερίδες, πολιτικοί και δικαστήρια. Αντιθέτως, η κατάσταση στο στρατόπεδο Ασράφ βρίσκεται στον δημόσιο τομέα και πολλοί άνθρωποι, συμπεριλαμβανομένων βουλευτών και δημοσιογράφων, έχουν επισκεφθεί το στρατόπεδο και έχουν συναγάγει τα δικά τους συμπεράσματα. Οι διαμένοντες στο στρατόπεδο Ασράφ προστατεύονται βάσει της Σύμβασης της Γενεύης. Για τους λόγους αυτούς, το μήνυμα το οποίο αποστέλλει το Ευρωπαϊκό Κοινοβούλιο είναι ζωτικής σημασίας: οι διαμένοντες στο στρατόπεδο Ασράφ έχουν δικαίωμα να προστατεύονται και να μην παραδοθούν, σε καμία περίπτωση, στο ιρανικό καθεστώς. Πρόκειται για ζήτημα του πιο ουσιώδους σεβασμού των ανθρωπίνων δικαιωμάτων. Ελπίζουμε, λοιπόν, ότι το ψήφισμα αυτό θα αποφέρει καρπούς.
<P>
Τέλος, θα ήθελα να παρατηρήσω κάτι σχετικά με το ιρανικό καθεστώς. Είναι ζωτικής σημασίας τα λάθη τα οποία έγιναν στο ξεκίνημα και κατά τη διάρκεια της επέμβασης των συμμάχων των "νωμένων Πολιτειών στο Ιράκ να μην επιδεινωθούν τώρα από σφάλματα κατά την έξοδό τους. Εάν, στο τέλος αυτής της διαδικασίας, το ιρανικό φονταμενταλιστικό καθεστώς έχει ενισχύσει την επιρροή του στην περιοχή, ειδικότερα ελέγχοντας τις εσωτερικές υποθέσεις του Ιράκ, τότε η περιοχή αυτή θα απέχει πολύ από την ειρήνευση και ο κόσμος θα αντιμετωπίζει μια μεγαλύτερη απειλή.
<SPEAKER ID="195" NAME="Toomas Savi  " AFFILIATION="ALDE">
γραπτώς. - Κύριε Πρόεδρε, ενθάρρυνα όλους τους φιλελεύθερους συναδέλφους μου να καταψηφίσουν τις τροπολογίες της Ομάδας των Πρασίνων/Ευρωπαϊκή Ελεύθερη Συμμαχία, καθώς το σχέδιο ψηφίσματος ήταν ήδη ισορροπημένο και οι εν λόγω τροπολογίες δεν σύναδαν με το πνεύμα και την ουσία του ψηφίσματος.
<P>
" άσκηση κριτικής και η εξαπόλυση κατηγοριών κατά των Μουτζαχεντίν του λαού του Ιράν, ενός από τα πιο προεξέχοντα αντιπολιτευτικά κινήματα του ιρανικού λαού, χωρίς ουσιώδεις αποδείξεις φαντάζει δυστυχώς σαν προσπάθεια ευφημισμού του αυταρχικού καθεστώτος της Ισλαμικής Δημοκρατίας του Ιράν. Δεν μπορώ να φανταστώ πώς θα μπορούσε κανείς να αισθάνεται καλά κάνοντας χάρη σε αυτό το καταδυναστευτικό καθεστώς με τη στήριξη των τροπολογιών που δίνουν ευκαιρία στο Ιράν να επιτεθεί και να αποδυναμώσει το αντιπολιτευτικό κίνημα το οποίο υπερασπίζεται τα ανθρώπινα δικαιώματα και τη δημοκρατία στο Ιράν.
<P>
Θα ήθελα να ευχαριστήσω όλους τους συναδέλφους μου οι οποίοι στήριξαν το αρχικό σχέδιο ψηφίσματος το οποίο σε καμία περίπτωση δεν απειλούσε τη ζωή και την ακεραιότητα των διαμενόντων στο στρατόπεδο Ασράφ. Πρέπει να τους δεσμεύσουμε για την επίτευξη της αλλαγής του καθεστώτος στο Ιράν που θα διασφάλιζε ειρήνη και ασφάλεια στην περιοχή, η οποία έχει αποτελέσει μια από τις πλέον απρόβλεπτες και ασταθείς περιοχές εδώ και πολλές δεκαετίες.
<SPEAKER ID="197" NAME="Alessandro Battilocchio  " AFFILIATION="PSE">
γραπτώς. - (IT) Κυρία Πρόεδρε, ψήφισα υπέρ της έκθεσης.
<P>
Κατά τις τελευταίες δεκαετίες η τάση προσέγγισης του ζητήματος των ατόμων με αναπηρία από την οπτική γωνία των δικαιωμάτων έχει ωριμάσει και έχει καταστεί ευρέως αποδεκτή διεθνώς.
<P>
Ο σεβασμός των ανθρωπίνων δικαιωμάτων των ατόμων με αναπηρία αποτελούσε πάντοτε μία από τις βασικές πτυχές της ευρωπαϊκής κοινωνικής πολιτικής και υπό την έννοια αυτή η Σύμβαση των "νωμένων Εθνών για τα ανθρώπινα δικαιώματα συνιστά μια προσπάθεια σε αυτή την κατεύθυνση.
<P>
Οι αρχές της σύμβασης είναι ο σεβασμός της αξιοπρέπειας, της αυτονομίας, της ελευθερίας επιλογής, η ανεξαρτησία, η απαγόρευση διακρίσεων, η κοινωνική ένταξη, ο σεβασμός της διαφορετικότητας, η ισότητα των ευκαιριών, η προσβασιμότητα και η ισότητα μεταξύ ανδρών και γυναικών.
<P>
Ιδιαίτερης σημασίας, με στόχο την προώθηση της κοινωνικής ένταξης, είναι τα άρθρα 24, 27 και 28 σχετικά με θέματα που συνδέονται με την εκπαίδευση, την απασχόληση και την κοινωνική προστασία. Επομένως, ελπίζω ότι η σύμβαση θα εγκριθεί με όσο το δυνατόν περισσότερες ψήφους και ότι όλα τα κράτη μέλη θα την κυρώσουν το συντομότερο δυνατόν.
<SPEAKER ID="198" NAME="Edite Estrela  " LANGUAGE="PT">
Ψήφισα υπέρ της έκθεσης της κ. Jeleva σχετικά με τη σύμβαση των "νωμένων Εθνών για τα δικαιώματα των ατόμων με αναπηρία, αρμοδιότητα η οποία για πρώτη φορά αναλαμβάνεται από κοινού μεταξύ της Κοινότητας και των κρατών μελών της, καθώς υπερασπίζεται τον σεβασμό της αξιοπρέπειας και της ατομικής αυτονομίας και προωθεί την απαγόρευση διακρίσεων, την ένταξη στην κοινωνία και την αποδοχή των ατόμων με αναπηρία ως μέρος της ανθρώπινης ποικιλότητας.
<SPEAKER ID="199" NAME="Mieczysław Edmund Janowski  " LANGUAGE="PL">
Ψήφισα υπέρ της έγκρισης της έκθεσης Jeleva σχετικά με Σύμβαση των "νωμένων Εθνών για τα δικαιώματα των ατόμων με αναπηρία. Τα ζητήματα αυτά για εμένα είναι ιδιαίτερα σημαντικά, και αυτό το έχω αποδείξει πολλές φορές, για παράδειγμα σε συνεδριάσεις του γνωστού ως Κοινοβούλιο Επανένταξης των Βοϊβοδάτων της Υποκαρπάθιας Ζώνης (Rehabilitation Parliament of the Voivodeship of Sub-Carpathia) - έχουν πραγματοποιηθεί 18 από αυτές.
<P>
Τονίζω διαρκώς ότι η μεταχείριση των ατόμων με αναπηρία πρέπει είναι η ίδια με τη μεταχείριση των ατόμων χωρίς αναπηρία. Δηλαδή όχι μόνο με μεγαλόψυχες δηλώσεις και νομικούς κανονισμούς, αλλά πάνω από όλα στα πρακτικά ζητήματα της καθημερινής ζωής. Οι αρχές της Σύμβασης είναι οι εξής: σεβασμός της έμφυτης αξιοπρέπειας, της ατομικής αυτονομίας συμπεριλαμβανομένης της ελευθερίας του ατόμου να πραγματοποιεί τις δικές του επιλογές, και του σεβασμού της ανεξαρτησίας του ατόμου, της απαγόρευσης διακρίσεων, της πλήρους και πραγματικής συμμετοχής και ένταξης στην κοινωνία, του σεβασμού της διαφορετικότητας και της αποδοχής των ατόμων με αναπηρία ως μέρος της ανθρώπινης ποικιλότητας και του ανθρώπινου είδους, της ισότητας ευκαιριών, της δυνατότητας πρόσβασης, της ισότητας μεταξύ ανδρών και γυναικών, του σεβασμού των αναπτυσσόμενων ικανοτήτων των παιδιών με αναπηρία και του σεβασμού του δικαιώματος των παιδιών με αναπηρία να διατηρούν την ταυτότητά τους.
<P>
Στο πλαίσιο αυτό, πιστεύω ότι οι διατάξεις της Σύμβασης των "νωμένων Εθνών για τα δικαιώματα των ατόμων με αναπηρία είναι πολύ θετικές. Στην ΕΕ αφορούν περίπου 50 εκατομμύρια άτομα, και σε ολόκληρο τον κόσμο ο αριθμός εκτιμάται στα 650 εκατομμύρια.
<SPEAKER ID="200" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) Το ΚΚΕ δεν ψήφισε την έκθεση για την κύρωση από την ΕΕ της Σύμβασης και του πρωτοκόλλου του Ο"Ε για τα άτομα με ειδικές ανάγκες, γιατί θεωρεί ότι η ΕΕ δεν έχει το δικαίωμα να υπογράφει και να κυρώνει τέτοιες συμφωνίες με τον Ο"Ε εξ ονόματος των 27 κρατών μελών. " υπογραφή εκ μέρους της ΕΕ παραβιάζει κάθε έννοια ανεξαρτησίας και κυριαρχίας των κρατών μελών της ΕΕ, τα οποία είναι μέλη του Ο"Ε και έχουν το δικαίωμα και την υποχρέωση να υπογράφουν. Στη συγκεκριμένη περίπτωση, το ΚΚΕ υποστηρίζει τη Σύμβαση και το Πρωτόκολλο για τα δικαιώματα των ατόμων με ειδικές ανάγκες και την υποχρέωση των κρατών να την εφαρμόσουν, παρά το γεγονός ότι αυτό το θέμα αφορά τη συνολική πολιτική των καπιταλιστικών χωρών που εφαρμόζουν απάνθρωπη πολιτική απέναντι στα άτομα που χρειάζονται ιδιαίτερη φροντίδα.
<SPEAKER ID="202" NAME="Richard James Ashworth  " AFFILIATION="PPE-DE">
γραπτώς. - Οι βρετανοί Συντηρητικοί συμμερίζονται ως έναν βαθμό τις ανησυχίες οι οποίες εκφράζονται σε αυτή την έκθεση ότι εγείρονται σοβαρά ζητήματα πολιτικών ελευθεριών σχετικά με ορισμένες καταχρήσεις όσον αφορά την πρακτική της διαμόρφωσης μιας γενικής εικόνας ενός προσώπου σε περιπτώσεις μιας μικρής μειονότητας, και χαιρετίζουμε το γεγονός ότι το Ευρωπαϊκό Κοινοβούλιο επιδιώκει να επιστήσει στο ζήτημα αυτό την προσοχή των κυβερνήσεων των κρατών μελών. Πιστεύουμε, ωστόσο, ότι οι αρμόδιες αρχές μας για την επιβολή του νόμου πρέπει να είναι σε θέση να χρησιμοποιούν επαρκή εργαλεία για την αποτελεσματική εκτέλεση των καθηκόντων τους, ένα από τα οποία είναι η διαμόρφωση μιας γενικής εικόνας ενός προσώπου, και ιδίως η διαμόρφωση γενικής εικόνας ενός προσώπου που στηρίζεται στη συγκέντρωση μυστικών πληροφοριών.
<P>
Δεν θα μπορούσαμε, ωστόσο, να στηρίξουμε αυτό το συγκεκριμένο κείμενο, καθώς ο τόνος ειδικότερα των αιτιολογικών σκέψεων δεν είναι ισορροπημένος, αλλά υπερβολικά ανησυχητικός. " εισηγήτρια ζητεί την τήρηση της αρχής της αναλογικότητας, γεγονός το οποίο μας λυπεί ιδιαίτερα καθώς η αρχή αυτή δεν έτυχε σεβασμού κατά την κατάρτιση αυτής της έκθεσης.
<SPEAKER ID="203" NAME="Alessandro Battilocchio  " AFFILIATION="PSE">
γραπτώς. - (IT) Κυρία Πρόεδρε, ψήφισα υπέρ της έκθεσης.
<P>
Μία από τις υποχρεώσεις ενός κράτους στο οποίο επικρατεί κράτος δικαίου, είναι να διασφαλίζει ότι οι εν λόγω προληπτικές δραστηριότητες που διεξάγονται για την ασφάλεια των πολιτών δεν διενεργούνται επί τη βάσει της εθνοτικής ταυτότητας ενός ατόμου, αλλά βάσει της συμπεριφοράς του ατόμου αυτού.
<P>
Από ηθική άποψη, κανείς δεν μπορεί και δεν θα πρέπει να κρατείται με κανέναν τρόπο, εκτός εάν υπάρχουν πράξεις οι οποίες αποτελούν βάση άσκησης κατηγοριών εναντίον του ή αποδεικνύουν την ενοχή του. Προκειμένου να κατασταλεί το πρόβλημα της μετανάστευσης και της τρομοκρατίας, έχουμε φτάσει τώρα στο σημείο να διαμορφώνουμε γενικές εικόνες των προσώπων (προφίλ): η μέθοδος αυτή δημιουργήθηκε από οργανώσεις της αστυνομίας και μπορεί να εντοπίζει, εκ των προτέρων, ενώσεις ανθρώπων που θεωρούνται ότι αποτελούν δυνητικούς υποστηρικτές τρομοκρατικών και εγκληματικών δραστηριοτήτων. Μια από τις πιο αποτελεσματικές μεθόδους διαμόρφωσης γενικής εικόνας των προσώπων φέρει την ονομασία "εξόρυξη δεδομένων", και συνίσταται την αναζήτηση προσώπων, χρησιμοποιώντας μηχανογραφημένες βάσεις δεδομένων, μέσω δεικτών που έχουν δημιουργηθεί εκ των προτέρων και οι οποίοι βασίζονται στη φυλή, στην εθνότητα, τη θρησκεία και την ιθαγένεια.
<P>
Πρέπει να ρυθμίσουμε τη διαμόρφωση γενικής εικόνας των προσώπων μέσω νομικών παραμέτρων με τη δυνατότητα εγγύησης των δικαιωμάτων όλων των προσώπων, ανεξαρτήτως της φυλής ή της θρησκείας τους.
<SPEAKER ID="204" NAME="Carlos Coelho  " LANGUAGE="PT">
" διαμόρφωση γενικής εικόνας χρησιμοποιείται τώρα ήδη σε πολλούς τομείς, από τη διατήρηση της ειρήνης έως τον διοικητικό και τελωνειακό έλεγχο των συνόρων, και επίσης στην καταπολέμηση της τρομοκρατίας.
<P>
Υπάρχει αυξανόμενο ενδιαφέρον για τη χρήση αυτή της τεχνικής διερεύνησης, η οποία βασίζεται στη συγκέντρωση πληροφοριών σχετικά με άτομα από διάφορες πηγές, οι οποίες μπορεί να περιλαμβάνουν περισσότερο ευαίσθητα δεδομένα, όπως εθνοτική καταγωγή, φυλή, ιθαγένεια ή θρησκεία.
<P>
Ωστόσο, η χρήση των εν λόγω τεχνικών έχει αναπτυχθεί σημαντικά χωρίς να έχει υπάρξει προηγουμένως καμία ευκαιρία συνεξέτασής τους και εξαγωγής συμπεράσματος ως προς το πώς και πότε θα μπορούσαν ενδεχομένως να χρησιμοποιηθούν, και πότε η χρήση τους θα μπορούσε να θεωρηθεί αναγκαία, νόμιμη και ανάλογη.
<P>
Είναι επίσης σαφές ότι είναι αναγκαίο να θεσπιστούν οι απαραίτητες δικλείδες ασφαλείας για την προστασία των θεμελιωδών δικαιωμάτων και των ελευθεριών των ατόμων.
<P>
" κατάσταση αυτή είναι ακόμη πιο ανησυχητική εάν λάβουμε υπόψη μας ότι είναι απαραίτητη η διαπαραπομπή μεταξύ των διάφορων βάσεων δεδομένων, όπως το Σύστημα Πληροφοριών Σένγκεν (SIS ΙΙ), το Σύστημα Πληροφοριών για τις Θεωρήσεις (VIS) και το Eurodac.
<P>
Επομένως, συγχαίρω την εισηγήτρια κ. Ludford, για την πρωτοβουλία της και την ευκαιρία την οποία μας δόθηκε να ξεκινήσουμε αυτή τη συζήτηση, βάσει αυτής της έκθεσης, η οποία θεωρώ ότι είναι αρκετά ισορροπημένη και σέβεται τις δεσμεύσεις τις οποίες διαπραγματευόμαστε.
<SPEAKER ID="205" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου στηρίζει τη διατύπωση η οποία εκφράζει την ανάγκη εξέτασης στο πλαίσιο πολιτικής συζήτησης της διαμόρφωσης γενικής εικόνας ενός προσώπου που πραγματοποιείται με την αυτοματοποιημένη "εξόρυξη" δεδομένων, καθώς αποκλίνει από τον γενικό κανόνα ότι οι αποφάσεις οι οποίες αφορούν την καταπολέμηση του εγκλήματος θα πρέπει να βασίζονται στη συμπεριφορά ενός ατόμου. Αντιτιθέμεθα έντονα στη διαμόρφωση μιας γενικής εικόνας ενός προσώπου βάσει εθνοτικής καταγωγής, η οποία συνεπάγεται την αυθαίρετη χρήση πληροφοριών από τις αρχές με βάση τη φυλή, το χρώμα του δέρματος, τη γλώσσα, τη θρησκεία, την ιθαγένεια και την εθνοτική προέλευση, μεταξύ άλλων, και διαβλέπουμε έναν προφανή κίνδυνο, ότι αθώοι άνθρωποι πιθανώς να υποβληθούν σε αυθαίρετη κράτηση.
<P>
Ωστόσο, δεν πιστεύουμε ότι αυτό το πρόβλημα επιλύεται καλύτερα σε επίπεδο ΕΕ. Θα πρέπει να επιλύεται σε διεθνές επίπεδο μέσω διεθνών συμφωνιών και συμβάσεων, όπως, ενδεχομένως, μέσω των "νωμένων Εθνών.
<P>
Στηρίζουμε πολλές από τις διατυπώσεις αυτής της έκθεσης, αλλά, για τους λόγους που προαναφέρθηκαν, επιλέξαμε να την καταψηφίσουμε ως σύνολο.
<SPEAKER ID="206" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) H έκθεση ασχολείται με τη μέθοδο των κατασταλτικών μηχανισμών και των μυστικών υπηρεσιών της ΕΕ -κατά τα πρότυπα αντίστοιχων μηχανισμών των "ΠΑ- να τυποποιούν και να χαρακτηρίζουν πρόσωπα ως ύποπτα για "τρομοκρατικές" και εγκληματικές ενέργειες, βάσει της εθνοτικής ή φυλετικής καταγωγής τους, της συμπεριφοράς τους, των πολιτικών, κοινωνικών, θρησκευτικών και φιλοσοφικών πεποιθήσεων και της κοινωνικής δράσης τους. " μέθοδος βέβαια μόνο νέα δεν είναι. Οι κατασταλτικοί μηχανισμοί της αστικής εξουσίας έχουν να παρουσιάσουν πλούσιο εγκληματικό έργο σε βάρος των κομμουνιστών, των κοινωνικών αγωνιστών, που με το χαρακτηρισμό αυτό βαφτίζονταν ως επικίνδυνοι για τη "δημόσια τάξη και ασφάλεια". Σήμερα, με το πρόσχημα της "τρομοκρατίας" ανασύρονται ξανά από τις πιο μαύρες εποχές της ιστορίας της αστικής εξουσίας στην Ευρώπη.
<P>
Μολονότι η έκθεση στέκεται κριτικά απέναντι στις μεθόδους αυτές, αρνείται να τις καταδικάσει κατηγορηματικά και να ζητήσει την άμεση απαγόρευσή τους. Αντίθετα τις θεωρεί θεμιτές ως μεθόδους αστυνομικής έρευνας, εφόσον υπόκεινται σε αυστηρούς όρους και περιορισμούς. Εγγυήσεις και περιορισμοί σε τέτοιες φασίζουσες μεθόδους δεν υπάρχουν ούτε μπορούν να υπάρξουν.
<P>
Γι αυτούς τους λόγους, το ΚΚΕ καταψηφίζει την έκθεση. Καλεί τους εργαζόμενους να ορθώσουν το ανάστημά τους. Με ανυπακοή, ρήξη, ανατροπή της ΕΕ της καταστολής, των διώξεων, της τρομοκρατίας, της καταπάτησης των δημοκρατικών δικαιωμάτων και ελευθεριών.
<SPEAKER ID="208" NAME="Richard James Ashworth  " AFFILIATION="PPE-DE">
γραπτώς. - Οι βρετανοί Συντηρητικοί στηρίζουν τις πρωτοβουλίες για τη διασφάλιση της επιτυχίας στην καταπολέμηση της απάτης στο πλαίσιο του προϋπολογισμού της ΕΕ. Εν προκειμένω, η έκθεση αυτή περιέχει πολλές λογικές προτάσεις, συμπεριλαμβανομένης της ενίσχυσης της ανεξαρτησίας της OLAF.
<P>
Θέλουμε, ωστόσο, να εκφράσουμε ανοικτά την αντίθεσή μας στη σύσταση Ευρωπαϊκής Εισαγγελίας, και ως εκ τούτου στην πρόταση η οποία περιέχεται στην παράγραφο 57 της έκθεσης.
<SPEAKER ID="210" NAME="Richard Corbett  " AFFILIATION="PSE">
γραπτώς. - Επισκέφθηκα τον παραγωγό κηπευτικών ειδών Johnson of Wixley στην εκλογική μου περιφέρεια την περασμένη εβδομάδα, όπου εξέφρασαν ανησυχίες σχετικά με ορισμένα στοιχεία της τελευταίας δέσμης μέτρων για τα φυτοφάρμακα, ιδίως τα αυστηρά, κριτήρια έσχατων ορίων για ορισμένα φυτοφάρμακα, για τα οποία, μέχρι στιγμής, δεν υπάρχουν υποκατάστατα.
<P>
Ωστόσο, χάρηκαν για το ότι, στην περίπτωση αυτή, η πρόταση φαίνεται να είναι λιγότερο αμφιλεγόμενη. Με την ομοφωνία η οποία φαινομενικά επικράτησε μεταξύ Κοινοβουλίου και Συμβουλίου, με ευχαρίστησε το γεγονός ότι είχα τη δυνατότητα να στηρίξω το κείμενο του Συμβουλίου και τις συμφωνημένες τροπολογίες, ακόμη και αν οι τελευταίες, εν τέλει, δεν εγκρίθηκαν.
<P>
" τακτική συλλογή και διάδοση δεδομένων σχετικά με τη χρήση φυτοφαρμάκων θα πρέπει να συμβάλουν στην αύξηση της ευαισθητοποίησης και στον έλεγχο της χρήσης φυτοφαρμάκων, και να διαδραματίσουν έναν μικρό αλλά σημαντικό ρόλο στη διασφάλιση ότι τα φυτοφάρμακα είναι ασφαλή τόσο για την ανθρώπινη υγεία, όσο και για το περιβάλλον, αποφεύγοντας ταυτόχρονα τις ανησυχίες οι οποίες εκφράστηκαν σχετικά με την προηγούμενη δέσμη μέτρων.
<SPEAKER ID="211" NAME="Edite Estrela  " LANGUAGE="PT">
Ψήφισα υπέρ των τροπολογιών στη σύσταση για τη δεύτερη ανάγνωση της έκθεσης που αφορά τις στατιστικές για τα φυτοπροστατευτικά προϊόντα. Πιστεύω ότι αυτή η έκθεση θα συμπληρώσει άλλες υφιστάμενες πρωτοβουλίες για τα φυτοφάρμακα, οι οποίες συμφωνήθηκαν στο τέλος του περασμένου έτους.
<P>
" έκθεση πραγματοποιεί αρκετές σημαντικές τροποποιήσεις, όπως για παράδειγμα, η αντικατάσταση των όρων "φυτοπροστατευτικά προϊόντα" με τον όρο "φυτοφάρμακα", επεκτείνοντας το πεδίο εφαρμογής ώστε να συμπεριλαμβάνονται και τα βιοκτόνα, και συμπεριλαμβάνοντας φυτοφάρμακα για εμπορικές, μη γεωργικές χρήσεις. Με τον κανονισμό αυτό, η Ευρωπαϊκή Ένωση θα διασφαλίσει ασφαλέστερη χρήση των φυτοφαρμάκων.
<SPEAKER ID="212" NAME="Christa Klaß  " AFFILIATION="PPE-DE">
γραπτώς. - (DE) Ο κανονισμός σχετικά με στατιστικές για τα φυτοπροστατευτικά προϊόντα αποτελεί μέρος της αναθεώρησης της ευρωπαϊκής πολιτικής για τα φυτοπροστατευτικά προϊόντα, μέρος της οποίας αποτελούν επίσης ο κανονισμός έγκρισης και η οδηγία για την αειφόρο χρήση των φυτοφαρμάκων που εγκρίθηκαν επιτυχώς στην αρχή του έτους.
<P>
Ο στόχος είναι η μείωση των αρνητικών επιπτώσεων των φυτοπροστατευτικών προϊόντων όσο το δυνατόν περισσότερο, μειώνοντας τους κινδύνους. Για να το υπολογίσουμε αυτό χρειαζόμαστε δείκτες και για να αναπτύξουμε αυτούς τους δείκτες χρειαζόμαστε αξιόπιστα δεδομένα τα οποία καθορίζονται με στατιστικές, οι οποίες διασφαλίζουν συγκρισιμότητα μεταξύ των κρατών μελών. Για τον λόγο αυτό ψήφισα υπέρ της έκθεσης. Ωστόσο, δεν πρέπει να ξεχνούμε ότι μόνο όσοι εμπορεύονται τα προϊόντα σύμφωνα με τους κανονισμούς θα παράσχουν δεδομένα. Σύγχρονες εκθέσεις σχετικά με το πανευρωπαϊκό παράνομο εμπόριο φυτοφαρμάκων αναφέρουν ότι πρέπει να δώσουμε περισσότερη προσοχή στο ζήτημα αυτό. Το ίδιο ισχύει και για την εισαγωγή προϊόντων από τρίτες χώρες. Πρέπει να εντείνουμε τους ελέγχους μας από αυτή την άποψη.
<P>
" αυστηρή μας ευρωπαϊκή διαδικασία έγκρισης εγγυάται την ολοκληρωμένη προστασία των ανθρώπων και του περιβάλλοντος. Όποιος πουλά ή χρησιμοποιεί προϊόντα φυτοπροστασίας χωρίς έγκριση και όποιος δεν ελέγχει επαρκώς τις οριακές τιμές των υπολειμμάτων όχι μόνο δημιουργεί κινδύνους οι οποίοι είναι δυνατόν να αποφευχθούν, αλλά δυσφημίζει επίσης τον κατασκευαστή του προϊόντος και τη γεωργική βιομηχανία. Συναρτήσει αυτών, η ισχύουσα νομοθεσία παρέχει ένα επαρκές επίπεδο προστασίας. Ωστόσο, απαιτείται συμμόρφωση και παρακολούθηση.
<SPEAKER ID="214" NAME="Edite Estrela  " LANGUAGE="PT">
Ψήφισα υπέρ της πρότασης για τον οικολογικό σχεδιασμό όσον αφορά τα συνδεόμενα με την ενέργεια προϊόντα καθώς οι τρέχουσες συνήθειες κατανάλωσης και παραγωγής έχουν σημαντικές περιβαλλοντικές επιπτώσεις, κατά κύριο λόγο μέσω των αερίων του θερμοκηπίου και της ρύπανσης.
<P>
Πιστεύω ότι είναι σημαντικό να αλλάξουν οι συνήθειες κατανάλωσης και παραγωγής, χωρίς αυτό να οδηγήσει σε σημαντικό επιπρόσθετο κόστος τόσο για τις εταιρείες όσο και για τα νοικοκυριά.
<SPEAKER ID="216" NAME="Edite Estrela  " LANGUAGE="PT">
Ψήφισα υπέρ της έκθεσης σχετικά με τη θέσπιση εναρμονισμένων όρων εμπορίας των προϊόντων του τομέα των δομικών κατασκευών για την προώθηση του κινήματος και τη χρήση αυτού του τύπου προϊόντων " χρήση μιας κοινής τεχνικής γλώσσας η οποία θα εκφράζει την απόδοση των προϊόντων του τομέα δομικών κατασκευών διευκρινίζει και απλοποιεί τους όρους πρόσβασης στη σήμανση CE, διασφαλίζοντας μεγαλύτερη ασφάλεια για τους χρήστες.
<SPEAKER ID="217" NAME="Zuzana Roithová  " LANGUAGE="CS">
Χαίρομαι ιδιαίτερα που η σημερινή σύνοδος ολομέλειας έχει εξαλείψει ορισμένα σοβαρά μειονεκτήματα του προτεινόμενου κανονισμού που αφορά τη θέσπιση εναρμονισμένων όρων εμπορίας των προϊόντων του τομέα των δομικών κατασκευών, τα οποία είχαν ενσωματωθεί σε αυτό το τεχνικό πρότυπο από την εισηγήτρια της Σοσιαλιστικής Ομάδας. " σκιώδης εισηγήτρια Zita Pleštinská αξίζει το χειροκρότημα μας. Χάρη στην επαγγελματική της εμπειρία και την εργατικότητά της στην Επιτροπή Εσωτερικής Αγοράς και Προστασίας των καταναλωτών, η τρέχουσα έκδοση είναι επαγγελματικού επιπέδου. Μέσω της εναρμόνισης και της σήμανσης CE για την παραγωγή σειράς θα επιτευχθεί απλούστευση και το κόστος θα μειωθεί, ειδικά για τις μικρές επιχειρήσεις. Δεν θα ισχύουν πλέον οι μεταξύ τους ανόμοιες απαιτήσεις των 27 κρατών μελών. " σήμανση συμμόρφωσης CE για την παραγωγή σειράς αποτελεί επαρκή εγγύηση ότι τα προϊόντα συμμορφώνονται με τα ευρωπαϊκά πρότυπα. " εναρμόνιση δεν είναι αναγκαία για πρωτότυπα και εφάπαξ παραγόμενα προϊόντα. Μόνο εάν τα προϊόντα του τομέα των δομικών κατασκευών εισάγονται σε χώρες, όπου υπάρχει κίνδυνος σεισμών, για παράδειγμα, θα πρέπει να πληρούν τις απαιτήσεις και για αυτές τις συγκεκριμένες συνθήκες. Εκτιμώ την υποστήριξη της τσεχικής Προεδρίας για αυτή την έκδοση.
<SPEAKER ID="219" NAME="Alessandro Battilocchio  " AFFILIATION="PSE">
γραπτώς. - (IT) Σας ευχαριστώ, κυρία Πρόεδρε. Ψήφισα υπέρ της έκθεσης.
<P>
Το βασικό αντικείμενο του κανονισμού (ΕΚ) αριθ. 2560/2001 είναι οι διασυνοριακές μεταφορές και οι διασυνοριακές πράξεις ηλεκτρονικών πληρωμών. Ο κανονισμός εγκρίθηκε στις 19 Δεκεμβρίου 2001 και ο στόχος του είναι να διασφαλίσει ότι το κόστος των διασυνοριακών πληρωμών είναι το ίδιο με τις πληρωμένες που πραγματοποιούνται εντός της επικράτειας ενός κράτους μέλους.
<P>
Έως την 1η Ιανουαρίου 2006, ίσχυε μόνο για μεταφορές, αναλήψεις από μηχανήματα αυτόματης ανάληψης (ΑΤΜ) και για πληρωμές οι οποίες εκτελούνταν με χρεωστική ή πιστωτική κάρτα για ποσό ύψους έως και 12.500 ευρώ σε χώρες της ΕΕ, ενώ, από την ημερομηνία αυτή, το ποσό αυξήθηκε στα 50.000 ευρώ. Ωστόσο, και ο κανονισμός (ΕΚ) αριθ. 2560 έχει μειονεκτήματα, όπως ο μη προσδιορισμός των "αντίστοιχων πληρωμών" και η απουσία ρήτρας αναθεώρησης, και ως προς αυτά τα σημεία πρέπει να ληφθούν αμέσως μέτρα.
<P>
Συνοψίζω λέγοντας ότι τασσόμαστε υπέρ των προτάσεων για την επικαιροποίηση και τροποποίηση του κανονισμού (ΕΚ) αριθ. 2560/2001, καθώς είναι καθήκον μας να πραγματοποιούμε διασυνοριακές συναλλαγές πληρωμής ευκολότερα και πιο οικονομικά.
<SPEAKER ID="221" NAME="Edite Estrela  " LANGUAGE="PT">
Ψήφισα υπέρ της έκθεσης Schnellhardt σχετικά με τον κανονισμό για τον καθορισμό υγειονομικών κανόνων σχετικά με τα ζωικά υποπροϊόντα που δεν προορίζονται για κατανάλωση από τον άνθρωπο, καθώς θεωρώ ότι οι προτάσεις οι οποίες περιέχονται σε αυτό το έγγραφο θα βελτιώσουν ουσιαστικά την ασφάλεια αυτών των προϊόντων, ιδίως διασφαλίζοντας την ιχνηλασιμότητα μέσω της διαδικασίας επεξεργασίας. Επομένως, η ασφάλεια των τροφίμων και η προστασία των καταναλωτών στην ΕΕ θα ενισχυθεί.
<SPEAKER ID="222" NAME="Véronique Mathieu  " LANGUAGE="FR">
" έκθεση αυτή θα δώσει τη δυνατότητα στην Ευρωπαϊκή Ένωση να εξοπλιστεί με ένα πιο ακριβές νομοθετικό πλαίσιο με το οποίο θα αυξήσει το επίπεδο ασφάλειας σε ολόκληρη την αλυσίδα παραγωγής και διάθεσης. Τα πλεονεκτήματα αυτού του κειμένου είναι ότι προτείνει μια μέθοδο η οποία βασίζεται περισσότερο στους κινδύνους και τους ελέγχους, και εξασφαλίζει μεγαλύτερη συνεκτικότητα στους κανονισμούς για τα ζωικά υποπροϊόντα και τη νομοθεσία περί υγιεινής, εισάγοντας επίσης επιπρόσθετους κανόνες σχετικά με την ιχνηλασιμότητα των ζωικών υποπροϊόντων.
<P>
Μπορώ επίσης να σας πω ότι η προηγούμενη έκθεση του κ. Schnellhardt για την υγιεινή των τροφίμων (2002) είχε έναν πολύ θετικό αντίκτυπο, καθιστώντας τον ευρωπαϊκό τομέα θήρας ενήμερο για τις υποχρεώσεις του. " μεταφορά του κανονισμού αυτού στο εθνικό δίκαιο είχε θετικές συνέπειες σε εθνικό επίπεδο, μεταξύ άλλων, βελτιώνοντας την κατάρτιση επτά εκατομμυρίων ευρωπαίων κυνηγών, οι οποίοι, λόγω του ότι εργάζονται συνεχώς σε αυτό το περιβάλλον, είναι σε θέση να αναγνωρίζουν γρήγορα και αποτελεσματικά κρίσεις στον τομέα της υγείας.
<P>
Ως εκ τούτου, στηρίζω αυτή την έκθεση, η οποία θα επιτρέψει στην Ευρωπαϊκή Ένωση να προβλέπει και να αντιδρά καλύτερα σε κάθε πιθανή κρίση στον τομέα των τροφίμων που συνδέεται με προϊόντα ζωικής προέλευσης.
<SPEAKER ID="223" NAME="Rovana Plumb  " LANGUAGE="RO">
Ψήφισα υπέρ αυτής της έκθεσης, επειδή στη Ρουμανία, όπως και σε άλλα κράτη μέλη αντιμετωπίζουμε ορισμένες φορές κρίσεις οι οποίες επηρεάζουν την ασφάλεια της υγείας των πολιτών και των ζώων σχετικά με ζωικά προϊόντα, όπως η μεταδοτική σπογγώδης εγκεφαλοπάθεια, οι διοξίνες, η πανώλη των χοίρων και ο αφθώδης πυρετός. Οι κρίσεις αυτές έχουν επίσης έναν ευρύτερο δυσμενή αντίκτυπο στην κοινωνικοοικονομική κατάσταση των κτηνοτρόφων και των επηρεαζόμενων βιομηχανικών κλάδων, συμπεριλαμβανομένης της εξασθένισης της εμπιστοσύνης των καταναλωτών στην ασφάλεια των ζωικών προϊόντων. Το ξέσπασμα νόσων μπορεί επίσης να έχει δυσμενείς συνέπειες για το περιβάλλον: διάθεση των νεκρών ζώων και βιοποικιλότητα. Χρειάστηκε να αναθεωρήσουμε από νομοθετική άποψη τον κανονισμό για τα ζωικά υποπροϊόντα που δεν προορίζονται για κατανάλωση από τον άνθρωπο .
<P>
Αυτό, συνεπώς, θα λύσει τα προβλήματα που συνδέονται με τις διαφορετικές ερμηνείες του πεδίου εφαρμογής του κανονισμού των προβλημάτων που προκαλούνται από αυτό, όπως: στρέβλωση του ανταγωνισμού και διαφορετικά επίπεδα προστασίας κατά των κινδύνων για την υγεία των πολιτών και των ζώων, ταξινόμηση των ζωικών υποπροϊόντων βασισμένη σε μεγαλύτερο βαθμό στους κινδύνους, διευκρίνιση των παρεκκλίσεων (π.χ. αντίκτυπος των ζωικών υποπροϊόντων στην έρευνα, ξέσπασμα νόσων, φυσικές καταστροφές), μείωση του διοικητικού φόρτου εξαλείφοντας τη διπλή έκδοση αδειών για συγκεκριμένους τύπους οικονομικών μονάδων.
<P>
" αναθεώρηση υπεραμύνεται των αρχών που χρησιμοποιούνται για τη ρύθμιση στην ΕΕ της χρήσης, της επεξεργασίας, της διάθεσης, της ιχνηλασιμότητας και της διανομής ζωικών υποπροϊόντων που δεν προορίζονται για κατανάλωση από τον άνθρωπο, διασφαλίζοντας κατ' αυτόν τον τρόπο υψηλό επίπεδο ασφάλειας των τροφίμων και προστασίας των καταναλωτών.
<SPEAKER ID="225" NAME="Edite Estrela  " LANGUAGE="PT">
" έκθεση αυτή αφορά το σχέδιο νομοθετικού ψηφίσματος του Ευρωπαϊκού Κοινοβουλίου σχετικά με την πρόταση οδηγίας του Συμβουλίου που αφορά την τροποποίηση της οδηγίας 2003/48/ΕΚ για τη φορολόγηση των υπό μορφή τόκων εισοδημάτων από αποταμιεύσεις.
<P>
Ψήφισα υπέρ αυτής της έκθεσης σχετικά με τη φορολόγηση των υπό μορφή τόκων εισοδημάτων από αποταμιεύσεις, επειδή ενισχύει τις αρχές της διαφάνειας και της δημοσιονομικής δικαιοσύνης.
<SPEAKER ID="226" NAME="Robert Goebbels  " LANGUAGE="FR">
" έκθεση Hamon συνηγορεί υπέρ της γενικής χρήσης της ανταλλαγής πληροφοριών, κάτι το οποίο αποτελεί ένα γραφειοκρατικό και απόλυτα αναποτελεσματικό σύστημα. Τάσσομαι υπέρ ενός φόρου παρακράτησης, δηλαδή, της δυνατότητας κάθε πολίτη να καταβάλλει πλήρως τον φόρο του στο κράτος μέλος στο οποίο φορολογείται, καταβάλλοντας έναν εύλογο φόρο (20 ή ακόμη 25%). Ο φόρος αυτός θα πρέπει να ισχύει για φυσικά και νομικά πρόσωπα, θα πρέπει να συλλέγεται στην πηγή από τη δημοσιονομική αρχή η οποία διαχειρίζεται τους χρηματικούς πόρους (χρεόγραφα, ομόλογα, κ.ο.κ.) και να μεταφέρεται στο τμήμα φορολόγησης του φορολογουμένου. Το ιδανικό θα ήταν να καταστεί κοινοτικός πόρος.
<SPEAKER ID="227" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " πάταξη της φοροδιαφυγής στα κράτη μέλη της ΕΕ είναι καίριας σημασίας. Ωστόσο, η πρόταση της Επιτροπής και η έκθεση της επιτροπής βρίθουν από φράσεις, οι οποίες, εάν επρόκειτο να έχουν την υποστήριξη του Κοινοβουλίου, θα συνέβαλαν μόνο στην υπερβολική ρύθμιση της συνεργασίας της ΕΕ.
<P>
Καταψηφίσαμε την έκθεση στο σύνολό της και ζητούμε ενδελεχή εξέταση ολόκληρης της νομοθετικής πρότασης.
<SPEAKER ID="228" NAME="David Martin  " AFFILIATION="PSE">
γραπτώς. - Στηρίζω την πρόταση αυτή για τη φορολόγηση των υπό μορφή τόκων εισοδημάτων, με στόχο τη διόρθωση των υφιστάμενων κενών στη νομοθεσία και την πάταξη της φοροδιαφυγής. " εμπειρία έχει δείξει ότι η τρέχουσα οδηγία είναι δυνατόν να παρακαμφθεί, δίνοντας τη δυνατότητα στον πλουσιότερο να φοροδιαφεύγει, ενώ όσοι κερδίζουν πολύ λιγότερα συνεχίζουν να πληρώνουν τους φόρους τους. " οδηγία αυτή θα αρχίσει να δίνει τέλος σε αυτή τη διαδικασία.
<SPEAKER ID="229" NAME="Peter Skinner  " AFFILIATION="PSE">
γραπτώς. - " έκθεση αυτή αναγνωρίζει την αντίδραση παγκόσμιων ηγετών ότι οι φορολογικοί παράδεισοι αποτελούν μέρος της παγκόσμιας οικονομίας, γεγονός το οποίο θα πρέπει να συμβάλει θετικά στα ευρύτερα συμφέροντα. Μεγάλο έργο έχει επιτελεσθεί ήδη όσον αφορά την παρακράτηση φόρων, και η έκθεση αυτή αυξάνει το τρέχον ενδιαφέρον για την αύξηση της διαφάνειας των εισοδημάτων και των συναλλαγών σε αυτούς τους φορολογικούς παραδείσους. Είναι ιδιαίτερα σημαντικό για το ζήτημα της εταιρικής και της ατομικής φοροαποφυγής.
<SPEAKER ID="231" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Είναι πολύ σημαντικό να δημιουργηθούν στέρεα συστήματα τα οποία αποτρέπουν τη φοροδιαφυγή. Αυτό ισχύει, ειδικότερα, για τον φόρο προστιθέμενης αξίας. Ωστόσο, πιστεύουμε ότι, στην τρέχουσα μορφή της, η πρόταση της Επιτροπής και η έκθεση την οποία έχουμε ενώπιόν μας εγείρουν περισσότερα ερωτήματα από όσα κατορθώνουν να απαντήσουν. Μακροπρόθεσμη φιλοδοξία της ΕΕ είναι να μειωθεί ο κανονιστικός φόρτος. " πρόταση της Επιτροπής φαίνεται να κινείται προς την αντίθετη κατεύθυνση και υπάρχει ο κίνδυνος να αυξηθεί ο διοικητικός φόρτος, ειδικότερα για τις μικρές επιχειρήσεις στην Ευρώπη. " πρόταση περιέχει επίσης φράσεις οι οποίες θα έχουν ως αποτέλεσμα μεγάλες αλλαγές στη σουηδική νομοθεσία.
<P>
Επιλέξαμε να καταψηφίσουμε την έκθεση αυτή σε πρώτη ανάγνωση, όμως προσβλέπουμε στην περαιτέρω κατάρτιση της αρχικής πρότασης της Επιτροπής με πιο εποικοδομητικό τρόπο.
<SPEAKER ID="232" NAME="Peter Skinner  " AFFILIATION="PSE">
γραπτώς. - " αντιπροσωπεία του βρετανικού εργατικού κόμματος στο Ευρωπαϊκό Κοινοβούλιο χαιρετίζει την έκθεση του κ. Visser για τη φοροδιαφυγή που συνδέεται με την εισαγωγή και άλλες διασυνοριακές συναλλαγές. Παρότι ο ΦΠΑ ορισμένες φορές είναι πολύπλοκος, οι επιπτώσεις του κατά μήκος των συνόρων μπορούν να προκαλέσουν συγκεκριμένα προβλήματα, στον προσδιορισμό και τη διευκρίνιση των οποίων συμβάλει η παρούσα έκθεση.
<SPEAKER ID="234" NAME="Peter Skinner  " AFFILIATION="PSE">
γραπτώς. - " αντιπροσωπεία του βρετανικού εργατικού κόμματος στο Ευρωπαϊκό Κοινοβούλιο υποστηρίζει την έκθεση αυτή ως προς την ευρύτερη προοπτική των οικονομικών ενεργειών των κρατών μελών κατά τη διάρκεια της τρέχουσας οικονομικής κρίσης. Ενώ τα ευρωομόλογα μπορεί να θεωρούνται έξυπνη ιδέα οι οποία μπορεί να αποδώσει πόρους στις κυβερνήσεις, φαίνεται ότι δεν υπάρχει νομική βάση επί της οποίας αυτό θα ήταν εφικτό, επομένως φαίνεται απίθανο να εφαρμοστεί αυτή η επιλογή.
<SPEAKER ID="236" NAME="Edite Estrela  " LANGUAGE="PT">
Ψήφισα υπέρ της έκθεσης σχετικά με τα νανοϋλικά, καθώς οι νανοτεχνολογίες υπόσχονται φανταστικά αποτέλεσμα, ιδίως όσον αφορά την ενέργεια και την ανάπτυξη βιοφαρμάκων. Ωστόσο, φρονώ ότι είναι σημαντικό να διασφαλισθεί η ασφάλεια των προϊόντων πριν διατεθούν στην αγορά, λαμβάνοντας υπόψη ότι οι νανοτεχνολογίες ενέχουν κινδύνους οι οποίοι δεν έχουν διαπιστωθεί ακόμη πλήρως.
<SPEAKER ID="237" NAME="Adam Gierek  " LANGUAGE="PL">
Υλικά αποτελούμενα από σωματίδια τα οποία είναι μικρότερα από 10-9 m καλούνται νανοϋλικά. Βρίσκονται σε ελεύθερη μορφή ή ως εκπομπές νανοσωματιδίων σε μια μάζα άλλων υλικών, όπως τα συνθετικά.
<P>
Τα νανοϋλικά αυτά αποσπώνται με τεχνολογία "από πάνω προς τα κάτω" και τη χρήση τριβής υψηλής ενέργειας.
<P>
Τα νανοσωματίδια έχουν μεγάλη επιφάνεια και σημαντική επιφανειακή ενέργεια, με αποτέλεσμα να έχουν τα εξής χαρακτηριστικά:
<P>
ικανότητα επιτάχυνσης των χημικών αντιδράσεων·
<P>
σημαντική αντιδραστικότητα (πιθανή)·
<P>
ικανότητα εύκολης διείσδυσης σε ζώντα κύτταρα.
<P>
" ανεξέλεγκτη απελευθέρωση νανοσωματιδίων στο περιβάλλον μπορεί να είναι επικίνδυνη για την υγεία. Τα ελεύθερα νανοσωματίδια διάφορων υλικών μπορούν να προκαλέσουν καρκινογόνες χημικές αντιδράσεις εάν διεισδύσουν σε ζώντα κύτταρα, και αυτό δεν έχει επιβεβαιωθεί.
<P>
Στις πηγές νανοσωματιδίων που απελευθερώνονται στο περιβάλλον περιλαμβάνονται:
<P>
προϊόντα που παρασκευάζονται με τη μέθοδο "από πάνω προς τα κάτω", για παράδειγμα νανοσωματίδια οξειδίου του ψευδαργύρου τα οποία χρησιμοποιούνται σε κρέμες με φίλτρο κατά της υπεριώδους ακτινοβολίας, και πρόσθετα βακτηριοκτόνα όπως τα νανοσωματίδια αργύρου·
<P>
ανεπιθύμητα παραπροϊόντα με τη μορφή νανοσωματιδίων, για παράδειγμα ως προϊόντα καύσης, τη τριβής ελαστικών και άλλων ανεξέλεγκτων διαδικασιών οι οποίες δημιουργούν νανοαερολύματα με την κίνηση Μπράουν.
<P>
" χρήση νανοσωματιδίων στις αντηλιακές κρέμες, σκοπός των οποίων είναι να εμποδίζουν την υπεριώδη ακτινοβολία, θα προκαλέσει ανεπιθύμητες ενέργειες για την υγεία; Αυτό μπορεί και θα πρέπει να διερευνηθεί.
<P>
" καταλυτική δράση των νανοαερολυμάτων που βρίσκονται παντού γύρω μας έχει παρενέργειες για την υγεία; Και αυτό απαιτεί επείγουσα επιστημονική έρευνα, η οποία, ωστόσο, είναι δύσκολο να διεξαχθεί, για φυσικούς και χημικούς λόγους.
<SPEAKER ID="239" NAME="Koenraad Dillen" AFFILIATION="NI">
γραπτώς. - (NL) Είναι βέβαιο ότι το ψήφισμα αυτό περιέχει ορισμένα θετικά στοιχεία, όπως μια έκκληση για την ενίσχυση της εντολής του Frontex και την ανάληψη πρωτοβουλιών για ευρωπαϊκή πολιτική εσωτερικής ασφάλειας, η οποία θα πρέπει να συμπληρώνει τα σχέδια εθνικής ασφάλειας. Εν τέλει, αποφάσισα να το καταψηφίσω, επειδή θεωρώ ότι είναι τελείως απαράδεκτο το Κοινοβούλιο, το οποίο, κατά τ' άλλα, υποτίθεται ότι εκπροσωπεί τους ευρωπαίους πολίτες, να πρέπει να εμμένει πεισματικά στη Συνθήκη της Λισαβόνας, ενώ και η έκκληση υποβολής προτάσεων το συντομότερο δυνατόν για να καταστεί ευκολότερη η εισαγωγή εργαζομένων τρίτων χωρών δεν έλαβε την έγκρισή μου.
<SPEAKER ID="240" NAME="Frank Vanhecke  " AFFILIATION="NI">
γραπτώς. - (NL) Παρότι καταψήφισα αυτό το ψήφισμα, ήθελα να διευκρινίσω ότι είναι βέβαιο ότι περιέχει πολλά θετικά στοιχεία, ιδίως όσον αφορά την ενίσχυση του Frontex και μία καλύτερη, συμπληρωματική ευρωπαϊκή πολιτική εσωτερικής ασφάλειας. Για εμένα, ωστόσο, το βασικό πρόβλημα εξακολουθεί να είναι το γεγονός ότι το Κοινοβούλιο εμμένει πεισματική στη Συνθήκη της Λισαβόνας, σαν να επρόκειτο για τη μεγάλη σωτήρια λύση. Φυσικά, με αυτόν τον τρόπο δεν πρόκειται να σημειώσουμε καμία πρόοδο. Ο αγώνας θα συνεχισθεί μέχρι τέλους και, τελικά, μόνο η δημοκρατία και η αξιοπιστία ενός δημοκρατικού ευρωπαϊκού σχεδίου θα υποστούν τις συνέπειες. Περιττό να αναφέρω, ότι διαφωνώ πλήρως με την επέκταση της εφαρμογής του συστήματος της μπλε κάρτας. Αυτό είναι κάτι το οποίο φοβόμουν εξαρχής, και ο φόβος αυτός έγινε πραγματικότητα. Όπως πάντα, πρέπει να ανεχθούμε αναγκαστικά τη συνήθη ευρωπαϊκή πολιτική της σαλαμοποίησης, όπου οι αποφάσεις λαμβάνονται αποσπασματικά και οι επιπτώσεις των επακόλουθων αποφάσεων τηρούνται εν τω μεταξύ μυστικές.
<SPEAKER ID="242" NAME="Luís Queiró  " LANGUAGE="PT">
" Σύνοδος Κορυφής της G20 και η επίγνωση της ανάγκης για μια συντονισμένη και κοινή απόκριση στην τρέχουσα παγκόσμια οικονομική κρίση αποτελούν έκφραση της θετικής πλευράς της παγκοσμιοποίησης. Δεν υπάρχουν πλέον μεμονωμένες δυνάμεις, ανεξάρτητες οικονομίες ή δευτερεύουσας σημασίας παγκοσμιοποιημένες χώρες. Αντιθέτως, οι χώρες εκείνες οι οποίες βιώνουν πολύ χειρότερες συνθήκες από αυτά τα "θύματα" της κρίσης, αλλά δεν έχουν εμπλακεί στην παγκοσμιοποίηση, όπως στην συμβαίνει με τις περισσότερες αφρικανικές χώρες, εξακολουθούν να αντιμετωπίζουν τα ίδια προβλήματα και να παραμένουν δίχως λύση. Αυτό είναι το πρόβλημα για το οποίο δεν δίδεται λύση.
<P>
Το άλλο δίδαγμα των καιρών είναι ότι η μόνη εναλλακτική λύση στην οικονομία της αγοράς είναι μια οικονομία της αγοράς που λειτουργεί καλύτερα. Αυτόν τον δρόμο πρέπει να ακολουθήσουμε.
<P>
Τέλος, πρέπει να επισημάνουμε ότι η ικανότητα αντιμετώπισης της κρίσης εξαρτάται σε μεγάλο βαθμό από το αν υπάρχει ή όχι η ικανότητα μεταρρύθμισης των εθνικών οικονομιών και δημιουργίας συνθηκών ευελιξίας. Παράλληλα με την αντιμετώπιση της χρηματοπιστωτικής κρίσης, πρέπει να ανταποκριθούμε στην αλλαγή προτύπου στην παγκόσμια οικονομία. Διαφορετικά, θα βιώσουμε μια βαθιά, αλλά κυκλική κρίση, χωρίς να επιλύσουμε τα διαρθρωτικά προβλήματα των οικονομιών μας.
<SPEAKER ID="243" NAME="Peter Skinner  " AFFILIATION="PSE">
γραπτώς. - Συμφωνώ με τις συστάσεις οι οποίες πηγάζουν από αυτό το ψήφισμα, το οποίο έρχεται σε μια στιγμή επιτακτικής ανάγκης να αντιμετωπίσει τη χρηματοπιστωτική κρίση.
<P>
Πρώτα απ' όλα πρέπει να πούμε ότι δεν έχουμε ακόμη ξεπεράσει την κρίση και ότι οι αρχές δεν μπορούν να επαναπαύονται στη σκέψη ότι η κρίση θα περάσει.
<P>
Πρέπει να ληφθούν μέτρα σε σχέση με πολλές σημαντικές παραμέτρους.
<P>
Πρώτον, με την αντιμετώπιση "συστημικών κινδύνων": οι διεθνείς θεσμοί πρέπει να ενισχυθούν προκειμένου να αντιμετωπίσουν μελλοντικές απειλές. Εντός της ΕΕ πρέπει να εξεταστεί η επικράτηση μιας αποκλειστικής αρχής για λόγους συντονισμού ισχυρών μέτρων όταν η ανάγκη είναι επιτακτική.
<P>
Δεύτερον, η βελτίωση της ισχύουσας νομοθεσίας και η θέσπιση νέας νομοθεσίας η οποία αναγνωρίζει τις ειδικές ανάγκες τομέων του κλάδου των χρηματοπιστωτικών υπηρεσιών, ειδικότερα το Φερεγγυότητα ΙΙ (Solvency II) και η οδηγία για τις κεφαλαιακές απαιτήσεις είναι ζωτικά στοιχεία τα οποία συμβάλλουν στη διαχείριση του κινδύνου. Επίσης, τώρα πρόκειται να ρυθμιστούν και οι οργανισμοί αξιολόγησης πιστοληπτικής ικανότητας.
<P>
Όσον αφορά τα δημοσιονομικά μέτρα τα οποία προβλέπουν επί του παρόντος τα κράτη μέλη, είναι σημαντικό να ακολουθηθούν συνετές, ισορροπημένες προσεγγίσεις η οποίες όμως επίσης δεν ισοδυναμούν με προστατευτισμό.
<P>
Θα αντιμετωπίσουμε επίσης αυξανόμενη ανεργία και μειούμενη ζήτηση. Κοινωνικές πολιτικές, επίσης, πρέπει να αντανακλούν τους προβληματισμούς των ευρωπαίων πολιτών και πρέπει να εξασφαλίζουν μεγαλύτερη μέριμνα από ό,τι οι επί του παρόντος γνωστές συστάσεις.
<SPEAKER ID="245" NAME="Alessandro Battilocchio  " AFFILIATION="PSE">
γραπτώς. - (IT) " περιοχή των Δυτικών Βαλκανίων έχει αποτελέσει για πολλά χρόνια τη σκηνή των πιο βάρβαρων μακελειών στην Ευρώπη. " προοπτική ένταξης στην ΕΕ αντιπροσωπεύει, ως έχει η κατάσταση, την κύρια εγγύηση σταθερότητας και μεταρρύθμισης.
<P>
Πρέπει να επιτευχθεί επιπλέον πρόοδος: θα πρέπει να θυμηθούμε ότι οι πολιτικές γειτονίας και συνεργασίας στηρίζουν την πρόοδο την περιοχής προς την ένταξη στην ΕΕ και ότι στην περιοχή των Δυτικών Βαλκανίων παραμένουν ανεπίλυτα ορισμένα διμερή ζητήματα μεταξύ των διαφόρων κρατών, κοινοτικά και μη.
<P>
" επιρροή της ΕΕ, ωστόσο, και η ικανότητά της να ενεργεί ως μεσολαβητής, στηρίζοντας τις μεταρρυθμίσεις που δρομολογούνται στα Βαλκάνια, θα επιτρέψουν στα κράτη εκείνα να εκπληρώσουν πλήρως τα κριτήρια της Κοπεγχάγης και να ενταχθούν στην ΕΕ ως ολοκληρωμένα μέλη.
<P>
" στήριξη της ολοένα μεγαλύτερης ενοποίησης, κυρίως μεταξύ των νέων, είναι καθήκον μας η στήριξη της αύξησης της χρηματοδότησης και του αριθμού των ενισχύσεων για σπουδές που διατίθενται στην ΕΕ για φοιτητές και ερευνητές από τα Δυτικά Βαλκάνια στο πλαίσιο του προγράμματος Erasmus Mundus. Αυτό δεν θα είναι μόνο μια ακόμη εκπαιδευτική ευκαιρία για πολλούς νέους, αλλά θα επιτρέψει σε πολλούς νέους να γνωρίσουν προσωπικά άλλους συνομηλίκους τους στην ΕΕ, ούτως ώστε να νιώθουν πλήρεις πολίτες της Ευρώπης, ο καθένας με τη δική του ταυτότητα, όλοι όμως ενωμένοι στην πολυμορφία.
<SPEAKER ID="246" NAME="Koenraad Dillen" AFFILIATION="NI">
γραπτώς. - (NL) Σε γενικές γραμμές, το ψήφισμα αυτό είναι ισορροπημένο. Παρ' όλα αυτά, το καταψήφισα επειδή μια θετική ψήφος θα σήμαινε ότι στηρίζω τη Συνθήκη της Λισαβόνας και την ένταξη όλων των χωρών των Δυτικών Βαλκανίων. Τόσο το δικό μου κόμμα όσο και η απόλυτη πλειοψηφία των Ευρωπαίων αντιτίθενται στη Συνθήκη της Λισαβόνας, εάν είχαν τη δυνατότητα να ψηφίσουν, και στην ένταξη περαιτέρω χωρών. Το Κοινοβούλιο μπορεί να αγνοεί τις επιθυμίες και τα παράπονα του ευρωπαίου πολίτη, εγώ όμως όχι.
<SPEAKER ID="247" NAME="Μαρία Ελένη Κοππά  " AFFILIATION="PSE">
γραπτώς. - (EL) " κοινοβουλευτική ομάδα του ΠΑΣΟΚ στο ΕΚ υπερψήφισε την έκθεση για τα Δυτικά Βαλκάνια λόγω της σημασίας της, δεδομένου ότι η έκθεση αυτή υπογραμμίζει σαφώς την ευρωπαϊκή προοπτική των Βαλκανίων η οποία αποτελεί πάγια θέση του ΠΑΣΟΚ. Ταυτόχρονα όμως επισημαίνει ότι η εξεύρεση λύσης στις διμερείς διαφορές εντάσσεται στο πλαίσιο της καλής γειτονίας και πρέπει να είναι προαπαιτούμενο για την έναρξη και την πρόοδο των ενταξιακών διαπραγματεύσεων.
<SPEAKER ID="248" NAME="Frank Vanhecke  " AFFILIATION="NI">
γραπτώς. - (NL) Δύο βασικοί λόγοι με απέτρεψαν να στηρίξω αυτό το ψήφισμα. Πρώτα απ' όλα, πιστεύω ότι πρέπει να υπάρξει απόλυτη απαγόρευση της διεύρυνσης, εκτός από την περίπτωση της Κροατίας. Θα πρέπει πρώτα να προσπαθήσουμε να κρατήσουμε στη σωστή πορεία τα 25 ή 26 τρέχοντα κράτη μέλη της ΕΕ και να εξασφαλίσουμε την αποτελεσματική λειτουργία τους. Το να σπεύδουμε σε περαιτέρω διευρύνσεις και μια Συνθήκη της Λισαβόνας η οποία προέκυψε με μη δημοκρατικό τρόπο, είναι βέβαιο ότι δεν συνιστά πρόοδο. Αναμφίβολα, οι επικείμενες ευρωεκλογές θα αποκαλύψουν και πάλι την ευρεία αδιαφορία των ψηφοφόρων όσον αφορά ευρωπαϊκά ζητήματα. Τι περιμένουμε όμως, όταν οι ψηφοφόροι βλέπουν ότι οι απόψεις τους δεν λαμβάνονται ούτως ή άλλως υπόψη;
<SPEAKER ID="250" NAME="Koenraad Dillen" AFFILIATION="NI">
γραπτώς. - (NL) Ψήφισα κατά την έκθεσης αυτής. Εξάλλου, η παράγραφος η οποία αναφέρει ότι η ευρωπαϊκή ολοκλήρωση εξυπηρετεί τα συμφέροντα του πληθυσμού των Δυτικών Βαλκανίων και ότι ο Ευρωπαϊκό Κοινοβούλιο εκφράζει τη λύπη του για το γεγονός ότι οι πολιτικοί της Βοσνίας-Ερζεγοβίνης έχουν θέσει ως στόχο τους την ένταξη στην ΕΕ έχοντας κοντόθωρα και εθνικιστικά κίνητρα, δείχνει ότι μια ψήφος υπέρ αυτού του ψηφίσματος θα ισοδυναμούσε με ψήφο υπέρ της ένταξης της Βοσνίας στην ΕΕ.
<P>
Υποστηρίζοντας την άποψη ότι η Ευρώπη πρέπει επειγόντως να διακόψει τη διεύρυνση, ψήφισα κατά αυτού του ψηφίσματος.
<SPEAKER ID="251" NAME="Erik Meijer  " AFFILIATION="GUE/NGL">
γραπτώς. - (NL) " Βοσνία-Ερζεγοβίνη κατοικείται κυρίως από τρεις λαούς, κανένας από τους οποίους δεν αποτελεί πλειοψηφία σε αυτή τη χώρα. Ορισμένοι από αυτούς τους ανθρώπους νιώθουν έναν ισχυρό δεσμό με τη Σερβία, άλλοι με την Κροατία και μια τρίτη ομάδα θα επιθυμούσε να επισημάνει τη δική της ανεξάρτητη βοσνιακή ταυτότητα. Στην πραγματικότητα, πρόκειται για μια λιλιπούτεια Γιουγκοσλαβία, μια ομοσπονδία στην οποία διαφορετικοί λαοί μπορούν να επιλέξουν είτε να ζουν μαζί ειρηνικά είτε να εμπλέκονται σε εσωτερική διαμάχη για την επικράτειά τους.
<P>
Από τη διάσπαση της Γιουγκοσλαβίας το 1992, έχουν γίνει προσπάθειες ώστε η Βοσνία-Ερζεγοβίνη να αποτελέσει ένα ενιαίο κράτος, αλλά χωρίς αποτέλεσμα. Δεν περιμένω αυτό να είναι εφικτό στο εγγύς ή στο απώτερο μέλλον. " συμφωνία μεταξύ τριών λαών και των πολιτικών ηγετών τους όσον αφορά την αποτελεσματική διακυβέρνηση είναι πιθανή μόνο εάν κανείς δεν νιώθει ότι απειλείται από τους άλλους ή από τον έξω κόσμο.
<P>
Μόνο όταν αποσυρθούν από αυτή τη χώρα ο Ανώτατος Εκπρόσωπος της ΕΕ και οι ξένες στρατιωτικές δυνάμεις, θα είναι δυνατή η επίτευξη συμβιβασμού. Μέχρι τότε, το τέλμα θα συνεχιστεί. Αυτός είναι ο λόγος για τον οποίο δεν συμφωνώ με το προτεινόμενο ψήφισμα σχετικά με αυτή τη χώρα, το οποίο μπορεί μόνο να οδηγήσει σε συνέχιση του προτεκτοράτου και, κατά συνέπεια, στην αποτελμάτωση.
<SPEAKER ID="253" NAME="Glyn Ford  " AFFILIATION="PSE">
in writing. - Στήριξα την έκθεση Beer σχετικά με τη μη διάδοση πυρηνικών όπλων, συμπεριλαμβανομένων των τροπολογιών 5 και 8 οι οποίες ζητούσαν να αποτελέσει η Ευρώπη μια ζώνη χωρίς πυρηνικά όπλα, επειδή τάσσομαι υπέρ του πυρηνικού αφοπλισμού. Χαιρετίζω εν προκειμένω την πρωτοβουλία του προέδρου Obama. Εντούτοις, οι "ΠΑ και άλλες χώρες εξακολουθούν να διαψεύδουν, πρώτα απ' όλα το τεράστιο δυναμικό του Ισραήλ σε πυρηνικά όπλα το οποίο στηρίζει το κίνητρο του Ισραήλ να καταστεί δύναμη στον τομέα των πυρηνικών όπλων.
<P>
Δεύτερον, η μεγαλύτερη διάδοση παγκοσμίως κατά τις προηγούμενες δεκαετίες δεν ήταν στην Pyongyang, αλλά στο Πακιστάν. Ο .Q. Khan και οι ηγέτες του Πακιστάν, υποτίθεται σύμμαχοι της Δύσης, συνέτειναν περισσότερο στο να καταστεί ο κόσμος πιο επικίνδυνος από κάθε "κράτος προβληματισμού" ή ολόκληρο τον "άξονα του κακού" μαζί.
<SPEAKER ID="254" NAME="Richard Howitt  " AFFILIATION="PSE">
γραπτώς. - Οι βουλευτές του εργατικού κόμματος στο Ευρωπαϊκό Κοινοβούλιο στηρίζουμε τις δεσμεύσεις μας για αφοπλισμό και τις δεσμεύσεις οι οποίες αναφέρονται στο άρθρο VI της Συνθήκης για τη Μη Διάδοση Πυρηνικών Όπλων (NPT), η οποία αποτελεί ακρογωνιαίο λίθο του παγκόσμιου καθεστώτος μη διάδοσης και αφοπλισμού. Οι βουλευτές του εργατικού κόμματος δεσμεύονται για έναν κόσμο στον οποίο δεν υπάρχει απαίτηση για πυρηνικά όπλα.
<P>
Παρότι αναγνωρίζουμε την πρόταση για μια Πρόταση για τα Πυρηνικά Όπλα, η Βρετανία δεν θα ήθελε σε αυτή τη φάση να διακινδυνεύσουμε να αποσπάσουμε την προσοχή από, ή να υπονομεύσουμε τη Συνθήκη για τη Μη Διάδοση Πυρηνικών Όπλων και να χαιρετίσουμε τόσο εγκάρδια το ψήφισμα του Ευρωπαϊκού Κοινοβουλίου για τον εκ νέου καθορισμό της στήριξής μας ως Κοινοβουλίου προς αυτή τη Συνθήκη. Χαιρετίζουμε θερμά τις πρόσφατες δηλώσεις του προέδρου Obama και του πρωθυπουργού Gordon Brown που ζητούν μείωση των πυρηνικών όπλων, και οι βουλευτές του Εργατικού Κόμματος στο Ευρωπαϊκό Κοινοβούλιο θα συνεχίσουν να θεωρούν όλα τα κράτη υπεύθυνα για τις υποχρεώσεις τους ως προς τη Συνθήκη για τη Μη Διάδοση Πυρηνικών Όπλων.
<SPEAKER ID="255" NAME="Alexandru Nazare  " LANGUAGE="RO">
Ο ευσεβής μας πόθος να δούμε έναν κόσμο και μια ήπειρο χωρίς πυρηνικά όπλα πρέπει συνδυαστεί με μια απόδειξη υπεύθυνης και ώριμης κατανόησης των γεγονότων που μας περιβάλλουν. Είναι σαφές ότι οι μεγαλύτερες απειλές προέρχονται από δύο κατευθύνσεις: αφενός, τα πυρηνικά όπλα τα οποία βρίσκονται στα χέρια μη δημοκρατικών καθεστώτων τα οποία δεν λογοδοτούν σε κανέναν, και αφετέρου από την ανεύθυνη χρήση μη στρατιωτικών πυρηνικών πόρων. " Συνθήκη για τη Μη Διάδοση Πυρηνικών Όπλων είναι το σωστό πλαίσιο στο οποίο αντιμετωπίσαμε αυτούς τους προβληματισμούς και το οποίο μπορούμε να συνεχίσουμε να αναπτύσσουμε.
<P>
Ψήφισα υπέρ της έκθεσης της κ. Beer και θα ήθελα να τονίσω ότι η σπουδαιότητα αυτού του εγγράφου οφείλεται ακριβώς στην προφανή ανάγκη αύξησης της χρήσης πυρηνικής ενέργειας για μη στρατιωτικούς σκοπούς. Όλοι γνωρίζουμε τα προβλήματα τα οποία προκύπτουν από την έλλειψη ενεργειακής ανεξαρτησίας. Γνωρίζουμε επίσης το ίδιο καλά τη συμβολή της πυρηνικής ενέργειας ως καθαρής μορφής ενέργειας στην καταπολέμηση της υπερθέρμανσης του πλανήτη. Σήμερα, ο μόνος τρόπος να παράξουμε καθαρή ενέργεια σε μεγάλη κλίμακα είναι με τη χρήση πυρηνικών πόρων. Ελπίζω ότι θα έχουμε το πλαίσιο για τη χρησιμοποίησή του με ασφαλή τρόπο, προκειμένου να ανταποκρίνεται στις ανάγκες των αναπτυσσόμενων οικονομιών και των ευρωπαίων πολιτών.
<SPEAKER ID="256" NAME="Geoffrey Van Orden  " AFFILIATION="PPE-DE">
γραπτώς. - Οι Συντηρητικοί έχουν υπάρξει συνεπείς υποστηρικτές ενός ισχυρού καθεστώτος μη διάδοσης των πυρηνικών όπλων και μιας πολυμερούς προσέγγισης της μείωσης πυρηνικών όπλων, αντιτιθέμενοι σθεναρά σε κάθε πρόταση που αποσκοπεί σε μονομερή πυρηνικό αφοπλισμό. Χαιρετίζουμε ένα νέο κίνητρο για τη βελτίωση της Συνθήκης για τη Μη Διάδοση Πυρηνικών Όπλων, συμπεριλαμβανομένου ενός ψηφίσματος του Συμβουλίου Ασφαλείας για τη διόρθωση των κενών στο υφιστάμενο νομικό πλαίσιο. Εντούτοις, απορρίπτουμε τον υπαινιγμό ότι η ΕΕ θα πρέπει να αντικαταστήσει τα κράτη μέλη ως κύριος παράγοντας στη διαδικασία. Μόνο δύο μέλη της ΕΕ είναι κράτη που διαθέτουν πυρηνικά όπλα, ενώ τέσσερα ακόμη συμμετέχουν στην κοινή χρήση πυρηνικών όπλων στο πλαίσιο του ΝΑΤΟ. Δεν στηρίζουμε την πρόταση ότι το "νωμένο Βασίλειο θα πρέπει να κλείσει τις εγκαταστάσεις παραγωγής σχάσιμου υλικού. " έκθεση επίσης δεν δίδει αρκετή προσοχή στον κίνδυνο της διάδοσης από τρομοκράτες και αδίστακτα κράτη, σε αντίθεση με τη διατήρηση ή αντικατάσταση όπλων από τα υφιστάμενα κράτη τα οποία διαθέτουν πυρηνικά όπλα. Πολλές τροπολογίες θα υποβάθμιζαν σημαντικά την ποιότητα της έκθεσης, συμπεριλαμβανομένης της πρόταση ότι η ΕΕ θα πρέπει να καταστεί μια "ζώνη χωρίς πυρηνικά όπλα". Για τους λόγους αυτούς, λαμβάνοντας υπόψη ότι υπάρχουν πολλά στοιχεία σε αυτή την έκθεση τα οποία μπορούμε να στηρίξουμε, η αντιπροσωπεία των βρετανών Συντηρητικών απέσχον.
<SPEAKER ID="258" NAME="Alessandro Battilocchio  " AFFILIATION="PSE">
γραπτώς. - (IT) Επιτροπή Νομικών Θεμάτων.
<P>
Σας ευχαριστώ, κυρία Πρόεδρε. Ψηφίζω υπέρ της έκθεσης Frassoni, η οποία μας υπενθυμίζει τον θεμελιώδη ρόλο που πρέπει να διαδραματίσουν το Ευρωπαϊκό Κοινοβούλιο, τα εθνικά κοινοβούλια και τα εθνικά δικαστήρια στην εφαρμογή του κοινοτικού δικαίου.
<P>
Συμφωνώ ότι πρέπει να υπενθυμίσουμε στην Επιτροπή τη δυνατότητα να έχει ένα σύστημα το οποίο φανερώνει ξεκάθαρα τα διάφορα μέσα προσφυγής στη διάθεση των πολιτών. Το σύστημα αυτό θα μπορούσε να έχει τη μορφή μιας κοινής πύλης της ΕΕ ή ενός μοναδικού επιγραμμικού σημείου επικοινωνίας που θα παρείχε βοήθεια στους πολίτες.
<P>
Οι πολίτες θα πρέπει να έχουν το ίδιο επίπεδο διαφάνειας, είτε υποβάλλουν επίσημη καταγγελία είτε ασκούν το δικαίωμα υποβολής αναφοράς, βάσει της Συνθήκης· θα πρέπει επομένως να διατίθενται σαφείς πληροφορίες στην Επιτροπή Αναφορών σχετικά με την κατάσταση προόδου των διαδικασιών επί παραβάσει οι οποίες αφορούν επίσης αναφορές οι οποίες εκκρεμούν. Οι υπογράφοντες πρέπει να τηρούνται πλήρως ενήμεροι για την κατάσταση της προόδου των καταγγελιών τους, κατά τη λήξη κάθε προκαθορισμένης προθεσμίας.
<P>
Θα πρέπει να συντάσσονται περιλήψεις και να διατίθενται στο κοινό μέσω ενός μοναδικού σημείου πρόσβασης. Επιπλέον, οι περιλήψεις αυτές δεν θα πρέπει να εξαφανίζονται μόλις ολοκληρωθεί η νομοθετική διαδικασία, την ίδια τη στιγμή που προσλαμβάνουν μεγαλύτερη σπουδαιότητα για το κοινό και τις επιχειρήσεις.

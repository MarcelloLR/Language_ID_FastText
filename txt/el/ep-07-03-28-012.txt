<CHAPTER ID="012">
Συνέχεια της δήλωσης του Βερολίνου (συζήτηση) 
<SPEAKER ID="020" NAME="Πρόεδρος">
Ακολουθεί η συνέχεια της δήλωσης του Βερολίνου.
<P>
Επιτρέψτε μου να πω δυο λόγια για αυτό. Στις 17 Ιανουαρίου, η Πρόεδρος του Ευρωπαϊκού Συμβουλίου -που την καλωσορίζω θερμά σήμερα εδώ- ήρθε στο Ευρωπαϊκό Κοινοβούλιο και παρουσίασε το πρόγραμμά της.
<P>
Κυρία καγκελάριε, παρευρεθήκατε στις 13 Φεβρουαρίου στην προγραμματική μου ομιλία. Σήμερα θα μας μιλήσετε για τη δήλωση του Βερολίνου της 25ης Μαρτίου και έτσι μπορώ να πω πόσο χαίρομαι διότι -πριν καν περάσει το μισό διάστημα της Προεδρίας σας- επισκέπτεστε ήδη για τρίτη φορά το Ευρωπαϊκό Κοινοβούλιο. Θα ήθελα, λοιπόν, να σας απευθύνω εξ ονόματος όλων των συναδέλφων τις θερμές και ειλικρινείς μου ευχαριστίες για αυτό.
<P>
(Χειροκροτήματα)
<P>
Οι πρόεδροι των Ομάδων θα παρουσιάσουν τώρα τις αιτιολογημένες γνώμες τους για τη δήλωση του Βερολίνου και οπωσδήποτε δεν θέλω σε καμία περίπτωση να προτρέξω, παρόλα αυτά όμως θα ήθελα να πω το εξής: κατά την προετοιμασία της δήλωσης του Βερολίνου, τόσο εσείς, κυρία καγκελάριε, όσο και οι συνεργάτες σας ήσασταν πάντα στη διάθεση του Προέδρου του Ευρωπαϊκού Κοινοβουλίου και των εντεταλμένων εκπροσώπων του, προκειμένου να λάβετε υπόψη τους προβληματισμούς μας, στο μέτρο που αυτό είναι δυνατόν προεδρεύοντας σε 27 κυβερνήσεις.
<P>
Προσωπικά, τήρησα με αυστηρότητα την απόφαση της Διάσκεψης των Προέδρων -στην οποία έδωσα τελικά αναλυτικές ερμηνείες- και ενημέρωνα διαρκώς τα αρμόδια μέλη της Επιτροπής Συνταγματικών Υποθέσεων, με τα οποία διεξήγαγα και διαβουλεύσεις, αλλά και το Προεδρείο και τη Διάσκεψη των Προέδρων.
<P>
Τώρα θα αρχίσουμε τη συζήτηση και καλωσορίζω θερμά όχι μόνο την Πρόεδρο του Ευρωπαϊκού Συμβουλίου, καγκελάριο Ανκέλα Μέρκελ, αλλά και τον Πρόεδρο της Επιτροπής κ. José Manuel Barroso.
<P>
(Χειροκροτήματα)
<SPEAKER ID="021" NAME="Angela Merkel">
Προεδρεύουσα του Συμβουλίου. (DE) Κύριε Πρόεδρε, κύριε Πρόεδρε της Επιτροπής, αξιότιμοι βουλευτές του Ευρωπαϊκού Κοινοβουλίου, κυρίες και κύριοι, σήμερα έρχομαι και πάλι με χαρά στο Ευρωπαϊκό Κοινοβούλιο, αυτήν τη φορά στις Βρυξέλλες. Τώρα έχουμε φθάσει τρόπον τινά στα μισά της γερμανικής Προεδρίας και νομίζω πως μετά από το περασμένο σαββατοκύριακο μπορούμε να πούμε ότι κάναμε ένα ουσιαστικό βήμα προόδου για να διεκπεραιώσουμε δύο σημαντικά καθήκοντα που θα αντιμετωπίσουμε όλοι αυτούς τους έξι μήνες.
<P>
Το πρώτο είναι η πολιτική για την ενέργεια και το κλίμα, για τα οποία μίλησε ήδη στο Σώμα ο υπουργός Εξωτερικών της Γερμανίας, κ. Steinmeier. Το μόνο που θέλω στο σημείο αυτό είναι να υπογραμμίσω και πάλι ότι, στον καίριο τομέα της πολιτικής για την ενέργεια και το κλίμα, το Συμβούλιο κατάφερε να διατυπώσει σημαντικά συμπεράσματα με βάση τις προτάσεις της Επιτροπής και έδειξε έτσι την ικανότητα της Ευρωπαϊκής Ένωσης για δράση στον εν λόγω τομέα. Αυτό είναι σημαντικό επειδή, ασφαλώς, γνωρίζουμε πως η Ευρώπη μπορεί να ηγηθεί στον τομέα αυτόν μόνον εάν μπορεί να θέσει φιλόδοξους στόχους για τον εαυτό της. Οπωσδήποτε, γνωρίζουμε ότι η επίτευξη αυτών των στόχων θα απαιτήσει περισσότερη εργασία, όμως τελικά αυτό είναι φυσιολογικό στην πολιτική καθημερινότητα: κάνει κανείς ένα βήμα και, αν έχει επιτυχία, ακολουθούν και άλλα βήματα. Όμως, το πνεύμα με το οποίο καταφέραμε να συμφωνήσουμε στη βελτίωση της ενεργειακής απόδοσης κατά 20% και σε δεσμευτικούς στόχους για την αύξηση της αναλογίας των ανανεώσιμων ενεργειών στη συνολική κατανάλωση θα πρέπει να μας δώσει τη δυνατότητα να εκπροσωπήσουμε μια ενιαία γραμμή στις επικείμενες διεθνείς διαπραγματεύσεις και να κατανείμουμε με επιτυχία αυτά τα μεγέθη σε επιμέρους στόχους για τα κράτη μέλη, και αυτό θα είναι το επόμενο καθήκον μας. Θέλω, λοιπόν, με αυτήν την ευκαιρία να ζητήσω την υποστήριξη του Σώματος. Μέχρι τώρα είχαμε μεγάλη υποστήριξη στον τομέα αυτόν, και με τη δική σας ενθάρρυνση είμαι βέβαιη ότι το Συμβούλιο θα καταφέρει να διατυπώσει τα απαραίτητα συμπεράσματα.
<P>
(Χειροκροτήματα και παρεμβολές)
<P>
Ας εξετάσουμε το δεύτερο σημαντικό βήμα που κάναμε το περασμένο σαββατοκύριακο. Ενώ, αφενός, η δήλωση του Βερολίνου ήταν μια έκφραση της επιτυχίας που έχει σημειώσει η Ευρωπαϊκή Ένωση, αφετέρου, επισημαίνει επίσης τα μεγάλα καθήκοντα που πρέπει ακόμα να αντιμετωπίσουμε μαζί.
<P>
Θα ήθελα πρώτα από όλα να ευχαριστήσω θερμά τον Πρόεδρο του Σώματος, κ. Pöttering, αλλά και όλους εσάς τους προέδρους των Ομάδων, διότι το γεγονός ότι επιτεύχθηκε η υποστήριξη αυτής της δήλωσης του Βερολίνου από το Κοινοβούλιο, την Επιτροπή και τα μέλη του Συμβουλίου αποτελεί θρίαμβο. Θεωρώ ότι η αίσθηση πως αυτή η δήλωση του Βερολίνου είναι ένα κοινό επίτευγμα αποτελεί ήδη μια αυτοτελή αξία, γιατί δείχνει τον ζήλο όλων των ενδιαφερομένων στην Ευρώπη να συνεργαστούν για το μέλλον της. Εξετάζοντας τη δήλωση του Βερολίνου διαπιστώνουμε ότι σημαντικό μέρος της αποτελεί ο ορισμός των κοινών μας αξιών. Επίσης, δηλώνει με πολύ φιλόδοξα λόγια ότι έχουμε ένα κοινό ιδεώδες για την ευρωπαϊκή κοινωνία και ότι θα συνεργαστούμε για να το κάνουμε πραγματικότητα. Αυτό το ιδεώδες της ευρωπαϊκής κοινωνίας βασίζεται σε αξίες που αγαπάμε - την ελευθερία, την αλληλεγγύη και τη δικαιοσύνη. Κάθε μέρα μας ερωτούν ξανά και ξανά πώς σκοπεύουμε να τις υλοποιήσουμε, και γι' αυτό συγκινήθηκα τόσο πολύ με τον τρόπο που άρχισε η σημερινή συνεδρίαση του Σώματος, με μια σαφή δήλωση του Σώματος και των βουλευτών του για όσα διαδραματίζονται στη Ζιμπάμπουε. Στην ομιλία μου την Κυριακή στο Βερολίνο υπογράμμισα ότι δεν πρέπει να επιτρέψουμε να μας καταλάβει αδιαφορία για τα δεινά των ανθρώπων στο Νταρφούρ.
<P>
(Χειροκροτήματα)
<P>
Δεν μπορούμε απλά να τα αγνοήσουμε. Πρέπει να κάνουμε κάτι γι' αυτό, και ενώ η Προεδρία του Συμβουλίου θα κάνει ό,τι μπορεί για να επιτύχει την έγκριση σκληρότερων ψηφισμάτων από το Συμβούλιο Ασφαλείας του Ο"Ε προκειμένου να επιτευχθεί επιτέλους πρόοδος στο ζήτημα αυτό, πρέπει -αν διαπιστωθεί πως αυτό είναι αδύνατον σε επίπεδο Συμβουλίου Ασφαλείας- να εξετάσουμε τη δυνατότητα επιβολής κυρώσεων από την Ευρωπαϊκή Ένωση, γιατί πρέπει να δράσουμε, πρέπει να κάνουμε κάτι εδώ.
<P>
(Χειροκροτήματα)
<P>
Την Κυριακή κατέστησα επίσης σαφές ότι καταλαβαίνουμε πως η 25η Μαρτίου είναι η "μέρα της Ανεξαρτησίας στη Λευκορωσία και ότι θέλουμε -όλοι, πιστεύω- να πούμε στους φίλους μας στη Λευκορωσία πως έχουν και εκείνοι δικαίωμα να δουν τα ευρωπαϊκά ιδεώδη να πραγματοποιούνται για αυτούς και πως είμαστε αποφασισμένοι να τους υποστηρίξουμε στην πορεία τους προς αυτόν τον στόχο.
<P>
(Χειροκροτήματα)
<P>
Θα ήθελα να εκμεταλλευτώ την ευκαιρία που μου δίδεται σήμερα το απόγευμα εδώ στο Σώμα για να πω ότι εμείς στην Ευρωπαϊκή Ένωση θα καταστήσουμε απόλυτα σαφές στο Ιράν ότι η σύλληψη και φυλάκιση των 15 βρετανών πεζοναυτών είναι εντελώς απαράδεκτη. Και εδώ, είμαστε απόλυτα αλληλέγγυοι με τους βρετανούς φίλους μας.
<P>
(Χειροκροτήματα)
<P>
Αυτό δείχνει επίσης ότι είμαστε ισχυροί όταν αποτελούμε ένα ενιαίο μέτωπο. Υπάρχουν πολλά που μπορούμε να τα επιτύχουμε μόνο μαζί. Αυτό αντίστροφα σημαίνει ότι, για να αισθάνονται τα κράτη μέλη της Ευρωπαϊκής Ένωσης αμοιβαία ευθύνη σε δύσκολες εποχές, πρέπει να συνεργαζόμαστε σε όσο περισσότερους τομείς γίνεται. Μπορούμε να περιμένουμε ολοκλήρωση, υποστήριξη σε δύσκολες καταστάσεις και αλληλεγγύη μόνον εάν η κάθε χώρα είναι σε κάποιο βαθμό πρόθυμη να φροντίσει για τα συμφέροντα των άλλων. Αυτήν την αρχή πρέπει να ακολουθήσουμε σε όλες τις δύσκολες πολιτικές αποφάσεις που μας περιμένουν.
<P>
Στη δήλωση του Βερολίνου κοιτάξαμε προς το μέλλον και είπαμε ότι υπάρχουν δύο πράγματα που θέλουμε να κάνουμε. Το ένα είναι να θέσουμε την Ευρωπαϊκή Ένωση σε μια "ανανεωμένη κοινή βάση" μέχρι το 2009, και μολονότι γνωρίζω πως η μεγάλη πλειοψηφία του Σώματος συμφωνεί με αυτό -και θα ήθελα να σας ευχαριστήσω για την υποστήριξή σας- θέλω, ωστόσο, να υπογραμμίσω και πάλι το εξής: αν στις εκλογές του Ευρωπαϊκού Κοινοβουλίου του 2009 δεν μπορέσουμε να πούμε στους πολίτες ότι είμαστε σε θέση να κάνουμε διεύρυνση της Ευρωπαϊκής Ένωσης, να τους πούμε πόσα μέλη θα έχει η επόμενη Επιτροπή, να τους διαβεβαιώσουμε ότι η ευθύνη για την ενεργειακή πολιτική θα είναι στα χέρια της Ευρώπης και ότι συνεργαζόμαστε σε θέματα εσωτερικής και νομοθετικής πολιτικής επί τη βάσει πλειοψηφικών αποφάσεων ανάλογα με τις ανάγκες των περιστάσεων...
<P>
(Χειροκροτήματα)
<P>
... τότε οι εκλογές απλά θα μεγαλώσουν ακόμα περισσότερο την απόσταση μεταξύ των θεσμικών οργάνων και των ευρωπαίων πολιτών. Γι' αυτό, είναι αποφασιστικής σημασίας να δείξουμε όλοι την ικανότητά μας να βρίσκουμε κοινές λύσεις. Στους Γερμανούς ανατέθηκε να παρουσιάσουν έναν οδικό χάρτη γι' αυτό. Θα ήθελα να υπογραμμίσω ότι δεν θα βρούμε τώρα λύση για το πρόβλημα, όμως αυτός ο οδικός χάρτης πρέπει να καθορίζει την κατεύθυνση που θα ακολουθήσουμε. Θα εργαστούμε σκληρά γι' αυτό, θα ήθελα όμως να ζητήσω από το Σώμα να εξακολουθήσει να μας υποστηρίζει στην πορεία μας, γιατί σας λέω πως χρειαζόμαστε κάθε δυνατή υποστήριξη.
<P>
(Χειροκροτήματα)
<P>
Τώρα, αφού παρουσιάσαμε τα καθήκοντα της Ευρωπαϊκής Ένωσης στη δήλωση του Βερολίνου, υπάρχουν διάφορα πράγματα που πρέπει να γίνουν από σήμερα ως το Συμβούλιο του Ιουνίου. Θα ήθελα τώρα να πω δυο λόγια για τα πράγματα αυτά. Πρώτα, όμως, θα ήθελα να πω πόσο χαίρομαι διότι, χάρη στη μεγάλη προθυμία όλων των κρατών μελών για συμβιβασμό, μπορούμε ήδη να αναφέρουμε μερικές επιτυχίες. Είναι καλό -και το κυριότερο, είναι προς το συμφέρον των πολιτών- ότι το Σώμα μπορεί τώρα να συζητήσει για τα τέλη περιαγωγής, ότι απλουστεύθηκε η διαδικασία μεταφοράς χρημάτων μεταξύ ευρωπαϊκών χωρών, ότι κατέστη δυνατό με τη δική σας βοήθεια να ελευθερωθούν πόροι για τη γεωργία και ότι σημειώσαμε κάποια πρόοδο ως προς τη συμφωνία "ανοιχτοί ουρανοί", δηλαδή τη βελτίωση της εναέριας κυκλοφορίας μεταξύ Ευρώπης και Αμερικής. Οι πολίτες μας κρίνουν με βάση τέτοια πρακτικά ζητήματα, και γι' αυτό χαίρομαι πολύ διότι καταφέραμε να σημειώσουμε πρόοδο στους εν λόγω τομείς και ελπίζω ότι θα σημειώσουμε περαιτέρω συγκεκριμένη πρόοδο πριν ολοκληρωθεί η Προεδρία μας.
<P>
Τώρα έχουμε μπροστά μας τρεις σημαντικές διασκέψεις κορυφής. " πρώτη είναι η διάσκεψη κορυφής ΕΕ"ΠΑ στις 30 Απριλίου, όπου σκοπεύουμε να εμβαθύνουμε τη διατλαντική οικονομική εταιρική σχέση. " πρόοδος που σημειώθηκε ως προς την εναέρια κυκλοφορία είναι εδώ ένας καλός οιωνός, όμως γνωρίζουμε ότι θα μπορούσαμε να δημιουργήσουμε πολύ περισσότερες συνέργειες μεταξύ Ευρώπης και "ΠΑ. Θα ήθελα να εκφράσω τις θερμές μου ευχαριστίες προς την Επιτροπή και προς τους βουλευτές του Σώματος που το υποστηρίζουν αυτό. Δόθηκε νέα πνοή στο θέμα της διατλαντικής οικονομικής εταιρικής σχέσης και ευελπιστούμε ότι θα επιτύχουμε να γίνει η διάσκεψη στα τέλη Απριλίου μια διάσκεψη που θα την θυμόμαστε χάρη στην επίτευξη πραγματικά απτών αποτελεσμάτων.
<P>
Το δεύτερο σημείο μου είναι ότι, φυσικά, το θέμα της ενέργειας και της αλλαγής του κλίματος θα περιλαμβάνεται στην ημερήσια διάταξη της διάσκεψης αυτής. Γνωρίζουμε ότι η Ευρωπαϊκή Ένωση έχει ορισμένες πολύ φιλόδοξες ιδέες για το ζήτημα αυτό και θα προσπαθήσουμε να συγκεντρώσουμε υποστήριξη για όλα αυτά και να τα κάνουμε παγκόσμια αποδεκτά. Είμαι βέβαιη ότι οι νέες βιομηχανικές χώρες και οι αναπτυσσόμενες χώρες θα συνεργαστούν μαζί μας μόνον εάν οι βιομηχανικές χώρες θέσουν κοινούς φιλόδοξους στόχους, και γι' αυτό θα επιδιώξουμε να επιζητήσουμε υποστήριξη για το θέμα αυτό. Λέω συνειδητά "να επιζητήσουμε υποστήριξη" γιατί όλοι γνωρίζετε ότι αυτό είναι ένα γιγαντιαίο έργο και σε αυτήν τη φάση δεν μπορούμε να υποσχεθούμε πάρα πολλά.
<P>
Επίσης -αν και αυτό το θέμα είναι άσχετο- θα χρησιμοποιήσουμε αυτήν τη διάσκεψη κορυφής ΕΕ"ΠΑ για να προετοιμάσουμε τη διάσκεψη κορυφής της G8 που θα γίνει τον Ιούνιο στο Heiligendamm της Γερμανίας. " γερμανική προεδρία της G8 έχει κανονίσει να γίνει στις αρχές Μαΐου συνάντηση των sherpa, δηλαδή όχι μόνο των κρατών μελών, αλλά και των πέντε αναδυόμενων οικονομιών, δηλαδή της Κίνας, της Ινδίας, της Βραζιλίας, του Μεξικού και της Νότιας Αφρικής, όπου θα συζητηθούν οι τεχνικές πτυχές της αλλαγής του κλίματος, ιδίως σε σχέση με την ανταλλαγή νέων τεχνολογιών και καινοτομιών, και θα γίνει ακόμα πιο συγκεκριμένο προπαρασκευαστικό έργο για τη διάσκεψη κορυφής της G8.
<P>
Ακόμα, τον Μάιο θα γίνει μια διάσκεψη κορυφής ΕΕ-Ρωσίας. Για εμάς, τεράστια σημασία δεν έχει μόνο η διατλαντική εταιρική σχέση, αλλά και η στρατηγική εταιρική σχέση με τη Ρωσία. Ελπίζω ότι θα καταφέρουμε να ξεπεράσουμε τα εμπόδια που αποτρέπουν ακόμα την Επιτροπή από τη διεξαγωγή διαπραγματεύσεων με τη Ρωσία -ευχαριστώ την Επιτροπή για την απίστευτα σκληρή εργασία της και την αφοσίωσή της σε αυτό- διότι φυσικά οι διαπραγματεύσεις για μια νέα συμφωνία εταιρικής σχέσης είναι ουσιαστικής σημασίας, ιδίως ως προς θέματα που αφορούν την ενεργειακή ασφάλεια και την ενεργειακή εταιρική σχέση. Αυτός είναι και ο λόγος για τον οποίο η διάσκεψη κορυφής ΕΕ-Ρωσίας που θα γίνει στη Samara της Ρωσίας έχει εξέχουσα σημασία.
<P>
Μετά θα έχουμε άλλη μία διάσκεψη κορυφής, μεταξύ της Ευρωπαϊκής Ένωσης και της Ιαπωνίας, που θα ασχοληθεί κυρίως με το θέμα του τρόπου βελτίωσης της οικονομικής μας συνεργασίας, γιατί οι πολίτες της Ευρώπης θα κρίνουν όλους εμάς που την εκπροσωπούμε κυρίως με βάση το εάν μπορούμε να εξασφαλίσουμε για τις επόμενες δεκαετίες όλα αυτά που έκαναν δυνατή την Ευρώπη - μια κοινότητα αξιών, μια κοινότητα πολιτών, των οποίων θα προστατεύεται η ατομική αξιοπρέπεια, που έφερε στους ανθρώπους ευημερία και κοινωνική συνοχή.
<P>
Στην ομιλία μου στο Βερολίνο είπα πως φέρουμε την ευθύνη να κάνουμε γνωστή στον κόσμο την Ευρώπη και τα ιδανικά μας και να πείσουμε τους άλλους για τις ιδέες μας. Αυτό δεν μπορούμε να το κάνουμε με το να περιμένουμε να δούμε πώς θα εξελιχθούν τα πράγματα, να απομονώνουμε τους εαυτούς μας ή να αφοσιωνόμαστε στα δικά μας προβλήματα - μπορούμε να το επιτύχουμε μόνο εάν επιδιώξουμε ενεργά την υποστήριξη για τις αξίες και τις ιδέες μας. " Ευρώπη μπορεί να το επιτύχει αυτό μόνο εάν είναι ικανή για δράση, αν δεν ασχολείται μόνο με τον εαυτό της και αν δεν κάνει πράγματα που τελικά αποτελούν εμπόδια για την ίδια. Γι' αυτό, είναι τόσο σημαντικό να αποκαταστήσουμε το συντομότερο δυνατόν την ικανότητα της Ευρωπαϊκής Ένωσης για δράση, έτσι ώστε η Ευρώπη να μπορεί να εξασφαλίσει ότι οι πολίτες της θα μπορούν να προσβλέπουν σε ένα μέλλον με ασφάλεια και ειρήνη, πράγμα που έχουν κάθε δικαίωμα να προσμένουν. Αυτός είναι ο σκοπός που μας ενώνει. Σας ευχαριστώ για την προσοχή σας.
<P>
(Παρατεταμένα χειροκροτήματα)
<SPEAKER ID="022" NAME="Πρόεδρος">
Κυρία καγκελάριε, κυρία Πρόεδρε του Ευρωπαϊκού Συμβουλίου, σας ευχαριστώ πολύ για όσα είπατε. Τα χειροκροτήματα έδειξαν ότι το Ευρωπαϊκό Κοινοβούλιο εκτιμά πολύ τη μεγάλη σας αφοσίωση στην Ευρώπη.
<SPEAKER ID="023" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, καταρχάς, χαιρετίζω και στηρίζω θερμά τις δηλώσεις του Προέδρου του Ευρωπαϊκού Κοινοβουλίου σχετικά με τη Ζιμπάμπουε και το Νταρφούρ. Οι παραβιάσεις των ανθρωπίνων δικαιωμάτων στις περιοχές αυτές είναι απαράδεκτες. Εξ ονόματος της Επιτροπής, καταδικάζω εντόνως αυτές τις παραβιάσεις και καλώ τις αρχές των εμπλεκομένων χωρών να σεβαστούν τα ανθρώπινα δικαιώματα των πολιτών τους.
<P>
(Χειροκροτήματα)
<P>
Το περασμένο Σαββατοκύριακο, η Ευρώπη του παρελθόντος και η Ευρώπη του μέλλοντος συναντήθηκαν στο Βερολίνο. Όπως αναφέρεται στη δήλωση, εορτάσαμε 50 χρόνια επιτευγμάτων στην Ευρώπη: ειρήνη, ελευθερία και αλληλεγγύη, και ευημερία η οποία υπερβαίνει τις προσδοκίες ακόμη και των πιο αισιόδοξων από τους ιδρυτές της Ευρώπης. Χάρη σε μια ευτυχή ιστορική συγκυρία, εορτάσαμε την ενότητά μας στο Βερολίνο, την πόλη η οποία υπήρξε σύμβολο της διαίρεσης της Ευρώπης και είναι τώρα σύμβολο αυτής της νέας, διευρυμένης, ενωμένης Ευρώπης, με 27 κράτη μέλη και σχεδόν 500 εκατομμύρια πολίτες. Οι εορτασμοί στο Βερολίνο εμπνέουν εμπιστοσύνη στην Ευρώπη. Εκφράζοντας τα αισθήματα πολλών από τους παρευρισκόμενους, μπορώ να πω ότι αισθανθήκαμε ζωντανό ανάμεσά μας το πνεύμα της Ευρώπης.
<P>
" δήλωση του Βερολίνου αποδείχθηκε αντάξια των περιστάσεων, ανανεώνοντας την προσήλωση των ευρωπαϊκών θεσμικών οργάνων και των κρατών μελών στις ευρωπαϊκές αξίες και τους ευρωπαϊκούς στόχους για τον 21ο αιώνα. Αισθάνθηκα μεγάλη ικανοποίηση διότι η δήλωση, μια πρόταση την οποία κατέθεσε η Επιτροπή τον Μάιο του 2006, αποτέλεσε με τόσο ταιριαστό τρόπο το επίκεντρο των εορτασμών.
<P>
Συγχαίρω την καγκελάριο Μέρκελ και τη γερμανική Προεδρία για τον κρίσιμο ρόλο που διαδραμάτισαν σε αυτήν τη μεγάλη ευρωπαϊκή επιτυχία. Καγκελάριε Μέρκελ, φρονώ ότι η προσωπική σας προσήλωση σε αυτό το εγχείρημα, η προσωπική σας ιστορία και το γεγονός ότι κατανοείτε πολύ καλά τη σημασία της ελευθερίας για τη χώρα σας και την Ευρώπη υπήρξαν αποφασιστικοί παράγοντες για τη διαμόρφωση αυτού του κλίματος μεταξύ των ηγετών στο Βερολίνο.
<P>
(Χειροκροτήματα)
<P>
Αισθάνθηκα επίσης μεγάλη υπερηφάνεια βλέποντας τα τρία θεσμικά όργανα της Ευρώπης να υπογράφουν από κοινού τη δήλωση. " παρουσία του Ευρωπαϊκού Κοινοβουλίου καταδεικνύει τη δημοκρατική ωριμότητα της Ένωσής μας, η οποία αξίζει να τονιστεί. Οφείλω δε να συγχαρώ τον Πρόεδρο Pöttering για την πολύ χρήσιμη συμβολή του εξ ονόματος του Κοινοβουλίου στην προετοιμασία της δήλωσης του Βερολίνου.
<P>
Σήμερα, ενώπιον αυτού του Σώματος, θέλω να διατυπώσω δύο επισημάνσεις. Επιτρέψτε μου να ξεκινήσω δίνοντας έμφαση στην επιτυχία της διττής στρατηγικής. Αν τα εξετάσουμε από κοινού, τα δύο Ευρωπαϊκά Συμβούλια τον Μάρτιο αντιπροσώπευαν την πρακτική εφαρμογή της διττής στρατηγικής. Το εαρινό Ευρωπαϊκό Συμβούλιο κατέδειξε τη δέσμευσή μας για την επίτευξη πρακτικών αποτελεσμάτων στον τομέα της ενέργειας και της καταπολέμησης της αλλαγής του κλίματος. " δήλωση του Βερολίνου κατέδειξε την προσήλωσή μας στον στόχο της επίτευξης συμφωνίας σχετικά με ένα νέο θεσμικό πλαίσιο πριν από τις ευρωπαϊκές εκλογές του 2009. Αυτό αποδεικνύει ότι αποτελεί σφάλμα να θεωρούμε ότι δεν μπορούν να συμβιβαστούν μεταξύ τους μια ρεαλιστική προσέγγιση με ένα πολιτικό όραμα. Απεναντίας, αυτή η προσήλωση σε μια διττή στρατηγική είναι η πιο ενδεδειγμένη επιλογή. Αφενός μεν θα προσφέρει αποτελέσματα και θα επαναφέρει την πολιτική δυναμική που απαιτείται για τη διευθέτηση του συνταγματικού προβλήματος, αφετέρου δε, προκειμένου να επιτευχθούν ακόμη καλύτερα αποτελέσματα, χρειαζόμαστε πραγματικά πιο αποτελεσματικά, πιο δημοκρατικά και πιο συνεκτικά θεσμικά όργανα. Μια Ευρώπη αποτελεσμάτων ανταποκρίνεται σε ένα πολιτικό όραμα το οποίο στηρίζεται σε εποικοδομητικό πραγματισμό και αποσκοπεί στην αντιμετώπιση των θεμάτων που απασχολούν τους πολίτες μας και στην παροχή ευρωπαϊκών λύσεων σε προβλήματα τα οποία είναι ευρωπαϊκά.
<P>
Χρειαζόμαστε επίσης τη διευθέτηση του συνταγματικού ζητήματος λόγω των τεράστιων διεθνών προκλήσεων τις οποίες αντιμετωπίζει η Ευρώπη τα προσεχή χρόνια. Μόνο μαζί, με μεγαλύτερη αποτελεσματικότητα, μπορεί η Ευρωπαϊκή Ένωση να ανταποκριθεί στις προκλήσεις του παγκοσμιοποιημένου κόσμου. Είναι προφανές ότι ακόμη και τα μεγαλύτερα κράτη μέλη δεν μπορούν να χειριστούν από μόνα τους τα θέματα της αλλαγής του κλίματος, της ενεργειακής ασφάλειας ή της μαζικής μετανάστευσης. Δεν μπορούν να ανταποκριθούν από μόνα τους στην αυξημένη ανταγωνιστικότητα αυτής της παγκόσμιας οικονομίας. Πρέπει να εργαστούμε μαζί σε πραγματικό πνεύμα αλληλεγγύης. Θεωρώ ότι αυτό το μήνυμα μας απευθύνει το Βερολίνο και ότι το μήνυμα αυτό έχει τώρα μετατραπεί σε αντίστοιχη δέσμευση για την αναζήτηση λύσης στο συνταγματικό ζήτημα πριν από τις εκλογές του 2009.
<P>
(Χειροκροτήματα)
<P>
Υπάρχει ένας ακόμη λόγος για τον οποίο η Επιτροπή στηρίζει θερμά την ταχεία αλλά φιλόδοξη συνταγματική διευθέτηση. Αναμφίβολα, η αποτυχία της διαδικασίας επικύρωσης της Συνταγματικής Συνθήκης ρίχνει βαριά τη σκιά της αμφιβολίας πάνω από την Ευρωπαϊκή Ένωση. Ακόμη και όταν επιτυγχάνονται σημαντικά αποτελέσματα, όπως τα επιτεύγματα του εαρινού Ευρωπαϊκού Συμβουλίου, υπάρχει πάντα αυτή η αμφιβολία, αυτός ο αρνητισμός, η απαισιοδοξία και ο σκεπτικισμός. Βρισκόμαστε διαρκώς αντιμέτωποι με ένα ερώτημα το οποίο αξίζει να απαντηθεί: "Πώς μπορείτε να μας πείσετε", ρωτούν οι πιο δύσπιστοι, "ότι επιθυμείτε σοβαρά να αντιμετωπίσετε αυτά τα διεθνή ζητήματα όταν δεν είστε καν σε θέση να διευθετήσετε τα θέματα που άπτονται των κανόνων και των θεσμικών οργάνων στο πλαίσιο των οποίων λειτουργείτε;". Ποια είναι η αξιοπιστία των θεσμικών οργάνων της Ευρωπαϊκής Ένωσης και των ευρωπαίων ηγετών όταν αδυνατούν να καταλήξουν σε συμφωνία για τα θέματα αυτά;
<P>
Θεωρώ, συνεπώς, ότι απαιτείται πρόοδος σε αυτόν τον τομέα. " αδυναμία να επιτευχθεί συμφωνία σχετικά με τον τρόπο διάρθρωσης των θεσμικών οργάνων θα δημιουργήσει αντιπαραθέσεις οι οποίες ενδέχεται να απειλήσουν τις κοινές μας αξίες. " ευρωπαϊκή ιστορία πρέπει να μας υπενθυμίζει ότι δεν μπορούμε ποτέ να θεωρούμε δεδομένα τα σημαντικά επιτεύγματα της ειρήνης, της δημοκρατίας, της ελευθερίας και της αλληλεγγύης. Κανείς δεν πρέπει να θεωρεί δεδομένα όλα αυτά τα επιτεύγματα. Πρέπει να τροφοδοτούμε διαρκώς την πρόοδό μας με πολιτικές πρωτοβουλίες και αξίες. Αν επιθυμούμε να διατηρήσουμε και να προστατέψουμε αυτές τις κοινές αξίες -τις αξίες τις οποίες κατονομάζουμε στη δήλωσή μας, την απαραβίαστη αξιοπρέπεια του ανθρώπου, την ελευθερία, τη δικαιοσύνη και την αλληλεγγύη: όλες αυτές τις αξίες οι οποίες σημαίνουν ότι δεν αποτελούμε απλή αγορά, αλλά πολιτική κοινότητα και ένωση- πρέπει να μεταρρυθμίσουμε τα θεσμικά όργανα της κοινότητας δικαίου την οποία έχουμε δημιουργήσει.
<P>
" διασφάλιση των κοινών μας αξιών είναι μια προσπάθεια η οποία εξελίσσεται διαρκώς, πρόκειται για κάτι που αποκαλώ "ατελείωτη περιπέτεια της Ευρώπης". Προκειμένου να δημιουργήσουμε μια καλύτερη Ευρώπη, χρειαζόμαστε καλύτερα θεσμικά όργανα τα οποία θα προσφέρουν καλύτερα αποτελέσματα. Θεωρώ ότι η πολιτική βούληση υπάρχει, αλλά πρέπει τώρα να προσφέρουμε αποτελέσματα και σε αυτόν τον τομέα.
<P>
Στην άτυπη σύνοδο μετά τους εορτασμούς μας, ζήτησα από τα κράτη μέλη να διατηρήσουν τη δυναμική που έχει διαμορφωθεί κατά τους προσεχείς μήνες. Ζήτησα την ενεργό συνεργασία μεταξύ των εθνικών κυβερνήσεων. Όλα τα κράτη μέλη υπέγραψαν τη Συνθήκη, η κύρωση της οποίας όμως κατέστη αδύνατη λόγω του αρνητικού αποτελέσματος δύο δημοψηφισμάτων. Εντούτοις, η δέσμευση που έχει αναληφθεί υποχρεώνει όλα τα κράτη μέλη να εργαστούν κατά τρόπο εποικοδομητικό για την εξεύρεση κοινής λύσης. Ως Πρόεδρος της Ευρωπαϊκής Επιτροπής, έχω καθήκον να καλέσω τις εθνικές κυβερνήσεις να εντείνουν τις προσπάθειές τους κατά τους προσεχείς μήνες και να στηρίξουν την πολύ σημαντική προσπάθεια της γερμανικής Προεδρίας να καταλήξει σε κάποια λύση.
<P>
(Χειροκροτήματα)
<P>
Επιτρέψτε μου να επαναλάβω το μήνυμα που απηύθυνα στους ευρωπαίους αρχηγούς κρατών και κυβερνήσεων και στο Βερολίνο. Είναι σημαντικό για το μέλλον της Ευρωπαϊκής Ένωσης να κατανοήσουμε ότι, όταν μιλάμε για την Ευρώπη, δεν αναφερόμαστε μόνο στα ευρωπαϊκά θεσμικά όργανα: την Ευρωπαϊκή Επιτροπή ή το Ευρωπαϊκό Κοινοβούλιο στις Βρυξέλλες ή το Στρασβούργο. Δήλωσα, κατά τη διάρκεια εκείνης της τελετής, στην οποία ήταν παρόντες και ορισμένοι από τους βουλευτές του ΕΚ, ότι η Ευρωπαϊκή Ένωση δεν είναι μια ξένη δύναμη η οποία εισβάλλει στις χώρες μας, είναι ένα κοινό μας εγχείρημα. " Ευρώπη δεν είναι "αυτοί", είμαστε "εμείς". Δήλωσα στους αρχηγούς κρατών και κυβερνήσεων ότι είναι μεν ελκυστικό, αλλά είναι ανέντιμο να αποδέχονται οι πολιτικοί σε εθνικό επίπεδο όλους τους επαίνους και να φορτώνουν όλα τα αρνητικά στις Βρυξέλλες. Πρέπει να αντιστεκόμαστε σε αυτόν τον πειρασμό.
<P>
(Χειροκροτήματα)
<P>
Αυτή είναι η ηθική της ευρωπαϊκής ευθύνης την οποία όλοι πρέπει να μοιραζόμαστε.
<P>
Μετά το Βερολίνο, έχει αναληφθεί η πολιτική δέσμευση για τη διευθέτηση αυτού του αδιεξόδου. " Επιτροπή θα στηρίξει πλήρως τις προσπάθειες της γερμανικής Προεδρίας, σε συνεργασία με τα υπόλοιπα κράτη μέλη, για την κατάρτιση ενός σαφούς και ακριβούς οδικού χάρτη και, ει δυνατόν, για τη διαμόρφωση συγκεκριμένης εντολής έως τον Ιούνιο. Δεν πρέπει να λησμονούμε, όπως επεσήμανα κατά τους εορτασμούς της περασμένης εβδομάδας, ότι βρισκόμαστε ενώπιον μιας από τις ιστορικές προκλήσεις τις οποίες κάθε γενιά πολιτικών ηγετών αντιμετωπίζει μία μόνο φορά στη ζωή της.
<P>
Θα ολοκληρώσω την παρέμβασή μου με την ίδια έκκληση που απηύθυνα και στο Βερολίνο. Με υπερηφάνεια για το παρελθόν μας, πρέπει να ατενίσουμε το μέλλον με αυτοπεποίθηση. Πρέπει να εργαστούμε από κοινού -η Ευρωπαϊκή Επιτροπή, το Ευρωπαϊκό Κοινοβούλιο, τα κράτη μέλη και οι ευρωπαίοι πολίτες- προκειμένου να μεταφέρουμε αυτήν τη σπουδαία κληρονομιά που λάβαμε από τους ιδρυτές της Ένωσής μας, να μεταφέρουμε αυτές τις σπουδαίες αξίες στον 21ο αιώνα.
<P>
(Χειροκροτήματα)
<SPEAKER ID="024" NAME="Πρόεδρος">
Σας ευχαριστώ πολύ για την ομιλία σας, κύριε Πρόεδρε της Επιτροπής. Θα ήθελα επίσης να σας ευχαριστήσω για την εποικοδομητική σας συνεργασία για τη δήλωση του Βερολίνου - εξάλλου, δική σας ήταν η ιδέα για μια κοινή δήλωση των τριών θεσμικών οργάνων. Σας ευχαριστώ και πάλι, Πρόεδρε Barroso.
<SPEAKER ID="025" NAME="Joseph Daul" LANGUAGE="FR">
Κύριε Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, κυρίες και κύριοι, μόλις εορτάσαμε την 50ή επέτειο της Συνθήκης της Ρώμης, και πενήντα χρόνια ισοδυναμούν με δύο γενιές - πολύ λίγο σε σχέση με την ιστορία, αλλά μια σημαντικά μακρά περίοδος στα μάτια των νέων.
<P>
Ειπώθηκε συχνά τις τελευταίες ημέρες ότι τα συχνότερα αναφερόμενα οφέλη της ευρωπαϊκής ολοκλήρωσης -ειρήνη, σταθερότητα, σχετική ευημερία, το κοινωνικό μοντέλο- δεν λένε πολλά στις νεότερες γενιές, καθώς τα βιώνουν στην καθημερινότητά τους. Σε αυτό έχω να απαντήσω δύο πράγματα. Το πρώτο είναι ότι οι νέοι πρέπει να συνειδητοποιήσουν την τύχη τους που αυτά τα πράγματα έχουν γίνει πραγματικότητα· το δεύτερο είναι ότι αυτή η οπτική των πραγμάτων πρέπει να εξεταστεί σε σχέση με το γεγονός ότι η αστάθεια του σύγχρονου κόσμου -όπως μαρτυρούν, μεταξύ άλλων, οι τραγωδίες της 11ης Σεπτεμβρίου στη Νέα Υόρκη, της 11ης Μαρτίου στη Μαδρίτη και, πράγματι, της 7ης Ιουνίου στο Λονδίνο- καθιστούν σαφές σε όλους μας, όποια ηλικία και αν έχουμε, ότι η ζωή σε συνθήκες ειρήνης και ασφάλειας δεν είναι καθημερινή πραγματικότητα για όλους σε αυτήν τη γη, ούτε καν στις χώρες μας. Συγκινούμαι επίσης πολύ όταν σκέφτομαι τους δεκαπέντε βρετανούς στρατιώτες που κρατούνται φυλακισμένοι.
<P>
Πρέπει να εργαζόμαστε καθημερινά για τους σκοπούς της ειρήνης και της ασφάλειας, όπως θα φανεί για μία ακόμη φορά από τη συζήτηση που θα διεξάγουμε αύριο το πρωί με τον κ. Σολάνα.
<P>
Αν επιχειρούσα, λίγες μόλις ημέρες πριν από τα εξηκοστά μου γενέθλια, να μπω στη θέση ενός νέου Ευρωπαίου, τα πλεονεκτήματα που θα έβλεπα πιθανότατα στο ευρωπαϊκό εγχείρημα θα ήταν, μεταξύ άλλων, η μεγαλύτερη ευκολία με την οποία ενδεχομένως να μάθαινα ξένες γλώσσες και η δυνατότητα συμμετοχής σε σχολικές ανταλλαγές, σε περιόδους πρακτικής άσκησης, σε αθλητικά τουρνουά και σε πολιτιστικές εκδηλώσεις - και όλα αυτά διασχίζοντας εικονικά σύνορα και χρησιμοποιώντας ένα ενιαίο νόμισμα. Αυτό δεν είναι κάτι ευκαταφρόνητο. Το να ζει κανείς σε ένα χωριό ή μια πόλη αδελφοποιημένη με μια άλλη, το να απολαμβάνει προγράμματα υπό την αιγίδα της Ευρωπαϊκής Ένωσης και να επωφελείται άμεσα ή έμμεσα από την οικονομική ανάπτυξη που δημιούργησε η ένωση των χωρών μας δεν είναι πράγματα αμελητέα. Το να είναι κανείς υπήκοος κρατών που παρουσιάζουν ένα πιο ενωμένο μέτωπο έναντι των εταίρων και των ανταγωνιστών μας σε ολόκληρο τον κόσμο, κρατών που είναι οι μεγαλύτεροι χορηγοί ανθρωπιστικής βοήθειας, που παρακολουθούν τη δημοκρατική διεξαγωγή των εκλογών στον κόσμο και που στέλνουν ειρηνευτικές δυνάμεις σε πολλές περιοχές σύρραξης, είναι πράγματα μπροστά στο οποία δεν μπορούμε να είμαστε αδιάφοροι .
<P>
Ως παράδειγμα αυτών των εγχειρημάτων, θα αναφέρω την αποστολή πολιτικής διαχείρισης των κρίσεων που θα πραγματοποιήσει η Ευρωπαϊκή Ένωση στο Κοσσυφοπέδιο μετά τη διευθέτηση του μελλοντικού καθεστώτος αυτής της επαρχίας της Σερβίας που επιθυμεί την ανεξαρτησία της. Αυτή θα είναι μια άνευ προηγουμένου επιχείρηση για τις χώρες μας.
<P>
Όλα αυτά είναι θετικά και ικανοποιητικά και μας τιμούν στα μάτια των νέων και, θα μπορούσα να πω, όλων. Ομολογουμένως, η Ευρώπη δεν είναι πανάκεια και δεν επιλύει όλα μας τα προβλήματα -κάθε άλλο- αλλά κανείς δεν ισχυρίστηκε ποτέ ότι αυτό θα έκανε. Αυτό που μπορεί να κάνει η ΕΕ, ωστόσο -και το κάνει καλύτερα από τα κράτη μέλη μας μεμονωμένα- είναι να βοηθά στην επίλυση των προβλημάτων, στην αντιμετώπιση των νέων προκλήσεων και στον επαναπροσδιορισμό των προτεραιοτήτων μας.
<P>
Είτε το θέλαμε είτε όχι, η παγκοσμιοποίηση είναι η πραγματικότητα από την οποία δεν μπορούμε να ξεφύγουμε. Μπορεί, λοιπόν, πολύ συχνά να καταδικάζουμε -δικαίως ή αδίκως- τα αρνητικά χαρακτηριστικά της, όμως η παγκοσμιοποίηση έχει και κάποια αναντίρρητα πλεονεκτήματα, όπως η διευκόλυνση της επικοινωνίας, η απλούστευση της ενημέρωσης και το άνοιγμα προς άλλους πολιτισμούς, για να αναφέρουμε μόνο μερικά από αυτά.
<P>
Σε αυτήν τη διαδικασία της παγκοσμιοποίησης, η Ευρώπη έχει κάποιο ρόλο να διαδραματίσει, αξίες να υπερασπιστεί και ένα κοινωνικό μοντέλο να προάγει. " Ευρώπη δεν είναι καταδικασμένη να σιωπά, δεν είναι υποχρεωμένη να δέχεται τα πάντα χωρίς να μιλά, ούτε είναι καταδικασμένη να αφήνει τα γεγονότα να την συντρίβουν και να την ισοπεδώνουν. Αν το επιθυμούμε, μπορούμε να επηρεάσουμε την πορεία της ιστορίας, όπως το κάνουμε τα τελευταία πενήντα χρόνια.
<P>
Δεν μπορώ να μην εκμεταλλευτώ την παρούσα ευκαιρία για να σας συγχαρώ, κυρία Πρόεδρε του Συμβουλίου, και πάνω από όλα να σας ευχαριστήσω, καταρχάς επειδή η παρουσία σας στο Ευρωπαϊκό Κοινοβούλιο τρεις φορές στη διάρκεια τριών μηνών αποδεικνύει τον σεβασμό που τρέφετε για το έργο που επιτελούμε εμείς οι βουλευτές του ΕΚ. Κατ' αυτόν τον τρόπο, δίνετε ένα παράδειγμα που είμαι σίγουρος ότι οι διάδοχοί σας θα θελήσουν να ακολουθήσουν. Δεύτερον, θέλω να σας ευχαριστήσω διότι, οργανώνοντας -με επιτυχία, όπως γνωρίζουμε- μια μεγάλη ευρωπαϊκή γιορτή στις 25 Μαρτίου στο Βερολίνο για τον εορτασμό των πενήντα ετών της Συνθήκης, δείξατε ότι η Ευρώπη δεν είναι μόνο λόγοι και νόμοι, αλλά μπορεί επίσης να είναι συναίσθημα, χαρά και ευθυμία. Τέλος, θέλω να σας ευχαριστήσω διότι η δήλωση του Βερολίνου, την οποία ενέκριναν τα ευρωπαϊκά θεσμικά όργανα, είναι ένα ευανάγνωστο και δυνατό έγγραφο που τοποθετεί εκ νέου την Ευρώπη σε θέση ισχύος και μας δίνει μια νέα προοπτική προτείνοντας να βρεθεί μια λύση στο θεσμικό ζήτημα από τώρα μέχρι τις επόμενες εκλογές, που θα διεξαχθούν το 2009.
<P>
Κυρία Πρόεδρε, η αποφασισμένη δημόσια δράση σας, σε συνδυασμό με την προσωπική σας μετριοφροσύνη και την ανθρώπινη ζεστασιά σας, τιμούν την Ευρώπη και προάγουν τον σκοπό της. Στη διάρκεια της Προεδρίας σας διεξήχθησαν δύο Ευρωπαϊκά Συμβούλια, τα οποία ήταν αμφότερα επιτυχημένα, κάτι που αναγνωρίζεται από όλους. Όσον αφορά το κρίσιμο ζήτημα της ενέργειας και του κλίματος, η Ευρώπη έχει δείξει τον δρόμο αποφασίζοντας να εξοπλιστεί με τα θεσμικά εργαλεία για να αντιμετωπίσει αυτές τις μεγάλες προκλήσεις και να κάνει τη φωνή της να ακουστεί. Έτσι πρέπει να λειτουργεί και να δρα η Ευρώπη· έτσι οι συμπολίτες μας, και ιδίως οι νέοι, θα κάνουν δικό τους αυτό το σχέδιο, το οποίο είναι περισσότερο σύγχρονο από ποτέ.
<P>
(Χειροκροτήματα)
<SPEAKER ID="026" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, η λέξη "ιστορικός" έχει απαξιωθεί βέβαια από την υπερβολικά συχνή χρήση, ωστόσο αυτό δεν θα πρέπει να μας εμποδίζει να αποκαλούμε ιστορικές τις καταστάσεις όταν αυτό ισχύει πραγματικά. " σημερινή μας κατάσταση ανήκει σε αυτήν την κατηγορία, και θα ήθελα να ρωτήσω όλους όσοι επικρίνουν τη δήλωση του Βερολίνου τι πιστεύουν πως θα γινόταν χωρίς αυτήν.
<P>
Γι' αυτό, κυρία Προεδρεύουσα του Συμβουλίου, σας συγχαίρω για το εξαίρετο έργο σας. Κρατούσατε για πολύ καιρό κλειστά τα χαρτιά σας -αυτό ήταν έξυπνο εκ μέρους σας από πλευράς τακτικής- και με τη δήλωση του Βερολίνου επιτύχατε αυτό που μπορούσε να επιτευχθεί μέχρι εκείνη τη στιγμή. Κάνατε τη σωστή κίνηση και η Ευρώπη νίκησε, όμως η ιστορική φάση αρχίζει τώρα, γιατί τώρα πρέπει να τεθεί το ερώτημα τι θα γίνει στη συνέχεια.
<P>
Είναι απόλυτα σαφές -και εγώ προσωπικά το βρίσκω λυπηρό- ότι η Συνταγματική Συνθήκη δεν θα τεθεί σε ισχύ με τη σημερινή της μορφή. Πρέπει να συμβιβαστούμε με αυτό. Αυτό το Σύνταγμα δεν θα υλοποιηθεί. Ωστόσο, δεν θα πρέπει να θεωρηθεί πως δεν θα υπάρχει Σύνταγμα, ακόμα και αν η συνθήκη δεν φέρει τον χαρακτηρισμό "σύνταγμα". Εμείς οι Γερμανοί ζούμε εδώ και εξήντα χρόνια με ένα σύνταγμα που ονομάστηκε "βασικός νόμος", και είναι ένα εξαίρετο σύνταγμα.
<P>
Στην παρούσα φάση πρέπει να απαντηθεί το ερώτημα τι θα γίνει μελλοντικά με αυτήν την ήπειρο. Το ερώτημα αυτό είναι καθοριστικό. Υπάρχουν κάποιοι που θέλουν μια διαφορετική Ευρώπη, που απορρίπτουν την αναθεώρηση των Συνθηκών επειδή πιστεύουν ότι η Νίκαια πήγαινε πολύ μακριά από όλες τις απόψεις και ότι κάνουμε έτσι και αλλιώς διευρύνσεις - ό,τι και να γίνει και με όποιο τίμημα. Λέω στους ανθρώπους αυτούς, εξ ονόματος της Ομάδας μου και -πιστεύω- εξ ονόματος της συντριπτικής πλειοψηφίας του Σώματος: "Αντίθετα, η διαδικασία της ευρωπαϊκής ολοκλήρωσης δεν έχει τελειώσει. Πρέπει να συνεχιστεί και εμείς θέλουμε να συνεχιστεί".
<P>
(Χειροκροτήματα)
<P>
Θέλουμε να συνεχιστεί γιατί την χρειαζόμαστε, και έτσι πρέπει να πούμε σε όλους εκείνους που θέλουν να διευρυνθεί η Ευρωπαϊκή Ένωση ότι δεν πρόκειται να γίνει καμία διεύρυνση πριν γίνει μεταρρύθμιση στην Ένωση και πριν μεταρρυθμιστούν οι Συνθήκες. Λέω στον κ. Kaczyński και στον κ. Klaus ότι θα βλάψουν σημαντικά την Κροατία εμποδίζοντας τη μεταρρύθμιση της Ευρωπαϊκής Ένωσης.
<P>
(Χειροκροτήματα)
<P>
Τους ζητώ να μην αφήσουν άλλους να πληρώσουν για τη δική τους πολιτική.
<P>
Γιατί είναι ιστορικής σημασίας αυτό που κάνουμε τώρα; Θα ήθελα να έδειχναν οι υπέρμαχοι της διαδικασίας ολοκλήρωσης τον ίδιο ενθουσιασμό με εσάς, κυρία Προεδρεύουσα του Συμβουλίου. Θα ήθελα οι υπέρμαχοι της ευρωπαϊκής ολοκλήρωσης να μιλούν το ίδιο δυνατά με τους πολέμιούς της. Τώρα απαιτείται λίγο μεγαλύτερη αγωνιστικότητα, γιατί, ενώ η Ευρώπη πιστεύει πως είναι μεγάλη, στην πραγματικότητα είναι μικρή.
<P>
Στα 27 κράτη μέλη ζουν 500 εκατομμύρια άνθρωποι, που αποτελούν το 8% του παγκόσμιου πληθυσμού, ενώ αυτό το ποσοστό παρουσιάζει τάση μείωσης. Τώρα, η Κίνα και η Ινδία είναι μεγάλες χώρες. Οι "νωμένες Πολιτείες έχουν οικονομική και στρατιωτική ισχύ που τις καθιστούν υπερδύναμη. Αν αποτύχει η ευρωπαϊκή ολοκλήρωση και καταλήξουμε σε μια Ευρώπη πολλών ταχυτήτων, αν η Ευρώπη -που είναι ήδη αρκετά μικρή- αποδυναμώσει τον εαυτό της διασπώμενη στα μέρη που την αποτελούν, θα αποτύχει. Για τον λόγο αυτόν, χρειαζόμαστε και τα 27 κράτη μέλη και την ευρωπαϊκή ολοκλήρωση, γιατί σε αυτό έγκειται το μέλλον μας.
<P>
(Χειροκροτήματα)
<P>
Εάν αποτύγχανε η Ευρώπη, θα βλέπαμε να καταστρέφεται όχι μόνο μια συνταγματική συνθήκη, αλλά και ένα ιδεώδες - και ποιο είναι αυτό; Ας μην διστάσουμε να μιλήσουμε για το παρελθόν μας, για όσα μπορέσαμε να ξεπεράσουμε στα 50 χρόνια της ολοκλήρωσης: το μίσος και την έλλειψη ανεκτικότητας, την αξίωση να έχουμε το καθεστώς μεγάλης δύναμης και την περιθωριοποίηση των μειονοτήτων, την έλλειψη θρησκευτικής ανοχής και τη δίωξη όσων σκέφτονται διαφορετικά για θέματα πολιτικής.
<P>
" εδαφική ολοκλήρωση μας επέτρεψε να αναχαιτίσουμε τις φιλοδοξίες όσων ήθελαν να γίνουν μεγάλες δυνάμεις. Ο συνδυασμός της οικονομικής προόδου και της κοινωνικής ασφάλειας βοήθησε να ξεπεραστεί ο κοινωνικός αποκλεισμός και η ιδέα της ολοκλήρωσης υπερνίκησε την έλλειψη ανεκτικότητας σε εθνοτικό, θρησκευτικό και πολιτισμικό επίπεδο. Όμως, όσα ανέφερα εξακολουθούν να υπάρχουν, γιατί το μίσος, ο αποκλεισμός, η καταστολή, ακόμα και η επιδίωξη κυριαρχίας σε άλλους επέστρεψαν τώρα στην Ένωσή μας, σε όλη την Ευρώπη και όχι μόνο στην Ανατολική Ευρώπη.
<P>
Εάν καταστρέφαμε τη διαδικασία της ολοκλήρωσης, όλα αυτά θα επέστρεφαν στην Ένωσή μας με αμείωτη δύναμη, και γι' αυτό ζητάμε από όλους εκείνους που αγωνίζονται -με επικεφαλής την Πρόεδρο του Συμβουλίου μας κ. Μέρκελ- για τη συνέχιση της διαδικασίας της ολοκλήρωσης και της εμβάθυνσης της Ένωσης, που δηλώνουν πίστη στις αξίες της Ευρώπης, τις αξίες που μας έδωσαν δύναμη και μας έκαναν υπόδειγμα για άλλους, να συνεχίσουν τον αγώνα τους. Δεν πρέπει να επιτρέψουμε να λέει η Επιτροπή όταν διαπραγματεύεται με άλλα κράτη: "Αν θέλετε να ενταχθείτε στην ΕΕ, πρέπει να περάσετε από μια διαδικασία μετασχηματισμού, που θα καταργήσει όλους τους κανόνες που ισχύουν για εσάς μέχρι σήμερα, εμείς όμως -που σας το ζητάμε αυτό- δεν μπορούμε να προβούμε στη δική μας μεταρρύθμιση". Πώς θα μπορούσαμε να θεωρηθούμε αξιόπιστοι στην περίπτωση αυτή;
<P>
(Ζωηρά χειροκροτήματα)
<P>
Σήμερα βρισκόμαστε σε μια ιστορική κατάσταση και εσείς, κυρία Προεδρεύουσα του Συμβουλίου, αν ακολουθήσετε αυτόν τον δρόμο θα έχετε στο πλευρό σας εμάς τους Σοσιαλιστές στην πατρίδα σας -αν και παραδέχομαι πως δεν μου είναι εύκολο να λέω κάτι τέτοιο ως γερμανός Σοσιαλδημοκράτης..
<P>
(Χειροκροτήματα)
<SPEAKER ID="027" NAME="Πρόεδρος">
Ευχαριστώ πολύ, κύριε Schulz. Ο Πρόεδρος δεν ήταν απόλυτα συνεπής. Παρακαλώ να μην παίρνετε στο μέλλον για παράδειγμα τη διάρκεια μιας ομιλίας, να παίρνετε όμως την ποιότητά της. " αντικειμενικότητα δεν επιτρέπει στον Πρόεδρο να προχωρήσει περισσότερο.
<SPEAKER ID="028" NAME="Graham Watson">
εξ ονόματος της Ομάδας ALDE. - (EN) Κυρία καγκελάριε, σας συγχαίρω για τα επιτεύγματά σας - τόσο για το κείμενο όσο και για τον συμβιβασμό.
<P>
Οι εορτασμοί σας για την επιτυχία της Ένωσης ήταν εξίσου επίκαιροι και ενδεδειγμένοι. Στην Ευρωπαϊκή Ένωση οφείλουμε σε μεγάλο βαθμό την ασφάλεια, την ευημερία και τις ευκαιρίες τις οποίες απολαμβάνουν οι πολίτες μας.
<P>
Καθώς καθόμασταν στο Ιστορικό Μουσείο του Βερολίνου το πρωί της Κυριακής, δύο πράγματα μου προκάλεσαν εντύπωση. Το πρώτο ήταν η εμπνευσμένη κίνησή σας να χρησιμοποιήσετε για την περίσταση την Ορχήστρα Νέων της Ευρωπαϊκής Κοινότητας· είναι πρώτης τάξεως και αξίζει καλύτερη χρηματοδοτική στήριξη. Το δεύτερο ήταν ότι, από τα 31 άτομα που βρίσκονταν στην εξέδρα -αρχηγοί κρατών και κυβερνήσεων, πρόεδροι των θεσμικών οργάνων κλπ.- ήσασταν η μόνη γυναίκα. Αυτό μου θύμισε κάποιους στίχους του ποιητή Ρόμπερτ Μπερνς:
<P>
"Ενώ το βλέμμα της Ευρώπης στρέφεται σε πράγματα σπουδαία,
<P>
Στην τύχη αυτοκρατοριών και σε βασιλιάδων τον χαμό·
<P>
Κι ενώ κάθε πολιτικάντης το σχέδιό του πρέπει να προτείνει,
<P>
Όταν ακόμη και παιδιά ψελλίζουν τα Δικαιώματα του Ανθρώπου·
<P>
Σε τούτη τη μεγάλη αναταραχή αφήστε με μονάχα να αναφέρω,
<P>
Τα Δικαιώματα των Γυναικών κάποια προσοχή ίσως αξίζουν."
<P>
Κυρία καγκελάριε, αποτελείτε παράδειγμα προς μίμηση: χρειαζόμαστε περισσότερες γυναίκες στα ανώτατα πολιτικά αξιώματα.
<P>
(Χειροκροτήματα)
<P>
Άλλωστε, υπό τις παρούσες συνθήκες, μόνο μια γυναίκα θα μπορούσε ίσως να διασφαλίσει τη συμφωνία.
<P>
Ωστόσο, δεν μπορώ να σας συγχαρώ για τη διαδικασία που επιλέξατε: ένα κείμενο το οποίο συντάχθηκε στα υπόγεια της Ομοσπονδιακής Καγκελαρίας και υπογράφηκε από τους Προέδρους των τριών βασικών θεσμικών οργάνων δεν δικαιολογείται να ξεκινά με τη φράση "[Εμείς,] οι πολίτες της Ευρωπαϊκής Ένωσης". Διότι οι πολίτες της Ευρωπαϊκής Ένωσης πρέπει επανασυνδεθούν με την προσπάθεια για την οικοδόμηση της Ευρώπης. Ο Πρόεδρος Barroso ορθώς επεσήμανε ότι τα θεσμικά όργανα οφείλουν να σέβονται την πολυμορφία, όμως τα κράτη μέλη οφείλουν να προάγουν την ενότητα. Οι εντυπωσιακές εορταστικές εκδηλώσεις στο Βερολίνο επαναλήφθηκαν σε ελάχιστες μόνο ευρωπαϊκές πρωτεύουσες. Αν δεν υποστηρίξουν ενεργά την Ευρώπη όλοι οι συνάδελφοί σας στο Ευρωπαϊκό Συμβούλιο, σε καθημερινή μάλιστα βάση, δεν πρόκειται να δημιουργηθεί κανένα σταθερό θεμέλιο.
<P>
Επιπλέον, δεν διευκολύνεται η κατάσταση, κυρία καγκελάριε, όταν το Ευρωπαϊκό Λαϊκό Κόμμα, το κόμμα σας, διεκδικεί όλους τους επαίνους για την οικοδόμηση της Ένωσης. Οι συντάκτες αυτής της ματαιόδοξης δήλωσης του ΕΛΚ ορθώς επαινούν τους Μονέ, ντε Γκασπερί και Κολ· όμως, η μνήμη τους είναι στην καλύτερη περίπτωση επιλεκτική. " Θάτσερ, ο Σιράκ και ο Μπερλουσκόνι ήταν επίσης ηγέτες του ΕΛΚ· φαίνεται, όμως, ότι έχετε λησμονήσει τη συμβολή τους. " Ένωση δεν είναι δημιούργημα ενός μόνο πολιτικού κόμματος. Ανήκει σε όλους μας.
<P>
(Χειροκροτήματα)
<P>
Ευελπιστούμε, κυρία καγκελάριε, ότι η δήλωση του Βερολίνου θα αποτελέσει μια νέα αφετηρία. Αναμένουμε από τη διακυβερνητική διάσκεψη την οποία εξασφαλίσατε να δημιουργήσει τα θεσμικά δομικά στοιχεία του μέλλοντος της Ένωσης. Στη νέα Ευρώπη, την Ευρώπη την οποία οραματίζεται η δήλωση του Βερολίνου, η Ένωση πρέπει να βοηθά τους πολίτες της να εκμεταλλευτούν τις ευκαιρίες της παγκοσμιοποίησης και να στέκεται αλληλέγγυα απέναντί τους κατά την αντιμετώπιση νέων παγκοσμίων προκλήσεων· στην Ένωση αυτή η δημοκρατία πρέπει να έχει το επάνω χέρι και οι αξίες μας να έχουν τον τελευταίο λόγο.
<P>
(Χειροκροτήματα)
<SPEAKER ID="029" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρία Προεδρεύουσα του Συμβουλίου, κυρίες και κύριοι, η διάσκεψη κορυφής του Βερολίνου υπήρξε στιγμή μεγάλου ενθουσιασμού, ιδιαίτερα για όσους, όπως εγώ, κατέχουν μια έδρα σε αυτό το Κοινοβούλιο από το 1989, το έτος που σηματοδότησε τη νέα γέννηση της Ευρώπης. " δήλωση αναγνωρίζει ότι η Ευρώπη είναι μια Ένωση κρατών και όχι ένα νέο υπερκράτος και η αναγνώριση της ταυτότητας των λαών της Ένωσης και των διαφορών τους σε μια ένωση που στηρίζεται σε κοινούς στόχους συνιστούν τη δύναμη που μας επιτρέπει να εργαστούμε για την επίτευξη εκείνης της πολιτικής ένωσης που δεν έχουμε ακόμη επιτύχει.
<P>
Λυπούμαστε που δεν κατέστη δυνατόν να αναγνωριστούν πλήρως οι ρίζες μας: ακριβώς επειδή είμαστε απολύτως πεπεισμένοι για την κοσμικότητα των θεσμών, είμαστε εξίσου πεπεισμένοι και για το ότι θα υπάρξει πολιτική πτώχευση, αν δεν αναγνωρίσουμε όλες μας τις ρίζες. Στη σύνθετη, πολυπολιτισμική και πολυεθνοτική κοινωνία μας, με διαφορετικές ιδέες για την έννοια της δημοκρατίας προς επίτευξη της ειρήνης, μιας ειρήνης που συμβαδίζει με την καθολική αναγνώριση του σεβασμού της ανθρώπινης αξιοπρέπειας, είναι ανάγκη να υπάρχει διάλογος μεταξύ των πολιτισμών και προϋπόθεση για την αναγνώριση των άλλων αποτελεί η προηγούμενη αναγνώριση του εαυτού μας, από την καθημερινότητα των ατόμων έως την καθημερινότητα των κρατών.
<P>
Επιβεβαιώνουμε σταθερά τον κίνδυνο κάθε θεοκρατίας, καθώς και της ακραίας κοσμικότητας, που καταστρέφει αργά τις βασικές αξίες της κοινωνίας στα άτομα και στην πολιτική. Μας ανησυχεί το γεγονός ότι πολλοί συγχέουν την απαραίτητη έννοια της κοσμικότητας των θεσμών με την αποδοχή ενός πολιτισμικού και πολιτικού σχετικισμού που οδηγεί στην ακραία κοσμικότητα.
<P>
Είμαστε αντίθετοι σε μια Ευρώπη που αποτελείται αποκλειστικά από την αγορά, καθώς και σε εκείνες τις ψευδο-κουλτούρες που οδηγούν τους πολίτες στην αναζήτηση μιας εικονικής ζωής, η οποία θα αντικαταστήσει την πραγματική ζωή, λόγω αδυναμίας ή φόβου. Θέλουμε μια πολιτική Ευρώπη ικανή να εμπνέει την επιθυμία για δημοκρατία σε μέρη του κόσμου όπου εκατομμύρια γυναίκες και άνδρες υποφέρουν ακόμη από την έλλειψη ελευθερίας και κράτους δικαίου.
<P>
" Ευρώπη χρειάζεται επειγόντως ευέλικτους και σαφώς προσδιορισμένους θεσμούς, επειδή σήμερα είναι που η τρομοκρατία βρίσκεται στο κατώφλι μας και σήμερα είναι που μας χρειάζεται η ικανότητα να καθορίζουμε και να υλοποιούμε άμεσα τις αποστολές μας -όπως επιβεβαιώσαμε και κατά την Ευρωπαϊκή Συνέλευση- τόσο εντός όσο και εκτός της Ευρώπης: από τους ενεργειακούς πόρους έως και τον εφοδιασμό σε νερό, από την αλλαγή του κλίματος έως και την επιβεβαίωση της ανθρώπινης αξιοπρέπειας.
<P>
Φοβούμαστε ότι το 2009 είναι πολύ μακριά, αλλά ad impossibilia nemo tenetur -κανείς δεν είναι υποχρεωμένος να επιχειρήσει το αδύνατον- ακόμη και αν είμαστε τόσο πεπεισμένοι για την ισχυρή και ειλικρινή δέσμευση της γερμανικής Προεδρίας, καθώς και για τη μεγάλη ικανότητα της καγκελαρίου Μέρκελ τόσο στη διαμεσολάβηση όσο και στην πειθώ, ώστε τρέφουμε κάποιες ελπίδες ότι ίσως μπορέσουμε να συντομεύσουμε αυτό το χρονοδιάγραμμα.
<SPEAKER ID="030" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, θέλω ευθύς αμέσως να πω στον κ. Watson και στον κ. Daul, καθώς και σε άλλους, ότι υπάρχει ένας απλούστατος τρόπος για να έχουμε περισσότερες γυναίκες: η συμπροεδρία. Αυτό το επιτύχαμε στην Ομάδα ΠΡΣ/ΕΕΣ -λειτουργεί πολύ καλά- και σας το συνιστώ ανεπιφύλακτα.
<P>
" δήλωση του Βερολίνου μας ενθάρρυνε πολύ, κυρία καγκελάριε. Υπάρχουν φορές κατά τις οποίες αρμόζουν η επισημότητα, η ρητορική και η τυπικότητα και η 50ή επέτειος της δημιουργίας της Ευρωπαϊκής Κοινότητας είναι ασφαλώς μία από αυτές τις περιστάσεις, κυρίως επειδή χάθηκαν πάρα πολλές ζωές για να φθάσουμε σε αυτό το σημείο και επειδή η μάχη που δώσαμε ήταν πολύ σκληρή και μακρά.
<P>
Επίσης, αναγνωρίζουμε τον ρόλο σας και σας είμαστε ευγνώμονες για αυτόν -αν και πιστεύω ότι, κατά κάποιον τρόπο, όλα αυτά αποτελούν μέρος των καθηκόντων σας- και είμαστε ευτυχείς που διαπιστώνουμε ότι στην περίπτωση αυτή, σε αντίθεση με άλλους -πρέπει να αναφερθώ στην ενέργεια, στα αυτοκίνητα κλπ- η γερμανική Προεδρία επέδειξε ένα ευρωπαϊκό αίσθημα που σίγουρα αρμόζει στην περίσταση.
<P>
Πιστεύω ότι το μήνυμα έχει σταλεί και ότι η κοινή γνώμη έχει κατανοήσει ότι αυτή η 50ή επέτειος αποτελεί ένα θετικό ορόσημο, καθώς και ότι πρέπει να συνεχίσουμε τις προσπάθειές μας. Φυσικά, οι Ευρωπαίοι δεν έχουν δώσει ιδιαίτερη προσοχή στη διατύπωση της δήλωσης ή στο πόση δουλειά χρειάστηκε για να συνταχθούν αυτές οι δύο σύντομες σελίδες, στις οποίες δεν υπάρχει, στην πραγματικότητα, τίποτε το ασυνήθιστο ή το πρωτότυπο. Μάλιστα, κατά την άποψή μου, αυτό ακριβώς παραλείφθηκε από την εν λόγω δήλωση, το οποίο καταδεικνύει την ύπαρξη μιας βαθιάς διαίρεσης μεταξύ των κυβερνήσεων -τονίζω, μεταξύ των κυβερνήσεων- όσον αφορά το μέλλον της Ευρώπης, μια διαίρεση που δεν προμηνύει τίποτε θετικό, κυρία καγκελάριε, για το έργο που σας περιμένει τους επόμενους μήνες.
<P>
Γνωρίζουμε πολύ καλά ότι το όνειρο μιας Ευρωπαϊκής Ένωσης δεν έχει ακόμη πραγματοποιηθεί· ότι δεν μπορούμε ακόμη να επέμβουμε ως Ευρωπαϊκή Ένωση στο Νταρφούρ, επειδή είμαστε διαιρεμένοι· ότι για πολλές κυβερνήσεις η ενεργειακή πολιτική -αλίμονο- σημαίνει στην ουσία να σκύβουν το κεφάλι στον Πρόεδρο Πούτιν· ότι δεν είμαστε σε θέση να χαράξουμε μια πραγματική πολιτική όσον αφορά τις σχέσεις με τις "νωμένες Πολιτείες και ότι, για όλους αυτούς τους λόγους, χρειαζόμαστε μια ισχυρή Ευρωπαϊκή Ένωση, προικισμένη με ένα Σύνταγμα.
<P>
Κυρία καγκελάριε, αν για το υπόλοιπο της Προεδρίας σας ο στόχος είναι να εξέλθουμε από αυτό το αδιέξοδο, δεν έχουμε σε καμία περίπτωση τη δυνατότητα να τρέφουμε αυταπάτες: η αμιγώς διακυβερνητική μέθοδος δεν θα λειτουργήσει, όπως δεν θα λειτουργήσει και η μέθοδος της δήλωσης του Βερολίνου, καθώς δεν θα κατορθώσουμε, εάν επαναληφθεί η νύχτα της διακυβερνητικής διάσκεψης της Νίκαιας, να καταλήξουμε σε μια συμφωνία ικανή, όπως είπατε, να διασώσει την ουσία του Συντάγματος.
<P>
Για αυτόν τον λόγο, σας απευθύνουμε έκκληση να έχετε το θάρρος να δοκιμάσετε τη δημοκρατία, καθώς και το θάρρος να εξουσιοδοτήσετε την έναρξη της διακυβερνητικής διάσκεψης, επιτρέποντας στο Ευρωπαϊκό Κοινοβούλιο να συμμετάσχει σε αυτήν μέσω μιας διαδικασίας συναπόφασης καθώς και ενός συστήματος "παλινδρομίας", δημοσιότητας και συζήτησης. Οι ευρωπαίοι πολίτες θέλουν περισσότερη και όχι λιγότερη Ευρώπη, αλλά οι κυβερνήσεις τους δεν μπορούν πάντοτε να το προβάλλουν. Εγκαταλείψτε, επομένως, την ιδέα ότι μόνο μια διακυβερνητική διάσκεψη μπορεί να μας επιτρέψει να επιτύχουμε αποτελέσματα, διότι δεν θα λειτουργήσει και δεν θα διασώσουμε την ουσία του Συντάγματος, αλλά θα μείνουμε απλώς με άδεια χέρια.
<SPEAKER ID="031" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, κυρία καγκελάριε, κυρίες και κύριοι, όταν μιλάμε σήμερα για το ευρωπαϊκό όνειρο, παραθέτουμε συνήθως λόγια του αμερικανού Jeremy Rifkin. Οι αρχηγοί κρατών και κυβερνήσεων της ΕΕ και οι sherpas τους, πάντως, δεν ονειρεύονται - και οπωσδήποτε δεν ονειρεύονται όλοι μαζί.
<P>
" δήλωση του Βερολίνου δεν περιγράφει ένα όνειρο ούτε και εκφράζει την πραγματικότητα. Αντίθετα, εκφράζει άλλη μία άρνηση της πραγματικότητας που εμποδίζει τους αρχηγούς κρατών και κυβερνήσεων να διαπιστώσουν ποια είναι η κρίση που περνάει η ΕΕ. Φυσικά, αυτό σημαίνει επίσης ότι δεν υπάρχει εναλλακτική διέξοδος από την κρίση. Ως εκ τούτου, ο κίνδυνος της αποδιοργάνωσης και της επανεθνικοποίησης εξακολουθεί να μεγαλώνει. Δεν απορρίπτεται η καταστροφική για την κοινωνία και το περιβάλλον νεοφιλελεύθερη ζώνη ελευθέρων συναλλαγών ούτε η περαιτέρω στρατικοποίηση της ΕΕ.
<P>
Στη δήλωση δεν γίνεται καθόλου μνεία της κατάστασης εκατομμυρίων ανθρώπων στην ΕΕ που πλήττονται από τη φτώχεια, τη μακρόχρονη ανεργία, την έλλειψη ασφάλειας και τον κοινωνικό αποκλεισμό. Δεν λαμβάνονται καθόλου υπόψη. Το μήνυμα της δήλωσης απευθύνεται μόνο στις κυβερνήσεις και όχι στους πολίτες των κρατών μελών, και έτσι δεν μπορεί κανείς να πει πως συμβάλλει στη δημιουργία μιας ευρωπαϊκής ταυτότητας. Σχολιαστές είπαν πως αυτό αποτελεί ένα τεστ για τη συνταγματική διαδικασία, όπως άλλωστε ανέφεραν ήδη καταρχήν άλλοι σήμερα. Αυτό σημαίνει μεθερμηνευόμενο ότι το μελλοντικό Σύνταγμα ή Βασική Συνθήκη θα γίνει μέσω μυστικής διπλωματίας και χωρίς καμία συμμετοχή της κοινωνίας των πολιτών. Τότε όλα θα είναι απλά θέμα άσκησης πίεσης επί των αρχηγών κρατών και κυβερνήσεων - και ορισμένοι γερμανοί συνάδελφοί μου απειλούν να εγκαταλείψουν το Κοινοβούλιο αν οι αρχηγοί αυτοί δεν συμμορφωθούν με τη συγκεκριμένη γραμμή. Κατά τη γνώμη μου, αυτή είναι πραγματικά μια εξαιρετικά δημοκρατική συζήτηση - το εννοώ πραγματικά αυτό.
<P>
Αν οι κυβερνήσεις στην ΕΕ έπαιρναν πραγματικά σοβαρά τις υποσχέσεις τους να προσφέρουν στην Ένωση μια νέα, βιώσιμη κοινή βάση μέχρι τις εκλογές του 2009, θα έπρεπε να γίνουν τα εξής: να διαγραφούν από το σχέδιο της Συνταγματικής Συνθήκης όλα τα μέρη που ωθούν σε οικονομική ελευθέρωση, ιδιωτικοποίηση και στρατιωτικοποίηση. Θα έπρεπε να αρχίσει συζήτηση για το ποια Ευρωπαϊκή Ένωση θέλουν οι περισσότεροι από τους κατοίκους της. Θα έπρεπε να διαγραφεί εντελώς το τρίτο μέρος του σημερινού σχεδίου Συντάγματος. Θα έπρεπε να αντικατασταθούν οι αναλυτικοί πολιτικοί στόχοι και απαιτήσεις από σαφείς κανόνες για τις εξουσίες και αρμοδιότητες και από διαδικασίες που θα άφηναν περιθώριο για διαφορετικές πολιτικές. Το άρθρο 1, παράγραφος 41(3), θα έπρεπε να αντικατασταθεί από μια σαφή απαγόρευση των επιθετικών πολέμων και την ομολογία πίστης στο διεθνές δίκαιο, και ο Ευρωπαϊκός Οργανισμός Άμυνας, που λειτουργεί ήδη εν αναμονή της Συνταγματικής Συνθήκης της ΕΕ, θα πρέπει να κλείσει.
<SPEAKER ID="032" NAME="Jens-Peter Bonde">
εξ ονόματος της Ομάδας IND/DEM. - (DA) Κύριε Πρόεδρε, καγκελάριε Μέρκελ, οι δημόσιοι εορτασμοί στους δρόμους του Βερολίνου ήταν θαυμάσιοι, όμως στο επίκεντρό τους βρισκόταν ο συμβατικός, στομφώδης ευρωεθνικισμός. " κ. Μέρκελ εκφώνησε μια καλή ομιλία. Ο Πρόεδρός μας, ο κ. Poettering, υπέγραψε ένα έγγραφο εξ ονόματός μου και εξ ονόματος των συναδέλφων μου βουλευτών του ΕΚ, παρά το γεγονός ότι δεν είχε ακόμη διαβάσει το περιεχόμενό του και δεν είχε τη δυνατότητα να το επηρεάσει. Ποτέ δεν πρέπει να επαναληφθεί κάτι παρόμοιο. Το Ευρωπαϊκό Κοινοβούλιο δεν πρέπει να μετέχει στην κατάρτιση εγγράφων τα οποία οι βουλευτές του ΕΚ δεν έχουν τη δυνατότητα να εξετάσουν πριν από την έγκρισή τους.
<P>
" σημαντικότερη παράγραφος είναι η τελευταία, με τη δέσμευση να εγκριθεί ένα νέο Σύνταγμα το οποίο θα μπορεί να τεθεί σε εφαρμογή πριν από τις ευρωπαϊκές εκλογές του Ιουνίου του 2009. " Γερμανία επιθυμεί τη χειραγώγηση του Συντάγματος. Υπάρχει η επιθυμία να αλλάξει η ονομασία του και ίσως να διαγραφούν οι αναφορές του κειμένου στη σημαία και τον ύμνο, αλλά όχι και η ίδια η σημαία ή ο ύμνος. Το Μέρος II πρόκειται να διαγραφεί, με σκοπό ουσιαστικά να υιοθετηθούν τα κοινά θεμελιώδη δικαιώματα με μια απλή αναφορά δύο γραμμών. Στο Μέρος III θα πραγματοποιηθούν ελάχιστες τροποποιήσεις, έτσι ώστε το Σύνταγμα να μπορεί να παρουσιαστεί ως μια αθώα τροποποιητική συνθήκη, όμως το βασικό περιεχόμενο θα είναι το ίδιο με αυτό που απέρριψαν οι γάλλοι και ολλανδοί ψηφοφόροι.
<P>
Όλες οι δημοκρατικές δυνάμεις πρέπει, συνεπώς, τώρα να ενωθούν και να απαιτήσουν τη διενέργεια δημοψηφισμάτων για την έγκριση της επόμενης συνθήκης σε όλες τις χώρες και -γιατί όχι;- την ίδια ημέρα. Κατ' αυτόν τον τρόπο, οι ηγέτες μας θα υποχρεωθούν να συντάξουν ένα έγγραφο το οποίο θα μπορούν να εγκρίνουν οι ψηφοφόροι, οπότε η επόμενη συνθήκη θα προσφέρει περισσότερες εξουσίες στους ψηφοφόρους αντί να τους αφαιρεί εξουσίες, όπως συμβαίνει με βάση το Σύνταγμα. " ουσία του θέματος είναι, βεβαίως, ότι, σε 59 τομείς, προβλέπεται αντικατάσταση της ομοφωνίας από ψηφοφορίες με ειδική πλειοψηφία, αντικατάσταση δηλαδή της ομοφωνίας, στο πλαίσιο της οποίας οι ψηφοφόροι όλων των χωρών έχουν την τελευταία λέξη, από ψηφοφορίες με ειδική πλειοψηφία μεταξύ αξιωματούχων, υπουργών και εκπροσώπων συμφερόντων κεκλεισμένων των θυρών στις Βρυξέλλες. Αυτή είναι η ημερήσια διάταξη: υπερβολική δόση Μακιαβέλλι και ανεπαρκής δόση Μοντεσκιέ. Σας ευχαριστώ, κύριε Πρόεδρε, παρότι στην προκειμένη περίπτωση δεν υπάρχει κανένας λόγος για να σας ευχαριστήσω.
<SPEAKER ID="033" NAME="Bruno Gollnisch" LANGUAGE="FR">
Κύριε Πρόεδρε, πριν από πενήντα χρόνια συνήφθη η Συνθήκη της Ρώμης μεταξύ χωρών στις οποίες το επίπεδο κοινωνικής προστασίας ήταν συγκρίσιμο και οι οποίες, αν και πλούσιες σε διαφορετικές κουλτούρες, μοιράζονταν έναν κοινό πολιτισμό. " συνθήκη αυτή στηριζόταν στην αρχή της κοινοτικής προτίμησης, η οποία εγγυάται στους παραγωγούς μας, και στους μικρούς αγρότες συγκεκριμένα, τιμές υψηλότερες από αυτές των παγκόσμιων αγορών.
<P>
" συνθήκη αυτή εκτροχιάστηκε εντελώς· η κοινοτική προτίμηση έδωσε τη θέση της στην εισβολή μη ευρωπαϊκών προϊόντων· η αποβιομηχάνιση κοστίζει στην Ευρώπη εκατοντάδες εκατομμύρια θέσεις εργασίας, ενώ ο πέλεκυς κρέμεται πάνω από τη γεωργία και τις υπηρεσίες. Ανοίγοντας απερίσκεπτα τα σύνορά της, η Ευρώπη δημιούργησε ανεργία, ανασφάλεια των θέσεων εργασίας και φτώχεια, δυσκολίες στις οποίες δεν γίνεται καμία αναφορά στη δήλωση του Βερολίνου, η οποία αποτελεί μνημείο κυνικής αυταρέσκειας, απόλυτα ξεκομμένο από την πραγματικότητα και από τον λαό. Δεν προσφέρει στην Ευρώπη μας κανένα περιεχόμενο, είτε υλικό είτε πνευματικό. Όπως σχολίασε ο Πάπας Βενέδικτος ΙΣΤ', καταφέρνει ακόμη και να αποκρύψει τις χριστιανικές ρίζες της Ευρώπης· γι' αυτό χρειαζόταν άραγε η συμφωνία ενός χριστιανοδημοκράτη Προέδρου του Ευρωπαϊκού Κοινοβουλίου με μια χριστιανοδημοκράτισσα Πρόεδρο του Συμβουλίου;
<P>
" Ένωση αυτή δεν είναι πλέον δημοκρατική· ο διεθνής οργανισμός μετατρέπεται σε υπερκράτος, ένα κράτος που η κοινή γνώμη το απορρίπτει. " κοινή γνώμη το πέταξε έξω από την πόρτα, ωστόσο εσείς τώρα προσπαθείτε να το επαναφέρετε από το παράθυρο. Τίποτα από όλα αυτά δεν συνάδει με το αληθινό πνεύμα της Ευρώπης, και δεν θα προσυπογράψουμε αυτές τις αλλόκοτες εξελίξεις.
<SPEAKER ID="034" NAME="Jim Allister" AFFILIATION="NI">
(EN) Κύριε Πρόεδρε, αν αφαιρέσετε όλους τους γλαφυρούς αυτοεπαίνους, στην πραγματικότητα, αυτή η δήλωση του Βερολίνου σε πολλούς τομείς δεν προσφέρει σχεδόν τίποτε από άποψη ουσίας. Στο πλαίσιο του κεντρικού δόγματος της Συνθήκης της Ρώμης, της όλο και μεγαλύτερης εμβάθυνσης της ένωσης, την οποία υποτίθεται ότι εορτάζει αυτή η δήλωση, πολλοί ενθουσιώδεις ευρωπαϊστές θεώρησαν ότι η επέτειος θα μπορούσε να λειτουργήσει ως μοναδική ευκαιρία αναζωογόνησης του απορριφθέντος συντάγματος. Όταν όμως εκπονήθηκε, μετά από όλη αυτήν τη μυστικότητα, το κείμενο δεν μπόρεσε καν να αναφέρει το σύνταγμα. Απεναντίας, επαναλαμβάνονταν πολλές από τις παλαιότερες ανοησίες σύμφωνα με τις οποίες η ΕΕ είναι η μηχανή που παράγει ειρήνη στην Ευρώπη. Κατά τη γνώμη μου, στο ΝΑΤΟ, και όχι στην ΕΕ, οφείλεται κατά μέγα μέρος η προάσπιση, η αποκατάσταση και η προαγωγή της ελευθερίας και της δημοκρατίας στην Ευρώπη.
<P>
" ιδέα της ευρωπαϊκής συνεργασίας δεν αμφισβητείται. Τα μέσα και οι απώτεροι στόχοι διχάζουν. Οι ευρωσκεπτικιστές πιστεύουν στα οφέλη της εθελοντικής, αμοιβαίας συνεργασίας μεταξύ κυρίαρχων εθνικών κρατών. Εκείνο που απορρίπτουμε είναι η ενορχήστρωση αυτής της συνεργασίας από μια αρπακτική, συγκεντρωτική ΕΕ με σκοπό την επιβολή μιας ανεπιθύμητης πολιτικής ολοκλήρωσης στους πολίτες αυτών των εθνικών κρατών. " υπό συζήτηση δήλωση εμμένει σε αυτόν τον στόχο, και γι' αυτό είναι εσφαλμένη.
<SPEAKER ID="035" NAME="Πρόεδρος">
Κύριε Allister, σας συγχαίρουμε, ως εκπρόσωπο της πατρίδας σας, για την κυβέρνηση της Βόρειας Ιρλανδίας.
<SPEAKER ID="036" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, κυρίες και κύριοι, κυρία Προεδρεύουσα του Συμβουλίου, η Προεδρία σας δίνει θάρρος σε εμάς τους Ευρωπαίους, γιατί έχουμε για πρώτη φορά εδώ και πολύ καιρό την εντύπωση ότι η Ευρώπη μπορεί τελικά να βγει από το αδιέξοδο στο οποίο μας οδήγησε η αποτυχία της επικύρωσης της Συνθήκης. Δεν θα χρειαστεί να εργαστούμε για ένα νέο σύνταγμα, αλλά ο τρόπος με τον οποίο είναι οργανωμένη η Ευρωπαϊκή Ένωση θα πρέπει να προσαρμοστεί σε νέες συνθήκες. Αυτό είναι αναμφισβήτητο και θα απαιτήσει θάρρος και ηγετική ικανότητα σαν αυτά που δείξατε ήδη, θα έχετε δε τη διαρκή μας υποστήριξη στην πορεία σας.
<P>
Ωστόσο, δεν θα πρέπει να κερδίσετε μόνο την υποστήριξη των αρχηγών κρατών και κυβερνήσεων, πράγμα που είναι ήδη αρκετά δύσκολο. Θα πρέπει επίσης να αναθερμάνετε τον ενθουσιασμό των λαών της Ευρώπης για την Ευρωπαϊκή Ένωση, γιατί η ΕΕ κινδυνεύει να χάσει την εμπιστοσύνη των λαών της, είναι δε πιθανό να την έχει χάσει ήδη. Τίθεται το ερώτημα αν η ολοκλήρωση, της οποίας το εγκώμιο έπλεξε ο κ. Schulz, είναι η σωστή συνταγή. Μολονότι θα ήθελα να πω ότι συμφωνώ με αυτήν τη βασική προσέγγιση και πιστεύω ότι η ολοκλήρωση είναι ο πυρήνας του ευρωπαϊκού δρόμου, περισσότερη ολοκλήρωση δεν θα μας εξασφαλίσει την υποστήριξη των Ευρωπαίων, και έτσι σας απευθύνω έκκληση, κυρία καγκελάριε, να γίνετε εκπρόσωπος εκείνων που, μολονότι είναι εκ πεποιθήσεως Ευρωπαίοι και υπέρμαχοι της προσέγγισης της ολοκλήρωσης, δεν είναι ικανοποιημένοι με τον τρόπο που γίνεται αντιληπτή αυτή η Ευρωπαϊκή Ένωση.
<P>
" πηγή της ανησυχίας και της απόστασης που και η ίδια αναφέρατε είναι η υπερβολικά κανονιστική προσέγγιση της νομοθεσίας, που λαμβάνει εδώ αποφάσεις τις οποίες οι πολίτες στη βάση αντιλαμβάνονται ως ενόχληση εκ μέρους των Βρυξελλών. Κύριε Πρόεδρε της Επιτροπής, αν θέλετε ένα παράδειγμα από τον δικό σας τομέα αρμοδιοτήτων, σας συνιστώ να μελετήσετε ένα βράδυ, λίγο πριν πάτε για ύπνο, την οδηγία για την προστασία του εδάφους. Σας διαβεβαιώνω ότι θα δείτε εφιάλτες. Είναι, ασφαλώς, δικαιολογημένο να εορτάζουμε τις ιστορικές επιτυχίες της Ευρωπαϊκής Ένωσης, όμως η δυσαρέσκεια που προκαλεί καθιστά σαφές ότι αυτό που χρειάζεται τώρα η Ευρώπη δεν είναι γενικά περισσότερη ολοκλήρωση, αλλά όρια - τόσο στο εσωτερικό της όσο και προς τον εξωτερικό κόσμο. " ολοκλήρωση ασφαλώς είναι κάτι καλό, όμως δεν είναι πια ισορροπημένη, καθώς μερικές φορές έχουμε παραπάνω από ό,τι θέλουμε στις χώρες μας ενώ στο εξωτερικό -όπου η κοινή γνώμη θέλει μια πιο έντονη κοινή εξωτερική πολιτική και πολιτική ασφαλείας- δεν είναι αρκετή. Αν αμφιβάλλετε γι' αυτό, αρκεί να αναρωτηθείτε: δεν είναι πραγματικά η έκκληση για την απελευθέρωση των γενναίων βρετανών στρατιωτών πολύ πιο αποτελεσματική όταν υποστηρίζεται από ολόκληρη την Ευρωπαϊκή Ένωση, αντί να γίνεται από ένα και μόνο κράτος μέλος;
<P>
" Ευρωπαϊκή Ένωση πρέπει να απαλλαγεί από την εξωτερική σκλήρυνση που της προκάλεσε η προσέγγιση της ολοκλήρωσης. Εδώ είναι απόλυτα σωστή η σκέψη σας για την ασυνέχεια και η ιδέα ότι ένα σχέδιο νόμου που δεν έχει εγκριθεί μέχρι το τέλος μιας κοινοβουλευτικής περιόδου πρέπει να καθίσταται άκυρο. Αυτό θα δημιουργήσει σαφήνεια, θα καταστήσει φανερότερο ποιος είναι υπεύθυνος για τι και θα δημιουργήσει εμπιστοσύνη. Γι' αυτό σας εύχομαι, κυρία καγκελάριε, να καταφέρετε να ανακτήσετε την εμπιστοσύνη των λαών της Ευρώπης, και έχετε την ευκαιρία γι' αυτό.
<SPEAKER ID="037" NAME="Πρόεδρος">
Κύριε Nassauer, πρέπει να κάνουμε όλοι κοινή προσπάθεια, και αυτό θα κάνουμε.
<SPEAKER ID="038" NAME="Edite Estrela" AFFILIATION="PSE">
(PT) Κυρία Προεδρεύουσα του Συμβουλίου, ως Σοσιαλίστρια και ως γυναίκα, θέλω και εγώ να συγχαρώ την κ. Μέρκελ για την Προεδρία της. Θεωρώ ότι έχει ήδη προσφέρει ουσιαστικό έργο και ότι απαιτείται η παρουσία περισσοτέρων γυναικών σε υπεύθυνες πολιτικές θέσεις.
<P>
Κατά την πεντηκονταετή ύπαρξή της, η Ευρωπαϊκή Κοινότητα υλοποίησε το όραμα του Jean Monnet· εδραίωσε τα αποτελέσματα της προσπάθειας για ειρήνη, ελευθερία και πρόοδο και επέκτεινε τα σύνορά της. Υπάρχουν τώρα 27 κράτη μέλη, ενώ πριν από 50 χρόνια -αλλά ακόμη και πρόσφατα στην περίπτωση της χώρας μου, της Πορτογαλίας- ορισμένες από αυτές τις χώρες ζούσαν υπό τον ζυγό δικτατοριών. Περισσότερη ειρήνη, περισσότερη δημοκρατία, περισσότερος πλούτος, ελεύθερη κυκλοφορία εργαζομένων και αγαθών και ένα κοινό νόμισμα το οποίο έχει υιοθετηθεί πλέον από 13 χώρες· πρόκειται για μια ανεκτίμητη κληρονομιά.
<P>
" Ευρώπη έχει αλλάξει με την πάροδο των 50 αυτών ετών, όμως και ο υπόλοιπος κόσμος έχει αλλάξει σε τεράστιο βαθμό, και μαζί με αυτόν και οι ανάγκες των Ευρωπαίων. " παγκοσμιοποίηση, η αλλαγή του κλίματος, τα ενεργειακά προβλήματα, η γήρανση του πληθυσμού, η μετανάστευση και η τρομοκρατία είναι προκλήσεις για τις οποίες πρέπει να αναζητηθούν νέες λύσεις. Έχουμε καθήκον να εξεύρουμε λύσεις για τα προβλήματα του παρόντος και να ανταποκριθούμε στις προσδοκίες των πολιτών. Αυτός είναι ο καλύτερος τρόπος για να προαγάγουμε την κοινωνική σταθερότητα και να συμβάλουμε στην επίτευξη διεθνούς ισορροπίας.
<P>
" εσωτερική ειρήνη και σταθερότητα θα έχουν ελάχιστη αξία αν δεν βρεθούν λύσεις για τον πόλεμο στο Ιράκ, την κρίση στη Μέση Ανατολή και τα σοβαρά προβλήματα που αντιμετωπίζουν οι γείτονές μας στη Βόρεια Αφρική.
<P>
Με τη δήλωση του Βερολίνου, ορθώς ξεκινά και πάλι ο διάλογος σχετικά με τη Συνταγματική Συνθήκη και τα 27 κράτη μέλη δεσμεύονται να τοποθετήσουν την ΕΕ σε μια νέα, κοινή βάση πριν από τις ευρωπαϊκές εκλογές του 2009. Πρέπει να επιτευχθεί πολύ σύντομα συμφωνία. Δεν μπορούμε να αρνηθούμε ότι υπάρχουν εμπόδια, όμως αυτή είναι μια καλή ευκαιρία να δείξουν τα κράτη μέλη στον κόσμο και στους πολίτες ότι τα στοιχεία που μας ενώνουν είναι πολύ πιο σημαντικά από αυτά που μας χωρίζουν. Μόνον έτσι θα κερδίσουμε την εμπιστοσύνη των πολιτών.
<SPEAKER ID="039" NAME="Silvana Koch-Mehrin" AFFILIATION="ALDE">
(DE) Κυρία Πρόεδρε του Συμβουλίου, αυτό που θέλω πρωτίστως είναι να σας συγχαρώ για δύο φράσεις της δήλωσης του Βερολίνου. " πρώτη είναι "έχουμε πια ενωθεί για το καλό όλων μας". Είναι θαυμάσιο να το λέει κανείς αυτό και θεωρώ ότι αντιτίθεται ξεκάθαρα σε εκείνους που κατηγορούν και αμφιβάλλουν, εκείνους που αρκούνται να γκρινιάζουν πως η ΕΕ είναι κάτι στο οποίο υποχρεώνονται να συμμετάσχουν. Το προκείμενο είναι να "ενωθούμε για το καλό όλων μας". Επίσης, θεωρώ ότι αυτή η εξαιρετικά απλή διατύπωση είναι κάτι που κάθε πολίτης μπορεί να καταλάβει.
<P>
Επίσης, θα ήθελα να σας συγχαρώ διότι καταφέρατε να συμπεριληφθεί στη δήλωση του Βερολίνου η δέσμευση να είναι το 2009 το έτος που η Ευρωπαϊκή Ένωση θα τεθεί σε μια νέα βάση. Αυτό είναι τόσο οριστικό, ώστε κανένας από τους συναδέλφους σας αρχηγούς κυβερνήσεων δεν θα μπορέσει να υπαναχωρήσει χωρίς να υποστεί σοβαρό πλήγμα η δημόσια εικόνα του.
<P>
Οπωσδήποτε, είναι καλό ότι έγινε αυτή η κοινή δήλωση, πρέπει όμως να πω ότι βρίσκω το περιεχόμενό της μάλλον ασαφές, καθώς δεν μας λέει τίποτα για το πώς θα είναι το μέλλον της Ευρώπης ή -το σημαντικότερο- πώς θα συμμετάσχουν σε αυτό οι κοινοί ευρωπαίοι πολίτες. Γι' αυτό, ελπίζουμε ότι στο δεύτερο μισό της Προεδρίας σας θα υποβληθούν προτάσεις για το πώς θα γίνει αυτό. Σας ευχόμαστε καλή επιτυχία από τα βάθη της καρδιάς μας. Αν χρειαστείτε ποτέ υποστήριξη για τη συμμετοχή των πολιτών, μπορείτε ασφαλώς να βασιστείτε σε εμάς.
<SPEAKER ID="040" NAME="Konrad Szymański" AFFILIATION="UEN">
(PL) Κυρία καγκελάριε, κύριε Πρόεδρε, τα δύο μεγαλύτερα επιτεύγματα της ολοκλήρωσης υπήρξαν η κοινή αγορά και η διεύρυνση. " κοινή αγορά προσέφερε στους Ευρωπαίους ευημερία, ενώ η διεύρυνση προσέφερε στην Ευρωπαϊκή Ένωση ισχυρά θεμέλια στο πεδίο των διεθνών σχέσεων. Εντούτοις, στη δήλωση του Βερολίνου, αντί να αναπτύσσονται αυτά τα επιτεύγματα, φαίνεται πως γίνεται μια προσπάθεια συγκάλυψής τους πίσω από ασαφείς διατυπώσεις περί ανοικτού χαρακτήρα και συνεργασίας. Μια τέτοια υποβάθμιση του ρόλου των κρατών μελών συνιστά σοβαρό ατόπημα. " δήλωση έχει συνταχθεί αποκλειστικά εξ ονόματος των πολιτών. Αν επιθυμούμε την προώθηση της ολοκλήρωσης, πρέπει να δώσουμε μεγαλύτερη σημασία στα κράτη μέλη, τα οποία στηρίζουν την ολοκλήρωση και δεν είναι εχθροί της.
<P>
Σας παρακαλώ, κύριε Schulz, όταν μιλάτε για τη διεύρυνση, να μην κρύβεστε πίσω από τη Συνταγματική Συνθήκη, τον Πρόεδρο Kaczyński ή τον Πρόεδρο Klaus. " παρεμπόδιση της διεύρυνσης είναι αποκλειστικά και μόνο έκφραση του δικού μας, και δικού σας, φόβου απέναντι στο μέλλον.
<P>
Αυτό το έγγραφο είναι επίσης απαράδεκτο δεδομένου ότι δεν κάνει καμία αναφορά στον Χριστιανισμό. Αυτό είναι ένα παράδειγμα των προκαταλήψεων οι οποίες καθιστούν αδύνατη μια Ευρώπη κοινών αξιών.
<SPEAKER ID="041" NAME="Johannes Voggenhuber" AFFILIATION="Verts/ALE">
(DE) Κύριε Πρόεδρε, κυρία Προεδρεύουσα του Συμβουλίου, σήμερα αισθάνομαι κάποια ανασφάλεια γιατί, μολονότι βρίσκομαι δώδεκα χρόνια εδώ στο Σώμα, δεν είμαι εξασκημένος στο να επαινώ Προεδρίες του Συμβουλίου - όμως, το δικό σας έργο με υποχρεώνει να το κάνω. Οι τελευταίοι μεγάλοι Ευρωπαίοι που μίλησαν εδώ στο Σώμα -ο Mitterrand και ο Juncker μετά από την Προεδρία του Συμβουλίου- είχαν την τάση ως φανατικοί Ευρωπαίοι να κινούνται μεταξύ μελαγχολίας και απελπισίας. Μου εμπνέει μεγάλο σεβασμό ο τρόπος με τον οποίο αντιμετωπίσατε την πρόκληση της Ευρώπης, και το κάνατε αυτό παρότι οι απίστευτες προσδοκίες που είχαν οι πολίτες από την Προεδρία σας ίσως να σας επιβάρυναν εκ των προτέρων. Αυτό που λείπει από τη δήλωση του Βερολίνου είναι 26 υπογραφές, οι υπογραφές 26 αρχηγών κρατών και κυβερνήσεων σε μια δήλωση γενεθλίων, μια δήλωση γεμάτη αυτονόητα πράγματα - όμως, η δική σας δεν λείπει. Είστε η πρώτη που βγήκε από τον μηχανισμό με τον οποίο τα μέλη του Συμβουλίου εμποδίζουν το ένα το άλλο, απειλούν το ένα το άλλο, παραφυλάνε το ένα το άλλο και στήνουν παγίδες το ένα στο άλλο, και δώσατε αυτήν την υπόσχεση, και αξίζετε κάθε σεβασμό γι' αυτό.
<P>
Θα ήθελα, παράλληλα με τις αναφορές στις επιτυχίες της ΕΕ, να είχα ακούσει περισσότερα για τη διάψευση των προσδοκιών των πολιτών και την κρίση εμπιστοσύνης στην Ένωση. Σας συγχαίρω και θέλω να σας εκφράσω την εκτίμησή μου, διότι βγάλατε από τον πάγο το σχέδιο Συντάγματος. Αυτό δείχνει ηγετική ικανότητα και ήταν μια επίδειξη δεξιοτεχνίας πάνω σε λεπτό πάγο.
<P>
Υπάρχουν δύο πράγματα ακόμα που σας ζητώ να λάβετε υπόψη. Πρώτον, μολονότι ο στόχος που θέσατε είναι ο μόνος που μπορεί να επιδιώξει τώρα η Ευρώπη, τίθεται το ερώτημα αν η μέθοδος είναι η σωστή ή μήπως η συνταγματική κρίση θα μπορούσε να ξεπεραστεί με κάτι παραπάνω, με μια πιο δυνατή και πιο πειστική Ευρώπη, ίσως με κάποιες πρόσθετες λειτουργίες ή με μια πιο πειστική δημοκρατία. Μπορεί να επιτευχθεί ο στόχος σας με μια μέθοδο που επιστρέφει στις ημέρες των έφιππων αγγελιοφόρων που θα πηγαίνουν από τη μία καγκελαρία στην άλλη και πάντα θα σας φέρνουν το ίδιο μήνυμα - τις παλιές απαιτήσεις και επιθυμίες των εθνικών κυβερνήσεων.
<P>
Το δεύτερο σημείο είναι ο Χάρτης Θεμελιωδών Δικαιωμάτων, και ως προς αυτό σας ικετεύω, κυρία Προεδρεύουσα του Συμβουλίου, γιατί αν ο Χάρτης Θεμελιωδών Δικαιωμάτων αποσυνδεθεί από αυτήν τη Συνταγματική Συνθήκη, θα διασπάσετε τη μεγάλη κίνηση υπέρ του Συντάγματος και αυτό θα έχει ένα αποτέλεσμα που πολλοί από εμάς, που αγωνιστήκαμε για το Σύνταγμα, θα θεωρήσουμε απαράδεκτο, γιατί τα θεμελιώδη δικαιώματα αποτελούν τον πυρήνα αυτού του ευρωπαϊκού σχεδίου.
<SPEAKER ID="042" NAME="Πρόεδρος">
Σας ευχαριστώ πολύ, κύριε Voggenhuber, και για τον τρόπο με τον οποίο η συνεργασία σας με τον Πρόεδρο στο Σώμα συνεισέφερε σε αυτήν την τόσο επιτυχημένη έκβαση.
<SPEAKER ID="043" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, η κ. Μέρκελ έχει δεσμευθεί ειλικρινά να αναζωογονήσει την Ευρώπη. Ωστόσο, δεν συμφωνώ με τη μέθοδο και το υλικό με τα οποία επιχειρεί να το κάνει. Γίνεται προσπάθεια να παραμερισθεί η κοινωνική, πολιτική και δημοκρατική κρίση, καθώς και η σημασία του γαλλικού δημοψηφίσματος, κάτι που επιχειρείται εστιάζοντας αποκλειστικά στη διακυβερνητική μέθοδο, η οποία εμπόδισε ακόμη και τους κοινοβουλευτικούς -συμπεριλαμβανομένου, για παράδειγμα, και εμένα- να λάβουν γνώση της δήλωσης του Βερολίνου, καθώς και στη συνέχιση της παλιάς φιλελεύθερης συνθήκης, ίσως στο πλαίσιο μιας προσπάθειας να δημιουργηθεί μια μινιμαλιστική εκδοχή της τελευταίας.
<P>
Τα προβλήματα, όμως, δεν θα επιλυθούν αν συνεχίσουμε στο ίδιο μονοπάτι που τα δημιούργησε. Αντιθέτως, πρέπει να αλλάξουμε κείμενο και πλαίσιο και να επικεντρωθούμε στη δημοκρατία και στα δικαιώματα, ακούγοντας για ακόμη μία φορά τους πολίτες και τα κοινοβούλια, ξεκινώντας από το Ευρωπαϊκό Κοινοβούλιο, προκειμένου να διατυπώσουμε εκ νέου ένα Σύνταγμα, το οποίο θα βασίζεται στο δικαίωμα στην ιθαγένεια, στην ειρήνη, στην εργασία και στο περιβάλλον και το οποίο θα υποβληθεί στη συνέχεια σε ευρωπαϊκό δημοψήφισμα, στο οποίο οι πολίτες θα έχουν τον τελευταίο λόγο.
<SPEAKER ID="044" NAME="Vladimír Železný" AFFILIATION="IND/DEM">
(CS) Κύριε Πρόεδρε, προσφάτως μας πληροφόρησαν ότι ούτε η τσεχική κυβέρνηση ούτε ο Πρόεδρος της Τσεχίας είχαν ενημερωθεί για το περιεχόμενο της δήλωσης του Βερολίνου.
<P>
Στόχος αυτής της απόκρυψης ήταν ίσως η λαθραία εισαγωγή στο τέλος του κειμένου της δήλωσης μιας πρότασης η οποία υποχρεώνει τα κράτη μέλη να εγκρίνουν ένα μίνι Σύνταγμα, το οποίο δεν θα αποκαλείται Σύνταγμα, έτσι ώστε να μην χρειάζεται να δοθεί στους πολίτες η ευκαιρία να αποφασίσουν την έγκριση ή απόρριψή του μέσω δημοψηφίσματος. " εν λόγω πρόταση θα ενσωματωνόταν στο κείμενο την τελευταία στιγμή, παρακάμπτοντας τα κράτη μέλη. Αυτή η επαίσχυντη συμπεριφορά δεν ταιριάζει στη δημοκρατική Προεδρία της ΕΕ, αλλά έχει περισσότερες ομοιότητες με τις μεθόδους πολιτικής χειραγώγησης που θυμόμαστε πολύ καλά από το ανατολικό τμήμα της σημερινής Γερμανίας, με άλλα λόγια από τη Γερμανική Λαϊκή Δημοκρατία. Εν τέλει, αυτό που απέμεινε είναι μια πρόταση άνευ ουσίας, στην οποία συνιστάται να εφοδιαστεί η ΕΕ με ένα νέο θεμέλιο, μια πρόταση την οποία έχουμε μπροστά μας δύο χρόνια συζητήσεων για να ερμηνεύσουμε.
<P>
Στην Τσεχική Δημοκρατία έχουμε μια πολύ σαφή ερμηνεία: "Να επαναφέρουμε την Ένωση στις αρχικές θεμελιώδεις αξίες της, οι οποίες δεν έχουν ακόμη υλοποιηθεί πλήρως. Να εξαλείψουμε το δημοκρατικό έλλειμμα και να εξασφαλίσουμε την ελεύθερη κυκλοφορία εργαζομένων και υπηρεσιών. Να μεταρρυθμίσουμε τη γεωργική πολιτική, η οποία είναι μεροληπτική εις βάρος των νέων κρατών μελών. Να εγκαταλείψουμε, τέλος, τις προσπάθειες θέσπισης ατελείωτων ρυθμίσεων και να αφήσουμε τις αγορές να ακολουθήσουν τη φυσική τους πορεία". Σας ευχαριστώ, κύριε Πρόεδρε.
<SPEAKER ID="045" NAME="Timothy Kirkhope" AFFILIATION="PPE-DE">
(DE) Κύριε Πρόεδρε, κυρία καγκελάριε, κύριε Barroso, ευχαριστώ την καγκελάριο και τον Πρόεδρο για όσα είπαν.
<P>
(EN) Θα ξεκινήσω την παρέμβασή μου αναγνωρίζοντας την ιστορική σημασία της 50ής επετείου από την υπογραφή της Συνθήκης της Ρώμης.
<P>
Ανεξαρτήτως του ποια είναι η γνώμη μας για την Ευρώπη που επιδιώκουμε, φρονώ ότι πρέπει όλο να χαιρετίσουμε ορισμένα από τα σημαντικά επιτεύγματα της Ευρώπης τις τελευταίες πέντε δεκαετίες. Συμβάλαμε στην ανάπτυξη φιλικών σχέσεων μεταξύ κρατών μελών τα οποία μέχρι πρόσφατα, με ιστορικούς όρους, ήταν εχθροί. " Ευρώπη έχει προσφέρει ένα βήμα στο οποίο δημοκρατικά εκλεγμένες κυβερνήσεις μπορούν να λαμβάνουν αποφάσεις κατόπιν διαλόγου. Παρακολουθήσαμε την ανάπτυξη μιας κοινής αγοράς στην Ευρώπη, η οποία προσέφερε νέες οικονομικές ευκαιρίες στους λαούς μας, ενώ η διεύρυνση του 2004 επέτρεψε την οριστική υπέρβαση των διαχωρισμών που απέμεναν. Φρονώ ότι αυτά και άλλα επιτεύγματα μπορούμε όλοι να τα επικροτήσουμε.
<P>
Εντούτοις, το βλέμμα όλων μας πρέπει τώρα να στραφεί στο μέλλον. " Ευρωπαϊκή Ένωση αντιμετωπίζεται σήμερα από πολλούς, τουλάχιστον στη δική μου χώρα, ως μια απομακρυσμένη γραφειοκρατία. Εξακολουθούν να πιστεύουν ότι είμαστε ένα όργανο το οποίο θεσπίζει υπερβολικές ρυθμίσεις και παρεμβαίνει σε υπερβολικά μεγάλο αριθμό θεμάτων τα οποία πρέπει να συνεχίσουν να υπάγονται στο πεδίο αρμοδιότητας των εθνικών κρατών. Οι πολίτες επιθυμούν τη συνεργασία στο επίπεδο της Ευρώπης, όμως δεν κατανοούν γιατί οι πολιτικοί σε τούτο το Κοινοβούλιο ξοδεύουν τόσο χρόνο ασχολούμενοι με συνταγματικά και θεσμικά θέματα. Ρωτούν τι σκοπεύουμε να πράξουμε για να αντιμετωπίσουμε την αλλαγή του κλίματος του πλανήτη, για να καταπολεμήσουμε τη μάστιγα της παγκόσμιας φτώχειας και για να καταστήσουμε την ήπειρό μας πιο ανταγωνιστική ενόψει της παγκοσμιοποίησης. Θέλουν να προσφέρουμε ουσιαστικά αποτελέσματα και να μην εμμένουμε τόσο πολύ σε διαδικαστικά θέματα.
<P>
Μπορεί κάλλιστα να είναι αναγκαία η βελτίωση της λειτουργίας των θεσμικών οργάνων της ΕΕ μέσω τροποποιήσεων των Συνθηκών, όμως αυτό δεν σημαίνει ότι είναι αναγκαία η κατάρτιση ενός περίπλοκου νέου Συντάγματος.
<P>
Στον 21ο αιώνα χρειαζόμαστε περισσότερη ευελιξία και μεγαλύτερη αποκέντρωση προκειμένου να μπορέσουν οι οικονομίες μας να βγουν κερδισμένες στις διεθνείς αγορές. Δεν χρειαζόμαστε περισσότερες ρυθμίσεις: χρειαζόμαστε λιγότερες. Δεν χρειαζόμαστε απαραιτήτως περισσότερες ψηφοφορίες με ειδική πλειοψηφία για την καταπολέμηση της αλλαγής του κλίματος ή της παγκόσμιας φτώχειας· χρειαζόμαστε πιο αποτελεσματική διακυβερνητική συνεργασία.
<P>
Τα συντάγματα και τα θεσμικά όργανα δεν παράγουν από μόνα τους ευημερία, δεν καθιστούν πιο ανταγωνιστικές τις οικονομίες μας, δεν μειώνουν τις εκπομπές CO2 και δεν προσφέρουν τροφή στους πεινασμένους του αναπτυσσόμενου κόσμου. Απευθύνω έκκληση προς όλες τις κυβερνήσεις και την Προεδρία να λάβουν αμέσως πρακτικά μέτρα -καθώς ξεκίνησαν με ικανοποιητικό τρόπο- προκειμένου να προσφέρουν αποτελέσματα όσον αφορά την ουσία των πολιτικών.
<SPEAKER ID="047" NAME="Πρόεδρος">
Σας ευχαριστούμε και σας ευχόμαστε ό,τι καλύτερο για τη συνέχιση της σταδιοδρομίας σας στη Γερμανία.
<SPEAKER ID="048" NAME="Bernard Poignant" AFFILIATION="PSE">
(FR) Κύριε Πρόεδρε, κυρία Προεδρεύουσα του Συμβουλίου, η δήλωση μου έφερε στο νου μερικούς Ευρωπαίους - τον Robert Schuman, καθώς χρησιμοποιήσατε τη μέθοδο του, δηλαδή τη σύνταξη μιας δήλωσης υπό συνθήκες άκρας μυστικότητας, η οποία μπορεί να είναι ενίοτε μια πολύ εποικοδομητική προσέγγιση. Ένας άλλος λόγος για τον οποίο τον θυμήθηκα είναι ότι, μολονότι ο πατέρας του ήταν Γάλλος, εξαιτίας του πολέμου γεννήθηκε Γερμανός· η μητέρα του ήταν από το Λουξεμβούργο και τα γαλλικά δεν ήταν παρά η τρίτη γλώσσα του, ωστόσο έφτασε μέχρι το αξίωμα του Προέδρου του Συμβουλίου. " σκέψη μου πηγαίνει επίσης στον Alcide De Gasperi, που γεννήθηκε Αυστριακός και υπηρέτησε ως αυστριακός βουλευτής την εποχή της Αυστροουγγρικής Αυτοκρατορίας, προτού γίνει ιταλός βουλευτής.
<P>
Αυτοί οι δύο άνδρες ήταν άνθρωποι των συνόρων και η Ευρώπη δημιουργήθηκε από τέτοιου είδους ανθρώπους, διότι τα σύνορα είναι η επούλωση των τραυμάτων της ιστορίας, και είμαστε εδώ για να μην ξανανοίξουν ποτέ αυτές οι πληγές.
<P>
Έπειτα η σκέψη μου στράφηκε σε εσάς τους τρεις. Στράφηκε σε εσάς, κύριε Πρόεδρε, τον γραφέα της ειρήνης, διότι ανήκετε στην ίδια γενιά με εμένα, είστε ο γιος μιας ειρηνικής Ευρώπης και όχι μιας Ευρώπης τυλιγμένης στις φλόγες που την κατέτρωγαν στο παρελθόν, ένας άνθρωπος με τα δικά σας προσωπικά τραύματα. Όσο για εσάς, κυρία καγκελάριε, είστε, για έναν Γάλλο όπως εγώ, η καγκελάριος που ήλθε από την άλλη πλευρά του τείχους, από την περιοχή που αποτελεί σήμερα τουριστική διαδρομή ενώ κάποτε ήταν εμπόδιο, ενώ εσείς, κύριε Barroso, είστε ο πρόεδρος της ανακτημένης ελευθερίας, που έχετε αλλάξει από την ηλικία των 18, όταν, από πολιτικής απόψεως, ήσασταν λίγο "κόκκινος".
<P>
Κοιτάζοντας σας και τους τρεις -μου αρέσει πραγματικά η δήλωση, και σε τελική ανάλυση αυτή είναι μια επέτειος- συλλογίστηκα: "Ακόμη και έτσι, κάτι δεν πάει καλά μαζί τους· δεν είναι Σοσιαλιστές". Τότε, ωστόσο, θυμήθηκα τι είχε πει ο Guy Mollet, ο οποίος ήταν Σοσιαλιστής και Πρόεδρος του Συμβουλίου το 1956: "Αν θέλετε να δημιουργήσετε την Ευρώπη, μην περιμένετε να γίνει πρώτα σοσιαλιστική".
<P>
Ναι, πρόκειται πράγματι για ένα πάρα πολύ καλό πόνημα!
<SPEAKER ID="049" NAME="Πρόεδρος">
Σας ευχαριστώ πολύ, κύριε Poignant, ιδιαίτερα για τα προσωπικά σας σχόλια.
<SPEAKER ID="050" NAME="Andrew Duff" AFFILIATION="ALDE">
(EN) Κύριε Πρόεδρε, κυρία καγκελάριε, μπορείτε, σας παρακαλώ, να επιβεβαιώσετε ότι η Προεδρία τάσσεται πλέον σταθερά υπέρ της βελτίωσης και όχι της αποδυνάμωσης της Συνταγματικής Συνθήκης προκειμένου να διασφαλίσει την ταχεία επικύρωσή της; Θα επιλέξετε αποφασιστικά ένα "Σύνταγμα συν", αντί για μια μίνι, ελάχιστη ή ακόμη και μικροσκοπική Συνθήκη; Θα αρνηθείτε να ανεχθείτε μια διακυβερνητική διάσκεψη η οποία θα έχει ως μόνο στόχο την απαλλαγή των κρατών μελών από τις δεσμεύσεις τις οποίες έχουν αναλάβει για τη διεξαγωγή δημοψηφισμάτων;
<P>
Θυμηθείτε τους ανεκπλήρωτους στόχους του Λάκεν. Δεν πρέπει να επιτραπεί στη διακυβερνητική διάσκεψη να καταστρέψει την ολοκληρωμένη δέσμη που συμφωνήθηκε μεταξύ των θεσμικών οργάνων και των κρατών μελών. Πρέπει, απεναντίας, να εστιαστεί στη μεταρρύθμιση των κοινών πολιτικών, έτσι ώστε να προσαρμοστούν περισσότερο στις σημερινές ανησυχίες και στις μελλοντικές προκλήσεις.
<P>
Όσον αφορά δε όλους εκείνους που σας καλούν να ανοίξετε προς διαπραγμάτευση το πρώτο και το δεύτερο μέρος, σας παρακαλώ να τους ζητήσετε να είναι υπομονετικοί. Ας θέσουμε πρώτα τη συνθήκη σε ισχύ και ας δοκιμάσουμε στην πράξη τη λειτουργικότητά της, προτού προσπαθήσουμε να παρέμβουμε εκ νέου στη συμφωνηθείσα ισορροπία δυνάμεων. Είναι σίγουρο ότι κάποια στιγμή θα πραγματοποιηθεί η ιστορική πρώτη αναθεώρηση, όμως δεν πρέπει να επιχειρηθεί τώρα.
<SPEAKER ID="051" NAME="Πρόεδρος">
Κύριε Duff, θέλω να σας ευχαριστήσω για τη συμβολή σας στη διαδικασία ενημέρωσης και διαβούλευσης του Κοινοβουλίου.
<SPEAKER ID="052" NAME="Mario Borghezio" AFFILIATION="UEN">
(IT) Κύριε Πρόεδρε, κυρία καγκελάριε, κυρίες και κύριοι, στο Βερολίνο οι ευρωπαίοι ηγέτες δεν βρήκαν κατά κάποιον τρόπο το θάρρος να επισημάνουν τις επιλογές που μας επιβάλλουν η παγκοσμιοποίηση, η μετανάστευση και ο κίνδυνος της απώλειας της ταυτότητάς μας. Λέξη δεν ειπώθηκε για τα γεωπολιτικά σύνορα της Ευρώπης, η οποία κινδυνεύει να συνορεύει με το Ιράν, το Ιράκ, ακόμη και τη Συρία, χάρη στη διεύρυνση προς την Τουρκία.
<P>
Μόνο ο Πάπας Βενέδικτος ΙΣΤ', ο οποίος στην περίπτωση αυτή αναδεικνύεται ως ο πνευματικός ηγέτης μιας Ευρώπης που στερείται, κατά τα άλλα, ιδεών και ιδανικών, μας έδειξε τον δρόμο που πρέπει να ακολουθήσουμε: πώς μπορεί να μην αντιλαμβάνεται κανείς ότι δεν είναι δυνατόν να οικοδομούμε μια κοινή Ευρώπη, αγνοώντας ταυτόχρονα την πολιτισμική και ηθική ταυτότητα των Ευρωπαίων; Οι ευρωπαίοι ηγέτες έκλεισαν τα αυτιά και το στόμα τους μπροστά σε αυτές τις προειδοποιήσεις. Προφανώς, αυτός που μπορεί να μας σώσει από τους εν λόγω κινδύνους, από την κρίση του ευρωπαϊκού κοινωνικού μοντέλου και από την απειλή της ισλαμικής εισβολής δεν είναι η Ευρώπη των τραπεζιτών και των ομάδων συμφερόντων.
<P>
Για όλους εμάς που είμαστε υπέρ της περιφερειακής αυτονομίας, είναι δύσκολο να δεχθούμε ένα σχέδιο Συντάγματος που υποστηρίζει μια γραφειοκρατική και συγκεντρωτική Ευρώπη, η οποία χαρακτηρίζεται, μεταξύ άλλων, όπως βλέπουμε και σήμερα, από σοβαρά σκάνδαλα και ελάχιστη διαφάνεια και η οποία απέχει πολύ από το όνειρο των μεγάλων ιδεαλιστών, άξιων μιας Ευρώπης των περιφερειών και των λαών.
<P>
Παρόλα αυτά, κυρία καγκελάριε, θέλω να σας ευχαριστήσω και να αναγνωρίσω την ευαισθησία που επιδείξατε, ως ηγέτιδα ωθούμενη από χριστιανική συμπόνια, κατά τη μέριμνά σας, κατόπιν προτροπής μου, σχετικά με το ακόμη ανεπίλυτο ζήτημα της αναγνώρισης των δικαιωμάτων των κρατούμενων ιταλών στρατιωτών. Σας ευχαριστώ εκ μέρους τους και εκ μέρους των 50 000 οικογενειών που αναμένουν την αναγνώριση της θυσίας τους και της μνήμης τους.
<SPEAKER ID="053" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κυρία Πρόεδρε του Συμβουλίου, σας ευχαριστώ πολύ. Ο κ. Voggenhuber σας επαίνεσε ήδη εξ ονόματος της Ομάδας μου και πιστεύω ότι κανένας δεν αμφιβάλλει πως το αξίζετε. Ωστόσο, αναρωτιόμαστε ήδη τι θα γίνει στη συνέχεια, και καθώς μιλάω προς το τέλος της συζήτησης θα ήθελα να το επαναλάβω αυτό. Δεν πιστεύουμε στην πραγματικότητα ότι το πνεύμα αυτής της δήλωσης του Βερολίνου είναι συμβατό με την ιδέα πως ό,τι απέμεινε από το Σύνταγμα θα πρέπει τελικά να χρησιμοποιηθεί μόνο για να διευκολύνει το έργο των τεχνοκρατών και των γραφειοκρατών στις Βρυξέλλες.
<P>
Εμείς πραγματικά βλέπουμε αυτό το συνταγματικό σχέδιο ως μέλημα και ως ένα σχέδιο που θα κάνει την Ευρώπη συνολικά πιο δημοκρατική, και γι' αυτό πιστεύουμε ότι ο κατάλογος των ανθρωπίνων δικαιωμάτων που αναφέρθηκε προηγουμένως πρέπει οπωσδήποτε να αποτελεί μέρος του. Δεν πιστεύουμε καθόλου ότι το θέμα του πώς θα επιτευχθεί αυτός ο σκοπός και πώς θα συμπεριληφθούν οι πολίτες είναι κοινότυπο· αντίθετα, πιστεύουμε ότι μάθαμε κάτι από τα δημοψηφίσματα στη Γαλλία και τις Κάτω χώρες και ότι είναι σημαντικό να ζητηθεί η γνώμη των πολιτών, που είναι όλοι ίσοι στην Ευρώπη. Αν ζητείται η γνώμη του ενός πολίτη και όχι του άλλου, θα καταλήξουμε σε δύο ταχύτητες, και δεν πρέπει να επιτρέψουμε να συμβεί αυτό. Πιστεύουμε ότι η σχετική διασαφήνιση θα βοηθούσε και θα θέλαμε να γίνει.
<SPEAKER ID="054" NAME="Pedro Guerreiro" AFFILIATION="GUE/NGL">
(PT) " γερμανική Προεδρία προσπαθεί να προωθήσει τα σχέδιά της για την ΕΕ, τα οποία διαμορφώνονται με βάση τις αυξανόμενες φιλοδοξίες της.
<P>
Παρ' όλες τις φανφάρες και τις τυμπανοκρουσίες, η δήλωση του Βερολίνου είναι απλώς ένα ακόμη βήμα στο πλαίσιο αυτής της στρατηγικής, ένας από τους στόχους της οποίας είναι η αναζωογόνηση του βασικού πυρήνα του -ήδη απορριφθέντος- Ευρωπαϊκού Συντάγματος. " αλήθεια είναι ότι, παρά τις προσπάθειες των ιθυνόντων να προσδώσουν μεγαλοπρέπεια στο γεγονός, η γενική αίσθηση που επικράτησε ήταν ότι επρόκειτο για κάτι τεχνητό, ενώ οι πολίτες αντιμετώπισαν με πλήρη αδιαφορία την ανακοίνωση για τη συμπλήρωση 50 χρόνων από την υπογραφή της Συνθήκης της Ρώμης.
<P>
Αυτό είναι ένα από τα σημεία των καιρών και καταδεικνύει τον βαθμό στον οποίο η ΕΕ είναι απομακρυσμένη από τα συμφέροντα και τις προσδοκίες των λαών της Ευρώπης και του κόσμου. Οι κυρίαρχες δυνάμεις της ευρωπαϊκής καπιταλιστικής ολοκλήρωσης γνωρίζουν πολύ καλά αυτήν την εντεινόμενη αντίφαση. Κατά τη γνώμη μας, λοιπόν, το περιεχόμενο της δήλωσης του Βερολίνου δεν είναι τίποτε άλλο παρά μια απόπειρα εκμετάλλευσης των ευλόγων ανησυχιών των λαών της Ευρώπης. " δήλωση δεν έχει καμία σχέση με τους πραγματικούς στόχους και τις συγκεκριμένες πολιτικές της ΕΕ, καθώς και με την απάνθρωπη πραγματικότητα την οποία διαμορφώνουν.
<SPEAKER ID="055" NAME="Antonio Tajani" AFFILIATION="PPE-DE">
(IT) Κύριε Πρόεδρε, κυρία καγκελάριε, κυρίες και κύριοι, η διάσκεψη κορυφής του Βερολίνου οπωσδήποτε οδήγησε την Ευρώπη ένα βήμα μπροστά, αντιπροσωπεύοντας την αρχή μιας νέας φάσης μετά από μια περίοδο που χαρακτηρίστηκε από δυσκολίες και ορισμένες αποτυχίες.
<P>
Ο εορτασμός της 50ής επετείου των Συνθηκών σηματοδότησε την αναβίωση μιας ευρωπαϊκής πρωτοβουλίας, η οποία συντονίστηκε μεταξύ του Συμβουλίου, της Επιτροπής και του Κοινοβουλίου, για την οικοδόμηση του μέλλοντος της Ευρώπης. Αν όμως πρέπει να μιλήσουμε για το μέλλον, πρέπει να στοχεύσουμε στη δημιουργία, πριν από το 2009, ενός θεμελιώδους νόμου που να ρυθμίζει τις αρμοδιότητες και τον ρόλο μιας Ένωσης που δεν είναι μόνο μια αγορά, αλλά έχει επίσης τη δυνατότητα να διαδραματίσει ρόλο στη διεθνή πολιτική, παρεμβαίνοντας με πρακτικές λύσεις κυρίως σύμφωνα με τις απαιτήσεις των πολιτών.
<P>
Για αυτόν τον λόγο, κυρία καγκελάριε, χαιρετίζω την πρωτοβουλία για την έναρξη μιας μείζονος συζήτησης πάνω σε τρία θεμελιώδη θέματα: την αλλαγή του κλίματος, την ενεργειακή ασφάλεια, καθώς και το ζήτημα της Αφρικής και τις τραγωδίες της που πολύ συχνά αγνοεί η Δύση. Ωστόσο, η Ευρώπη στην οποία πιστεύουμε και στην οποία πίστευαν και οι ιδρυτές της δεν είναι μόνο πολιτική και οικονομία. Ανησυχώ όταν διαβάζω ότι εκατοντάδες εκκλησίες εξαφανίζονται στη Γερμανία, όπως ανησυχώ όταν διαπιστώνω ότι στην Ιταλία γεννιούνται λίγα παιδιά· μου προκαλούν αποτροπιασμό οι αποφάσεις δικαστών που απαλλάσσουν άνδρες που κακοποιούν βάναυσα τις συζύγους τους εν ονόματι της θρησκείας τους· με ανησυχεί η εξάπλωση των ναρκωτικών μεταξύ των ευρωπαίων νέων. Δεν είναι αυτή η Ευρώπη με την οποία ταυτιζόμαστε και για την οποία δεσμευθήκαμε.
<P>
Θα ήταν, επομένως, λάθος να υποτιμούμε ή, ακόμη χειρότερα, να λησμονούμε, τις αξίες που τονίζονται στη δήλωση του Βερολίνου: τη δημοκρατία, την ειρήνη, την ελευθερία, τη δικαιοσύνη και, πρωτίστως, τη σημασία του ατόμου και της ανθρώπινης αξιοπρέπειας. Πώς να μην επαναλάβουμε, λοιπόν, τα λόγια του Ζακ Ντελόρ, ο οποίος μας υπενθυμίζει να μην λησμονούμε τις χριστιανικές μας ρίζες. Σε μια συνέντευξή του σήμερα μας λέει ότι η μνήμη είναι το μέλλον μας.
<SPEAKER ID="056" NAME="Stephen Hughes" AFFILIATION="PSE">
(EN) Κύριε Πρόεδρε, αποβλέποντας στη μελλοντική εξέλιξη της Ευρώπης, η δήλωση του Βερολίνου πολύ ορθώς υπογραμμίζει τη σημασία της αλληλεγγύης και της κοινωνικής συνοχής σε ένα ευρωπαϊκό πρότυπο το οποίο συνδυάζει την οικονομική επιτυχία και την κοινωνική ευθύνη. Μου υπενθύμισε μια άλλη δήλωση, με τίτλο "Ενδυναμώνοντας την Κοινωνική Ευρώπη", η οποία εγκρίθηκε από εννέα κυβερνήσεις της ΕΕ λίγο πριν από την εφετινή εαρινή διάσκεψη κορυφής. " δήλωση αυτή αποσκοπεί να αποκαταστήσει την ισορροπία στο μίγμα πολιτικών, τασσόμενη υπέρ της ανάληψης δράσης στον κοινωνικό τομέα και στον τομέα της απασχόλησης.
<P>
Στο πλαίσιο αυτό, τα συμπεράσματα της εαρινής διάσκεψης κορυφής περιελάμβαναν σαφείς αναφορές σε αξιοπρεπή εργασία, δικαιώματα και συμμετοχή των εργαζομένων, ίσες ευκαιρίες, ασφάλεια και προστασία της υγείας στην εργασία, καθώς και στην ανάγκη οργάνωσης της εργασίας κατά τρόπο φιλικό για την οικογένεια. Υπογραμμίστηκε επίσης η σημασία της κοινωνικής συνοχής και δόθηκε έμφαση στην ανάγκη καταπολέμησης της φτώχειας, ιδίως της παιδικής φτώχειας. " σπουδαιότητα της κοινωνικής διάστασης επισημάνθηκε, λοιπόν, με τον σαφέστερο δυνατό τρόπο.
<P>
Στα συμπεράσματα υπενθυμίζονται επίσης οι κοινωνικές διατάξεις της Συνθήκης, ειδικότερα η προσήλωση στον στόχο της βελτίωσης της απασχόλησης και των συνθηκών διαβίωσης και εργασίας. Αυτό είναι μέρος του άρθρου 136 της Συνθήκης, η οποία εορτάστηκε την Κυριακή, και χρησιμεύει ως προοίμιο στις σαφέστατες νομικές βάσεις που έχει στη διάθεσή της η Επιτροπή προκειμένου να καταθέτει προτάσεις για τη βελτίωση της απασχόλησης και των συνθηκών διαβίωσης και εργασίας.
<P>
Θεωρώ δε ότι το Βερολίνο και η εαρινή διάσκεψη κορυφής υπενθυμίζουν με πολύ επίκαιρο τρόπο στην Επιτροπή ότι οφείλει να εφαρμόσει εκ νέου ένα πρόγραμμα κοινωνικών στόχων με ουσιαστικό περιεχόμενο, διότι, αν εξετάσουμε το σημερινό πρόγραμμα εργασίας της Επιτροπής, μας δημιουργείται η εντύπωση ότι έχει λησμονήσει ότι έχει στη διάθεσή της νομικές βάσεις οι οποίες της επιτρέπουν να αναλαμβάνει δράση σε πολλούς τομείς.
<P>
Καλούμε την Επιτροπή να αντιδράσει επειγόντως. Μπορεί να ξεκινήσει δίνοντας ουσιαστικό περιεχόμενο στο σημερινό παιχνίδι εντυπώσεων ως προς το θέμα του συνδυασμού ευελιξίας και ασφάλειας. Ας καταθέσουμε νέες νομοθετικές προτάσεις για την αντιμετώπιση της εκμετάλλευσης μέσω άτυπων μορφών εργασίας. Ας δώσουμε θετική σημασία στον συνδυασμό ευελιξίας και ασφάλειας για τα εκατομμύρια των εργαζομένων που θεωρούν ότι σήμερα αποτελεί απόπειρα συγκάλυψης της εκμετάλλευσης.
<P>
Τέλος, ευελπιστώ ότι η γερμανική Προεδρία θα διατηρήσει την κοινωνική Ευρώπη στο επίκεντρο του ενδιαφέροντος ενόψει της διάσκεψης κορυφής του Ιουνίου και μετέπειτα. Κατά τον τρόπο αυτόν, η δήλωση του Βερολίνου θα διατηρήσει την αξιοπιστία της.
<SPEAKER ID="057" NAME="Bronisław Geremek" AFFILIATION="ALDE">
(PL) Κυρία καγκελάριε, επιθυμώ πρωτίστως να εκφράσω την ευγνωμοσύνη μου για το γεγονός ότι καταφέρατε να βγάλετε την Ευρώπη από την κατάσταση μελαγχολίας στην οποία βρισκόταν, καταφέρατε να ξεπεράσει το στάδιο της απαισιοδοξίας και της καταστροφολογίας. Στις 25 Μαρτίου, οι Ευρωπαίοι δεν τραγούδησαν απλώς την Ωδή στη Χαρά, αλλά αισθάνθηκαν πραγματικά αυτήν τη χαρά.
<P>
" δήλωση του Βερολίνου εξαρτάται από τον τρόπο με τον οποίο θα υλοποιηθεί. " θέση της στην ιστορία της Ευρωπαϊκής Ένωσης εξαρτάται από το τι πρόκειται να ακολουθήσει. Επιβεβαιώνει, ωστόσο, κάτι πολύ σημαντικό, ότι δηλαδή η Ευρώπη έχει πραγματικά ενωθεί, ενώ αναγνωρίζει επαρκώς τη συμβολή των υπευθύνων για αυτήν την ενοποίηση.
<P>
Ωστόσο, πρέπει ίσως να προσθέσουμε ότι η Ευρώπη, ως προς τον άξονα Ανατολής-Δύσης, μόλις τώρα αρχίζει να ενοποιείται. Δύο διαφορετικές ιστορικές εμπειρίες και δύο διαφορετικές ευαισθησίες πρέπει να ενωθούν. " Ευρώπη χρειάζεται επίσης να είναι ισχυρή και ολοκληρωμένη.
<P>
" ενοποίηση της Ευρώπης είναι η πρόκληση στην οποία καλούμαστε να ανταποκριθούμε. " αξιοσημείωτη δε άποψη που εκφράζεται στη δήλωση του Βερολίνου -ότι δηλαδή η Ευρώπη πρέπει να εφοδιαστεί με ένα ανανεωμένο θεμέλιο- είναι μια ακόμη πρόκληση. Αν όντως επιθυμούμε να εφοδιαστεί η Ευρώπη με ένα ανανεωμένο θεμέλιο, πρέπει να γνωρίζουμε ότι χωρίς μια Συνθήκη η οποία θα της προσδίδει πολιτική υπόσταση και θα της επιτρέπει να λαμβάνει αποτελεσματικές αποφάσεις, η Ευρώπη δεν θα μπορέσει να προοδεύσει. Θεωρώ επίσης ότι η δήλωση ότι είμαστε ενωμένοι πρέπει να σημαίνει: είμαστε ενωμένοι, έτσι ώστε να μπορέσει η Ευρώπη να προοδεύσει.
<SPEAKER ID="058" NAME="Angela Merkel">
Προεδρεύουσα του Συμβουλίου. (DE) Κύριε Πρόεδρε, αξιότιμοι βουλευτές, θα ήθελα να συνοψίσω πολύ σύντομα τη συζήτηση αυτή, για την οποία σας ευχαριστώ πολύ.
<P>
Σήμερα φάνηκε εδώ -και πιστεύω ότι αυτό εκφράζει την άποψη όλων των Ομάδων- ότι η κοινή γνώμη και βούληση της συντριπτικής πλειοψηφίας του Σώματος είναι να προχωρήσει η Ευρώπη μας, και μάλιστα με μια δόση αισιοδοξίας σαν και αυτήν που εξέφρασε ο πρόεδρος της Ομάδας των Σοσιαλιστών κ. Schulz, τον οποίο θέλω και εγώ να επαινέσω σήμερα - εφόσον μπορώ να το κάνω ως Προεδρεύουσα του Συμβουλίου. Συμφωνώ με όλους εκείνους που είπαν σήμερα ότι πρόκειται για μία ιστορική κατάσταση που είναι πολύ σοβαρή.
<P>
Υπάρχουν ακόμα σκεπτικιστές που διστάζουν και αμφιβάλλουν αν χρειαζόμαστε πραγματικά ένα χρονοδιάγραμμα και αν χρειάζεται πραγματικά να παρουσιάσουμε στους πολίτες μια ανανεωμένη βάση το 2009, όπως είπαμε ότι θα κάνουμε στη δήλωση του Βερολίνου. Σε αυτούς τους σκεπτικιστές πρέπει να πούμε ότι εμείς ως γερμανική Προεδρία, μαζί με το Κοινοβούλιο και την Επιτροπή, καταλαβαίνουμε ήδη ότι το ζητούμενο είναι εδώ αυτό που κάποτε ονομάζαμε "Ευρώπη των σχεδίων", δηλαδή ότι πρέπει να γίνουν πολύ συγκεκριμένα βήματα προόδου, που θα είναι τελικά ορατά για τους πολίτες.
<P>
Το θέμα δεν είναι απλά να θεσπιστεί η μία ή η άλλη διαδικασία ψηφοφορίας και να ρυθμιστούν θεσμικά ζητήματα, αλλά και να δείξουμε ταυτόχρονα στους ανθρώπους ότι πραγματοποιούμε κάτι που είναι πολύ σημαντικό για τη ζωή του κάθε ατόμου. Όσο περισσότερα καταφέρουμε να κάνουμε σε αυτούς τους έξι μήνες, κατά τους οποίους βέβαια έχουμε να ασχοληθούμε και με άλλα σημαντικά θέματα, τόσο ευκολότερο θα είναι να σημειώσουμε πρόοδο σε αυτά τα άλλα θέματα. Οπωσδήποτε, τους επόμενους τρεις μήνες οι προσπάθειές μας θα είναι αφιερωμένες παράλληλα και στα δύο, και θα ήθελα να ευχαριστήσω θερμά το Σώμα γιατί ασχολείται με πολλά από αυτά τα πρακτικά ζητήματα. Χθες, για παράδειγμα, καταφέρατε να αποδεσμεύσετε πόρους για την προστασία του περιβάλλοντος, καθιστώντας έτσι δυνατό να αρχίσουν πολλά έργα. Συζητήσαμε και για τη γεωργία. Αυτοί είναι οι τομείς για τους οποίους οι πολίτες ερωτούν τι καταφέρνει τώρα η Ευρώπη, και έτσι είναι καλό που τώρα επιτεύχθηκε αυτό.
<P>
Τέθηκε επίσης εδώ στο Σώμα το ερώτημα πώς έγινε η δήλωση του Βερολίνου. Νομίζω ότι ο Ουίνστον Τσόρτσιλ ήταν που είπε για τις Συνθήκες της Ρώμης ότι "Ποτέ δεν αποφασίστηκε μυστικά κάτι τόσο σημαντικό σαν τις Συνθήκες της Ρώμης, χωρίς να αντιληφθεί κανείς τίποτα". Κάτι τέτοιο ασφαλώς είναι αδύνατον να επαναληφθεί σήμερα, σε μια εποχή σαν τη δική μας όπου τα μέσα ενημέρωσης βρίσκονται παντού, ωστόσο πιστεύω ότι πρέπει και τους επόμενους μήνες να βρούμε τη σωστή αναλογία μεταξύ της συμμετοχής και του ερωτήματος πώς θα καταφέρουμε να κάνουμε κάποια πράγματα, και μια πλατεία δεν είναι πάντα το καλύτερο μέρος γι' αυτό. Δεν ισχύει, λοιπόν, ότι ο Πρόεδρος αναγκάστηκε να έχει μυστικές διαβουλεύσεις μαζί μου για τη δήλωση του Βερολίνου, αλλά φυσικά οι Ομάδες του Σώματος συμμετείχαν με τον έναν ή τον άλλον τρόπο, και έτσι προσπαθήσαμε να εκφράσουμε τις προτάσεις σας, ακριβώς όπως κάναμε και με την Επιτροπή και τα 27 κράτη μέλη.
<P>
Ωστόσο, όλοι γνωρίζουν ότι δημοκρατία σημαίνει επίσης πως δεν βρίσκουν όλοι τις απόψεις τους στο τελικό αποτέλεσμα. Υπάρχουν φορές που αυτά τα πράγματα μπορεί να γίνουν μόνο παράλληλα και δεν είναι δυνατόν να αναφέρονται όλα ταυτόχρονα· παρόλα αυτά, όμως, πιστεύω ότι η κοινή γνώμη πρέπει να έχει πρόσβαση σε όσα γίνονται τώρα, και γι' αυτό θα ήθελα να ζητήσω κάτι από το Σώμα. Κύριε Πρόεδρε, θα ήθελα να κάνω μια πρόταση στο Σώμα, γιατί ως θεσμικό όργανο το Συμβούλιο δεν είναι ιδιαίτερα κατάλληλο για τη συμμετοχή του κοινού. Εφόσον το Κοινοβούλιο έχει επιτροπές, θα ήταν ίσως δυνατόν να διοργανωθεί -ίσως τον Μάιο- ακρόαση της κοινωνίας των πολιτών στην οποία θα στείλει εκπρόσωπο και το Συμβούλιο, όπου μπορούμε να εξετάσουμε τι λέγεται στην κοινωνία των πολιτών για τις προσδοκίες τους από αυτήν τη διαδικασία ανανέωσης της κοινής βάσης, και έτσι θα μπορέσουμε μετά να συμπεριλάβουμε σε κάποιο μέτρο στις διαβουλεύσεις μας την ευρωπαϊκή κοινή γνώμη μέσω μιας συζήτησης πριν από το επόμενο Συμβούλιο.
<P>
(Χειροκροτήματα)
<P>
Πιστεύω, λοιπόν, ότι θα έχουμε αρκετές επαφές και τους επόμενους τρεις μήνες. Οι πρώτοι τρεις ήταν ευχάριστοι, γιατί λοιπόν να μην είναι ευχάριστοι και οι υπόλοιποι; Σας ευχαριστώ πολύ.
<P>
(Χειροκροτήματα)
<SPEAKER ID="059" NAME="Πρόεδρος">
Ευχαριστώ πολύ, κυρία Μέρκελ. Το σημαντικότερο είναι ότι κατέστη φανερό πως πιστεύουμε πάλι στην Ευρώπη και εμπιστευόμαστε ο ένας τον άλλον, και τις τελευταίες εβδομάδες αυτή η εμπιστοσύνη ανάμεσα στο Σώμα και σε εσάς ως εκπρόσωπο του Ευρωπαϊκού Συμβουλίου μεγάλωσε σε απίστευτο βαθμό. Μπορώ να πω μιλώντας εξ ονόματος πολλών εδώ στο Σώμα, αλλά και προσωπικά, ότι η συνεργασία μαζί σας μας ήταν πολύ ευχάριστη και ότι προσβλέπουμε σε περαιτέρω συνεργασία με εσάς και με την Επιτροπή. Σας ευχόμαστε πολλές και συνεχείς επιτυχίες και σας υποστηρίζουμε.
<SPEAKER ID="060" NAME="Mirosław Mariusz Piotrowski" AFFILIATION="UEN">
(PL) " πολυαναμενόμενη δήλωση του Βερολίνου προκάλεσε μάλλον έκπληξη στους πολίτες της Ευρώπης. Όχι τόσο λόγω του περιεχομένου της, το οποίο ο Τύπος χαρακτήρισε "αριστούργημα αοριστίας", αλλά λόγω της απουσίας δημοσίου διαλόγου. Είναι άκρως αποκαλυπτικό το γεγονός ότι η δήλωση υπογράφηκε μόνο από τρία άτομα, τα οποία εκπροσωπούσαν τα ευρωπαϊκά θεσμικά όργανα, και όχι από τους εκπροσώπους των είκοσι επτά κρατών μελών.
<P>
Στην πραγματικότητα, η δήλωση δεν δεσμεύει κανέναν για τίποτε, ούτε εξομαλύνει τις διαφορές απόψεων όσον αφορά τον ρόλο και τη λειτουργία της Ένωσης. Δεν υπάρχει συμφωνία για κοινή εξωτερική πολιτική, ούτε καθορίζεται με κάποιο τρόπο το περιεχόμενο μιας ευρωπαϊκής πολιτικής άμυνας.
<P>
" αποφασιστική αντίθεση ορισμένων χωρών σε κάθε αναφορά στις χριστιανικές ρίζες της Ευρώπης δημιουργεί αμφιβολίες για τη δυνατότητα συμφωνίας επί του περιεχομένου των κοινών ευρωπαϊκών αξιών. Στο μέλλον, και παρ' όλα αυτά τα εκκρεμή ζητήματα, δεν πρέπει να εγκαταλείπουμε τον διάλογο και τις διαβουλεύσεις, αντικαθιστώντας τις με πρακτικές εκβιασμού των χωρών οι οποίες εκφράζουν διάφορες επιφυλάξεις.
<SPEAKER ID="061" NAME="József Szájer" AFFILIATION="PPE-DE">
(HU) " Ευρωπαϊκή Ένωση έχει ωριμάσει, και φαίνεται ότι έχει αποκτήσει επίσης την αντίστοιχη σύνεση, καθόσον κατάφερε να εγκρίνει ένα συνοπτικό έγγραφο το οποίο εστιάζεται στις αξίες, τις αρχές και τους μελλοντικούς στόχους, ενώ είναι συγχρόνως κατανοητό από τον μέσο πολίτη. " Ένωση κατέδειξε έτσι ότι είναι σε θέση να εκφράζεται με μία φωνή και ότι είναι έτοιμη να αναλάβει δράση με βάση αξίες.
<P>
" δήλωση αυτή τιμά την 50ή επέτειο από την υπογραφή της Συνθήκης της Ρώμης, όμως θέλω να υπενθυμίσω και μια άλλη επέτειο η οποία συμπληρώνει επίσης το 50ό της έτος, την επέτειο της ουγγρικής επανάστασης του 1956, η οποία είναι εξίσου παρούσα στις ρίζες, την προέλευση και τις παραδόσεις της σημερινής Ευρωπαϊκής Ένωσης. Χωρίς το παράδειγμα του 1956 και των ούγγρων επαναστατών, η Ευρωπαϊκή Ένωση δεν θα είχε κατορθώσει να αναπτυχθεί με τον ίδιο τρόπο, ώστε να αποτελέσει αυτό στο οποίο όλοι τώρα μπορούμε να αναφερθούμε με τη φράση η κοινή μας Ευρώπη.
<P>
Είμαι πεπεισμένος ότι χρειαζόμαστε μια Ευρωπαϊκή Ένωση ισχυρή, με αυτοπεποίθηση για τις αξίες και την ταυτότητά της, η οποία θα αρνείται να μετακινηθεί από τις αρχές της και η οποία δεν θα μπορεί να καταφεύγει σε τεχνάσματα. Επιθυμούμε μια Ένωση η οποία θα εμβαθύνει τη συνεργασία μεταξύ των κρατών μελών της, θα προάγει την εσωτερική συνεργασία και θα κινείται προς την κατεύθυνση της ενίσχυσης της αλληλεγγύης και της πολιτικής ολοκλήρωσης.
<P>
Γιατί είναι προς το συμφέρον μας μια ισχυρή Ευρωπαϊκή Ένωση; Διότι, μέσω αυτής, κάθε κράτος μέλος μπορεί επίσης να αυξήσει τη δύναμή του. Για να είμαστε όμως ισχυροί, είναι ασφαλώς σημαντικό να αναγνωρίζουμε με σαφήνεια το παρελθόν μας και την ταυτότητά μας.
<P>
Γιόρτασα την 50ή επέτειο στη Ρώμη, σε μια διάσκεψη την οποία διοργάνωσε ένας φορέας της κοινωνίας των πολιτών, και θέλω να σας μεταφέρω ένα από τα μηνύματα αυτής της εκδήλωσης, συγκεκριμένα ότι πρέπει πράγματι να αναγνωρίσουμε την ταυτότητά μας, αναγνωρίζοντας και επαναβεβαιώνοντας τις ρίζες της Ευρώπης, τις χριστιανικές της ρίζες. Όλοι όσοι κοιτάζουν την Ευρώπη από το εξωτερικό βλέπουν κάτι που είναι κοινό για όλους μας. Γιατί, λοιπόν, αρνούμαστε να το δούμε εμείς οι ίδιοι, και γιατί φοβούμαστε να το αναγνωρίσουμε;
<SPEAKER ID="062" NAME="Πρόεδρος">
Ευχαριστώ πολύ, κύριε Szájer, και για τη συνεργασία σας στον εσωτερικό συντονισμό, στον οποίο λάβατε μέρος.
<SPEAKER ID="063" NAME="Lidia Joanna Geringer de Oedenberg" AFFILIATION="PSE">
(PL) " δήλωση του Βερολίνου υπογράφηκε σε μια πολύ σημαντική περίοδο για την Ευρωπαϊκή Ένωση. " υπογραφή των Συνθηκών της Ρώμης πριν από 50 χρόνια ήταν το πρώτο βήμα για την υλοποίηση μιας φιλόδοξης ιδέας. " παρουσία είκοσι επτά κρατών στο Βερολίνο αντικατοπτρίζει τον αντίκτυπο αυτής της ιδέας. Όταν θεμελιώθηκε η Ένωση στα ερείπια της μεταπολεμικής Ευρώπης, η ιδρυτική διακήρυξη είχε υπογραφεί από έξι μόλις κράτη.
<P>
Τώρα, μισό αιώνα μετά, μας χαροποιεί το γεγονός ότι η Ευρώπη ζει υπό συνθήκες ειρήνης. Οι κάτοικοί της πλησιάζουν το μισό δισεκατομμύριο. Καλύπτει τεράστιο μέρος της ηπείρου και η θέση της στον κόσμο είναι ισχυρότερη από κάθε άλλη φορά. Τα αποτελέσματα της ολοκλήρωσης είναι εντυπωσιακά: μια ενιαία αγορά, ένα κοινό νόμισμα σε δεκατρία κράτη και ελεύθερη κυκλοφορία προσώπων, αγαθών και κεφαλαίων. " Ευρωπαϊκή Ένωση έχει αναλάβει δεσμεύσεις για την προστασία του περιβάλλοντος και την επιδίωξη του στόχου της βιώσιμης ανάπτυξης. Είναι ενεργός και υψηλού κύρους παράγοντας στο διεθνές προσκήνιο και προσφέρει σταθερότητα και ευημερία στις γειτονικές χώρες.
<P>
" δήλωση του Βερολίνου έχει μεγάλη συμβολική σημασία για την Ευρώπη. Λείπει, όμως, κάτι ακόμη, παρά το ξεκάθαρο αίσθημα ικανοποίησης. Μπορεί να επιθυμούσαμε να διαθέτει η Ευρωπαϊκή Ένωση ένα Σύνταγμα για την 50ή επέτειο από την υπογραφή των Συνθηκών της Ρώμης. Βρισκόμαστε ακόμη αντιμέτωποι με μια σειρά προκλήσεων: διεθνής οικονομικός ανταγωνισμός, νέες προκλήσεις στους τομείς της κοινωνικής πολιτικής, της προστασίας του περιβάλλοντος, της ενέργειας και της ασφάλειας. Οι πολίτες της Ευρώπης επιθυμούν μια πιο αποτελεσματική και ισχυρή Ένωση, η οποία θα λειτουργεί βάσει διαφανών κανόνων. Πρέπει να άρουμε τα εμπόδια που αντιμετωπίζουν οι πολίτες, ιδίως στα νέα κράτη μέλη, όσον αφορά την ελεύθερη κυκλοφορία των προσώπων και των υπηρεσιών. Πρέπει να ολοκληρώσουμε τη διεύρυνση της ζώνης Σένγκεν και της ευρωζώνης. Πρέπει να εφαρμόσουμε μια κοινή ενεργειακή πολιτική. " Ευρώπη χρειάζεται οικονομική ανάπτυξη, νέες θέσεις απασχόλησης και μεγαλύτερη κοινωνική ασφάλεια.
<P>
Στο πλαίσιο αυτό, το σημείο της δήλωσης στο οποίο αναφέρεται ότι πρέπει να επιτευχθεί συμφωνία σχετικά με τα θεσμικά θεμέλια της Ευρώπης έως το 2009 έχει τεράστια σημασία. Πρέπει να κινητοποιήσει όλα τα κράτη μέλη προκειμένου να προβούν στις αναγκαίες θεσμικές μεταρρυθμίσεις. " καγκελάριος Ανκέλα Μέρκελ αξίζει συγχαρητήρια για τη μεγάλη της συμβολή στην κοινή μας επιτυχία. Σήμερα η Ευρωπαϊκή Ένωση έχει γυναικείο πρόσωπο. " Ένωση είναι γυναίκα.
<SPEAKER ID="064" NAME="Íñigo Méndez de Vigo" AFFILIATION="PPE-DE">
(ES) Έγινε λόγος εδώ, κύριε Πρόεδρε, για τη σημασία μιας ευρωπαϊκής πολιτικής για την αλλαγή του κλίματος. Είναι εφικτό αυτό με τις ισχύουσες Συνθήκες; Όχι.
<P>
Έγινε επίσης λόγος για την κοινωνική ένταξη των μεταναστών. Είναι εφικτό αυτό με τις ισχύουσες Συνθήκες; Όχι.
<P>
Και τι γίνεται με την ενιαία αγορά ενέργειας; Δεν υπάρχει καμία νομική βάση στις ισχύουσες Συνθήκες. Το λέω αυτό διότι η αντιπαραβολή αυτού που ορισμένοι αποκαλούν "πραγματικές πολιτικές που ενδιαφέρουν τους πολίτες" με μέσα και τεχνικές, λες και οι τελευταίες δεν είναι σημαντικές, δείχνει απλά άγνοια για τον τρόπο λειτουργίας της Ευρωπαϊκής Ένωσης.
<P>
Χωρίς διαδικασίες, χωρίς νομικές βάσεις, η Ευρωπαϊκή Ένωση δεν μπορεί να δράσει και χωρίς περισσότερη δημοκρατία, θα δρα χωρίς νομιμότητα. Αυτός είναι ο λόγος για τον οποίο είναι τόσο σημαντικό να καταλήξουμε σε μια συμφωνία σχετικά με τη Συνταγματική Συνθήκη.
<P>
Πιστεύω ότι, μετά την επιτυχία της γερμανικής Προεδρίας στη εκδήλωση του Βερολίνου, προς αυτό το στόχο πρέπει να εργαζόμαστε τώρα.
<P>
Ελπίζω ότι το Ευρωπαϊκό Συμβούλιο τον Ιούνιο θα προνοήσει για αυτό. Δεν χρειάζεται να γίνει ομόφωνα, και πιστεύω ότι είναι πολύ σημαντικό να δοθεί η εντολή. Και δίνοντας την εντολή για τη Διακυβερνητική Διάσκεψη -και μιλάει εδώ ένας καθηγητής πανεπιστημίου- πρέπει να λάβουμε υπόψη εκείνους που έχουν περάσει τις εξετάσεις, σε ορισμένες περιπτώσεις με διάκριση, και πρέπει να βοηθήσουμε εκείνους που έχουν αποτύχει και εκείνους που δεν έχουν δώσει τις εξετάσεις, αλλά δεν πρέπει απλώς να λάβουμε υπόψη εκείνους που απέτυχαν ή δεν τις έδωσαν.
<P>
Όσοι από εμάς την επικυρώσαμε, επομένως, έχουμε εκπληρώσει τη δέσμευσή μας και πρέπει να ληφθούμε υπόψη όταν θεσπιστεί αυτή η εντολή.
<P>
Αναφέρθηκε εδώ, και πολύ ορθά, ότι το Κοινοβούλιο, μέσω του προσώπου σας, κύριε Πρόεδρε, είχε συμβάλει αποφασιστικά στη δήλωση του Βερολίνου. Πιστεύω ότι θέλουμε να κάνουμε το ίδιο στη Διακυβερνητική Διάσκεψη: θέλουμε όλοι να βοηθήσουμε το Ευρωπαϊκό Συμβούλιο, διότι η Επιτροπή είναι μέρος της Διακυβερνητικής Διάσκεψης, διότι τα εθνικά κοινοβούλια πρόκειται να επικυρώσουν το αποτέλεσμα αυτής της Διάσκεψης. Αλλά θέλουμε να συμβάλουμε αποφασιστικά διασφαλίζοντας ότι η Διακυβερνητική Διάσκεψη θα είναι τόσο μεγάλη επιτυχία όσο και η δήλωση του Βερολίνου, τουλάχιστον.
<SPEAKER ID="065" NAME="Πρόεδρος">
Κύριε Méndez de Vigo, σας ευχαριστώ πολύ. Θα ήθελα επίσης να σας ευχαριστήσω θερμά για την καλή συνεργασία κατά τη φάση της προετοιμασίας, κατά την οποία ήσασταν ο συντονιστής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<SPEAKER ID="066" NAME="Ιωάννης Βαρβιτσιώτης" AFFILIATION="PPE-DE">
Κύριε Πρόεδρε, η τελετή του Βερολίνου έληξε και ήταν φαντασμαγορική για τα πολύ σημαντικά επιτεύγματα των 50 χρόνων. Όμως τώρα τα φώτα της τελετής έσβησαν και βρισκόμαστε μπροστά σε μια πραγματικότητα, όπου οι Ευρωπαίοι πολίτες διακατέχονται από αισθήματα αδιαφορίας, πικρίας και κυρίως ανησυχίας. Οι Ευρωπαίοι πολίτες έχουν πειστεί ότι η Ευρώπη κάτω από τις σημερινές συνθήκες δεν μπορεί να προχωρήσει εύκολα.
<P>
Είναι παρήγορο ότι η Καγκελάριος Μέργκελ συνέλαβε ότι η πρώτη προτεραιότητα είναι να δημιουργηθούν οι προϋποθέσεις, ώστε να καταστούν λειτουργικοί οι μηχανισμοί των οργάνων της Ευρωπαϊκής Ενώσεως, αφού είναι προφανές ότι η Ευρωπαϊκή Ένωση των 27 δεν μπορεί να προχωρήσει με τις ίδιες δομές και την ίδια διάρθρωση που είχε όταν περιελάμβανε μόνο 15 μέλη. Το εγχείρημα είναι ιδιαίτερα δυσχερές. Είναι χαρακτηριστικό ότι η διακήρυξη του Βερολίνου, που υπογράφτηκε από τους 27 ηγέτες, δεν κάνει καμία αναφορά στο Ευρωπαϊκό Σύνταγμα, το οποίο είναι και το κύριο θέμα που μας απασχολεί. " δημιουργία θέσεως Προέδρου της Ενώσεως καθώς και εκείνης Υπουργού Εξωτερικών, η μείωση του αριθμού των Επιτρόπων, η νέα στάθμιση των ψήφων, η αύξηση των αρμοδιοτήτων του Κοινοβουλίου, η κατάργηση των τριών πυλώνων, η ενδυνάμωση του θεσμού της ενισχυμένης συνεργασίας ανάμεσα στα κράτη μέλη, η απόκτηση νομικής προσωπικότητος για την Ευρωπαϊκή Ένωση, είναι μερικές από τις επιτυχημένες ρυθμίσεις του Ευρωπαϊκού Συντάγματος που δεν ψηφίστηκε. Αυτές νομίζω ότι πρέπει να τις εντάξουμε σε μια νέα Συνθήκη "Νίκαια 2" και αυτές να τις καταστήσουμε πραγματικότητα πριν από τις εκλογές του 2009.
<P>
Ας αφήσουμε τα μεγαλεπήβολα σχέδια! Ας προσγειωθούμε στην πραγματικότητα! Νομίζω ότι με αυτή τη ρεαλιστική λύση μπορεί η Ευρώπη να προχωρήσει.
<SPEAKER ID="068" NAME="Margie Sudre" AFFILIATION="PPE-DE">
(FR) Κυρία Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, κυρίες και κύριοι, η δήλωση του Βερολίνου απευθύνεται στους λαούς της ΕΕ, και τους καλεί να εκτιμήσουν την εξαιρετική επιτυχία με την οποία έχει στεφθεί η κοινή μας προσπάθεια· υπενθυμίζοντας τις ευρωπαϊκές αξίες μας, πρέπει να γίνει το σημείο εκκίνησης για ένα νέο άλμα της φαντασίας πέρα και πάνω από τις διάφορες εκφάνσεις της αλληλεγγύης που επέτρεψαν σε ορισμένες κοινές πολιτικές να συγκλίνουν κατά τη διάρκεια των τελευταίων πενήντα ετών.
<P>
Πρέπει να είμαστε ρεαλιστές, χωρίς να συγκαλύπτουμε τις τρέχουσες δυσκολίες, και να πείσουμε τους Ευρωπαίους ότι η οικοδόμηση μιας ισχυρής και ενωμένης Ευρώπης στον κόσμο δεν είναι απλά απαραίτητη, αλλά αποτελεί μια ευκαιρία για κάθε μία από τις είκοσι επτά χώρες μας και καθέναν από τα 500 εκατομμύρια πολίτες της Ένωσης. Για να τους πείσουμε, δεν πρέπει να τους προσφέρουμε μόνο συγκεκριμένα αποτελέσματα και απτά αποδεικτικά στοιχεία της προστιθέμενης αξίας της ΕΕ, αλλά πρέπει επίσης να υιοθετήσουμε μια πιο αισιόδοξη στάση, και αυτό έκανε η καγκελάριος Μέρκελ.
<P>
Οι Ευρωπαίοι είναι διχασμένοι όσον αφορά τις κύριες κατευθύνσεις της ευρωπαϊκής πολιτικής· ορισμένοι πιστεύουν ότι η Ευρώπη ακολουθεί μια υπερβολικά φιλελεύθερη πορεία και δεν καταφέρνει να προστατεύσει τον λαό της έναντι της παγκοσμιοποίησης, ενώ άλλοι πιστεύουν ότι δεν είναι αρκετά προστατευτική. Όπως πάντα, η αλήθεια βρίσκεται κάπου ανάμεσα στα δύο άκρα.
<P>
" ήπειρός μας είναι ένας από τους λίγους πόλους σταθερότητας σε έναν ολοένα και πιο απρόβλεπτο κόσμο. Οι ιστορίες μας βρίθουν διδαγμάτων και οι πολιτισμοί μας είναι πλούσιοι σε πολυμορφία· αποτελούν σημεία αναφοράς για πολλούς ανθρώπους. " οικονομία μας είναι γενικά υγιής και ανοικτή στον κόσμο. Παλεύουμε αδιάκοπα για μεγαλύτερη αλληλεγγύη με τις λιγότερο ευνοημένες και λιγότερο σταθερές περιοχές του κόσμου.
<P>
Επιτρέψτε μου να επωφεληθώ αυτής της ευκαιρίας για να χαιρετίσω την Προεδρεύουσα του Συμβουλίου, και όχι μόνο τα επιτεύγματά της, αλλά και τις προσπάθειές της, που καταδεικνύουν το ενδιαφέρον της για να προοδεύσει η Ευρώπη και για να βρεθεί ένας τρόπος να βγούμε από το αδιέξοδο στο οποίο βρισκόμαστε εδώ και μερικούς μήνες, και για αυτό θα ήθελα να της εκφράσω τις πιο ειλικρινείς μου ευχαριστίες.
<SPEAKER ID="069" NAME="Bogusław Sonik" AFFILIATION="PPE-DE">
(PL) Κυρία Πρόεδρε, κύριε Πρόεδρε της Επιτροπής, εμείς, οι πολίτες της Ευρώπης που ερχόμαστε από την άλλη πλευρά του "σιδηρού παραπετάσματος", δίνουμε τη μεγαλύτερη δυνατή έμφαση στην ελευθερία, περιλαμβανομένης της ελευθερίας της αγοράς, και σε αυτό που υπήρξε κάποτε το εθνικό μας προϊόν ή, αν θέλετε, η περιφερειακή μας σπεσιαλιτέ, δηλαδή στην αλληλεγγύη. Γνωρίζουμε επίσης το τίμημα που έχει η υπεράσπιση αυτών των αξιών. Επί δεκαετίες ολόκληρες οραματιζόμασταν την επιστροφή μας στην ευρωπαϊκή πατρίδα των ελευθέρων εθνών. Μεγαλώσαμε ακούγοντας απαγορευμένα ραδιοφωνικά προγράμματα, τα οποία μεταδίδονταν από το Μόναχο, με την υπερήφανη ονομασία "Ράδιο Ελεύθερη Ευρώπη".
<P>
Τώρα παραμένουμε πιστοί σε αυτήν την ελεύθερη και ενωμένη Ευρώπη. Ως μέλη της Ευρωπαϊκής Ένωσης έχουμε το απόλυτο δικαίωμα να συμβάλουμε στη διαμόρφωση του μέλλοντός της. Δεν αρκεί πια να φωνάζουμε "Ευρώπη, Ευρώπη", αλλά πρέπει επίσης να ρωτήσουμε: "Ευρώπη, ναι, αλλά τι είδους Ευρώπη"; " Ευρώπη πρέπει να είναι ένα εγχείρημα το οποίο περιβάλλουν με απόλυτη εμπιστοσύνη όλα τα μέλη της. Δεν μπορεί να υπάρχουν θέματα ταμπού στον ευρωπαϊκό διάλογο.
<P>
" Συνταγματική Συνθήκη, την οποία απέρριψαν οι Γάλλοι και οι Ολλανδοί, είναι ανοικτή σε ανάλυση από όλες τις χώρες, οι οποίες έχουν το δικαίωμα να αμφισβητήσουν πτυχές τις οποίες θεωρούν αμφιλεγόμενες.
<P>
Ωστόσο, δεν πρέπει να καταλήξουμε να δώσουμε τη δυνατότητα στον κ. Schulz, τον επικεφαλής της Σοσιαλιστικής Ομάδας στο Ευρωπαϊκό Κοινοβούλιο, να εκμεταλλεύεται κάθε δυνατή ευκαιρία προκειμένου να περιθωριοποιεί τα κράτη μέλη τα οποία τολμούν να διαφωνήσουν με την άποψή του για τη μελλοντική μορφή των θεσμικών οργάνων της Ευρωπαϊκής Ένωσης, ή τα οποία διαφωνούν με την πολιτική ορθότητα την οποία προσπαθεί να επιβάλει η Αριστερά. Ο διάλογος σχετικά με τη συνθήκη τον οποίο πρότεινε η γερμανική Προεδρία πρέπει να χαρακτηρίζεται από ανοικτό πνεύμα και από διάθεση συμβιβασμού, ακόμη και σε δύσκολα θέματα όπως η αναζήτηση ενός νέου και δίκαιου συστήματος ψηφοφορίας στο Συμβούλιο.
<P>
Διαπίστωσα επίσης ότι από τη δήλωση του Βερολίνου απουσίαζε κάθε αναφορά στις χριστιανικές μας ρίζες.
<P>
Τέλος, επιτρέψτε μου να παραθέσω τα λόγια του βέλγου πολιτικού Paul-Henri Spaak, το όνομα του οποίου φέρει το κτίριο στο οποίο συνεδριάζουμε, και ο οποίος το 1957 είχε πει:
<P>
(FR) Όπως είπα κάποτε στο Στρασβούργο, όταν θα έχει περάσει η σημερινή εποχή, όταν θα έχουμε όλοι μας φύγει προ πολλού και όταν οι άνθρωποι θα επιχειρούν να διηγηθούν την ανθρώπινη περιπέτεια που ζήσαμε, δεν θα είναι σε θέση -ανεξαρτήτως θρησκευτικών ή φιλοσοφικών πεποιθήσεων- να πουν τίποτε περισσότερο από το ότι οι άνθρωποι εκείνης της εποχής, εκείνου του αιώνα, έζησαν μαζί την τεράστια περιπέτεια του χριστιανικού πολιτισμού.
<SPEAKER ID="071" NAME="Elmar Brok" AFFILIATION="PPE-DE">
(DE) Κυρία Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρία καγκελάριε, είναι μεγάλη μου τιμή να μιλάω υπό την Προεδρία σας. Θα ήθελα να κάνω ορισμένες παρατηρήσεις. " πρώτη είναι ότι -όπως καθιστά σαφές η δήλωση του Βερολίνου- η Ευρώπη κατάφερε με την ολοκλήρωση να επιτύχει έναν βαθμό ειρήνης, ελευθερίας και ευημερίας πρωτοφανή στη μέχρι τώρα ιστορία της και πιθανόν μοναδικό στην ιστορία της ανθρωπότητας.
<P>
Δεύτερον, κατέστη επίσης φανερό ότι σε πολλούς τομείς όπως η τρομοκρατία, η παγκοσμιοποίηση, η εξωτερική πολιτική και πολιτική ασφαλείας και η ενεργειακή ασφάλεια βρισκόμαστε μπροστά σε απειλές που τα κράτη μέλη δεν μπορούν πλέον να αντιμετωπίσουν μόνα τους. Αυτός ο κατάλογος καθιστά φανερό ότι η Ευρωπαϊκή Ένωση σημείωσε επιτυχία όποτε και όπου χρησιμοποιήσαμε την κοινοτική μέθοδο, εργαστήκαμε με μια κοινή νομοθεσία και εφαρμόσαμε τη μέθοδο Monnet. Πιστεύω ότι αυτός είναι ο λόγος για τον οποίο η συνταγματική διαδικασία πρέπει να διεξαχθεί στην ίδια βάση, γιατί όπου συνεργάζονται οι κυβερνήσεις είμαστε αποδυναμωμένοι.
<P>
Αυτό σημαίνει επίσης ότι -αν περάσουμε τώρα στην επόμενη φάση, μετά από τη δήλωση του Βερολίνου, και αν ξεκινήσει και πάλι η συνταγματική διαδικασία- είναι σημαντικό να εμμείνουμε σε αυτές τις αρχές της κοινοτικής μεθόδου. " Συνταγματική Συνθήκη περιλαμβάνει ήδη πολλά πράγματα που χρειαζόμαστε προκειμένου να αντιμετωπίσουμε τις προκλήσεις που βρίσκονται μπροστά μας.
<P>
Το ίδιο το Σύνταγμα δεν λύνει, βέβαια, κανένα πρόβλημα, ωστόσο μας προσφέρει το πλαίσιο νομιμότητας και δυνατότητας για λήψη αποφάσεων που μας δίνει τη δυνατότητα να το κάνουμε αυτό μόνοι μας, και ελπίζω ότι για τον λόγο αυτόν και τα 27 κράτη μέλη θα καταλάβουν -εδώ συμφωνώ με την Επιτροπή- ότι θα πρέπει να έχουν σοβαρούς λόγους για να μην ακολουθήσουν αυτήν τη διαδικασία. Έτσι, πρέπει να φροντίσουμε ώστε η Ευρωπαϊκή Ένωση να αντιμετωπίσει αυτήν την πρόκληση ως μια κοινότητα 27 κρατών και να μην διασπαστεί σε μικρές μονάδες, που θα προέκυπταν εάν δεν το επιτύχαινε αυτό ενωμένη.
<SPEAKER ID="072" NAME="Πρόεδρος">
Πριν δώσω τον λόγο στον Πρόεδρο Barroso, θα ήθελα να ζητήσω συγγνώμη για την απουσία από αυτήν την Αίθουσα όχι βουλευτών του ΕΚ, καθώς φημίζονται για αυτήν, αλλά πολλών από αυτούς που συμμετείχαν στη συζήτηση, ιδιαίτερα όσον αφορά ένα θέμα όπως αυτό που συζητούμε. Είμαι, όμως, βέβαιη ότι θα διαβάσουν την ομιλία σας και ίσως να την παρακολουθήσουν στην οθόνη.
<SPEAKER ID="073" NAME="José Manuel Barroso">
Πρόεδρος της Επιτροπής. - (PT) Κυρία Πρόεδρε, αξιότιμοι βουλευτές, θεωρώ ότι η συζήτηση που διεξήγαμε υπήρξε ενδιαφέρουσα. Είχα προετοιμάσει μία ή δύο απαντήσεις σε συγκεκριμένες ερωτήσεις· δεδομένου, όμως, ότι οι αξιότιμοι βουλευτές που τις έθεσαν απουσιάζουν, ίσως να τις αφήσω για κάποια άλλη στιγμή.
<P>
Θέλω, ωστόσο, να διατυπώσω ένα γενικό σχόλιο σχετικά με το θεμελιώδες ζήτημα που διακυβεύεται εν προκειμένω, δηλαδή η ουσία και η πρόοδος. Τις έχουμε ανάγκη και τις δύο. Πρέπει να επιλύσουμε τα μεγάλα προβλήματα που αντιμετωπίζει η Ευρώπη και τα προβλήματα της παγκοσμιοποίησης, όμως πρέπει επίσης να διαθέτουμε τα βέλτιστα δυνατά όργανα και διαδικασίες. Δεν συμφωνώ με όσους επιχειρούν να εστιάσουν τη συζήτηση σε μία από αυτές τις πτυχές. Αν θέλουμε να επιλύουμε προβλήματα και να είμαστε σε θέση να ανταποκριθούμε στις μεγάλες προκλήσεις, χρειαζόμαστε πιο αποτελεσματικά, πιο δημοκρατικά και πιο συνεκτικά θεσμικά όργανα.
<P>
Πρέπει επίσης να διευθετήσουμε το συνταγματικό ζήτημα. Ανεξαρτήτως του εάν αποκαλούμε τη Συνθήκη "συνταγματική", πρέπει να διευθετήσουμε αυτό το ζήτημα, και αυτήν την έκκληση σας απευθύνω σήμερα, κυρίες και κύριοι βουλευτές, ακόμη και σε όσους από εσάς δεν συμμερίζεστε τον ενθουσιασμό άλλων για τη συνταγματική ιδέα. Γνωρίζω ότι συμμερίζεστε την επιθυμία για ρεαλιστική επίλυση των προβλημάτων. Ευελπιστώ ότι θα συμβάλετε σε αυτήν τη διαδικασία και θα βοηθήσετε όλες τις κυβερνήσεις της ΕΕ να καταλήξουν σε μια λύση όσον αφορά τόσο τις διαδικασίες όσο και τα όργανα, διότι, αν επιθυμούμε αποτελέσματα, χρειαζόμαστε και τα αντίστοιχα θεσμικά όργανα.
<P>
Όσον αφορά τους τρόπους επίτευξης της συμμετοχής της κοινωνίας των πολιτών και του ευρύτερου κοινού στον διάλογο για το συνταγματικό ζήτημα, θέλω επίσης να επισημάνω ότι η Επιτροπή δεν έχει μείνει αδρανής ως προς αυτό το θέμα. Πριν από την έγκριση της δήλωσης του Βερολίνου, συναντήθηκα με την αντιπρόεδρο της Επιτροπής κ. Wallström και με ηγέτες του Κοινοβουλίου, καθώς και με εκπροσώπους της κοινωνίας των πολιτών. Χαιρετίζω την πρόταση που απηύθυνε σήμερα η καγκελάριος κ. Μέρκελ στο Κοινοβούλιο, ζητώντας του να διοργανώσει ακρόαση μελών της κοινωνίας των πολιτών τον Μάιο. " Επιτροπή επιθυμεί να στηρίξει αυτήν την πρωτοβουλία, εφόσον το Κοινοβούλιο δεχτεί την πρόταση.
<P>
Είμαστε έτοιμοι, σε συνεργασία με το Κοινοβούλιο, να ξεκινήσουμε τη συζήτηση αυτών των θεμάτων, διασφαλίζοντας συγχρόνως ότι θα υπάρχουν περιθώρια διαπραγματεύσεων μεταξύ των κυβερνήσεων, και γι' αυτό στηρίζω την πρόταση της καγκελαρίου Μέρκελ.
<P>
(FR) Ολοκληρώνοντας, θα μιλήσω τώρα στα γαλλικά και θα απαντήσω στην πολύ σημαντική παρατήρηση του κ. Poignant. Θα ήθελα να τον ευχαριστήσω που έθεσε, με χιούμορ, ένα πολύ σημαντικό θέμα και που έδειξε ότι οι άνθρωποι μπορούν να έχουν διαφορετικές θέσεις όσον αφορά την πολιτική και την ιδεολογία, αλλά να μοιράζονται ταυτόχρονα το ίδιο ευρωπαϊκό πνεύμα. Εδώ έγκειται ένα μάθημα για όλους μας. Πιστεύω ότι αυτό ακριβώς συνοψίζει το ευρωπαϊκό μας σχέδιο που, σε μεγάλο βαθμό, υπερβαίνει τις πολιτικές και ιδεολογικές διαφορές μας. Μπορεί κάποιος να τείνει στην Αριστερά, ή περισσότερο προς τη Δεξιά ή το Κέντρο, αλλά αυτό που χρειαζόμαστε είναι ένας συνασπισμός του ευρωπαϊκού πνεύματος. Αυτό αποτελεί δίδαγμα για όλους μας, και θέλω να σας ευχαριστήσω, κύριε Poignant, για αυτό, όπως ευχαριστώ επίσης εκείνους οι οποίοι, ως μέλη διαφορετικών πολιτικών οικογενειών, μοιράζονται αυτό το πνεύμα -οπωσδήποτε με κάποιες λεπτές διαφορές- διότι μόνο με αυτό το πνεύμα -το οποίο διέκρινα στο Βερολίνο- μπορούμε να ανταποκριθούμε στις μεγάλες προσδοκίες που έχει η Ευρώπη από εμάς.
<P>
Στρεφόμενος στο θέμα της αλληλεγγύης, θα ήθελα να πω -ειδικότερα σε ορισμένους βουλευτές του Σώματός σας που ανήκουν σε πολιτικές ομάδες κάπως πιο επιφυλακτικές ως προς την ολοκλήρωση- ότι δεν πρέπει να λησμονούμε πως η αλληλεγγύη είναι ένας δρόμος διπλής κατεύθυνσης και ότι δεν πρέπει να ξεχνάτε ότι ίσως έρθει μια μέρα που η χώρα σας θα έχει ανάγκη την αλληλεγγύη των άλλων, εκφρασμένη με πρακτικό τρόπο. Πρέπει, επομένως, όλοι να εκδηλώσουμε πνεύμα αλληλεγγύης και να κατανοήσουμε ότι μόνο με αυτό το πνεύμα θα μπορέσουμε να επιτύχουμε μια διευθέτηση του θεσμικού ζητήματος και, πάνω από όλα, να ανταποκριθούμε στις μεγάλες προκλήσεις με τις οποίες είναι αντιμέτωπη η Ευρώπη.
<SPEAKER ID="075" NAME="Πρόεδρος">
. ? Σας ευχαριστώ, κύριε Επίτροπε.
<P>
" συζήτηση έληξε.
<P>
Γραπτή δήλωση (άρθρο 142)
<SPEAKER ID="076" NAME="Jean-Pierre Audy " AFFILIATION="PPE-DE">
γραπτώς. (FR) Με την ιδιότητα μου ως γάλλος αντιπρόσωπος των πολιτών της ΕΕ στο Ευρωπαϊκό Κοινοβούλιο, θα ξεκινήσω εκφράζοντας τον μεγάλο σεβασμό και τον θαυμασμό μου για τον Πρόεδρο της Γαλλικής Δημοκρατίας, τον φίλο μου Ζακ Σιράκ, η παρουσία του οποίου στο Βερολίνο στις 25 Μαρτίου 2007 ήταν η τελευταία του συμμετοχή σε ευρωπαϊκή διάσκεψη κορυφής υπό την ιδιότητα του αρχηγού κράτους και οι ενέργειες του οποίου υπέρ μιας ισχυρής και ανεξάρτητης Γαλλίας στους κόλπους μιας ισχυρής και ενωμένης Ευρωπαϊκής Ένωσης χαρακτηρίζονταν ανέκαθεν από νηφαλιότητα, ικανότητα και ανθρωπισμό.
<P>
Αν και απογοητευμένος που οι βουλευτές του Ευρωπαϊκού Κοινοβουλίου, οι οποίοι εκπροσωπούν τους λαούς και τους πολίτες της Ευρώπης, δεν συμμετείχαν στη δήλωση του Βερολίνου, χαιρετίζω την επιβεβαίωση της βούλησης να σημειώσει πρόοδο όσον αφορά την ευρωπαϊκή ολοκλήρωση, τη διακήρυξη των αξιών μας και το γεγονός ότι καθορίζει τις ευρωπαϊκές εκλογές του 2009 ως την πολιτική προθεσμία για τη διευθέτηση των θεσμικών ζητημάτων. Συγχαίρω την κ. Μέρκελ, σημερινή Πρόεδρο της Ευρωπαϊκής Ένωσης και καγκελάριο της Γερμανίας, τον φίλο μου κ. Poettering, Πρόεδρο του Ευρωπαϊκού Κοινοβουλίου, και τον κ. José-Manuel Barroso, Πρόεδρο της Επιτροπής, για το έργο που επιτέλεσαν.

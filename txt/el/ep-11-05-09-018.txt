<CHAPTER ID="018">
Πολιτική για το ραδιοφάσμα (συζήτηση) 
<SPEAKER ID="074" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Gunnar Hökmark, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πολιτική για το ραδιοφάσμα - C7-0270/2010 -.
<SPEAKER ID="075" NAME="Gunnar Hökmark" LANGUAGE="EN">
Κύριε Πρόεδρε, η έκθεση αυτή αφορά την κατάκτηση της πρώτης θέσης από την Ευρώπη, είναι κατά συνέπεια σκόπιμο το ότι διεξάγεται η συζήτηση αυτή εδώ απόψε. Το 1950, όταν ο Schuman πρότεινε την ίδρυση της Ένωσης αυτής, αφορούσε τον άνθρακα και τον χάλυβα· σήμερα, αφορά τις τεχνολογίες της πληροφορίας και γνώσεις που θα είναι ζωτικής σημασίας για το μέλλον της Ευρώπης.
<P>
Χαίρομαι να αναφέρω ότι η έκθεση που παρουσιάζουμε σήμερα εδώ έχει προκύψει από την εξαιρετικά καλή συνεργασία με τους σκιώδεις εισηγητές, την κ. Trautmann, τον κ. Rohde, τον κ. Chichester και τον κ. Lamberts, οι οποίοι στήριξαν την πρόταση. Είμαι πολύ ευγνώμων για αυτό, διότι συζητούμε σήμερα μια πρόταση που μπορεί να δώσει στην Ευρώπη τη δυνατότητα να ανακτήσει το προβάδισμα στην κινητή τηλεφωνία, το διαδίκτυο μέσω κινητών συνδέσεων και τη σύγχρονη τεχνολογία των πληροφοριών.
<P>
Κατ' εμέ, η συζήτηση σχετικά με τις διάφορες προτάσεις σε αυτήν την έκθεση αφορά την επιλογή του κατά πόσον η Ευρώπη θα καταλάβει την πρώτη ή την τρίτη θέση. Κατά τη γνώμη μου, η επιλογή είναι απλή. Μερικές φορές, όταν μιλούμε για τις μεγαλύτερες οικονομίες του κόσμου, εννοούμε τις "ΠΑ και την Κίνα, λησμονώντας όλοι μας ότι η Ευρωπαϊκή Ένωση αποτελεί τη μεγαλύτερη οικονομία αν και δεν διαθέτουμε τις μεγαλύτερες αγορές. Εναπόκειται σε εμάς σήμερα να συζητήσουμε εάν πρόκειται να λάβουμε τα μέτρα που μπορούν να επιφέρουν την αλλαγή.
<P>
Εάν θέλουμε να το πράξουμε, τότε, για να εξασφαλίσουμε το προβάδισμα στον έναν τομέα μετά τον άλλο σε σχέση με τις τηλεπικοινωνίες και την ανάπτυξη της ευρυζωνικής σύνδεσης, θέλω η Ευρώπη να έχει την καλύτερη χωρητικότητα ευρυζωνικής σύνδεσης και τις υψηλότερες ταχύτητες, διότι τότε θα είμαστε η κοιτίδα ανάπτυξης όλων των νέων υπηρεσιών που θα είναι ζωτικής σημασίας για τη σύγχρονη οικονομία και την ανταγωνιστικότητά μας. Θέλω η Ευρώπη να είναι η κοιτίδα της επόμενης γενεάς των Google, Yahoo, Apple και όλων των άλλων εταιρειών που αποτελούν εκφάνσεις τόσο ανταγωνιστικότητας όσο και καινοτομίας. Μπορούμε να γίνουμε, είναι όμως επίσης πιθανό ότι άλλες οικονομίες όπως η Αμερική, η Κίνα ή η Ινδία θα πάρουν το προβάδισμα, συνεπώς πρέπει να κάνουμε μια επιλογή.
<P>
Στην έκθεση αυτή, προτείνω να εμμείνουμε στο 2013 όσον αφορά τη ζώνη των 800 MHz. Επιπλέον, προτείνω να είμαστε περισσότερο φιλόδοξοι και να δηλώσουμε ότι η Ευρωπαϊκή Ένωση θα πρέπει να ελευθερώσει τα 1.200 MHz στη ζώνη του 1,5 GHz και των 2,3 GHz, καθώς και ότι θα πρέπει να ξεκινήσουμε, επίσης, τη συζήτηση για τη ζώνη των 700 MHz -διότι αν δεν την ξεκινήσουμε τώρα, δεν θα έχουμε την ευκαιρία να λαμβάνουμε αποφάσεις στο μέλλον- θα πρέπει δε να χρησιμοποιούμε τη ζώνη των 5 GHz για κοινή χρήση χωρίς υποχρέωση άδειας για όλες τις μικρών αποστάσεων επικοινωνίες διαδικτύου μέσω κινητών συνδέσεων.
<P>
Ιδού η πρόταση. Θα ήθελα την ισχυρότερη δυνατή υποστήριξη από το Κοινοβούλιο διότι έτσι μπορούμε να συζητήσουμε το θέμα με τα κράτη μέλη και να εγείρουμε το ζήτημα εάν όλα επιθυμούν να κατέχουμε την πρώτη θέση ή είναι ευχαριστημένα με την τρίτη. Νομίζω ότι η επιλογή είναι απλή και ανυπομονώ για την παρούσα συζήτηση και την ψηφοφορία την Τετάρτη.
<SPEAKER ID="076" NAME="Neelie Kroes" LANGUAGE="EN">
Κύριε Πρόεδρε, πρόκειται για σαφή κλήση αφύπνισης, πιστεύω δε ότι αυτή είναι πραγματικά η γλώσσα που χρειάζεται η Ευρώπη. Πρέπει να απευθύνω λίγα λόγια ευχαριστίας, από την πλευρά μου, ειδικότερα προς τον εισηγητή κ. Hökmark, για τη σκληρή δουλειά που επιτέλεσε όσον αφορά το πρώτο πρόγραμμα πολιτικής για το ραδιοφάσμα.
<P>
Αφορά τις πληροφορίες και την τεχνολογία, αφορά και τη λήψη απόφασης ως προς το ποια θέση οφείλει να λάβει η Ευρώπη: η Άπω Ανατολή, η Άγρια Δύση, το ενδιάμεσο, υπάρχουν κάποιοι σημαντικοί παίκτες σε αυτό το παιχνίδι, όμως η Ευρώπη μπορεί πραγματικά να καταστεί η πρώτη οικονομία του κόσμου.
<P>
Το πρόγραμμα είναι απαραίτητο για την ψηφιακή Ευρώπη και την ευρωπαϊκή οικονομία, καθώς και για την κοινωνία μας στο σύνολό της. Είναι σαφέστατο στην έκθεση αυτή ότι το Κοινοβούλιο συμμερίζεται την άποψη της Επιτροπής σχετικά με τη σημασία της συντονισμένης και αποτελεσματικής πολιτικής για το ραδιοφάσμα ως προς την επίτευξη των στόχων της ευρυζωνικής σύνδεσης.
<P>
Και είναι πράγματι ζωτικής σημασίας η διατήρηση και βελτίωση της οικονομικής και ανταγωνιστικής θέσης της Ευρώπης και η μεγιστοποίηση του κοινωνικού και πολιτιστικού της αντικτύπου με την παροχή καινοτόμων υπηρεσιών προς όφελος των πολιτών. Θα ήθελα δε να προσθέσω τον όρο "πολιτιστικός" αντίκτυπος, δεδομένου ότι είναι αρκετά σημαντικός. Εάν μιλάμε για το διαδίκτυο, είναι ένα από τα κύρια μέσα ώστε να δοθούν περισσότερες ευκαιρίες στα μέλη της κοινότητας της Ευρώπης να αποκτήσουν βαθιά γνώση και εμπεριστατωμένη άποψη του πολιτιστικού αντικτύπου.
<P>
Αυτό που ορθά αναφέρθηκε είναι ότι πρόκειται για στιγμή επιλογής. Δεν έχει να κάνει πλέον με ωραία λόγια, τώρα είναι η στιγμή της αλήθειας και τώρα πρέπει να αναλάβουμε τις ευθύνες μας. Δεν μπορεί κανείς να κατέχει την πρώτη θέση, κάτι που είναι πραγματικά ο ρόλος του ηγέτη, αν δεν κάνει τις επιλογές που πρέπει να γίνουν.
<P>
Όσον αφορά τις πολιτιστικές πτυχές, θέλω να τονίσω καταρχάς το πολιτιστικό στοιχείο διότι γνωρίζω ότι αποτελεί σημαντική πηγή μέριμνας για κάποιους βουλευτές του Σώματός σας.
<P>
Με την ευκαιρία, διαπιστώνω πολλές συνέργειες μεταξύ της χρήσης του ραδιοφάσματος για τη διανομή περιεχομένου και του πολιτισμού, ιδιαίτερα όταν μιλάμε για περιεχόμενο οπτικοακουστικών μέσων και για ασύρματη ευρυζωνική σύνδεση. " ψηφιακή τηλεόραση και οι ασύρματες ευρυζωνικές υπηρεσίες μπορούν να αναπτυχθούν παράλληλα με επιτυχία, δεν πρέπει δε να λησμονούμε ότι η ευρυζωνική πρόσβαση στο διαδίκτυο προσφέρει επίσης μεγάλη πολιτιστική και κοινωνική αξία. Επιπλέον, η ασύρματη επικοινωνία είναι απαραίτητη σε τομείς που στερούνται σήμερα την πρόσβαση αυτή.
<P>
" πρόταση δεν προστατεύει μόνο την ύπαρξη αλλά και διασφαλίζει τη μελλοντική ανάπτυξη των πολύτιμων αυτών πολιτιστικών και οικονομικών υπηρεσιών οι οποίες, παρεμπιπτόντως, παράγουν πλούσιο περιεχόμενο μέσων και τροφοδοτούν τις μελλοντικές αρτηρίες δεδομένων με ελκυστικές πολιτιστικές προσφορές. Θα πρέπει φυσικά να επιλυθούν τα εναπομείναντα εμπόδια, όπως οι παρεμβολές στον αέρα ή στην καλωδιακή τηλεόραση· δεν υπάρχει καμία αμφιβολία για αυτό.
<P>
Γνωρίζουμε όλοι ότι η μετάδοση εκπομπών δεν γνωρίζει σύνορα. Οι πολιτικές της Ευρωπαϊκής Ένωσης θα χρειαστούν την κατάλληλη στήριξη στις διεθνείς διαπραγματεύσεις, τα δε κράτη μέλη ενδέχεται επίσης να χρειαστούν βοήθεια κατά τη διαπραγμάτευση με μη ενωσιακές γειτονικές χώρες. Στα πλαίσια της προετοιμασίας της όλης συζήτησης, φυσικά, έχω ήδη έλθει σε επαφή με ορισμένους υπουργούς σε κάποια κράτη μέλη τα οποία αντιμετωπίζουν σε ακόμη μεγαλύτερο βαθμό τις πτυχές των γειτονικών χωρών.
<P>
Όσον αφορά το περιεχόμενο της έκθεσης, η Επιτροπή μπορεί να υποστηρίξει, μερικές φορές υπό την προϋπόθεση μικρών τροποποιήσεων, το σύνολο σχεδόν της προσέγγισης του Κοινοβουλίου. " Επιτροπή επικροτεί ιδιαίτερα και συμφωνεί με τη θέση που λαμβάνεται στην έκθεση όσον αφορά κάποια θέματα. Καταρχάς, τη σημασία του φάσματος για το ψηφιακό θεματολόγιο με σκοπό την παροχή υψηλής ευρυζωνικής πρόσβασης σε όλους τους πολίτες. Δεν υπάρχει αμφιβολία ως προς αυτό, σας στηρίζουμε πλήρως.
<P>
Αριθμός δύο: παρακολούθηση των δυνατοτήτων για πρόσθετο φάσμα προκειμένου να ανταποκριθούμε στην αυξανόμενη ζήτηση των καταναλωτών για ασύρματες ευρυζωνικές υπηρεσίες. Είμαστε απόλυτα μαζί σας και, παρότι η ταχύτητά σας είναι ίσως κάπως υψηλή, να είστε βέβαιοι ότι γνωρίζουμε καλά ότι αυτό αποτελεί το επόμενο βήμα.
<P>
Τρίτον, επιβεβαίωση του 2013 ως ημερομηνίας για την ελευθέρωση της ζώνης του ψηφιακού μερίσματος των 800 MHz, αναγνωρίζοντας ταυτόχρονα την ανάγκη παρεκκλίσεων έως το 2015. Συνεπώς, το 2013 είναι ο στόχος, αλλά με δυνατότητα παρεκκλίσεων έως το 2015, σε εξαιρετικές τεχνικές περιστάσεις, καθώς και περαιτέρω παρεκκλίσεις λόγω προβλημάτων συντονισμού με τρίτες χώρες, ζήτημα το οποίο έθιξα νωρίτερα.
<P>
Τέταρτον, κάλυψη άλλων σημαντικών πολιτικών της Ένωσης πέραν των ηλεκτρονικών επικοινωνιών: εννοώ στο σημείο αυτό το περιβάλλον, τις μεταφορές ή την έρευνα και την ανάγκη να καταστεί σημαντικό εύρος φάσματος διαθέσιμο.
<P>
Πέμπτον, τη σημασία της αποδοτικής καταγραφής της χρήσης του φάσματος, η οποία αποτελεί ουσιώδες στοιχείο για την οικοδόμηση ενός αποτελεσματικού και προσανατολισμένου προς το μέλλον προγράμματος πολιτικής.
<P>
Έκτον, την ανάγκη συντονισμού για την προώθηση κοινοτικών πολιτικών σε διεθνές επίπεδο και στήριξης των κρατών μελών στις διαπραγματεύσεις τους με μη ενωσιακές χώρες.
<P>
Υπάρχουν πολλά ακόμη σημαντικά ζητήματα για τα οποία η έκθεση στηρίζει ή ενισχύει την πρόταση της Επιτροπής, και αυτό είναι ενθαρρυντικό. Για ορισμένες τροπολογίες, ωστόσο, η Επιτροπή πρέπει να είναι κάπως πιο λεπτολόγος. Σχετικά με την αναδιάρθρωση, η παρουσίαση των αρχών και των στόχων δεν πρέπει να μειώνει την προβολή της αρχής της αποτελεσματικής χρήσης του φάσματος, η οποία οφείλει να εφαρμόζεται σε όλους τους τομείς στον μεγαλύτερο δυνατό βαθμό. Ένα ακόμη λεπτό θέμα: αν και κατανοώ την προσθήκη της ανάγκης διασφάλισης επαρκούς φάσματος για τις οπτικοακουστικές υπηρεσίες, αυτό δεν πρέπει να ξεχωρίζει ιδιαίτερους τρόπους παράδοσης.
<P>
Μια άλλη λεπτή διαφορά μεταξύ της Επιτροπής και της έκθεσης του εισηγητή αφορά τον ανταγωνισμό. Ο προορισμός μέρους του φάσματος για τους νεοεισερχόμενους ενδέχεται να αποτελεί κατάλληλο εργαλείο σε ορισμένες περιπτώσεις, αλλά με στόχο την αποφυγή περιττών διαδικασιών· θα ήμασταν τότε κοντά ο ένας στον άλλο. Ένα άλλο θέμα που και πάλι αφορά μια λεπτή μόνο διαφορά: ενώ η αντιστάθμιση των δαπανών μετάβασης από τα κράτη μέλη συνιστά πολύ σημαντικό θέμα -καμία αμφιβολία ως προς αυτό- πρέπει να συνάδει με τους κανόνες περί κρατικών ενισχύσεων. Νομίζω ότι δεν υφίσταται διαφορά μεταξύ των απόψεών μας· είναι κάτι που πρέπει να αναφερθεί.
<P>
" Επιτροπή αντιμετωπίζει κάποιες μικρές δυσκολίες στην αποδοχή δύο μόνο προτάσεων. Αριθμός ένα: για το ήδη τεχνικά εναρμονισμένο φάσμα, η υποχρέωση να επιτρέπεται η χρήση του μέχρι το 2012 δεν πρέπει να αντικατασταθεί από τη χαλαρότερη υποχρέωση το εν λόγω φάσμα να καθίσταται διαθέσιμο. Το απαιτούν ήδη αυτό οι υφιστάμενες θέσεις, πρέπει δε να κινηθούμε προς την αποτελεσματική αδειοδότηση του φάσματος: να κινηθούμε προς τα εμπρός και όχι προς τα πίσω.
<P>
Ένα δεύτερο θέμα όπου υφίσταται διαφορά και το οποίο δυσκολευόμαστε να αποδεχθούμε αφορά το φάσμα για την ευρυζωνική δορυφορική πρόσβαση· η Επιτροπή θέλει να είναι σε θέση να διασφαλίζει ουσιαστικά τη διαθεσιμότητά του. Και στα δύο αυτά ζητήματα -της αδειοδότησης και της διασφάλισης της διαθεσιμότητας και στα δύο αυτά ζητήματα- πρέπει να βρεθεί λύση και είμαι βέβαιη ότι θα μπορούσε να βρεθεί.
<P>
Απλά μερικές παρατηρήσεις για να συνοψίσω. Τόσο το Κοινοβούλιο όσο και η Επιτροπή αναγνωρίζουν ότι είναι επιθυμητή η έγκαιρη έγκριση της πρότασης λαμβάνοντας υπόψη τη σημασία του μελλοντικού έργου για την υλοποίηση του προγράμματος αυτού. Είναι απαραίτητη μια σαφής δήλωση, όσο το ταχύτερο τόσο το καλύτερο. " Επιτροπή θα καταβάλει κάθε δυνατή προσπάθεια προκειμένου να υποστηρίξει τη διαδικασία, είμαι δε απολύτως βέβαιη ότι το Κοινοβούλιο θα αποδυθεί σε πρώιμο διάλογο με το Συμβούλιο ώστε να επιτευχθεί ταχεία και επιτυχής έκβαση.
<P>
Ο χρόνος τελειώνει. Ο χρόνος δεν είναι σύμμαχός μας στην περίπτωση αυτή και, σε τελική ανάλυση, εάν θέλουμε να καταλήξουμε σε λύση και στηρίζουμε την πρώτη θέση που ζητεί ο κ. Hökmark, τότε θα πρέπει να κινηθούμε το συντομότερο δυνατό προς την κατεύθυνση αυτή.
<SPEAKER ID="078" NAME="Petra Kammerevert" LANGUAGE="DE">
Κυρία Πρόεδρε, κυρία Επίτροπε, κυρίες και κύριοι, οι πολιτικές πρωτοβουλίες για την ανάπτυξη γρήγορων συνδέσεων στο διαδίκτυο σε όλους τους τομείς είναι, κατ' αρχήν, ευπρόσδεκτες. Ωστόσο, το φάσμα αποτελεί σπάνιο πόρο και, πάνω απ' όλα, δημόσιο αγαθό. Αποτέλεσε, συνεπώς, αντικείμενο ιδιαίτερης μέριμνας για την Επιτροπή Πολιτισμού και Παιδείας να καταστεί σαφές ότι το φάσμα είναι, και παραμένει ζωτικής σπουδαιότητας για την επίτευξη ευρέος φάσματος κοινωνικών και πολιτιστικών στόχων. Για τον λόγο αυτόν, ήταν ιδιαίτερα σημαντικό για εμάς οι απαιτήσεις της δέσμης μέτρων για τις τηλεπικοινωνίες που αφορούν τη διασφάλιση της πολυφωνίας των μέσων ενημέρωσης και της πολιτιστικής πολυμορφίας να μην βρεθούν εκτός κειμένου.
<P>
Τόσο οι δημόσιες όσο και οι ιδιωτικές μεταδόσεις εκπομπών αποτελούν ουσιαστικούς εγγυητές της πολυφωνίας των μέσων ενημέρωσης και της πολυμορφίας των απόψεων στην Ευρώπη. Πρέπει να διασφαλιστεί ότι μπορούν να συνεχίσουν να εκπληρώνουν τις ζωτικές τους λειτουργίες απρόσκοπτα και στο μέλλον. " Επιτροπή Πολιτισμού και Παιδείας είχε προτείνει, ως εκ τούτου, η ζώνη των 790 MHz να μην ανοίξει σε πρώτη φάση, όμως, δυστυχώς, η Επιτροπή Βιομηχανίας, Έρευνας και Ενέργειας δεν ακολούθησε την πρότασή μας. Αν και αναφέρεται σε πολλά σημεία ότι πρέπει να λαμβάνονται υπόψη τα συμφέροντα των μεταδόσεων εκπομπών, η Επιτροπή Πολιτισμού και Παιδείας θα ήθελε να υπάρχει πολύ σαφέστερη διατύπωση εν προκειμένω.
<P>
Ήταν ιδιαίτερα σημαντικό για εμάς, πριν από την κατανομή του φάσματος, να θεσπιστούν σαφείς κανονισμοί ώστε τα θέατρα και όσοι χρησιμοποιούν ασύρματα μικρόφωνα, για παράδειγμα, να μην επιβαρυνθούν με την καταβολή του κόστους για την αλλαγή συχνότητας ή για νέα τεχνολογία.
<P>
Καλούμαστε όλοι να συνεχίσουμε να διασφαλίζουμε τη δίκαιη εξισορρόπηση των συμφερόντων για όλα τα ενδιαφερόμενα μέρη. Ελπίζω ότι θα επιτυγχάνουμε τον στόχο αυτόν και στο μέλλον.
<SPEAKER ID="079" NAME="Pilar del Castillo Vera" LANGUAGE="ES">
Κύριε Πρόεδρε, κυρία Επίτροπε, θα ήθελα να ξεκινήσω συγχαίροντας τον εισηγητή, τον συνάδελφό μας κ. Hökmark, διότι το έργο του είναι εξαιρετικό και, εκτός του ότι είναι εξαιρετικό, έχει μεγάλο όραμα για το μέλλον, κάτι το οποίο πιστεύω ότι το κάνει ιδιαίτερα πολύτιμο. Ωστόσο, επιτρέψτε μου παρακαλώ να ευχαριστήσω επίσης, όπως έκανε και εκείνος, όλους τους σκιώδεις εισηγητές. Το αποτέλεσμα όλης αυτής της εργασίας ήταν η ομόφωνη στήριξη που έλαβε η παρούσα έκθεση στην Επιτροπή Βιομηχανίας, Έρευνας και Ενέργειας.
<P>
Φυσικά, η έκθεση που έχουμε ενώπιόν μας καθοδηγείται από έναν στόχο, που δεν είναι άλλος από την εξεύρεση ενός τρόπου ώστε η ευρωπαϊκή οικονομία να καταστεί περισσότερο ανταγωνιστική εντός του παγκοσμιοποιημένου κόσμου. Αυτός είναι ο βασικός στόχος της παρούσας έκθεσης και γι' αυτό πιστεύω ότι είναι εξαιρετικά επίκαιρη.
<P>
Δεν πρόκειται να υπεισέλθω σε λεπτομέρειες, θα ήθελα όμως να επικεντρωθώ σε δύο ή τρεις πτυχές τις οποίες θεωρώ κομβικής σημασίας. Πρώτα απ' όλα, βρισκόμαστε σε ένα σημείο -και η παρούσα έκθεση το επισημαίνει- στο οποίο γίνεται πραγματικότητα η ασύρματη ευρυζωνική σύνδεση μέσω της κατανομής των 800 MHz για τις κινητές επικοινωνίες σε ολόκληρη την Ευρώπη. Ωστόσο, η έκθεση προχωρά πολύ περισσότερο: εξετάζει περισσότερο το μέλλον.
<P>
Μιλάμε για τη ζώνη συχνοτήτων των 700 MHz, η οποία έχει επίσης εξαιρετική χωρητικότητα για την κινητή τηλεφωνία και την ανάπτυξή της. Πιστεύω ότι και για αυτό πρέπει να θεωρήσουμε και να αξιολογήσουμε τις προτάσεις που διατυπώνονται στην έκθεση πολύ θετικά. Δεν είναι ασήμαντο θέμα: το φάσμα που σχετίζεται με οικονομικές δραστηριότητες αντιπροσωπεύει σήμερα το 3% του ευρωπαϊκού ακαθάριστου εγχώριου προϊόντος (ΑΕΠ), και αυτό είναι μόνο η αρχή.
<P>
Θα ήθελα να αναφέρω τη σημασία της εκθετικής αύξησης του οπτικού σήματος ως στοιχείου επικοινωνίας μεταξύ διαφορετικών ανθρώπων, καθώς και μεταξύ διαφορετικών ιδρυμάτων και εταιρειών. Αυτήν τη στιγμή, το οπτικό σήμα αντιπροσωπεύει το 40% της παγκόσμιας κυκλοφορίας, και αυτό είναι μόνο η αρχή: μέχρι το 2014, θα αντιπροσωπεύει το 91% της κυκλοφορίας των τελικών χρηστών.
<P>
Ως εκ τούτου, η έκθεση τοποθετείται ρεαλιστικά στο όραμά της για ένα εξαίρετο μέλλον, πιστεύω συνεπώς ότι πρέπει να της παράσχουμε την πλήρη στήριξή μας μεθαύριο.
<SPEAKER ID="080" NAME="Catherine Trautmann" LANGUAGE="FR">
Κυρία Πρόεδρε, κυρία Επίτροπε, κυρίες και κύριοι, πρόκειται να αποφανθούμε σε πρώτη ανάγνωση σχετικά με το σχέδιο προγράμματος πολιτικής για το ραδιοφάσμα, θα ήθελα δε να ευχαριστήσω την Επιτροπή για τη στήριξη και την τροποποίηση της εν λόγω πρότασης, η οποία κατατέθηκε για πρώτη φορά κατά τη διάρκεια των συζητήσεών μας σχετικά με τη δέσμη μέτρων για τις τηλεπικοινωνίες.
<P>
Θα ήθελα επίσης να συγχαρώ τον εισηγητή μας κ. Hökmark, καθώς και τους συναδέλφους μου σκιώδεις εισηγητές, για την καλή μας συνεργασία σε μια έκθεση η οποία αποκαλύπτει μερικά σημαντικά πολιτικά ζητήματα που κρύβονται πίσω από τις εξαιρετικά τεχνικές πτυχές της. Διεξαγάγαμε πολλές συζητήσεις οι οποίες πραγματικά με βοήθησαν να διαπιστώσω ότι το Κοινοβούλιο και η Επιτροπή συμμερίζονται, φυσικά, την ίδια γνώμη και φιλοδοξία.
<P>
" γνώμη είναι ότι το φάσμα αποτελεί σπάνιο πόρο που δεν γνωρίζει σύνορα. Όλοι φαίνεται να συμφωνούν ως προς το σημείο αυτό. Μπορούν, ωστόσο, να διαφανούν ορισμένες διαφορές σχετικά με την εξεύρεση λύσεων για τη βελτίωση της διαχείρισής του και τη γενική φιλοδοξία, ιδίως με τα κράτη μέλη, τα οποία δεν αρνούμαι ότι ιστορικά είχαν κάποια κυρίαρχη ευθύνη.
<P>
Αν και δεν είναι όλοι οι συμβιβασμοί που κατατέθηκαν και εγκρίθηκαν στην Επιτροπή Βιομηχανίας, Έρευνας και Ενέργειας τόσο ισορροπημένοι όσο εγώ προσωπικά θα ήθελα, υποστηρίζω θερμότατα τη γενική κίνηση προς την ανάπτυξη μιας προσέγγισης για τη διαχείριση του ραδιοφάσματος περισσότερο ολοκληρωμένης και ρεαλιστικής και που ανταποκρίνεται στις κοινωνικές, πολιτιστικές και οικονομικές ανάγκες των συμπολιτών μας. Αυτό αποτελεί κοινό σημείο σε όλες τις θέσεις που εγκρίθηκαν από το Σώμα μας, κυρία Επίτροπε, είτε πρόκειται για την έκθεση πρωτοβουλίας της συναδέλφου μου κ. Toia, είτε για τις προτάσεις που η ίδια υπερασπίστηκα ως μία εκ των εισηγητών για τη δέσμη μέτρων για τις τηλεπικοινωνίες .
<P>
Όσον αφορά το πρόγραμμα πολιτικής για το ραδιοφάσμα, η Ομάδα μου και εγώ δώσαμε ιδιαίτερη έμφαση σε αρκετά σημεία στις τροπολογίες μας. Περιλαμβάνουν, συνεπώς, την καθιέρωση διαφάνειας ώστε να καταστεί γνωστό με ποιον τρόπο γίνεται σήμερα η κατανομή και διαχείριση του φάσματος -δηλαδή, την αρχή της καταγραφής- καθώς επίσης και την εξεύρεση καινοτόμων και πρωτότυπων λύσεων για την αυξανόμενη ζήτηση χρήσης συχνοτήτων στον τομέα των ηλεκτρονικών επικοινωνιών. Πρέπει να είναι λύσεις ποιοτικές και όχι μόνο ποσοτικές. Δίνοντας έμφαση στη φασματική απόδοση, θα διορθώσουμε την κατάσταση αυτή χωρίς να περιοριστεί η ποικιλία των υπηρεσιών που διατίθενται στο φάσμα.
<P>
Με τον τρόπο αυτόν, χρησιμοποιούμε επίσης το φάσμα ως όχημα για τη γεφύρωση του ψηφιακού χάσματος και την ανάπτυξη νέων υπηρεσιών προσιτών όχι μόνο στις μεγάλες εταιρείες τηλεπικοινωνιών αλλά και στις ΜΜΕ και τις νεοϊδρυόμενες επιχειρήσεις, οι οποίες θα τις έχουν ανάγκη. Πιστεύω ότι αυτή η οικονομική διάσταση είναι ουσιαστικής σημασίας.
<P>
Για να ολοκληρώσω, θα ήθελα να αναφέρω λίγα λόγια σχετικά με το επόμενο στάδιο. Όπως αναφέρατε και η ίδια, ήταν σαφές από την αρχή ότι ήταν αδιανόητη η επίτευξη συμφωνίας κατά την πρώτη ανάγνωση, είναι όμως επιτακτική ανάγκη να καταλήξουμε σε συμφωνία μέχρι το τέλος του έτους. Αυτό είναι απαραίτητο για τις δημόσιες υπηρεσίες μας, για την εκπλήρωση των προσδοκιών των καταναλωτών και για την ανάπτυξη του διαδικτύου, ανεξάρτητα από την υποδομή που θα χρησιμοποιείται. Είναι επίσης απαραίτητο για τον σχεδιασμό της οικονομικής ανάκαμψης της Ευρωπαϊκής μας Ένωσης χάρη σε αυτόν τον πόρο.
<SPEAKER ID="081" NAME="Jens Rohde" LANGUAGE="EN">
Κυρία Πρόεδρε, καλύτερη και λιγότερο δαπανηρή μετάδοση δεδομένων μέσω υψηλής ταχύτητας ευρυζωνικών συνδέσεων για όλους το 2020: πρόκειται για φιλόδοξο στόχο πολιτικής, πρέπει να δηλώσω, και τον υποστηρίζω πλήρως. Ας το παραδεχτούμε όμως: δεν θα επιτευχθεί εύκολα. Παρά ταύτα, πιστεύω ότι με τη θέση του Κοινοβουλίου κατά την πρώτη ανάγνωση θα μπορέσουμε να κάνουμε ένα μεγάλο πρώτο βήμα προς τον στόχο αυτόν.
<P>
Και ας είμαστε σαφείς: η ευρυζωνική σύνδεση για όλους δεν αφορά μόνο τη διασφάλιση ότι ο καθένας διαθέτει προφίλ χρήστη στο Facebook. Αφορά τη διασφάλιση της θέσης της Ευρώπης παγκοσμίως ως πρωτοπόρου οικονομίας βασισμένης στη γνώση. Εάν καταφέρουμε να συνδέσουμε 500 εκατομμύρια ανθρώπους, οι πολίτες και οι επιχειρήσεις μας θα είναι σε θέση να αποκομίσουν όλα τα οφέλη και τις ευκαιρίες της ψηφιακής οικονομίας. Δύο σημεία, ειδικά, πρέπει να αλλάξουν ώστε η Ευρώπη να φθάσει εκεί.
<P>
Πρώτον, χρειαζόμαστε μια εύρυθμη και ευνοϊκή για τον ανταγωνισμό αγορά τηλεπικοινωνιών σε ευρωπαϊκό επίπεδο. Αυτός είναι ο λόγος για τον οποίο θεσπίστηκαν κανόνες για τη θωράκιση του ανταγωνισμού. Τα κράτη μέλη δεν πρέπει να επιτρέπεται να διαθέτουν πρόσφατα ελευθερωμένο φάσμα σε συγκεκριμένο φορέα της αγοράς εάν κάτι τέτοιο μειώνει ή στρεβλώνει τον ανταγωνισμό στην αγορά.
<P>
Δεύτερον, χρειαζόμαστε αποτελεσματικότερη κατανομή του φάσματος: μια κατανομή που αντικατοπτρίζει επίσης πιο ενεργά τις σύγχρονες διαφορετικές απαιτήσεις και ανάγκες φάσματος. Αυτός είναι ο λόγος για τον οποίο προετοιμάζουμε το εν λόγω πρόγραμμα πολιτικής όχι μόνο για την ελευθέρωση της ζώνης των 800 MHz αλλά και για την ελευθέρωση επιπλέον ζωνών, συνολικά τουλάχιστον 1.200 MHz έως το 2015.
<P>
Επιτρέψτε μου να ολοκληρώσω ευχαριστώντας την Επιτροπή, την Επίτροπο, τον εισηγητή και τους συναδέλφους μου σκιώδεις εισηγητές για την εξαιρετικά καλή συνεργασία τους· χωρίς αυτή, δεν θα ήταν δυνατόν το παρόν επίπεδο φιλοδοξίας.
<SPEAKER ID="082" NAME="Giles Chichester" LANGUAGE="EN">
Κυρία Πρόεδρε, πρώτα απ' όλα επιτρέψτε μου να συγχαρώ τον εισηγητή κ. Hökmark για τους επιδέξιους χειρισμούς του στην επιτροπή όσον αφορά την έκθεση και για την επίτευξη μεγάλου βαθμού συναίνεσης. Συντάσσομαι με τους άλλους σκιώδεις εισηγητές και τον ευχαριστώ για την εργασία του.
<P>
Υποστηρίζω σε μεγάλο βαθμό την επιθυμία του να καταρτισθεί νομοθεσία ώστε η Ευρώπη να ανταποκριθεί στις τεχνολογικές προκλήσεις στον τομέα αυτόν και να διατηρήσει την ηγετική της θέση στον κόσμο. Πρόκειται για τεχνολογία αιχμής, και είναι πολύ σημαντική. Το σημείο κλειδί είναι η επίτευξη της σωστής ισορροπίας μεταξύ των διαφόρων εμπλεκομένων συμφερόντων - των καθιερωμένων φορέων μετάδοσης, των φορέων κινητών υπηρεσιών, της διάθεσης ευρυζωνικότητας και των επίσημων χρηστών, συμπεριλαμβανομένων των στρατιωτικών και πολιτικών υπηρεσιών έκτακτης ανάγκης.
<P>
Θέλω απλώς και μόνο να κάνω μια μικρή προειδοποιητική επισήμανση ως προς ότι πρέπει να γίνουν σεβαστές η επικουρικότητα και οι εθνικές αρμοδιότητες στον τομέα αυτόν και στη διαδικασία αυτή. " θέσπιση νομοθεσίας στον εν λόγω τομέα πολιτικής είναι ιδιαίτερα δύσκολη διότι οι τεχνολογίες που εμπλέκονται αλλάζουν και εξελίσσονται ταχύτατα και σε μεγάλο βαθμό, κάτι που σημαίνει ότι πάντα προσπαθούμε να συμβαδίζουμε αντί να νομοθετούμε εκ των προτέρων. Παρ' όλα αυτά, νομίζω ότι πρέπει να δράσουμε ώστε να ανοίξουμε τον δρόμο για τη νέα τεχνολογία, για την αξιοποίησή της και τη χρήση του ραδιοφάσματος, ελπίζω δε ότι αυτό ακριβώς θα πράξουν η παρούσα πρόταση και η παρούσα έκθεση.
<SPEAKER ID="083" NAME="Philippe Lamberts" LANGUAGE="FR">
Κυρία Πρόεδρε, θα ήθελα να συνεχίσω απαντώντας σε μια σειρά από ζητήματα που τέθηκαν, και θα ξεκινήσω με όσα δήλωσε η κ. Trautmann. Μας ανέφερε -και είναι αλήθεια- ότι το ραδιοφάσμα αποτελεί σπάνιο πόρο.
<P>
Θα ήθελα, πρώτα απ' όλα, να τονίσω ότι είναι κοινό περιουσιακό στοιχείο. Είναι ένα περιουσιακό στοιχείο την αποκλειστική κυριότητα του οποίου δεν μπορεί να διεκδικήσει κανείς. Σε ό,τι αφορά εμάς, συνεπώς, κανένα ενδιαφερόμενο μέρος, όποιο και αν είναι, δεν μπορεί να ισχυριστεί ότι διαθέτει κάποιο είδος δικαιώματος προτίμησης, κάποιο είδος κεκτημένου δικαιώματος επί του φάσματος, πιστεύω δε ότι αυτό θεσμοθετείται στην παρούσα έκθεση.
<P>
Εφόσον πρόκειται για κοινό και σπάνιο περιουσιακό στοιχείο, πρέπει να γνωρίζουμε επαρκώς, πρώτον, το πώς χρησιμοποιείται το φάσμα σήμερα, εξ ου και η ιδέα της ευρείας και ολοκληρωμένης μελέτης σχετικά με τη χρήση επί του παρόντος του φάσματος από όλα τα ενδιαφερόμενα μέρη, συμπεριλαμβανομένων όσων μόλις ξεχώρισε ο κ. Chichester, και συγκεκριμένα των υπηρεσιών πολιτικής προστασίας, για παράδειγμα, ή ακόμα και των στρατιωτικών υπηρεσιών. Είναι πραγματικά σημαντικό να κατανοήσουμε πώς χρησιμοποιείται επί της ουσίας σήμερα ο σπάνιος αυτός πόρος, διότι θεωρούμε ότι δεν χρησιμοποιείται κατά τρόπο βέλτιστο - κάθε άλλο. Δεύτερον, πρέπει να καθιερωθεί μια διαφανής διαδικασία για την κατανομή του σπάνιου αυτού πόρου, πρέπει όμως να είναι και δυναμική ώστε να αποφευχθεί η ανάδυση και πάλι οποιασδήποτε ιδέας περί κεκτημένων δικαιωμάτων.
<P>
Θα ήθελα επίσης να δοθεί προσοχή στις αρχές της κατανομής και της δημοπράτησης του φάσματος, διότι δεν χρησιμοποιείται κατ' ανάγκη σε κάθε περίπτωση για εμπορικούς σκοπούς και, ως εκ τούτου, για τη δημιουργία κέρδους. Εννοώ, φυσικά, την πολιτιστική διάσταση, η οποία έχει επισημανθεί, αλλά και τη χρήση του φάσματος για σκοπούς παροχής δημόσιων υπηρεσιών -θα πρέπει ουσιαστικά να διεξαχθεί συζήτηση σχετικά με τις υπηρεσίες πολιτικής προστασίας- και μάλιστα για στρατιωτικούς σκοπούς.
<P>
Εάν υιοθετηθεί μια προσέγγιση βασισμένη καθαρά στην αγορά, τότε διατρέχουμε σαφώς τον κίνδυνο να δοθεί προτεραιότητα -ή υπερβολικά δικαιώματα εν πάση περιπτώσει- σε παράγοντες της αγοράς που γνωρίζουμε ότι είναι σε θέση να στρεβλώσουν την αγορά λόγω του μεγέθους τους· με άλλα λόγια, γνωρίζουμε ότι οι μικροί φορείς εκμετάλλευσης δεν μπορούν πάντοτε να τους ανταγωνιστούν.
<P>
Τέλος, θα ήθελα να επιστήσω την προσοχή στο γεγονός ότι η εκθετική χρήση του ραδιοφάσματος έχει επιπτώσεις στη δημόσια υγεία, επίσης. Γνωρίζω ότι δεν είναι αυτό το θέμα της έκθεσης, όμως πιστεύω ότι θα πρέπει να παρακολουθούμε το θέμα πολύ προσεκτικά διότι επηρεάζει τους συμπολίτες μας.
<SPEAKER ID="084" NAME="Sabine Verheyen" AFFILIATION="PPE">
(DE) Κυρία Πρόεδρε, κυρία Kroes, το φάσμα αποτελεί πολύτιμο και περιορισμένο πόρο που πρέπει να διαχειριστούμε με προσοχή και διορατικότητα λαμβάνοντας υπόψη την κοινωνία στο σύνολό της. Το πρόγραμμα πολιτικής για το ραδιοφάσμα έχει, ως εκ τούτου, ιδιαίτερη σημασία. Το φάσμα θα πρέπει να χρησιμοποιείται αποτελεσματικά λαμβάνοντας υπόψη οικονομικές, κοινωνικές και πολιτιστικές πτυχές. Για τον σκοπό αυτόν, θα πρέπει να αξιοποιήσουμε πλήρως τα τεχνικά μέσα που έχουμε στη διάθεσή μας σε όλες τις ζώνες προκειμένου να επιτευχθεί η μεγαλύτερη δυνατή αποτελεσματικότητα.
<P>
" δέσμη μέτρων για τις τηλεπικοινωνίες που εγκρίθηκε πέρυσι πρέπει να αποτελέσει τη βάση της πολιτικής μας για το ραδιοφάσμα διότι προβλέπει επίσης ότι η διαχείριση του φάσματος της ΕΕ και των κρατών μελών της πρέπει να λαμβάνει εξίσου υπόψη τα πολιτιστικά, κοινωνικά και οικονομικά συμφέροντα. Αυτό πρέπει να ληφθεί υπόψη, ιδίως σε σχέση με την εναρμόνιση της χρήσης του φάσματος εντός της ΕΕ.
<P>
Σε αυτό το πλαίσιο, θα ήθελα να επισημάνω ότι η εφαρμογή του πρώτου ψηφιακού μερίσματος στα κράτη μέλη έχει προχωρήσει μέχρι τώρα με πολύ διαφορετικούς ρυθμούς. Περαιτέρω άνοιγμα της ζώνης UHF, ιδιαίτερα κάτω από τα 800 MHz, θα πρέπει να εξετάζεται μόνο αφού ληφθεί υπόψη η εμπειρία μας με το λευκό φάσμα στην εν λόγω ζώνη.
<P>
Υπάρχουν πολλά τεχνικά και οικονομικά ζητήματα που δεν έχουν ακόμη επιλυθεί οριστικά. Ειδικότερα, το πρόβλημα των παρεμβολών και το ζήτημα της αντιστάθμισης του κόστους για τις πολιτιστικές εγκαταστάσεις και τις τοπικές αρχές σε σχέση με τις τεχνικές μετατροπές που αφορούν τα ασύρματα μικρόφωνα, για παράδειγμα, δεν έχουν ακόμη επιλυθεί ικανοποιητικά.
<P>
Κατά την κατανομή ζωνών συχνοτήτων, τα διάφορα συμφέροντα θα πρέπει να σταθμίζονται μεταξύ τους με υπεύθυνο τρόπο. Αφενός η παροχή δικτύων κινητών ευρυζωνικών συνδέσεων σε όλα τα επίπεδα αποτελεί βασική προϋπόθεση προς συμφέρον των ευρωπαίων πολιτών, αφετέρου όμως πρέπει να λαμβάνεται υπόψη η ανάπτυξη στον τομέα των δημόσιων και ιδιωτικών μεταδόσεων εκπομπών ως σημαντικό μέσο για την πολιτιστική πολυμορφία και την παροχή πληροφοριών. Πρέπει να καθοριστεί η σωστή πορεία για την τεχνική ανάπτυξη και για τη θέση της Ευρώπης στον τομέα της ψηφιακής τεχνολογίας της πληροφορίας και της πολιτιστικής πολυμορφίας.
<SPEAKER ID="085" NAME="Teresa Riera Madurell" AFFILIATION="S&amp;D">
(ES) Κυρία Πρόεδρε, κυρία Επίτροπε, σίγουρα θα πρέπει να συγχαρούμε τους εαυτούς μας σήμερα σχετικά με τη διεξαγωγή της συζήτησης αυτής.
<P>
Ακούμε πολύ συχνά ότι ο σχεδιασμός και η διαχείριση του φάσματος αποτελούν τεχνικό ζήτημα που έγκειται στην αποκλειστική αρμοδιότητα των κρατών μελών. Σήμερα, χάρη στην αποφασιστικότητα του Κοινοβουλίου κατά τη διαπραγμάτευση της δέσμης μέτρων για τις τηλεπικοινωνίες, η οποία διεξήχθη με τρόπο θαυμάσιο από τη συνάδελφό μας κ. Trautmann, η παρούσα συζήτηση σχετικά με το φάσμα λαμβάνει χώρα στο πλαίσιο που πρέπει: στη σφαίρα πολιτικής της Ευρωπαϊκής Ένωσης.
<P>
Το γεγονός ότι αποτελεί σπάνιο δημόσιο πόρο και η διασυνοριακή του κλίμακα δίνουν αξία στην παρέμβασή μας ως νομοθετών της ΕΕ, όμως η διαδικασία αυτή δεν θα πρέπει να εκλαμβάνεται ως αντιπαράθεση μεταξύ των διαφόρων χρήσεων που θα μπορούσαμε να εκχωρήσουμε στις ζώνες συχνοτήτων.
<P>
" αδιάκοπη τεχνολογική πρόοδος συνεπάγεται ότι είμαστε όλο και περισσότερο σε θέση να μεταδίδουμε περισσότερα δεδομένα χρησιμοποιώντας λιγότερο φάσμα και με λιγότερες παρεμβολές. Στόχος μας πρέπει να είναι να τεθούν οι βάσεις ενός δυναμικού προγραμματισμού που χρησιμοποιεί την τεχνολογική πρόοδο προκειμένου να δώσει στις διάφορες ομάδες χρηστών τη δυνατότητα να καταστούν περισσότερο συμβατές, αποκομίζοντας έτσι μεγαλύτερα οικονομικά και κοινωνικά οφέλη από τον εν λόγω πολύτιμο πόρο.
<P>
Δεν θέλουμε να υπάρχουν νικητές και ηττημένοι στη διαδικασία αυτή, θέλουμε να υπάρχουν φορείς εκμετάλλευσης δεσμευμένοι σε μια διαδικασία συνεχούς βελτίωσης της χρήσης και κατανομής του φάσματος, η οποία θα είναι προσανατολισμένη, πάνω απ' όλα, στην κοινωνική και οικονομική ανάπτυξη των πολιτών.
<SPEAKER ID="086" NAME="Jean-Pierre Audy" AFFILIATION="PPE">
(FR) Κυρία Πρόεδρε, κυρία Kroes, κύριε Hökmark, κυρίες και κύριοι, θα ήθελα καταρχάς να ξεκινήσω συγχαίροντας τον φίλο μου κ. Hökmark για την εξαίρετη έκθεσή του και για την ευρύτητα πνεύματος που επέδειξε καθ' όλες αυτές τις συζητήσεις.
<P>
Το παρόν σχέδιο έκθεσης στηρίζει ανεπιφύλακτα την πρόταση της Ευρωπαϊκής Επιτροπής, και ειδικότερα όσον αφορά την ανάγκη να καταστεί διαθέσιμη, από την 1η Ιανουαρίου 2013, η ζώνη των 800 MHz αφού ελευθερωθεί με τη μετάβαση στην ψηφιακή τηλεόραση και την πλήρη παύση αναλογικών τηλεοπτικών μεταδόσεων εκπομπών.
<P>
Ως αποτέλεσμα της ψηφιοποίησης των επίγειων τηλεοπτικών μεταδόσεων εκπομπών θα καταστεί διαθέσιμος μεγάλος αριθμός συχνοτήτων, στις οποίες δίδεται η ονομασία "ψηφιακά μερίσματα". Οι ιδιότητες των συχνοτήτων αυτών ως προς την κάλυψη και τη διείσδυση κτιρίων αναγνωρίζονται παγκοσμίως: αποκαλούνται χρυσές συχνότητες.
<P>
Σε αυτό το πλαίσιο η Ευρωπαϊκή Επιτροπή προτείνει ένα πρώτο πρόγραμμα για την ανάπτυξη προσέγγισης, για τα έτη 2011-2015, η οποία αφορά τα στρατηγικά θέματα του ραδιοφάσματος που αντιμετωπίζει η Ευρωπαϊκή Ένωση.
<P>
Παρ' όλα αυτά, θα ήθελα να επισημάνω δύο πτυχές που θεωρώ σημαντικές, κυρία Kroes, κύριε Hökmark. Πρώτον, πιστεύω ότι πρέπει να δημιουργηθεί η καταγραφή που προτείνεται στο άρθρο 8· είναι προτιμότερο να βασίζεται κανείς σε μια ακριβή και άρτια καταρτισμένη καταγραφή έτσι ώστε να εντοπίζονται νέες ζώνες προτού γίνει ρητή αναφορά των εναρμονισμένων ζωνών συχνοτήτων. Για να επιδιωχθεί και να ενθαρρυνθεί ο στόχος της εξεύρεσης περισσότερων συχνοτήτων για τις ασύρματες ευρυζωνικές επικοινωνίες θα ήταν σκόπιμο να προχωρήσουμε με βάση την καταγραφή αυτή -χωρίς να προεξοφλούμε το αποτέλεσμα- επιλέγοντας, χωρίς τυχόν προηγούμενη τεχνική εμπειρογνωμοσύνη, μία ή περισσότερες ειδικές ζώνες συχνότητας.
<P>
Το τελευταίο σημείο που θα ήθελα να συζητήσουμε αφορά τη χρήση των ζωνών συχνοτήτων οι οποίες χρησιμοποιούνται σήμερα για στρατιωτικούς σκοπούς. " Επιτροπή δεν διαθέτει βεβαίως καμία εξουσία να διερευνήσει τις δυνατότητες για κοινή χρήση του φάσματος που εξυπηρετεί στρατιωτικές χρήσεις. Συνεπώς, είμαι αντίθετος με την τροπολογία στο άρθρο 7, παράγραφος 3, η οποία ασχολείται με τις ανάγκες ραδιοσυχνοτήτων συγκεκριμένων πολιτικών της ΕΕ και η οποία προτείνει τη χρήση πολιτικών συχνοτήτων για στρατιωτικούς σκοπούς.
<SPEAKER ID="087" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, η απόφαση που συζητείται σήμερα σηματοδοτεί την έναρξη του πρώτου ευρωπαϊκού προγράμματος πολιτικής για το ραδιοφάσμα. Στόχος της είναι ο στρατηγικός σχεδιασμός και η εναρμόνιση της χρήσης του ραδιοφάσματος με σκοπό τη διασφάλιση της λειτουργίας της εσωτερικής αγοράς. Σε πρακτικό επίπεδο, το πρόγραμμα θα διευκολύνει τη διαθεσιμότητα του φάσματος, θα μεγιστοποιήσει την ευελιξία και θα αυξήσει την αποτελεσματικότητα της χρήσης του με βάση γενικές άδειες, θα συμβάλει στην αποφυγή της στρέβλωσης του ανταγωνισμού και την πρόληψη επιβλαβών παρεμβολών και διαταραχών, αλλά και θα εναρμονίσει τις τεχνικές συνθήκες και θα προασπίσει την υγεία.
<P>
Σύμφωνα με την απόφαση, η Επιτροπή από κοινού με τα κράτη μέλη θα προβεί σε καταγραφή της υφιστάμενης χρήσης του φάσματος και των πιθανών μελλοντικών απαιτήσεων ραδιοφάσματος στην Ένωση, ιδίως στην περιοχή μεταξύ των 300 MHz και των 3 GHz.
<P>
Χρησιμοποιήσαμε τις τροπολογίες που κατατέθηκαν προκειμένου να ζητήσουμε τη γεφύρωση του ψηφιακού χάσματος έτσι ώστε όλοι οι πολίτες της ΕΕ να έχουν πρόσβαση στην υποδομή ευρυζωνικών επικοινωνιών στα 30 τουλάχιστον Mbps μέχρι το 2020, καθώς και να εξασφαλιστούν ευκαιρίες τόσο για τον εμπορικό τομέα όσο και τις δημόσιες υπηρεσίες μέσω της αύξησης της χωρητικότητας των ευρυζωνικών συνδέσεων. Ζητήσαμε επίσης να διασφαλιστεί η προσβασιμότητα σε νέα είδη συσκευών και τεχνολογίες για τους καταναλωτές, με τρόπο ώστε η μετάβαση στην ψηφιακή τεχνολογία και η αποτελεσματική χρήση του ψηφιακού μερίσματος να υποστηριχτεί από τους καταναλωτές. Επικροτώ τη σημασία που αποδίδεται στη διασφάλιση διαθέσιμου ραδιοφάσματος για την παρακολούθηση της ατμόσφαιρας και της επιφάνειας της Γης. Αυτό επιτρέπει την ανάπτυξη και χρήση διαστημικών εφαρμογών και τη βελτίωση των συστημάτων μεταφορών, ειδικά για τα συστήματα Galileo και GMS, καθώς και για έξυπνα συστήματα ασφάλειας και διαχείρισης στον τομέα των μεταφορών.
<SPEAKER ID="088" NAME="Patrizia Toia" AFFILIATION="S&amp;D">
(IT) Κυρία Πρόεδρε, κυρίες και κύριοι, πιστεύω ότι ένα σημείο στο οποίο όλοι συμφωνούμε και έχουμε διαπιστώσει είναι ότι το πρόγραμμα αυτό για την εναρμόνιση της συχνότητας και τη συντονισμένη χρήση του φάσματος μπορεί να εξυπηρετήσει διττό σκοπό.
<P>
Πιστεύω ότι πρόκειται για βασικό σημείο που πρέπει να θυμόμαστε ανά πάσα στιγμή· με άλλα λόγια, μέσα από το πρόγραμμα μπορούμε να αναπτύξουμε τις μεγάλες δυνατότητες οικονομικής εκμετάλλευσης του εν λόγω τομέα χάρη στον κλάδο των τηλεπικοινωνιών, τον κλάδο των οπτικοακουστικών μέσων και τις νέες υπηρεσίες ενώ, ταυτόχρονα, δίδεται ώθηση στην οικονομική ανάπτυξη και σε άλλους τομείς που συνδέονται με τον τομέα των τηλεπικοινωνιών. Μπορούμε επίσης να αναπτύξουμε τις δυνατότητες πολιτιστικής και κοινωνικής ανάπτυξης τις οποίες ο εν λόγω διττός στόχος επιτρέπει και απαιτεί.
<P>
Κυρία Επίτροπε, το πρόγραμμα αυτό πρέπει επίσης, κατά τη γνώμη μου, να θεωρηθεί ευκαιρία έτσι ώστε να σεβαστούμε και να τηρήσουμε ορισμένες θεμελιώδεις αρχές μέσω των επιλογών που κάνουμε.
<P>
Πρώτον, την αρχή της πολυφωνίας των μέσων ενημέρωσης. " αναθεώρηση του συστήματος διαχείρισης των ραδιοσυχνοτήτων σε ευρωπαϊκό επίπεδο είναι πολύ σημαντική, πιστεύω δε ότι πρέπει να αποτρέψουμε ξεκάθαρα τη συσσώρευση δικαιωμάτων συχνοτήτων και τη δημιουργία των μονοπωλίων και ολιγοπωλίων που δυστυχώς υπάρχουν σε ορισμένες ευρωπαϊκές χώρες και τα οποία καθίστανται ολοένα και ισχυρότερα και αποκτούν ερείσματα στον τομέα των μεταδόσεων εκπομπών.
<P>
Δεύτερον, την αρχή της ισορροπίας μεταξύ της ελευθέρωσης και του ανοίγματος της αγοράς σε νέους φορείς εκμετάλλευσης και της δικαιοσύνης, έτσι ώστε να μπορέσουν επίσης να προαχθούν, στηριχθούν και διατηρηθούν στην αγορά οι δεσμεύσεις που έχουν συμφωνηθεί με τους επιχειρηματίες εκείνους οι οποίοι έχουν προσφέρει σημαντικές επενδύσεις.
<P>
Τέλος, τη διαφάνεια και την εγγύηση καλής διαχείρισης και καλής διοίκησης κατά τις κατανομές των συχνοτήτων. Εννοούμε δημοπρασίες που δεν θα επικεντρώνονται μόνο στην πτυχή της αγοράς, η οποία θα πρέπει να συμβιβάζεται με όλες τις πιθανές κοινωνικές χρήσεις του φάσματος, αλλά και που θα αναφέρουν ότι δεν πρέπει να γίνεται χρήση της διακριτικής ευχέρειας και δεν πρέπει να χορηγούνται αθέμιτα πλεονεκτήματα σε σχέση με τις ραδιοσυχνότητες Το σημείο αυτό επίσης χρήζει ιδιαίτερης προσοχής.
<P>
Για να ολοκληρώσω, δεν έχω δυστυχώς τον χρόνο να επεκταθώ στις κοινωνικές πτυχές, όμως αυτές έχουν συζητηθεί επί μακρόν από όλους τους βουλευτές της Ομάδας μου.
<SPEAKER ID="089" NAME="Lambert van Nistelrooij" AFFILIATION="PPE">
(NL) Κυρία Πρόεδρε, κυρία Kroes, σήμερα εορτάζουμε την "μέρα της Ευρώπης. " Ευρώπη αναζητεί με ζέση συγκεκριμένα πράγματα που ενδιαφέρουν τους πολίτες μας και που επίσης επιφέρουν ευημερία και ευζωία στην ευρωπαϊκή κοινότητα. Το παρόν θέμα, η παρούσα έκθεση του κ. Hökmark ταιριάζει στην περιγραφή αυτή τέλεια. Είναι συγκεκριμένη και μάς δίνει καλύτερη εικόνα όσον αφορά την κοινωνική και οικονομική διάσταση. Θα ελευθερωθούν οι δημόσιες αεροπορικές οδοί που παρέχονται σε ανεπαρκή βαθμό, υπάρχει δε απόλυτη ανάγκη αυτού προκειμένου να ανταποκριθούμε στη ζήτηση για όλο και περισσότερες και όλο και ταχύτερες ασύρματες συνδέσεις στο διαδίκτυο.
<P>
Από την άποψη αυτή, είναι προφανής η απαίτηση για καλό συντονισμό σε ευρωπαϊκό επίπεδο. Το 2013 θα ελευθερωθούν τα 800 MHz, το 2015 τα 1.200 MHz, υπάρχει δε απόλυτη ανάγκη αυτού προκειμένου η Ευρώπη να παραμείνει μεταξύ των πρωτοπόρων παγκοσμίως. Οι υπηρεσίες αυτές έχουν τεράστια οικονομική αξία: 200 εκατομμύρια ευρώ ετησίως, δηλαδή 3 έως 4% περίπου της οικονομικής ανάπτυξης εξαρτάται από την ύπαρξη επαρκούς φάσματος. Και το ποσοστό αυτό θα συνεχίσει να αυξάνεται.
<P>
Απλά εξετάστε, για παράδειγμα, το πρότυπο GSM που εισαγάγαμε από κοινού τη δεκαετία του 1990· ήταν, και αυτό, η κατάλληλη κίνηση την κατάλληλη στιγμή. Επιτρέψτε μου να αναφέρω ότι αυτά τα πλεονεκτήματα κλίμακας αποδίδουν. Κάθε χρόνο, μπορούν να κάνουν μια διαφορά ύψους 80 δισ. ευρώ. Οι Κάτω Χώρες, η πατρίδα μου, την οποία εγώ και οι άλλοι ολλανδοί βουλευτές του ΕΚ έχουμε λάβει την εντολή να εκπροσωπούμε εδώ, είναι έτοιμες ως προς αυτό· έχει ήδη ελευθερωθεί χώρος για την τέταρτη γενιά διαδικτύου μέσω κινητών συνδέσεων.
<P>
Με λίγα λόγια, τόσο τα προβλήματα που αντιμετωπίζουν οι βοηθητικές υπηρεσίες, οι τηλεοπτικοί σταθμοί και οι δημόσιοι ραδιοτηλεοπτικοί φορείς όσο και τα συνεχιζόμενα προβλήματα που αφορούν ενδεχόμενες παρεμβολές, δηλαδή προβλήματα με τα κατά τόπους μικρόφωνα, θα αποτελέσουν παρελθόν. Ως εκ τούτου, ελπίζω ειλικρινά ότι, με βάση αυτήν την εξαιρετική και πολλά υποσχόμενη έκθεση, θα είμαστε σε θέση να καταλήξουμε σε συμφωνία με την Επιτροπή, ήδη από την πρώτη ανάγνωση. Καλή τύχη σε αυτό!
<SPEAKER ID="090" NAME="Paul Rübig" AFFILIATION="PPE">
(DE) Κυρία Πρόεδρε, θα ήθελα καταρχάς, να ζητήσω συγγνώμη για το γεγονός ότι βουλευτές αποχωρούν αυτήν τη στιγμή από την αίθουσα. Ωστόσο, λαμβάνει χώρα ψηφοφορία στο πλαίσιο της Επιτροπής Βιομηχανίας, Έρευνας και Ενέργειας ταυτόχρονα με τη συζήτηση αυτή και δεν έχουμε ακόμη εφεύρει τον τρόπο διαίρεσης των ανθρώπων στα δύο.
<P>
Ο κ. Hökmark πέτυχε έναν καλό συμβιβασμό εδώ. Ωστόσο, όσον αφορά το συγκεκριμένο θέμα, θα πρέπει πάντοτε να λαμβάνεται υπόψη το επίπεδο απόδοσης που επιθυμούμε για το μέλλον, αφενός για το δίκτυο πρώτης γενιάς και αφετέρου για τους φορείς εκμετάλλευσης καλωδιακών δικτύων και όλους όσοι έχουν συμφέροντα που σχετίζονται με το φάσμα, κυρίως τους οργανισμούς άμεσης δράσης και διάσωσης.
<P>
Αυτό το επίπεδο απόδοσης πρέπει να οριστεί. " σημαντικότερη πτυχή σχετικά με τα δεδομένα αυτά είναι η ποσότητα των δεδομένων. " δεύτερη πιο σημαντική πτυχή είναι ο χρόνος που απαιτείται για τη μετάδοσή τους, η ισχύς με την οποία μεταδίδονται προκειμένου, επίσης, να καταστεί δυνατή η συνύπαρξη εδώ και, τέλος, οι προτεραιότητες που καθορίζονται μέσω του λογισμικού. Για το μέλλον χρειαζόμαστε μια λεπτομερή έκθεση ως προς το θέμα αυτό προκειμένου να αυξηθεί σημαντικά η ταχύτητα του δικτύου GSM πρώτης γενιάς. Οι φορείς εκμετάλλευσης καλωδιακών δικτύων επιτυγχάνουν ήδη πολύ υψηλές ταχύτητες έως και 100 megabits/s, κάτι το οποίο είναι εξαιρετικά σημαντικό και μπορεί να αυξηθεί ακόμη περισσότερο στο μέλλον.
<P>
Αντιμετωπίζουμε, ωστόσο, μεγάλα προβλήματα με το επίπεδο των τιμών, ιδίως όσον αφορά την περιαγωγή δεδομένων. Σε ορισμένα κράτη μέλη είναι σήμερα δυνατόν να αγοράσει κανείς ένα gigabyte με λιγότερο από 1 ευρώ. Μόλις κοίταξα το κινητό μου τηλέφωνο για να διαπιστώσω πόσο μου κοστίζει. Στην πατρίδα μου, ένα gigabyte μου κοστίζει 1 ευρώ. Όταν είμαι εδώ, ένα gigabyte μου κοστίζει 9.900 ευρώ, και όταν ταξιδεύω σε άλλο κράτος μέλος μπορεί να κοστίζει 14.900 ευρώ. Πρέπει επειγόντως να αναλάβουμε δράση ως προς το θέμα αυτό. Θα ήθελα να σας ζητήσω, κυρία Επίτροπε, να διασφαλίσετε ότι η απόφαση αυτή δεν θα λαμβάνει υπόψη μόνο την κλίμακα των επιδόσεων και το επίπεδο των επιδόσεων αλλά, πάνω απ' όλα, ότι θα καθιερώνεται επίσης μια κοινή ευρωπαϊκή αγορά όσον αφορά το επίπεδο τιμών, η οποία επιτρέπει στους πολίτες να χρησιμοποιούν υπηρεσίες δεδομένων ακόμη και όταν δεν βρίσκονται στο δικό τους κράτος μέλος. Έχουμε επείγουσες προτεραιότητες να αντιμετωπίσουμε στο θέμα αυτό.
<SPEAKER ID="091" NAME="Andreas Mölzer" AFFILIATION="NI">
(DE) Κυρία Πρόεδρε, η Ευρώπη θα μπορέσει να υπερασπιστεί τον ηγετικό της ρόλο ως η μεγαλύτερη οικονομική ζώνη στον κόσμο μόνο εάν αναλάβει το προβάδισμα στην ανάπτυξη και χρήση νέων τεχνολογιών.
<P>
" ευρυζωνική τεχνολογία αποτελεί αναμφίβολα σημαντικό μέρος αυτού. " νέα μας πολιτική για το ραδιοφάσμα πρέπει να διασφαλίζει μεγάλες δυνατότητες και υψηλές ταχύτητες μετάδοσης. Ο πρωταρχικός σχεδιασμός και η διαχείριση των συχνοτήτων σε ευρωπαϊκό επίπεδο δεν αποτελεί, αναμφίβολα, την πλέον κατάλληλη μέθοδο για την επίτευξη του στόχου αυτού δεδομένου ότι και η ίδια η Επιτροπή ακόμη τονίζει ότι το εν λόγω καθήκον μπορεί να εκτελεστεί καλά και αποτελεσματικά στα επιμέρους κράτη μέλη. Θα ήταν βέβαια ευκταίος, ωστόσο, ο συντονιστικός της ρόλος.
<P>
Παρά το υψηλό κόστος θα πρέπει, κατά τη γνώμη μου, να ενθαρρυνθεί η παροχή δικτύων οπτικών ινών. " Ευρωπαϊκή Ένωση υπολείπεται επί του παρόντος των ανταγωνιστών της, των "νωμένων Πολιτειών και της Κίνας. Αυτό πιθανώς οφείλεται στην πολιτική αναποφασιστικότητα και την υπερβολική γραφειοκρατία.
<P>
Συμφωνώ συνεπώς με τον εισηγητή κ. Hökmark ότι πρέπει οπωσδήποτε να τηρήσουμε το χρονοδιάγραμμα που έχει τεθεί για την ελευθέρωση του φάσματος.
<SPEAKER ID="092" NAME="Neelie Kroes" LANGUAGE="EN">
Κυρία Πρόεδρε, θα ήθελα να ευχαριστήσω όλους όσοι συμμετείχαν σε αυτήν τη συναρπαστική συζήτηση διότι, αν και το θέμα μπορεί να φαίνεται υπερβολικά τεχνικό, σε τελική ανάλυση αποτελεί θέμα γενικού ενδιαφέροντος εφόσον το ραδιοφάσμα είναι όπως το νερό ή ο καθαρός αέρας. Αποτελεί, όπως ανέφερε η Catherine Trautmann, ένα σπάνιο αγαθό, είναι ένα δημόσιο αγαθό, και είναι επίσης βασικό αγαθό. Ο εισηγητής και οι σκιώδεις εισηγητές του κατάφεραν να καταστήσουν το θέμα αρκετά σαφές και να θέσουν απλά ενώπιόν μας το τι πρέπει να γίνει ώστε να επιτευχθεί ένα θετικό αποτέλεσμα.
<P>
Έχουμε, ασφαλώς, δημοκρατία: συζητούμε το θέμα και η συζήτηση είναι γοητευτική. Πριν από λίγο μόλις καιρό, όμως, συζητήσαμε για το ψηφιακό θεματολόγιο· όλοι συμφωνούμε για το ψηφιακό θεματολόγιο, και το ζήτημα δε αυτό είναι σημαντικό για το ψηφιακό θεματολόγιο. Διότι, εάν δεν αναλάβουμε τις ευθύνες μας και δεν ακολουθήσουμε μια σαφή γραμμή, τότε μπορούμε να ξεχάσουμε όσα δήλωσε νωρίτερα η κ. Toia: πρέπει να γνωρίζουμε ότι το 2020 -και αυτό προβλέπεται στο ψηφιακό θεματολόγιο- κάθε Ευρωπαίος θα πρέπει να είναι σε θέση να επιδιώκει το συμφέρον του μέσω των ευκαιριών, σε τελική ανάλυση, του φάσματος.
<P>
Συζητήσαμε επίσης για τη δημιουργία ψηφιακών ευκαιριών για κάθε Ευρωπαίο μέχρι το 2013. Εάν το εννοούμε αυτό, τότε θα πρέπει να είμαστε συνεπείς και να είμαστε σε θέση να αναλάβουμε τις ευθύνες που προκύπτουν λόγω της συνέπειάς μας.
<P>
Θα ήθελα να ευχαριστήσω όλους εκείνους τους βουλευτές που μίλησαν με σαφήνεια αναφέροντας προτεραιότητες και συμφωνώντας παράλληλα, σε τελική ανάλυση, ως προς το τι ακριβώς πρέπει να πράξουμε για τη στρατηγική προσέγγιση της ρύθμισης όσον αφορά τη διαχείριση του ραδιοφάσματος. Εξακολουθούν να υφίστανται εμπόδια που πρέπει να ξεπεραστούν, δεν υπάρχει αμφιβολία για αυτό. Έχοντας υπόψη το διακύβευμα, ωστόσο, είμαι βέβαιη ότι τα παραπάνω εμπόδια θα υπερπηδηθούν με επιτυχία.
<P>
Σεβόμαστε πλήρως τη χρήση του φάσματος για μεταδόσεις εκπομπών και πολιτιστικές δραστηριότητες: ας μην υπάρχει καμία παρανόηση επ' αυτού. Θα εξετάσουμε το σημείο αυτό εάν εξακολουθεί να υπάρχει τυχόν δισταγμός που πρέπει να ξεπεραστεί. Όσον αφορά το πρόσθετο φάσμα για τις ευρυζωνικές συνδέσεις και το δεύτερο ψηφιακό μέρισμα, πιστεύω ότι ο καθένας γνωρίζει ότι αργά ή γρήγορα -και οι περισσότεροι βουλευτές του Κοινοβουλίου πιθανότατα θα σκεφτείτε γρήγορα- θα πρέπει να αντιμετωπίσουμε το ζήτημα αυτό, επίσης. Πρόκειται για κατάσταση επωφελή για όλους, κατά την ελευθέρωση δε της ζώνης των 800 MHz ακολουθήσαμε την επιλογή που επηρέαζε το μικρότερο εύρος φάσματος, μπορούμε λοιπόν να το θεωρήσουμε ως το πρώτο βήμα στην πορεία μας.
<P>
Ας σκεφθούμε το παρελθόν για μια στιγμή: ποιος θα μπορούσε να φανταστεί πριν από 15 χρόνια αυτό που διακυβεύεται σήμερα; Εάν περιμέναμε πριν από 15 χρόνια και διστάζαμε να λάβουμε αποφάσεις ως πολιτικοί, θα είχαμε αποτύχει. Στην περίπτωση αυτή, αυτό που θα συζητούσαμε τώρα δεν θα ήταν εάν θέλουμε την πρώτη θέση ή την τρίτη θέση, αλλά αν θέλουμε να αποφύγουμε την τελευταία θέση.
<P>
Το φάσμα αποτελεί εθνική αρμοδιότητα: το γνωρίζω. " Επιτροπή συμφωνεί, η δε καταγραφή αποτελεί θέμα που αφορά τα κράτη μέλη. Ωστόσο, όλοι συμφωνούμε ότι το φάσμα αποτελεί πολυτιμότατο πόρο και πρέπει να αναγνωρίσουμε ότι η συζήτηση για την ψηφιακή ενιαία αγορά μάς παρέχει επίσης την ευκαιρία και την ευθύνη να σκεφτόμαστε σε διασυνοριακή βάση - και, εάν υπάρχει ένας τομέας στον οποίο οφείλουμε να σκεφτόμαστε σε διασυνοριακή βάση, αυτός είναι η πολιτική του φάσματος.
<P>
Όσον αφορά τις προθεσμίες και αυτό που διακυβευόταν και διακυβεύεται, είναι σαφές, για εμένα τουλάχιστον, ότι το 2013 δεν είναι πολύ νωρίς. Θα πρέπει επίσης να γνωρίζουμε ότι προτείνονται παρεκκλίσεις για δύο περιπτώσεις: στην περίπτωση δυσκολιών με γειτονικές χώρες και στην περίπτωση περιστάσεων που κανείς δεν θα μπορούσε να προβλέψει. Πιστεύω, ωστόσο, ότι πρέπει να ακολουθήσουμε τη γραμμή ότι ο χρόνος δεν είναι με το μέρος μας και ότι δεν πρέπει να γίνει κατάχρηση των παρεκκλίσεων.
<P>
Συνολικά, προσμένω με ανυπομονησία τις συζητήσεις με τα μέλη του Συμβουλίου, προσμένω με ανυπομονησία το αποτέλεσμα της ψηφοφορίας σας και ατενίζω με εμπιστοσύνη το μέλλον ελπίζοντας ότι ένας από τους πυλώνες για τους οποίους συζητήσαμε θα οριστικοποιηθεί πριν από το τέλος του έτους.
<P>
Θα ήθελα να ολοκληρώσω ευχαριστώντας για άλλη μια φορά όχι μόνο τον εισηγητή και τους σκιώδεις εισηγητές αλλά και τα μέλη των διαφόρων επιτροπών που συμμετείχαν για τις εποικοδομητικές και πολύ θετικές προσπάθειές τους.
<SPEAKER ID="093" NAME="Gunnar Hökmark" LANGUAGE="EN">
Κυρία Πρόεδρε, πιστεύω ότι θα πρέπει να γνωρίζουμε ότι μιλάμε για ένα μέρος της κοινωνίας που αναπτύσσεται εξαιρετικά γρήγορα. Ο ρυθμός των αλλαγών ήταν, και θα συνεχίσει να είναι εξαιρετικά γρήγορος. Μιλάμε πραγματικά για το πώς θέλουμε να είναι η κατάσταση το έτος 2020.
<P>
Γι' αυτό είναι σημαντικό να επισημάνουμε ότι, κατά τη συζήτηση για τη ζώνη των 700 MHz, δεν αναφέρουμε τίποτα περισσότερο εκτός του ότι θα έχουμε την ευκαιρία να λάβουμε αποφάσεις αργότερα για τον καλύτερο τρόπο χρήση της. Όπως έχει ειπωθεί, το φάσμα αποτελεί σπάνιο πόρο, συνιστά όμως επίσης και δημόσιο αγαθό και έχουμε την ευθύνη να το χρησιμοποιούμε όσο το δυνατόν καλύτερα και αποτελεσματικότερα - ένα σημείο που έθιξε η κ. Trautmann επίσης.
<P>
Θα ήθελα επίσης να τονίσω ότι δεν υπάρχει σύγκρουση μεταξύ πολιτιστικής και εμπορικής χρήσης. Θέλω να έχουμε φιλοδοξίες τέτοιου είδους ώστε να μας δοθεί η δυνατότητα να εισαγάγουμε τον πολιτισμό σε αυτήν τη νέα τεχνολογία και όχι να δεσμεύουμε την τεχνολογία για εμπορική χρήση, κάτι που θα συμβεί εάν δεν είμαστε αρκετά φιλόδοξοι. Στην περίπτωση αυτή, ο πολιτισμός θα μείνει πίσω, δεν πιστεύω δε ότι ο πολιτισμός στην Ευρώπη θα έχει τις καλύτερες ευκαιρίες εάν εγκλωβιστεί στις παλαιές τεχνολογίες.
<P>
Πιστεύω ότι είναι δυνατό όχι μόνο να διασφαλιστεί η μετάδοση εκπομπών όπως σήμερα αλλά και να δημιουργηθούν νέες ευκαιρίες για μια νέα εποχή. Ωστόσο, πρέπει να είμαστε σε θέση να λάβουμε αποφάσεις. Πρέπει να αναφέρω -χωρίς ειρωνεία και με μεγάλη ικανοποίηση- ότι κανείς στην αίθουσα απόψε δεν αμφισβήτησε το γεγονός ότι πρέπει να κατέχουμε την πρώτη θέση. Στον παγκοσμιοποιημένο κόσμο του ανταγωνισμού και της γνώσης, ο μόνος τρόπος να κερδίσουμε είναι η πρώτη θέση, και αυτός θα πρέπει να είναι ο στόχος μας.
<SPEAKER ID="094" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 11 Μαΐου 2011.

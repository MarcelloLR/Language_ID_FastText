<CHAPTER ID="003">
Δήλωση της Προεδρίας
<SPEAKER ID="013" NAME="Πρόεδρος">
Κυρίες και κύριοι, το να μιλά κανείς ελεύθερα δεν είναι κάτι αυτονόητο. Ασφαλώς ακούσατε και εσείς το απόγευμα της 19ης Ιανουαρίου για τη φοβερή δολοφονία του αρμενικής καταγωγής τούρκου δημοσιογράφου Hrant Dink που τα περασμένα χρόνια είχε κινήσει επανειλημμένα την προσοχή διατυπώνοντας αιτήματα για την ενασχόληση με την ιστορία των Αρμενίων υπό την κυριαρχία των Οθωμανών. Έτσι επέσυρε την εχθρότητα πολλών εθνικιστών και διώχθηκε επανειλημμένα από την τουρκική δικαιοσύνη για όσα έγραφε και έλεγε.
<P>
Θα ήθελα να εκφράσω, εξ ονόματος του Ευρωπαϊκού Κοινοβουλίου, τον αποτροπιασμό μας για το έγκλημα αυτό. Επιδοκιμάζουμε και αναγνωρίζουμε το γεγονός ότι το ίδιο έκανε ολόκληρη η τουρκική κυβέρνηση και ότι η αποφασιστικότητά της είχε ήδη ως αποτέλεσμα τη σύλληψη ενός ατόμου που ομολόγησε το έγκλημα.
<P>
Τα κίνητρα του μόλις 17χρονου υποτιθέμενου δολοφόνου έχουν προφανώς, μεταξύ άλλων, και εθνικιστικό υπόβαθρο και χαρακτηρίζονται από πλήρη περιφρόνηση της γνώμης των άλλων.
<P>
Σύμφωνα με τα μέσα ενημέρωσης, την κηδεία του Hrant Dink παρακολούθησαν αρκετές χιλιάδες άνθρωποι, μεταξύ των οποίων βρίσκονταν ο κ. Joost Lagendijk, ο οποίος με εκπροσώπησε ως πρόεδρος της αντιπροσωπείας στη Μικτή Κοινοβουλευτική Επιτροπή ΕΕ-Τουρκίας, και η πρόεδρος της υποεπιτροπής μας για τα ανθρώπινα δικαιώματα, κ. Hélène Flautre.
<P>
" συντριπτική συμπάθεια του τουρκικού πληθυσμού και των μέσων ενημέρωσης δίνουν ελπίδες ότι αυτό το θλιβερό γεγονός θα δώσει αφορμή στην τουρκική κυβέρνηση να δρομολογήσει άμεσα περαιτέρω μεταρρυθμίσεις του ποινικού κώδικα και να προστατεύσει την ελεύθερη έκφραση γνώμης.
<P>
Τώρα σας παρακαλώ να κάνουμε ό,τι κάναμε όταν δολοφονήθηκε η μεγάλη ρωσίδα δημοσιογράφος Anna Politkovskaya: να σηκωθούμε από τις θέσεις μας για να τιμήσουμε σιωπηρά τη μνήμη του Hrant Dink.
<P>
(Το Σώμα, όρθιο, τηρεί ενός λεπτού σιγή)

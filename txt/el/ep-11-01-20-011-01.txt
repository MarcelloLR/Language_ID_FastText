<CHAPTER ID="011-01">
1. Πακιστάν: δολοφονία του Κυβερνήτη της επαρχίας του Punjab, Salmaan Taseer
<SPEAKER ID="307" NAME="Πρόεδρος">
" ημερήσια διάταξη προβλέπει τη συζήτηση σχετικά με τις επτά προτάσεις ψηφίσματος για το Πακιστάν.
<SPEAKER ID="308" NAME="Marietje Schaake" LANGUAGE="EN">
Κύριε Πρόεδρε, διαδραματίζεται ένας θεμελιώδης αγώνας στο Πακιστάν και ο εξτρεμισμός που επικρατεί πρέπει να σταματήσει, ειδικά οι καταχρηστικοί νόμοι περί βλασφημίας, οι οποίοι δημιουργούν ένα κλίμα φόβου και μισαλλοδοξίας και, στις χειρότερες περιπτώσεις, αδιαλλαξίας.
<P>
" καταπολέμηση του εξτρεμισμού δεν είναι εύκολο έργο και γι' αυτό η κυβέρνηση του Πακιστάν και όλοι οι πολίτες που συμφωνούν ότι η μισαλλοδοξία και ο εξτρεμισμός είναι απαράδεκτα φαινόμενα χρειάζονται την υποστήριξή μας. Πρέπει να συνεχίσουμε την εξάλειψη της τρομοκρατίας.
<P>
Ο Κυβερνήτης, κ. Taseer, δολοφονήθηκε βίαια από την καθαρή μισαλλοδοξία ενός σωματοφύλακά του, ο οποίος θα έπρεπε να τον προστατεύει. " κόρη του, Shehrbano, συνέταξε μια επιστολή που δημοσιεύθηκε στην εφημερίδα The New York Times, αποσπάσματα της οποίας θα ήθελα να διαβάσω, διότι πιστεύω ότι προσεγγίζει την ουσία και είναι καλό να χρησιμοποιήσω τα λόγια της εις μνήμην του πατέρα της.
<P>
Λέει για τον δράστη: "Ο κ. Qadri και οι υποστηρικτές του στέρησαν τη ζωή από έναν μεγάλο άνδρα εκείνη την ημέρα, αλλά απατώνται αν νομίζουν ότι κατάφεραν να φιμώσουν τη φωνή του πατέρα μου ή τις φωνές εκατομμυρίων όπως εκείνος που πιστεύουν στο κοσμικό όραμα του ιδρυτή του Πακιστάν, Mohammed Ali Jinnah". Και συνεχίζει: "Υπάρχουν κάποιοι που λένε ότι ο θάνατος του πατέρα μου ήταν το τελευταίο καρφί στο φέρετρο ενός ανεκτικού Πακιστάν. Ότι οι φιλελεύθερες φωνές του Πακιστάν τώρα θα σιγήσουν. Όμως θάψαμε έναν ηρωικό άνδρα, όχι το θάρρος που ενέπνευσε στους άλλους".
<P>
Ακολούθησαν και άλλοι που καταδίκασαν τους νόμους περί βλασφημίας, ακόμα και συντηρητικοί πολιτικοί. Πρέπει να το υποστηρίξουμε αυτό στο Ευρωπαϊκό Κοινοβούλιο. " κόρη του κυβερνήτη Taseer φοίτησε στο Smith College όπου σπούδασε ευρωπαϊκές πολιτικές επιστήμες και ανθρώπινα δικαιώματα, αλλά η πλειονότητα των πολιτών στο Πακιστάν εκπαιδεύονται στις μαντράσες. Πρέπει να εξασφαλίσουμε ότι η νέα γενιά θα έχει ευκαιρίες και θα μάθει πώς να συνυπάρχει στην πολύμορφη κοινωνία που είναι το Πακιστάν.
<SPEAKER ID="309" NAME="Tomasz Piotr Poręba" LANGUAGE="PL">
Κύριε Πρόεδρε, ενώ ο κυβερνητικός συνασπισμός στο Πακιστάν βρισκόταν στα πρόθυρα της κατάρρευσης, η χώρα συγκλονίστηκε από τη δολοφονία, μέρα μεσημέρι, του Κυβερνήτη της επαρχίας Punjab. Ο Salmaan Taseer ήταν κυβερνήτης της πλουσιότερης και πολυπληθέστερης επαρχίας της χώρας και υπήρξε επίσης ένας σημαντικός πολιτικός του κυβερνόντος κόμματος. Πέθανε επειδή είχε το ηθικό σθένος και το θάρρος να απαιτήσει την απελευθέρωση της χριστιανής Asia Bibi, η οποία καταδικάστηκε σε θάνατο βάσει του νόμου περί βλασφημίας. " δολοφονία του, την οποία διέπραξε ένας από τους σωματοφύλακές του και υποκινήθηκε από μουσουλμάνους εξτρεμιστές, δεν αποτελεί απλώς άλλη μια επίθεση κατά ενός υψηλά ιστάμενου πολιτικού στο Πακιστάν και απόδειξη του δραματικά χαμηλού επιπέδου ασφάλειας εκεί. Αποτελεί κυρίως απόδειξη της όλο και περισσότερο ορατής διολίσθησης της χώρας -του Πακιστάν- σε μια κατάσταση στην οποία ένα μέρος των ενόπλων δυνάμεων, της δικαστικής και της πολιτικής ελίτ υποστηρίζουν, τόσο ανοιχτά όσο και μυστικά, μια πολιτική παραχωρήσεων προς τους ισλαμιστές πολιτικούς και θρησκευτικούς εξτρεμιστές.
<P>
Χθες, σε αυτήν την Αίθουσα, συζητήσαμε το θέμα της δίωξης των Χριστιανών. Σήμερα, εγκρίναμε ένα ψήφισμα επί του θέματος. Εκτιμώ ότι ανοίγει ένα πεδίο δραστηριότητας για την κ. Ashton και την υπηρεσία της προκειμένου να ασκήσουν διπλωματική και πολιτική πίεση στις πακιστανικές αρχές, οι οποίες πρέπει να αρχίσουν επιτέλους να καταπολεμούν τον θρησκευτικό εξτρεμισμό.
<SPEAKER ID="310" NAME="Eija-Riitta Korhola" LANGUAGE="EN">
Κύριε Πρόεδρε, η είδηση της δολοφονίας του Κυβερνήτη Taseer μας συγκλόνισε, αλλά δυστυχώς δεν μας εξέπληξε. Προσωπικά γνώριζα την Benazir Bhutto και ο υπουργός Shahbaz Bhatti έχει γίνει καλός μου φίλος. Αυτό που συνδέει και τους τρεις είναι το θαυμαστό θάρρος τους ως ένθερμοι και ορατοί επικριτές των νόμων περί βλασφημίας και της κατάχρησής τους από ομάδες εξτρεμιστών.
<P>
" κυβέρνηση του Πακιστάν έχει λάβει πράγματι αρκετά σημαντικά μέτρα για τη βελτίωση των δικαιωμάτων των μειονοτήτων, όπως για παράδειγμα η εκχώρηση ελάχιστης ποσόστωσης για θέσεις εργασίας στον δημόσιο τομέα. " κυβέρνηση σύστησε επίσης μια επιτροπή για την αναθεώρηση όλων των νόμων που εισαγάγουν διακρίσεις, όπως ο νόμος περί βλασφημίας. Ωστόσο, το έργο δεν έχει ολοκληρωθεί ακόμα. Παρά τα σημαντικά βήματα που έγιναν, εφόσον υπάρχει ένα νομικό κενό, όπως αυτό στον ισχύοντα νόμο περί βλασφημίας, τόσο μεγάλο που επιτρέπει στους τρομοκράτες και στους εξτρεμιστές να προωθήσουν τη δική τους ατζέντα, είναι δύσκολο να πιστέψουμε ότι υπάρχει πραγματική αφοσίωση στη δημοκρατία.
<P>
Ελπίζω ότι, με αυτό το ψήφισμα, θα μπορέσουμε να εκφράσουμε τη διαρκή αλληλεγγύη μας προς την κυβέρνηση του Πακιστάν στον αγώνα κατά της τρομοκρατίας και της εξάπλωσης του εξτρεμισμού.
<SPEAKER ID="311" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, ακριβώς πριν από οκτώ μήνες, στις 20 Μαΐου, το Ευρωπαϊκό Κοινοβούλιο ενέκρινε ένα ψήφισμα σχετικά με τη θρησκευτική ελευθερία στην Ισλαμική Δημοκρατία του Πακιστάν. Σήμερα, αυτό το θέμα επέστρεψε ξανά στην Αίθουσα μας, λόγω της επιβολής της θανατικής ποινής για θρησκευτικούς λόγους στη 45χρονη Asia Bibi και της δολοφονίας του Κυβερνήτη της επαρχίας Punjab, Salmaan Taseer, ο οποίος την υπερασπίστηκε δημόσια.
<P>
Φαίνεται ότι η κατάσταση που περιγράψαμε πριν από οκτώ μήνες όχι μόνο δεν βελτιώθηκε, αλλά επιδεινώθηκε ακόμα περισσότερο. Στο Πακιστάν σήμερα μπορεί κανείς να χάσει τη ζωή του τόσο για λόγους θρησκευτικής βλασφημίας όσο και για λόγους ελευθερίας της έκφρασης - σε αυτήν την περίπτωση, για μια δημόσια δήλωση σχετικά με μια δικαστική ποινή. " δολοφονία του κ. Taseer επιδεικνύει πόσο λεπτή είναι η κατάσταση που αντιμετωπίζουμε. Το Πακιστάν είναι διχασμένο θρησκευτικά σε τέτοιον βαθμό ώστε και από τις δύο πλευρές -Χριστιανών και Μουσουλμάνων- να πεθαίνουν άνθρωποι, συμπεριλαμβανομένων εκπροσώπων της ελίτ των τοπικών κοινωνιών. " δημόσια υποστήριξη για την τροποποίηση του πακιστανικού ποινικού κώδικα και συγκεκριμένα του άρθρου 295 Γ, το οποίο προβλέπει τη θανατική ποινή ως τιμωρία για το αδίκημα της βλασφημίας, ενέχει επίσης τον κίνδυνο του θανάτου.
<P>
Ωστόσο, πρέπει να ζητήσουμε από τους πακιστανούς πολιτικούς να επιδείξουν θάρρος και συγκεκριμένα από την αντιπολίτευση, όπως την Πακιστανική Μουσουλμανική Λίγκα, η οποία εμποδίζει την κυβερνητική μεταρρύθμιση του κώδικα. Μπορούμε επίσης να υποστηρίξουμε το έργο του υπουργού για θέματα μειονοτήτων και να βοηθήσουμε την κυβέρνηση του πρωθυπουργού Gilani σε θέματα όπως η βελτίωση της ποιότητας της δημοσιογραφίας και της ενημέρωσης και η βελτίωση του επιπέδου του εκπαιδευτικού υλικού στα σχολεία, για παράδειγμα. Σήμερα, το Ευρωπαϊκό Κοινοβούλιο δεν παρεμβαίνει στις εσωτερικές υποθέσεις του Πακιστάν, παρά μόνο εφιστά προσοχή στο άρθρο 20 του Συντάγματος του 1973 του Πακιστάν και στη θρησκευτική ελευθερία που αυτό προβλέπει.
<SPEAKER ID="312" NAME="Marie-Christine Vergiat" LANGUAGE="FR">
Κύριε Πρόεδρε, θέλω να ξεκινήσω αυτήν την παρέμβαση λέγοντας ότι διάβασα με ιδιαίτερο ενδιαφέρον το κοινό ψήφισμα για το Πακιστάν και, συγκεκριμένα, για τη δολοφονία του Κυβερνήτη Taseer. Δημιουργεί μια περίεργη αντίφαση με το ψήφισμα που εγκρίθηκε σήμερα το πρωί σχετικά με τις χριστιανικές μειονότητες.
<P>
Όλοι εμείς εδώ είμαστε αφοσιωμένοι, ή έτσι θέλω να ελπίζω, στην προστασία της ελευθερίας της έκφρασης, της συνείδησης και της θρησκείας. Θα έπρεπε να μας απασχολούν εξίσου και όλοι όσοι πέφτουν θύματα δίωξης λόγω των θρησκευτικών επιλογών τους, ακόμα και όταν αποφασίζουν να αλλάξουν θρησκεία ή όταν δεν πιστεύουν στο Θεό.
<P>
Αν θέλουμε να καταπολεμήσουμε τον φονταμενταλισμό, οποιουδήποτε είδους, τότε πρέπει να αντιμετωπίζουμε τα θύματά του με τον ίδιο τρόπο. Καμία θρησκεία δεν είναι ή δεν ήταν ποτέ απρόσβλητη σε αυτό που αποκαλώ μη ανεκτές αποκλίσεις. Ας θυμηθούμε απλώς τη μαζική δολοφονία των Ινδιάνων της Αμερικής, ειδικά στην Καραϊβική και στη Λατινική Αμερική. Ας θυμηθούμε τη θλιβερή περίοδο των Σταυροφοριών, της Ιεράς Εξέτασης ή των θρησκευτικών πολέμων μεταξύ Καθολικών και Προτεσταντών. Ας θυμηθούμε τον αντισημιτισμό που είχε καταστροφικές συνέπειες κατά τη διάρκεια του 20ού αιώνα και που υπάρχει ακόμα σε μεγαλύτερο ή μικρότερο βαθμό σε λανθάνουσα μορφή σε πολλές χώρες της ΕΕ.
<P>
Κάθε θρησκεία έχει τη δική της μορφή φονταμενταλισμού και τα πρώτα θύματα αυτού είναι συχνά οι μετριοπαθείς αυτών των θρησκειών. Από αυτήν την άποψη, η δολοφονία του Κυβερνήτη της επαρχίας Punjab, Salmaan Taseer, αποτελεί κλασικό παράδειγμα. Αυτό ο άνθρωπος δολοφονήθηκε διότι υπήρξε υπόδειγμα ανοχής και διότι τόλμησε να καταδικάσει τους ισχύοντες νόμους περί βλασφημίας στη χώρα του και την κατάχρηση αυτών των νόμων από ορισμένες ομάδες εξτρεμιστών σε περιπτώσεις όπως αυτή της Asia Bibi, μιας Χριστιανής που καταδικάστηκε σε θάνατο για βλασφημία σύμφωνα με τον πακιστανικό ποινικό κώδικα.
<P>
Αυτό που είναι ακόμη πιο απαράδεκτο είναι η επιδοκιμασία της δολοφονίας του από ομάδες φανατικών. Ας μην ξεχνάμε ότι ο νόμος περί βλασφημίας ισχύει κυρίως για τους Μουσουλμάνους, ότι επηρεάζει όλες τις θρησκευτικές μειονότητες, και ειδικά τις γυναίκες, αλλά και τους ακτιβιστές των συνδικάτων, τους δημοσιογράφους και τους δικηγόρους, και ότι οι άνθρωποι από όλες αυτές τις ομάδες στερούνται συχνά των θεμελιωδών ελευθεριών τους, αν δεν αναγκαστούν να παραμείνουν κρυμμένοι.
<P>
Είναι λοιπόν καιρός η Επιτροπή και η Υπηρεσία Εξωτερικής Δράσης να αλλάξουν την πολιτική τους και θα ήθελα εσείς, κύριε Επίτροπε, να παράσχετε μια ακριβή αξιολόγηση της συμφωνίας με την Τυνησία και της συμφωνίας με το Πακιστάν σχετικά με τη δημοκρατία και τα ανθρώπινα δικαιώματα και θα ήθελα η Τυνησία να αποτελέσει μάθημα τόσο για εμάς όσο και για εσάς.
<SPEAKER ID="313" NAME="Jean Lambert" LANGUAGE="EN">
Κύριε Πρόεδρε, πιστεύω ότι όλοι μας θέλουμε να εκφράσουμε τα συλλυπητήριά μας στην οικογένεια και στους φίλους του Salmaan Taseer, του Κυβερνήτη της επαρχίας Punjab που διορίστηκε από την κυβέρνηση του Πακιστάν, και θυμόμαστε εδώ σήμερα τη σαφή του υποστήριξη για την Asia Bibi - μια θέση που γνώριζε ότι ήταν αμφιλεγόμενη και μάλιστα επικίνδυνη.
<P>
Δικαίως είμαστε συντετριμμένοι από τον θάνατό του και από την αντίδραση σε αυτόν ενός μέρους του πληθυσμού του Πακιστάν, αλλά δεν πρέπει να ξεχνάμε επίσης ότι πολλοί τον θρήνησαν και μάλιστα το έπραξαν δημοσίως, ως δημόσια πράξη. Πρόκειται για μια πράξη που θα έπρεπε να τη χαιρετίζουμε, όπως, για παράδειγμα, η δράση που ανέλαβε η ρυθμιστική αρχή των μέσων ενημέρωσης έναντι ορισμένων μέσων ενημέρωσης αναφορικά με την κάλυψη του φερόμενου ως δολοφόνου.
<P>
Ωστόσο, όπως γνωρίζουμε, ο νόμος περί βλασφημίας στο Πακιστάν θέτει σε κίνδυνο τη ζωή των πακιστανών πολιτών: μουσουλμάνων, χριστιανών και άλλων εξίσου, όπως ανέφεραν πολλοί ομιλητές σήμερα. Γνωρίζουμε ότι το Πακιστάν είναι νέα δημοκρατία, ότι αντιμετωπίζει μια σύγκρουση στα σύνορά του και ότι ήρθε αντιμέτωπο με την καταστροφή των πρόσφατων πλημμυρών, όπως και με τον σεισμό μόλις την τρέχουσα εβδομάδα. Γνωρίζουμε ότι η κυβέρνηση αγωνίζεται, αλλά αναγνωρίζουμε επίσης ότι χρειάζεται τη στήριξή μας για την ανάπτυξη της δημοκρατίας στο Πακιστάν, ειδικά στην πολιτική μάχη κατά του εξτρεμισμού και υπέρ των οικουμενικών ανθρωπίνων δικαιωμάτων· είναι ο ρόλος μας ως δημοκρατικοί βουλευτές να στηρίζουμε όλους όσοι εργάζονται για μια θετική αλλαγή και να τους δίνουμε τη φωνή που άλλοι θα αρνούνταν να τους δώσουν.
<P>
Ζητούμε επίσης από την κυβέρνηση του Πακιστάν να αναλάβει δράση και κυρίως να άρει τις επιφυλάξεις για το Διεθνές Σύμφωνο για τα Ατομικά και Πολιτικά Δικαιώματα -το οποίο επικύρωσε με μεγάλο αριθμό επιφυλάξεων- και το ζητήσαμε αυτό στην πρόσφατη επίσκεψη της αντιπροσωπείας μας στο Πακιστάν. Θέλουμε επίσης να συνεχίσει τις προσπάθειες αλλαγής του νόμου περί βλασφημίας, διότι πρόκειται για έναν νόμο που υφίσταται περισσότερη κατάχρηση παρά ορθή χρήση.
<SPEAKER ID="314" NAME="Tunne Kelam" LANGUAGE="EN">
Κύριε Πρόεδρε, καταδικάζουμε όλοι έντονα τη βίαιη δολοφονία του Κυβερνήτη της επαρχίας Punjab στις 4 Ιανουαρίου. Αυτή η δολοφονία διεπράχθη διότι ο κ. Taseer εξέφρασε την αντίθεσή του προς τον διαβόητο νόμο περί βλασφημίας που αποτελεί νομική αιτιολόγηση για τη δίωξη και την καταστολή άλλων θρησκευτικών ομάδων.
<P>
Εκφράζοντας ανησυχία για την αυξανόμενη επιρροή των εξτρεμιστών στο Πακιστάν, συνειδητοποιούμε επίσης ότι οι μετριοπαθείς Μουσουλμάνοι και η πακιστανική κυβέρνηση, σημαίνον μέλος της οποίας αποτελούσε ο κ. Taseer, υπέστησαν βαριά απώλεια και εκφράζουμε τα συλλυπητήριά μας προς αυτούς.
<P>
Μας ανησυχεί το γεγονός ότι οι νεαροί δικηγόροι εγκωμίασαν τον δολοφόνο, αλλά σημειώνουμε επίσης ότι μια συντριπτική πλειοψηφία της πακιστανικής κοινωνίας καταδίκασε αυτήν την δολοφονία. Είναι σημαντικό ότι σημαίνουσες θρησκευτικές αρχές ζήτησαν την τροποποίηση του νόμου περί βλασφημίας και το ίδιο απαιτούμε και εμείς. Ευχόμαστε στις πακιστανικές αρχές κάθε επιτυχία στην ενίσχυση των προσπαθειών τους για την καταπολέμηση του εξτρεμισμού στην περιοχή.
<SPEAKER ID="315" NAME="Mitro Repo" LANGUAGE="FI">
Κύριε Πρόεδρε, η δολοφονία του Salmaan Taseer αντικατοπτρίζει κατά βάση τη θρησκευτική μισαλλοδοξία που επικρατεί στην πακιστανική κοινωνία. Ο Taseer ήταν ένας από εκείνους τους σπάνιους ανθρώπους που τολμούσαν να εκφραστούν ανοιχτά κατά του νόμου του Πακιστάν περί βλασφημίας. Ζήτησε από τον Πρόεδρο να δώσει χάρη στην Asia Bibi, μια Χριστιανή που καταδικάστηκε σε θάνατο για βλασφημία, και επίσης την επισκέφθηκε στη φυλακή. " μοίρα ενός πολίτη που αντιτίθεται στην αδικία είναι σκληρή και οδυνηρή στο σημερινό Πακιστάν. Θα είναι ίδια και η μοίρα της Asia Bibi αν λάβει χάρη; Θα δολοφονηθεί κι εκείνη;
<P>
Πρέπει να αναρωτηθούμε αν ένα κράτος όπως το Πακιστάν θα έπρεπε να απολαμβάνει τα εμπορικά οφέλη που προσφέρει η Ευρωπαϊκή Ένωση. Το Κοινοβούλιο πρέπει να καταστήσει τον σεβασμό για τα ανθρώπινα δικαιώματα θεμελιώδες στοιχείο όταν η ΕΕ συζητά τον κανονισμό σχετικά με τις αυτόνομες εμπορικές προτιμήσεις έκτακτης ανάγκης για το Πακιστάν.
<SPEAKER ID="316" NAME="Kristiina Ojuland" LANGUAGE="EN">
Κύριε Πρόεδρε, η δολοφονία του Κυβερνήτη Salmaan Taseer δεν αποτελεί μόνο μια προσωπική τραγωδία αλλά και μια τραγωδία για τη δημοκρατία στο Πακιστάν.
<P>
Όλα τα λυπηρά περιστατικά και οι υποθέσεις που περιγράφονται στο ψήφισμα συνιστούν ένα απειλητικό δείγμα της απροθυμίας της πακιστανικής κοινωνίας να προχωρήσει προς την κοσμικότητα και της αύξησης του θρησκευτικού εξτρεμισμού.
<P>
Πώς μπορεί το Πακιστάν να αυτοαποκαλείται δημοκρατία όταν η θρησκευτική ελευθερία που προβλέπεται από το σύνταγμα αγνοείται πλήρως με την εφαρμογή των νόμων περί βλασφημίας, στους οποίους ήταν τόσο αντίθετος ο αείμνηστος Salmaan Taseer;
<P>
Θα ήθελα να εξετάσει η Ευρωπαϊκή Ένωση τις έμμεσες συνέπειες της εφαρμογής αυτών των απάνθρωπων νόμων στις σχέσεις με το Πακιστάν. Το Πακιστάν θα αντλούσε οφέλη από πολλές απόψεις αν καταργούσε τους νόμους περί βλασφημίας και αν ανακαλούσε τις ποινές που βασίστηκαν σε αυτούς τους νόμους. Επίσης, θα περίμενα από την κυβέρνηση του Πακιστάν να ενισχύσει τα μέτρα που ελήφθησαν για να καταπολεμηθεί η εξάπλωση του βίαιου εξτρεμισμού.
<P>
" βία προκαλεί βία και είμαι βέβαιη ότι το Πακιστάν δεν έχει περιθώριο για την κλιμάκωση ενός εμφυλίου πολέμου πλήρους κλίμακας με ομάδες εξτρεμιστών όπως οι Ταλιμπάν.
<SPEAKER ID="317" NAME="Ryszard Czarnecki" LANGUAGE="PL">
Κύριε Πρόεδρε, για άλλη μια φορά, μιλάμε για το Πακιστάν και για άλλη μια φορά έχουμε ένα πρόβλημα και μια πολιτική δολοφονία. Πράγματι, λοιπόν, μιλάμε γι' αυτό το θέμα ακόμα μία φορά. Είχαμε ένα ψήφισμα για το Πακιστάν πριν από δυο μήνες περίπου. Το πρόβλημα επανήλθε ξανά και είναι ακανθώδες. Εκτιμώ ότι πρέπει να ειπωθεί κάτι εδώ για την απαράδεκτη ανοχή που επιδεικνύεται προς τους μουσουλμάνους ιμάμηδες που απευθύνουν δημόσιες εκκλήσεις στο Πακιστάν -στην Peshawar για παράδειγμα- για δολοφονίες, προσφέροντας οικονομική ανταμοιβή στους δράστες. Αυτές οι καταστάσεις συνέβησαν και οι πακιστανικές αρχές δεν αντέδρασαν σε αυτές. Πρέπει να ειπωθεί με σαφήνεια ότι κατά κάποιον τρόπο η αδυναμία τους να δράσουν και η έλλειψη αντίδρασης από την πλευρά τους σημαίνει ότι μοιράζονται την ευθύνη γι' αυτά τα πράγματα.
<SPEAKER ID="318" NAME="William  Dartmouth" LANGUAGE="EN">
Κύριε Πρόεδρε, κάνοντας μια προσωπική δήλωση, θέλω να πω ότι πέρασα πολύ καιρό με τον Salmaan Taseer όταν ήμασταν και οι δύο στην ηλικία των είκοσι. Ήμασταν φίλοι. Ο Salmaan μου απέστειλε επιστολή στο Κοινοβούλιο για να με προσκαλέσει να μείνω ως προσωπικός προσκεκλημένος του στο σπίτι του Κυβερνήτη στην επαρχία Punjab. " επιστολή έφτασε μετά τη δολοφονία του Κυβερνήτη Taseer.
<P>
Ο Salmaan ήταν άνθρωπος γοητευτικός, χαρισματικός με υψηλή νοημοσύνη. Ήταν επίσης πολύ ικανός και αποτελεσματικός. Εκπροσωπούσε την καλύτερη παράδοση του Πακιστάν - ευσεβής Μουσουλμάνος αλλά σε καμία περίπτωση φονταμενταλιστής. Όπως αναφέρθηκε ήδη, ο Salmaan υποστήριξε σθεναρά μια Χριστιανή που καταδικάστηκε σύμφωνα με τους νόμους περί βλασφημίας. Ο Salmaan πλήρωσε αυτήν την υποστήριξη με την ίδια του τη ζωή. Ήταν πολιτική δολοφονία.
<P>
Το Πακιστάν δεν είναι μόνο μια μεγάλη, αναπτυσσόμενη χώρα. Είναι μια χώρα με πάνω από 20 πυρηνικές κεφαλές. Ήρθα σήμερα εδώ, καταρχάς, για να εκφράσω τη βαθιά μου θλίψη, αλλά πρέπει επίσης να εκφράσω την ανησυχία μου -την ανησυχία όλων μας- για το Πακιστάν.
<SPEAKER ID="319" NAME="Thomas Mann" AFFILIATION="PPE">
(DE) Κύριε Πρόεδρε, ο βίαιος θάνατος του Κυβερνήτη της επαρχίας Punjab, Salmaan Taseer, ο οποίος ήταν πάντα υποστηρικτής της θρησκευτικής ανοχής, στρέφει την προσοχή του κόσμου στην ενίσχυση των εξτρεμιστικών δυνάμεων. Δεκάδες χιλιάδες άνθρωποι βγήκαν στους δρόμους μετά από αυτήν την θηριωδία, διαδηλώνοντας όχι κατά της δολοφονίας αλλά υπέρ του ατόμου που τη διέπραξε. Ο κ. Taseer εκφράστηκε αποφασιστικά κατά των νόμων περί βλασφημίας, οι οποίοι προβλέπουν τη θανατική ποινή για τους βλάσφημους. Μόλις πρόσφατα, όπως ήδη ανέφεραν κάποιοι από τους συναδέλφους μου, η χριστιανή Asia Bibi καταδικάστηκε σε θάνατο διότι υποτίθεται ότι προσέβαλε τον προφήτη Μωάμεθ.
<P>
Ως μετριοπαθές μέλος του πολιτικού κόμματος PPP, ο Salmaan Taseer ήταν μία από τις πιο δυνατές φωνές κατά του εξτρεμισμού. Ο θάνατός του αποδυναμώνει την κυβέρνηση, η οποία ήδη αγωνίζεται να επιβιώσει πολιτικά μετά την αποχώρηση ενός εταίρου του συνασπισμού Υπάρχουν μόνο 3 εκατομμύρια Χριστιανοί στον πληθυσμό του Πακιστάν που ανέρχεται σε 160 εκατομμύρια. Ποια είναι η μοίρα αυτής της πάντα ειρηνικής μειονότητας;
<P>
" Ευρώπη πρέπει να παρέμβει εδώ και η αντιπροσωπεία για τις σχέσεις με τις χώρες της Νοτιοανατολικής Ασίας, της οποίας είμαι αντιπρόεδρος, θα συνεχίσει να προσφέρει την πλήρη στήριξή της στο κίνημα των ανθρωπίνων δικαιωμάτων. Αυτή η δολοφονία πρέπει να διερευνηθεί ενδελεχώς και ο δράστης και όσοι εμπλέκονται σε αυτήν πρέπει να οδηγηθούν ενώπιον της δικαιοσύνης.
<SPEAKER ID="320" NAME="Justas Vincas Paleckis" AFFILIATION="S&amp;D">
(LT) Κύριε Πρόεδρε, ναι, η κατάσταση στο Πακιστάν είναι ιδιαιτέρως περίπλοκη, τόσο λόγω εσωτερικών όσο και εξωτερικών παραγόντων, και γι' αυτό συμβάντα όπως μια πολιτική δολοφονία για θρησκευτικούς λόγους, και μάλιστα μιας τόσο σημαντικής προσωπικότητας, κλυδωνίζουν αμέσως ολόκληρη τη χώρα και το σύνολο της κοινωνίας. Μετά από αυτούς τους κλυδωνισμούς, τα γεγονότα στη χώρα ενδέχεται να πάρουν επικίνδυνη τροπή προς την ενίσχυση του θρησκευτικού φανατισμού και τον περιορισμό των ανθρωπίνων δικαιωμάτων. Το ψήφισμά μας θα συμβάλει στη διασφάλιση ότι υπάρχει παρά ταύτα μια διαφορετική πορεία και ότι ακόμα και σε αυτήν την κατάσταση η πακιστανική κυβέρνηση μπορεί ακόμα να βρει τη δύναμη να ακολουθήσει την οδό της ενίσχυσης των ανθρωπίνων δικαιωμάτων και της καταπολέμησης του θρησκευτικού φανατισμού. Πρέπει να παράσχουμε σημαντική υποστήριξη σε αυτά τα βήματα, καθώς και, αναμφισβήτητα, στην ανεξαρτησία και στην προστασία της δικαστικής εξουσίας στις περίπλοκες υποθέσεις βλασφημίας.
<SPEAKER ID="321" NAME="Csaba Sógor" AFFILIATION="PPE">
(HU) Κύριε Πρόεδρε, έχω εκφράσει πολλές φορές τη σταθερή υποστήριξή μου όσον αφορά την ανάληψη έντονης δράσης για την προστασία των ανθρωπίνων δικαιωμάτων στις σχέσεις της ΕΕ με τρίτες χώρες. Το κάνω και πάλι αναφορικά με τα γεγονότα που διαδραματίστηκαν στο Πακιστάν, καθώς αυτή η θέση μεταφέρει το μήνυμα ότι η Ευρώπη δεν εγκαταλείπει εκείνους που υψώνουν τη φωνή τους υπέρ της ανοχής, της θρησκευτικής ελευθερίας και της ίσης μεταχείρισης των μειονοτήτων. Όλοι γνωρίζουμε ότι η δίωξη των Χριστιανών υφίσταται σε πολλές χώρες. "γέτες όπως ο αείμνηστος Salmaan Taseer δεν θα ήταν αναγκαίοι μόνο στο Πακιστάν. Γι' αυτόν τον λόγο, η Ευρωπαϊκή Ένωση πρέπει να εκμεταλλεύεται κάθε ευκαιρία για να εκφράζει τη σημασία των κοινών αξιών της με μία φωνή μέσω της Ευρωπαϊκής Υπηρεσίας Εξωτερικής Δράσης. Μια από αυτές τις κοινές αξίες είναι η θρησκευτική ελευθερία. Αν δεν εκφράσουμε την αντίθεσή μας στις θηριωδίες που διαπράττονται εις βάρος των Χριστιανών ή άλλων θρησκευτικών μειονοτήτων, δεν μπορούμε ούτε εμείς να πάρουμε την πίστη μας στα σοβαρά.
<SPEAKER ID="322" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, η Ευρώπη δεν μπορεί να παραμένει ανίσχυρη μπροστά σε όσα συμβαίνουν στο Πακιστάν. " δολοφονία του Κυβερνήτη της επαρχίας Punjab, κ. Taseer, είναι μια τραγική και αποτρόπαιη πράξη σε μια κατάσταση που έχει επιδεινωθεί τρομερά τους τελευταίους μήνες.
<P>
Ο διχασμός μεταξύ Χριστιανών και Μουσουλμάνων αυξάνεται φανερά, αλλά ο νόμος περί βλασφημίας βρίσκεται στη ρίζα πολλών πράξεων που παραβιάζουν τις θεμελιώδεις ελευθερίες. Όποιος αντιτίθεται ή απλώς εκφράζει την αποδοκιμασία του γι' αυτόν τον κανόνα, όπως έκανε ο Κυβερνήτης της επαρχίας Punjab, καταστέλλεται.
<P>
Ο κυβερνήτης είναι νεκρός διότι ήταν μετριοπαθής και είχε μετριοπαθείς απόψεις, διότι είχε το θάρρος να εκφράζει την αντίθεσή του σε αυτόν και σε άλλους κανόνες που παραβιάζουν τις θεμελιώδεις ελευθερίες. Γι' αυτό μια αποτυχία από την Ευρώπη να αναλάβει σαφή και ισχυρή δράση δημιουργεί τον κίνδυνο να μείνουν απομονωμένοι όσοι αγωνίζονται με σθένος για κάτι που θα έπρεπε κι εμείς να υποστηρίζουμε.
<SPEAKER ID="323" NAME="Pino Arlacchi" AFFILIATION="S&amp;D">
(EN) Κύριε Πρόεδρε, λίγα λόγια μόνο κριτικής για τον τρόπο με τον οποίο ορισμένα τμήματα της ευρωπαϊκής κοινωνίας και ορισμένα τμήματα του Κοινοβουλίου αντιμετωπίζουν το Πακιστάν και τον αγώνα του κατά της τρομοκρατίας.
<P>
Διαπιστώνω υπερβολικά πολλές κατηγορίες κατά των Πακιστανών και μια περιφρόνηση της προσπάθειας που καταβάλλουν η πακιστανική κυβέρνηση και η κοινωνία των πολιτών του Πακιστάν κατά του εξτρεμισμού. Πρέπει να καταστεί σαφές σε όλους ότι τουλάχιστον το 90% του πακιστανικού λαού είναι κατά της τρομοκρατίας και ότι πληρώνει ένα πολύ βαρύ τίμημα γι' αυτό.
<P>
Ο θάνατος του Κυβερνήτη Salmaan Taseer καταδικάστηκε από τη συντριπτική πλειοψηφία του λαού, αλλά και από τους εξέχοντες θρησκευτικούς διανοούμενους. Οι μετριοπαθείς Μουσουλμάνοι και όλες οι κυβερνητικές αρχές υπέστησαν επίσης μια μεγάλη απώλεια και αυτό πρέπει να αναγνωριστεί πλήρως από όλους.
<SPEAKER ID="324" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η θρησκευτική ελευθερία αποτελεί θεμελιώδες ανθρώπινο δικαίωμα. Ωστόσο, παραβιάζεται σε όλο τον κόσμο καθημερινά. Δεν είναι τίποτε άλλο παρά αδίστακτη μισαλλοδοξία.
<P>
Ο νόμος περί βλασφημίας έχει ως αφετηρία την εποχή της στρατιωτικής δικτατορίας που ανέλαβε την εξουσία στο Πακιστάν τη δεκαετία του 1980. Δεν είναι αποδεκτή η χρήση του νόμου για τη δίωξη θρησκευτικών μειονοτήτων και την καταδίκη δεκάδων ανθρώπων σε θάνατο κάθε χρόνο. " ΕΕ πρέπει να ενεργήσει αποφασιστικά και με συνέπεια για να πείσει τις πακιστανικές αρχές να καταργήσουν αυτόν τον σκληρό νόμο.
<SPEAKER ID="325" NAME="Charles Tannock" AFFILIATION="ECR">
(EN) Κύριε Πρόεδρε, νομίζω ότι με τον ενταφιασμό του Κυβερνήτη Salmaan Taseer ενταφιάστηκε μαζί του και κάθε ελπίδα για ένα μετριοπαθές, σταθερό Πακιστάν. Αυτή η αποτρόπαιη δολοφονία ενός αφοσιωμένου και πεφωτισμένου δημοσίου λειτουργού πυροδοτήθηκε από την υπεράσπιση της μεταρρύθμισης των δρακόντειων νόμων του Πακιστάν περί βλασφημίας. Συγκεκριμένα, υποστήριξε την υπόθεση μιας Χριστιανής που περιμένει την εκτέλεσή της -αν είναι δυνατόν- καθώς καταδικάστηκε για δυσφήμιση του Ισλάμ.
<P>
Εμείς σε αυτό το Σώμα ζητάμε εδώ και καιρό τη μεταρρύθμιση ή την κατάργηση αυτών των άθλιων νόμων περί βλασφημίας, οι οποίοι αποτελούν αντικείμενο συχνής επίκλησης κατά των θρησκευτικών μειονοτήτων του Πακιστάν. Αυτή η δολοφονία υπογραμμίζει την αυξανόμενη ριζοσπαστικοποίηση της πακιστανικής κοινωνίας. Αν ζούσε ο Jinnah σήμερα θα ήταν συγκλονισμένος.
<P>
Λίγοι παραδοσιακοί πολιτικοί τόλμησαν να ακολουθήσουν το παράδειγμα του Salmaan Taseer και πρότειναν μια μεταρρύθμιση των νόμων περί βλασφημίας και ακόμη λιγότεροι θα μπορούν να το κάνουν τώρα. Θα φοβούνται. Αντ' αυτού, οι βίαιοι ριζοσπαστικοί και φανατικοί -περιλαμβανομένων, δυστυχώς, και εξεχόντων νομικών- επαίνεσαν τον δολοφόνο και ζήτησαν την αποφυλάκισή του. Φαίνεται ότι κερδίζουν τη μάχη των εντυπώσεων στο Πακιστάν. Ως αποτέλεσμα, η εγχώρια τρομοκρατία ακμάζει και είδαμε αυτό το φαινόμενο ξανά την περασμένη εβδομάδα.
<P>
Μπορεί η ΕΕ να διατηρήσει τώρα μια στρατηγική σχέση με μια χώρα τόσο ασταθή και ειδικά λαμβάνοντας υπόψη τις γενναιόδωρες παραχωρήσεις μας για το εμπόριο και τη βοήθεια;
<SPEAKER ID="326" NAME="Seán Kelly" AFFILIATION="PPE">
(EN) Κύριε Πρόεδρε, εδώ μιλάμε για μια διπλή τραγωδία: πρώτον, την εκτέλεση ενός αθώου ανθρώπου και, δεύτερον, το γεγονός ότι διεπράχθη από κάποιο που υποτίθεται ότι τον προστάτευε, τον φρουρό του. Κατανοώ και συμμερίζομαι τον πόνο της οικογένειας ειδικά, διότι πριν από μια εβδομάδα είχαμε μια παρόμοια εμπειρία υπό διαφορετικές συνθήκες, όταν μια όμορφη 27χρονη κοπέλα από την Ιρλανδία δολοφονήθηκε στο υπνοδωμάτιό της κατά τη διάρκεια του μήνα του μέλιτός της στον Μαυρίκιο όταν έπιασε ένα μέλος του προσωπικού του ξενοδοχείου να ληστεύει το δωμάτιό της. Την στραγγάλισαν, την έριξαν στη μπανιέρα και προσπάθησαν να δείξουν ότι ήταν αυτοκτονία. Οι συνθήκες είναι διαφορετικές αλλά το αποτέλεσμα είναι το ίδιο: ένας αθώος άνθρωπος έχασε τη ζωή του.
<P>
Επίσης, πριν από λίγες εβδομάδες, ήμουν μέλος της αντιπροσωπείας ΕΕ"ΠΑ στην Αμερική και εκεί συναντήσαμε τον υπουργό Εξωτερικών του Πακιστάν. Μου έδωσε την εντύπωση ενός πολύ λογικού, συνετού, δίκαιου ανθρώπου και τόνισε ότι η θρησκεία έχει να κάνει με την ανοχή και ότι πρέπει να προσπαθήσουμε να περάσουμε αυτό το μήνυμα στους εξτρεμιστές και τους φονταμενταλιστές.
<SPEAKER ID="327" NAME="Jaroslav Paška" AFFILIATION="EFD">
(SK) Κύριε Πρόεδρε, αυτό που είναι ιδιαίτερα ανησυχητικό σχετικά με τον φόνο του Κυβερνήτη της επαρχίας Punjab, Salmaan Taseer, είναι το πλαίσιο αυτής της βίαιης πράξης.
<P>
Το γεγονός ότι αυτός ο φόνος διεπράχθη με τη σιωπηρή έγκριση των πακιστανών πνευματικών ηγετών και ότι οι δικηγόροι υποστηρίζουν τον δολοφόνο υποδηλώνει ότι ο φόνος λόγω θρησκευτικής μισαλλοδοξίας είναι ανεκτός στην πακιστανική κοινωνία. Οι πακιστανικοί νόμοι περί βλασφημίας καθιστούν δυνατή τη δίωξη των θρησκευτικών μειονοτήτων με την απειλή της θανατικής ποινής, όπως συνέβη στην Asia Bibi, μητέρα πέντε παιδιών που περιμένει στη φυλακή την εκτέλεση της ποινής της.
<P>
Γι' αυτό δεν πρέπει να μένουμε αδιάφοροι σε όσα συμβαίνουν. " πίεσή μας προς την πακιστανική κυβέρνηση είναι εύλογη και περιμένω παρόμοια αντίδραση από όλες τις ελεύθερες και δημοκρατικές δυνάμεις ανά τον κόσμο. Δεν μπορούμε να ανεχόμαστε σήμερα -στην τρίτη χιλιετία- βάρβαρη μεσαιωνική συμπεριφορά από δυνάστες που κάνουν κατάχρηση της θρησκείας.
<SPEAKER ID="328" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, καταρχάς, πρέπει να επισημάνω ότι η κατάσταση στο Πακιστάν είναι ιδιαίτερα ανησυχητική όχι μόνο σε αυτήν την περίπτωση, αλλά και γενικά. Τα προβλήματα του Πακιστάν δεν πρέπει να εξετάζονται ως κάτι μακρινό, καθώς όλοι γνωρίζουμε πολύ καλά ότι τα προβλήματα που προκύπτουν στην περιοχή της Εσωτερικής Ασίας, είτε τα προβλήματα αυτά είναι οικονομικά, εθνοτικά ή ακόμα και μεταναστευτικά, αργά ή γρήγορα θα φτάσουν σαν κύμα στην επικράτεια της Ευρωπαϊκής Ένωσης. Ως εκ τούτου, είναι πραγματική ανάγκη να αντιμετωπίσουμε το πρόβλημα του Πακιστάν. Το Πακιστάν επιβαρύνεται συγκεκριμένα από δύο προβλήματα: αφενός, από τις συνεχείς επιθέσεις από το Αφγανιστάν και την Ινδία και, αφετέρου, από το θέμα που μας απασχολεί ιδιαίτερα στη σημερινή συνεδρίαση, τους μουσουλμάνους εξτρεμιστές, θύμα των οποίων ήταν και ο Salmaan Taseer. Γι' αυτόν τον λόγο, ζητώ από το Ευρωπαϊκό Κοινοβούλιο να βεβαιώσει το Πακιστάν για την υποστήριξή μας, προκειμένου η κατάσταση να έχει ικανοποιητική κατάληξη το συντομότερο δυνατόν.
<SPEAKER ID="329" NAME="Monica Luisa Macovei" AFFILIATION="PPE">
(RO) Κύριε Πρόεδρε, η δολοφονία του κυβερνήτη Salmaan Taseer, ο οποίος ήταν μια αφοσιωμένη φωνή υπέρ της ανοχής και των δικαιωμάτων των μειονοτήτων στο Πακιστάν, υποδεικνύει μια παραβίαση των ανθρωπίνων δικαιωμάτων σε δραματική κλίμακα. " άσκηση του δικαιώματος της ελευθερίας της έκφρασης και της θρησκευτικής ελευθερίας στο Πακιστάν τιμωρείται από τον νόμο με φυλάκιση ή ακόμα και θάνατο. Ο Salmaan Taseer πλήρωσε με τη ζωή του την υπεράσπιση όχι μόνο της θρησκευτικής ελευθερίας, αλλά και της ζωής και της ελευθερίας των άλλων. Πρέπει να στηρίξουμε όσους αγωνίζονται με σθένος και θέτουν σε κίνδυνο τη ζωή τους για τα ανθρώπινα δικαιώματα και τη δημοκρατία. Ζητούμε από τις αρχές του Πακιστάν να τιμωρήσουν τους εγκληματίες και τους συνεργούς τους και να καταργήσουν τους νόμους περί βλασφημίας.
<SPEAKER ID="330" NAME="Gerard Batten" AFFILIATION="EFD">
(EN) Κύριε Πρόεδρε, η δολοφονία του κυβερνήτη Salmaan Taseer είναι πράγματι ένα βάναυσο και τραγικό έγκλημα. Δολοφονήθηκε, όπως φαίνεται, από έναν ισλαμιστή εξτρεμιστή διότι υποστήριξε τις αλλαγές στο νόμο περί βλασφημίας. Ο φόνος αποτελεί μια τραγωδία για το Πακιστάν, αλλά τι σημαίνει για τη Δύση;
<P>
Αντί να κάνουμε ό,τι μπορούμε για να καταπολεμήσουμε την εξάπλωση του ισλαμικού φονταμενταλισμού στην Ευρώπη, τον εξευμενίζουμε και τον κατευνάζουμε. Ο νόμος της σαρία αναγνωρίζεται τώρα σε ορισμένα δικαστήρια στο "νωμένο Βασίλειο. Υπάρχουν περιοχές στο κέντρο της πόλης όπου κυβερνούν οι de facto γραφές του νόμου της σαρία. " Ευρώπη, έχοντας δημιουργήσει την Αναγέννηση, τον Διαφωτισμό, τη Βιομηχανική Επανάσταση και τα θαύματα της σύγχρονης επιστημονικής εποχής, στέκει τώρα αδρανής μπροστά σε μια ιδεολογία του 6ου αιώνα.
<P>
Οι κυβερνήσεις φοβούνται να την αντιμετωπίσουν λόγω της πολιτικής ορθότητας και της οικονομικής ισχύος ορισμένων ισλαμικών χωρών. Πρέπει να στηρίξουμε τα μετριοπαθή και προοδευτικά στοιχεία σε χώρες όπως το Πακιστάν, αλλά, πάνω απ' όλα, πρέπει να βεβαιώσουμε ότι ο νόμος της σαρία και ο ισλαμικός φονταμενταλισμός δεν έχουν καμία θέση σε μια σύγχρονη, δυτική, φιλελεύθερη δημοκρατία.
<SPEAKER ID="331" NAME="Cristian Dan Preda" AFFILIATION="PPE">
(RO) Κύριε Πρόεδρε, καταρχάς θέλω να πω ότι, από την πλευρά μου, καταδικάζω τη βάναυση δολοφονία του Κυβερνήτη της επαρχίας Punjab. Ήταν μια εξέχουσα προσωπικότητα στην πολιτική ζωή του Πακιστάν και ήταν γνωστός για τον γενναίο αγώνα του κατά του εξτρεμισμού, της μισαλλοδοξίας και του φανατισμού. Πριν από επτά μήνες, υποστήριξα εδώ την ανάγκη επείγουσας αναθεώρησης των διατάξεων που σχετίζονται με αξιόποινες πράξεις κατά θρησκειών στους λεγόμενους "νόμους περί βλασφημίας".
<P>
Θέλω να σας υπενθυμίσω ότι οι δυνατότητες κατάχρησης που προσφέρονται από αυτούς τους νόμους δημιουργούν μια ατμόσφαιρα μισαλλοδοξίας που ενθαρρύνει τη βία για θρησκευτικούς λόγους και επίσης ενισχύει τις διακρίσεις, τον εκφοβισμό και τη δίωξη των θρησκευτικών μειονοτήτων. Σε αυτό το πλαίσιο, η υπόθεση της Asia Bibi που κορυφώθηκε με τη δολοφονία του Κυβερνήτη Taseer είναι συμβολική. Πιστεύω ότι οι πακιστανικές αρχές πρέπει να επιδείξουν με πράξεις τη δεδηλωμένη προσήλωσή τους στον αγώνα κατά του εξτρεμισμού σε αυτήν την χώρα με την κατάργηση των νόμων περί βλασφημίας. Ως εκ τούτου, θέλω να επαναλάβω την έκκληση στις φωνές της λογικής του Πακιστάν που πρώτη απηύθυνε η κόρη του νεκρού Κυβερνήτη της επαρχίας Punjab, Shehrbano Taseer.
<SPEAKER ID="332" NAME="Miroslav Mikolášik" AFFILIATION="PPE">
(SK) Κύριε Πρόεδρε, θέλω να ξεκινήσω εκφράζοντας τη συμπαράστασή μου στους πολίτες του Πακιστάν και τη θλίψη μου για την απώλεια μιας τόσο σημαντικής πολιτικής προσωπικότητας όπως ο Salmaan Taseer.
<P>
Με ανησυχεί το γεγονός ότι άνθρωποι με συγκεκριμένες πεποιθήσεις και θρησκευτικές ομάδες, περιλαμβανομένων των Χριστιανών, εξακολουθούν να διώκονται στη χώρα, όπως, λόγου χάρη, η περιβόητη περίπτωση της γυναίκας που, σύμφωνα με τον νόμο της σαρία, σύμφωνα με έναν νόμο περί βλασφημίας, περιμένει την εκτέλεσή της. Το γεγονός ότι εξακολουθούν να υπάρχουν ισλαμιστικές ομάδες εξτρεμιστών μέσα στις πακιστανικές υπηρεσίες ασφαλείας δεν συμβάλει στη σταθερότητα της χώρας και είναι σαφές ότι υπονομεύει την εμπιστοσύνη στη χώρα που διέπεται από τους νόμους ενός κράτους δικαίου. Ελπίζω ότι η μεταρρυθμιστική διαδικασία θα προχωρήσει περαιτέρω στη χώρα και γι' αυτό θέλω να απευθύνω έκκληση προς όλες τις πολιτικές δυνάμεις, περιλαμβανομένων των θρησκευτικών θεσμών, να παράσχουν μεγαλύτερη στήριξη για μετριοπάθεια, ανοχή και αμοιβαίο σεβασμό μεταξύ των κοινοτήτων.
<SPEAKER ID="333" NAME="Michael Gahler" AFFILIATION="PPE">
(DE) Κύριε Πρόεδρε, για πολλούς λόγους, το Πακιστάν είναι μια εύθραυστη χώρα. Είναι πολιτικά εύθραυστη διότι η κυβέρνηση δεν είναι αρκετά ισχυρή για να εφαρμόσει αποτελεσματικά τη μετριοπαθή πορεία της πολιτικής και οικονομικής της σταθεροποίησης και διότι η επίθεση του στρατού κατά των εξτρεμιστών στις παραμεθόριες περιοχές προκαλεί στην πραγματικότητα την αύξηση της αντίστασης. Είναι οικονομικά εύθραυστη διότι η παγκόσμια χρηματοπιστωτική κρίση και οι καταστροφικές πλημμύρες στη χώρα εμπόδισαν την ανάπτυξή της για πολλά χρόνια. Είναι κοινωνικά εύθραυστη διότι οι κοινωνικές δομές δεν κατάφεραν να αναπτυχθούν για δεκαετίες με τέτοιον τρόπο ώστε να επιτρέψουν σε μεγάλα τμήματα της κοινωνίας να μοιραστούν την οικονομική ανάπτυξη.
<P>
Εμείς στην Ευρωπαϊκή Ένωση πρέπει να εμπλακούμε σε διάλογο με την πολιτική τάξη εκεί προκειμένου να προαχθεί η αναγνώριση της αναγκαιότητας θεμελιωδών οικονομικών και κοινωνικών αλλαγών έτσι ώστε οι πολίτες να έχουν προοπτικές που θα τους προσφέρουν περισσότερα απ' ό,τι οι εναλλακτικές του εξτρεμισμού και του φονταμενταλισμού.
<SPEAKER ID="334" NAME="Bernd Posselt" AFFILIATION="PPE">
(DE) Κύριε Πρόεδρε, τα πιο απεχθή και βίαια καθεστώτα που υπήρξαν ποτέ ήταν τα αντιθρησκευτικά καθεστώτα των Ιακωβίνων, των Ναζί και των Κομμουνιστών στην Ευρώπη. Γι' αυτόν τον λόγο, δεν θεωρώ ότι είναι χρήσιμο να επιτίθεται η κ. Vergiat σε θρησκείες με τόσο απόλυτους όρους. Γεγονός παραμένει, ωστόσο, ότι οι θρησκείες συχνά γίνονται αντικείμενο κατάχρησης για ιδεολογικούς σκοπούς και αυτό είναι κάτι που πρέπει να καταπολεμήσουμε. Αυτό ισχύει και στο Πακιστάν, για παράδειγμα.
<P>
Από την άλλη πλευρά, δεν πρέπει να ξεχνάμε ότι το Πακιστάν δημιουργήθηκε σύμφωνα με θρησκευτικά κριτήρια όταν χωρίστηκε η Ινδία. Πρόκειται για μια χώρα χωρίς ιστορία, η οποία ιδρύθηκε ως μουσουλμανικό κράτος από τις βρετανικές αποικιοκρατικές δυνάμεις καθώς αποσύρονταν από την περιοχή. Γι' αυτό πρέπει να κατανοήσουμε ότι πρόκειται για ένα ισλαμικό κράτος. Ωστόσο, πρέπει να επιμείνουμε ώστε να οργανωθεί αυτή η χώρα σύμφωνα με τις αρχές της ανοχής και της τήρησης της θρησκευτικής ελευθερίας. Οι Χριστιανοί πρέπει να αντιμετωπίζονται με μεγαλύτερο σεβασμό απ' ό,τι μέχρι σήμερα και η ΕΕ πρέπει να επιδείξει μεγαλύτερο σθένος στην ενίσχυση του ρόλου της ως υπερασπιστή αυτής της ομάδας. Εξάλλου, αν δεν υπερασπιστεί η Ευρώπη τους Χριστιανούς ανά τον κόσμο, ποιος θα το κάνει;
<SPEAKER ID="335" NAME="Sari Essayah" AFFILIATION="PPE">
(FI) Κύριε Πρόεδρε, πολλοί από εμάς ανέφεραν εδώ πως Salmaan Taseer ήταν ένας άνθρωπος που υπερασπιζόταν τις ευάλωτες γυναίκες και τους εκπροσώπους των θρησκευτικών μειονοτήτων, τόσο με τα λόγια όσο και με τις πράξεις του. Αγωνιζόταν κατά της αδικίας εν γένει. Ο Taseer ήταν υποστηρικτής του δημοκρατικού κράτους και εξέφραζε την αντίθεσή του προς τους σκληρούς νόμους του Πακιστάν περί βλασφημίας, λέγοντας ότι θεσπίστηκαν από ανθρώπους και γι' αυτό μπορούσαν και να τροποποιηθούν από αυτούς.
<P>
Πολλοί εδώ μίλησαν για το πόσο σθεναρά υπερασπίστηκε μια Χριστιανή που καταδικάστηκε σε θάνατο και προσπάθησε να αλλάξει την ποινή της. Όλες αυτές οι πράξεις εν ονόματι της δικαιοσύνης ήταν η καταστροφή του. " ΕΕ πρέπει να στηρίξει τις δυνάμεις του Πακιστάν που επιδιώκουν τις μεταρρυθμίσεις, διότι δεν υποστηρίζουν όλοι στο Πακιστάν τους φονταμενταλιστές. Ως εκ τούτου, στο πλαίσιο της εξωτερικής της πολιτικής, η ΕΕ πρέπει να εξετάσει με σύνεση τη θέση της σχετικά με την κατάσταση στο Πακιστάν.
<SPEAKER ID="336" NAME="Štefan Füle" LANGUAGE="EN">
Κύριε Πρόεδρε, αυτή η συζήτηση αποτελεί άλλη μια απόδειξη ότι η Ευρωπαϊκή Ένωση είναι συγκλονισμένη από τη βάναυση δολοφονία του Salmaan Taseer, Κυβερνήτη της επαρχίας Punjab, στο Ισλαμαμπάντ στις 4 Ιανουαρίου. " Ύπατη Εκπρόσωπος Ashton καταδίκασε δριμύτατα τη δολοφονία στη δήλωσή της στις 4 Ιανουαρίου. Κάλεσε τις πακιστανικές αρχές να οδηγήσουν τους δράστες αυτού του εγκλήματος ενώπιον της δικαιοσύνης. Αυτή η δολοφονία είναι ακόμα πιο θλιβερή καθώς, σύμφωνα με τις διαθέσιμες αναφορές, συνδέεται με την ανοιχτή υπεράσπιση από τον κ. Taseer μιας Χριστιανής, της Asia Bibi, η οποία έχει καταδικαστεί σε θάνατο με την αμφισβητούμενη κατηγορία της βλασφημίας.
<P>
Πρέπει να σημειωθεί ότι στις 12 Νοεμβρίου 2010, η Ύπατη Εκπρόσωπος Ashton εξέφρασε βαθιά ανησυχία για τη θανατική ποινή που επιβλήθηκε στην κ. Asia Bibi. Ζήτησε από το Πακιστάν να καταργήσει τη θανατική ποινή και να σεβαστεί τα ανθρώπινα δικαιώματα, όπως κατοχυρώνονται στις διεθνείς συμβάσεις στις οποίες συμμετέχει η χώρα.
<P>
" Ευρωπαϊκή Ένωση έχει θέσει επανειλημμένως τη συνεχιζόμενη εφαρμογή των νόμων περί βλασφημίας στον διάλογο με την κυβέρνηση του Πακιστάν για τα ανθρώπινα δικαιώματα. Γνωρίζουμε ότι οι νόμοι περί βλασφημίας στη σημερινή μορφή τους προσφέρονται για κατάχρηση και ότι συχνά εφαρμόζονται κατά θρησκευτικών μειονοτήτων. Γνωρίζουμε επίσης ότι ψευδείς κατηγορίες χρησιμοποιήθηκαν ως μέσο για τη διευθέτηση ιδιωτικών διενέξεων ή για προσωπικό όφελος.
<P>
Τα πρώτα μέτρα που έλαβε η κυβέρνηση του Πακιστάν στην προσπάθεια να τροποποιήσει τις πιο επίμαχες πτυχές των νόμων μάς ενθάρρυναν. Στην ιδανική περίπτωση, φυσικά, οι νόμοι περί βλασφημίας θα καταργούνταν εντελώς. Είναι ατυχές το γεγονός ότι στην περίπτωση της δολοφονίας του κ. Taseer, εκφράζεται ευρεία δημόσια υποστήριξη για τον δολοφόνο. Μας ανησυχεί το γεγονός ότι εκδόθηκε φετφάς όχι μόνο κατά του κ. Taseer αλλά και κατά άλλων δημόσιων προσώπων που μίλησαν ανοιχτά υπέρ της μεταρρύθμισης των νόμων περί βλασφημίας. " υποδαύλιση του μίσους και της βίας με ατιμωρησία δεν πρέπει να επιτρέπεται.
<P>
" κυβέρνηση του Πακιστάν έχει ευθύνη να προστατεύει τους πολίτες της και περιμένουμε από αυτήν να κάνει ό,τι είναι δυνατόν για να εγγυηθεί την ασφάλειά τους. Εκφράζονται φόβοι ότι η δολοφονία του κ. Taseer καταδεικνύει αύξηση του εξτρεμισμού και της μισαλλοδοξίας στο Πακιστάν. Πρέπει να αντιμετωπίσουμε την κατάσταση και να εξετάσουμε προσεκτικά τον τρόπο που θα αντιδράσουμε, γνωρίζοντας ότι η κυβέρνηση, και οι δημοκρατικοί θεσμοί των κρατών γενικότερα, εξακολουθούν να αντιμετωπίζουν τρομακτικές προκλήσεις. Επιτρέψτε μου να αποσαφηνίσω κάτι εδώ: δεν υπάρχει άλλη λύση από το να συνεχίσουμε να ενισχύουμε τις δημοκρατικές και προοδευτικές δυνάμεις στην κοινωνία των πολιτών του Πακιστάν.
<P>
Το σύνταγμα του Πακιστάν προστατεύει ρητά τα δικαιώματα των μειονοτήτων και, συνεπώς, η κυβέρνηση πρέπει να αντιμετωπίσει τον εξτρεμισμό όχι μόνο στις παραμεθόριες περιοχές αλλά και στους δρόμους των πακιστανικών πόλεων. Στο πλαίσιο της αναπτυξιακής συνεργασίας μας, πρέπει να δίνουμε συνεχή έμφαση στην εκπαίδευση και πρέπει να γίνουν περισσότερα για την προώθηση της ανοχής εντός του εκπαιδευτικού συστήματος, ειδικά προς τις μειονότητες. Όλοι γνωρίζουμε την ευάλωτη κατάσταση των ατόμων που ανήκουν σε θρησκευτικές μειονότητες στο Πακιστάν· αυτό δεν αφορά μόνο τους Χριστιανούς, αλλά και τους Ινδουιστές, τους Σιίτες, τους Αχμαντί και άλλους. " Ευρωπαϊκή Ένωση πρέπει να προασπίσει τον κοινό σκοπό τους και όχι τον σκοπό μιας συγκεκριμένης ομάδας ή θρησκείας, καθώς αυτό θα έδινε το πλεονέκτημα σε όσους επιθυμούν την εμβάθυνση του διχασμού μεταξύ Χριστιανών και Μουσουλμάνων.
<P>
Θα συνεχίσουμε να εστιάζουμε στην ανάγκη για πλήρη προστασία του δικαιώματος κάθε ατόμου στη θρησκευτική ελευθερία στο Πακιστάν ή αλλού.
<SPEAKER ID="337" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="338" NAME="Cristian Silviu Buşoi" LANGUAGE="EN">
Θέλω να εκφράσω τη βαθιά αγανάκτησή μου για τη δολοφονία του Κυβερνήτη της επαρχίας Punjab στο Πακιστάν, Salmaan Taseer, στις 4 Ιανουαρίου 2011, επειδή εξέφρασε την αντίθεσή του στον πακιστανικό νόμο περί βλασφημίας. Σύμφωνα με τις αξίες των δυτικών κοινωνιών μας, ο φόνος θεωρείται το χειρότερο έγκλημα. Ως εκ τούτου, είναι δύσκολο να κατανοήσουμε πώς μπορεί κάποιος να διαπράξει φόνο ως μορφή αντεκδίκησης. " ελευθερία συνείδησης και η θρησκευτική ελευθερία είναι εξίσου σημαντικές με την ελευθερία έκφρασης και αυτό μπορεί να οδηγήσει σε συγκρούσεις μεταξύ αυτών των ελευθεριών. Ωστόσο, κάθε προσδιορισμός από τις κυβερνήσεις για το τι θα πρέπει να θεωρείται βλασφημία αποτελεί απαράδεκτο περιορισμό της ελευθερίας της έκφρασης. Μια σύγχρονη κοινωνία πρέπει να θεωρεί θεμιτή κάθε προσωπική άποψη που εκφράζεται με μη προσβλητικό τρόπο. Επιπλέον, προκειμένου να καταστεί το Πακιστάν μια ανεκτική κοινωνία, αυτές οι βάρβαρες πράξεις που υποκινούνται από τον θρησκευτικό φονταμενταλισμό πρέπει να καταδικάζονται. Αυτό το περιστατικό αποτελεί άλλη μία υπενθύμιση ότι η ελευθερία έκφρασης εξακολουθεί να απουσιάζει σε ορισμένες περιοχές του κόσμου. Δεδομένης της ιστορίας αυτής της χώρας, ήταν γενναίο από τον Salmaan Taseer να εκφραστεί ανοιχτά κατά του νόμου περί βλασφημίας και υπέρ της ελεύθερης έκφρασης. Είναι λυπηρό το γεγονός ότι αυτό του στοίχισε τελικά την ίδια του τη ζωή.

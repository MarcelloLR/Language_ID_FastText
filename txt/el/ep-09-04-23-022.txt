<CHAPTER ID="022">
Φορολόγηση των υπό μορφή τόκων εισοδημάτων από αποταμιεύσεις - Κοινό σύστημα ΦΠΑ όσον αφορά τη φοροδιαφυγή που συνδέεται με την εισαγωγή και άλλες διασυνοριακές συναλλαγές (συζήτηση)
<SPEAKER ID="506" NAME="Πρόεδρος">
" ημερήσια διάταξη προβλέπει την κοινή συζήτηση για τις ακόλουθες εκθέσεις:
<P>
του κ. Hamon, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση οδηγίας του Συμβουλίου για την τροποποίηση της Οδηγίας 2003/48/ΕΚ για τη φορολόγηση των υπό μορφή τόκων εισοδημάτων από αποταμιεύσεις - C6-0464/2008 -, και
<P>
του κ. Visser, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση οδηγίας του Συμβουλίου για την τροποποίηση της Οδηγίας 2006/112/ΕΚ σχετικά με το κοινό σύστημα ΦΠΑ όσον αφορά τη φοροδιαφυγή που συνδέεται με την εισαγωγή και άλλες διασυνοριακές συναλλαγές - C6-0039/2009 -.
<SPEAKER ID="507" NAME="Benoît Hamon" LANGUAGE="FR">
Κύριε Πρόεδρε, θα ήθελα να ξεκινήσω ευχαριστώντας τους σκιώδεις εισηγητές που συνέβαλαν στην υιοθέτηση αυτής της έκθεσης στην Επιτροπή Οικονομικών και Νομισματικών Θεμάτων, καθώς επίσης την κ. Pietikäinen και την κ. Raeva, και να συγχαρώ τους συντονιστές από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και την Ομάδα της Συμμαχίας Φιλελευθέρων και Δημοκρατών για την Ευρώπη, τον κ. Gauzès και τον κ. Klinz, που έπαιξαν σημαντικό ρόλο ως προς το να διασφαλίσουν την υιοθέτηση αυτής της έκθεσης, η οποία θα τεθεί σε ψηφοφορία αύριο στην ολομέλειά μας, στην Επιτροπή Οικονομικών και Νομισματικών Θεμάτων.
<P>
Γνωρίζετε ότι κατά την ολοκλήρωση της συνάντησης G20, κάποιοι από τους αρχηγούς κρατών της ΕΕ - και μάλιστα διαπρεπείς - ισχυρίστηκαν νίκη ανακοινώνοντας, σε μια σειρά ανακοινώσεων, ότι η εποχή του τραπεζικού απορρήτου είχε παρέλθει.
<P>
Πέρα από αυτές τις εκκωφαντικές δηλώσεις, το Ευρωπαϊκό Κοινοβούλιο - και εκφράζω την ικανοποίησή μου γι' αυτό - ξεκίνησε τώρα την πρακτική εργασία και ενδιαφέρθηκε όχι για την ανακοίνωση, αλλά για τις προσπάθειες που μπορεί να κάνει για να καταπολεμήσει αποτελεσματικά τη φοροδιαφυγή, η οποία υπολογίζεται ότι ανέρχεται σε 200 δισεκατομμύρια ευρώ το χρόνο. Αυτά τα 200 δισεκατομμύρια ευρώ θα πρέπει να συγκριθούν με τα ποσά για τα σχέδια ανάκαμψης προκειμένου να βοηθηθούν οι χώρες της Ευρώπης να αντιμετωπίσουν την κρίση. Θα πρέπει να συγκριθούν με τον προϋπολογισμό της Ευρωπαϊκής Ένωσης. Και θα πρέπει επίσης να συγκριθούν με τα επίπεδα ελλείμματος των χωρών της Ευρώπης. Σήμερα, οι φορολογούμενοι της Ευρώπης είναι επομένως απόλυτα δικαιολογημένοι να ζητούν από τον ευρωπαϊκό τραπεζικό τομέα, και επομένως από τις ευρωπαϊκές τράπεζες, να ανακτήσουν μέρος από το φόρο εισοδήματος που χάνουν μέσω της φοροδιαφυγής ή απάτης.
<P>
Κάναμε μια εποικοδομητική δουλειά και πιστεύω ότι αποφύγαμε να καταφύγουμε σε διαταγές ή αμοιβαίες κατηγορίες. Πραγματοποιήσαμε πρόοδο σε τρία μέτωπα και επιθυμώ να επιδοκιμάσω το σχέδιο κειμένου από την Ευρωπαϊκή Επιτροπή και την εργασία που πραγματοποιήθηκε γύρω από τον Επίτροπο Kovács, ο οποίος προχωρούσε αναμφίβολα προς τη σωστή κατεύθυνση. Προσπαθήσαμε, όσο καλύτερα μπορούσαμε, λαμβάνοντας ως μέτρο αυτά που μας λένε οι Ευρωπαίοι φορολογούμενοι, να βελτιώσουμε το κείμενο της Επιτροπής προς τρεις κατευθύνσεις.
<P>
Αποφασίσαμε ότι, όσον αφορά το πεδίο εφαρμογής της οδηγίας, το κείμενο ήταν κάπως υπερβολικά άτολμο, τόσο όσον αφορά τις εμπλεκόμενες νομικές δομές όσο και στον ορισμό των προϊόντων από αποταμιεύσεις. Γνωρίζουμε ότι η χρηματοοικονομική τεχνική έχει αξιοσημείωτη φαντασία όσον αφορά την επινόηση νέων χρηματοοικονομικών προϊόντων για να επιτρέψει σε ορισμένους ανθρώπους να φοροδιαφύγουν. Για το λόγο αυτό, το Κοινοβούλιο και η Επιτροπή προτείνουν την εισαγωγή μιας επιτροπολογίας που να προσαρμόζει τον ορισμό των προϊόντων από αποταμιεύσεις στην τρέχουσα πραγματικότητα αυτής της χρηματοοικονομικής τεχνικής.
<P>
Ωστόσο, σε αυτό το ζήτημα, πολλά προϊόντα εξαιρούνται επί του παρόντος από το πεδίο εφαρμογής και, κατά την άποψή μας, θα πρέπει να συμπεριληφθούν το συντομότερο δυνατό. Αυτό ισχύει ιδιαιτέρως για κάποιους τύπους συνταξιοδοτικών καθεστώτων που λειτουργούν μέσω κεφαλαιοποίησης και, γενικότερα, πιστεύουμε ότι το να συμπεριλάβει η πρόταση προϊόντα που εγγυώνται 95% της επένδυσης δεν προσφέρει επαρκείς εγγυήσεις.
<P>
Για το λόγο αυτό, πιστεύουμε ότι το κατώφλι του 90% είναι πιο εύλογο. Τροπολογίες για το σκοπό αυτό θα κατατεθούν αύριο στην ολομέλεια. Θα δούμε αν θα υιοθετηθούν. Λυπάμαι που δεν καταλήξαμε σε συμβιβασμό στην επιτροπή στο σημείο αυτό και ελπίζω ότι η ολομέλεια θα δώσει ένα ισχυρό σήμα ορίζοντας τα προϊόντα από αποταμιεύσεις ως προϊόντα που εγγυώνται 90% του κεφαλαίου και όχι μόνο 95% προϊόντα, όπως προτείνει η Επιτροπή.
<P>
Ευρεία συναίνεση επιτεύχθηκε, ωστόσο, σχετικά με το πώς το πεδίο εφαρμογής της οδηγίας θα πρέπει να διευρυνθεί, ειδικά στη διατύπωση των Παραρτημάτων I και III. Επιπλέον, το Παράρτημα I ενισχύεται σημαντικά από την έκθεση, εφόσον καταρτίζουμε έναν πολύ ευρύ κατάλογο φορολογικών παραδείσων που δεν διαθέτει καμιά δικαιοδοσία και που, σε διαφορά με τον κατάλογο των G20, περιλαμβάνει συγκεκριμένα το Delaware και τη Nevada. Ορίσαμε με ευρύτερο τρόπο σε σχέση με την Επιτροπή τις νομικές κατασκευές που αυτές οι δικαιοδοσίες θα πρέπει να δείξουν είτε ότι δεν υπάρχουν στην επικράτειά τους είτε ότι είναι φορολογικά διαφανείς και πιστεύω ότι αυτή η αντιστροφή του βάρους της απόδειξης είναι ένας πιο αποτελεσματικός τρόπος για την καταπολέμηση της φοροδιαφυγής.
<P>
Ωστόσο, η κυριότερη αδυναμία αυτού του κειμένου - και θα ολοκληρώσω με αυτό - σχετίζεται με τη μεταβατική περίοδο που έχει παραχωρηθεί σε τρία κράτη μέλη: το Βέλγιο, την Αυστρία και το Λουξεμβούργο. Ενώ το Βέλγιο ανακοίνωσε ότι εγκαταλείπει το σύστημα παρακράτησης στην πηγή, επιθυμώ να δω το σύστημα για την αυτόματη ανταλλαγή πληροφοριών να διαδίδεται ευρέως και, για να συμβεί αυτό, θα ήθελα να τεθεί μια ημερομηνία για τη λήξη της μεταβατικής περιόδου. Για το λόγο αυτό, αν και υιοθετήσαμε την αρχή μιας μελέτης για την αξιολόγηση των αντίστοιχων πλεονεκτημάτων των συστημάτων παρακράτησης στην πηγή και ανταλλαγής πληροφοριών για το 2001, ημερομηνία αναθεώρησης της οδηγίας, θα θέλαμε να δούμε το 2014 να ορίζεται ως η ημερομηνία λήξης για αυτή τη μεταβατική περίοδο. Θα ήθελα να πω ότι προσπαθήσαμε να εργαστούμε σε ένα πνεύμα διαφάνειας και προς μια βελτιωμένη διαφάνεια σε μια χρονική στιγμή που απαιτείται από τους Ευρωπαίους φορολογούμενους να συνεισφέρουν, ειδικά για προσφέρουν βοήθεια στον ευρωπαϊκό τραπεζικό τομέα.
<SPEAKER ID="508" NAME="Cornelis Visser">
εισηγητής. - (NL) Θα ήθελα να ξεκινήσω ευχαριστώντας τους σκιώδεις εισηγητές για την υγιή τους συνεργασία.
<P>
Θα ήθελα να θέσω τα πράγματα σε προοπτική. Ο αγώνας κατά της απάτης, αν και είναι κατά μεγάλο μέρος ευθύνη των κρατών μελών, δεν μπορεί να διεξάγεται μόνο σε εθνικό επίπεδο. Πρέπει να είναι προτεραιότητα για την Ευρωπαϊκή Ένωση και πρέπει να διασφαλίσουμε ότι υπάρχει στενή συνεργασία ανάμεσα στα κράτη μέλη και την Ευρωπαϊκή Επιτροπή. Δεδομένου ότι η μεταρρύθμιση του ΦΠΑ έχει μπει στην άκρη για την ώρα, η Επιτροπή έχει επικεντρωθεί στο καλούμενο κλασικό μέτρο, το οποίο συνίσταται στο να υπαγορεύσει αλλαγές στη νομοθεσία για το ΦΠΑ οι οποίες εισάγουν τεχνικές βελτιώσεις αλλά δεν στην ουσία δεν μεταβάλλουν το υπάρχον σύστημα.
<P>
Υποστηρίζω την πρωτοβουλία που εισήγαγε ο Επίτροπος Kovács γιατί κινείται προς τη σωστή κατεύθυνση. " φοροδιαφυγή οδηγεί πρωταρχικά σε παραβιάσεις της αρχής της δίκαιης και διαφανούς φορολόγησης και μπορεί να οδηγήσει σε διαστρεβλώσεις του ανταγωνισμού αν μια εταιρεία χρεώνει ΦΠΑ ενώ μια άλλη όχι, πέρα και πάνω από όλα τα κόστη για την κυβέρνηση. Αυτό επηρεάζει τη λειτουργία της εσωτερικής αγοράς, εφόσον οι έντιμες επιχειρήσεις έχουν ανταγωνιστικά μειονεκτήματα λόγω της φοροδιαφυγής. Χαιρετίζω εγκάρδια τις προσπάθειες της Επιτροπής να προσπαθήσει να αντιμετωπίσει αυτή την εσκεμμένη κατάχρηση του συστήματος ΦΠΑ από συμμορίες που επιδιώκουν να εκμεταλλευτούν τις ελλείψεις του συστήματος.
<P>
Ο ΦΠΑ δεν είναι μια σημαντική πηγή εισοδήματος μόνο για τα κράτη μέλη, αλλά και για την ΕΕ. " Ευρωπαϊκή Ένωση λαμβάνει περίπου 20 δισεκατομμύρια ευρώ από έσοδα ΦΠΑ. Εκτιμάται ότι η διαφυγή ΦΠΑ στην Ευρώπη ανέρχεται σε 100 δισεκατομμύρια ευρώ το χρόνο. Αυτό αναφέρεται στο ποσό που δεν παραδίδεται από τους εισαγωγείς στα σύνορα. Είναι ένας λόγος για να ασχοληθούμε με αυτούς τους εισαγωγείς και εξαγωγείς που διαπράττουν απάτη.
<P>
" Ευρωπαϊκή Επιτροπή εισάγει μια σημαντική αλλαγή, επιζητώντας, ωστόσο, να θεωρήσει τους προμηθευτές που ενεργούν με καλή πίστη από κοινού υπεύθυνους με τους εισαγωγείς που διαπράττουν απάτη. Προσπάθησα επομένως να αυξήσω τη νομική προστασία για τους εξαγωγείς που ενεργούν με καλή πίστη. Με άλλα λόγια, οι επιχειρήσεις δεν θα πρέπει να φέρουν την ευθύνη για τις ελλείψεις της διοικητικής συνεργασίας μεταξύ των κρατών μελών. Αν στα κράτη μέλη δοθεί απλά η επιπρόσθετη εξουσία να διώκουν τους εξαγωγείς σε διασυνοριακή βάση, τα κράτη μέλη θα έχουν λίγα κίνητρα για να επιφέρουν κάποια βελτίωση στη διοικητική διαδικασία.
<P>
Με τις τροπολογίες μας, προσπαθούμε να αποτρέψουμε τις περιττές κυρώσεις για τους έντιμους εξαγωγείς. Επομένως, ο έντιμος εξαγωγέας πρέπει να λαμβάνει μια προειδοποίηση δύο μήνες πριν από την πραγματική κύρωση, ούτως ώστε να έχει την ευκαιρία να αποδείξει ότι ενεργούσε με καλή πίστη. " επαφή στο πλαίσιο αυτό πρέπει να πραγματοποιείται με την εφορία του εξαγωγέα και όχι με αυτήν του κράτους μέλους εισαγωγής.
<P>
" Σοσιαλιστική Ομάδα στο Ευρωπαϊκό Κοινοβούλιο είναι υπέρ μιας μέγιστης περιόδου ανάκτησης πέντε ετών. " περίοδος αποζημιώσεως για το ΦΠΑ σε εθνικό επίπεδο δεν έχει εναρμονιστεί. Στο Βέλγιο, για παράδειγμα, είναι τρία χρόνια, εκτός από την περίπτωση αποδεικτέας απάτης. Μεγαλύτερη περίοδος από κοινού και εις ολόκληρον ευθύνης για το ΦΠΑ στις διασυνοριακές συναλλαγές δεν είναι επιθυμητή γιατί οι επιχειρήσεις θα πρέπει να φέρουν πολύ μεγαλύτερες διοικητικές επιβαρύνσεις, που οδηγούν σε υψηλά κόστη για το επιχειρείν, κάτι που σίγουρα δεν είναι επιθυμητό στα πλαίσια της παρούσας κρίσης.
<P>
Επιπλέον, οι εταιρείες από το 2010 θα πρέπει να υποβάλλουν μηνιαίες συνοπτικές διασαφήσεις για τις διασυνοριακές συναλλαγές εντός της ΕΕ, ως αποτέλεσμα των οποίων οι φορολογικές αρχές θα λαμβάνουν αυτόματα τις απαραίτητες πληροφορίες για να διασταυρώσουν τις ενδοκοινοτικές συναλλαγές. Αυτές οι πληροφορίες πρέπει να χρησιμοποιούνται από τις φορολογικές αρχές με κατάλληλο και στοχοθετημένο τρόπο.
<P>
Γιατί θα ήταν απαραίτητο να τους δώσουμε πέντε επιπλέον χρόνια πριν πραγματοποιήσουμε τους ελέγχους διασταύρωσης εφόσον ήδη λαμβάνουν μηνιαία δεδομένα; Φοβάμαι ότι το αποτέλεσμα μιας μακράς περιόδου απαίτησης πέντε ετών θα είναι ότι οι φορολογικές αρχές θα ενεργήσουν με καθυστέρηση και τα πρόσωπα που διαπράττουν συστηματικά απάτες θα έχουν εξαφανιστεί. Ως αποτέλεσμα, οι απαιτήσεις για ανάκτηση θα πραγματοποιούνται κατά των επιχειρήσεων που μπορεί να έχουν ενεργήσει με καλή πίστη.
<P>
Κύριε Πρόεδρε, θα ολοκληρώσω. Οι εισαγωγείς που διαπράττουν απάτη πρέπει να αντιμετωπίζονται γρήγορα. Ο έντιμος εξαγωγέας πρέπει να αντιμετωπίζεται από τη δική του φορολογική διοίκηση με προηγούμενη κοινοποίηση δύο μηνών και εντός μέγιστης περιόδου δύο ετών, καθώς αυτή η περίοδος περιορίζει, στο βαθμό που αυτό είναι δυνατό, τις διοικητικές επιβαρύνσεις στις έντιμες επιχειρήσεις.
<SPEAKER ID="510" NAME="László Kovács">
Μέλος της Επιτροπής. - Κυρία Πρόεδρε, σε έναν παγκοσμιοποιημένο κόσμο όπου οι φοροδιαφεύγοντες και τα πρόσωπα που διαπράττουν συστηματικά απάτες εκμεταλλεύονται το περιορισμένο πεδίο εξουσίας των εθνικών φορολογικών διοικήσεων, η αποτελεσματική συνεργασία και η αμοιβαία συνδρομή μεταξύ των φορολογικών διοικήσεων είναι θεμελιώδους σημασίας για την καλύτερη αντιμετώπιση της φοροδιαφυγής. Βελτιωμένοι κανόνες και μεγαλύτερη διαφάνεια είναι κρίσιμης σημασίας.
<P>
Αυτό υπογραμμίστηκε πρόσφατα από τη σύνοδο κορυφής των G20 στο Λονδίνο, και είναι ακόμη περισσότερο σχετικό στην εσωτερική αγορά εν μέσω της χρηματοπιστωτικής κρίσης και της ανάγκης σύσφιξης των δημοσιονομικών πολιτικών στην Ευρωπαϊκή Ένωση. Σε αυτό το πλαίσιο χαίρομαι που συζητώ μαζί σας απόψε δύο προτάσεις που συμβάλλουν στο στόχο της καταπολέμησης της φοροδιαφυγής σε δύο διαφορετικούς φορολογικούς τομείς.
<P>
" προτεινόμενη αναθεώρηση της Οδηγίας για τη φορολόγηση των υπό μορφή τόκων εισοδημάτων από αποταμιεύσεις επιδιώκει να καλύψει τα κενά και να αποτρέψει καλύτερα τη φοροδιαφυγή. Εκφράζω την ικανοποίησή μου για την εποικοδομητική και υποστηρικτική στάση στην πρόταση αυτή που δείχθηκε στην έκθεση από τον κ. Hamon και τη γνωμοδότηση της κ. Siitonen.
<P>
Γνωρίζω ότι το πιο αμφιλεγόμενο σημείο των συζητήσεων στις επιτροπές ήταν η Τροπολογία 20, για τον προσδιορισμό της λήξης της μεταβατικής περιόδου κατά την οποία επιτρέπεται σε τρία κράτη μέλη να επιβάλλουν παρακράτηση στην πηγή αντί για την αυτόματη ανταλλαγή πληροφοριών. Σημειώνω επίσης την αντίθετη πρωτοβουλία της κ. Lulling και του κ. Karas, η οποία υποστηρίζει, μέσω της Τροπολογίας 28, την επιλογή για τα τρία αυτά κράτη μέλη να συνεχίσουν την επιβολή της παρακράτησης στην πηγή και να απέχουν από την αυτόματη ανταλλαγή πληροφοριών σε μόνιμη βάση.
<P>
Θα ήθελα να υπενθυμίσω ότι ο απώτερος στόχος της Οδηγίας για τη φορολόγηση των υπό μορφή τόκων εισοδημάτων από αποταμιεύσεις είναι η αυτόματη ανταλλαγή πληροφοριών σε όσο το δυνατόν ευρύτερη βάση, καθώς αυτό είναι το μόνο εύλογο εργαλείο για να διευκολυνθεί η χώρα διαμονής του φορολογούμενου να εφαρμόσει τους δικούς της φορολογικούς κανόνες σε διασυνοριακά εισοδήματα από αποταμιεύσεις. Αυτό ευθυγραμμίζεται πλήρως με τις πρόσφατες εξελίξεις σε διεθνές επίπεδο - όπως τα συμπεράσματα των G20 - που ευνοούν τη διαφάνεια και ενισχύουν τη συνεργασία μεταξύ των φορολογικών διοικήσεων με βάση την ανταλλαγή πληροφοριών. Επομένως μπορώ να σας διαβεβαιώσω ότι η Επιτροπή, ενώ απορρίπτει την Τροπολογία 28 γιατί αντικρούει το σκοπό της Οδηγίας, δεν έχει αρνητική άποψη για την Τροπολογία 20.
<P>
Ωστόσο, θεωρούμε ότι ο προσδιορισμός μιας ημερομηνίας για τη λήξη της μεταβατικής περιόδου είναι πρώιμος σε αυτό το στάδιο και θα μπορούσε να δημιουργήσει εμπόδιο στην απαραίτητη γρήγορη υιοθέτηση της πρότασης τροποποίησης από το Συμβούλιο. Υπάρχει όντως ανάγκη να αξιολογηθεί πότε και πώς οι πολιτικές δεσμεύσεις για ενισχυμένη συνεργασία, οι οποίες λήφθηκαν από ορισμένες χώρες που έχουν δικαιοδοσία, μπορούν πράγματι να εφαρμοστούν. Ωστόσο, η Επιτροπή δεν θα αντιταχθεί σε οποιαδήποτε ενίσχυση των αντίστοιχων διατάξεων της Οδηγίας που θα μπορούσαν να συμφωνηθούν ομόφωνα από το Συμβούλιο.
<P>
Στην Τροπολογία 22 ζητείται από την Επιτροπή να καταρτίσει μέχρι το τέλος του 2010 μια συγκριτική μελέτη για την ανάλυση των πλεονεκτημάτων και αδυναμιών των συστημάτων τόσο της ανταλλαγής πληροφοριών όσο και της παρακράτησης στην πηγή. Ωστόσο, η ημερομηνία στόχος για την κατάρτιση αυτής της μελέτης δεν φαίνεται ρεαλιστική: όλα τα κράτη μέλη θα έπρεπε να διαθέσουν στην Επιτροπή, ήδη από αυτό το έτος, τα στατιστικά στοιχεία, η μεταβίβαση των οποίων ορίζεται ως βέλτιστη γι' αυτά σύμφωνα με τα συμπεράσματα του Συμβουλίου του Μαΐου 2008 και το Παράρτημα V της πρότασης τροποποίησης.
<P>
Όσον αφορά τις υπόλοιπες τροπολογίες πιο τεχνικής φύσης, οι οποίες στοχεύουν είτε στην επέκταση του πεδίου εφαρμογής μιας συγκεκριμένης διάταξης - όπως η Τροπολογία 17 σχετικά με την ασφάλιση - είτε στον περιορισμό των διοικητικών επιβαρύνσεων στους οικονομικούς φορείς, η Επιτροπή θεωρεί ότι η πρότασή της είναι ήδη το αποτέλεσμα μιας λεπτής ισορροπίας ανάμεσα στη βελτίωση της αποτελεσματικότητας της Οδηγίας και τον περιορισμό των επιπρόσθετων διοικητικών επιβαρύνσεων.
<P>
Ωστόσο, οι προταθείσες τροπολογίες θα μπορούσαν να επηρεάσουν αρνητικά αυτή τη λεπτή ισορροπία. Θα μπορούσαν είτε να αυξήσουν δυσανάλογα τις διοικητικές επιβαρύνσεις - αυτό ισχύει κυρίως για τις τροπολογίες που στοχεύουν στην επέκταση του πεδίου εφαρμογής - είτε να έχουν δυσμενείς επιπτώσεις στην αποτελεσματικότητα των διατάξεων.
<P>
Ενώ εκτιμά την εποικοδομητική προσέγγιση του Κοινοβουλίου, η Επιτροπή δεν μπορεί επομένως να αποδεχτεί κάποιες από τις τροπολογίες στην παρούσα μορφή τους. Ωστόσο, η Επιτροπή θα υπερασπιστεί το πνεύμα ορισμένων τροπολογιών στις συζητήσεις του Συμβουλίου χωρίς να τροποποιήσει επίσημα την πρότασή της.
<P>
Όσον αφορά το ευαίσθητο θέμα της απάτης ΦΠΑ τώρα, θα ήθελα να υπενθυμίσω ότι στη συνάντηση του Συμβουλίου ECOFIN στις 4 Δεκεμβρίου 2007 το Συμβούλιο προσκάλεσε την Επιτροπή να επιταχύνει τις εργασίες της για τα συμβατικά μέτρα καταπολέμησης της απάτης ΦΠΑ. Το Συμβούλιο ECOFIN προσκάλεσε επίσης την Επιτροπή να παρουσιάσει νομοθετικές προτάσεις για τη διόρθωση των ελλείψεων που εντοπίζονται στην τρέχουσα νομοθεσία.
<P>
Επ' αυτού η Επιτροπή παρουσίασε μια ανακοίνωση για μια συντονισμένη στρατηγική για τη βελτίωση της καταπολέμησης της απάτης ΦΠΑ στην Ευρωπαϊκή Ένωση το Δεκέμβριο του 2008. " ανακοίνωση παρουσιάζει μια σειρά μέτρων για τα οποία η Επιτροπή προτίθεται να παρουσιάσει νομοθετικές προτάσεις στο άμεσο μέλλον. " παρούσα πρόταση είναι μέρος της πρώτης ομάδας προτάσεων που αναγγέλλονται σε αυτή την ανακοίνωση.
<P>
" πρόταση θα επιτρέψει στα κράτη μέλη να καταπολεμήσουν καλύτερα την απάτη ΦΠΑ με δύο τρόπους. Πρώτον, παρέχοντας περαιτέρω διευκρινίσεις για τους όρους απαλλαγής ορισμένων εισαγωγών προϊόντων και δεύτερον, δημιουργώντας τη νομική βάση για τη διασυνοριακή από κοινού και εις ολόκληρον ευθύνη για τους οικονομικούς παράγοντες που δεν εκπλήρωσαν τις υποχρεώσεις τους για την υποβολή εκθέσεων.
<P>
Θα ήθελα να ευχαριστήσω το Κοινοβούλιο και ιδιαίτερα τον εισηγητή, κ. Visser, για τη διεκπεραίωση αυτής της πρότασης σε τόσο σύντομο χρονικό διάστημα και για την εποικοδομητική έκθεση. Επιτρέψτε μου, ωστόσο, να κάνω μερικά σχόλια.
<P>
Οι τροπολογίες 2 και 4 θα απαιτούσαν από την Επιτροπή να πραγματοποιήσει αξιολόγηση της λειτουργίας της νέας διάταξης για τη διασυνοριακή από κοινού και εις ολόκληρον ευθύνη. Δυστυχώς, η Επιτροπή δεν διαθέτει αυτές τις πληροφορίες, καθώς η αξιολόγηση των φόρων καθώς και η ανάκτησή τους είναι καθαρά εθνικές αρμοδιότητες. Επιπλέον, αν η Επιτροπή λάβει καταγγελίες από τους οικονομικούς φορείς ότι γίνεται κατάχρηση της διάταξης από τις εθνικές φορολογικές διοικήσεις ή ότι η διάταξη οδηγεί σε αδικαιολόγητα αποτελέσματα, θα αναλάβει την ευθύνη της ως θεματοφύλακας της κοινοτικής νομοθεσίας και θα λάβει κατάλληλα μέτρα. Αυτό περιλαμβάνει ιδιαίτερα την παρουσίαση πρότασης για την τροποποίηση αυτής της διάταξης όταν αυτό είναι απαραίτητο.
<P>
Οι τροπολογίες 3 και 5 αντίκεινται στην κατανομή αρμοδιοτήτων μεταξύ των κρατών μελών στη συνολική λειτουργία του κοινοτικού συστήματος ΦΠΑ. Το σύστημα αυτό βασίζεται σε μια γενεσιουργό αιτία του φόρου που συμβαίνει σε ένα συγκεκριμένο κράτος μέλος και οδηγεί σε χρέος ΦΠΑ και ευθύνη στον τομέα του ΦΠΑ σε αυτό το κράτος μέλος. Αυτό που θα προσδιορίσει τη διαδικασία που πρέπει να ακολουθηθεί για την είσπραξη αυτού του ΦΠΑ, συμπεριλαμβανομένης και της είσπραξης από μη εγκατεστημένους οικονομικούς παράγοντες, είναι το κράτος μέλος στο οποίο οφείλεται ο ΦΠΑ.
<P>
Επομένως, ένας οικονομικός παράγοντας που δεν έχει εκπληρώσει τις υποχρεώσεις του για την υποβολή εκθέσεων στο κράτος μέλος αναχώρησης θα πρέπει να δικαιολογήσει τις ελλείψεις του στη φορολογική διοίκηση του κράτους μέλους στο οποίο οφείλεται ο ΦΠΑ και όχι στη φορολογική διοίκηση του δικού του κράτους μέλους. Το τελευταίο θα παρέμβει μόνο κατόπιν αιτήσεως του πρώτου κράτους μέλους για την παροχή επιπλέον πληροφοριών ή στη διαδικασία ανάκτησης του φόρου.
<SPEAKER ID="511" NAME="Eva-Riitta Siitonen">
συντάκτης της γνωμοδότησης της Επιτροπής Νομικών Θεμάτων. - (FI) Κυρία Πρόεδρε, κυρίες και κύριοι, υποστηρίζω το συμβιβασμό που επιτεύχθηκε από την Επιτροπή Οικονομικών και Νομισματικών Θεμάτων. " έκθεση του κ. Hamon για την Οδηγία για τη φορολόγηση των υπό μορφή τόκων εισοδημάτων από αποταμιεύσεις είναι εξαιρετική και ισορροπημένη. Πραγματεύεται την πρόληψη της φοροδιαφυγής και τη μεγαλύτερη διαφάνεια.
<P>
Το Κοινοβούλιο πρέπει να είναι αυστηρό σε αυτό τον τομέα. Για παράδειγμα, θα πρέπει να εναρμονίσουμε τα συστήματα φορολόγησης για τα υπό μορφή τόκων εισοδήματα από αποταμιεύσεις. Πρέπει να συμπεριλάβουμε τα τελευταία κράτη που απομένουν στο σύστημα ανταλλαγής πληροφοριών. Το τραπεζικό απόρρητο, το οποίο είναι υπερβολικά άκαμπτο, πρέπει να ανοιχτεί, προκειμένου να μπορέσουμε να καταπολεμήσουμε τους φορολογικούς παραδείσους. " Σύνοδος των G20 έθεσε επίσης ως βασικό στόχο την κατάργηση των οικονομικών παραδείσων.
<P>
Το Κοινοβούλιο πρέπει να δώσει το παράδειγμα ώστε να ανακάμψουμε από τη χρηματοπιστωτική κρίση και να ανακτήσουμε την εμπιστοσύνη του κοινού. Πρέπει να διασφαλιστεί η διαφάνεια στον τραπεζικό τομέα και αυτό θα καταστεί δυνατό μόνο με την ανταλλαγή πληροφοριών.
<SPEAKER ID="512" NAME="Astrid Lulling" LANGUAGE="FR">
Κυρία πρόεδρε, οι συζητήσεις γύρω από το δημοσιονομικό σύστημα για τις αποταμιεύσεις έχουν πάρει τόσο έντονη τροπή που έχουν γίνει ενοχλητικές. Δεν διστάζω να υπερασπιστώ αυτό που φαίνεται να είναι θέση μειοψηφίας εδώ, αλλά θα δούμε τι θα συμβεί αύριο, αν και ο εισηγητής μας και ο επίτροπος εξακολουθούν να συγχέουν ανομοιογενή στοιχεία.
<P>
Ας επιστρέψουμε στη ρίζα του προβλήματος. " Οδηγία για τη φορολόγηση εισοδημάτων από αποταμιεύσεις τέθηκε σε ισχύ το 2005 με στόχο τη φορολόγηση των εισοδημάτων κεφαλαίου των μη μόνιμων κατοίκων. Δύο συστήματα εμπλέκονται εδώ: ανταλλαγή πληροφοριών μεταξύ των φορολογικών αρχών και παρακράτηση στην πηγή.
<P>
Τι διαπιστώνουμε μετά από αρκετά χρόνια λειτουργίας; Όλες οι επίσημες και ανεπίσημες μελέτες δείχνουν ότι η ανταλλαγή πληροφοριών παρουσιάζει σοβαρή αποτυχία, γιατί είναι περίπλοκη, επιβαρυντική και δαπανηρή. Από την άλλη πλευρά, η παρακράτηση στην πηγή παρουσιάζει πολλά πλεονεκτήματα.
<P>
Τι νομίζετε ότι συνάγεται από όλα αυτά - κυρίως από τον εισηγητή μας και από τον επίτροπο; Ότι το σύστημα που δεν λειτουργεί και δεν εγγυάται την καταβολή του οφειλόμενου φόρου θα γίνει υποχρεωτικό. Καταλάβετέ το αν μπορείτε!
<P>
Από το ζήτημα δεν λείπουν οι προκλήσεις, καθώς θα σημειωθεί επίσης ότι το σύστημα παρακράτησης στην πηγή κερδίζει διαρκώς έδαφος σε διάφορα κράτη μέλη - 19 στα 27 το εφαρμόζουν προς γενική τους ικανοποίηση. Ωστόσο, αυτό που είναι αρκετά καλό όταν κανείς είναι στη χώρα του γίνεται απαράδεκτο όταν περάσει τα σύνορα.
<P>
Αυτή η λογική θα οδηγήσει απλά στην καταστροφή αυτού που οικοδομούμε εδώ και δεκαετίες, με άλλα λόγια την ενιαία αγορά στις χρηματοπιστωτικές υπηρεσίες. Το κοινοτικό κεκτημένο αμφισβητείται επίσης, καθώς οι καλούμενες μεγάλες χώρες πιέζουν για τον επαναπατρισμό του κεφαλαίου των μόνιμων κατοίκων τους.
<P>
Ωστόσο, οποιοδήποτε χτύπημα μπορεί να καταφερθεί τώρα στην καταπολέμηση αυτής της νέας λερναίας ύδρας του τραπεζικού απορρήτου. Λέω στους συναδέλφους μου που μάχονται κατά αυτού του καλούμενου τέρατος που είναι ένοχο για κάθε αμάρτημα: διαλέξατε λάθος στόχο συγχέοντας τα ζητήματα στα πλαίσια αυτής της οδηγίας και, πάνω από όλα, απατάστε.
<P>
Τελειώνοντας, κυρία Πρόεδρε, ελπίζω ότι πολλοί από τους συναδέλφους μου θα ακούσουν τη φωνή της λογικής και θα ψηφίσουν υπέρ της Τροπολογίας 28 από την ομάδα μου, η οποία δεν θα οδηγήσει σε τίποτα λιγότερο από το να επιτρέψει στα κράτη μέλη την ελεύθερη επιλογή ανάμεσα στην παρακράτηση στην πηγή και την ανταλλαγή πληροφοριών.
<SPEAKER ID="513" NAME="Kristian Vigenin" LANGUAGE="BG">
Κυρία Πρόεδρε, κύριε Επίτροπε, λυπάμαι που ο κ. Visser δεν έμεινε να ακούσει μέχρι το τέλος τη συζήτηση επί του θέματος αυτού, αλλά πρέπει να ξεκινήσω λέγοντας ότι υποστηρίζουμε τις προτάσεις της Επιτροπής προς αυτή την κατεύθυνση. Μια πλήρης μεταρρύθμιση του ΦΠΑ θα έκανε φυσικά πολύ καλύτερη δουλειά, αλλά, εφόσον αυτό δεν είναι δυνατό επί του παρόντος, η πρότασή σας θα πρέπει να λύσει κάποια από τα προβλήματα που συναντούν τα κράτη μέλη στην επιθυμία τους να περιορίσουν την απάτη ΦΠΑ.
<P>
Ιδιαίτερα στα πλαίσια μιας κρίσης, νομίζουμε ότι είναι υπέρτατης σημασίας να υπάρχει εγγύηση για τα έσοδα από ΦΠΑ, καθώς, επί του παρόντος, τα κράτη μέλη προσπαθούν να επενδύσουν δισεκατομμύρια για να στηρίξουν την οικονομία. Από αυτή την άποψη, το Κοινοβούλιο θα πρέπει να στηρίξει κάθε ευκαιρία για τον περιορισμό των πιθανοτήτων απάτης.
<P>
Θα ήθελα επίσης να πω ότι υποστηρίζουμε συνολικά τις προτάσεις που έγιναν από τον κ. Visser στην Επιτροπή Οικονομικών και Νομισματικών Θεμάτων. Ίσως θα ενσταλάξουν μεγαλύτερη εμπιστοσύνη στον τομέα των επιχειρήσεων σε σύγκριση με τις αρχικές προτάσεις της Επιτροπής. Ωστόσο, πιστεύουμε επίσης ότι η πρόταση που γίνεται στο Άρθρο 1, σημείο γ) για το ότι η περίοδος ανάμεσα στην παράδοση των προϊόντων και τη λήψη της γνωστοποίησης που αναφέρεται στη δεύτερη υποπαράγραφο θα πρέπει να είναι δύο χρόνια είναι πολύ σύντομη και, κατά την άποψή μας, δημιουργεί επιπλέον ευκαιρίες για τον περιορισμό του πεδίου εφαρμογής και των αποτελεσμάτων της πρότασης της Επιτροπής.
<P>
Για το λόγο αυτό η Ομάδα PSE προτείνει αυτή η περίοδος να είναι πέντε χρόνια, καθώς πιστεύουμε ότι αυτή η περίοδος είναι αρκετά σύντομη για το τομέα των επιχειρήσεων και ταυτόχρονα αρκετά μακρά ούτως ώστε η φορολογική διοίκηση να ολοκληρώσει τις εργασίες της. Επιπλέον, η εισαγωγή αυτού του σημείου γ) δεν συνδέεται με προτάσεις που αφορούν την ημερομηνία και τον τρόπο θέσης σε ισχύ, γεγονός που πιστεύουμε ότι θα δημιουργήσει επιπλέον προβλήματα για τα κράτη μέλη.
<P>
Ελπίζουμε ότι η πρόταση θα στηριχθεί και θα αποφέρει τα αναμενόμενα αποτελέσματά της.
<SPEAKER ID="514" NAME="Bilyana Ilieva Raevа" LANGUAGE="BG">
Κύριε Επίτροπε, Κυρία Πρόεδρε, κυρίες και κύριοι, στα πλαίσια μιας οικονομικής και χρηματοπιστωτικής κρίσης, πρέπει να υποστηρίξουμε την Ευρωπαϊκή Ένωση στις προσπάθειές της να πετύχει ένα πιο αποτελεσματικό και εύρυθμο φορολογικό σύστημα.
<P>
" πρόταση της Επιτροπής για την τροποποίηση της οδηγίας φορολόγησης των εισοδημάτων από αποταμιεύσεις σε άλλα κράτη μέλη προσφέρει μια ευκαιρία βελτίωσης του υπάρχοντος σχήματος. Εμείς στην Επιτροπή Οικονομικών και Νομισματικών Θεμάτων του Ευρωπαϊκού Κοινοβουλίου υποστηρίζουμε την επέκταση της εφαρμογής της σε νέα χρηματοοικονομικά μέσα και γεωγραφικές περιοχές. Οι Ευρωπαίοι Φιλελεύθεροι Δημοκράτες πρότειναν την εισαγωγή επικρατειών με φορολογικά καθεστώτα με ιδιαίτερα χαλαρούς κανονισμούς, όπως οι πολιτείες Delaware και Nevada στις "νωμένες Πολιτείες, καθώς επίσης και τη διασφάλιση ίσης μεταχείρισης μεταξύ των κρατών μελών και μείωση των φορολογικών επιβαρύνσεων που συνεπάγεται η εφαρμογή αυτής της οδηγίας.
<P>
Ωστόσο, κύριε Επίτροπε, η βασική συζήτηση παραμένει αν θα καταργηθεί το σύστημα φόρων που παρακρατούνται στην πηγή υπέρ της αυτοματοποιημένης ανταλλαγής πληροφοριών. Κατά την άποψη των Φιλελευθέρων, το ζήτημα εδώ είναι πώς θα καταφέρουμε να αυξήσουμε την είσπραξη εσόδων από φόρους και πώς η εφαρμογή μόνο της ανταλλαγής πληροφοριών δεν θα καταλήξει - γεγονός που έχει επιβεβαιωθεί σύμφωνα με έρευνες που έχουν ήδη πραγματοποιηθεί - στην πρόληψη φορολογικών καταχρήσεων ή στην αύξηση της είσπραξης εσόδων, αλλά απλά θα στερήσει από τα κράτη μέλη το ανταγωνιστικό τους πλεονέκτημα. " παρακράτηση στην πηγή δεν είναι μόνο πιο αποτελεσματική, αλλά προσφέρει επίσης μεγαλύτερη διαφάνεια κατά την είσπραξη.
<P>
Πιστεύω ότι τα κράτη μέλη πρέπει να διατηρήσουν την αυτονομία τους όσον αφορά την επιλογή του καθεστώτος φορολόγησης. " Ομάδα ALDE έκανε την πρόταση να πραγματοποιηθεί συγκριτική ανάλυση των δύο συστημάτων. Ελπίζουμε ότι θα έχουμε τα αποτελέσματα από την Επιτροπή τουλάχιστον μέχρι το Δεκέμβριο του 2010. Επίσης ελπίζουμε ότι αυτά τα αποτελέσματα θα παρέχουν τη βάση για μελλοντικές προτάσεις της Επιτροπής σχετικά με την τροποποίηση του συστήματος φορολόγησης των εισοδημάτων από αποταμιεύσεις εντός της Ευρωπαϊκής Ένωσης.
<P>
Αύριο ψηφίζουμε για ένα άλλο σημαντικό κείμενο που αφορά την απάτη ΦΠΑ που συνδέεται με τις εισαγωγές. Ο στόχος της οδηγίας αυτής είναι η διασφάλιση της γρήγορης ανταλλαγής επαρκών πληροφοριών καλής ποιότητας. Στην περίπτωση αυτή, πέντε χρόνια είναι μια αρκετά μακρά περίοδος για τον τομέα των επιχειρήσεων. Στοχεύει επίσης στην εισαγωγή ενός μηχανισμού συνυπευθυνότητας. Εκτός από την προστασία των εσόδων κάθε κράτους μέλους από φόρους, είναι σημαντικό για μας να διασφαλίσουμε ότι η συνυπευθυνότητα εφαρμόζεται μόνο όταν οι πληροφορίες που παρέχονται περιέχουν σοβαρές ανωμαλίες ή υπάρχει αδικαιολόγητη καθυστέρηση στην παροχή τους. Διαφορετικά, κινδυνεύουμε να επιβάλουμε περαιτέρω επιζήμιες επιβαρύνσεις στις επιχειρήσεις.
<P>
Ελπίζω ότι θα ψηφίσουμε υπέρ αυτών των εκθέσεων αύριο.
<SPEAKER ID="515" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, η φοροδιαφυγή δεν είναι το βασικό μας πρόβλημα ότι η παγκόσμια οικονομία κλονίζεται συθέμελα. Είναι αλήθεια ότι ζούμε με φοροδιαφυγή σε ολόκληρη την Ευρώπη, στις "νωμένες Πολιτείες και βασικά σε ολόκληρο τον κόσμο. Είναι αλήθεια ότι έχουμε φορολογικούς παραδείσους στον κόσμο όπου οι πλούσιοι άνθρωποι και οι εταιρείες μπορούν να τοποθετήσουν και να αφήσουν χρήματα. Ωστόσο, δεν είναι αυτό το βασικό μας πρόβλημα σήμερα. Το να επικεντρωνόμαστε σε αυτό είναι ένας τρόπος να αποφεύγουμε τις ευθύνες μας.
<P>
Αυτό που πρέπει να κάνουμε τώρα, αν θέλουμε να μας μείνουν φορολογικές βάσεις στο μέλλον, είναι να κατανοήσουμε και να αντιμετωπίσουμε τη χρηματοπιστωτική κρίση. Γιατί βρισκόμαστε στην κατάσταση που βρισκόμαστε τώρα; Πάνω από όλα, λόγω του γεγονότος ότι τώρα έχουμε αδέσποτο καπιταλισμό. Στην πράξη, οι χρηματοπιστωτικές επιχειρήσεις, οι μεγάλες τράπεζες και η πλειοψηφία των μεγάλων εταιρειών διευθύνονται από υπαλλήλους και αυτοί οι υπάλληλοι μπορούν να εισαγάγουν πριμ, επιδόματα αποχώρησης και συντάξεις, που εξαρτώνται από τα κέρδη της εταιρείας που διοικούν αυτοί οι άνθρωποι. Δεν υπάρχει τίποτα απλούστερο στον κόσμο αυτό από το να αυξήσει κανείς την αποδοτικότητα βραχυπρόθεσμα και επομένως τα κέρδη των εταιρειών αυτών. Είναι απλά θέμα αύξησης του κινδύνου. Υπάρχουν πολλές μελέτες "κατανομών Taleb", όπως συχνά αποκαλούνται, όπου αν αυξήσει τον κίνδυνο σημαντικά, μπορεί να υπολογίζει σε δραματική αύξηση των κερδών και όλοι θα λάβουν αυτά τα πριν και άλλα επιδόματα, με άλλα λόγια αυτά τα "προνόμια". Στη συνέχεια, βέβαια, οι κίνδυνοι αρχίζουν να γίνονται πραγματικότητα, αλλά τότε αυτοί που διοικούν την εταιρεία έχουν ήδη φύγει ή θα φύγουν. Αγοράζουν κάστρα στη Γαλλία ή παίζουν γκολφ στην Ισπανία. Δεν πρέπει να τους λυπόμαστε, αλλά το σύστημα είναι πολύ απλά μη βιώσιμο.
<P>
Επιπλέον, κανένας από τους φορείς δεν έχει κάποιο κίνητρο για να αποτρέψει αυτή την εξέλιξη. Οι οργανισμοί αξιολόγησης της πιστοληπτικής ικανότητας εξαρτώνται από την απόκτηση πελατών, αλλά δεν θα έχουν πελάτες αν πουν ότι οι πελάτες τους δεν είναι αξιόπιστοι. Οι καταθέτες γνωρίζουν ότι υπάρχουν εγγυήσεις καταθέσεων και επομένως δεν ανησυχούν σχετικά με το σε ποια τράπεζα τοποθετούν τα χρήματά τους. Άλλοι φορείς γνωρίζουν ότι μπορούν να έρθουν σε συμφωνία με το άλλο συμβαλλόμενο μέρος και βασίζονται στο γεγονός ότι είναι πολύ μεγάλοι για να αποτύχουν, ενώ ο φορολογούμενος λαμβάνει πάντα το λογαριασμό. Αυτό σημαίνει ότι τα κράτη πρέπει να πουν εξ αρχής ότι δεν θα πάρουν όλα τα ρίσκα. Είναι εξαιρετικά δύσκολο να το κάνουν, αλλά πρέπει να γίνει. Δυστυχώς, δεν πιστεύω ότι το Ευρωπαϊκό Κοινοβούλιο θα συνεργαστεί σε αυτό, αλλά θα συνιστούσα σε όλους στο Κοινοβούλιο αυτό να το πράξουν.
<SPEAKER ID="516" NAME="Ieke van den Burg" AFFILIATION="PSE">
(NL) Αντίθετα με τη συνήθη πρακτική μου, θα ξεκινήσω με μια πολιτική δήλωση, καθώς θεωρώ ότι η φοροδιαφυγή και η φοροαποφυγή σε αυτούς τους καιρούς της αυξανόμενης ανεργίας και αυξανόμενης μισθολογικής ανισότητας είναι ένα πραγματικό σκάνδαλο. Κατά τη διάρκεια των εκλογών, θα καταστεί σαφές ποια κόμματα είναι πραγματικά πρόθυμα να αναλάβουν την αντιμετώπισή του.
<P>
" έκθεση του κ. Hamon για τη φορολόγηση των εισοδημάτων από αποταμιεύσεις αποτελεί ένα κοντινό παράδειγμα. Συνειδητοποιώ ότι είναι δύσκολο για τον Επίτροπο να καταλήξει σε πραγματική συμφωνία επ' αυτού σύμφωνα με τον κανόνα της ομοφωνίας. Το Σοσιαλιστικό Κόμμα στο Ευρωπαϊκό Κοινοβούλιο έχει περισσότερη φιλοδοξία από αυτή που μπορεί να βρεθεί στην πρόταση της Επιτροπής και η επεξεργασία της έχει γίνει σε ορισμένες τροπολογίες που υποβάλαμε.
<P>
Ένα τελικό σχόλιο για την κ. Lulling, η οποία αντιπαραθέτει τα δύο συστήματα ανταλλαγής πληροφοριών και παρακράτησης στην πηγή. Μιλάμε για τα κενά που υπάρχουν στο νόμο και στα δύο συστήματα και ποια είναι τα σημεία στα οποία θα πρέπει να επικεντρωθούμε. Έχουν γίνει κάποια βήματα, αλλά πρέπει να γίνουν περισσότερα από αυτά που προτείνει η παρούσα έκθεση.
<SPEAKER ID="517" NAME="László Kovács">
Μέλος της Επιτροπής. - Κυρία Πρόεδρε, θα ήθελα να σας ευχαριστήσω για τα σχόλιά σας και για τις απόψεις που εκφράσατε κατά τη διάρκεια της συζήτησης. Χαίρομαι που βλέπω ότι το Ευρωπαϊκό Κοινοβούλιο και η Επιτροπή συμμερίζονται απόψεις για τις δράσεις που πρέπει να αναληφθούν για την καλύτερη καταπολέμηση της φοροδιαφυγής στην Ευρωπαϊκή Ένωση και είμαι ευχαριστημένος με τη γενική υποστήριξη για τις δύο προτάσεις.
<P>
Θα ήθελα να σας ευχαριστήσω και πάλι για την προτεραιότητα που δώσατε στο φάκελο για τη φορολόγηση των εισοδημάτων από αποταμιεύσεις και για την υποστήριξή σας στις προσπάθειες της Επιτροπής να προωθήσει χρηστή διακυβέρνηση στο φορολογικό τομέα. " επίτευξη γρήγορης προόδου στις συζητήσεις για την πρόταση τροποποίησης είναι επίσης μία από τις προτεραιότητες της τσεχικής Προεδρίας. Λόγω του διεθνούς κλίματος - της χρηματοπιστωτικής και οικονομικής κρίσης - είναι επίσης προτεραιότητα για τα περισσότερα κράτη μέλη.
<P>
Είμαι πεπεισμένος ότι, εφόσον τα κράτη μέλη συμφωνήσουν για τους τρόπους κάλυψης των κενών στην Οδηγία για τη φορολόγηση των υπό μορφή τόκων εισοδημάτων από αποταμιεύσεις, είναι πιθανό το Συμβούλιο να ζητήσει από την Επιτροπή να ενημερώσει κατά παρόμοιο τρόπο τις συμφωνίες με τις πέντε χώρες εκτός ΕΕ και τις 10 άλλες χώρες που συμμετέχουν στο μηχανισμό φορολόγησης των εισοδημάτων από αποταμιεύσεις. Είναι πρόωρο να σκεφτόμαστε σήμερα πώς θα αντιδράσουν στην προσέγγισή μας. " ΕΕ πρώτα πρέπει να φτάσει σε ομόφωνη συμφωνία εσωτερικά. Ωστόσο, λαμβάνοντας υπ' όψιν την πρόοδο που επιτεύχθηκε στις συνομιλίες των G20 για την εκπλήρωση των προτύπων ανταλλαγής πληροφοριών του ΟΟΣΑ, είμαι αισιόδοξος και σ' αυτό τον τομέα.
<P>
Όσον αφορά την έκθεση του κ. Visser, δήλωσα πριν ότι η Επιτροπή δεν μπορεί να δεχτεί τις τροπολογίες του Κοινοβουλίου, αλλά σημειώσαμε τις συστάσεις που περιέχονται στην έκθεση. Πιο συγκεκριμένα, η ανάγκη για καλύτερο συντονισμό μεταξύ των διαφόρων κρατών μελών, η απαραίτητη βελτίωση της ποιότητας των πληροφοριών που ανταλλάσσονται, η ανάγκη να επιτραπεί σε άλλα κράτη μέλη η αυτοματοποιημένη πρόσβαση σε ορισμένα δεδομένα που περιέχονται στις βάσεις δεδομένων των κρατών μελών και η απαίτηση εναρμόνισης των διαδικασιών καταχώρισης και αποκαταχώρισης είναι ιδέες που η Επιτροπή υποστηρίζει σθεναρά. Αυτός είναι επίσης ο λόγος για τον οποίο η Επιτροπή θα επανέλθει, μέχρι τέλος Μαΐου, με μια πιο ουσιαστική πρόταση για αναδιατύπωση του κανονισμού για τη διοικητική συνεργασία, όπου θα ενσωματωθούν αυτές οι προτάσεις.
<P>
Συμπεραίνοντας, και όπως έχω ήδη αναφέρει στο παρελθόν, είναι ξεκάθαρο ότι δεν υπάρχει μία ενιαία και συνολική λύση για την εξάλειψη της φοροδιαφυγής. Οι προτάσεις που συζητήσαμε σήμερα είναι δύο σημαντικά βήματα προόδου στα πλαίσια της γενικής στρατηγικής κατά της φοροδιαφυγής σε επίπεδο ΕΕ.
<SPEAKER ID="518" NAME="Benoît Hamon" LANGUAGE="FR">
Κυρία Πρόεδρε, θα είμαι πολύ σύντομος, καθώς μίλησα διεξοδικά μόλις πριν από λίγο.
<P>
Θα ήθελα αρχικά να ευχαριστήσω την κ. Raeva και την κ. Siitonen, και επίσης τα Μέλη, για τις ομιλίες τους και τις συμβολές τους στο κείμενο αυτό, και να πω στον κ. Kovács ότι, κατά τη γνώμη μου, έχω καταλάβει τι εννοεί.
<P>
Ωστόσο, νομίζω ότι ένα ισχυρό σήμα αύριο από το Ευρωπαϊκό Κοινοβούλιο για το θέμα του πεδίου εφαρμογής, για το θέμα του τραπεζικού απορρήτου και για του θέμα του καταλόγου των φορολογικών παραδείσων θα είναι μια πολύτιμη βοήθεια για το Συμβούλιο, ειδικά αν, στο μέλλον, πρέπει να διαπραγματευτούμε νέες συμφωνίες με τρίτες χώρες.
<P>
Τώρα θα ήθελα να ολοκληρώσω με την κριτική - την ευγενική κριτική, θα ήθελα να προσθέσω - που εκφράστηκε κατά του κ. Kovács και κατ' εμού από την κ. Lulling. Μας επέκρινε για το ότι συγχέουμε ανομοιογενή στοιχεία, αν και το έκανε πολύ ευγενικά. Θα ήθελα να της πω ότι πιστεύω πως, αύριο, αυτό το Κοινοβούλιο, το οποίο μερικές φορές συγχέει ανομοιογενή στοιχεία, θα είναι σε θέση να κάνει τη διάκριση ανάμεσα στο γενικό συμφέρον και τα ιδιωτικά συμφέροντα και ελπίζω ότι έτσι θα έχουμε συμβάλει στην προώθηση της καταπολέμησης της φοροδιαφυγής.
<SPEAKER ID="519" NAME="Astrid Lulling" AFFILIATION="PPE-DE">
(FR) Κυρία Πρόεδρε, ζήτησα να μιλήσω για να κάνω μια προσωπική δήλωση. Ο κ. Hamon μόλις με επέκρινε για κάτι αλλά πρέπει να του πω ότι βλέπω πως αυτός και ο επίτροπος δυστυχώς συνεχίζουν να συγχέουν ανομοιογενή στοιχεία. Πρέπει επίσης να του πω ότι το μόνο σύστημα που διασφαλίζει ότι κάθε φορολογούμενος πληρώνει τους φόρους του - που είναι αυτό που όλοι θέλουμε - ότι το καλύτερο σύστημα είναι η παρακράτηση στην πηγή γιατί το σύστημα της ανταλλαγής πληροφοριών είναι μια αποτυχία. Δεν λειτούργησε και δεν ξέρουμε ποιος πλήρωσε τι γιατί οι αρχές δεν ξέρουν πώς να διαχειριστούν το σύστημα.
<P>
Ήθελα να κάνω αυτή τη διευκρίνιση.
<SPEAKER ID="520" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Παρασκευή 24 Απριλίου 2009, στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="521" NAME="Zbigniew Krzysztof Kuźmiuk  " LANGUAGE="PL">
Στη συζήτηση για τη φοροδιαφυγή στον τομέα της φορολόγησης των εισοδημάτων από αποταμιεύσεις και ΦΠΑ, θα ήθελα να επιστήσω την προσοχή στα ακόλουθα θέματα.
<P>
1. " συνολική φοροδιαφυγή σε όλες τις φορολογικές αρμοδιότητες της Ευρωπαϊκής Ένωσης ανέρχεται σε περίπου 200 δισεκατομμύρια ευρώ ετησίως. Αυτό αντιστοιχεί σε πάνω από 2% του ΑΕΠ των κρατών μελών και σημαίνει ότι οι δημόσιες δαπάνες στα κράτη μέλη μειώνονται κατά ένα τεράστιο ποσό.
<P>
2. Είναι επομένως θετικό στοιχείο το ότι η νέα οδηγία καλύπτει κενά που έχουν εντοπιστεί στη φορολογική νομοθεσία, και επίσης, σχετικά με τη φαντασία των ανθρώπων που φοροδιαφεύγουν, προσπαθεί να αποτρέψει την ανάπτυξη νέων στρατηγικών διαφυγής από τη φορολογική νομοθεσία.
<P>
3. Θίχτηκε το θέμα των φορολογικών παραδείσων στην επικράτεια της Ευρωπαϊκής Ένωσης και στα εξαρτημένα εδάφη των κρατών μελών της ΕΕ. " παρούσα χρηματοπιστωτική κρίση έχει δείξει ότι η ανοχή της μη ξεκάθαρης φορολογικής νομοθεσίας, των ανώνυμων συναλλαγών και της έλλειψης συνεργασίας στον τομέα της φορολογίας μπορεί βραχυπρόθεσμα να διασφαλίζει επιπλέον εισόδημα σε συγκεκριμένες χώρες και εξαρτημένα εδάφη, αλλά μακροπρόθεσμα αυτό αποσταθεροποιεί το δημοσιονομικό σύστημα και μπορεί να αποτελέσει αιτία σοβαρών χρηματοπιστωτικών κρίσεων.
<SPEAKER ID="522" NAME="Siiri Oviir  " AFFILIATION="ALDE">
γραπτώς. - (ET) " απώλεια εσόδων λόγω της φοροδιαφυγής σε όλες τις φορολογικές κατηγορίες ανέρχεται σε πάνω από 200 εκατομμύρια ευρώ ανά έτος στην ΕΕ, το οποίο ισοδυναμεί με σχεδόν 2% του ΑΕΠ.
<P>
Δισεκατομμύρια ευρώ χαμένων εσόδων κάθε χρόνο λόγω της φοροδιαφυγής οδηγούν σε μείωση στις επιπρόσθετες επενδύσεις στα κράτη μέλη της ΕΕ και σε δημόσιες δαπάνες γενικού ενδιαφέροντος, γεγονός που στα πλαίσια της παρούσας χρηματοπιστωτικής κρίσης μειώνει σημαντικά τις δυνατότητες των κρατών μελών να επιλύουν προβλήματα που προκύπτουν στον τομέα των κοινωνικών υποθέσεων, της υγειονομικής περίθαλψης και της εκπαίδευσης.
<P>
Ο αγώνας κατά της φοροδιαφυγής είναι ένα εξαιρετικά σημαντικό θέμα για την ΕΕ και πρέπει να διατηρήσουμε τον ηγετικό μας ρόλο στον τομέα αυτό! Μόνο έτσι θα καταφέρουμε να δημιουργήσουμε μια κατάσταση στην οποία σημαντικά χρηματοοικονομικά κέντρα εκτός της Ευρωπαϊκής Ένωσης θα εφαρμόσουν παρόμοια μέτρα με αυτά που εφαρμόζονται στα κράτη μέλη.
<P>
Υποστηρίζω την ιδέα της Ευρωπαϊκής Επιτροπής ότι, λαμβάνοντας δεόντως υπ' όψιν την ελεύθερη κυκλοφορία των κεφαλαίων όπως προσδιορίζεται στη Συνθήκη για την ίδρυση της Ευρωπαϊκής Κοινότητας, θα πρέπει να εξετάσουμε την προσθήκη όρων για να αντιμετωπίσουμε τις απόπειρες των φυσικών προσώπων που είναι μόνιμοι κάτοικοι της ΕΕ να αποφύγουν την εφαρμογή της οδηγίας για τα εισοδήματα από αποταμιεύσεις, διοχετεύοντας τους τόκους που κέρδισαν στην ΕΕ μέσω εταιριών ή οργανισμών κάλυψης απαλλαγμένων φόρων που βρίσκονται πέρα από την επικράτεια της ΕΕ ή πέρα από εδάφη όπου εφαρμόζονται παρόμοια ή όμοια μέτρα με αυτά που έχουν συμφωνηθεί σε επίπεδο ΕΕ.
<P>
Πολιτική μηδενικής ανοχής πρέπει να εφαρμοστεί στους φορολογικούς παραδείσους. Οποιαδήποτε καθυστέρηση στην εξεύρεση λύσεων που διασφαλίζουν δικαιότερη και συνεπέστερη εφαρμογή των μέτρων σε αυτό τον τομέα είναι αδικαιολόγητη στην παρούσα οικονομική κατάσταση!
<SPEAKER ID="523" NAME="Sirpa Pietikäinen  " AFFILIATION="PPE-DE">
γραπτώς. - (FI) " αναθεώρηση της Οδηγίας για τη φορολόγηση των υπό μορφή τόκων εισοδημάτων από αποταμιεύσεις είναι σημαντικό μέρος της επανεπεξεργασίας της χρηματοπιστωτικής αρχιτεκτονικής και των κανόνων των χρηματοπιστωτικών αγορών. " παρούσα οδηγία είναι απελπιστικά απαρχαιωμένη. " καταστρατήγησή της είναι σχετικά εύκολη, για παράδειγμα χρησιμοποιώντας ως διαμεσολαβητές επενδυτικές εταιρείες που η οδηγία δεν ορίζει ως εντεταλμένους φορείς πληρωμής και οι οποίες δεν έχουν επομένως καμιά υποχρέωση να συμμετέχουν στο σύστημα ανταλλαγής πληροφοριών. Παρομοίως είναι δυνατό η διευθέτηση των χαρτοφυλακίων χρεογράφων να γίνει με τέτοιο τρόπο ώστε το εισόδημα που ισοδυναμεί με εισόδημα υπό μορφή τόκων να παραμείνει εκτός ορισμού, ως αποτέλεσμα "ανασυσκευασίας".
<P>
" μεταρρύθμιση είναι μια απόπειρα αντιμετώπισης αυτών των προβλημάτων. Για να επιλύσει το πρόβλημα των διαμεσολαβητών, η Επιτροπή επεκτείνει τον ορισμό του εντεταλμένου φορέα πληρωμής για να συμπεριλάβει ιδρύματα και ταμεία. Υπάρχουν επίσης σχέδια να συμπεριληφθούν στην οδηγία νέα, καινοτόμα προϊόντα και, για παράδειγμα, ορισμένοι τύποι ασφαλιστηρίων ζωής.
<P>
Είναι πολύ πιο δύσκολο να συμπεριληφθούν άλλα νέα προϊόντα. Δυστυχώς, είναι εξαιρετικά δύσκολο να καταρτιστούν ορισμοί που θα καθιστούσαν δυνατό το να συμπεριληφθούν όλα τα εισοδήματα που μπορούν να συγκριθούν με εισοδήματα υπό μορφή τόκων, ειδικά όταν η δημιουργία νέων προϊόντων είναι σχετικά εύκολη. Ως προς αυτό, θα πρέπει να εξετάσουμε ευρέως το πώς αυτά τα προϊόντα μπορούν να ρυθμιστούν πριν να συμπεριληφθούν στην οδηγία. " Επιτροπή σκοπεύει επίσης να εισηγηθεί πρόταση για την τροποποίηση της Οδηγίας αμοιβαίας συνδρομής, η οποία επίσης θα συμπεριλάβει μεταρρυθμίσεις που συνδέονται με την αυτόματη ανταλλαγή πληροφοριών.
<P>
Για την αποφυγή της φοροδιαφυγής είναι επίσης ζωτικής σημασίας οι τρεις χώρες που εξαιρούνται από το τρέχον σύστημα ανταλλαγής πληροφοριών - το Βέλγιο, το Λουξεμβούργο και η Αυστρία - να ενταχθούν στο σύστημα που χρησιμοποιούν οι υπόλοιπες χώρες. " προθεσμία που προτείνει ο εισηγητής γι' αυτό, η οποία είναι το 2014, θα πρέπει να λάβει την πλήρη στήριξή μας.

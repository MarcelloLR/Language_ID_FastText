<CHAPTER ID="021">
Η καταπολέμηση της εμπορίας ανθρώπων - ολοκληρωμένη προσέγγιση και προτάσεις ενόψει σχεδίου δράσης (συζήτηση) 
<SPEAKER ID="320" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Bauer, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την καταπολέμηση της εμπορίας ανθρώπων - ολοκληρωμένη προσέγγιση και προτάσεις για σχέδιο δράσης.
<SPEAKER ID="321" NAME="Edit Bauer " AFFILIATION="PPE-DE">
εισηγήτρια. - (SK) " εμπορία ανθρώπων αναφέρεται τώρα αναμφίβολα ως το μεγαλύτερο όνειδος της σύγχρονης εποχής και η πιο καταφανής παραβίαση των ανθρωπίνων δικαιωμάτων. Αποτελεί επίσης ένα εξαιρετικά επικίνδυνο είδος εγκληματικής δραστηριότητας, καθώς είναι η τρίτη μεγαλύτερη πηγή εισοδήματος μετά το εμπόριο όπλων και ναρκωτικών, με κύκλο εργασιών δισεκατομμυρίων ευρώ και δολαρίων.
<P>
Μόλις σήμερα το Βατικανό εξέδωσε μια δήλωση που περιγράφει την εμπορία ανθρώπων ως χειρότερη από το δουλεμπόριο. Οι εμπειρογνώμονες εκτιμούν ότι κάθε χρόνο περίπου εκατό χιλιάδες άτομα στην Ευρωπαϊκή Ένωση πέφτουν θύματα εμπορίας ανθρώπων. Τα πιο πρόσφατα στοιχεία της Unicef υποδεικνύουν ότι τα δύο τρίτα των κρατών μελών αποτελούν χώρες προέλευσης και προορισμού. " άποψη ότι αυτό δεν ισχύει για εμάς είναι λοιπόν εσφαλμένη. Επίσης εσφαλμένη είναι η ιδέα ότι αυτό το θέμα αφορά μόνο λίγες χιλιάδες ιερόδουλες, η μοίρα των οποίων είναι συχνά πολύ τραγική. Υπάρχουν, ωστόσο, νέες εξελίξεις. Αυτές περιλαμβάνουν τους αυξανόμενους αριθμούς των θυμάτων εμπορίας ανθρώπων που σχετίζονται με την καταναγκαστική εργασία, την παροχή υπηρεσιών, την καταναγκαστική επαιτεία παιδιών και τα μικροεγκλήματα, καθώς και την εμπορία για σκοπούς παράνομης υιοθεσίας ή αναγκαστικών γάμων. Μια έκθεση του Συμβουλίου της Ευρώπης αναφέρει στοιχεία για την εμπορία ανθρώπινων οργάνων σε ευρωπαϊκές χώρες.
<P>
Αν και στη συντριπτική πλειοψηφία των περιπτώσεων τα θύματα είναι γυναίκες, υπάρχουν ανησυχητικά στοιχεία ότι το 40-50% των θυμάτων είναι παιδιά. " έκθεση έχει σκοπό να παράσχει μια επισκόπηση του προβλήματος της εμπορίας ανθρώπων εν γένει. Δεν αφορά αποκλειστικά τη λαθρεμπορία ανθρώπων ή την πορνεία. Αφορά την εμπορία ανθρώπων, στην οποία η πρώιμη αναγνώριση του θύματος είναι πρωταρχικής σημασίας. Αν και υπάρχει έγκαιρη αναγνώριση, τα ίδια τα θύματα ενδέχεται να καταλήξουν κατηγορούμενα για αδικήματα μετανάστευσης ή για τη συμμετοχή τους σε παράνομες δραστηριότητες και μπορεί να εκδοθούν από τη χώρα πριν τους δοθεί η ευκαιρία να βοηθήσουν στην αποκάλυψη δικτύων οργανωμένου εγκλήματος, με μεγάλη πιθανότητα να πέσουν και πάλι θύματα των ίδιων δικτύων.
<P>
Σε αυτό το πλαίσιο, είναι απαραίτητο να τονίσουμε τη σημασία του σχεδίου της Ευρωπαϊκής Ένωσης, καθώς και των δοκιμασμένων προσεγγίσεων, προτύπων και διαδικασιών για την καταπολέμηση της εμπορίας ανθρώπων που θεωρούνται γενικά ως σημαντική πρόοδος σε αυτόν τον τομέα.
<P>
Θα ήθελα, ωστόσο, να επισημάνω τέσσερεις τομείς προβλημάτων στην έκθεση.
<P>
Πρώτον, παρά το γεγονός ότι πρόκειται για ένα εξαιρετικά σοβαρό έγκλημα, η κατάσταση στα κράτη μέλη όσον αφορά τη συναφή νομοθεσία και την επιβολή της δεν είναι καθόλου ικανοποιητική. Πέντε κράτη μέλη δεν έχουν επικυρώσει ακόμα τη σύμβαση του Ο"Ε κατά του διεθνικού οργανωμένου εγκλήματος ή το συμπληρωματικό πρωτόκολλο της, γνωστό ως πρωτόκολλο του Παλέρμο, για την πρόληψη, καταστολή και τιμωρία της εμπορίας ανθρώπων, ειδικά των γυναικών και των παιδιών. Δέκα μέλη δεν προσχώρησαν στο προαιρετικό πρωτόκολλο των "νωμένων Εθνών της σύμβασης για τα δικαιώματα του παιδιού σχετικά με την πώληση παιδιών, την παιδική πορνεία και την παιδική πορνογραφία.
<P>
Μέχρι σήμερα, η σύμβαση του Συμβουλίου της Ευρώπης για την καταπολέμηση της εμπορίας ανθρώπων επικυρώθηκε μόνον από μία χώρα και επτά κράτη μέλη δεν την έχουν υπογράψει. Υπάρχουν προβλήματα με την τήρηση των δεσμεύσεων. Σε ένα κράτος μέλος το έγκλημα της εμπορίας ανθρώπων τιμωρείται μόνο με την επιβολή προστίμου. Σε μια άλλη χώρα δεν είναι δυνατή η δίωξη της εμπορίας παιδιών που στη συνέχεια υποχρεώνονται σε επαιτεία, καθώς η επαιτεία από μόνη της δεν θεωρείται έγκλημα, ενώ σε άλλες χώρες τα νομικά πρόσωπα δεν διώκονται για τη διάπραξη αυτών των εγκλημάτων. " επιβολή είναι επίσης προβληματική σε περιπτώσεις όπου τα κράτη μέλη έχουν όλα τα διαθέσιμα μέσα, για παράδειγμα μέσω του εργατικού δικαίου και της ύπαρξης επιθεωρήσεων εργασίας, αλλά παρά ταύτα η εμπορία ανθρώπων εξακολουθεί να υφίσταται.
<P>
Δεύτερον, οι παραλήψεις μας στον τομέα της πρόληψης είναι επίσης σοβαρές. Θα ήθελα να αναφερθώ σε ένα τρομερό στοιχείο σε μια πρόσφατη έκθεση της Unicef, σύμφωνα με την οποία το 30% των παιδιών στον κόσμο παραμένουν μη καταγεγραμμένα. Αυτά τα παιδιά, μαζί με αυτά στους δρόμους, μπορούν εύκολα να πέσουν θύματα εγκληματιών.
<P>
Τρίτον, η προστασία των θυμάτων είναι κάτι παραπάνω από ανθρωπιστική πράξη. Υπάρχουν βάσιμα στοιχεία από την Ευρωπόλ ότι χωρίς προστασία των θυμάτων δεν είμαστε σε θέση να ξεσκεπάσουμε αποτελεσματικά τα καλά οργανωμένα δίκτυα εγκληματιών και μεσολαβητών. Ωστόσο, αντί να προστατεύουμε τα θύματα, επιλέγεται συχνά ο εύκολος δρόμος της ποινικοποίησης.
<P>
Τέταρτον, είναι προφανές ότι η αποτελεσματική καταπολέμηση της εμπορίας ανθρώπων απαιτεί ενισχυμένη συνεργασία μεταξύ κρατών μελών και Ευρωπόλ, Eurojust, Frontex, Unicef και άλλων διεθνών οργανισμών, συμπεριλαμβανομένων των ΜΚΟ. Μια ενοποιημένη μέθοδος αναγνώρισης των θυμάτων και ένας ενιαίος ορισμός του συνεπαγόμενου εγκλήματος θα βοηθούσαν σε μεγάλο βαθμό στην καλύτερη κατανόηση των νέων εξελίξεων και της συνολικής κλίμακας του προβλήματος. Προς το παρόν, μπορούμε να εργαζόμαστε μόνον με εκτιμήσεις που θεωρούνται απολύτως αναξιόπιστες από τους εμπειρογνώμονες του τομέα. Προς το παρόν, οι εγκληματίες θα συνεχίσουν να έχουν το προβάδισμα έναντι των υπηρεσιών επιβολής του νόμου.
<P>
Ολοκληρώνοντας, θα ήθελα να ευχαριστήσω τους συναδέλφους μου που συνέβαλαν στη βελτίωση της έκθεσης. Θα ήθελα επίσης να εκφράσω τη συμφωνία μου με την παρατήρηση που έκανε κάποτε η Helga Konrad, πρώην ειδική εκπρόσωπος του ΟΑΣΕ σχετικά με την εμπορία ανθρώπων. Το πρόβλημα της εμπορίας ανθρώπων βρίσκεται σε μια καμπή· γνωρίζουμε πολλά γι' αυτό, αλλά υπάρχουν αμφιβολίες ως προς το αν θέλουμε να αναλάβουμε δράση. Πολλοί από εμάς είναι της γνώμης ότι ήρθε η ώρα για αποφασιστική δράση στην καταπολέμηση αυτού του ιδιαίτερα σοβαρού, επικίνδυνου και επονείδιστου εγκλήματος.
<SPEAKER ID="323" NAME="Franco Frattini">
Αντιπρόεδρος της Επιτροπής. (EN) Κύριε Πρόεδρε, θέλω να ξεκινήσω συγχαίροντας την εισηγήτρια γι' αυτήν την πολύ σημαντική έκθεση. " ευρωπαϊκή πολιτική κατά της εμπορίας ανθρώπων αποτελεί προτεραιότητα όχι μόνον για το Κοινοβούλιο αλλά και για την ίδια την Ευρωπαϊκή Επιτροπή.
<P>
Υπάρχει ανάγκη για περαιτέρω και πιο αποτελεσματική δράση για την καταπολέμηση της εμπορίας ανθρώπων. Αν και έχουν αναληφθεί πολλές πρωτοβουλίες σε εθνικό και διεθνές επίπεδο, τα αποτελέσματα δεν μπορούν να συγκριθούν με την τεράστια κλίμακα αυτού του εγκληματικού φαινομένου. Το ευρωπαϊκό σχέδιο δράσης που εγκρίθηκε, όπως θα θυμάστε, τον περασμένο Δεκέμβριο αποτελεί το πλαίσιο για πρακτική δράση με σκοπό την αντιμετώπιση όλων των πτυχών της εμπορίας ανθρώπων.
<P>
Θα ήθελα να τονίσω ορισμένες προτεραιότητες που, κατά τη γνώμη μου, είναι σημαντικές. Πρώτον, για τα κράτη μέλη, είναι σημαντικό να επιταχύνουν την εφαρμογή της οδηγίας 2004/81/ΕΚ σχετικά με τον τίτλο παραμονής που χορηγείται σε υπηκόους τρίτων χωρών θύματα εμπορίας ανθρώπων ή συνέργειας στη λαθρομετανάστευση, οι οποίοι συνεργάζονται με τις αρμόδιες αρχές. Αφορά, συγκεκριμένα, μέτρα βοήθειας και κοινωνικής επανένταξης, την προθεσμία περίσκεψης και την έκδοση του τίτλου παραμονής για τα θύματα εμπορίας ανθρώπων, λαμβάνοντας επίσης υπόψη τη σύμβαση του Συμβουλίου της Ευρώπης του 2005.
<P>
Σε αυτό το πλαίσιο, είναι σημαντικό να τονίσουμε ότι η προθεσμία περίσκεψης και τα μέτρα βοήθειας χορηγούνται στα θύματα ανεξαρτήτως της βούλησης ή της ικανότητάς τους να συνεργαστούν με τις αρχές επιβολής του νόμου και ότι, μετά την έκδοση των τίτλων παραμονής, τα θύματα έχουν πρόσβαση στην αγορά εργασίας, σε επαγγελματική κατάρτιση και εκπαίδευση.
<P>
Ποια είναι η κατάσταση μέχρι στιγμής; Δυστυχώς, είναι πολύ απογοητευτική. Μέχρι στιγμής μόνον δύο κράτη μέλη έχουν μεταφέρει την ευρωπαϊκή οδηγία και μόνον έξι άλλες κοινοποιήσεις πρωτοβουλιών για μεταφορά έχουν εξεταστεί από την Ευρωπαϊκή Επιτροπή. Δεν υπάρχει καμία απολύτως κοινοποίηση από 12 κράτη μέλη. Όπως γνωρίζετε, η προθεσμία για τη μεταφορά εξέπνευσε στις 6 Αυγούστου 2006 και, ως εκ τούτου, αποφάσισα να κινήσω διαδικασίες επί παραβάσει κατά όλων των κρατών μελών που δεν έχουν μεταφέρει ακόμα αυτήν την πολύ σημαντική κοινοτική οδηγία.
<P>
Όσον αφορά την παροχή βοήθειας και την κοινωνική επανένταξη, η ανάγκη για στενή συνεργασία σε τακτική βάση μεταξύ των δημόσιων αρχών, συμπεριλαμβανομένων των αρχών επιβολής του νόμου, και των ΜΚΟ πρέπει επίσης να τονιστεί. Πιστεύω ότι είναι πολύ σημαντικό να υπάρχει στενή και σταθερή συνεργασία μεταξύ των δημόσιων αρχών και του ιδιωτικού τομέα για την προστασία και την επανένταξη των θυμάτων.
<P>
Όσον αφορά τις έρευνες, μετά από πρωτοβουλίες που ανέλαβε η Ευρωπόλ, η διεθνής αστυνομική συνεργασία μεταξύ των ειδικών μονάδων των κρατών μελών πρέπει να ενισχυθεί. Προωθώ και ενθαρρύνω την καλύτερη και στενότερη συνεργασία μεταξύ όλων των ειδικών εθνικών μονάδων που ασχολούνται με την καταπολέμηση της εμπορίας ανθρώπων. Ωστόσο, επί αυτού του θέματος, θα ήθελα να σας εκφράσω έναν προβληματισμό. Αναφορικά με τη δίωξη, διαπιστώνω με απογοήτευση ότι πολύ συχνά οι κατηγορίες κατά των εγκληματιών που εκμεταλλεύονται τα θύματα εμπορίας -για παράδειγμα για σεξουαλικούς σκοπούς- είναι πολύ αδύναμες και εστιάζουν μόνον στην απλή εκμετάλλευση της εκπόρνευσης αντί για την πραγματική κατηγορία, η οποία πρέπει να είναι ο υποβιβασμός των θυμάτων σε συνθήκες δουλείας. Εναπόκειται στις διωκτικές αρχές να αποφασίζουν τις κατηγορίες, αλλά πραγματικά ελπίζω ότι οι εισαγγελείς και οι δικαστές θα ακολουθήσουν τώρα μια πολύ σκληρότερη γραμμή από αυτή του παρελθόντος. Αυτή είναι η πραγματική κατάσταση.
<P>
Υπάρχουν επίσης προτεραιότητες για την Ευρωπαϊκή Επιτροπή. Αποφάσισα να συστήσω μια ομάδα εμπειρογνωμόνων για την εμπορία ανθρώπων. Αυτή η ομάδα εμπειρογνωμόνων θα ασχολείται ειδικά με δείκτες και κριτήρια, προκειμένου να προσδιορίσει διαφορετικές μορφές εμπορίας για τους σκοπούς της εκμετάλλευσης της εργασίας. Στο ίδιο πλαίσιο, στις αρχές του 2007 θα προτείνω ευρωπαϊκή νομοθεσία σχετικά με την επιβολή κυρώσεων κατά των εργοδοτών που εκμεταλλεύονται παράνομους εργαζόμενους, οι εργασιακές συνθήκες των οποίων μοιάζουν ορισμένες φορές με δουλεία.
<P>
Αναφορικά με την εμπορία για σκοπούς σεξουαλικής εκμετάλλευσης, σύντομα θα εισαγάγουμε ένα ερωτηματολόγιο με σκοπό την αξιολόγηση, μεταξύ άλλων, των πιθανών επιπτώσεων νέας νομοθεσίας που ποινικοποιεί τη χρήση σεξουαλικών υπηρεσιών εν γνώσει του γεγονότος ότι το άτομο που τις παρέχει είναι θύμα εμπορίας. Συνεπώς, τηρώ την υπόσχεσή μου προς εσάς σχετικά με αυτό το ερωτηματολόγιο.
<P>
Επιπροσθέτως, πρέπει να αντιμετωπιστούν οι βαθύτερες αιτίες της εμπορίας ανθρώπων, συμπεριλαμβανομένης της φτώχειας, της έλλειψης ευκαιριών απασχόλησης, της βίας και των διακρίσεων λόγω φύλου. Τα τμήματά μου θα φιλοξενήσουν σύντομα ένα διατμηματικό σεμινάριο σχετικά με αυτό το θέμα, ακριβώς για να εστιάσουν στα βασικά προβλήματα που προκύπτουν.
<P>
Ένα τελευταίο σημαντικό θέμα είναι η ευαισθητοποίηση. " Επιτροπή υποστηρίζει την καθιέρωση μιας ημέρας κατά της εμπορίας ανθρώπων, πιθανώς την 11η Ιουνίου. Αυτή η πρωτοβουλία αποσκοπεί στην αύξηση της ορατότητας των προβλημάτων που σχετίζονται με την εμπορία ανθρώπων και των μέτρων που λαμβάνονται για την αντιμετώπιση της ίδιας της εμπορίας ανθρώπων. Θα απευθύνει έκκληση για συνεργασία από δημόσια όργανα και την κοινωνία των πολιτών και θα αξιολογήσει την ποιότητα και τα αποτελέσματα όλων των δράσεων που έχουν δρομολογηθεί.
<SPEAKER ID="324" NAME="Simon Coveney " AFFILIATION="PPE-DE">
συντάκτης γνωμοδότησης της Επιτροπής Εξωτερικών Υποθέσεων. - (EN) Κύριε Πρόεδρε, θέλω να ξεκινήσω συγχαίροντας τον Επίτροπο για την πολύ θετική ομιλία του και για όλα όσα κάνει σε αυτόν τον τομέα. Αντιμετωπίζει με σοβαρότητα την προσπάθεια καταπολέμησης της εμπορίας και αυτό πρέπει να αναγνωριστεί.
<P>
Θέλω επίσης να συγχαρώ την κ. Bauer για την έκθεσή της. Δεν ήταν εύκολη η εκπόνησή της, καθώς στην τελική έκδοση έπρεπε να ενσωματωθούν διάφορες γνωμοδοτήσεις από πολλές διαφορετικές επιτροπές. Ήμουν υπεύθυνος για τη γνωμοδότηση της Επιτροπής Εξωτερικών Υποθέσεων σχετικά με την εμπορία ανθρώπων, η οποία επικεντρώθηκε συγκεκριμένα στις πτυχές των εξωτερικών σχέσεων αυτού του προβλήματος. Στο κείμενο της έκθεσης ενσωματώθηκαν πολλές παράγραφοι και συστάσεις από τη γνωμοδότησή μου και ευχαριστώ την κ. Bauer για τη συνεργασία της σε αυτό το πλαίσιο.
<P>
Ήθελα σήμερα το απόγευμα να σχολιάσω κυρίως τα θέματα των εξωτερικών σχέσεων. " έκθεση τονίζει την ανάγκη να υπογράψουν τα κράτη μέλη τις διεθνείς συμβάσεις, οι οποίες διασφαλίζουν μια θετική υποχρέωση των χωρών να αντιμετωπίσουν τα θέματα που σχετίζονται με την εμπορία ανθρώπων. " ιρλανδική κυβέρνηση, για παράδειγμα, δεν έχει επικυρώσει τη σύμβαση του Ο"Ε κατά του διεθνικού οργανωμένου εγκλήματος και το συμπληρωματικό πρωτόκολλο για την πρόληψη, καταστολή και τιμωρία της εμπορίας ανθρώπων. Αυτή η σύμβαση και το πρωτόκολλο κατά της εμπορίας ανθρώπων επικυρώθηκαν από 121 κράτη σε όλον τον κόσμο, συμπεριλαμβανομένων των περισσότερων ευρωπαϊκών χωρών, αλλά επτά κράτη μέλη της ΕΕ δεν την έχουν επικυρώσει ακόμα και αυτό είναι απαράδεκτο.
<P>
" έκθεση καλεί επίσης τα κράτη μέλη της ΕΕ να εφαρμόσουν την οδηγία του Συμβουλίου σχετικά με τους τίτλους παραμονής, προκειμένου να προσφέρουν στα θύματα διακίνησης την επιλογή της προσωρινής διαμονής. Αυτό είναι απολύτως αναγκαίο, προκειμένου τα θύματα εμπορίας να πάψουν να θεωρούνται παράνομοι μετανάστες και να αντιμετωπίζονται ως θύματα κακοποίησης. Θα ενθαρρύνει επίσης τα θύματα να απευθύνονται στην αστυνομία διασφαλίζοντάς τους ευαίσθητη και δίκαιη μεταχείριση.
<P>
Ένα από τα βασικά στοιχεία της γνωμοδότησης της Επιτροπής Εξωτερικών Υποθέσεων είναι ότι το Συμβούλιο και η Επιτροπή θα πρέπει να εγείρουν σε τακτική βάση το θέμα της εμπορίας ανθρώπων στους πολιτικούς διαλόγους με τρίτες χώρες. Οι ρήτρες για τα ανθρώπινα δικαιώματα που περιλαμβάνονται στις συμφωνίες της ΕΕ με αυτές τις χώρες θα πρέπει να χρησιμοποιηθούν, όπου ενδείκνυται, για να τεθούν θέματα εμπορίας ανθρώπων. Υπάρχουν σαφείς ενδείξεις σε διάφορες περιοχές του κόσμου ότι η πίεση από κυβερνήσεις, διεθνείς οργανισμούς και ΜΚΟ αρχίζει να επηρεάζει τη στάση απέναντι στην εμπορία ανθρώπων. " ΕΕ έχει ευθύνη να ενισχύσει την ορατότητα, με όλα τα διαθέσιμα μέσα, του συνεχιζόμενου σκανδάλου που αντιστοιχεί σε σύγχρονη δουλεία.
<P>
" Ευρώπη πρέπει να δώσει το παράδειγμα, αν θέλει να πιέσει και άλλα μέρη του κόσμου να ακολουθήσουν τα βήματά της. Δεν είμαι πεπεισμένος -και αυτή η άποψή μου ενισχύθηκε από τα σχόλια του Επιτρόπου- ότι οι κυβερνήσεις της ΕΕ αντιμετωπίζουν σοβαρά αυτό το θέμα. Αυτό πρέπει να αλλάξει και αυτή η έκθεση αποτελεί ένα βήμα προς τη σωστή κατεύθυνση.
<SPEAKER ID="325" NAME="Jean Lambert " AFFILIATION="Verts/ALE">
συντάκτης γνωμοδότησης της Επιτροπής Απασχόλησης και Κοινωνικών Υποθέσεων. - (EN) Κύριε Πρόεδρε, θα ήθελα και εγώ να ευχαριστήσω την εισηγήτρια για το εξαιρετικό έργο που επιτέλεσε σε αυτήν την έκθεση. Όπως αναφέρθηκε, συνέταξα τη γνωμοδότηση για την Επιτροπή Απασχόλησης, στην οποία εστιάσαμε στα άτομα που διακινούνται για σκοπούς εργασίας. Μάλιστα, ένα από τα στοιχεία που χαιρετίζω σε αυτήν την έκθεση είναι η αναγνώριση των πολλών διαφορετικών αιτιών για τους οποίους διακινούνται άνθρωποι.
<P>
" επιτροπή μου χαιρετίζει ειδικά τη βασιζόμενη στα ανθρώπινα δικαιώματα διάσταση της ολοκληρωμένης προσέγγισης και του σχεδίου δράσης και αναγνωρίζει ότι απαιτείται να δοθεί έμφαση, όπως είπε ο Επίτροπος, στην καταναγκαστική εργασία ή στην αναγκαστική παροχή υπηρεσιών, στη δουλεία και στα φαινόμενα τύπου δουλείας που οφείλονται στην εμπορία ανθρώπων. Είδαμε πολύ πρόσφατα αυτά τα φαινόμενα τύπου δουλείας με τη μορφή εργαζομένων που δεν έχουν καμία επιλογή για το πότε, το πού ή το πώς θα εργαστούν. Δεν έχουν δικαιώματα. Είναι δέσμιοι. Ενδέχεται να υποστούν ξυλοδαρμούς, να τους στερήσουν την ιατρική περίθαλψη, το νερό σε υψηλές θερμοκρασίες και, ορισμένες φορές, όπως έγινε στην περίπτωση του Κόλπου Morecombe στο "νωμένο Βασίλειο να τους αφήσουν να πεθάνουν.
<P>
Κατά την εξέταση των αιτιών, η επιτροπή εξέτασε επίσης το θέμα της ζήτησης και θεώρησε ότι η ζήτηση για χαμηλά αμειβόμενους, παράνομους και υπάκουους εργαζόμενους στην Ευρωπαϊκή Ένωση συμβάλλει στην παράνομη εμπορία ανθρώπων. Πιστεύει ότι η ύπαρξη τέτοιου εργατικού δυναμικού μπορεί να μειώσει το κόστος με αντίτιμο όμως την ανθρώπινη αξιοπρέπεια και ότι υπονομεύει τους κανόνες εργασίας, τα μέτρα υγείας και ασφάλειας, τις δίκαιες αμοιβές και τα τοπικά ή κρατικά οικονομικά έσοδα λόγω της μη πληρωμής φόρων και κοινωνικών εισφορών.
<P>
Χαιρετίζουμε την άποψη που εκφράζεται σε αυτήν την έκθεση ότι πρέπει να εξετάσουμε, για παράδειγμα, τα αμφίβολα γραφεία ευρέσεως εργασίας που ισχύουν τόσο για τους υπηκόους της ΕΕ όσο και για τους υπηκόους τρίτων χωρών, τα οποία αποτελούν βιτρίνα για αυτά τα φαινόμενα τύπου δουλείας. Πιστεύουμε ότι πρέπει να εφαρμοστεί το ισχύον εργατικό δίκαιο και να διασταυρωθούν οι πληροφορίες από επιθεωρήσεις εργασίας ώστε να τεθούν στη σφαίρα των αστυνομικών υπηρεσιών πληροφοριών, προκειμένου να μπορέσουμε να σταματήσουμε ή να εμποδίσουμε την εμπορία ανθρώπων. Εκτιμούμε επίσης ότι η κατάρτιση αποτελεί σημαντική διάσταση για αυτές τις επιθεωρήσεις.
<P>
Αναγνωρίζουμε τη σημασία της καλής εταιρικής πρακτικής όπου η συμμόρφωση επιδιώκεται πλήρως και αναγνωρίζουμε επίσης το πολύτιμο έργο των δικτύων, των συνδικαλιστικών οργανώσεων και των ευυπόληπτων εταιρειών που συμβάλλουν στην πρόληψη της εμπορίας ανθρώπων και στην αντιμετώπιση των θυμάτων.
<P>
Προσωπικά, χαιρετίζω ιδιαίτερα τη δράση που ο Επίτροπος δήλωσε ότι προτίθεται να αναλάβει σχετικά με το θέμα των προσωρινών τίτλων παραμονής. Λυπάμαι για τη δράση του δικού μου κράτους μέλους, το οποίο, για παράδειγμα, αντιμετωπίζει τα θύματα, όπως είπε ο κ. Coveney, κυρίως ως παράνομους μετανάστες παρά ως θύματα. " αστυνομία μάς λέει ότι όσοι απελαύνονται συχνά διακινούνται ξανά και ξανά σε έναν φαύλο κύκλο, αντί να αντιμετωπίζονται ως ευάλωτα άτομα ή ως δυνητικές πηγές πληροφοριών.
<P>
Χαιρετίζω ιδιαίτερα αυτό που είπε ο Επίτροπος και την έκθεση και ελπίζω ότι θα συνοδευτεί από πολύ έντονη δράση.
<SPEAKER ID="326" NAME="Maria Carlshamre " AFFILIATION="ALDE">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (EN) " υπό συζήτηση έκθεση είναι το αποτέλεσμα ενισχυμένης συνεργασίας, σύμφωνα με το άρθρο 47, ανάμεσα σε δύο επιτροπές, της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπής Δικαιωμάτων των Γυναικών και Ισότητας των Φύλων. Συνεπώς, είμαι εν μέρει υπεύθυνη για αυτήν την έκθεση, ειδικά για τα μέρη που ασχολούνται με την εμπορία γυναικών και κοριτσιών για σκοπούς σεξουαλικής εκμετάλλευσης.
<P>
Δεκαεπτά ετών: αυτή είναι η ηλικία του συνήθους θύματος εμπορίας στην Ευρώπη. Πρόκειται για ένα νέο κορίτσι που καταλήγει σε οίκο ανοχής ή σε μια υπηρεσία συνοδών, όπως αποκαλείται, στη Γερμανία, στην Αυστρία ή στις Κάτω Χώρες.
<P>
Δεκαεπτά έτη: είναι το ίδιο χρονικό διάστημα που το Κοινοβούλιο συζητά και εκπονεί έγγραφα σχετικά με το θέμα της εμπορίας ανθρώπων. Πολλοί λένε ότι θα πρέπει να μείνουμε σε αυτά που έκανε το Κοινοβούλιο μέχρι τώρα. Εγώ όμως λέω ότι πρέπει να σταματήσουμε τους ευσεβείς πόθους και τις κενές συζητήσεις και ψηφίσματα και να αρχίσουμε να ασχολούμαστε με αυτό το θέμα με πρακτικό τρόπο.
<P>
Πρώτον, πρέπει να προσδιορίσουμε τον εχθρό. Είναι το οργανωμένο έγκλημα. Όσο εμείς μιλούσαμε, εκείνοι άλλαξαν την ατζέντα τους από όπλα και ναρκωτικά στην πιο επικερδή αγοραπωλησία ανθρώπων για τη βιομηχανία του σεξ. Μιλάμε για προϊόντα. Μιλάμε για εμπορεύματα. Μιλάμε για κανονικές αγορές όπου νεαρά γυμνά κορίτσια πωλούνται σε όποιον κάνει την υψηλότερη προσφορά. Μιλάμε για κορίτσια που πωλούνται στην ηλικία των 17 και στην ηλικία των 20 είναι άχρηστα και μένουν στο περιθώριο. Τις γνώρισα και άκουσα την απίστευτη φρίκη του βιασμού 14 φορές την ημέρα. Θέλουμε να θέσουμε τέλος σε αυτό ή θέλουμε απλώς να συνεχίσουμε να μιλάμε; Αυτή η βιομηχανία του οργανωμένου εγκλήματος τρέφεται από τη ζήτηση συνηθισμένων ανδρών που πιστεύουν ότι έχουν δικαίωμα να αγοράσουν το κορμί ενός νέου κοριτσιού όσο το δυνατόν πιο φθηνά.
<P>
Ορισμένοι λένε ότι η εμπορία γυναικών και κοριτσιών για σεξουαλική εκμετάλλευση είναι ήδη έγκλημα, ενώ η πορνεία είναι απλώς θέμα συναίνεσης μεταξύ ενηλίκων που κάνουν μια επιχειρηματική συναλλαγή. Ωστόσο, πάνω από το 90% των κοριτσιών στη βιομηχανία του σεξ στη Γερμανία, στην Αυστρία και στις Κάτω Χώρες, όπου η πορνεία είναι νόμιμη, προέρχονται από το εξωτερικό. Πώς μπορεί να γνωρίζει κανείς ότι αυτό το κορίτσι εκπορνεύεται με την ελεύθερη θέλησή του; Πώς μπορεί να είναι βέβαιος ότι δεν χαμογελά μόνο επειδή ξέρει ότι κάποιος θα απειλήσει την οικογένειά της πίσω στην πατρίδα της αν δεν συμμορφωθεί; Αν πιστεύετε ότι πρόκειται για μια απλή δουλειά, τότε γιατί δεν θέλετε να την κάνει η κόρη σας; Ή η γυναίκα σας; " ζήτηση των ανδρών για σεξουαλικές υπηρεσίες αποτελεί επίσης κινητήρια δύναμη στη βιομηχανία διακίνησης ανθρώπων.
<P>
Αν συμφωνείτε μαζί μου ότι πρέπει να κάνουμε πραγματικά κάτι για την εμπορία ανθρώπων, σας παρακαλώ να καταψηφίσετε αύριο τις τροπολογίες 23, 24 και 25.
<P>
Επίτροπε Frattini, σας είμαι ευγνώμων για το έργο σας, αλλά ακόμα περιμένουμε τη μελέτη σχετικά με το πώς οι νόμοι για την πορνεία στην Ευρώπη επηρεάζουν τον αριθμό των θυμάτων εμπορίας ανθρώπων. Αυτή η μελέτη είναι απαραίτητη αν θέλουμε να βρούμε τη βέλτιστη πρακτική.
<SPEAKER ID="327" NAME="Carlos Coelho">
εξ ονόματος της Ομάδας PPE-DE. - (PT) " εμπορία ανθρώπων είναι μια σύγχρονη μορφή δουλείας. Δεν αποτελεί πρόσφατο φαινόμενο. Τα τελευταία χρόνια αυξάνεται και έχει φτάσει σε ανησυχητικά επίπεδα. " Διεθνής Οργάνωση Εργασίας εκτιμά, για παράδειγμα, ότι περίπου 2,5 εκατομμύρια άνθρωποι σε όλο τον κόσμο είναι θύματα καταναγκαστικής εργασίας.
<P>
Είναι ήδη η τρίτη πιο επικερδής μορφή εμπορίας, μετά τα ναρκωτικά και τα όπλα. Εκδηλώνεται με τη μορφή της σεξουαλικής εκμετάλλευσης, όπως ανέφεραν οι προηγούμενοι ομιλητές, καθώς και ως καταχρηστικές συνθήκες εργασίας, καταναγκαστική οικιακή εργασία, παράνομη υιοθεσία, καταναγκαστική επαιτεία και πώληση οργάνων.
<P>
" καταπολέμηση της εμπορίας ανθρώπων είναι, συνεπώς, μία από τις κυριότερες προτεραιότητες τόσο σε κοινοτικό όσο και σε διεθνές επίπεδο. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμεί να συγχαρεί την κ. Bauer για την εξαιρετική έκθεσή της. Συμφωνούμε ότι πρέπει να υπάρχει μια συνεκτική ευρωπαϊκή πολιτική για την αποτελεσματική καταπολέμηση της εμπορίας ανθρώπων, η οποία θα καλύπτει όλες τις πτυχές αυτού του θέματος, συμπεριλαμβανομένων θεμάτων που σχετίζονται με τις χώρες προέλευσης, διέλευσης και προορισμού, τα άτομα που προσλαμβάνουν και εκμεταλλεύονται και άλλους μεσολαβητές, πελάτες και δικαιούχους. Τα θύματα και οι μάρτυρες πρέπει να προστατεύονται και πρέπει να προταθούν στρατηγικές πρόληψης.
<P>
" εμπορία ανθρώπων είναι απαράδεκτη και δεν πρέπει να υπάρχουν νομικά παραθυράκια που να την διευκολύνουν. Ο νόμος πρέπει να είναι σαφής και μεγαλεπήβολος και πρέπει να εφαρμόζεται και να επιβάλλεται σωστά από όλα τα κράτη μέλη. Πρέπει να υπάρχει μια νομική πλατφόρμα ως βάση για την ενίσχυση της διεθνούς συνεργασίας, και με τρομοκρατεί το γεγονός ότι πέρασε τόσο μεγάλο διάστημα μέχρι να επικυρωθούν και να εφαρμοστούν διάφορα διεθνή μέσα, όπως οι συμβάσεις του Ο"Ε. Καλώ τα κράτη μέλη που δεν το έχουν πράξει ακόμα, να λάβουν τα απαραίτητα μέτρα το συντομότερο δυνατόν. Σε αυτό το πλαίσιο, επιτρέψτε μου να συγχαρώ τον κ. Frattini για τα σχόλιά του σήμερα στο Κοινοβούλιο, σχετικά με την ποινικοποίηση των κρατών μελών που αργούν να εγκρίνουν τις κοινοτικές οδηγίες που έχουν μεταφερθεί.
<SPEAKER ID="328" NAME="Inger Segelström">
εξ ονόματος της Ομάδας PSE. - (SV) Κύριε Πρόεδρε, Επίτροπε Frattini, συνάδελφοι βουλευτές, κυρίες και κύριοι, θέλω να ξεκινήσω ευχαριστώντας την κ. Bauer για την άψογη έκθεσή της και την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων για την εποικοδομητική συνεργασία της και για την ενισχυμένη συνεργασία της με την Επιτροπή Δικαιωμάτων των Γυναικών και Ισότητας των Φύλων. Θέλω επίσης να ευχαριστήσω τον Επίτροπο Frattini.
<P>
Κατά τη διάρκεια των δυόμισι ετών που συμμετέχω στο Ευρωπαϊκό Κοινοβούλιο, το θέμα της εμπορίας ανθρώπων κατέλαβε εξέχουσα θέση στην πολιτική ατζέντα, όχι μόνον στο Ευρωπαϊκό Κοινοβούλιο αλλά και στα κράτη μέλη και μεταξύ των Ευρωπαίων. Αυτό είναι μια καλή αρχή. Είμαι πολύ ικανοποιημένη, διότι όλοι μαζί καταδικάζουμε την εμπορία ανθρώπων, όπως την καταδικάσαμε και στο πλαίσιο του Παγκόσμιου Κυπέλλου Ποδοσφαίρου. Χαιρετίζω το γεγονός ότι τώρα περιλαμβάνουμε και άλλες πτυχές της εμπορίας ανθρώπων και ότι συμφωνούμε πως το θέμα μας σε αυτήν την περίπτωση είναι ένα σύγχρονο δουλεμπόριο, θύματα του οποίου είναι κατά 80% τουλάχιστον γυναίκες και παιδιά.
<P>
Αυτό που με ανησυχεί είναι η έλλειψη ανάλυσης σχετικά με το τι συμβαίνει στις γυναίκες και στα παιδιά μόλις φτάσουν στην ΕΕ. Δεν βοηθά να καταδικάζουμε τη διασυνοριακή εμπορία ανθρώπων, αν δεν βλέπουμε, ή αν δεν θέλουμε να συζητήσουμε σχετικά με το τι γίνεται κατόπιν στην ΕΕ. Όσοι προμηθεύονται σεξουαλικές υπηρεσίες, αγοράζουν γυναίκες και παιδιά αδιακρίτως σε μια κοινοτική αγορά που δεν κάνει εξίσου διακρίσεις. Κάθε φορά που γνωρίζω γυναίκες θύματα εμπορίας, λένε ότι αγοράστηκαν και ότι κατόπιν πουλήθηκαν στην πορνεία και ότι προωθούνται σε πελάτες σε πολλές χώρες της ΕΕ κάθε μέρα, όλο τον χρόνο. Αυτό κατέστη δυνατό διότι εμείς, εδώ στην ΕΕ, δεν τολμάμε ακόμα να μιλήσουμε γι' αυτές τις γυναίκες και τα παιδιά που βρίσκονται εδώ αυτήν τη στιγμή. Είναι καιρός να αλλάξουμε στάση. Το επόμενο βήμα είναι να μάθουμε περισσότερες πληροφορίες. Το γεγονός ότι το 50% των ατόμων που πωλούνται για σκοπούς πορνείας είναι παιδιά αποτελεί σκάνδαλο. Θα έπρεπε να ντρεπόμαστε κάθε μέρα για το γεγονός ότι δεν κάνουμε περισσότερα, διότι εμείς στην ΕΕ έχουμε ευθύνη για τα δικαιώματα των παιδιών.
<P>
Με υπερηφάνεια μπορώ να σας πω ότι εμείς στη Σοσιαλιστική Ομάδα στο Ευρωπαϊκό Κοινοβούλιο συμφωνήσαμε ως προς το πώς θέλουμε να προχωρήσουμε. Θέλουμε να θέσουμε στόχους, να διενεργήσουμε μελέτες και να ενημερωθούμε καλύτερα. Ίσως τότε θα μπορέσουμε να συμφωνήσουμε σχετικά με το τι πρέπει να γίνει σε βραχυπρόθεσμο και μακροπρόθεσμο επίπεδο. Αν οι υπόλοιπες πολιτικές ομάδες θέλετε να μάθετε τι κάνουμε, μπορώ να σας πω ότι προετοιμάζουμε τον δρόμο για μια συζήτηση σχετικά με τους διάφορους πιθανούς τρόπους εξάλειψης της εμπορίας ανθρώπων στα κράτη μέλη, για παράδειγμα μέσω της νομιμοποίησης της πορνείας ή, όπως στη Σουηδία, μέσω ενός νόμου που απαγορεύει την αγορά σεξουαλικών υπηρεσιών. Γιατί η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών φοβάται τις πανεπιστημιακές μελέτες; Αυτό είναι κάτι που θα ήθελα να μάθω.
<P>
" απλή έκφραση της αντίθεσής μας στην εμπορία ανθρώπων σήμερα το απόγευμα δηλώνει απλώς ότι στο Ευρωπαϊκό Κοινοβούλιο μάς απασχολεί αυτό το θέμα. Ωστόσο, στρουθοκαμηλίζουμε και δεν αναλαμβάνουμε ευθύνη για όσα συμβαίνουν σε όλες εκείνες τις γυναίκες και τα παιδιά που είναι θύματα εκμετάλλευσης εδώ και τώρα. Πολλοί λένε ότι εμείς στην ΕΕ το μόνο που κάνουμε είναι να μιλάμε, ενώ θα έπρεπε να θέτουμε πρακτικούς στόχους. " Σοσιαλιστική Ομάδα και εγώ λοιπόν θέλουμε να θέσουμε έναν κοινοτικό στόχο για τη μείωση στο μισό του αριθμού των ατόμων που εκτίθενται σε εμπορία ανθρώπων σε ένα διάστημα δέκα ετών.
<P>
" Σοσιαλιστική Ομάδα υποστηρίζει επίσης τις τροπολογίες 1 έως 22 και την αιτιολογική σκέψη ΙΣΤ. Θα απέχουμε από την ψηφοφορία επί της αιτιολογικής σκέψης ΙΕ, διότι δεν εγκρίνουμε μια θέση ούτε υπέρ ούτε κατά μια μεμονωμένης έρευνας. Επί της τροπολογίας 25, θα ψηφίσουμε ο καθένας ξεχωριστά. Εγώ θα ψηφίσω υπέρ της παραγράφου 1 σημείο α) και κατά της τροπολογίας 25 λόγω της πολιτικής εμπειρίας μου για την άποψη που επικρατεί για το εμπόριο του σεξ και την πορνεία στη Σουηδία. Το πιο σημαντικό τώρα είναι να επιδιώξουμε τη μείωση κατά 50% της εμπορίας ανθρώπων και να εφαρμόσουμε τη σχεδιασμένη έρευνα στην ΕΕ το 2007. Θέλω να ευχαριστήσω όλους τους συμπολίτες μου γι' αυτήν τη συζήτηση. Θέλω επίσης να ευχαριστήσω όλους όσοι συμμετείχαν στη συζήτηση εδώ στο Κοινοβούλιο, μαζί με τον Πρόεδρο και τον Επίτροπο Frattini.
<SPEAKER ID="329" NAME="Margrete Auken">
εξ ονόματος της Ομάδας Verts/ALE. - (DA) Κύριε Πρόεδρε, σκέφτηκα να πω άλλα από αυτά που είχα γράψει, διότι πολλά απ' όσα ήθελα να πω αναφέρθηκαν ήδη. Πρόκειται για μια καλή συζήτηση στην οποία είναι σημαντικό να τονίσουμε το γεγονός ότι το υπό συζήτηση θέμα πρέπει να αντιμετωπιστεί τόσο μέσω της επικύρωσης των συμβάσεων όσο και μέσω του έργου για τις μεγάλες κοινωνικές ανισότητες. Επιτρέψτε μου να δηλώσω λοιπόν ότι η επικύρωση των συμβάσεων δεν είναι αρκετή. Πρέπει επίσης και να τηρούνται. Είμαι σε θέση να πω ότι, σε μια χώρα όπως η Δανία, όλο και λιγότεροι πόροι διατίθενται για την καταπολέμηση του σεξουαλικού εμπορίου. Δεν διεξάγονται αρκετές έρευνες και οι γυναίκες θύματα του εμπορίου δεν έχουν ούτε 30 ημέρες στη διάθεσή τους πριν τις πετάξουν έξω από τη χώρα. Δεν υπάρχει επαρκής χρόνος ούτε για να αναζητήσουν τη βοήθεια που χρειάζονται ούτε για να γίνει οτιδήποτε για το πρόβλημα. Αναρωτιόμαστε μετά αν αυτό οφείλεται στο γεγονός ότι, στην πραγματικότητα, δεχόμαστε ότι μπορεί να υπάρχει εμπορία γυναικών και παιδιών. Όσον αφορά αυτό το θέμα, εγώ προσωπικά συμφωνώ με τους Σουηδούς ότι έχει αποδειχθεί πως, όταν υπάρχει μια αγορά, είναι πάρα πολύ εύκολο να δημιουργηθεί αποδοχή του γεγονότος ότι μπορεί να λαμβάνει χώρα αυτή η δραστηριότητα και επίσης να διευκολυνθούν οι εγκληματίες. Είναι πολύ εύκολο γι' αυτούς να έχουν πρόσβαση σε μια ήδη εδραιωμένη αγορά με τα θύματά τους και, μέχρι να γίνει κάτι, δεν πιστεύω ότι θα πατάξουμε πραγματικά αυτό το εμπόριο.
<P>
Πρόκειται για μια συζήτηση που πρέπει να διεξαγάγουμε, διότι είναι εξαιρετικά σημαντικό να κάνουμε κάτι γι' αυτό το θέμα. Προσωπικά, θα ήθελα να υποστηρίξω τη σουηδική πρόταση αλλά είμαι επίσης ανοιχτή και σε άλλες προτάσεις, εφόσον συμφωνήσουμε ότι δεν απαιτούνται μόνον επικυρώσεις αλλά και αλλαγές στάσης και ότι πρέπει επίσης να προβλεφθεί χρηματοδότηση για την παροχή πραγματικής βοήθειας, διότι, μέχρι να γίνουν όλα αυτά, το μόνο που θα έχουμε, όπως είπε η σουηδή συνάδελφός μου πριν σηκωθώ να μιλήσω, είναι λόγια. Σας λέω ότι ακόμα και οι καλύτεροι στόχοι δεν βοηθούν τους ανθρώπους θύματα εμπορίας αν δεν υποστηρίζονται από κατάλληλες δυνάμεις, πολιτική βούληση και προσπάθεια. Ελπίζω ότι σε αυτό θα μπορέσουμε να συμφωνήσουμε.
<SPEAKER ID="330" NAME="Bairbre de Brún">
εξ ονόματος της Ομάδας GUE/NGL. - (EN) (" ομιλήτρια μίλησε στα ιρλανδικά)
<P>
Κύριε Πρόεδρε, θέλω να ευχαριστήσω την εισηγήτρια, Edit Bauer, για το σημαντικό έργο της στην εκπόνηση της σειράς προτάσεων που περιλαμβάνονται στις συστάσεις σχετικά με μια ολοκληρωμένη προσέγγιση για την καταπολέμηση της εμπορίας ανθρώπων. Δεδομένου ότι αυτό το πρόβλημα βρίσκεται σε έξαρση, απαιτείται μια ολοκληρωμένη προσέγγιση, η οποία θα λαμβάνει πλήρως υπόψη τη σημασία της πρόληψης και το καίριο θέμα της μείωσης της ζήτησης.
<P>
Χαιρετίζω την έκκληση της έκθεσης προς τα κράτη μέλη της και το Συμβούλιο να ενισχύσουν τη βασιζόμενη στα ανθρώπινα δικαιώματα προσέγγιση που έχει ως κεντρικό άξονα την ισότητα των φύλων και τα θύματα. Είναι σημαντικό η εμπορία ανθρώπων να αντιμετωπιστεί ως θέμα ανθρωπίνων δικαιωμάτων, αντί να θεωρείται κυρίως θέμα συνοριακού ελέγχου. " εμπορία ανθρώπων αφορά κυρίως την εκμετάλλευση, όχι την παράνομη μετανάστευση. Είναι απαράδεκτο ότι σε ορισμένες χώρες δεν υπάρχει καμία νομοθετική πρόβλεψη για τίτλους παραμονής για τα θύματα της εμπορίας ανθρώπων και ότι σε άλλα κράτη, όπου υπάρχει πρόβλεψη, συνδέεται με τη συνεργασία των θυμάτων με την αστυνομία. Ορισμένα θύματα είναι σαφές ότι δεν θα μπορούν να παράσχουν χρήσιμες πληροφορίες. Θα είναι πολύ τραυματισμένα ψυχολογικά για να το πράξουν.
<P>
Χαιρετίζω και εγώ τα σχόλια του Επιτρόπου εδώ απόψε. Πιστεύω ότι τονίζουν την επιτακτική ανάγκη για δράση από τις κυβερνήσεις, συμπεριλαμβανομένης της δικής μου.
<P>
" έκθεση περιλαμβάνει σημαντικά μέτρα για την προστασία των θυμάτων και επιδεικνύει τον βαθμό στον οποίο είναι αναγκαία τα μέτρα προστασίας. Πρέπει να περιλαμβάνονται και να χρηματοδοτούνται ως μέρος, και μάλιστα ως μεγάλο μέρος, οποιουδήποτε σχεδίου δράσης και στην εφαρμογή αυτού του σχεδίου. Συμφωνώ με τους άλλους ομιλητές ότι η επικύρωση συμβάσεων είναι καλή, τα σχέδια δράσης είναι καλά, αλλά πρέπει να δούμε πραγματικά αυτήν τη δράση για να βεβαιωθούμε για την αποτελεσματικότητά της.
<P>
Ο προσδιορισμός των θυμάτων εμπορίας είναι, φυσικά, καίριος, προκειμένου να διασφαλιστεί ότι τα θύματα λαμβάνουν τις υπηρεσίες που χρειάζονται. Συνεπώς, η κατάρτιση για όσους έρχονται σε επαφή με μετανάστες που δεν διαθέτουν ταξιδιωτικά έγγραφα είναι σημαντική. " έκθεση επισημαίνει επίσης ότι απαιτούνται μέτρα για τη διασφάλιση της προστασίας όχι μόνον των θυμάτων σεξουαλικής εκμετάλλευσης αλλά και των θυμάτων εκμετάλλευσης της εργασίας και άλλων μορφών εμπορίας ανθρώπων.
<P>
Κατά συνέπεια, οι ευρωπαϊκές κυβερνήσεις πρέπει να κατανοήσουν ότι ένα αναπόσπαστο μέρος της καταπολέμησης της εμπορίας είναι η εισαγωγή μέτρων που θα ενισχύσουν τα δικαιώματα των εργαζομένων για την προστασία των διακινούμενων εργαζομένων. Εκτιμώ ότι πρέπει να εξετάσουμε όχι μόνον τη σύμβαση του Συμβουλίου της Ευρώπης για την καταπολέμηση της εμπορίας ανθρώπων αλλά και την επικύρωση της σύμβασης του Ο"Ε για την προστασία των δικαιωμάτων όλων των διακινούμενων εργαζομένων και των οικογενειών τους. Και αυτή επίσης πρέπει να αποτελεί ουσιαστικό μέρος της αντιμετώπισης της εμπορίας ανθρώπων.
<SPEAKER ID="331" NAME="Irena Belohorská" AFFILIATION="NI">
(SK) Χαιρετίζω αυτήν τη σημαντική έκθεση και θέλω να εκφράσω τις ευχαριστίες μου στην κ. Edit Bauer για το έργο της. Χαίρομαι διότι κάποιες από τις τροπολογίες μου εγκρίθηκαν στην Υποεπιτροπή για τα Ανθρώπινα Δικαιώματα και είμαι βέβαιη ότι και εκείνοι συνέβαλαν στην ποιότητα αυτής της έκθεσης.
<P>
" εμπορία ανθρώπων είναι μία από τις πιο πολύπλοκες, τις πιο καλά οργανωμένες και τις πιο επικερδείς μορφές εγκληματικής δραστηριότητας. Αποτελεί πρόβλημα όχι μόνο για τον αναπτυσσόμενο κόσμο αλλά και για την Ευρωπαϊκή Ένωση. Στις τροπολογίες μου εστίασα στο γεγονός ότι τα περισσότερα θύματα σεξουαλικής κακοποίησης και εμπορίας ανθρώπων είναι ανήλικα άτομα, τα οποία αποτελούν το πιο ευαίσθητο τμήμα του πληθυσμού. Για παράδειγμα, η συναίνεση ενός παιδιού στην πορνεία δεν μπορεί να αντιμετωπιστεί με τον ίδιο τρόπο όπως η συναίνεση ενός ενήλικα που γνωρίζει τις συνέπειες της συμπεριφοράς του. Έχουν υπογραφεί πολλές διεθνείς συμφωνίες και συνθήκες σχετικά με αυτό το θέμα. Ωστόσο, πολλά κράτη δεν έχουν καν επικυρώσει αυτά τα μέσα και όσα τις επικύρωσαν δεν τις εφαρμόζουν και αυτό καθιστά αυτά τα έγγραφα ασήμαντα.
<P>
Αν και στις διεθνείς διασκέψεις όπου συμμετέχουν διάφορα κράτη συμφωνούμε όλοι ότι πρέπει πραγματικά να εφαρμόσουμε αυτά τα έγγραφα τα οποία όλοι συνυπογράφουμε, αυτές οι προσπάθειες συχνά σταματούν την τελευταία ημέρα της διάσκεψης και η κατάσταση παραμένει αμετάβλητη. Εκτός από την επικέντρωση στη σχέση πελάτη-θύματος, πρέπει να δοθεί προσοχή στους εργοδότες, ειδικά στις χώρες όπου δεν εφαρμόζονται οι απαιτήσεις θεωρήσεων. Απαιτείται συνεργασία μεταξύ των τριών στοιχείων, δηλαδή της χώρας προέλευσης, των χωρών διέλευσης και των χωρών προορισμού. Πρέπει να παρακολουθούμε τη λειτουργία και την αξιοπιστία των γραφείων ευρέσεως εργασίας, συμπεριλαμβανομένων και εκείνων που προσλαμβάνουν μόνον εποχιακούς εργαζόμενους.
<P>
Οι εταιρείες που χρησιμοποιούν φθηνή εργασία μέσω της εμπορίας ανθρώπων πρέπει να τιμωρούνται εξαιρετικά αυστηρά. Οι επιθεωρήσεις σε χώρους που παρέχουν σεξουαλικές υπηρεσίες δεν επαρκούν. Θα ήταν επιθυμητό να υπάρχουν επίσης διοικητικές επιθεωρήσεις μαζί με τις ποινές που ορίζει η ποινική νομοθεσία. " χρηματοδότηση που διατίθεται σε μη κυβερνητικές οργανώσεις οι οποίες ασχολούνται με τα πολιτικά δικαιώματα είναι πολλαπλάσια σε σύγκριση με αυτή που διατίθεται σε ΜΚΟ που ασχολούνται με την εμπορία ανθρώπων ή με τα δικαιώματα των γυναικών. Δυστυχώς, αυτό φαίνεται ότι αντικατοπτρίζει τον τρόπο με τον οποίο οι χώρες θέτουν προτεραιότητες.
<SPEAKER ID="332" NAME="Kinga Gál" AFFILIATION="PPE-DE">
(HU) Κύριε Πρόεδρε, δεν μπορώ παρά να συγχαρώ την κ. Edit Bauer, διότι χειρίστηκε αυτό το θλιβερό και πολύ σοβαρό ζήτημα με τόση επαγγελματική εμπειρογνωμοσύνη και αφοσίωση. Εμείς θα την υποστηρίξουμε στην αυριανή ψηφοφορία. Πρέπει επίσης να ευχαριστήσουμε και τον κ. Frattini, για τον ίδιο βαθμό αφοσίωσης. Διότι αυτό χρειάζεται, δεδομένου ότι η εμπορία ανθρώπων, και ειδικά γυναικών και παιδιών, εξελίχθηκε από τη δεκαετία του 1990 σε ένα από τα πιο ανησυχητικά φαινόμενα του κόσμου.
<P>
Αναμφίβολα όλοι ακούσαμε απίθανα στοιχεία - τα ακούσαμε και τα συζητήσαμε σήμερα εδώ. Με λυπεί ιδιαίτερα το γεγονός ότι το 40-50% όλων των θυμάτων είναι παιδιά. Σύμφωνα με εκτιμήσεις της UNICEF, ένα εκατομμύριο παιδιών πέφτουν θύματα της διεθνούς εμπορίας παιδιών κάθε χρόνο.
<P>
Μία από τις βαθύτερες αιτίες του προβλήματος είναι η απελπιστική κατάσταση που επικρατεί στις χώρες προέλευσης. Αλλά πρέπει επίσης να αναγνωρίσουμε ότι ο κύριος μοχλός που κινεί το εμπόριο είναι η ζήτηση. Οι διακινητές ανθρώπων δεν θα είχαν επιτυχία αν τα κράτη προορισμού δεν είχαν τόσο μεγάλη ζήτηση για την εκμετάλλευση γυναικών και παιδιών, δηλαδή για φθηνή εργασία.
<P>
Δεν έχει καμία σημασία το γεγονός ότι σχεδόν όλος ο κόσμος καταδικάζει αυτήν τη σεξουαλική εκμετάλλευση ή δουλεία των παιδιών και ότι οι αστυνομικές δυνάμεις των μεμονωμένων χωρών προσπαθούν μάταια να ξεσκεπάσουν παιδοφιλικούς κύκλους, αν το πεδίο δράσης της εμπορίας ανθρώπων παραμένει διεθνές. Ως εκ τούτου, πρέπει να ενισχύσουμε τη διασυνοριακή συνεργασία για να προστατεύσουμε τα θύματα, να παραπέμψουμε τους δράστες στη δικαιοσύνη και να αναπτύξουμε ολοκληρωμένες μεθόδους πρόληψης.
<P>
Επί του παρόντος, η εμπορία ανθρώπων είναι η πιο ραγδαία αναπτυσσόμενη εγκληματική δραστηριότητα στην Ευρωπαϊκή Ένωση. Ο αγώνας για την καταπολέμηση της εμπορίας γυναικών και παιδιών αποτελεί και ηθικό θέμα, και δεν έχω αμφιβολία ότι είναι καθήκον μας να παρεμβαίνουμε κατά αυτού του φαινομένου. Είναι λυπηρό το γεγονός ότι συζητάμε αυτό το θέμα στο Ευρωπαϊκό Κοινοβούλιο έχοντας γύρω μας κενά έδρανα, διότι κατά τη γνώμη μου αυτό το θέμα μάς αφορά όλους κατά κάποιον τρόπο, καθώς κινδυνεύουν τα παιδιά μας.
<SPEAKER ID="333" NAME="Francisco Assis" AFFILIATION="PSE">
(PT) " εμπορία ανθρώπων είναι ένα ειδεχθές έγκλημα το οποίο, με ιδιαίτερα ύπουλο τρόπο, υποβαθμίζει τη φύση του ανθρώπου. Δυστυχώς, έχει γίνει μία από τις πιο επικερδείς μορφές διεθνούς οργανωμένου εγκλήματος. Πλήττει εκατοντάδες χιλιάδες ανθρώπους σε όλο τον κόσμο και ειδικά τους πιο αδύναμους και τους πιο φτωχούς, τις γυναίκες και τα παιδιά.
<P>
" καταπολέμηση αυτής της μάστιγας θα έπρεπε να αποτελεί άμεση προτεραιότητα. Για να είναι επιτυχής αυτή η προσπάθεια, πρέπει να ενισχυθεί η διεθνής συνεργασία στους τομείς της έρευνας, της ανταλλαγής πληροφοριών, της αναγνώρισης των θυμάτων, της επιβολής του νόμου και της επανένταξης. Συναφώς, τα κράτη μέλη που δεν το έχουν πράξει ακόμα πρέπει να επιταχύνουν τη διαδικασία επικύρωσης και εφαρμογής των πολλών διεθνών συμβάσεων που θα μπορούσαν να συμβάλουν αποφασιστικά στη βαθμιαία εξάλειψη αυτού του απολύτως αποτρόπαιου εγκλήματος.
<P>
" ΕΕ πρέπει επίσης να ενισχύσει τη δέσμευσή της για την προώθηση πρωτοβουλιών που αποσκοπούν στην καταπολέμηση των αιτιών αυτού του επονείδιστου εμπορίου και πρέπει να υποστηρίξει τις πιο αδύναμες χώρες από τις οποίες προέρχεται κατά το πλείστον αυτή η εμπορία.
<P>
Καθώς συζητάμε αυτό το θέμα εδώ στο Κοινοβούλιο, πρέπει όλοι να έχουμε επίγνωση της τεράστιας δυσκολίας του πολέμου που πρέπει να εξαπολύσουμε μαζί. Πρέπει να ξεκαθαρίσουμε στο μυαλό μας ότι αγωνιζόμαστε για την προστασία της ανθρώπινης αξιοπρέπειας. Ως εκ τούτου, δεν υπάρχει, κυρίες και κύριοι, πιο επιτακτικός αγώνας από αυτόν.
<SPEAKER ID="334" NAME="Leopold Józef Rutowicz" AFFILIATION="NI">
(PL) Κύριε Πρόεδρε, η καταπολέμηση της εμπορίας ανθρώπων αποτελεί μεγάλη πρόκληση για τον 21ο αιώνα. Στον αγώνα για ανθρώπινη αξιοπρέπεια και προκειμένου να περιοριστεί αυτό το φαινόμενο, διεθνείς και εθνικοί οργανισμοί υπέγραψαν μια σειρά διακηρύξεων, συμβάσεων και οδηγιών και εφαρμόζουν μια σειρά σχεδίων δράσης. Όπως επεσήμανε η εισηγήτρια, αυτά τα σχέδια δράσης μπορεί να περιορίσουν την εμπορία ανθρώπων στην ευρύτερη έννοιά της, αλλά δεν εξαλείφουν τις αιτίες της.
<P>
Στις αιτίες περιλαμβάνονται τα εξής: ανεργία, πείνα, φτώχια που πλήττει μεγάλα τμήματα της κοινωνίας, υψηλό έμμεσο κόστος εργασίας, ανταγωνισμός και η επιθυμία επίτευξης μέγιστου κέρδους. Συχνά ενθαρρύνουν την παράνομη εργασία και επιτρέπουν στις τοπικές κοινωνίες να εθελοτυφλούν στο δουλεμπόριο (ένα παράδειγμα αποτελεί η περίπτωση της περιοχής γύρω από την ιταλική πόλη Foggia), στη σεξουαλική κακοποίηση, στις εθνοτικές συγκρούσεις και στους πολέμους.
<P>
Αυτή η έκθεση θα μπορούσε να αποτελέσει τη βάση για την κατάρτιση ενός προγράμματος για περαιτέρω οικονομικές, νομικές, πολιτικές, εκπαιδευτικές, ενημερωτικές και θεσμικές δράσεις. " εφαρμογή αυτού του προγράμματος θα περιόριζε την εμπορία ανθρώπων, η οποία αντιβαίνει στις αρχές της δημοκρατίας και της ανθρώπινης αξιοπρέπειας.
<SPEAKER ID="335" NAME="Hubert Pirker" AFFILIATION="PPE-DE">
(DE) Κύριε Πρόεδρε, κύριε Επίτροπε, η έκθεση της κ. Bauer δεν προσφέρει μόνο μία εις βάθος ανάλυση της δραματικής κατάστασης των πραγμάτων αλλά και εκτενέστατες προτάσεις για την επιτυχή εφαρμογή στρατηγικών για την καταπολέμηση του εμπορίου ανθρώπων - μίας από τις σκληρότερες μορφές οργανωμένου εγκλήματος. Οι προτάσεις αυτές εκτείνονται από τη βελτίωση του νομικού πλαισίου έως τη βελτίωση του συντονισμού των διαφόρων μέτρων σε εθνικό και ευρωπαϊκό επίπεδο, συμπεριλαμβάνουν δε και τα απαραίτητα μέτρα για τη μείωση της ζήτησης και την προστασία των θυμάτων.
<P>
Τα υποστηρίζω μεν αυτά, αλλά προτείνω να γίνουν διορθώσεις σε μερικά σημεία όπου υπαγορεύεται αναλυτικά στα κράτη μέλη ποια μέτρα πρέπει να λάβουν για την προστασία των θυμάτων, για παράδειγμα στον τομέα της πρόσβασης στην αγορά εργασίας, στην κατοικία, την παιδεία, κλπ. ανεξάρτητα με το αν τα θύματα είναι διατεθειμένα να συνεργαστούν με τις αρχές. Στα σημεία αυτά, τα κράτη μέλη πρέπει να αναλάβουν την κατάλληλη δράση για την προστασία των θυμάτων, που όμως δεν πρέπει να είναι έτσι, ώστε να στέλνουν περισσότερα θύματα στα χέρια των εμπόρων ανθρώπων.
<P>
Ευχαριστώ ιδιαίτερα τον Επίτροπο Frattini που προέβη σε πολύ συγκεκριμένα βήματα που θα έχουν μόνιμα αποτελέσματα. Υποστηρίζω θερμά το ότι τώρα απειλεί τα κράτη μέλη που δεν θέλησαν έως τώρα να εφαρμόσουν και να μεταφέρουν τις σχετικές οδηγίες, κανονισμούς και διεθνείς συνθήκες ότι θα υποστούν τις συνέπειες. " στάση τους είναι απλά απαράδεκτη και τώρα τα κράτη μέλη πρέπει να κάνουν κάτι σχετικά με τις απαιτήσεις του Ο"Ε και της Ευρωπαϊκής Ένωσης.
<SPEAKER ID="336" NAME="Andrzej Jan Szejna" AFFILIATION="PSE">
(PL) Κύριε Πρόεδρε, καταρχάς θα ήθελα να ευχαριστήσω την εισηγήτρια, η οποία ασχολήθηκε με ένα πολύ σημαντικό θέμα μεγάλης κοινωνικοπολιτικής σημασίας.
<P>
" εμπορία ανθρώπων είναι ένα πρόβλημα παγκόσμιας κλίμακας και αποτελεί τη σύγχρονη εκδοχή της δουλείας, η οποία παραβιάζει τα θεμελιώδη ανθρώπινα δικαιώματα. " διακίνηση γυναικών και παιδιών είναι μια ιδιαίτερα τραγική πλευρά αυτού του φαινομένου. Στην ομιλία μου, θα ήθελα να εστιάσω στις οικονομικές πτυχές αυτού του φαινομένου.
<P>
Πρέπει να τονιστεί ότι η εμπορία ανθρώπων διέπεται από τις δυνάμεις τόσο της προσφοράς όσο και της ζήτησης. Σε ορισμένες αναπτυσσόμενες χώρες, σε αντίθεση με τα επίπεδα κοινωνικής και οικονομικής ανάπτυξης στην Ευρώπη, υπάρχουν ελάχιστες προοπτικές για το μέλλον ως προς την οικονομική και κοινωνική κατάσταση, η ανεργία είναι υψηλή και υπάρχει αυξανόμενη φτώχεια. Αυτοί οι παράγοντες συντελούν σε μια κατάσταση όπου είναι εύκολο να επωφεληθούν οι εγκληματικές οργανώσεις μέσω της εμπορίας ανθρώπων.
<P>
Ωστόσο, πρέπει επίσης να συνυπολογίσουμε το γεγονός ότι η ζήτηση για φθηνούς, μη καταγεγραμμένους και υπάκουους εργαζομένους στην Ευρωπαϊκή Ένωση συμβάλει στην παράνομη διακίνηση ανθρώπων, καθώς η χρήση αυτού του εργατικού δυναμικού μειώνει το κόστος. Ωστόσο, αυτό γίνεται εις βάρος της ανθρώπινης αξιοπρέπειας και υπονομεύει τα εργασιακά πρότυπα, την υγεία και την ασφάλεια, τις δίκαιες αμοιβές και τους τοπικούς και εθνικούς προϋπολογισμούς μέσω απλήρωτων φόρων και συνδρομών κοινωνικής ασφάλισης.
<P>
" εμπορία ανθρώπων είναι η ταχύτερα αναπτυσσόμενη εγκληματική δραστηριότητα μεταξύ των μορφών οργανωμένου εγκλήματος στην Ευρωπαϊκή Ένωση. Τα μέτρα που λήφθηκαν για τον περιορισμό της εμπορίας ανθρώπων μέχρι σήμερα δεν έχουν φέρει απτά αποτελέσματα.
<P>
Υπάρχουν προφανείς δυσκολίες στην καταπολέμηση αυτού του φαινομένου, αλλά η Ευρωπαϊκή Ένωση πρέπει να λάβει αποφασιστικά μέτρα. Γι' αυτό θα πρέπει να εγκρίνουμε την ανά χείρας έκθεση, η οποία προτείνει μια ολοκληρωμένη προσέγγιση, και το προτεινόμενο σχέδιο δράσης.
<SPEAKER ID="337" NAME="Ivo Belet" AFFILIATION="PPE-DE">
(NL) Κύριε Πρόεδρε, Επίτροπε, οι γυναίκες και τα παιδιά είναι οι πιο ευάλωτες ομάδες στην εμπορία ανθρώπων και είναι ατυχές το γεγονός ότι ο κόσμος του αθλητισμού έχει ένα μέρος της ευθύνης γι' αυτό. Όλο και περισσότερα επαγγελματικά αθλητικά σωματεία καταφεύγουν στην προσέλκυση όλο και πιο νέων παικτών, ειδικά από την Αφρική, για τον προφανή λόγο ότι πληρώνουν πολύ λίγα, αν όχι ελάχιστα, χρήματα για να τους αγοράσουν. Αυτοί οι παίκτες συχνά απορρίπτονται κάποια στιγμή και στη συνέχεια περνούν σε ανεπίσημες ομάδες. Ελάχιστη προσοχή δίνεται σε αυτό.
<P>
Στο σχέδιο έκθεσής μας σχετικά με το μέλλον του επαγγελματικού ποδοσφαίρου στην Ευρώπη, ζητούμε από την Επιτροπή να ασχοληθεί με αυτό το θέμα στο πλαίσιο της απόφασης πλαισίου του Συμβουλίου για την καταπολέμηση της εμπορίας ανθρώπων. Καθώς, κύριε Επίτροπε, αυτή η απόφαση αναγνωρίζει ανοιχτά το γεγονός ότι η εκμετάλλευση των παιδιών συνιστά αξιόποινη πράξη, θέλουμε τα κράτη μέλη να εισαγάγουν βαριές ποινές γι' αυτή. Να σας υπενθυμίσω σε αυτό το πλαίσιο τις συμφωνίες που συνήφθησαν στην ευρωπαϊκή διάσκεψη κορυφής στη Χάγη πριν από δύο χρόνια; Το Ευρωπαϊκό Συμβούλιο σύστησε τότε να καταρτιστεί ένα ευρωπαϊκό σχέδιο για την ανάπτυξη κοινών προτύπων, βέλτιστων πρακτικών και παρόμοιων δράσεων για την πρόληψη και την καταπολέμηση της εμπορίας ανθρώπων.
<P>
Πρέπει να πω στον Επίτροπο Frattini ότι αυτό το θέμα καθίσταται όλο και πιο επιτακτικό και οξύ, διότι κάποια επαγγελματικά ποδοσφαιρικά σωματεία σκοπεύουν να παρακάμψουν και να υπονομεύσουν τον κανόνα των γηγενών ποδοσφαιριστών προσελκύοντας όλο και πιο νέους παίκτες στη Δυτική Ευρώπη ή στην Ευρώπη εν γένει. Αυτό συχνά συνεπάγεται τη μεταφορά ολόκληρων οικογενειών, πολλές εκ των οποίων μένουν αργότερα τελείως μόνες τους.
<P>
Θα ήθελα να προσθέσω ότι υποστηρίζουμε 100% αυτόν τον κανόνα των γηγενών ποδοσφαιριστών που εφαρμόζεται ήδη από την UEFA, διότι ωφελεί την εκπαίδευση των νέων ποδοσφαιριστών. Επίσης, με βάση τις αρχικές συζητήσεις εδώ στις κοινοβουλευτικές επιτροπές, φαίνεται ότι αυτός ο κανόνας έχει την ευρεία υποστήριξη του Κοινοβουλίου. Πρέπει, σε κάθε περίπτωση, να αποκλείσουμε τον κίνδυνο υπονόμευσης αυτού του μέτρου, και γι' αυτό σάς ζητώ να υποστηρίξετε την τροπολογία που εγώ, μαζί με την εισηγήτρια, καταθέσαμε σχετικά με αυτό το θέμα. " ερώτησή μου, φυσικά, απευθύνεται στους βουλευτές του Κοινοβουλίου αλλά και στον Επίτροπο και στους υπουργούς.
<SPEAKER ID="338" NAME="Justas Vincas Paleckis" AFFILIATION="PSE">
(LT) Θέλω να ευχαριστήσω την εισηγήτρια για το εξαιρετικά σημαντικό έργο της.
<P>
" Ευρώπη ήταν πάντα υπερήφανη για το γεγονός ότι η δουλεία εξαλείφθηκε εδώ πιο γρήγορα από κάθε άλλη ήπειρο. Δυστυχώς, επιστρέφει με άλλες μορφές εξίσου απεχθείς, συνοδευόμενη από απαξίωση, δυστυχία και, κατά ειρωνική συγκυρία, από αφάνταστα κέρδη.
<P>
Τι πρέπει να κάνουμε πρώτα; Θα πρέπει να συντονίσουμε καλύτερα τις δράσεις της ΕΕ και όλων των γειτονικών χωρών, να εξαλείψουμε τα νομικά κενά που επιτρέπουν στους παραβάτες να αποφεύγουν την επιβολή του νόμου χωρίς να τιμωρούνται, ακόμα και να δώσουμε σε όλους τους βουλευτές του Ευρωπαϊκού Κοινοβουλίου έναν "κατάλογο ντροπής" με τα κράτη που δεν επικύρωσαν τις συμβάσεις των "νωμένων Εθνών για την εμπορία ανθρώπων και ένα σχέδιο κώδικα δεοντολογίας για τους υπαλλήλους των θεσμικών οργάνων και των υπηρεσιών της ΕΕ, το οποίο θα μπορούσε να χρησιμεύσει και σε ορισμένους βουλευτές του Κοινοβουλίου.
<P>
Πρέπει να ευαισθητοποιήσουμε τους πολίτες μας, ειδικά τους πολίτες στα νέα κράτη μέλη της ΕΕ, για τις πιθανές απειλές να γίνουν στόχοι διακινητών ανθρώπων. Τα θύματα των δραστών πρέπει να έχουν όχι μόνον το θάρρος αλλά και το δικαίωμα να απευθύνονται σε κυβερνητικούς θεσμούς χωρίς να φοβούνται την απέλαση.
<SPEAKER ID="339" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτή δήλωση (άρθρο 142)
<SPEAKER ID="340" NAME="Alessandro Battilocchio" AFFILIATION="NI">
(IT) Εργάσθηκα ως εισηγητής για την Επιτροπή Ανάπτυξης όσον αφορά το χρηματοδοτικό μέσο για τη δημοκρατία και τα ανθρώπινα δικαιώματα μαζί με τους συναδέλφους της Επιτροπής Εξωτερικών Υποθέσεων. " επιτροπή μας ψήφισε μια τροπολογία με την οποία προστίθεται στις χρηματοδοτούμενες από το μέσο αυτό δράσεις η καταπολέμηση του εμπορίου παιδιών και γυναικών που αποτελεί το σύνολο σχεδόν του φαινομένου, προκειμένου να ενισχυθούν οι χώρες κυρίως από τις οποίες προέρχεται αυτό το εμπόριο για να καταπολεμήσουν τη χυδαία αυτή πρακτική.
<P>
Λίγα σχέδια ωστόσο, ακόμη και εάν είναι σωστά στοχοθετημένα, δεν αρκούν για την καταπολέμηση ενός φαινομένου που αφορά ένα εκατομμύριο και πλέον θύματα τον χρόνο, κυρίως γυναίκες, μικρά κορίτσια και βρέφη. Ένα νομικό πλαίσιο ρύθμισης της πορνείας, η στενή συνεργασία μεταξύ των κρατών μελών και, προπαντός, με τις χώρες από τις οποίες προέρχονται κατά κύριο λόγο τα θύματα, καθώς και οι αυστηρές ποινές για όσους διευκολύνουν αυτό το εμπόριο, αποτελούν αναγκαία μέσα στην προσπάθεια να τεθεί τέλος σε αυτήν τη μάστιγα. Θα πρέπει επίσης να πραγματοποιηθεί μια αποτελεσματική εκστρατεία αποτροπής και ευαισθητοποίησης για όλους τους ευρωπαίους πολίτες που τροφοδοτούν το εμπόριο ανθρώπων, κυρίως με τον σεξουαλικό τουρισμό.
<P>
Τέλος, θα ήθελα να εκφράσω την υποστήριξή μου στις προτάσεις της επιτροπής για δράσεις υποστήριξης των θυμάτων, ώστε να βοηθηθούν να βγουν από την αφάνεια, να καταγγείλουν και να μπορέσουν να ενταχθούν στην ευρωπαϊκή κοινωνία.

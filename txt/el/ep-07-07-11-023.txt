<CHAPTER ID="023">
Κοινοτικό στατιστικό πρόγραμμα 2008/2012 - Έγκαιρη υποβολή και επαλήθευση των στατιστικών δεδομένων από τα κράτη μέλη (συζήτηση) 
<SPEAKER ID="461" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του Zsolt László Becsey, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά το κοινοτικό στατιστικό πρόγραμμα 2008-2012 - C6-0427/2006 -, και
<P>
της προφορικής ερώτησης - B6-0123/2007) των βουλευτών Zsolt László Becsey και Alexander Radwan, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, προς την Επιτροπή, σχετικά με την έγκαιρη υποβολή και επαλήθευση των στατιστικών δεδομένων από τα κράτη μέλη.
<SPEAKER ID="462" NAME="Zsolt László Becsey " AFFILIATION="PPE-DE">
εισηγητής και συντάκτης. - (HU) Είμαι πολύ χαρούμενος, διότι τώρα, μετά την πρώτη ανάγνωση, φαίνεται ότι μπορούμε να επιτύχουμε τον απαιτούμενο συμβιβασμό για μια κοινή απόφαση πριν τη θερινή διακοπή. Πίσω από όλα αυτά κρύβεται ένας εξαιρετικά μεγάλος όγκος εργασίας εκ μέρους και των τριών θεσμικών οργάνων.
<P>
Καταρχάς, επιτρέψτε μου να αναγνωρίσω την εξαιρετική εργασία που έχει γίνει από την επιτροπή. " πρότασή της αντικατοπτρίζει πλήρως τόσο τις τρέχουσες προτεραιότητες της Επιτροπής όσο και τον μηχανισμό της παρούσας Συνθήκης της Νίκαιας. Θα ήθελα να απονείμω τα εύσημα ειδικά στη γερμανική Προεδρία, και κυρίως στον κ. Radermacher, Πρόεδρο της Ομοσπονδιακής Στατιστικής Υπηρεσίας, ο οποίος, επιταχύνοντας απίστευτα τις διαδικασίες, κατάφερε να επεξεργαστεί και να εξοικειωθεί με τη θέση του Συμβουλίου. Οι προτεραιότητες του Ευρωπαϊκού Κοινοβουλίου ελήφθησαν επομένως υπόψη ακόμα και όταν οι εργασίες ήταν σε εξέλιξη.
<P>
Παρόμοιες ευχαριστίες πρέπει επίσης να δοθούν στους σκιώδεις εισηγητές των άλλων δύο μεγάλων Ομάδων, τους Σοσιαλιστές και τους Φιλελεύθερους, για την εργασία που πραγματοποίησαν. Χάρη σε αυτήν την εργασία μια σχεδόν συντριπτική πλειοψηφία συντάσσεται με τους κοινούς συμβιβασμούς στην Επιτροπή Οικονομικών και Νομισματικών Θεμάτων.
<P>
Τι κατάφερε το Κοινοβούλιο σε αυτό το κοινό σχέδιο; Ένα σημαντικό επίτευγμα είναι ότι στον κυριότερο τομέα επεκτάθηκε το πεδίο των κατά τα άλλα σωστά επιλεγμένων στοιχείων που συνιστώνται ως προτεραιότητες από την επιτροπή. Οι σκέψεις σχετικά με την καινοτομία, την ανάπτυξη των ανθρώπινων πόρων, την περιφερειακή συνοχή και τις δημογραφικές προκλήσεις έρχονται πλέον στο προσκήνιο. Αυτό έχει ως αποτέλεσμα, ο κατάλογος των προτεραιοτήτων να αποκτήσει ισορροπία χωρίς να καταστεί υπερβολικός.
<P>
Ένα άλλο σημαντικό επίτευγμα είναι, κατά την γνώμη μου, ο συμβιβασμός που επιτεύχθηκε σε σχέση με τη συνεργασία μεταξύ των διοικήσεων σε εθνικό και τοπικό επίπεδο καθώς επίσης και στον τομέα της διαχείρισης στατιστικών. Ελπίζω ότι αυτό θα αποφέρει καρπούς όσον αφορά επίσης την ποιότητα, η οποία αποτελεί ένα ιδιαιτέρως σημαντικό σημείο που θα θιγεί αργότερα σε συνδυασμό με την προφορική ερώτηση που τέθηκε σχετικά με την αξιοπιστία των μακροοικονομικών προβλέψεων και των βραχυπρόθεσμων στατιστικών στοιχείων.
<P>
Ποια ήταν λοιπόν η προτεραιότητα του εισηγητή; Εκτός από τη βελτίωση της ποιότητας και της ταχύτητας των στατιστικών υπηρεσιών, θεώρησα ως βασική μου αποστολή τη μείωση των διοικητικών και οικονομικών επιβαρύνσεων, ειδικά για τις μικρομεσαίες επιχειρήσεις. Ήταν επίσης σημαντικό να διασφαλιστεί ότι οι απαιτήσεις του κανονισμού δεν οδηγούν σε σύγχυση μεταξύ της προστασίας των ατομικά υποβαλλόμενων εμπορικών στοιχείων και της υποχρέωσης να παρασχεθούν γενικά στατιστικά στοιχεία.
<P>
Κατορθώσαμε επίσης να ελαχιστοποιήσουμε την επιβάρυνση της παροχής των στοιχείων που απαιτούνται από διεθνείς υποχρεώσεις, πρωτίστως του Ο"Ε, χάρη κυρίως στην ευελιξία των σκιωδών εισηγητών. Μια τεράστια πρόκληση παρουσιάζεται επίσης από τις ίδιες μας και τις διεθνείς δεσμεύσεις, αλλά σχετικά με αυτό αναμένω μια πιο προσεκτική προσέγγιση· αυτό είναι άλλωστε κάτι που βελτιώσαμε. Δεν πρέπει να επιβαρύνουμε υπερβολικά τους εαυτούς μας στον τομέα των στατιστικών δυνατοτήτων και της εξαγωγής τεχνογνωσίας.
<P>
Θεωρώ επίσης ένα καλό επίτευγμα ότι μπορέσαμε να συμφωνήσουμε στα κύρια σημεία της ενδιάμεσης έκθεσης προόδου 2010. Με βάση αυτό, θα ήθελα να δω μια πρόταση οδηγίας της Επιτροπής που θα συμβάλει στο να υπερκεραστεί το πολιτικό πρόβλημα της στατιστικής αντίληψης που καθορίζει το πρόγραμμα εργασίας από κάποιον άλλο, το νέο Κοινοβούλιο και επιτροπή, και θα ήθελα να διασφαλίσω αντ' αυτού ότι οι νέοι μας συνάδελφοι μπορούν να ενσωματώσουν τα προγράμματα εργασίας τους απευθείας στο ξεκάθαρο πλαίσιο στατιστικών εργασιών.
<P>
Επιπλέον, αναφερθήκαμε στις μείζονες προκλήσεις που αντιμετωπίζουμε και μας αναμένουν για το 2010, δηλαδή τις μεταρρυθμίσεις της ΚΓΠ και την οδηγία περί χρηματοπιστωτικών υπηρεσιών, τη θέση σε ισχύ της οδηγίας σχετικά με τις υπηρεσίες ή την εμφάνιση νέων κοινοτικών πολιτικών, την παρακολούθηση της μετανάστευσης, το έγκλημα και την κλιματική αλλαγή στον τομέα των στατιστικών επίσης.
<P>
" μεγαλύτερη επιτυχία του Κοινοβουλίου είναι το γεγονός ότι, μέχρι τον Ιανουάριο 2010, η ενδιάμεση έκθεση προόδου δεν θα έχει φτάσει μόνο στα μέλη του ευρωπαϊκού δικτύου στατιστικών και στις επιτροπές εμπειρογνωμόνων, αλλά επίσης θα έχει κατατεθεί τυπικά στο Συμβούλιο και το Κοινοβούλιο βάσει της πρότασης. Αυτό θα έχει ως αποτέλεσμα, αυτά τα βασικά θεσμικά όργανα να μπορέσουν να αποκτήσουν λόγο, μέχρι τον επόμενο κοινοβουλευτικό κύκλο, για τα στρατηγικά και τακτικά προβλήματα του σήμερα.
<P>
Όσον αφορά τις τομεακές προτεραιότητες, οι ερωτήσεις του Κοινοβουλίου ενσωματώθηκαν επίσης με επιτυχία στην έκθεση· αρκεί να αναφέρουμε τις προκλήσεις που παρουσιάστηκαν από τους δείκτες ανάπτυξης ανθρώπινου δυναμικού, την αστικοποίηση, τις ίσες ευκαιρίες για τις γυναίκες και τη μέτρηση της εξέλιξης των πολεοδομικών συγκροτημάτων.
<P>
Σας ευχαριστώ, κυρία Πρόεδρε, και τώρα θα ήθελα να συνεχίσω με την άλλη πλευρά του ερωτήματος. Υπάρχει μεγάλη ελπίδα, όσον αφορά την υιοθέτησή του, ότι το σύστημα επιτήρησης μακροοικονομικών και το γεγονός ότι η οικονομική πολιτική ενός κράτους μέλους αποτελεί αντικείμενο κοινής ανησυχίας, μαζί με την ύπαρξη ενός συμφώνου σταθερότητας και ανάπτυξης, να μας βοηθήσει να αποκτήσουμε μεγαλύτερη ασφάλεια στο εσωτερικό της Ευρωπαϊκής Ένωσης από ό,τι στο εξωτερικό. " Συνθήκη ΕΚ διακηρύσσει την κοινή ευθύνη για τις οικονομικές πολιτικές των κρατών μελών και υποθέτω ότι το ίδιο συμβαίνει και με τις αποτυχίες τους. Το Ευρωπαϊκό Κοινοβούλιο ψηφίζει για την Επιτροπή και την εποπτεύει, η οποία με τη σειρά της, μεταξύ των άλλων, επιβλέπει την Eurostat.
<P>
Από το 2004 και μετά, τα προβλήματα της Ελλάδας και της Ουγγαρίας αποκάλυψαν σοβαρές ελλείψεις σε αυτό το σύστημα. Και στις δύο αυτές χώρες παρουσιάστηκαν φαινόμενα χειραγώγησης της οικονομικής πολιτικής και των στοιχείων, που επηρέασαν μάλιστα τις εκλογές και τα οποία χρειάστηκαν όχι μόνο σοβαρές επανορθώσεις αργότερα, αλλά επίσης υπονόμευσαν την εμπιστοσύνη στα κοινά θεσμικά όργανα. Το Ευρωβαρόμετρο εμφάνισε μια απότομη πτώση στην Ουγγαρία.
<P>
Στην Ουγγαρία, από το 2004 και μετά σημειώνονται διαρκείς αποκλίσεις αρκετών εκατοστιαίων μονάδων μεταξύ των υποσχόμενων αποτελεσμάτων και της πραγματικότητας που παρουσιάζεται αργότερα. Υπάρχει μεγάλη απόκλιση, για παράδειγμα, ανάμεσα στα τέλη του 2005 και του 2006: το ποσό του χρέους εμφάνισε μια διαφορά μεγαλύτερη των 10 εκατοστιαίων μονάδων σε σχέση με το ΑΕΠ, με άλλα λόγια ανάμεσα στην υποσχόμενη και την μετέπειτα εκδηλωθείσα πραγματικότητα.
<P>
Δυστυχώς, ο κ. Almunia απουσιάζει, διότι εάν ήταν τώρα παρών, θα άκουγε ότι το 2005 και το 2006, αντί να ληφθούν υπόψη οι προβλέψεις της αγοράς, όπως της Goldman Sachs και της Standard [amp] Poor's, εισακούστηκαν οι παραπλανητικές παρατηρήσεις της κυβέρνησης. " αγορά αντιλήφθηκε την καταστροφή και επίσης κατανόησε την παράνομη απόλυση του προσωπικού της στατιστικής υπηρεσίας. Ακόμη και το σύστημα προβλέψεων ήταν ένα φιάσκο.
<P>
" πιο επαίσχυντη κατάσταση συνέβη τον Μάιο του 2006. Την εποχή εκείνη, ο κ. Almunia προέβλεπε ότι όλοι οι δείκτες θα βελτιωθούν στην Ουγγαρία, ο πληθωρισμός θα είναι χαμηλός, η ανάπτυξη θα είναι υψηλή, ενώ ο πρωθυπουργός προέβλεπε εξαιρετικά σοβαρά προβλήματα και πρόγραμμα λιτότητας. Απεδέχθη ότι έγιναν πλήθος τηλεφωνημάτων στον κ. Almunia και ότι χρησιμοποίησαν εκατοντάδες τεχνάσματα. Κατόπιν αυτών ο κ. Almunia -θα μπορούσε να τα ακούει όλα αυτά εάν ήταν παρών- ένιψε τας χείρας του: δεν συμπεριλάβαμε τις συντάξεις στο έλλειμμα, δεν συμπεριλάβαμε τα κρυφά ελλείμματα των δημοσίων επιχειρήσεων, δεν γνωρίζουμε πώς να λογοδοτήσουμε για τον αυτοκινητόδρομο. Πιστεύω ότι όλα αυτά είναι έπεα πτερόεντα.
<P>
Εν κατακλείδι: ο ούγγρος Πρωθυπουργός απεδέχθη σοβαρή πολιτική συμπαιγνία, δυστυχώς επίσης με κάποιο μέλος της Επιτροπής και αποκαλύπτεται. Τέτοια "μαγειρέματα" δεν επιτρέπεται να ξανασυμβούν ποτέ, διότι οι εκλογές πλησιάζουν επίσης, εκλογές θα λάβουν χώρα ξανά και στο μέλλον και μόνο η παραδοχή της αλήθειας μπορεί να βοηθήσει. Πιστεύω, επομένως, ότι η Επιτροπή πρέπει επίσης να αναγνωρίσει αυτά τα πολιτικά συμπεράσματα, διότι το τίμημα της έλλειψης αξιοπιστίας θα καταβληθεί εντέλει όχι από εμάς αλλά από τον ουγγρικό λαό.
<SPEAKER ID="463" NAME="Benita Ferrero-Waldner">
Μέλος της Επιτροπής. (EN) Κυρία Πρόεδρε, αξιότιμοι βουλευτές του Κοινοβουλίου, θα ήθελα καταρχάς να ευχαριστήσω τον κ. Becsey και την Επιτροπή Οικονομικών και Νομισματικών Θεμάτων του Κοινοβουλίου για την άριστη έκθεση σχετικά με το κοινοτικό στατιστικό πρόγραμμα 2008-2012.
<P>
Θα επιτρέψει πράγματι την έγκαιρη έγκριση της νομικής βάσης και μια ομαλή έναρξη του προγράμματος το 2008. Το κοινοτικό στατιστικό πρόγραμμα συνιστά το πλαίσιο για την παραγωγή όλων των στατιστικών, καθώς και το χρηματοοικονομικό πλαίσιο για την παραγωγή κοινοτικών στατιστικών κατά την περίοδο του προγράμματος. Οι στατιστικές αποτελούν βασικό στοιχείο της χάραξης πολιτικής και, ως εκ τούτου, το νέο πρόγραμμα εστίασε στις τρέχουσες προτεραιότητες της Ένωσης, από την ανάπτυξη και την ανταγωνιστικότητα μέχρι την αειφόρο ανάπτυξη και την ασφάλεια. Οι τροποποιήσεις του Κοινοβουλίου, οι οποίες αποσκοπούν στην ενίσχυση της διάστασης του φύλου και της περιφερειακής διάστασης στις στατιστικές και στην υλοποίηση των υποχρεώσεων αναφοράς, χαιρετίζονται θερμά από την Επιτροπή.
<P>
Θα ήθελα λοιπόν να ευχαριστήσω τον εισηγητή, κ. Becsey, για άλλη μια φορά, καθώς και την Επιτροπή Περιφερειακής Ανάπτυξης, για τις πολύτιμες προσπάθειές τους να παράσχουν στην Επιτροπή μια σταθερή βάση για την παραγωγή στατιστικών τα προσεχή πέντε έτη. Όσον αφορά τις δημοσιονομικές στατιστικές και την προφορική ερώτηση του κ. Becsey και του κ. Radwan, η Επιτροπή ασφαλώς συμφωνεί ότι η ποιότητα των δημοσιονομικών δεδομένων είναι καίριας σημασίας για την ορθή λειτουργία της Οικονομικής και Νομισματικής Ένωσης και του συστήματος δημοσιονομικής εποπτείας της, καθώς και για την αποτίμηση των κριτηρίων σύγκλισης κατά την αξιολόγηση της αίτησης ενός κράτους μέλους για προσχώρηση στη ζώνη του ευρώ.
<P>
Οι δημοσιονομικές στατιστικές, όπως άλλες στατιστικές, υπόκεινται σε αναθεώρηση. Τα δεδομένα αναθεωρούνται τακτικά όταν καθίστανται διαθέσιμες νέες πληροφορίες για τις κυβερνητικές συναλλαγές ή όταν εντοπίζονται σφάλματα ή ασυνέπειες και διορθώνονται. " αναθεώρηση εφαρμόζεται επίσης σε μια τεράστια προσπάθεια για καλύτερη συμμόρφωση με τους λογιστικούς κανόνες. Για τους στατιστικολόγους, τα δεδομένα συνήθως οριστικοποιούνται μόνο μετά από τέσσερα χρόνια το νωρίτερο. Οι περισσότερες διορθώσεις, στις δημοσιονομικές στατιστικές, είναι μικρές και δεν έχουν σημαντικό αντίκτυπο στην οικονομική ανάλυση και στη δημοσιονομική εποπτεία.
<P>
Δυστυχώς, υπήρξαν επίσης ορισμένα επεισόδια μεγάλων διορθώσεων στις δημοσιονομικές στατιστικές που άσκησαν πίεση στη δημοσιονομική εποπτεία. Ωστόσο, είναι σημαντικό να σημειωθεί ότι, στις περισσότερες περιπτώσεις, αυτές οι διορθώσεις δεν αποτέλεσαν έκπληξη. Είχαν προηγηθεί δημόσιες δηλώσεις από τη Eurostat, εφιστώντας την προσοχή στο γεγονός ότι τα δεδομένα που αναφέρθηκαν αρχικά από τα κράτη μέλη δεν συμμορφώνονταν με τους λογιστικούς κανόνες και απαιτώντας από τα κράτη μέλη να τα διορθώσουν. Όπου κρίθηκε απαραίτητο, μέχρι και η ίδια η Eurostat διόρθωσε δεδομένα που αναφέρθηκαν από τα κράτη μέλη. Σύμφωνα με τον κανονισμό 2103/2005, η Eurostat υποβάλλει αναφορές -και θα συνεχίσει να υποβάλλει αναφορές τακτικά στο Ευρωπαϊκό Κοινοβούλιο και στο Συμβούλιο- σχετικά με την ποιότητα των δημοσιονομικών δεδομένων που διαβιβάζουν τα κράτη μέλη.
<P>
Όσον αφορά τις προγνώσεις, η Επιτροπή αποτιμά τακτικά τις προγνώσεις και τις προβλέψεις που ανακοινώνουν τα κράτη μέλη στα προγράμματα σταθερότητας και σύγκλισής τους συγκρίνοντάς τις με τις δικές της προγνώσεις. Για πολλά κράτη μέλη, η Επιτροπή έχει ανακοινώσει δημόσια σε ορισμένες περιπτώσεις ότι οι δημοσιονομικές προγνώσεις που περιλαμβάνονταν στα προγράμματα σταθερότητας και σύγκλισης βασίζονταν σε αισιόδοξες μακροοικονομικές προβλέψεις.
<P>
" Επιτροπή έχει επίσης επισημάνει περιπτώσεις όπου οι εθνικές προβλέψεις δεν συμμορφώνονταν με τους λογιστικούς κανόνες για συγκεκριμένες συναλλαγές ή όπου τα προγραμματισμένα μέτρα πολιτικής στα οποία βασίζονταν οι προβλέψεις δεν είχαν επιβεβαιωθεί ακόμα. Κατά την εκπόνηση των προγνώσεών της, η Επιτροπή συγκρίνει συστηματικά τα στοιχεία της με τις προβλέψεις του ΔΝΤ, του ΟΟΣΑ και άλλων οργανισμών. " εμπειρία δείχνει ότι οι προγνώσεις που δημοσιεύει η Επιτροπή -τόσο τα μακροοικονομικά όσο και τα δημοσιονομικά στοιχεία- δεν είναι προκατειλημμένες και είναι τουλάχιστον εξίσου αξιόπιστες όσο οι προγνώσεις άλλων φορέων.
<SPEAKER ID="464" NAME="Mieczysław Edmund Janowski " AFFILIATION="UEN">
συντάκτης γνωμοδότησης της Επιτροπής Περιφερειακής Ανάπτυξης. - (PL) Κυρία Πρόεδρε, θα ήθελα να ευχαριστήσω τον κ. Becsey για την έκθεσή του. Θα ήθελα να τον ευχαριστήσω δύο φορές, πρώτον, ως εισηγητής της γνωμοδότησης της Επιτροπής Περιφερειακής Ανάπτυξης και, δεύτερον, ως εκπρόσωπος της πολιτικής μου ομάδας.
<P>
Δεν θα αναφερθώ στον ορισμό των στατιστικών. Θα πω μόνο ότι είναι μια επιστήμη που αποτιμά φαινόμενα και επεξεργάζεται μια μαζική μορφή με ποσοτικό τρόπο. Αποσκοπεί στην αποτίμηση των κανόνων που διέπουν αυτά τα φαινόμενα και στην ποσοτικοποίηση τους. Οι στατιστικές καθιστούν επίσης δυνατή τη σύνοψη των αποτελεσμάτων αναλύσεων και την αξιολόγηση της ακρίβειας και της αξιοπιστίας των αποτελεσμάτων. Το λέω αυτό διότι τα στατιστικά στοιχεία αποτελούν συχνά τη βάση για σημαντικές αποφάσεις που λαμβάνονται σε τοπικό και περιφερειακό επίπεδο, καθώς επίσης σε εθνικό, ευρωπαϊκό, ακόμη και διεθνές επίπεδο.
<P>
Επομένως, είναι θετικό το γεγονός ότι διαθέτουμε ένα κοινοτικό στατιστικό πρόγραμμα για τα έτη 2008-2012. " ρεαλιστική και υπεύθυνη εκπόνηση στατιστικών στοιχείων είναι εξαιρετικά πολύτιμη. Κατά συνέπεια, η απόκτησή τους συνεπάγεται έξοδα. Για τον λόγο αυτόν, θα ήθελα να ρωτήσω την Επίτροπο εάν το φιλόδοξο πρόγραμμά μας για τα επόμενα πέντε έτη διαθέτει επαρκή χρηματοδοτική υποστήριξη.
<P>
Αναλαμβάνουμε μια υποχρέωση που θα καλύψει 27 κράτη μέλη με διαφορετικό βαθμό εμπειρίας σε αυτόν τον ευαίσθητο τομέα. Επιτρέψτε μου λοιπόν να θέσω ένα δεύτερο ερώτημα: ποια βήματα έχουν πραγματοποιηθεί για να διασφαλιστεί ο καλύτερος δυνατός συντονισμός όσον αφορά τη στατιστική ανάλυση; " Επίτροπος ήταν αρκετά ευγενική να τονίσει με έμφαση τη σημασία της γνωμοδότησης της Επιτροπής Περιφερειακής Ανάπτυξης και θα ήθελα να την ευχαριστήσω για την κολακευτική της αξιολόγηση.
<P>
Θα συνεχίσω με ζητήματα περιφερειακής πολιτικής: στις δημοσιονομικές προοπτικές 2007-2013 της Ευρωπαϊκής Ένωσης διατέθηκε πάνω από το ένα τρίτο του προϋπολογισμού της για την περιφερειακή πολιτική υπό την ευρεία έννοια της λέξης, εφαρμόζοντας με τον τρόπο αυτό την αρχή της συνοχής και της αλληλεγγύης μεταξύ των περιφερειών με πολύ διαφορετικά επίπεδα ευημερίας. Αυτά τα χρήματα είναι χρήματα των ευρωπαίων φορολογουμένων και δεν πρέπει σε καμία περίπτωση να σπαταλούνται. Αυτός είναι ο λόγος που χρειαζόμαστε απολύτως αμερόληπτες, επαρκώς κατανοητές και αξιόπιστες μεθόδους παρακολούθησης της εφαρμογής της διαρθρωτικής πολιτικής. Διαθέτουμε τέτοιες μεθόδους; Αυτές συνεπάγονται την ταξινόμηση και την επεξεργασία στατιστικών στοιχείων, τόσο σε κοινοτικό επίπεδο όσο και σε επίπεδο κρατών μελών, καθώς επίσης σε περιφερειακό και χαμηλότερο επίπεδο, σε τοπικό.
<P>
" μορφή των στοιχείων πρέπει να είναι συγκρίσιμη, τόσο όσον αφορά τα στοιχεία που καταγράφονται εκτός Ευρωπαϊκής Ένωσης όσο και τα στοιχεία που καταγράφονται εντός αυτής, διότι συχνά συγκρινόμαστε με άλλες χώρες. " εκπλήρωση βραχυπρόθεσμων ή προσωρινών στόχων ή τεχνικά προβλήματα έχουν ως αποτέλεσμα την προσωρινή διακοπή της συλλογής στατιστικών στοιχείων, όλα με δραστικά αποτελέσματα.
<P>
Οι στατιστικές αναλύσεις των περιφερειών βασίζονται στις μονάδες NUTS. Το ερώτημα που προκύπτει είναι κατά πόσον αυτός ο διαχωρισμός έχει ως αποτέλεσμα πάντοτε εξίσου αξιόπιστα στοιχεία; Διατηρώ τις επιφυλάξεις μου ειδικά για καταστάσεις, όπου υπάρχει ένα μεγάλο κενό ανάμεσα στο επίπεδο ανάπτυξης και την ευημερία του περιφερειακού κεφαλαίου και της υπόλοιπης περιοχής.
<P>
Ένα άλλο ερώτημα που θα ήθελα να θέσω είναι αυτό των δεικτών του επιπέδου ανάπτυξης για χώρες και περιφέρειες: είναι το κατά κεφαλήν ΑΕΠ αρκετό, ποια βαρύτητα πρέπει να δοθεί στα επίπεδα ανεργίας, πώς μπορεί να μετρηθεί η ποιότητα ζωής σε μια συγκεκριμένη περιοχή κλπ. Υπάρχουν σημαντικά ζητήματα και γνωρίζω ότι δεν υπάρχουν απλές λύσεις.
<P>
Συχνά γίνεται λόγος για την καινοτομία σε αυτό το Σώμα. Επομένως, χρειάζεται να αποκτήσουμε αξιόπιστα στοιχεία για την εκπαίδευση, την επιστήμη, την έρευνα και την καινοτομία. Το ερώτημα που προκύπτει είναι ποιες μέθοδοι πρέπει να χρησιμοποιούνται για τη σύγκριση των στοιχείων που συχνά προέρχονται από ανεπίσημες πηγές; Πώς μπορούμε να προσδιορίσουμε τη δυναμική της αλλαγής;
<P>
Ένα ακόμα ερώτημα κοινωνικής φύσεως. Οι αλλαγές που σχετίζονται με τη μετανάστευση μεγάλης κλίμακας, ιδιαίτερα εργαζόμενων, πραγματοποιούνται μπροστά στα μάτια μας. Πώς επηρεάζει αυτό την κοινωνική κατάσταση και τις οικογένειες; Επίσης δεν πρέπει ακόμη να ξεχνάμε ότι το υψηλό επίπεδο αξιοπιστίας των στατιστικών στοιχείων εξαρτάται πάντοτε από την αξιοπιστία των πηγών πληροφόρησης, οι οποίες με τη σειρά τους απαιτούν την αξιοπιστία και συχνά την ανωνυμία των πρωτογενών στοιχείων.
<P>
Ολοκληρώνοντας, θα ήθελα να εκφράσω την ελπίδα το κοινοτικό στατιστικό πρόγραμμα θα ικανοποιήσει επίσης τους θεμελιώδεις στόχους της Ευρωπαϊκής Ένωσης. " στάση της Eurostat, καθώς επίσης και της πολωνικής κεντρικής στατιστικής υπηρεσίας με πείθουν γι' αυτό. Ελπίζω ότι αυτό είναι έτσι.
<SPEAKER ID="465" NAME="Othmar Karas">
εξ ονόματος της Ομάδας PPE-DE. - (DE) Κυρία Πρόεδρε, κυρία Επίτροπε, κυρίες και κύριοι, θα ήθελα αρχικά να ευχαριστήσω και να συγχαρώ τον εισηγητή. Στην έκθεσή του ζητεί τον συγχρονισμό των νομοθετικών και στατιστικών κύκλων, τη μείωση του διοικητικού κόστους για τις μικρές και μεσαίες επιχειρήσεις, λέει πως πρέπει να εξασφαλίσουμε ότι θα λαμβάνουμε ποιοτικά στοιχεία, δηλαδή καλύτερα στοιχεία, και ότι πρέπει να συμπεριλάβουμε και έναν αριθμό κοινωνικών και μακροοικονομικών δεικτών.
<P>
Ταυτόχρονα όμως αναφέρει ότι έχουμε απευθύνει ερώτημα στην Επιτροπή για δύο λόγους. Ο ένας είναι τα επαναλαμβανόμενα παράπονα για κράτη μέλη που δεν παρέχουν πλήρη στατιστικά στοιχεία - τα κυριότερα είναι η Ελλάδα, η Πορτογαλία, η Ιταλία και η Ουγγαρία. Σε μία χώρα μάλιστα, την Ουγγαρία, ο πρωθυπουργός παραδέχτηκε ότι παραποίησε τα στοιχεία και έκρυψε την αλήθεια από την κοινή γνώμη και την Επιτροπή.
<P>
Ο δεύτερος λόγος είναι πως πολλές απαιτήσεις δεν έχουν ακόμα ικανοποιηθεί. Θα ήθελα να αναφέρω μία απ' αυτές: η Επιτροπή πρέπει να έχει το δικαίωμα να επαληθεύει τα δεδομένα επί τόπου. Πρέπει να μπορεί να διεξάγει συζητήσεις με τις εθνικές τράπεζες, τα υπουργεία Οικονομίας, Οικονομικών και Εργασίας και με ινστιτούτα οικονομικών ερευνών στην εκάστοτε χώρα. Δεν είναι δυνατό να βασιστούμε στα στοιχεία που μας δίνουν.
<P>
Τα στοιχεία της Επιτροπής πρέπει να συγκρίνονται με εκείνα της Ευρωπαϊκής Κεντρικής Τράπεζας. Υπάρχουν διαφορετικά αριθμητικά στοιχεία με διαφορετική βαρύτητα, τα οποία πρέπει να συγκριθούν.
<P>
Τρίτον, η Ευρωπαϊκή Κεντρική Τράπεζα, η Επιτροπή και τα κράτη μέλη πρέπει να παρουσιάζουν κοινή τελική έκθεση για όλες τις πληροφορίες που αφορούν το ευρώ -στοιχεία για τους προϋπολογισμούς, το Σύμφωνο Σταθερότητας και Ανάπτυξης και τα κριτήρια του Μάαστριχτ.
<P>
Χρειαζόμαστε ενιαίες και διαφανείς προδιαγραφές για τη συγκέντρωση των δεδομένων. Όλοι γνωρίζουμε τα στοιχεία των κρατών μελών και εκείνα για την ΕΕ σχετικά με την ανεργία, που χρησιμοποιούνται τα μεν εναντίον των δε για λόγους πολιτικής σκοπιμότητας. Αυτό δημιουργεί αβεβαιότητα και όχι διαφάνεια και απλά γεννά τη δυσπιστία.
<SPEAKER ID="466" NAME="Ieke van den Burg">
εξ ονόματος της Ομάδας PSE. - (EN) Κυρία Πρόεδρε, θέλω κι εγώ να αρχίσω συγχαίροντας τον εισηγητή για το εξαιρετικό έργο του σε αυτή την έκθεση αναφορικά με το στατιστικό πρόγραμμα 2008-2012. Πιστεύω πως συμφωνούμε απόλυτα ότι οι στατιστικές είναι ζωτικής σημασίας και ο τρόπος εξασφάλισης των σωστών δεδομένων αποτελεί σημαντικό θέμα.
<P>
Συμφωνώ ότι δεν είναι μόνο τεχνικό το ζήτημα, όπως μπορούμε να δούμε από αυτή τη συζήτηση και ιδιαίτερα από την προφορική ερώτηση που υποβλήθηκε, αλλά πρόκειται για ένα θέμα υψηλής πολιτικής συνάφειας και όχι μόνο επειδή οι πολιτικοί προσπαθούν να παρέμβουν στις στατιστικές αλλά και επειδή προσπαθούν να χρησιμοποιήσουν αυτές τις περιπτώσεις για να κάνουν αντιπολίτευση στον κυβερνητικό συνασπισμό ή στον προηγούμενο συνασπισμό, κατηγορώντας τους για τη μη παροχή ορθών δεδομένων. Και τα δύο αυτά πρέπει να τα αποφύγουμε τελείως.
<P>
" μόνη λύση, κατά τη γνώμη μου, είναι να έχουμε ανεξάρτητες στατιστικές υπηρεσίες και εγγυήσεις για ανεξάρτητα, ορθά και υψηλής ποιότητας στατιστικά δεδομένα, καθώς και ορισμένα από τα στοιχεία που ανέφερε ο κ. Karas: τους ίδιους βασικούς ορισμούς, κλπ.
<P>
Έχω την εντύπωση, κυρία Επίτροπε, ότι έχει ήδη επιτελεστεί μεγάλο έργο αναφορικά με αυτό το θέμα από τον συνάδελφό σας, κ. Almunia, και ορισμένα από τα μέτρα έχουν ήδη τεθεί σε εφαρμογή. Αναφέρομαι, για παράδειγμα, στον κανονισμό που θεσπίστηκε σχετικά με αυτό το θέμα και, συγκεκριμένα, στους φακέλους με τις προτάσεις νομοθεσίας για τη διαχείριση των στατιστικών και τη διακυβέρνηση των στατιστικών οργάνων, με τα οποία ασχολούμαστε επί του παρόντος.
<P>
Οφείλω να πω στον κ. Becsey και στον κ. Karas ότι εξεπλάγην από το γεγονός ότι η πολιτική ομάδα τους δεν ενδιαφέρθηκε καθόλου γι' αυτούς τους νομοθετικούς φακέλους με τους οποίους ασχολούμαστε επί του παρόντος, διότι, εδώ, μπορούμε να δημιουργήσουμε εγγυήσεις για τη χρηστή διακυβέρνηση των δεδομένων και η Επιτροπή ή η Eurostat δεν έχουν καμία αρμοδιότητα παρέμβασης ή συγκέντρωσης της παροχής δεδομένων. Πρέπει να εργαστούμε στο πλαίσιο της αρμοδιότητας και της εντολής που υπάρχει επί του παρόντος και, εκεί, εκτιμώ ότι η Επίτροπος κάνει καλή δουλειά στην προσπάθεια να το χρησιμοποιήσει αυτό στον ευρύτερο δυνατό βαθμό.
<P>
Ελπίζω ότι θα μπορέσουμε να διεξαγάγουμε μια εποικοδομητική συζήτηση γι' αυτή τη βελτίωση της διακυβέρνησης και γι' αυτές τις καλύτερες συνθήκες που θα δημιουργηθούν αντί να κατηγορούμε αλλήλους και να κατηγορούμε τα άλλα πολιτικά κόμματα της αντιπολίτευσης για μη ορθή παροχή αυτών των δεδομένων. Ελπίζω ότι θα βρεθεί μια εποικοδομητική προσέγγιση στο μέλλον.
<SPEAKER ID="467" NAME="Andrea Losco">
εξ ονόματος της Ομάδας ALDE. - (IT) Κυρία Πρόεδρε, κυρία Επίτροπε, κυρίες και κύριοι, θέλω να συγχαρώ και εγώ τον εισηγητή κ. Becsey για το εξαιρετικό έργο που επιτέλεσε. " συμβολή του στην έγκριση σε πρώτη ανάγνωση είναι σημαντική και αποδεικνύει ότι το Κοινοβούλιο αυτό λειτουργεί καλά. Όπως είπε ήδη η κ. Επίτροπος, αλλά και άλλοι ομιλητές, σκοπός των κοινοτικών στατιστικών είναι να επιβεβαιώνουν διαρκώς την εκπόνηση, την εφαρμογή και την αξιολόγηση των κοινοτικών πολιτικών. " Ένωση προτείνει και εφαρμόζει τις πολιτικές της στον οικονομικό, περιβαλλοντικό και κοινωνικό τομέα βασιζόμενη σε αυτές ακριβώς τις πληροφορίες και είναι συνεπώς αναγκαίο τα στοιχεία αυτά να προσεγγίζουν όσο το δυνατόν περισσότερο την πραγματικότητα, φωτογραφίζοντας τις ιδανικές συνθήκες, αλλά και τις ειδικές ανάγκες των πολιτών.
<P>
Όσον αφορά την Ομάδα της Συμμαχίας Φιλελευθέρων και Δημοκρατών για την Ευρώπη, μπορώ να επιβεβαιώσω στο Σώμα ότι, σε γενικές γραμμές, επικροτούμε θερμά την πρόταση που υπέβαλε η Επιτροπή, γνωρίζοντας ότι θίγει σημαντικά προβλήματα και ζητήματα όπως η ευημερία, η ανταγωνιστικότητα, η ανάπτυξη, η αλληλεγγύη, η οικονομική και κοινωνική συνοχή, η αειφόρος ανάπτυξη, η ασφάλεια και η περαιτέρω διεύρυνση της Ευρωπαϊκής Ένωσης. Πιστεύω ότι, ως Ευρωπαϊκό Κοινοβούλιο, ορθώς ολοκληρώσαμε και συμπληρώσαμε την πρόταση αυτή προσθέτοντας την καινοτομία και την ανάπτυξη του ανθρώπου, την περιφερειακή συνοχή και τις δημογραφικές προκλήσεις που καλείται να αντιμετωπίσει η ευρωπαϊκή κοινωνία.
<P>
Αυτό είναι, συνεπώς, το νόημα της δικής μας συμβολής: η συμπλήρωση και όχι η διαστρέβλωση της πρότασης της Επιτροπής. Πράγματι, είμαστε πεπεισμένοι ότι υπάρχει σήμερα ένα πρόβλημα, το οποίο εμείς διαπιστώσαμε στο τελικό στάδιο της έγκρισης αυτής της έκθεσης. Πρόκειται για την ποιότητα των δεδομένων, η οποία εγγυάται και την ποιότητα της λήψης αποφάσεων. Προσθέσαμε, συνεπώς, στο τελικό κείμενο, που ήταν αποτέλεσμα συμβιβασμού, την έννοια της προετοιμασίας των προγραμμάτων των ετήσιων στατιστικών εργασιών και την ανάγκη να λαμβάνεται υπόψη η βέλτιστη δυνατή χρήση των πόρων. Αυτό όσον αφορά την αρχή της βελτίωσης της νομοθεσίας, την οποία εγκρίναμε ήδη και μάλιστα υπό το πρίσμα της ανακοίνωσης της Επιτροπής σχετικά με τη μείωση του φόρτου απάντησης και την απλοποίηση των στόχων στον τομέα των κοινοτικών στατιστικών.
<P>
Πιστεύω τέλος ότι ήταν σημαντικό το γεγονός ότι εισαγάγαμε την απαίτηση να διεξάγει η Επιτροπή ex ante αναλύσεις σχετικά με τις δημοσιονομικές επιπτώσεις των νέων προγραμματισμένων στατιστικών δραστηριοτήτων που συνεπάγονται πρόσθετη επιβάρυνση για τα κράτη μέλη, καθώς και το ότι συμπεριλάβαμε μελέτες σκοπιμότητας για να καταλήξουμε σε ένα σήμα ποιότητας των ευρωπαϊκών στατιστικών και για να ενισχύσουμε την αξιοπιστία του ευρωπαϊκού στατιστικού συστήματος, συμπεριλαμβάνοντας την EUROSTAT, τις εθνικές στατιστικές αρχές και τους άλλους φορείς κάθε κράτους μέλους που είναι υπεύθυνοι για την επεξεργασία και τη δημοσίευση των ευρωπαϊκών στατιστικών. Ο στόχος είναι ασφαλώς να αποκτήσουμε κεντρικές, ανεξάρτητες στατιστικές, αλλά θα πρέπει να εργασθούμε περισσότερο προς αυτή την κατεύθυνση.
<SPEAKER ID="468" NAME="Benita Ferrero-Waldner">
Μέλος της Επιτροπής. (EN) Κυρία Πρόεδρε, θέλω καταρχάς να πω ότι έχουμε ένα φιλόδοξο πρόγραμμα, αλλά διαθέτουμε τα χρηματοοικονομικά μέσα; Πιστεύω πως ναι. Ο χρηματοοικονομικός φάκελος για το πρόγραμμα 2008-2012 παρουσιάζει μάλιστα αύξηση κατά 15% σε σύγκριση με την προηγούμενη περίοδο. Εκτιμώ ότι αυτή η αύξηση είναι υψηλότερη από τη μέση αύξηση για τις δημοσιονομικές προοπτικές 2007-2013. Συνεπώς, πιστεύω ότι αυτό το θέμα έχει τακτοποιηθεί.
<P>
Όσον αφορά τον συντονισμό, επιτρέψτε μου να πω ότι το Κοινοβούλιο αναλύει επί του παρόντος μια πρόταση της Επιτροπής για τη δημιουργία μιας συμβουλευτικής ομάδας υψηλού επιπέδου που θα βελτιώσει τη διακυβέρνηση του ευρωπαϊκού συστήματος στατιστικών και τον συντονισμό της παραγωγής στατιστικών. Πιστεύω ότι αυτό θα είναι σημαντικό.
<P>
Θέλω επίσης να πω στον κ. Karas ότι αυτό που αναφέρατε είναι απολύτως σωστό. Έχουμε μια δυνατότητα ως Επιτροπή να εξετάσουμε τη μεθοδολογία που χρησιμοποιείται από τα κράτη μέλη. Αλλά δυστυχώς, δεν έχουμε τη δυνατότητα να προχωρήσουμε περαιτέρω και να εξετάσουμε τα δεδομένα καθαυτά. Και, δυστυχώς, νομίζω ότι η Επιτροπή έχει ήδη προσπαθήσει, αλλά τα κράτη μέλη μέχρι τώρα τουλάχιστον δεν θέλησαν να προχωρήσουν περαιτέρω. Κατά συνέπεια, ίσως αυτό να είναι επίσης κάτι που θα πρέπει να επισημανθεί και πάλι στα κράτη μέλη.
<SPEAKER ID="469" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 12 Ιουλίου 2007.

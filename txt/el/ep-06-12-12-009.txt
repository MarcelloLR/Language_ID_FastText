<CHAPTER ID="009">
Προστασία των υπόγειων υδάτων από τη ρύπανση και την υποβάθμιση (συζήτηση) 
<SPEAKER ID="045" NAME="Πρόεδρος">
" ημερήσια διάταξη προβλέπει τη συζήτηση της έκθεσης (A6-0446/2005) της κ. Klaß, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κοινό σχέδιο οδηγίας του Ευρωπαϊκού Κοινοβουλίου και του Συμβουλίου που αφορά την προστασία των υπόγειων υδάτων από τη ρύπανση και την υποβάθμιση (PE-CONS 3658/2006 - C6-8209;0382/2006 -.
<SPEAKER ID="046" NAME="Christa Klaß " AFFILIATION="PPE-DE">
εισηγήτρια. - (DE) Κυρία Πρόεδρε, κύριε Επίτροπε, αξιότιμα μέλη της Επιτροπής, κυρίες και κύριοι, το περιβάλλον είναι ένα ευρύ πεδίο. " ατμόσφαιρα και το νερό αποτελούν αμφότερα βασικές προϋποθέσεις για την ανθρώπινη ζωή στην ήπειρό μας. Τα υπόγεια ύδατα είναι ένας από τους σημαντικότερους και πιο ευαίσθητους πόρους που διαθέτουν οι άνθρωποι. Τα υπόγεια ύδατα ανανεώνονται πάρα πολύ αργά και αυτό ισχύει τόσο ως προς την αποκατάσταση της ποσότητάς τους όσο και ως προς τη ρύπανση. Ο καθαρισμός των υπογείων υδάτων, εφόσον βέβαια κάτι τέτοιο είναι δυνατόν να γίνει, απαιτεί τεράστια έξοδα και τη χρησιμοποίηση τεράστιων τεχνικών πόρων.
<P>
Σχετικά με τον ατμοσφαιρικό αέρα βλέπουμε αυτόν τον καιρό ότι όλα τα μέτρα που λάβαμε την περασμένη δεκαετία αποδείχθηκαν ανεπαρκή για να εμποδίσουν την αλλαγή του κλίματος, με όλες της τις αρνητικές συνέπειες. Εμείς στην Ευρώπη δεν μπορούμε να κάνουμε και πολλά αν δεν βοηθήσουν άλλα βιομηχανικά κράτη σε παγκόσμιο επίπεδο. Σχετικά με τα υπόγεια ύδατα, είναι αποκλειστικά δικό μας θέμα να διατηρήσουμε αυτό το πολύτιμο αγαθό για τις επόμενες γενιές εδώ στην Ευρώπη. Για να γίνει αυτό, έχει τεράστια σημασία η πρόληψη και η προστασία του οικοσυστήματος των υπογείων υδάτων.
<P>
Ως εισηγήτρια αγωνίστηκα γι' αυτό το καίριο μέλημα και ευχαριστώ όλους όσους με υποστήριξαν, και πρώτα από όλους εσάς, αγαπητοί συνάδελφοι. Χωρίς τις πειστικές ψήφους του Ευρωπαϊκού Κοινοβουλίου κατά την πρώτη και δεύτερη ανάγνωση δεν θα ήταν δυνατό, παρά τη μεγάλη υποστήριξη της Ευρωπαϊκής Επιτροπής, το αποτέλεσμα που επιτύχαμε στις διαπραγματεύσεις συνδιαλλαγής με το Συμβούλιο. Ευχαριστώ το Συμβούλιο και τους εκπροσώπους της Επιτροπής για την εποικοδομητική συνεργασία και την υποστήριξη κατά την αναζήτηση συμβιβασμών.
<P>
Τι επιτύχαμε; Συμπεριλήφθηκαν ρητά η προστασία του οικοσυστήματος των υπογείων υδάτων και η πρόληψη, που για τα υπόγεια ύδατα σημαίνει πώς πρέπει να προστατεύσουμε τα ύδατα που είναι ακόμα καθαρά και σε καλή ή πολύ καλή κατάσταση. Σημαίνει να μην δραστηριοποιούμαστε μόνο αφού φθάσουμε στην κατάσταση που χαρακτηρίζεται με βάση τις οριακές τιμές "κακή". " αντιστροφή της τάσης και η υποβάθμιση είναι έτσι ρυθμισμένες ώστε να λαμβάνονται υπόψη και να αποτελούν αφορμή για δράση όχι μόνο η μετάβαση από την καλή στην κακή κατάσταση, αλλά και η διαρκής αύξηση των τιμών μίας συγκεκριμένης κατηγορίας. Όταν θεσπιστούν οι οριακές τιμές από τα κράτη μέλη για τις ουσίες του παραρτήματος 2, μέρος Β, πρέπει να ληφθούν υπόψη τόσο οι γνώσεις για την τοξικότητα για τον άνθρωπο και το περιβάλλον όσο και οι υδρολογικές συνθήκες, δηλαδή οι φυσιολογικές τιμές, για να μπορέσουν να ληφθούν καλύτερα υπόψη οι διαφορετικές συνθήκες που επικρατούν στις επιμέρους περιφέρειες της Ευρώπης.
<P>
Για τον έλεγχο της αποτελεσματικότητας αυτών των μέτρων ήταν ιδιαίτερα σημαντικό να θεσπιστεί μία ρήτρα αναθεώρησης. " παρατήρηση για την οδηγία για τα νιτρικά άλατα στο παράρτημα 1 διεγράφη και συμπληρώθηκε η αναφορά στην οδηγία αυτήν στο παράρτημα 4. " οδηγία για τα νιτρικά άλατα και η οδηγία πλαίσιο για τα ύδατα, μαζί με αυτή τη θυγατρική οδηγία για τα υπόγεια ύδατα, υπαγορεύουν παρόμοια αυστηρούς στόχους προστασίας και εξυγίανσης. Σε αυτό το πλαίσιο είναι σημαντικό το νέο άρθρο 11 για την αξιολόγηση. Οι εκθέσεις της Επιτροπής πρέπει να περιλαμβάνουν μία αξιολόγηση της παρούσας οδηγίας για τα υπόγεια ύδατα σε συνάρτηση με άλλες σχετικές περιβαλλοντικές διατάξεις -όπως η οδηγία για τα νιτρικά άλατα- και τον βαθμό συμφωνίας της με αυτές. Το κείμενο της οδηγίας γίνεται τώρα πιο σαφές και ξεκάθαρο. Ορίστηκαν έννοιες όπως η φυσιολογική συγκέντρωση ρύπων, το σημείο εκκίνησης ή η σημαντική και αυξανόμενη τάση, ενώ διαγράφηκαν οι ασαφείς απαιτήσεις και οι απαιτήσεις που χρήζουν ερμηνείας. Παραχωρείται μεγαλύτερο περιθώριο στα κράτη μέλη για να επιλέξουν τον δικό τους τρόπο μεταφοράς και είναι δυνατές συμβατικές συμφωνίες, π.χ. μεταξύ γεωργών και φορέων επεξεργασίας υδάτων ή δήμων. Το Ευρωπαϊκό Κοινοβούλιο θα έχει περισσότερες δυνατότητες συμμετοχής σε μελλοντικές προσαρμογές της οδηγίας. Θα μπορεί να προβάλλει ένσταση στο πλαίσιο της διαδικασίας επιτροπολογίας σε περίπτωση αλλαγής των καταλόγων των ρύπων, των δεικτών και των οριακών τιμών, ενώ η διαγραφή επιμέρους ουσιών από τον κατάλογο θα μπορεί να γίνει μόνο με διαδικασία συναπόφασης με το Κοινοβούλιο.
<P>
Οι απώλειες εισοδήματος που προκύπτουν για τους αγρότες από τους περιορισμούς διαχείρισης της γης τους με σκοπό την προστασία των υπογείων υδάτων, μπορούν να αντισταθμιστούν στο πλαίσιο του κανονισμού για την ανάπτυξη της υπαίθρου. Επιδιώξαμε συμβιβασμούς και τους επιτύχαμε. Είμαι βαθύτατα πεπεισμένη ότι μπορούμε να τα υποστηρίξουμε και να τα υπερασπιστούμε όλα αυτά. Παρακαλώ τις μεταφραστικές υπηρεσίες να διορθώσουν κάποια προβλήματα που υπάρχουν ακόμα στις διάφορες γλωσσικές εκδοχές. " νέα οδηγία για τα υπόγεια ύδατα θα προσφέρει αποτελεσματική βοήθεια για την προστασία των υπογείων υδάτων και γι' αυτό παρακαλώ όλους τους συναδέλφους να εγκρίνουν το αποτέλεσμα της επιτροπής συνδιαλλαγής.
<SPEAKER ID="047" NAME="Σταύρος Δήμας">
Μέλος της Επιτροπής. Κύριε Πρόεδρε, θα ήθελα να συγχαρώ και να ευχαριστήσω την αντιπροσωπεία του Κοινοβουλίου, η οποία πήρε μέρος στην Επιτροπή Συνδιαλλαγής στις 17 Οκτωβρίου. Ιδιαίτερα θέλω να ευχαριστήσω την κ. Roth-Behrendt, η οποία προήδρευσε της κοινοβουλευτικής αντιπροσωπείας, και την εισηγήτρια κ. Klaß και για την εξαιρετική εργασία την οποία έκαναν αλλά και για το αποτέλεσμα το οποίο επέτυχαν.
<P>
Οι συζητήσεις στην Επιτροπή Συνδιαλλαγής ήταν εποικοδομητικές. Όπως ανέφερε προηγουμένως η κ. Klaß, το Κοινοβούλιο πέτυχε θετικά αποτελέσματα σε ορισμένα σημαντικά θέματα, ιδίως στα καίριας σημασίας ζητήματα της πρόληψης της υποβάθμισης των υπογείων υδάτων και της θέσπισης ποιοτικών προτύπων για τα υπόγεια ύδατα. Είμαι βέβαιος ότι το Κοινοβούλιο θα επιδοκιμάσει τα καλά αποτελέσματα τα οποία επέτυχε η αντιπροσωπεία του.
<P>
" Ευρωπαϊκή Επιτροπή στηρίζει το κείμενο το οποίο προέκυψε από την Επιτροπή Συνδιαλλαγής.
<SPEAKER ID="048" NAME="Péter Olajos" LANGUAGE="HU">
Όταν εισήλθα στο Ευρωπαϊκό Κοινοβούλιο πριν από δυόμισι χρόνια, πρέπει να ομολογήσω ότι φοβόμουν ότι οι συνάδελφοί μου και εγώ θα αποτελούσαμε μέρος μιας περίπλοκης Βαβέλ, και στην πραγματικότητα, θα ήμασταν σε θέση να κάνουμε ελάχιστα όσον αφορά τη λήψη αποφάσεων που επηρεάζουν ένα δισεκατομμύριο πολίτες στην Ευρώπη.
<P>
Λοιπόν, τώρα στέκομαι εδώ και μπορώ να πω ότι χθες βοηθήσαμε στη διατύπωση του νέου νόμου για τη χημική βιομηχανία, και σήμερα θα συμμετέχω ενδεχομένως ενεργά στη διατύπωση ενός ακόμη ελπιδοφόρου νομοθετήματος: τον νόμο για την προστασία των υπόγειων υδάτων. Μίλησα πολύ με την κ. Klaß, την οποία θα ήθελα να ευχαριστήσω σε αυτό το σημείο για τις ανιδιοτελείς προσπάθειές της, σχετικά με το πόσο σπουδαίος και σημαντικός είναι αυτός ο νόμος. Σχετικά με το ότι δεν μας επιτρέπεται να ρυπαίνουμε το νερό το οποίο πίνουμε, χωρίς το οποίο δεν μπορεί να διατηρηθεί η ζωή στη γη.
<P>
Όχι ότι θα αμφισβητούσε κανείς την αρχή αυτή, αλλά όσον αφορά το κύριο θέμα, που άπτεται της ουσιαστικής συνεργασίας μεταξύ των κρατών μελών, των οριακών τιμών των νιτρικών αλάτων, ορισμένες χώρες άρχιζαν να προτάσσουν τα ίδια συμφέροντά τους έναντι των κοινοτικών συμφερόντων.
<P>
Τέλος, επικράτησε, ωστόσο, η κοινή λογική και εγκρίθηκε η συμφωνία. Ως αποτέλεσμα των επιτυχών τριμερών διαλόγων, κάθε πολίτης στην Ευρώπη, ανεξαρτήτως του εάν η χώρα του μοιράζεται μια βάση υπόγειων υδάτων με μια άλλη χώρα ή όχι, βρίσκεται στην ίδια θέση, και θα μπορεί να απολαύσει ένα σημαντικά υψηλότερο επίπεδο ποιότητας και ασφάλειας των υδάτων από ό,τι στο παρελθόν.
<P>
Εναπόκειται πλέον στα κράτη μέλη το πώς θα εφαρμόσουν τον εν λόγω νόμο, πώς θα ενσωματώσουν την προστασία των υπόγειων υδάτων στην πολιτική ανάπτυξης της υπαίθρου και το πώς θα ενθαρρύνουν την προσαρμογή των γεωργικών πρακτικών στη νέα αυτή οδηγία. Συγχαρητήρια στην κ. Klaß, την Επιτροπή και το Συμβούλιο σχετικά με τον παρόντα νόμο για την προστασία των υδάτων που έχει μεγάλη σημασία για την Ευρώπη.
<SPEAKER ID="049" NAME="María Sornosa Martínez">
εξ ονόματος της Ομάδας PSE. - (ES) Κυρία Πρόεδρε, κύριε Επίτροπε, κυρίες και κύριοι, καταρχάς θα ήθελα να συγχαρώ την κ. Klaß και τους άλλους βουλευτές για το έργο τους στην εκπόνηση αυτής της έκθεσης. Πιστεύω ότι το αποτέλεσμα είναι θετικό, χάρη στο έργο του Κοινοβουλίου, το οποίο το βελτίωσε σημαντικά, στις προσπάθειες που κατέβαλε η Επιτροπή βοηθώντας μας, καθώς και, τέλος, στην κατανόηση του Συμβουλίου στην Επιτροπή Συνδιαλλαγής.
<P>
Τα υπόγεια ύδατα παρέχουν περίπου το 65% του πόσιμου νερού όλης της Ευρώπης. Το γεγονός ότι εξασφαλίσαμε έναν ορισμό της υποβάθμισης και ότι η προφύλαξη και η πρόληψη αντιμετωπίζονται τώρα ως αρχή, είναι πραγματικά πολύ θετικό. Προκειμένου να προστατέψουμε το περιβάλλον γενικά και την ανθρώπινη υγεία ειδικά, πρέπει να αποτρέψουμε και να μειώσουμε την επικίνδυνη συγκέντρωση βλαβερών ρυπογόνων ουσιών στα υπόγεια ύδατα και πιστεύω ότι αυτή η οδηγία κινείται προς τη σωστή κατεύθυνση.
<P>
" ποιότητα των υδάτων και, συνεπώς, η ανθρώπινη υγεία απειλούνται από την παρουσία υψηλών συγκεντρώσεων νιτρικών αλάτων, φυτοφαρμάκων, βαρέων μετάλλων, υδρογονανθράκων και μια μακριάς λίστας ρυπογόνων ουσιών. Επομένως, είμαι ιδιαίτερα ικανοποιημένη με τη συμφωνία που επιτύχαμε με το Συμβούλιο, η οποία θα καταστήσει εφικτή την εφαρμογή μιας ολόκληρης σειρά κανονισμών για την πρόληψη της ρύπανσης και την προστασία των υπόγειων υδάτων.
<P>
Αυτοί οι κανονισμοί θα υποχρεώσουν τα κράτη μέλη να αποτρέψουν ή να περιορίσουν την είσοδο επικίνδυνων ουσιών στα υπόγεια ύδατα και σε αυτόν τον τομέα είναι επίσης πολύ σημαντικό να λάβουμε υπόψη τις διαφορετικές υδρογεωλογικές συνθήκες στις διάφορες περιοχές της Ευρώπης, διότι το έδαφος που δέχεται συνεχώς νερό δεν είναι το ίδιο με το ξερό έδαφος, το οποίο αντιμετωπίζει άλλου είδους προβλήματα.
<P>
Επιπλέον, θα ήθελα να τονίσω τη δυνατότητα να θεσπίσουν τα κράτη μέλη περιοχές προστασίας σε μέγεθος που η αρχή διαχείρισης των υδάτων, ή κάποιο άλλο αρμόδιο εθνικό όργανο, κρίνει αναγκαίο προκειμένου να προστατευθούν τα αποθέματα πόσιμου ύδατος. Πιστεύω ότι αυτό είναι ένα από τα πιο σημαντικά στοιχεία που έχουν εισαχθεί.
<P>
Θα ήθελα να τελειώσω καλώντας τους βουλευτές να ψηφίσουν υπέρ αυτής της έκθεσης και ελπίζω ότι τα κράτη μέλη θα εφαρμόσουν αυτά τα μέτρα το συντομότερο δυνατό, προκειμένου να προστατεύσουν το περιβάλλον και την ανθρώπινη υγεία, οδηγώντας μας έτσι προς την κατεύθυνση της αειφόρου Ευρώπης που όλοι θέλουμε να δούμε.
<SPEAKER ID="050" NAME="Μάριος Ματσάκης">
εξ ονόματος της Ομάδας ALDE. - (EN) Κυρία Πρόεδρε, κύριε Επίτροπε, τα συγχαρητήριά μου στην εισηγήτρια κ. Klaß, την πρόεδρο της αντιπροσωπείας του ΕΚ, κ. Roth-Behrendt, τον Επίτροπο Δήμα, το Συμβούλιο και όλους όσοι κατέστησαν δυνατό η παρούσα οδηγία να περάσει με επιτυχία τη διαδικασία συνδιαλλαγής.
<P>
Πολλοί θα πουν ότι αυτή η οδηγία έλειπε εδώ και καιρό, και έχουν προφανώς δίκιο. Αλλά, όπως σοφά λένε οι άγγλοι συνάδελφοί μου, κάλλιο αργά παρά ποτέ. Πολλοί θα πουν επίσης ότι αυτή η οδηγία δεν προχωρά αρκετά όσον αφορά τη διασφάλιση της μέγιστης προστασίας των υπόγειων υδάτων μας και έχουν προφανώς επίσης δίκιο· αλλά όταν το προκείμενο θέμα είναι τόσο σύνθετο και τα διακυβευόμενα συμφέροντα και οι ενδιαφερόμενοι είναι τόσο πολυάριθμοι και τόσο σημαντικοί, η ανάγκη για μια συμφωνηθείσα συμβιβαστική λύση είναι υπέρτατη και απαραίτητη. Όντως, επιτεύχθηκαν ορισμένες συμβιβαστικές λύσεις, επί παραδείγματι όσον αφορά τα νιτρικά άλατα και την περίοδο της ρήτρας αναθεώρησης, αλλά αυτά ήταν μέρος μιας συνολικής ισορροπημένης και δίκαιης συμφωνίας.
<P>
Αφετέρου, θέματα όπως η προστασία της δημόσιας υγείας ως επαρκής δικαιολογία για τον καθορισμό αυστηρότερων οριακών τιμών για ρύπους, όπως για παράδειγμα τα φυτοφάρμακα, ορθώς τονίστηκαν εκ νέου στην οδηγία. Επιπροσθέτως, και άκρως σπουδαιότερον, δικαίως συμπεριλήφθηκε η αναφορά στην οδηγία πλαίσιο για τα ύδατα σε μια αιτιολογική σκέψη. Αλλά, ενδεχομένως ακόμη σημαντικότερο ήταν το ότι η αντιπροσωπεία του ΕΚ διασφάλισε ευρύτερο ρόλο για το Κοινοβούλιο στη μελλοντική λήψη αποφάσεων και συνεπώς έναν ρόλο στη συνολική εποπτεία της ορθής και επαρκούς εφαρμογής. Όντως, η εφαρμογή είναι ένας τομέας στον οποίο πιστεύω ότι ενδέχεται να ανακύψουν αδυναμίες και είναι απαραίτητο να υπογραμμιστεί εντόνως ότι πρέπει να υπάρξει επαγρύπνηση και να επιτευχθεί αυστηρή τήρηση των κανόνων και των κανονισμών προκειμένου να διασφαλίσουμε υψηλή ποιότητα των πολύτιμων αποθεμάτων μας υπόγειων υδάτων για μας τους ίδιους και τις μελλοντικές γενιές Ευρωπαίων.
<P>
Εν κατακλείδι, έχουμε ενώπιόν μας μια ισορροπημένη και άκρως ικανοποιητική συμβιβαστική λύση που αξίζει την πλήρη και αμέριστη υποστήριξή μας.
<SPEAKER ID="051" NAME="Hiltrud Breyer">
εξ ονόματος της Ομάδας Verts/ALE. - (DE) Κυρία Πρόεδρε, κυρίες και κύριοι, κυρία Klaß, κύριε Επίτροπε, το ότι δεν αποδυναμώθηκε η οδηγία για τα υπόγεια ύδατα είναι μία τεράστια επιτυχία. Οι τωρινές προτάσεις είναι πραγματικά ένα βήμα προς τη σωστή κατεύθυνση, ακόμη κι αν, φυσικά, ελπίζαμε ακόμα περισσότερα.
<P>
Γνωρίζουμε ότι το 80% του πόσιμου νερού προέρχεται από υπόγεια ύδατα, όμως το 40% των υπογείων υδάτων στην Ευρώπη έχει ήδη υποστεί ρύπανση. Στη Γερμανία, η μόλυνση των ποταμών από φθοριωμένα τασιενεργά στη Βόρεια Ρηνανία-Βεστφαλία και στη Βαυαρία κατέστησε απόλυτα σαφές πόσο κινδυνεύει το πρώτο τη τάξει από τα είδη διατροφής μας. Το ότι η οδηγία για τα υπόγεια ύδατα περιλαμβάνει τώρα τη δεσμευτική νομικά αξίωση να εμποδίζεται η εισροή ρύπων στα υπόγεια ύδατα είναι μια επιτυχία. Ελπίζω ότι αυτό θα αποτελέσει το έναυσμα για αυστηρά και αποτελεσματικά μέτρα με σκοπό τη βιώσιμη προστασία των υδάτων.
<P>
Ευτυχώς, το Ευρωπαϊκό Κοινοβούλιο περιόρισε τον κατάλογο των εξαιρέσεων της δεύτερης ανάγνωσης. Ευτυχώς διαγράφηκαν οι ψευδείς δικαιολογίες της γεωργίας για τα ανώτατα όρια των νιτρικών αλάτων. Και οι γεωργοί υποχρεούνται να τηρούν τη βασικά καθόλου φιλόδοξη οριακή τιμή των 50 μικρογραμμαρίων ανά λίτρο. " ποσότητα νιτρικών αλάτων -που θεωρείται ότι σχετίζονται με τον καρκίνο- που ανιχνεύθηκε στα υπόγεια ύδατα της Γερμανίας ήταν έως και επταπλάσια από την οριακή τιμή. Αυτό καθιστά απόλυτα σαφές το πόσο ανησυχητική είναι η κατάσταση.
<P>
Βασικά, για την αποτελεσματική προστασία του πιο πολύτιμου πόρου μας θα χρειαζόμασταν οριακή τιμή μικρότερη από τα 25 μικρογραμμάρια ανά λίτρο. " ρύπανση από νιτρικά άλατα εξακολουθεί να είναι το μεγαλύτερο και πιο δαπανηρό πρόβλημα της προστασίας των ευρωπαϊκών υδάτων. Ως εκ τούτου, θεωρώ σοβαρή παράλειψη το ότι ούτε το Ευρωπαϊκό Κοινοβούλιο ούτε το Συμβούλιο κατάφεραν να προωθήσουν την προστασία από τα νιτρικά άλατα θέτοντας εδώ πιο φιλόδοξους στόχους. Όμως είναι μεγάλη επιτυχία το γεγονός ότι τώρα επιβεβαιώθηκε και θεσπίστηκε πως πρέπει να προστατεύονται κατά βάσιν τα υπόγεια ύδατα.
<P>
Εξακολουθούμε να μην γνωρίζουμε αρκετά για τις ιδιότητες του οικοσυστήματός μας. " προληπτική προστασία των υπογείων υδάτων είναι δέκα φορές πιο ευεργετική από τα εκ των υστέρων μέτρα, που σε πολλές περιπτώσεις δεν είναι καν δυνατά. " οδηγία για τα υπόγεια ύδατα πρέπει να εγκριθεί και να αποτελέσει αφετηρία περαιτέρω μέτρων για την προστασία του περιβάλλοντος. Ως εισηγήτρια της Επιτροπής Περιβάλλοντος θα επιστήσω ιδιαίτερα την προσοχή, κατά την επικείμενη νομοθετική διαδικασία για τα παρασιτοκτόνα, στις ανώτατες ποσότητές τους στα υπόγεια ύδατα, γιατί κι αυτό θα αποτελέσει ένα σημαντικό βήμα προς την καλύτερη προστασία των υπογείων υδάτων.
<SPEAKER ID="052" NAME="Leopold Józef Rutowicz" LANGUAGE="PL">
Κυρία Πρόεδρε, η οδηγία για την προστασία των υπόγειων υδάτων από τη ρύπανση και την υποβάθμιση αποτελεί ένα απαραίτητο έγγραφο. Θα έχει θετικό αντίκτυπο στην πρόσβαση σε πόσιμο νερό και νερό που χρησιμοποιείται στη γεωργία και τη βιομηχανία, στο οποίο υπάρχει έλλειψη σε πολλές περιοχές στο εσωτερικό της Ευρωπαϊκής Ένωσης.
<P>
Το νερό αποτελεί οικονομικό και ανθρωπιστικό θέμα σε αυτές τις περιοχές. " λειψυδρία και η κακή ποιότητα του διαθέσιμου νερού συνεπάγεται ότι συχνά πρέπει να παραδίδεται σε ακίνητα, όπου ζουν και εργάζονται άνθρωποι, από μέρη που απέχουν από λίγα έως πάνω από δώδεκα χιλιόμετρα.
<P>
" οδηγία δεν περιορίζει την εφαρμογή των εθνικών πολιτικών, που λαμβάνουν υπόψη τις ειδικές συνθήκες των επιμέρους χωρών. Είναι ένα έγγραφο το οποίο αποτελεί μια συμβιβαστική λύση μεταξύ των ευχών μας και της πραγματικότητας. Στην εγκριθείσα μορφή του, είναι ένα έγγραφο που αξίζει να εγκριθεί. Θα ήθελα να ευχαριστήσω την εισηγήτρια κ. Klaβ, για την εργασία της. " Ομάδα Έvωση για τηv Ευρώπη τωv Εθvώv θα υποστηρίξει το από κοινού εγκεκριμένο κείμενο της οδηγίας.
<SPEAKER ID="053" NAME="Johannes Blokland" LANGUAGE="NL">
Κυρία Πρόεδρε, θα ήθελα επίσης να συγχαρώ θερμά την κ. Klaβ για το επιτευχθέν αποτέλεσμα. Παρόλο που οι συνθήκες σε σχέση με τα υπόγεια ύδατα μπορούν να διαφέρουν κατά πολύ και οι επιπτώσεις δεν εκτείνονται πάντα πέραν των συνόρων, είναι χρήσιμο εντούτοις να υπάρχει η προοπτική μιας καλής οδηγίας για τα υπόγεια ύδατα. Κατορθώσαμε ακόμη και να συμπεριλάβουμε την πλέον φιλόδοξη απαίτηση ότι δεν θα πρέπει να υποβαθμιστεί η ποιότητα των υπόγειων υδάτων, και συνεπώς, αντί να διεξάγουμε ανοικτό πόλεμο, στην πραγματικότητα περιστέλλουμε τη ρύπανση.
<P>
Με χαροποιεί το γεγονός ότι η οδηγία έλαβε υπόψη τα ειδικά μέτρα προστασίας που υπάρχουν ήδη σε ορισμένα κράτη μέλη, και το λέω αυτό με ιδιαίτερη αναφορά στη Δανία, η οποία εφαρμόζει αυστηρά πρότυπα για τα παρασιτοκτόνα λόγω του ότι τα υπόγεια ύδατα χρησιμοποιούνται κατευθείαν ως πόσιμο νερό.
<P>
Παρόλο που η Συνθήκη το προβλέπει ήδη αυτό, είναι καλό ότι η εν λόγω οδηγία επιβεβαιώνει ρητά ότι τα κράτη μέλη έχουν τη δυνατότητα να αναλάβουν περαιτέρω δράση.
<P>
Τέλος, θα ήθελα να προσθέσω ότι θα ληφθεί σοβαρά υπόψη η δυνατότητα απόσυρσης της οδηγίας για τα νιτρικά άλατα. Ο στόχος, μια οριακή τιμή για τα νιτρικά άλατα, έχει ήδη καθοριστεί. Υπάρχει επίσης πλέον ένας αποτελεσματικός κανονισμός για τη μέθοδο μέτρησης. " οδηγία για τα νιτρικά άλατα είναι επί του παρόντος το μόνο μέσο για την επίτευξη αυτού του σκοπού. Κατά τη γνώμη μου, το μέσο θα πρέπει να παραμένει δευτερεύον σε σχέση με τον σκοπό. " μητέρα μπορεί πλέον να πετάξει τα απόνερα με ασφάλεια, επειδή το μωρό έχει πλυθεί, όπου μητέρα, φυσικά, η οδηγία πλαίσιο για τα ύδατα, τα απόνερα η οδηγία για τα νιτρικά άλατα και η κόρη η οδηγία για τα ύδατα.
<SPEAKER ID="054" NAME="James Hugh Allister" AFFILIATION="NI">
(EN) Κυρία Πρόεδρε, η Επιτροπή, το Συμβούλιο και το Κοινοβούλιο μίλησαν άπαντα πολύ για τη βελτίωση του ρυθμιστικού πλαισίου και την εξάλειψη της αλληλοεπικάλυψης. Ωστόσο, έχουμε ενώπιόν μας μια νέα οδηγία για τα υπόγεια ύδατα με στόχο όχι την ενοποίηση ή την αντικατάσταση, αλλά τη συμπλήρωση, των υφιστάμενων οδηγιών: της οδηγίας πλαισίου για τα ύδατα και της οδηγίας για τα νιτρικά άλατα.
<P>
Ο αγρότης που υπόκειται σε υπερβολικές ρυθμίσεις, αντί να πρέπει να συμμορφωθεί με μια σαφή οδηγία, είναι αναγκασμένος να αντιμετωπίσει πτυχές τεσσάρων οδηγιών για αυτό το θέμα. Συνεπώς, αντί του υποσχεθέντος εξορθολογισμού της νομοθεσίας, φαίνεται ότι διαπιστώνουμε περαιτέρω πολλαπλασιασμό της. Όσον αφορά τη διασφάλιση ότι η απώλεια εισοδήματος που υφίστανται οι αγρότες ως αποτέλεσμα του περιορισμού των γεωργικών πρακτικών μπορεί να αντισταθμιστεί σύμφωνα με τον κανονισμό για την ανάπτυξη της υπαίθρου, αυτό δεν αποτελεί ανακούφιση για μια χώρα όπως το "νωμένο Βασίλειο, όπου ένα μεγάλο μέρος της χρηματοδότησης για την ανάπτυξη της υπαίθρου προέρχεται από τους ίδιους τους αγρότες, με διαχωρισμό τμήματος των ενιαίων ενισχύσεών τους ανά γεωργική εκμετάλλευση μέσω της εσφαλμένα αποκαλούμενης "προαιρετικής διαφοροποίησης".
<SPEAKER ID="055" NAME="Richard Seeber" AFFILIATION="PPE-DE">
(DE) Κυρία Πρόεδρε, θα ήθελα να ευχαριστήσω κι εγώ την κ. Klaß για την εξαίρετη εργασία της. Εκ πρώτης όψεως αναρωτιέται κανείς με έκπληξη ποιος θα μπορούσε να είναι κατά της προστασίας των υπογείων υδάτων. Φυσικά, θα έπρεπε να απαντήσουμε αμέσως "κανείς", όπως βλέπουμε όμως, μερικοί συνάδελφοι από το "νωμένο Βασίλειο εξακολουθούν να πιστεύουν ότι εδώ θεσπίζονται κανόνες που δεν τους χρειαζόμαστε.
<P>
Ωστόσο, ο καθένας ασφαλώς καταλαβαίνει πως η κυριότερη θρεπτική μας ύλη, η βασικότερη προϋπόθεση για τη ζωή μας, πρέπει να προστατευτεί. Ίσως μάλιστα να έχει φθάσει κι ως το "νωμένο Βασίλειο η πληροφορία ότι τα υπόγεια ύδατα δεν σταματούν στα εθνικά σύνορα και γι' αυτό είναι καθήκον μας να θεσπίσουμε πανευρωπαϊκές διατάξεις. Αυτό που επιτεύχθηκε εδώ είναι ένα πρώτο βήμα - ως προς αυτό πρέπει να συμφωνήσουμε με την κ. Breyer. Πρέπει να εξακολουθήσουμε να εργαζόμαστε γι' αυτό, όμως ας υπενθυμίσουμε τα εξής: θεσπίσαμε ενιαίες τιμές για τα φυτοφάρμακα και τα νιτρικά άλατα. Τα κράτη μέλη καλούνται να θεσπίσουν οριακές τιμές για 10 ακόμα ρύπους ανάλογα με τα εθνικά τους δεδομένα. Καταφέραμε με σκληρές διαπραγματεύσεις να εμποδίσουμε την υποβάθμιση. Όλα αυτά ασφαλώς αποτελούν ορόσημα κι έχουν τη σωστή κατεύθυνση. Θα ήταν πραγματικά εντελώς λάθος να πούμε πως η Ευρώπη δεν κάνει τίποτα στον τομέα αυτόν.
<P>
Επιτρέψτε μου να υπενθυμίσω επίσης ότι τώρα υπάρχει ακόμα και η δυνατότητα για αντιστάθμιση των εισοδηματικών απωλειών, για τις οποίες έγινε λόγος, μέσω ευρωπαϊκών ταμείων. Και εδώ, επομένως, η Ευρωπαϊκή Ένωση βοηθάει με τη διάθεση ανάλογων πόρων τους αγρότες, οι οποίοι ασφαλώς συναντούν εν μέρει δυσκολίες κατά την εφαρμογή. Τα κράτη μέλη καλούνται επίσης να θεσπίσουν παρόμοιες ρυθμίσεις με τη βοήθεια ενιαίων διαδικασιών μέτρησης και ελέγχου. Κατά τη γνώμη μου, κάναμε ένα πολύ καλό βήμα προς τη σωστή κατεύθυνση, όμως δεν είναι παρά ένα πρώτο βήμα και πρέπει να συνεχίσουμε την εργασία μας. Κατά τη γνώμη μου θα ήταν απόλυτα εσφαλμένο να ζητήσουμε εδώ "λιγότερη Ευρώπη".
<SPEAKER ID="056" NAME="Karin Scheele" AFFILIATION="PSE">
(DE) Κυρία Πρόεδρε, θα ήθελα να συγχαρώ κι εγώ όπως τόσοι άλλοι την εισηγήτρια κ. Klaß. Φθάνουμε λοιπόν εγκρίνοντας αυτόν τον συμβιβασμό της επιτροπής συνδιαλλαγής στο τέλος της νομοθετικής διαδικασίας για το εξαιρετικά σημαντικό αυτό ζήτημα.
<P>
Τα υπόγεια ύδατα είναι τα πιο ευαίσθητα από τα αποθέματα γλυκού νερού της Ευρωπαϊκής Ένωσης και μια από τις κύριες πηγές εφοδιασμού των πολιτών με πόσιμο νερό όχι μόνο στην πατρίδα μου, αλλά σε πολλές περιφέρειες της Ευρώπης. Για την προστασία των υπογείων υδάτων μας, είναι πολύ σημαντικό να υπάρχουν ενιαίες ευρωπαϊκές προδιαγραφές σχετικά με τους σημαντικότερους ρύπους. Μόνο έτσι μπορούν να αποφευχθούν οι στρεβλώσεις του ανταγωνισμού και το περιβαλλοντικό ντάμπιγκ. Οι οριακές τιμές για τα νιτρικά άλατα και τα παρασιτοκτόνα θεσπίζονται από την οδηγία αυτή σε πανευρωπαϊκό επίπεδο, ενώ τα κράτη μέλη πρέπει να θεσπίσουν δικές τους οριακές τιμές για άλλους ρύπους όπως το αρσενικό, ο υδράργυρος, ο μόλυβδος και το χλώριο.
<P>
Για τα νιτρικά άλατα θεσπίζεται οριακή τιμή 50 mg. Ευτυχώς κατέστη δυνατό να διαγραφούν μετά από αίτημα και πίεση του Ευρωπαϊκού Κοινοβουλίου οι εξαιρέσεις για τις γεωργικές δραστηριότητες που προβλέπονταν στην κοινή θέση. Σε πολλές περιοχές της Ευρώπης, οι γεωργικές δραστηριότητες εξακολουθούν να είναι οι κύριοι υπεύθυνοι για τη ρύπανση των υπογείων μας υδάτων. Για την καλύτερη προστασία των υπογείων υδάτων πρέπει επομένως να αλλάξουν σε πολλές περιοχές οι γεωργικές και δασοκομικές πρακτικές.
<P>
" οδηγία για την προστασία των υπογείων υδάτων υποχρεώνει τα κράτη μέλη να λάβουν όλα τα απαιτούμενα μέτρα για να αποτρέψουν την εισροή επικίνδυνων ουσιών στα υπόγεια ύδατα. Μελλοντικά, τα κράτη μέλη είναι υποχρεωμένα να λάβουν πραγματικά τα εν λόγω μέτρα και όχι απλώς να προτίθενται να το κάνουν. Αυτή είναι άλλη μια ουσιαστική επιτυχία της διαδικασίας συνδιαλλαγής.
<P>
Το δικαίωμα των κρατών μελών να λαμβάνουν αυστηρότερα μέτρα θεσπίζεται ήδη στις Συνθήκες. Παρ' όλ' αυτά χαίρομαι διότι η αρχή αυτή παγιώθηκε και πάλι ξεκάθαρα στην οδηγία για τα υπόγεια ύδατα.
<SPEAKER ID="057" NAME="Anne Laperrouze" AFFILIATION="ALDE">
(FR) Κυρία Πρόεδρε, κύριε Επίτροπε, αγαπητοί συνάδελφοι, το νερό είναι ένας από τους πλέον άφθονους πόρους του πλανήτη μας: οι θάλασσες και οι ωκεανοί καλύπτουν το 70% της επιφάνειας της Γης και παράγουν τα τρία τέταρτα του οξυγόνου που αναπνέουμε. Ωστόσο, ο άνθρωπος δεν μπορεί να χρησιμοποιήσει παρά μόνο το 1% των υδάτινων πόρων και πολυάριθμες ανθρώπινες δραστηριότητες ασκούν έντονη πίεση σε αυτόν τον πόρο. Το μολυσμένο νερό, όποια και αν είναι η αιτία αυτής της μόλυνσης, επιστρέφει με τον έναν ή τον άλλο τρόπο στη φύση και αυτό, επομένως, καθίσταται επιζήμιο για την ανθρώπινη υγεία και το περιβάλλον.
<P>
Αυτή η πρόταση οδηγίας συνιστά πρόοδο για την προστασία των υπογείων υδάτων και την αποτροπή της υποβάθμισης της ποιότητάς τους, αφού προβλέπει τη συμμόρφωση με την αρχή της προφύλαξης, ιδίως στο άρθρο 6. Θα εναπόκειται εφεξής στα κράτη μέλη να λαμβάνουν τα αναγκαία μέτρα στον τομέα της πρόληψης και του περιορισμού των απορρίψεων επικίνδυνων ουσιών με τον καθορισμό ζωνών, προκειμένου να διασφαλιστεί η προστασία των εν λόγω υδάτινων συστημάτων. Οι γεωργοί θα δύνανται να λαμβάνουν αποζημιώσεις για να καλύπτουν την απώλεια εσόδων, οι οποίες οφείλονται στις υποχρεώσεις που επιβάλλονται στις ζώνες προστασίας, ιδίως στις λεκάνες απορροής πόσιμου νερού. Το Ευρωπαϊκό Κοινοβούλιο θα συμμετέχει επίσης πολύ περισσότερο στις μελλοντικές αποφάσεις, εφόσον θα μπορεί να αντιταχθεί σε μια τροποποίηση των καταλόγων με τις ρυπογόνες ουσίες.
<P>
Θέλω, λοιπόν, να ευχαριστήσω την εισηγήτριά μας, την κ. Klaß, τον κ. Florenz και την κ. Roth-Behrendt για την επιμονή την οποία επέδειξαν στο πλαίσιο της διεξαγωγής των διαπραγματεύσεων με το Συμβούλιο και την Επιτροπή. Έτσι, η αντιπροσωπεία του Ευρωπαϊκού Κοινοβουλίου κατόρθωσε να καταστήσει αυστηρότερες τις υποχρεώσεις που επιβάλλονται στα κράτη μέλη όσον αφορά την προστασία των υπογείων υδάτων. Υπ' αυτές τις συνθήκες, συστήνω την έγκριση του κοινού σχεδίου σε τρίτη ανάγνωση.
<SPEAKER ID="058" NAME="Carl Schlyter" AFFILIATION="Verts/ALE">
- (SV) Κυρία Πρόεδρε, έχουμε επιτύχει συμφωνία, και είναι τώρα σημαντικό αυτά τα πράγματα να εφαρμοστούν καταλλήλως. Θα ήθελα, ασφαλώς, τα κράτη μέλη να είχαν αναγκαστεί να λάβουν μέτρα όπου παρατηρείται τάση υπέρβασης των οριακών τιμών και όχι αφότου έχουμε ήδη βλάψει ανεπανόρθωτα τα υπόγεια ύδατα. Παρά ταύτα, η παρούσα συμβιβαστική λύση έχει, ωστόσο, τα πλεονεκτήματά της. Είμαι ιδιαίτερα ευχαριστημένος όσον αφορά τη δυνατότητα που παρέχει στις χώρες να απαγορεύσουν επικίνδυνες χημικές ουσίες σε ολόκληρη την επικράτειά τους προκειμένου να προστατεύσουν το πόσιμο νερό τους. Πιστεύω ότι αυτό αποτελεί μια καλή προσθήκη.
<P>
Πρέπει να θυμόμαστε ότι, στο μέλλον, η κλιματική αλλαγή ενδεχομένως να είναι ακόμη ένας παράγοντας για την καταστροφή των υπόγειων υδάτων. Είναι σημαντικό για μας να λάβουμε μέτρα για την καταπολέμηση της αλλαγής του κλίματος, καθώς θα προκύψει ένα περαιτέρω πρόβλημα εάν υπάρξουν πλημμύρες που θα σαρώσουν, επί παραδείγματι, αποθήκες τοξικών σε εργοστάσια, αποτελώντας την αιτία να καταλήξει το δηλητήριο στα υδάτινα ρεύματα και εν συνεχεία να κατακαθίσει στα υπόγεια ύδατα. Πρώτον, συνεπώς, χρειαζόμαστε την οδηγία για τα υπόγεια ύδατα, αλλά πρέπει να επιλύσουμε τα κλιματικά προβλήματα προκειμένου να έχουμε τη δυνατότητα να προστατεύσουμε τα υπόγεια ύδατα στο μέλλον.
<SPEAKER ID="059" NAME="Kathy Sinnott" AFFILIATION="IND/DEM">
(EN) Κυρία Πρόεδρε, θέλω επίσης να ευχαριστήσω την κ. Klaß και την κοινοβουλευτική ομάδα. Σε αυτό το στάδιο της διαδικασίας έχουν ειπωθεί τόσα πολλά που θα ήθελα να χρησιμοποιήσω αυτό το λεπτό για να υπενθυμίσω ορισμένα βασικά στοιχεία για τα υπόγεια ύδατα.
<P>
Είναι σημαντικό να θυμόμαστε ότι τα υπόγεια ύδατα είναι πολύ διαφορετικά από τα επιφανειακά ύδατα, τα οποία κινούνται σε ένα συνεχώς ανανεώσιμο κύκλο ροής, εξάτμισης, κατακρήμνισης και ροής. Μόνον ορισμένα υπόγεια ύδατα είναι ανανεώσιμα και μπορεί να χρειαστεί μεγάλο χρονικό διάστημα για να διαπεράσει το νερό τα στρώματα του φλοιού της γης προκειμένου να ανανεώσει την υπόγεια πηγή την οποία μπορούμε να καταστρέψουμε τόσο γρήγορα. Ορισμένες πηγές υπόγειων υδάτων δεν είναι ανανεώσιμες. Εξαντλούμε πηγάδια, τα οποία άπαξ υποστούν εκμετάλλευση, στερεύουν.
<P>
Τέλος, η ρύπανση λειτουργεί με δύο τρόπους. Τα υπόγεια ύδατα ίσως είναι ασφαλή για χρήση και ίσως όχι. Κατά τη διάρκεια της Διεθνούς Δεκαετίας για τα ύδατα των "νωμένων Εθνών τη δεκαετία του 1980, ανοίχτηκαν βαθιά πηγάδια σε μέρη της άνυδρης Ινδίας. Έως τα τέλη της δεκαετίας οι άνθρωποι άρχισαν να παρουσιάζουν συμπτώματα οστικής σκλήρυνσης. Επί του παρόντος έξι εκατομμύρια άνθρωποι πάσχουν από σοβαρή οστική σκλήρυνση και 66 εκατομμύρια σε μικρότερο βαθμό από φυσικά μολυσμένο νερό. Καθώς αναζητούμε περισσότερες πηγές νερού, είναι σημαντικό τα υπόγεια ύδατα να προστατεύονται από τη ρύπανση, αλλά είναι εξίσου σημαντικό να θυμόμαστε ότι η προστασία από τη ρύπανση λειτουργεί αμφίδρομα.
<SPEAKER ID="060" NAME="Proinsias De Rossa" AFFILIATION="PSE">
(EN) Κυρία Πρόεδρε, θα ήθελα να ευχαριστήσω την εισηγήτρια, κ. Klaß, και την πρόεδρο της Επιτροπής Συνδιαλλαγής, κ. Roth-Behrendt, για αυτή την πολύ καλή έκθεση και για τη συμφωνία η οποία επιτεύχθηκε με το Συμβούλιο. Τα καθαρά ύδατα είναι, σαφώς, καίριας σημασίας για τη ζωή, και είμαστε τυχεροί στην Ευρώπη που έχουμε, τουλάχιστον σχετικά, επαρκή παροχή. Πρέπει να διατηρήσουμε, και μάλιστα να βελτιώσουμε, την ποιότητα αυτής της παροχής, ανατρέποντας τη ζημιά που έχει ήδη σημειωθεί. Πιστεύω ότι στην Ιρλανδία, ιδιαίτερα, έχει γίνει σημαντική ζημιά από τις παράνομες χωματερές και την αθρόα χρήση κοπριάς χοίρου στο έδαφος από αγρότες.
<P>
Παρά τις παραχωρήσεις που έγιναν στο Συμβούλιο, εξακολουθώ να πιστεύω ότι έχουμε ισχυρή προστασία του περιβάλλοντος και της παροχής ύδατος εδώ. Τα βασικά θέματα είναι η απαίτηση από τα κράτη μέλη για "προστασία από την υποβάθμιση", η απαίτηση τα ποιοτικά πρότυπα των νιτρικών αλάτων να είναι συνεπή με την οδηγία πλαίσιο για τα ύδατα και η απαίτηση για τη διενέργεια αναθεώρησης κάθε έξι χρόνια.
<P>
Τέλος, θέλω να αναφερθώ στον ενισχυμένο ρόλο του Κοινοβουλίου στο πλαίσιο της νέας διαδικασίας επιτροπολογίας.
<SPEAKER ID="061" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα το μεσημέρι.
<P>
(" συνεδρίαση διακόπτεται στις 11.00 και επαναλαμβάνεται στις 11.30)

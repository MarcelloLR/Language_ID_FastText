<CHAPTER ID="019">
Ονομασίες και συναφής επισήμανση κλωστοϋφαντουργικών προϊόντων (συζήτηση)
<SPEAKER ID="679" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση (Α7-0086/2011) της Επιτροπής Εσωτερικής Αγοράς και Προστασίας των Καταναλωτών σχετικά με τη θέση που καθόρισε το Συμβούλιο σε πρώτη ανάγνωση (13807/4/2010 - C7-0017/2011 - για την κδοση κανονισμού του Ευρωπαϊκού Κοινοβουλίου και του Συμβουλίου για τις ονομασίες των υφανσίμων ινών και τη συναφή επισήμανση και σήμανση της σύνθεσης των ινών των κλωστοϋφαντουργικών προϊόντων και την κατάργηση των οδηγιών 73/44/ΕΟΚ του Συμβουλίου και 96/73/ΕΚ και 2008/121/ΕΚ του Ευρωπαϊκού Κοινοβουλίου και του Συμβουλίου (εισηγητής: ο κ. Manders).
<SPEAKER ID="680" NAME="Toine Manders" LANGUAGE="NL">
Κύριε Πρόεδρε, θα ήθελα να εκφράσω σε όλους τις ευχαριστίες μου, ειδικότερα δε σε όλους τους σκιώδεις εισηγητές, για την εξαιρετική συνεργασία που είχαμε. Θα ήθελα να ευχαριστήσω επίσης την Επιτροπή για τον τρόπο με τον οποίο συνεργαστήκαμε. Ακόμα, θα ήθελα να ευχαριστήσω το Συμβούλιο, διότι πιστεύω ότι, χάρη στην ουγγρική Προεδρία, κατορθώσαμε να εξέλθουμε από το αδιέξοδο επί του συγκεριμένου ζητήματος. Εκείνο που με χαροποιεί ιδιαιτέρως είναι το γεγονός ότι πρόκειται για κανονισμό και όχι για οδηγία. Είμαι της άποψης ότι οι κανονισμοί αποτελούν το σωστό μέσο για την ολοκλήρωση της εσωτερικής αγοράς, στοιχείο το οποίο έχει καταδείξει, παρεμπιπτόντως, με σαφήνεια στην έρευνά του και ο καθηγητής κ. Monti.
<P>
Παράγουμε υπερβολικά μεγάλο όγκο νομοθεσίας, η οποία εφαρμόζεται σε διάφορα επίπεδα, και, συνεπεία τούτου, η εσωτερική αγορά αδυνατεί να λειτουργήσει κατά τον ενδεδειγμένο τρόπο. Είμαι ευτυχής που το εν λόγω ζήτημα συζητείται στην παρούσα περίπτωση, και θα ήθελα να επισημάνω ότι έχουμε επιφέρει, όντως, αρκετές βελτιώσεις εν προκειμένω. Της πρότασης επιλήφθηκε η Επιτροπή Εσωτερικής Αγοράς και Πρστασίας των Καταναλωτών. " αλήθεια είναι ότι στην αρχική πρόταση δεν γινόταν σχεδόν καμία αναφορά στον καταναλωτή· ως πολιτικοί, αντιληφθήκαμε ότι οφείλουμε να προστατεύσουμε και τα συμφέροντα των καταναλωτών στην παρούσα πρόταση, και αυτό ακριβώς πράξαμε.
<P>
Διατυπώνονται αρκετοί σημαντικοί προβληματισμοί, και, εν προκειμένω, αναφέρομαι κυρίως στην έρευνα σχετικά με τις αλλεργικές αντιδράσεις. " Επιτροπή έχει επισημάνει ότι είναι διατεθειμένη να εκπονήσει μελέτη επί αυτών των σημαντικών ζητημάτων. Θα παρουσιάσει τη μελέτη της το αργότερο έως τις 30 Σεπτεμβρίου 2013, και θα συμπεριλάβει τα θετικά αποτελέσματα της μελέτης σε πρόσθετη νομοθεσία. Το Συμβούλιο έχει δηλώσει ότι είναι πρόθυμο να συνδράμει στην πρόοδο αυτής της διαδικασίας, εφόσον το αποτέλεσμα θα είναι θετικό και εφικτό.
<P>
Ας εξετάσουμε τις αλλεργικές αντιδράσεις και τις χημικές ουσίες: διαπιστώνεται αύξηση του αριθμού των καταναλωτών που παρουσιάζουν αλλεργικές αντιδράσεις όταν φορούν κάποια ενδύματα ή καταναλώνουν, μυρίζουν ή εισπνέουν ορισμένα προϊόντα. Θεωρούμε αναγκαία την εξέταση της δυνατότητας προειδοποίησης των καταναλωτών για τέτοιες δυνητικές αλλεργικές αντιδράσεις. Επίσης, εξακολουθούμε να παρατηρούμε πολύ συχνά και την εφαρμογή παραπλανητικών εμπορικών πρακτικών, οι οποίες απαγορεύονται ουσιαστικά στην Ευρωπαϊκή Ένωση από το 2005, αλλά δεν είναι δύσκολο να αντιληφθούμε την έλλειψη σαφήνειας σχετικά με τη χώρα κατασκευής όσον αφορά τη σήμανση προέλευσης "Κατασκευάσθηκε σε".
<P>
Είναι εξαιρετικά περιορισμένη η συναφής διαθέσιμη νομοθεσία, πράγμα που σημαίνει ότι παραβιάζεται πολύ συχνά. Ζητήσαμε επίσης από την Επιτροπή να εξετάσει το ενδεχόμενο θέσπισης σαφών νόμων και προϋποθέσεων ώστε να διασφαλίζεται ότι οι κατασκευαστές που ισχυρίζονται ότι ένα συγκεκριμένο προϊόν κατασκευάστηκε, για παράδειγμα, στις Κάτω Χώρες, την Ιταλία ή τη Γερμανία, μπορούν να εγγυηθούν ότι αυτό όντως ισχύει. Δεν θέλουμε καταστάσεις στις οποίες το 99% ενός προϊόντος κατασκευάζεται στην Κίνα, ενώ εκτελούνται, στην πραγματικότητα, μόνο εργασίες ραψίματος σε ένα από τα κράτη μέλη της Ευρωπαϊκής Ένωσης, και, παρά ταύτα, τοποθετείται στο προϊόν η θαυμάσια ετικέτα "Κατασκευάσθηκε στην Ευρώπη".
<P>
" θέσπιση σαφούς νομοθεσίας και προϋποθέσεων θα μπορούσε να καλύπτει εξίσου τις περιπτώσεις παραποίησης, επί παραδείγματι. Αυτό που με χαροποιεί ιδιαίτερα είναι το γεγονός ότι αποδεχόμαστε την προοπτική των σύγχρονων τεχνολογιών, ότι δεν παραμένουμε προσκολλημένοι σε απλές, αναχρονιστικές επισημάνσεις κλωστοϋφαντουργικών στα αντίστοιχα προϊόντα, αλλά εξετάζουμε πραγματικά τη δυνατότητα χρήσης σύγχρονων τεχνολογιών για την εξασφάλιση της καλύτερης δυνατής ενημέρωσης των καταναλωτών. Το Συμβούλιο έχει ήδη συμφωνήσει ευθέως για τις επισημάνσεις που θα υποδεικνύουν εάν τα είδη ρουχισμού περιέχουν προϊόντα ζωϊκής προέλευσης, διότι καθίσταται ολοένα δυσχερέστερη η διαπίστωση σχετικά με το κατά πόσον ένα κομμάτι γούνας είναι αληθινό ή συνθετικό, και υπάρχει μεγάλος αριθμός καταναλωτών για τους οποίους αυτή η πληροφορία είναι σημαντική.
<P>
" επικείμενη μελέτη της Ευρωπαϊκής Επιτροπής αποβλέπει κατά κύριο λόγο στην άρση των φραγμών στην ομαλή λειτουργία της εσωτερικής αγοράς και προβλέπει τις εξελίξεις στον τομέα του ηλεκτρονικού εμπορίου. Διότι, εάν επιθυμούμε να ενισχυθεί το ηλεκτρονικό εμπόριο, πρέπει να διασφαλίσουμε την ύπαρξη ευρωπαϊκών προτύπων σήμανσης. Ευελπιστώ η εν λόγω μελέτη να οδηγήσει στην αποσαφήνιση αυτού του ζητήματος.
<P>
Εκτιμώ επίσης ότι, στον σύγχρονο κόσμο, είναι πλέον περιττό να αναγράφονται σε μια ετικέτα πληροφορίες σε 23 γλώσσες, δεδομένου ότι οι σύγχρονες τεχνολογίες μπορούν να προσφέρουν βελτιωμένες λύσεις σε αυτό το πρόβλημα.
<P>
Ελπίζω ότι η αυριανή δήλωση του Συμβουλίου θα είναι θετική και ότι θα μας εξασφαλίσει θετικό αποτέλεσμα, και θα ήθελα να ευχαριστήσω όλους όσοι συνέβαλαν σε αυτό το θετικό αποτέλεσμα.
<SPEAKER ID="681" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, κύριε Manders, κυρίες και κύριοι, συνιστά μείζον επίτευγμα το γεγονός ότι επετεύχθη συμφωνία σε δεύτερη ανάγνωση για την πρόταση σχετικά με την έκδοση κανονισμού για τις ονομασίες των υφανσίμων ινών και τη συναφή επισήμανση των κλωστοϋφαντουργικών προϊόντων. Αυτό δεν θα ήταν εφικτό χωρίς τη στενή συνεργασία μεταξύ των τριών θεσμικών οργάνων.
<P>
Επιτρέψτε μου να διαβιβάσω την εκτίμηση του Συμβουλίου προς το Ευρωπαϊκό Κοινοβούλιο για την εξαιρετική συνεργασία. Θα ήθελα να ευχαριστήσω ιδιαιτέρως τον εισηγητή κ. Toine Manders και τους συναδέλφους του για το εξαρετικά πολύτιμο έργο που συνεισέφεραν σε αυτήν τη διαδικασία. Εκτιμώ επίσης το έργο της σουηδικής, ισπανικής και βελγικής Προεδρίας, διότι το παρόν αποτέλεσμα είναι προϊόν και του δικού τους έργου υψηλής ποιότητας.
<P>
" Επιτροπή υπήρξε ιδιαίτερα εποικοδομητικός και συνεργάσιμος εταίρος καθ' όλη την περίοδο των εργασιών, και οφείλουμε να απευθύνουμε τις ευχαριστίες μας και στην Επιτροπή. Εάν όλα προχωρήσουν όπως προβλέπεται, το Συμβούλιο θα είναι σε θέση να εγκρίνει το κείμενο του κανονισμού στις αρχές του φθινοπώρου, και, συνεπώς, η νομοθεσία θα είναι εφαρμοστέα από το 2012 και εξής.
<P>
Ο εν λόγω κανονισμός θα συμβάλει σημαντικά στη λειτουργία της εσωτερικής αγοράς, και θα ενισχύσει τον ανταγωνισμό σε αυτόν τον σημαντικό τομέα. " απλούστευση και περαιτέρω εξέλιξη του υφιστάμενου ρυθμιστικού πλαισίου για την ανάπτυξη και χρήση νέων υφανσίμων ινών θα δημιουργήσει ευνοϊκές συνθήκες για την καινοτομία στον τομέα των κλωστοϋφαντουργικών και του ενδύματος, ενώ ταυτόχρονα θα καταστήσει αμεσότερα τα οφέλη που μπορούν να αντλήσουν οι χρήστες και οι καταναλωτές από τα νέα και καινοτόμα προϊόντα.
<P>
" ουγγρική Προεδρία εκτιμά ότι ο κανονισμός θα κατοχυρώσει μεγαλύτερη ασφάλεια δικαίου για τους οικονομικούς φορείς και θα βελτιώσει την προστασία των καταναλωτών στην εσωτερική αγορά.
<P>
Χάρη στη διάταξη περί επανεξέτασης, οι συννομοθέτες θα μπορούν να λαμβάνουν ενημερωμένες αποφάσεις, δεδομένου ότι η Επιτροπή θα εκπονήσει εμβριθή μελέτη επί των περαιτέρω απαιτήσεων περί υποχρεωτικής σήμανσης. Στις απαιτήσεις αυτές ενδέχεται να περιλαμβάνονται οδηγίες χειρισμού, η τυποποίηση των μεγεθών, η ένδειξη της χώρας προέλευσης και των αλλεργιογόνων ουσιών, η ηλεκτρονική επισήμανση και άλλες νέες τεχνολογίες.
<P>
Στο σχέδιο της κοινής δήλωσής τους, το Ευρωπαϊκό Κοινοβούλιο και το Συμβούλιο υπογραμμίζουν ότι αποδίδουν ιδιαίτερη σημασία στην ιχνηλασιμότητα των κλωστοϋφαντουργικών προϊόντων και τη χρήση νέων τεχνολογιών.
<P>
Ελπίζουμε ότι, στην έκθεσή της, η Επιτροπή θα εστιάσει ιδιαιτέρως την προσοχή της σε αυτά τα ζητήματα. Έως τότε, η παρούσα νομοθετική πράξη θα επιτρέπει την ταχεία έγκριση νέων υφανσίμων ινών.
<P>
Ο κανονισμός αναφέρει ότι στην επισήμανση πρέπει να αναγράφονται στοιχεία σχετικά με την ακριβή σύνθεση της ίνας, αλλά εισάγει και νέες απαιτήσεις επισήμανσης σχετικά με τα μη κλωστοϋφαντουργικά συστατικά ζωϊκής προέλευσης. Όπως ανέφερε ο κ. Manders, αυτό θα επιτρέπει τους καταναλωτές να λαμβάνουν μακράν πιο ενημερωμένες αποφάσεις. Επιπλέον, το γεγονός ότι το παρόν νομοθετικό μέσο δημιουργήθηκε υπό τη μορφή κανονισμού θα βελτιώσει την ασφάλεια δικαίου σε αυτόν τον τομέα. Συγχαρητήρια και πάλι, και σας ευχαριστώ για την προσοχή σας.
<SPEAKER ID="682" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θα ήθελα να ευχαριστήσω τον εισηγητή, κ. Manders, καθώς και όλους τους άλλους σκιώδεις εισηγητές και την Επιτροπή Εσωτερικής Αγοράς και Προστασίας των Καταναλωτών, για το έργο που επιτέλεσαν με στόχο την επίτευξη συμφωνίας μετά τη διεξαγωγή δύσκολων διαπραγματεύσεων. Πιστεύω ότι είναι εξαιρετικά σημαντικό να επιτευχθεί συμφωνία σε δεύτερη ανάγνωση, διότι θα καταστήσει αμεσότερα τα οφέλη που μπορούν να αντλήσουν οι πολίτες και οι επιχειρήσεις από τις νέες ίνες και τα καινοτόμα προϊόντα που απορρέουν από αυτήν τη συμφωνία, και θα επιτρέψει στις εθνικές κυβερνήσεις να μειώσουν το κόστος.
<P>
Θα ήθελα να ευχαριστήσω για ακόμα μία φορά το Σώμα για τη συμβολή του στη διοργανική συζήτηση μέσω των τροπολογιών που κατατέθηκαν, ορισμένες εκ των οποίων αποδίδουν έμφαση στην πολιτική διάσταση και τα συμφέροντα των καταναλωτών σε σχέση με το παρόν ζήτημα. " αλήθεια είναι ότι, κατά την πρώτη ανάγνωση αυτής της έκθεσης, που εγκρίθηκε από το Κοινοβούλιο με μεγάλη πλειοψηφία, τονίστηκε ότι πρέπει να ξεκινήσουμε ευρεία συζήτηση σχετικά με την επισήμανση των κλωστοϋφαντουργικών προϊόντων, συμπεριλαμβανομένου του θέματος της σήμανσης προέλευσης, και προτείναμε την επέκταση του πεδίου εφαρμογής του κανονισμού σε ορισμένους τομείς. Όπως όλοι γνωρίζετε, οι διαπραγματεύσεις με το Συμβούλιο κατά τους μήνες που ακολούθησαν απαιτούσαν ευελιξία από όλες τις πλευρές, ούτως ώστε να προσδιοριστούν εφικτές λύσεις για τα θεσμικά όργανα.
<P>
Πιστεύω ότι το συμφωνηθέν κείμενο είναι μια ισορροπημένη συμβιβαστική λύση, η οποία ενσωματώνει πολλές από τις τροπολογίες που κατέθεσε το Κοινοβούλιο και αφήνει περιθώρια για περαιτέρω εξελίξεις στο εγγύς μέλλον, πράγμα το οποίο -όπως επεσήμανε η κ. Győri κατά την ομιλία της- είναι πολύ σημαντικό. Σε βραχυπρόθεσμο ορίζοντα, ή μόλις τεθεί σε ισχύ ο νέος κανονισμός, οι καταναλωτές θα μπορούν να ενημερώνονται καλύτερα για την παρουσία μη κλωστοϋφαντουργικών συστατικών ζωϊκής προέλευσης και θα έχουν πρόσβαση σε πληροφορίες όσον αφορά την πλήρη σύνθεση των κλωστοϋφαντουργικών προϊόντων.
<P>
Ένα άλλο άμεσο αποτέλεσμα του νέου κανονισμού είναι η απλοποίηση, δεδομένου ότι η Επιτροπή θα μετατρέψει ένα αναλυτικό τεχνικό παράρτημα άνω των 50 σελίδων σε εναρμονισμένα ευρωπαϊκά πρότυπα. Ωστόσο, ακόμα σημαντικότερο είναι το γεγονός ότι τα άμεσα αποτελέσματα αυτού του κανονισμού δεν συνιστούν το τελευταίο στάδιο της διαδικασίας. Το αντίθετο, μάλιστα, αποτελούν σημείο εκκίνησης για περαιτέρω αναλύσεις και βελτιώσεις της νομοθεσίας. Στην πραγματικότητα, και σε βραχυπρόθεσμο ορίζοντα, ο νέος κανονισμός προβλέπει ρήτρα εμπεριστατωμένης επανεξέτασης, με την οποία καλείται η Επιτροπή να θεσπίσει, εφόσον κριθεί αναγκαίο, περαιτέρω απαιτήσεις επισήμανσης σε αυτόν τον τομέα. " Επιτροπή θα συντάξει εν συνεχεία κατάλληλες νομοθετικές προτάσσεις στους τομείς που χρήζουν μεγαλύτερης εναρμόνισης. Πρόθεσή μου είναι -και δεσμεύομαι εν προκειμένω ενώπιον του Κοινοβουλίου- να επιληφθώ της εν λόγω επανεξέτασης άμεσα και ενδελεχώς.
<P>
Έχουμε ήδη ξεκινήσει τις προπαρασκευαστικές εργασίες ενόψει της διαβούλευσης με τους καταναλωτές σχετικά με ορισμένα ζητήματα, όπως τι είδους πληροφορίες είναι σημαντικές και πώς πρέπει να καθίστανται διαθέσιμες, με ποιον τρόπο θα πρέπει τα τεχνολογικά επιτεύγματα, όπως το ηλεκτρονικό εμπόριο, να επηρεάζουν την αγορά κλωστοϋφαντουργικών προϊόντων, κατά πόσον η αυξανόμενη ανάγκη της ιχνηλασιμότητας, της βιωσιμότητας και της εταιρικής κοινωνικής ευθύνης επηρεάζουν την αγορά υφανσίμων ινών, πώς μπορούμε να κάνουμε καλύτερη χρήση της διαθέσιμης τεχνολογίας στην ψηφιακή εποχή, καθώς και πώς μπορούμε εμείς, ως θεσμικά όργανα της Ευρωπαϊκής Ένωσης, να προσαρμόσουμε τη νομοθεσία μας στις εντεινόμενες ανάγκες των πολιτών στο πλαίσιο των δεοντολογικών, κοινωνικών και περιβαλλοντικών ζητημάτων.
<P>
Κύριε Πρόεδρε, πρόκειται για μερικά μόνο από τα θέματα επί των οποίων έχουν ήδη ξεκινήσει οι εργασίες. Όπως αντιλαμβάνεστε, η σήμανση προέλευσης θα αποτελεί αναμφισβήτητα μία από τις προτεραιότητες και ένα από τα κεντρικά θέματα των εργασιών μας. Κατά συνέπεια, η επανεξέταση θα μας παράσχει τη δυνατότητα να επαναβεβαιώσουμε την στήριξή μας προς τη σήμανση προέλευσης και να αποσαφηνίσουμε οριστικά το εν λόγω ζήτημα, διότι αποτελεί θεμελιώδες μέσο για την ανταγωνιστικότητα των ευρωπαϊκών εταιρειών και την υγεία των πολιτών της ΕΕ. Θα εξετάσουμε το ζήτημα σε βάθος, προκειμένου να εξασφαλίσουμε σαφείς κανόνες, να αποτρέψουμε την παραπλανητική πληροφόρηση και να ευνοήσουμε τις υπεύθυνες επιλογές εκ μέρους των καταναλωτών κατά την αγορά κλωστοϋφαντουργικών προϊόντων.
<P>
Όπως επεσήμανε ο εισηγητής κ. Manders, η Επιτροπή θα προβεί επίσης σε αξιολόγηση της σύνδεσης μεταξύ των αλλεργιών και των χημικών ουσιών που χρησιμοποιούνται σε κλωστοϋυφαντουργικά προϊόντα. " εκπόνηση ειδικής ανάλυσης σε αυτόν τον τομέα θα επιτρέψει τον προσδιορισμό του βέλτιστου τρόπου χρήσης της ισχύοσυας νομοθεσίας, όπως ο κανονισμός REACH. Επιτρέψτε μου να εξηγήσω εν συντομία: μέσω της χρήσης σημάνσεων προέλευσης, οι αγοραστές θα είναι βέβαιοι ότι αγοράζουν κλωστοϋφαντουργικά προϊόντα που δεν είναι επιβλαβή για την υγεία τους ή για την υγεία των παιδιών τους, διότι η επισήμανση θα συμμορφώνεται με όλους τους κανόνες αυτού του σημαντικού κανονισμού, τον οποίο τα ευρωπαϊκά θεσμικά όργανα έχουν επιβάλει σε όλους τους συναφείς βιομηχανικούς κλάδους, με τίμημα, βέβαια, ορισμένες σημαντικές θυσίες.
<P>
" ρήτρα επανεξέτασης -και ευχαριστώ εκ νέου το Συμβούλιο για το γεγονός ότι υπογράμμισε τη σημασία της και εξέφρασε τη βούλησή του να συνεργαστεί αμέσως με την Επιτροπή για τη μεταφορά του κανονισμού στο εθνικό δίκαιο- απαιτεί από την Επιτροπή να υποβάλει έκθεση, ακολουθούμενη πιθανώς από νομοθετική πρόταση, έως τις 30 Σεπτεμβρίου 2013. Είμαι αποφασισμένος να επιταχύνω τις διαδικασίες και έχω ήδη δώσει σχετικές οδηγίες στα στελέχη του γραφείου μου ώστε να ξεκινήσουν τις αντίστοιχες εργασίες.
<SPEAKER ID="683" NAME="Lara Comi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, καταλήξαμε τελικά σε συμφωνία επί αυτού του σημαντικού φακέλου, κα τούτο χάρη στις μείζονες προσπάθειες όλων για την εξεύρεση μέσης λύσης μεταξύ των αποκλινουσών θέσεων του Κοινοβουλίου και του Συμβουλίου. Στόχος μου ήταν, είναι και θα είναι να διασφαλισθεί η έγκριση δεσμευτικών κανόνων σχετικά με την προέλευση των κλωστοϋφαντουργικών προϊόντων, δεδομένου ότι οι καταναλωτές και οι επιχειρήσεις πρέπει οπωσδήποτε να προστατεύονται. Πιστεύω ότι η συμβιβαστική λύση που επετεύχθη σήμερα συνιστά θετικότατο αποτέλεσμα.
<P>
Παρότρυνα τους συναδέλφους βουλευτές να δώσουν μάχη με το Συμβούλιο, και χρησιμοποιώ σκοπίμως τη λέξη "μάχη", διότι οι διαπραγματεύσεις δεν ήταν καθόλου εύκολες. Δεν δώσαμε μάχη για να πετύχουμε μόνο τις σημάνσεις προέλευσης, αλλά και την ιχνηλασιμότητα. " τελευταία συνιστά καίριο στοιχείο πληροφόρησης για τον αγοραστή πριν από την αγορά ενός προϊόντος. Σήμερα οι καταναλωτές βρίσκουν κλωστοϋφαντουργικά προϊόντα με την επισήμανση "Κατασκευάσθηκε στην Ιταλία", "Κατασκευάσθηκε στη Γερμανία" ή "Κατασκευάσθηκε στη Γαλλία", ενώ έχουν κατασκευαστεί, στην πραγματικότητα, σχεδόν εξ ολοκλήρου σε άλλη χώρα.
<P>
Ζητούμε επίσης τη χρήση νέων τεχνολογιών επισήμανσης, όπως είναι η επισήμανση μέσω μικροκυκλωμάτων ("μικροτσίπ") και η ραδιοσυχνική αναγνώριση (RFID), με στόχο την καταπολέμηση της παραποίησης προϊόντων. Είναι αλήθεια ότι έχουμε επεκτείνει το πεδίο εφαρμογής της πρότασης κανονισμού, διότι εκτιμούμε ότι ο τομέας των κλωστοϋφαντουργικών προϊόντων χρήζει μεγαλύτερης προστασίας. " κοινή δήλωση που πρόκειται να εγκριθεί από το Κοινοβούλιο και το Συμβούλιο αναδεικνύει τη σημασία της ιχνηλασιμότητας και της σήμανσης προέλευσης. Δεν αποκρύπτω το γεγονός ότι η μεταστροφή της θέσης του Συμβουλίου μου εμπνέει εμπιστοσύνη για το μέλλον.
<P>
Αναμένουμε με τεράστιο ενδιαφέρον τη μελέτη που έχει ζητήσει η Επιτροπή, την οποία ευχαριστώ ακόμα μία φορά για τη συνεργασία της, και θα ήθελα να εκφράσω τις ειλικρινείς μου ευχαριστίες στον κ. Tajani, ο οποίος μόλις δεσμεύθηκε να συντομεύσει τα σχετικά χρονοδιαγράμματα, διότι ο κλωστοϋφαντουργικός τομέας χρήζει επειγόντως λύσεων. Δεν μπορούμε να αγνοούμε την ανάγκη των πολιτών μας για πραγματική πληροφόρηση σχετικά με τα προϊόντα. Σε τελική ανάλυση, είμαστε όλοι καταναλωτές, και η υλοποίηση αυτού του στόχου είναι προς το συμφέρον όλων μας.
<SPEAKER ID="684" NAME="Christel Schaldemose" LANGUAGE="DA">
Κύριε Πρόεδρε, κύριε Επίτροπε, κυρίες και κύριοι, θα ήθελα να εκφράσω και εγώ τις θερμές ευχαριστίες μου για τον εξαιρετικό συμβιβασμό στον οποίο καταλήξαμε. Ο εισηγητής κ. Manders, ειδικότερα, επιτέλεσε υποδειγματικό έργο και εξασφάλισε πραγματικά εξαίρετη συνεργασία στο παρόν Σώμα. Έχουμε επιφέρει σημαντικές βελτιώσεις από τότε που η Επιτροπή κατέθεσε την αρχική της πρόταση. Επρόκειτο κυρίως για τεχνική πρόταση και προέβλεπε οφέλη μόνο για τις επιχειρήσεις. Ευτυχώς, όμως,χάρη στις εργασίες μας επί της εν λόγω πρότασης στο πλαίσιο του Ευρωπαϊκού Κοινοβουλίου, κατορθώσαμε να ενσωματώσουμε στοιχεία που καθιστούν την παρούσα νομοθεσία επωφελή και για τους καταναλωτές. Πιστεύω ότι αυτό είναι απολύτως καίριας σημασίας.
<P>
Συνεπεία τούτου, θα διαθέτουμε καλύτερη επισήμανση και υψηλότερο επίπεδο ασφάλειας για τους καταναλωτές αμέσως μετά την έναρξη εφαρμογής αυτής της νομοθεσίας. Κατά την προσωπική μου άποψη, αλλά και κατά την άποψη της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, η σημαντικότερη πτυχή ήταν να διασφαλισθεί ότι τα κλωστοϋφαντουργικά προϊόντα που πωλούνται στην εσωτερική αγορά δεν προκαλούν προβλήματα υγείας. Είμαστε, λοιπόν, ιδιαίτερα ευτυχείς που εγκρίθηκε εντέλει η απαίτηση περί της απουσίας υπολειμμάτων επικίνδυνων ουσιών στα κλωστοϋφαντουργικά προϊόντα μας, τα οποία θα μπορούσαν να προκαλέσουν αλλεργίες - και, όπως μόλις ανέφερε ο κ. Επίτροπος, πρόκειται να εκπονηθεί μελέτη ώστε να διασφαλισθεί ότι αυτό όντως ισχύει. Αυτό το στοιχείο είναι απολύτως ζωτικής σημασίας και χαροποιεί ιδιαιτέρως την Ομάδα S&D.
<P>
Συμφωνούμε επίσης ότι η ιχνηλασιμότητα και η προέλευση αποτελούν εξαιρετικά σημαντικές πληροφορίες, και αυτός είναι ο τύπος πληροφόρησης που ενδιαφέρει πραγματικά τους καταναλωτές. Προσωπικά, ευελπιστώ επίσης να μπορέσουμε να επιτύχουμε περισσότερα ακόμα εν προκειμένω και να είμαστε εξίσου σε θέση στο μέλλον να διαθέτουμε εναρμονισμένα μεγέθη ειδών ρουχισμού και να χρησιμοποιούμε νέες τεχνολογίες στις επισημάνσεις μας για τα κλωστοϋφαντουργικά προϊόντα. Παρ' όλα αυτά, φρονώ ότι έχουμε επιτύχει ήδη πάρα πολλά. Εφεξής, πρέπει να αντλούμε διδάγματα από αυτήν την εμπειρία κατά τη θέσπιση νομοθεσίας στην ΕΕ, διότι είναι σημαντικό να επωφελούνται από τη νομοθεσία τόσο οι επιχειρήσεις όσο και οι καταναλωτές. Αυτός είναι ο καλύτερος τρόπος για τη διασφάλιση της εύρυθμης λειτουργίας της εσωτερική αγοράς. Θα ήθελα να ολοκληρώσω εκφράζοντας και πάλι τις ειλικρινείς ευχαριστίες μου σε όλους τους συναδέλφους βουλευτές για την έξοχη συνεργασία τους. Πιστεύω ότι έχουμε επιτύχει ένα θετικότατο αποτέλεσμα.
<SPEAKER ID="685" NAME="Cristian Silviu Buşoi" LANGUAGE="RO">
Κύριε Πρόεδρε, καταρχάς θα ήθελα να συγχαρώ τον εισηγητή μας, Toine Manders, για το εξαίρετο έργο που επιτέλεσε και για την εγκαρτέρηση που επέδειξε κατά τις διαπραγματεύσεις με το Συμβούλιο σχετικά με την παρούσα πρόταση κανονισμού.
<P>
Επικροτώ τη συμφωνία που επετεύχθη με το Συμβούλιο σε δεύτερη ανάγνωση. Πιστεύω ότι πρόκειται για μια συμφωνία η οποία, παρότι επιδέχεται βελτιώσεων, θα τονώσει την ανταγωνιστικότητα του κλωστοϋφαντουργικού κλάδου, παρέχοντας ταυτόχρονα στους καταναλωτές καλύτερη πληροφόρηση. Παρουσιάζει δε πολλά θετικά στοιχεία. Πρώτον, απλοποιεί τη διαδικασία για την προσθήκη νέων ινών στο παράρτημα I. Αυτό θα συμβάλει στη μείωση του διοικητικού κόστους για τον κλωστοϋφαντουργικό κλάδο και θα επιτρέψει την ανακατανομή των αντίστοιχων χρημάτων στην καινοτομία. Το εν λόγω μέτρο θα ωφελήσει επίσης τους καταναλωτές, διότι ενθαρρύνει την καινοτομία.
<P>
Θεωρώ επίσης ότι αυτός ο κανονισμός θα προσφέρει οφέλη στους καταναλωτές, λόγω των απαιτήσεων επισήμανσης. " παροχή επαρκούς πληροφόρησης στους καταναλωτές, ούτως ώστε να μπορούν να προβαίνουν σε ενημερωμένες επιλογές, συνιστά απολύτως φυσιολογική εξέλιξη. Οι συζητήσεις σχετικά με την επισήμανση διήρκεσαν περισσότερο από ό,τι είχε προτείνει αρχικά η Επιτροπή. Ωστόσο, εκτιμώ ότι τούτο είναι οπωσδήποτε προς όφελος των ευρωπαίων καταναλωτών. Συμφωνώ ότι χρειαζόμαστε χρόνο για να αποτιμήσουμε τον αντίκτυπο ορισμένων πρόσθετων απαιτήσεων επισήμανσης, ειδικότερα δε εκείνων που συνδέονται με την προέλευση, τη φροντίδα και την καθιέρωση ενός συστήματος επισήμανσης εναρμονισμένων μεγεθών. Αυτός είναι ο λόγος για τον οποίο η μελέτη της Επιτροπή σηματοδοτεί ένα πρώτο βήμα προόδου.
<P>
Τέλος, πιστεύω ότι η απαίτηση επισήμανσης για τα μη κλωστοϋφαντουργικά συστατικά ζωϊκής προέλευσης αποτελεί ένδειξη πραγματικής προόδου, δεδομένου ότι οι ίδιοι οι καταναλωτές δεν θέλουν να περιέχουν τέτοιου είδους υλικά τα κλωστοϋφαντουργικά προϊόντα που αγοράζουν. Φρονώ ότι, συνολικά, ο παρών κανονισμός θα συνδράμει στην περαιτέρω εδραίωση της ενιαίας αγοράς κλωστοϋφαντουργικών προϊόντων, εξέλιξη την οποία εγκρίνω ανεπιφύλακτα.
<SPEAKER ID="686" NAME="Adam Bielan" LANGUAGE="PL">
Κύριε Πρόεδρε, η απλοποίηση του δεσμευτικού νομοθετικού πλαισίου σχετικά με την επισήμανση των κλωστοϋφαντουργικών προϊόντων αποσκοπεί στη δημιουργία ευνοϊκών συνθηκών για την ανάπτυξη νέων κλωστοϋφαντουργικών προϊόντων και τη διάθεσή τους στην αγορά. " πρόταση επί της οποίας θα ψηφίσουμε αύριο διαφέρει σημαντικά από την πρόταση που υπέβαλε η Ευρωπαϊκή Επιτροπή, η οποία συνίστατο κυρίως σε τεχνικές αλλαγές, απλοποιώντας την ήδη ισχύουσα νομοθεσία.
<P>
Ο αρχικός στόχος της έκθεσης ήταν να επιταχυνθεί η διαδικασία καταχώρισης των ονομασιών νέων κλωστοϋφαντουργικών προϊόντων ώστε να παρέχεται αποτελεσματική στήριξη στον τομέα της καινοτομίας στην ευρωπαϊκή βιομηχανία κλωστοϋφαντουργικών και του ενδύματος, καθιστώντας ταυτόχρονα αμεσότερα τα οφέλη που μπορούν να αντλήσουν οι καταναλωτές από τα σύγχρονα προϊόντα. Παρά το γεγονός ότι οι εργασίες για την απλοποίηση των διαδικασιών έχει επιβραδυνθεί κατά τη διάρκεια των τελευταίων δύο και πλέον ετών που αναλώθηκαν σε αυτόν τον φάκελο, θα ήθελα να παρατηρήσω ότι το Κοινοβούλιο πρότεινε την επέκταση του αρχικού πεδίου εφαρμογής του κανονισμού, ούτως ώστε να συμπεριλαμβάνει, ειδικότερα, διατάξεις σχετικά με τη χώρα προέλευσης των κλωστοϋφαντουργικών προϊόντων. Για τον λόγο αυτόν, με χαροποιεί το γεγονός ότι επετεύχθη ισορροπημένη συμβιβαστική λύση. Ωστόσο, θα ήθελα να επισημάνω ότι η πολιτική Ομάδα στην οποία ανήκω αποφάσισε να εγκρίνει την αρχική έκδοση της πρότασης, η οποία διασφαλίζει άμεσα οφέλη για τις επιχειρήσεις και τους καταναλωτές. Είχαμε προτείνει εξαρχής να μην ενταχθούν οι εργασίες επί αυτών των δύο ζητημάτων στο πλαίσιο της τεχνικής έκθεσης. Συνεπεία τούτου, θα ζητηθεί από την Επιτροπή να εκπονήσει εις βάθος ανάλυση του ζητήματος της υποχρεωτικής σήμανσης "Κατασκευάσθηκε σε" για τα κλωστοϋφαντουργικά προϊόντα που κατασκευάζονται εκτός της ΕΕ, και να παρουσιάσει, έως το 2013, έκθεση σχετικά με την πιθανή θέσπιση ενός συστήματος σήμανση της χώρας προέλευσης για τα προϊόντα. " έκθεση αυτή ενδέχεται να συνοδεύεται από νομοθετική πρόταση.
<P>
" συμβιβαστική λύση μεταξύ του Κοινοβουλίου και του Συμβουλίου εγγυάται επίσης ότι οι ετικέτες στα προϊόντα ένδυσης θα παρέχουν πληροφόρηση σχετικά με τη χρήση υλικών ζωϊκής προέλευσης. Εάν προβλέπεται στο μέλλον να εξεταστούν νέες δυνατότητες για την πληροφόρηση των καταναλωτών σχετικά με τα κλωστοϋφαντουργικά προϊόντα, όπως η πανευρωπαϊκή εναρμόνιση των μεγεθών ή η τεχνολογία ραδιοσυχνικής αναγνώρισης (RFID), ας μην λησμονούμε ότι πρέπει να υιοθετήσουμε ρεαλιστική προσέγγιση, η οποία θα συνάδει με τις προσδοκίες των καταναλωτών και τις δυνατότητες του κλάδου.
<SPEAKER ID="687" NAME="Eva-Britt Svensson" LANGUAGE="SV">
Κύριε Πρόεδρε, δηλώνουμε συχνά ότι η καταναλωτική δύναμη είναι σημαντική, και αν το εννοούμε πραγματικά αυτό, οφείλουμε να δώσουμε στους καταναλωτές την ευκαιρία να κάνουν χρήση της δύναμής τους. Πρέπει να διασφαλίσουμε ότι λαμβάνουν επαρκή πληροφόρηση για τα προϊόντα κ.λπ., ούτως ώστε να είναι σε θέση να προβαίνουν σε συνετές και ενημερωμένες επιλογές. Ως εκ τούτου, θα ήθελα να ευχαριστήσω ιδιαιτέρως τον εισηγητή κ. Manders για την επιμονή και τη δέσμευσή του να εξασφαλίσει τη συμπερίληψη της προοπτικής των καταναλωτών στην έκθεση. Θα ήθελα επίσης να ευχαριστήσω τους σκιώδεις εισηγητές μας, οι οποίοι επέδειξαν τεράστια προσήλωση στον στόχο για την αύξηση της καταναλωτικής δύναμης. Ως σκιώδης εισηγήτρια, κατέθεσα, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, τροπολογία σχετικά με τη σήμανση προέλευσης, την υποχρεωτική επισήμανση των προϊόντων ζωϊκής προέλευσης και τη δεοντολογική και περιβαλλοντική επισήμανση. Δεν συμπεριελήφθησαν όλες, αλλά είμαι ιδιαίτερα ευτυχής για τη συμβιβαστική λύση που έχουμε πλέον επιτύχει, και θα ήθελα να εκφράσω συναφώς τη στήριξή μου.
<P>
Όσον αφορά τα χημικά και τα διάφορα προϊόντα που χρησιμοποιούνται στην κλωστοϋφαντουργία, υπάρχει έλλειψη πληροφόρησης. " Επιτροπή έχει υποσχεθεί να εκπονήσει μελέτη επί αυτού του ζητήματος, και θα ήθελα απλώς να τονίσω την ύψιστη σημασία της εκπόνησης μιας τέτοιας μελέτης, προκειμένου να είμαστε σε θέση να προστατεύσουμε, μεταξύ άλλων, τη δημόσια υγεία και να καταπολεμήσουμε τις αλλεργίες, οι οποίες παρουσιάζουν σημαντική αύξηση. Πρέπει να είμαστε σε θέση να τις ανιχνεύουμε, και, εφόσον τις εντοπίζουμε, να τεκμηριώνουμε τα αίτια της εκδήλωσής τους.
<P>
Με χαροποιεί επίσης το γεγονός ότι πρέπει να επισημαίνονται εξίσου τα συστατικά μέρη των κλωστοϋφαντουργικών προϊόντων ζωϊκής προέλευσης, και θα ήθελα να χρησιμοποιήσω τον χρόνο ομιλίας μου για να απευθύνω σε όλους τις ευχαριστίες μου για το εξαίρετο έργο που επιτέλεσαν ενόψει της αύξησης της καταναλωτικής δύναμης. Σας ευχαριστώ.
<SPEAKER ID="688" NAME="Oreste Rossi" LANGUAGE="IT">
Κύριε Πρόεδρε, κυρίες και κύριοι, το εν λόγω μέτρο επιδιώκει να αντικαταστήσει τρεις οδηγίες άνευ αντικειμένου, και αφορά την επισήμανση των κλωστοϋφαντουργικών προϊόντων που εισάγονται στην Ευρωπαϊκή Ένωση, καθώς και την καταχώριση και ονομασία των ουσιών που περιέχονται στη σύνθεσή τους.
<P>
Το κείμενο που εγκρίθηκε σε πρώτη ανάγνωση ζητούσε την αναγραφή του τόπου προέλευσης στις ετικέτες, καθώς και την κατάρτιση πλήρους και υποχρεωτικού καταλόγου για τη σύνθεση του προϊόντος. Δυστυχώς, η θέση του Συμβουλίου φαίνεται να αντιτίθεται στο κείμενο που ενέκρινε το Κοινοβούλιο, δεδομένου ότι αντιτίθεται, ειδικότερα, σε οιαδήποτε αναφορά στη σήμανση προέλευσης και την προσθήκη της ιχνηλασιμότητας στην επισήμανση των κλωστοϋφαντουργικών προϊόντων.
<P>
Προκειμένου, λοιπόν, να εγκριθεί το μέτρο σε δεύτερη ανάγνωση, η Επιτροπή Εσωτερικής Αγοράς και Προστασίας των Καταναλωτών συμφώνησε επί της σύνταξης ενός κειμένου που δεν μας ικανοποιεί, διότι δεν προβλέπει τη σήμανση προέλευσης. Ως εκ τούτου, θα το καταψηφίσουμε, επειδή δεν ανταποκρίνεται στον στόχο για την παροχή στους καταναλωτές ορθής και ακριβούς πληροφόρησης σχετικά με την προέλευση και τη σύνθεση των προϊόντων.
<SPEAKER ID="689" NAME="Antonio Cancian" AFFILIATION="PPE">
(IT) Κύριε Πρόεδρε, κύριε Επίτροπε, κυρία υπουργέ, κυρίες και κύριοι, διά του παρόντος κανονισμού σχετικά με την επισήμανση των κλωστοϋφαντουργικών προϊόντων, επί του οποίου θα ψηφίσουμε στην αυριανή Ολομέλεια, η Ευρώπη θα πετύχει έναν στόχο που επιδιώκει επί σειρά ετών. Ωστόσο, αυτός ο κανονισμός μπορεί να χαρακτηρισθεί ως ένα πρώτο βήμα προόδου για τη θέσπιση ολοκληρωμένης νομοθεσίας ενόψει της προστασίας όλων των ευρωπαίων καταναλωτών μόνον υπό την προϋπόθεση της αναγραφής της χώρας προέλευσης και της έγκρισης νέου και ακριβούς μηχανισμού ιχνηλασιμότητας.
<P>
Επικροτώ την έκκληση προς την Ευρωπαϊκή Επιτροπή να συντάξει νομοθετική πρόταση για την έγκριση νέων συστημάτων ακριβέστερης και πληρέστερης επισήμανσης, διότι θα παρέχουν περισσότερες πληροφορίες σχετικά με τα χαρακτηριστικά και την προέλευση των κλωστοϋφαντουργικών προϊόντων που εισάγονται από τρίτες χώρες και πωλούνται στην Ευρωπαϊκή Ένωση, προστατεύοντας κατά τον τρόπο αυτόν τους καταναλωτές από ψευδείς, αβάσιμους και παραπλανητικούς ισχυρισμούς προέλευσης. Ελπίζω ότι η πρόταση αυτή θα δημιουργήσει ευνοϊκές συνθήκες για την καινοτομία στον τομέα των κλωστοϋφαντουργικών και του ενδύματος, καθιστώντας ταυτόχρονα αμεσότερα τα οφέλη που μπορούν να αντλήσουν οι καταναλωτές από τα καινοτόμα προϊόντα.
<P>
" πρόταση στηρίζει επίσης την ευρωπαϊκή κλωστοϋφαντουργική βιομηχανία και εγγυάται τις δραστηριότητές της στο παγκόσμιο προσκήνιο. Τέλος, μέσω αυτών των μέτρων, το Κοινοβούλιο αποστέλλει θετικό μήνυμα στις κυβερνήσεις των κρατών μελών ώστε να συναινέσουν επί της καθιέρωσης της ιχνηλασιμότητας των κλωστοϋφαντουργικών προϊόντων. " τελευταία θα παρέχει στους καταναλωτές περιεκτικότερες και ακριβέστερες πληροφορίες συγκρτικά με τις πληροφορίες που παρέχονται δυνάμει της ισχύουσας νομοθεσίας για τη σήμανση προέλευσης, και θα αποφεύγεται, επομένως, η παραπλάνησή τους.
<P>
Αυτό που απαιτείται πλέον είναι η επέκταση του κανονισμού σχετικά με την επισήμανση των κλωστοϋφαντουργικών προϊόντων σε όλους τους τομείς της αγοράς, συντονίζοντας κατ' αυτόν τον τρόπο τις διάφορες νομοθετικές προτάσεις, και επιμένοντας επί της έγκρισης από το Συμβούλιο, σε σύντομο χρονικό διάστημα, της πρότασης για τις ίνες και τα κλωστουφαντουργικά, καθώς και του κανονισμού για τη γενική σήμανση προέλευσης που εγκρίθηκε στο Στρασβούργο τον Οκτώβριο. Όπως ήδη τόνισε ο κ. Tajani, η προθεσμία της 30ής Σεπτεμβρίου 2013 είναι υπερβολικά μακρινή. Βασιζόμαστε, συνεπώς, στη δεδηλωμένη δέσμευσή του να την επισπεύσει.
<SPEAKER ID="690" NAME="María Irigoyen Pérez" AFFILIATION="S&amp;D">
(ES) Κύριε Πρόεδρε, θα ήθελα να ξεκινήσω την ομιλία μου απευθύνοντας τα συγχαρητήριά μου σε όλους όσοι κατέστησαν δυνατή την επίτευξη συμφωνίας.
<P>
Πρόκειται για μια έκθεση την οποία πρέπει όλοι να επικροτήσουμε, διότι έχει αντίκτυπο στην καθημερινή ζωή όλων των πολιτών, ωστόσο, λόγω του εποικοδομητικού πνεύματος που με χαρακτηρίζει, θα ήθελα να διατυπώσω ορισμένες παρατηρήσεις.
<P>
Καταρχάς, θα ήθελα να επιστήσω την προσοχή στη σημασία που έχει για τους καταναλωτές η παροχή ακριβούς και συναφούς, αλλά, πάνω από όλα, κατανοητής και ενιαίας πληροφόρησης σχετικά με τα συστατικά μέρη των κλωστοϋφαντουργικών προϊόντων· η παροχή εξαντλητικών πληροφοριών είναι άχρηστη εάν το κοινό δεν είναι σε θέση να την αποκρυπτογραφήσει. Κατορθώσαμε να κάνουμε ένα βήμα προόδου, το οποίο είναι μεν απαραίτητο, αλλά όχι επαρκές: πρέπει να σημειώσουμε περαιτέρω πρόοδο και να προστατεύουμε τις πλέον ευάλωτες ομάδες του πληθυσμού.
<P>
Κυρίες και κύριοι, είναι ουσιώδους σημασίας η θέσπιση ενός ευρωπαϊκού συστήματος επισήμανσης των μεγεθών, το οποίο θα βασίζεται στις σωματικές διαστάσεις, διότι το πρώτο στοιχείο που αναζητούμε κατά την αγορά ειδών ρουχισμού είναι το μέγεθος. Συνεπώς, πρέπει να θέσουμε σαφώς υψηλότερες φιλοδοξίες και να επιδιώξουμε την εναρμόνιση των μεγεθών.
<SPEAKER ID="691" NAME="Olle Schmidt" AFFILIATION="ALDE">
(SV) Κύριε Πρόεδρε, θα ήθελα να ευχαριστήσω τον κ. Manders και να εξάρω ιδιαιτέρως το γεγονός ότι έχει πλέον συμπεριληφθεί το αίτημα για την επισήμανση των συστατικών μερών που κατασκευάζονται από γούνα ζωϊκής προέλευσης. Όπως όλοι γνωρίζουμε, η επισήμανση αποτελεί θετικό στοιχείο για τους καταναλωτές. Γνωρίζουμε επίσης πόσο σημαντική είναι η δυνατότητα της ελεύθερης επιλογής και, προκειμένου οι καταναλωτές να είναι σε θέση να κάνουν επιλογές κατόπιν ωρίμου σκέψεως, είναι απαραίτητο να διασφαλίζουμε την παροχή άρτιας πληροφόρησης, η οποία είναι αληθής και εύληπτη. Εν προκειμένω, έχω ένα πρόβλημα με τη σήμανση προέλευσης. Τα σύγχρονα προϊόντα αποτελούνται συχνά από συστατικά μέρη που προέρχονται από διάφορες χώρες, και είναι σχεδόν αδύνατον να επισημάνουμε σωστά την προέλευση σε ένα είδος ρουχισμού. Αυτήν ακριβώς τη δυσκολία αναδεικνύει και ο ίδιος ο κ. Manders: πού τίθενται τα όρια, τι πρέπει να επισημαίνουμε και ποιο ποσοστό θα πρέπει να προέρχεται από μια δεδομένη χώρα;
<P>
Στον σύγχρονο κόσμο της παγκοσμιοποίησης, η σήμανση προέλευσης θα μπορούσε να συνιστά ένα μέσο με το οποίο θα παρέχεται στους καταναλωτές η δυνατότητα να λαμβάνουν άρτια πληροφόρηση και να προβαίνουν στις σωστές επιλογές. Ωστόσο, θα μπορούσε να αποτελεί εξίσου ένδειξη συγκεκαλυμμένου προστατευτισμού, και, ενίοτε, όταν ακούω αυτές τις ομιλίες, αποκομίζω την αίσθηση ότι μπορώ να ακούω, αλλά και να βλέπω αυτόν τον προστατευτισμό. Εντούτοις, τα ανοικτά σύνορα και το ελεύθερο εμπόριο κατέστησαν δυνατή την ευμάρεια της Ευρώπης, και οι ευρωπαίοι καταναλωτές το γνωρίζουν αυτό. Σας ευχαριστώ.
<SPEAKER ID="692" NAME="Anna Rosbach" AFFILIATION="ECR">
(DA) Κύριε Πρόεδρε, η κλωστοϋφαντουργική βιομηχανία είναι μια παγκόσμια βιομηχανία. Τα ενδύματα που φορούμε συχνά κάνουν τον γύρο του κόσμου προτού καταλήξουν στους καταναλωτές της ΕΕ ως τελικά προϊόντα. " παρούσα έκθεση είναι περιεκτική, σχολαστική και σε μεγάλο βαθμό τεχνική. " εξεύρεση της ορθής ισορροπίας μεταξύ της ανταγωνιστικότητας, του δικαιώματος των καταναλωτών στην πληροφόρηση και της δυνατότητας ιχνηλασιμότητας σε παγκόσμιο επίπεδο δεν συνιστά εύκολο έργο. Οι καταναλωτές δικαιούνται να γνωρίζουν ποιες χημικές ουσίες χρησιμοποιήθηκαν για την κατασκευή του προϊόντος, από πού προέρχεται η πρώτη ύλη, καθώς και άλλα συναφή στοιχεία. Πώς είναι, όμως, δυνατή η εξισορρόπηση μεταξύ μιας ατελείωτης δήλωσης στο κολάρο ενός είδους ρουχισμού και μιας μικρής ετικέτας, στην οποία αναγράφεται απλώς ότι το ένδυμα δεν πρέπει να πλυθεί;
<P>
" επισήμανση πρέπει να είναι σαφής και να παρέχει σαφή πληροφόρηση, ούτως ώστε να παρέχει στους πολίτες τη δυνατότητα να κάνουν τις επιλογές τους σύμφωνα με τις δικές τους αντιλήψεις. " παρούσα συμβιβαστική λύση αποτελεί ένα βήμα προς τη σωστή κατεύθυνση. Ωστόσο, η μελέτη της Επιτροπής δεν θα εκπονηθεί πριν από το 2013. Αυτή η μελέτη θα διαμορφώσει τη βάση για τον τρόπο με τον οποίο οι καταναλωτές θα μπορούν, μέσω της επισήμανσης, να λαμβάνουν "ακριβή ενημέρωση σχετικά με τη χώρα καταγωγής και την παροχή πρόσθετων πληροφοριών εξασφαλίζοντας πλήρη ιχνηλασιμότητα των κλωστοϋφαντουργικών προϊόντων". Ευελπιστώ η βάση αυτή να μετασχηματιστεί σε ένα λογικό και εύχρηστο νομοθέτημα. Δεδομένου ότι απέχουμε πολύ ακόμα από το 2013, με χαροποιεί το γεγονός ότι ο κ. Επίτροπος επιθυμεί να επισπεύσει την ημερομηνία για τη θέσπιση της συναφούς νομοθεσίας, η οποία θα διασφαλίζει την πλήρη πληροφόρηση των καταναλωτών. Σας ευχαριστώ, κύριε Επίτροπε. Οι Ευρωπαίοι Συντηρητικοί και Μεταρρυθμιστές θα ψηφίσουν υπέρ της πρότασης.
<SPEAKER ID="693" NAME="Jacky Hénin" AFFILIATION="GUE/NGL">
(FR) Κύριε Πρόεδρε, η κατάργηση των ποσοστώσεων στα κλωστοϋφαντουργικά το 2005 άφησε τις θύρες της Ένωσης διάπλατα ανοικτές σε παντός είδους ντάμπινγκ. Αυτό το μέτρο ήταν καταστροφικό για την απασχόληση και το περιβάλλον, και, παρά τα φαινόμενα, είναι καταστροφικό και για την υγεία των καταναλωτών σε μακροπρόθεσμο ορίζοντα.
<P>
Είναι πλέον καιρός να θεσπίσουμε μέτρα που θα αποσκοπούν στην προστασία και τη δημιουργία θέσεων εργασίας, και να προάγουμε την τεχνογνωσία μεταξύ των εργαζομένων στην κλωστοϋφαντουργία, καθώς και την υγεία των καταναλωτών. Παρότι θα επιθυμούσαμε τη λήψη περαιτέρω μέτρων, εγκρίνουμε τις προτάσεις που υποβλήθηκαν ενώπιόν μας σχετικά με τη σήμανση προέλευσης, τη μελέτη επί των επικίνδυνων ουσιών και την υποχρεωτική επισήμανση της σύνθεσης των ινών των κλωστοϋφαντουργικών προϊόντων. Πρέπει να διασφαλίσουμε ότι έχουμε στη διάθεσή μας τους πόρους για την εφαρμογή αυτής της προστασίας και την παροχή πληροφόρησης σε όλα τα κράτη μέλη, αλλά και για την ανάληψη δράσης κατά των παραβατών.
<P>
Ναι, πρέπει να διασφαλίσουμε ότι έχουμε στη διάθεσή μας τους πόρους για την καταπολέμηση, επί παραδείγματι, της παραποίησης προϊόντων - τόσο στα σύνορα της Ένωσης όσο και στον πυρήνα, αυτόν καθαυτόν, της ενιαίας αγοράς. Πρόκειται για ζήτημα πολιτικής βούλησης. Πρέπει να τονιστεί ότι, δυστυχώς, διατίθενται περισσότεροι πόροι για τον εντοπισμό Τυνήσιων στα γαλλο-ιταλικά σύνορα παρά στην καταπολέμηση της πώλησης παραποιημένων προϊόντων.
<P>
Εάν λάβουμε, λοιπόν, υπόψη αυτό το γεγονός, συμπεραίνουμε ότι, στην Ευρώπη, είναι μακράν προτιμότερο να είναι κανείς εμπόρευμα παρά ανθρώπινο ον. Πρέπει να αλλάξουμε αυτήν την κατάσταση.
<SPEAKER ID="694" NAME="Matteo Salvini" AFFILIATION="EFD">
(IT) Κύριε Πρόεδρε, κυρίες και κύριοι, παρότι ευχαριστούμε τον Πρόεδρο της Επιτροπής και τον κ. Tajani για τις προσπάθειές τους, οι βουλευτές από τη Λίγκα του Βορρά οφείλουμε να δηλώσουμε ότι δεν είμαστε καθόλου ικανοποιημένοι.
<P>
" παρούσα συζήτηση μού φαίνεται σουρεαλιστική. Πρόκειται για εμπαιγμό, για κατάφωρο εμπαιγμό. Ορισμένοι συνεπαρμένοι βουλευτές της Αριστέρας προτείνουν να συμφωνήσουμε επί ενός ενιαίου συστήματος επισήμανσης των μεγεθών, ενώ δεν γνωρίζουμε καν την προέλευση των προϊόντων ένδυσης που φορούν οι καταναλωτές. Αυτή είναι, λοιπόν, η ελεύθερη αγορά! Θα ήθελα να ακούσουν την αποψινή σουρεαλιστική συζήτηση της Τρίτης -η οποία διεξήχθη σε μια άδεια κατά το ήμισυ Αίθουσα- μερικές χιλιάδες κατασκευαστών που επιβίωσαν από την κρίση στον κλάδο.
<P>
Αντιλαμβάνομαι τη λογική της συμβιβαστικής λύσης, αλλά το παρόν κείμενο καταστρέφει τον συμβιβασμό που προέκυψε από την πρώτη ανάγνωση και υπερψηφίστηκε από τη συντριπτική πλειοψηφία. Ήταν ένα ισορροπημένο κείμενο, το οποίο ελάμβανε υπόψη τις ανάγκες αμφότερων των παραγωγών και των καταναλωτών. Έκτοτε, εξελίχθηκε σε παταγώδη αποτυχία: εάν δεν απατώμαι, μόνον δύο από τα 27 κράτη μέλη ζήτησαν την ενημέρωση των καταναλωτών σχετικά με τη σύνθεση των ειδών ρουχισμού, αλλά η ουγγρική Προεδρία του Συμβουλίου αγνόησε αυτό το γεγονός. Δεν πρόκειται άραγε για μία ακόμα απόδειξη του γεγονότος ότι η Ευρώπη βρίσκεται έτη φωτός μακριά από τα συμφέροντα των πολιτών, είτε αυτοί είναι παραγωγοί είτε καταναλωτές;
<SPEAKER ID="695" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, κυρία Győri, επιτρέψτε μου, παρακαλώ, να διαχωρίσω το θέμα της επισήμανσης των κλωστοϋφαντουργικών προϊόντων σε δύο σημαντικά ζητήματα. Το πρώτο σημαντικό ζήτημα αφορά την ανάγκη να αναγράφεται από πού, από ποια χώρα, προέρχεται ένα κλωστοϋφαντουργικό προϊόν. Το δεύτερο σημαντικό ζήτημα αφορά, φυσικά, τα υλικά από τα οποία κατασκευάζεται το κλωστοϋφαντουργικό προϊόν, τα οποία πρέπει επίσης να αναγράφονται με ακρίβεια. Ένα ενιαίο σύστημα κανονισμών είναι, ασφαλώς, χρήσιμο σε αμφότερες τις περιπτώσεις.
<P>
Εάν εξετάσουμε το πρώτο ζήτημα, ήτοι την προέλευση των προϊόντων, είναι εύλογο να χρησιμοποιήσουμε ως αφετηρία τη στερεότυπη πλέον θέση περί της συνεχζόμενης κρίσης στην Ευρωπαϊκή Ένωση, η οποία οφείλεται στο γεγονός ότι οι βιομηχανίες παραγωγής, όπως, επί παραδείγματι, η κλωστοϋφαντουργική βιομηχανία, αναθέτουν την παραγωγή τους σε διάφορες χώρες της Άπω Ανατολής ενόψει του εύκολου και άμεσου κέρδους, και, ως εκ τούτου, έχει μειωθεί η παραγωγή στην Ευρωπαϊκή Ένωση.
<P>
Πρέπει να βρούμε διεξόδους που θα βοηθήσουν την Ευρωπαϊκή Ένωση να ξεπεράσει την κρίση. " κλωστοϋφαντουργία, συγκεκριμένα, αποτελεί έναν τέτοιον κλάδο, σε συνδυασμό, για παράδειγμα, με τη γεωργία, την παραγωγή μηχανημάτων ή τον τουρισμό.
<P>
Οι ευρωπαίοι κατασκευαστές βρίσκονται σε ιδιαίτερα μειονεκτική θέση στην κλωστοϋφαντουργική βιομηχανία, διότι το ντάμπινγκ φθηνών και κακής ποιότητας προϊόντων από την Άπω Ανατολή δεν επιτρέπει στους Ευρωπαίους να σημειώσουν πρόοδο.
<P>
" επισήμανση της χώρας προέλευσης είναι αναγκαία, και θα υποστήριζα ανεπιφύλακτα ακόμα και την ένδειξη του κράτους μέλους, έχοντας εμπιστοσύνη στη σύνεση των πελατών που στηρίζουν τις οικονομίες των χωρών τους, δεδομένου ότι όλοι μας μπορούμε να διαπιστώσουμε, για παράδειγμα, ότι ένας Βούλγαρος, ένας Τσέχος, ένας Ούγγρος ή ένας Γερμανός αγοράζει προϊόντα που κατασκευάζονται στη δική του χώρα.
<P>
Κρίνεται απαραίτητη η προστασία των αγορών μας με νέες τεχνολογίες, το ίδιο και η επισήμανση της ποιότητας των υλικών, η οποία πρέπει να πλαισιώνεται από αυστηρές εργαστηριακές δοκιμές.
<SPEAKER ID="696" NAME="Zuzana Roithová" AFFILIATION="PPE">
(CS) Κύριε Πρόεδρε, την προηγούμενη εβδομάδα συμπληρώθηκε ένας χρόνος από την έγκριση, με μεγάλη πλειοψηφία, σε πρώτη ανάγνωση ενός απολύτου περιεκτικού σχεδίου νομοθετικής πράξης σχετικά με την επισήμανση των κλωστοϋφαντουργικών προϊόντων, όπως κατατέθηκε από την Επιτροπή Εσωτερικής Αγοράς και Προστασίας των Καταναλωτών. Επικροτώ θερμότατα το έργο του εισηγητή, Toine Manders, καθώς και άλλων βουλευτών που διαπραγματεύθηκαν έως την τελευταία στιγμή με το Συμβούλιο για την επίτευξη συμβιβαστικής λύσης σε δεύτερη ανάγνωση, η οποία επιτρέπει την ταχύτερη εισαγωγή νέων ινών στην ευρωπαϊκή παραγωγή και βελτιώνει την ασφάλεια των προϊόντων.
<P>
Οφείλω, ωστόσο, να εκφράσω τη λύπη μου για το γεγονός ότι το Συμβούλιο αρνήθηκε τόσο πεισματικά να αποδεχθεί τη σήμανση της χώρας προέλευσης και την εναρμόνιση της σήμανσης των μεγεθών. Με απογοητεύει ιδιαιτέρως η προσέγγιση του Συμβουλίου, η οποία στερεί από τους καταναλωτές το δικαίωμά τους να πληροφορούνται πού έχει κατασκευαστεί κάποιο σημαντικό τμήμα ενός προϊόντος πριν το αγοράσουν. Σε τελική ανάλυση, δεν πρόκειται για απόρρητα στοιχεία. Αυτή η πληροφόρηση θα ενισχύσει την προώθηση ευρωπαϊκών εμπορικών σημάτων υψηλής ποιότητας και θα εμπνεύσει, δικαίως, υπερηφάνεια στους πολίτες για τα προϊόντα που εξακολουθούν να είναι ικανοί να παράγουν οι Ευρωπαίοι, παρά τον ανταγωνισμό που υφίστανται από το φθηνό εργατικό δυναμικό. Εάν οι καταναλωτές γνωρίζουν πού έχει κατασκευαστεί ένα προϊόν, θα τους είναι πιο εύκολο να αποφεύγουν την αγορά επικίνδυνων προϊόντων, τα οποία εξακολουθούν να διατίθενται ευρέως στην αγορά, παρά τους βελτιωμένους ελέγχους. Αυτό δεν σημαίνει σε καμιά περίπτωση προστατευτισμό.
<P>
Είμαι ευτυχής για το γεγονός ότι, αν μη τι άλλο, η Επιτροπή είναι διατεθειμένη να παρουσιάσει εκτίμηση επιπτώσεων έως τον Σεπτέμβριο 2013, η οποία, πέραν της χώρας προέλευσης, θα εστιάζει εξίσου στις εναρμονισμένες μεθόδους φροντίδας των προϊόντων, στην επισήμανση των μεγεθών και στην προσθήκη πληροφοριών σχετικά με τυχόν επικίνδυνες ουσίες, αλλεργιογόνα, κινδύνους αναφλεξιμότητας και ούτω καθεξής. Απομένει να διαπιστώσουμε κατά πόσον αυτή η πρωτοβουλία θα ασκήσει ενδεχομένως, σε χρονικό διάστημα δύο ετών, κάποια επιρροή στο Συμβούλιο, το οποίο προστατεύει τα συμφέροντα των επιχειρήσεων που εισάγουν κλωστοϋφαντουργικά από τρίτες χώρες περισσότερο από ό,τι προστατεύει τους ευρωπαίους παραγωγούς και καταναλωτές. Παρ' όλα αυτά, εναπόκειται και σε εμάς να κάνουμε χρήση της πειθούς μας, όχι μόνο εδώ, στις Βρυξέλλες, αλλά και στις εθνικές κυβερνήσεις μας, εφόσον επιθυμούμε να υλοποιήσουμε αυτούς τους στόχους. Θα ήθελα να ολοκληρώσω απευθύνοντας εκ νέου τις ευχαριστίες μου στον Toine Manders, στον κ. Επίτροπο, καθώς και σε όλους όσοι εργάστηκαν για το σημερινό αποτέλεσμα.
<SPEAKER ID="697" NAME="Gianluca Susta" AFFILIATION="S&amp;D">
(IT) Κύριε Πρόεδρε, κυρίες και κύριοι, η παρούσα πρόταση κανονισμού αξίζει την υποστήριξή μας, διότι ευνοεί την απλοποίηση και εναρμόνιση των διαφορετικών νόμων που εφαρμόζονται στα κράτη μέλη. " πρόταση αποστέλλει ένα μήνυμα, το οποίο συνάδει με τις προτάσεις της Επιτροπής για τις μικρομεσαίες επιχειρήσεις και τις στρατηγικές για την ενίσχυση της ευρωπαϊκής ανταγωνιστικότητας στον κατασκευαστικό τομέα. Ο κανονισμός επιβραβεύει έμμεσα την καινοτομία στα προϊόντα, συμβάλλοντας ταυτόχρονα στην ενίσχυση της διαφάνειας.
<P>
Ωστόσο, θα ήθελα να επισημάνω ότι η συμβιβαστική λύση που επετεύχθη με την προσθήκη της ρήτρας επανεξέτασης και την κοινή δήλωση Κοινοβουλίου και Συμβουλίου για τη σήμανση προέλευσης -η πολιτική σημασία της οποίας δεν μου διαφεύγει- θα μπορούσε να δημιουργήσει προηγούμενο και να θέσει σε κίνδυνο την έκβαση των δύσκολων διαπραγματεύσεων μεταξύ της Επιτροπής, του Κοινοβουλίου και του Συμβουλίου επί του σύνθετου ζητήματος της σήμανσης προέλευσης για τα προϊόντα τρίτων χωρών, την οποία ενέκρινε το Κοινοβούλιο σε πρώτη ανάγνωση τον Οκτώβριο και αφορά επίσης μη κλωστοϋφαντουργικά προϊόντα.
<P>
Είναι πλέον καιρός το Συμβούλιο να αναγνωρίσει άπαξ δια παντός τη δημοκρατική βούληση που εκφράστηκε στο Σώμα από την πλειοψηφία των βουλευτών του ΕΚ. Ωστόσο, παρά τις εν λόγω ανησυχίες μας, θα υπερψηφίσουμε την πρόταση κανονισμού.
<SPEAKER ID="698" NAME="Claudio Morganti" AFFILIATION="EFD">
(IT) Κύριε Πρόεδρε, κυρίες και κύριοι, παρότι, από τη μία πλευρά, η παρούσα έκθεση περιέχει μέτρα που αποσκοπούν στην απλοποίηση και την εναρμόνιση του συγκεκριμένου τομέα, από την άλλη πλευρά, εκφράζω την αντίθεσή μου, διότι δεν κατορθώσαμε να συμπεριλάβουμε στο κείμενο καμία αναφορά στη σήμανση προέλευσης. Αυτό το μέτρο θα ήταν θεμελιώδους σημασίας για τον κλωστοϋφαντουργικό τομέα και θα παρείχε εγγυήσεις για τους ευρωπαίους πολίτες και καταναλωτές.
<P>
Οι κυριότεροι ανταγωνιστές μας, όπως οι "νωμένες Πολιτείες, η Ιαπωνία, ακόμα δε και η Κίνα, εφαρμόζουν ήδη από μακρού παρεμφερή κανόνα για τα εισαγόμενα προϊόντα. Για άγνωστους λόγους, η Ευρώπη φαίνεται να θεωρεί ότι αυτή η διάταξη είναι εντελώς άνευ αντικειμένου εν προκειμένω. Πλην όμως, το ζήτημα δεν είναι καθόλου επουσιώδες: οι ετικέτες με τη σήμανση προέλευσης μπορούν να συμβάλουν στην πρόληψη της απάτης, καθώς και στην προστασία της ποιότητας. Μόλις την προηγούμενη εβδομάδα, στο Prato, τη γενέτειρά μου, κατασχέθηκαν περισσότερα από 73.000 είδη προϊόντων παραποίησης, τα οποία ήταν, στην πλειονότητά τους, κλωστοϋφαντουργικά προϊόντα.
<P>
" παραποίηση, η απομίμηση, το εξαιρετικά χαμηλό κόστος κατασκευής στην Άπω Ανατολή και ούτω καθεξής έχουν πλήξει βαρύτατα τον κλωστοϋφαντουργικό και κατασκευαστικό κλάδο μας, ενώ η Ευρώπη αγνοεί κάθε μας αίτημα. " παραίτηση από τη σήμανση προέλευσης αποτελεί, δυστυχώς, μόνο την πλέον πρόσφατη τρομακτική ιδέα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="699" NAME="Lara Comi" AFFILIATION="PPE">
(IT) Κύριε Πρόεδρε, θα ήθελα να απευθυνθώ στους βουλευτές από το κόμμα της Λίγκας του Βορρά για να τους ρωτήσω σε ποιες ενέργειες προέβη το κόμμα τους κατά τις διαπραγματεύσεις και τον τριμερή διάλογο, δεδομένου ότι εγώ προσωπικά, μαζί με την Ομάδα του Ευρωπαϊκού Λαϊκού Κόμματος (Χριστανοδημοκρατών), τους είχαμε καλέσει να συμμετάσχουν ενεργά.
<P>
Ορθώς επικρίνουμε, αλλά θα ήταν προτιμότερο να συνεργαζόμαστε ώστε να επιτυγχάνουμε απτά αποτελέσματα, και όχι μόνο να παρατάσσουμε συνθήματα.
<SPEAKER ID="700" NAME="Claudio Morganti" AFFILIATION="EFD">
(IT) Κύριε Πρόεδρε, κατά τη διάρκεια της πρώτης ανάγνωσης στην επιτροπή, είχε εγκριθεί ένα εντελώς διαφορετικό κείμενο - ένα κείμενο το οποίο περιελάμβανε το πιστοποιητικό προέλευσης προϊόντος. Δεν είναι σαφής ο λόγος για τον οποίο το Συμβούλιο και η Επιτροπή παραιτήθηκαν από αυτό το μέτρο· εμείς δεν είμαστε διατεθειμένοι να παραιτηθούμε, και αυτός ακριβώς είναι ο λόγος για τον οποίο καταψηφίζουμε την έκθεση: επειδή παραλείπεται το πιστοποιητικό προέλευσης.
<SPEAKER ID="701" NAME="Elisabetta Gardini" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, βρισκόμαστε όλοι εδώ για να αξιολογήσουμε ένα κείμενο το οποίο παρουσιάζει, ασφαλώς, ορισμένα κενά, διότι εκτιμώ -όπως ελέχθη επανειλημμένως στην Αίθουσα- ότι όλοι προσβλέπαμε σε κάτι πιο φιλόδοξο. Πλην όμως, όλοι γνωρίζουμε επίσης ότι ακολουθούμε τη σωστή οδό. Είναι προφανές ότι ένα σύστημα σαφούς και υποχρεωτικής σήμανσης για όλα τα είδη ρουχισμού επιτρέπει μεγαλύτερο έλεγχο και συνεπάγεται την αποτελεσματικότερη καταπολέμηση της απάτης και της παράνομης δραστηριότητας.
<P>
Επί παραδείγματι, εξήραμε σχεδόν ομόφωνα το γεγονός ότι το παρόν κείμενο καθιστά υποχρεωτική τη σχετική ένδειξη στην περίπτωση των μη κλωστοϋφαντουργικών ειδών διακοσμήσεως ζωϊκής προέλευσης. Ελπίζουμε ότι τούτο θα επιτρέψει την αποτελεσματικότερη καταπολέμηση του ειδεχθούς εμπορίου της γούνας σκύλων και γατών, η οποία χρησιμοποιείται ως είδος διακοσμήσεως σε ενδύματα που διατίθενται λαθραίως στην αγορά μας. Προσβλέπαμε σε ένα πιο φιλόδοξο σχέδιο, το οποίο θα συμπεριέλαμβανε τη σήμανση του τόπου προέλευσης ή, τουλάχιστον, τη σήμανση άμεσης προέλευσης για τα προϊόντα που προέρχονται από τις τρίτες χώρες που είναι ευρύτατα γνωστές για τη μη τήρηση οιωνδήποτε κανόνων ή κανονισμών σχετικά με την προστασία των καταναλωτών, των εργαζομένων, του περιβάλλοντος ή των παιδιών - κανόνες και κανονισμοί οι οποίοι αποτελούν πλέον καθιερωμένη πρακτική στην Ευρώπη και συνιστούν πραγματική εγγύηση για τους καταναλωτές και τους πολίτες μας. Ωστόσο, θα ήθελα όλοι να θυμόμαστε ότι πρόκειται για μια μάχη την οποία πρέπει να κερδίσουμε από κοινού και συνεργαζόμενοι ως μονάδα, διότι, όπως επισήμανε η κ. Comi, αυτή η μάχη έχει ξεκινήσει εδώ και πολύ καιρό, και σήμερα σημειώνουμε μείζονα πρόοδο.
<P>
Οι διαβουλεύσεις με τους καταναλωτές, για τη διεξαγωγή των οποίων έχει δεσμευθεί ο κ. Επίτροπος, θα αποτελέσουν ένα θεμελιώδες βήμα προόδου, όχι μόνο για τον κλάδο της κλωστοϋφαντουργίας, αλλά και για όλους τους τομείς για τους οποίους το Κοινοβούλιο έχει εγείρει το ζήτημα της επιθυμίας της κοινής γνώμης να λαμβάνει πληροφορίες σχετικά με τον τόπο προέλευσης. Πιστεύω ότι η εν λόγω πληροφόρηση θα καταλαμβάνει την πρώτη θέση στον κατάλογο προτιμήσεων των καταναλωτών, και αναγνωρίζω τις προσπάθειες που κατέβαλαν εν προκειμένω όλοι οι βουλευτές που εργάστηκαν προσωπικά επί αυτού του σημαντικού κειμένου.
<SPEAKER ID="702" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, πρέπει να δώσουμε ιδιαίτερη προσοχή στα συμφέροντα των καταναλωτών κατά τη διάρκεια της συζήτησης της έκθεσης. Πρέπει να επιδιώξουμε την ακρίβεια των ενδείξεων και των επισημάνσεων, διότι συνιστούν τα μέτρα με τα οποία μπορεί να προβληθεί η προστιθέμενη αξία της Ευρωπαϊκής Ένωσης στους καταναλωτές. " ισχύουσα νομοθεσία επιτρέπει παρεκκλίσεις. Τούτο συνεπάγεται ανταγωνιστικά μειονεκτήματα για την Ευρωπαϊκή Ένωση, και αυτός είναι ο λόγος για τον οποίο είναι πλέον καιρός να προβούμε σε αναθεώρηση της νομοθεσίας σύμφωνα με τις υφιστάμενες σχέσεις της αγοράς.
<P>
Ο εισηγητής μπορεί να έχει δίκαιο δηλώνοντας ότι δεν υφιστανται επαρκή αποδεικτικά στοιχεία για τις δυνητικές επιπτώσεις των επικίνδυνων υλικών που χρησιμοποιούνται. Θα μπορούσε, όμως, κάλλιστα να έχει και άδικο, και να κρίνεται, συνεπώς, σκόπιμη η επιμελέστερη εξέταση αυτού του ζητήματος. Εξίσου σημαντική είναι η αξιολόγηση τυχόν σχέσεων αιτίας και αποτελέσματος μεταξύ των αλλεργικών αντιδράσεων και των συνθετικών ινών και των χρωστικών ουσιών που χρησιμοποιούνται στα κλωστοϋφαντουργικά προϊόντα. Επομένως, πρέπει να δοθεί ακόμα υψηλότερη προτεραιότητα στα θέματα που άπτονται της ποιότητας, της προέλευσης και της ιχνηλασιμότητας.
<SPEAKER ID="703" NAME="Phil Prendergast" AFFILIATION="S&amp;D">
(EN) Κύριε Πρόεδρε, οι πολίτες της ΕΕ δικαιούνται να γνωρίζουν τη σύνθεση των ενδυμάτων που φορούν, και ο παρών κανονισμός θα τους παρέχει τη δυνατότητα να μην αγοράζουν προϊόντα που περιέχουν μη κλωστοϋφαντουργικά συστατικά ζωϊκής προέλευσης, και τούτο για λόγους υγείας, δεοντολογίας ή για άλλους λόγους. Όταν αυτά τα υλικά χρησιμοποιούνται σε είδη ρουχισμού, ως είδη διακοσμήσεως, επί παραδείγματι, δεν υπόκεινται επί του παρόντος σε υποχρεωτική επισήμανση. Οι περισσότεροι καταναλωτές δεν το γνωρίζουν αυτό και ενδέχεται να μην γνωρίζουν την ακριβή σύνθεση των κλωστοϋφαντουργικών προϊόντων που αγοράζουν.
<P>
Υπάρχει ήδη ευρωπαϊκή νομοθεσία που προβλέπει συναφείς διατάξεις για τα είδη υπόδησης. Είναι εύλογο, συνεπώς, να παρέχουμε στους καταναλωτές μας το ίδιο επίπεδο πληροφόρησης και κατά την αγορά των ενδυμάτων τους. Αναμένεται δε να επωφεληθούν ιδιαίτερα από αυτήν την πρόταση οι πάσχοντες από αλλεργία, διότι η γούνα είναι δυνητικά επικίνδυνη για την υγεία τους, ενώ η Επιτροπή πρέπει να μελετήσει εξίσου την πιθανότητα αυτά τα δυνάμει επικίνδυνα υλικά και χημικά που χρησιμοποιούνται στα κλωστοϋφαντουργικά προϊόντα να προκαλούν αλλεργικές αντιδράσεις.
<P>
Μελλοντικές αιτήσεις προσθήκης ονομασιών νέων υφανσίμων ινών πρέπει να περιλαμβάνουν διαθέσιμες επιστημονικές πληροφορίες που αφορούν πιθανές αλλεργικές αντιδράσεις ή άλλες δυσμενείς επιπτώσεις της εκάστοτε νέας ίνας στην υγεία του ανθρώπου. Είναι σκόπιμο να υπογραμμιστεί ότι πρόκειται για ισορροπημένες προτάσεις, οι οποίες εξαιρούν από τις εν λόγω απαιτήσεις επισήμανσης ενδύματα που κατασκευάζονται από ράπτες ελεύθερους επαγγελματίες.
<SPEAKER ID="704" NAME="Antonio Tajani" LANGUAGE="EN">
Κύριε Πρόεδρε, πιστεύω ότι δεν πρόκειται για τεχνική συζήτηση, αλλά μάλλον για συζήτηση πολιτικής στο πλαίσιο των αποφάσεων που έλαβαν τα θεσμικά όργανα της ΕΕ -εν προκειμένω το Κοινοβούλιο, η Επιτροπή και το Συμβούλιο- για την τόνωση της πραγματικής οικονομίας.
<P>
" Ευρωπαϊκή Επιτροπή και ο αρμόδιος Επίτροπος σε θέματα επιχειρήσεων και βιομηχανίας έχουν την πρόθεση να συνεχίσουν να στηρίζουν τη βιομηχανική πολιτική και τις μικρομεσαίες επιχειρήσεις, εν μέρει για την παροχή απαντήσεων στους πολίτες μας σχετικά με το ζήτημα της ποιότητας των προϊόντων που κατασκευάζονται από τις επιχειρήσεις μας. " ανταγωνιστικότητα της ευρωπαϊκής οικονομίας μετράται επίσης με όρους ποιότητας των προϊόντων ως παράγοντα της προστασίας της υγείας των συμπολιτών μας. Για τον λόγο αυτόν, απόψε, στο τέλος της παρούσας συζήτησης, η Ευρωπαϊκή Επιτροπή επαναβεβαιώνει την επιθυμία της να συνεχίσει να υποστηρίζει τη σήμανση προέλευσης. Όπως ήδη ανακοίνωσα -και για να καθησυχάσω τον κ. Cancian και όλους τους άλλους αξιότιμους βουλευτές του ΕΚ που εξέφρασαν ανησυχίες σχετικά με τα υπερβολικά μακρά χρονοδιαγράμματα-, μπορώ να σας διαβεβαιώσω ότι θα προσπαθήσουμε να παρουσιάσουμε το έργο μας πριν από τη λήξη του προβλεπόμενου χρονοδιαγράμματος. Μπορώ δε να επιβεβαιώσω ότι εξουσιοδότησα τα στελέχη του γραφείου μου να συνεχίσουν τις εργασίες τους επί της πορείας που έχουμε επιλέξει, διότι η Επιτροπή τασσόταν ανέκαθεν υπέρ της σήμανσης προέλευσης, τόσο για τα προϊόντα που κατασκευάζονται στην Ευρωπαϊκή Ένωση όσο και για τα εισαγόμενα προϊόντα.
<P>
Ασφαλώς, η αποψινή συζήτηση δεν απέβη άκαρπη, διότι η κ. Győri δήλωσε με σαφήνεια ότι το Συμβούλιο προσδοκά πολλά από την υπό συζήτηση ρήτρα -η οποία αποτελεί και το κλειδί της σημερινής συζήτησης πολιτικής- και ότι είναι διατεθειμένο να καταλήξει σε μελλοντοστραφή, και όχι αναχρονιστική, συμφωνία με την Επιτροπή και το Κοινοβούλιο, προκειμένου να παράσχουμε στους πολίτες μας πραγματικές απαντήσεις.
<P>
Εξακολουθώ να πιστεύω ότι το ζήτημα της ιχνηλασιμότητας επηρεάζει την ανταγωνιστικότητα των ΜΜΕ, και έχω την πρόθεση -ακριβώς όπως η πολιτική για τις ΜΜΕ αποτελούσε την κορυφαία προτεραιότητά μου από τη στιγμή που διορίστηκα ευρωπαίος Επίτροπος, συνεχίζοντας, συνεπώς, το έργο του προκατόχου μου- να εξακολουθήσω να προστατεύω την υγεία των καταναλωτών μέσω της προώθησης ποιοτικών προϊόντων, τα οποία θα είναι τα μοναδικά ανταγωνιστικά προϊόντα στη διεθνή αγορά, διότι η ανταγωνιστικότητα των προϊόντων της Ευρωπαϊκής Ένωσης μετράται με όρους ποιότητας. Αυτός είναι και ο λόγος για τον οποίο θεωρώ σημαντική τη συνέχιση του έργου μου προς αυτήν την κατεύθυνση.
<P>
Θα ήθελα να εκφράσω την ικανοποίησή μου για τη συμφωνία που επετεύχθη μεταξύ των συννομοθετών. Όπως πολύ καλά γνωρίζετε, το Κοινοβούλιο και το Συμβούλιο πρέπει να την αξιολογήσουν σε δεύτερη ανάγνωση, αλλά η Ευρωπαϊκή Επιτροπή έχει την πρόθεση να επανεξετάσει την πρωτοβουλία πολιτικής και να την αναζωογονήσει. Με άλλα λόγια, ο αρμόδιος Επίτροπος σε θέματα επιχειρήσεων και βιομηχανίας είναι διατεθειμένος να ξεκινήσει αμέσως τις εργασίες του για τη διασφάλιση της προστασίας των προϊόντων μας, χάριν της ανταγωνιστικότητας των επιχειρήσεών μας και της υγείας των πολιτών μας.
<P>
Πριν ολοκληρώσω, θα ήθελα να αναφερθώ στη δέσμευσή μας να στηρίξουμε την καινοτομία στον τομέα των κλωστοϋφαντουργικών και του ενδύματος. " προσαρμογή της νομοθεσίας αποτελεί ένα μέσο προάσπισης της ανταγωνιστικότητάς μας, αλλά βρίσκονται σε εξέλιξη και άλλες πρωτοβουλίες βιομηχανικής πολιτικής. Θα αναφέρω μόνο δύο από αυτές. Αναπτύσσουμε μέτρα για τη στήριξη της μεταφοράς των ερευνητικών πορισμάτων και του μετασχηματισμού τους σε απτά, εμπορεύσιμα προϊόντα και υπηρεσίες. Καταρτίζουμε επίσης ανακοίνωση σχετικά με τις θεμελιώδεις πτυχές της ανταγωνιστικότητας στη βιομηχανία της μόδας.
<P>
Όλα αυτά συντείνουν στην υπογράμμιση της ανάγκης προστασίας των ευρωπαϊκών επιχειρήσεων, καθώς και του γεγονότος ότι δεν μπορεί να υπάρξει οικονομική μεγέθυνση και ανάπτυξη, και, προπαντός, δεν μπορούν να υπάρξουν θέσεις εργασίας, σε μια κατάσταση κοινωνικής οικονομίας της αγοράς, στην οποία η αγορά -που συνιστά εξίσου θεμελιώδες μέσο της Ευρωπαϊκής μας Ένωσης- δεν επιδιώκει ένα υψηλότερο και σημαντικότερο στόχο, ήτοι την άσκηση κοινωνικής πολιτικής.
<SPEAKER ID="705" NAME="Enikő Győri" LANGUAGE="HU">
Επιτρέψτε μου να απαντήσω εν συντομία στα ερωτήματα σχετικά με την ένδειξη της χώρας προέλευσης, διότι αυτό ήταν και το πιο ενδιαφέρον θέμα της συζήτησης, και οφείλω να ομολογήσω ότι το ίδιο ζήτημα ήγειρε εξίσου έντονη συζήτηση, όχι μόνο κατά τις διαβουλεύσεις με το Κοινοβούλιο, αλλά και στο πλαίσιο του Συμβουλίου, και συζητήσαμε επί μακρόν αυτό το ζήτημα.
<P>
Δεδομένου ότι οι διαβουλεύσεις επί της οριζόντιας πρότασης για τη χώρα προέλευσης στην εμπορική πολιτική δεν έχουν ολοκληρωθεί ακόμα, κρίναμε σκόπιμο να μην δημιουργήσουμε προηγούμενο το οποίο θα μπορούσε να θέσει σε κίνδυνο την πρόταση και να προδικάσει την έκβαση της παρούσας συζήτησης. Εξετάσαμε επίσης τη δυνατότητα θέσπισης ενός συστήματος για την ένδειξη του τόπου παραγωγής, το οποίο θα λειτουργεί σε προαιρετική βάση. Στην πράξη, αυτή η επιλογή είναι ήδη ανοικτή για τους ενδιαφερόμενους φορείς. Ωστόσο, η ενδεχόμενη θέσπιση του εν λόγω προαιρετικού συστήματος βάσει κανονισμού, και απουσία κατάλληλου μηχανισμού εφαρμογής, θα οδηγούσε σε αδικαιολόγητο φόρτο και στρεβλώσεις, και αυτό είναι κάτι το οποίο θέλαμε να αποφύγουμε με κάθε τρόπο.
<P>
Είμαι βέβαιη ότι η έκθεση της Επιτροπής θα περιλαμβάνει εκτίμηση των επιπτώσεων ενός πιθανού συστήματος για τον προσδιορισμό της προέλευσης, ούτως ώστε οι νομοθέτες να είναι σε θέση να λάβουν ορθή απόφαση στο μέλλον.
<P>
(IT) [...] Οφείλω επίσης να εκφράσω την ευγνωμοσύνη μου στον κ. Tajani για την προθυμία του να επιταχύνει τις εργασίες στο πλαίσιο της Επιτροπής, ενόψει της εξεύρεση λύσης σε αυτό το εξαιρετικά σημαντικό ζήτημα.
<P>
(HU) Τελικά, διεφάνη η προοπτική εφικτής λύσης, με την προσθήκη ρήτρας επανεξέτασης στο κείμενο, καθώς και με τη ρύθμιση του ζητήματος σε μια παράγραφο του προοιμίου. Με χαροποιεί δε ιδιαιτέρως το γεγονός ότι η κ. Lara Comi, η οποία αποτέλεσε, αφενός, τη σημαντικότερη εκπρόσωπο του θέματος σήμερα και ήταν, αφετέρου, πρωτοπόρος του θέματος εν γένει, δήλωσε εξίσου ότι πρόκειται, εν προκειμένω, για αποδεκτή και άρτια λύση, η οποία μπορεί να χρησιμεύσει ως βάση για την επιτέλεση κοινού έργου στο μέλλον.
<P>
Θα ήθελα, λοιπόν, να απευθύνω για μία ακόμα φορά τις ευχαριστίες μου σε όλους εσάς για αυτήν τη χρήσιμη συζήτηση. Είναι δε θετικό το ότι έχουμε πλέον στη διάθεσή μας χρονοδιάγραμμα και για το μέλλον, ενώ, όπως επεσήμαναν και αρκετοί βουλευτές του ΕΚ, είναι μείζονος σημασίας το γεγονός ότι μπορούμε να καταπολεμήσουμε την παραποίηση προϊόντων με τον αποτελεσματικότερο δυνατό τρόπο, καθώς και ότι οι ευρωπαίοι καταναλωτές μπορούν να εμπιστεύονται την ιχνηλασιμότητα των κλωστοϋφαντουργικών προϊόντων.
<P>
Ως εκ τούτου, εξ ονόματος της Προεδρίας, θα ήθελα να ευχαριστήσω και πάλι τον εισηγητή, τους σκιώδεις εισηγητές, τον πρόεδρο της Επιτροπής Εσωτερικής Αγοράς και Προστασίας των Καταναλωτών, καθώς και τους συναδέλφους του, για τις κοινές προσπάθειες που κατέβαλαν με στόχο την επίτευξη συμφωνίας επί της παρούσας νομοθετικής πράξης σε δεύτερη ανάγνωση, χάρη στην οποία η εσωτερική αγορά κλωστοϋφαντουργικών προϊόντων θα μπορεί να λειτουργεί με ακόμα αποτελεσματικότερο τρόπο.
<SPEAKER ID="708" NAME="Toine Manders" LANGUAGE="NL">
Κύριε Πρόεδρε, η Επιτροπή Εσωτερικής Αγοράς και Προστασίας των Καταναλωτών τάσσεται υπέρ του ελεύθερου εμπορίου και κατά του προστατευτισμού. " πρόθεση της παρούσας πρότασης δεν ήταν σε καμία περίπτωση ο προστατευτισμός· πρόθεσή της είναι να διασφαλίσει τη χρήση των σύγχρονων τεχνολογιών για την παροχή επαρκούς, αλλά και ακριβούς, πληροφόρησης στους καταναλωτές. Φρονώ επίσης ότι είναι παράλογο εκ μέρους ορισμένων βουλευτών να προβαίνουν, μετά την πρώτη ανάγνωση, στην εξής δήλωση: "Ωραία, τελείωσε, τώρα μπορούμε να συνεχίσουμε ανενόχλητοι". Διότι ως βουλευτές του παρόντος Σώματος, γνωρίζουμε ότι εάν θέλουμε να συνεχίσουμε κατά τον ίδιο τρόπο, και εάν θέλουμε κάτι διαφορετικό από αυτό που θέλει το Συμβούλιο ή η Επιτροπή, τότε είμαστε καταδικασμένοι να αποτύχουμε στον στόχο μας. Είναι εύκολο να εφιστούμε την προσοχή σας σε αυτό τώρα, αλλά πιστεύω ότι αυτή είναι η σωστή οδός προς την πρόοδο. Παρατήρησα το σθένος με το οποίο στήριξε ο κ. Tajani τον συμβιβασμό μας, και θα ήθελα να ζητήσω από την υπουργό κ. Györi να επιδείξει το ίδιο σθένος στις προσπάθειές της να πείσει το Συμβούλιο να αποδεχθεί τα θετικά στοιχεία που παρουσιάζονται στη μελέτη και να τα κατοχυρώσει υπό τη μορφή νομοθεσίας.
<P>
Εάν επιτευχθεί αυτό, εκτιμώ ότι θα είμαστε σε θέση να αποδείξουμε ότι συντάσσουμε νόμους οι οποίοι είναι επωφελείς για τη βιομηχανία μας, τους καταναλωτές μας, αλλά και για εμάς τους ίδιους, διότι πρέπει να διατηρήσουμε τη στήριξη της κοινής γνώμης προς την Ευρώπη.
<P>
Σας ευχαριστώ όλους για τη στήριξή σας, και ευχαριστώ για μία ακόμα φορά και εσάς, κύριε Tajani, για την υποστήριξή σας. Ευελπιστώ δε να λάβουμε τα αποτελέσματα της μελέτης το συντομότερο δυνατόν. Ελπίζω επίσης ότι η Προεδρεύουσα του Συμβουλίου θα κατορθώσει να πείσει το Συμβούλιο ότι μπορούμε να ξεκινήσουμε το έργο μας με θετικό πνεύμα.
<P>
Θεωρώ ότι το μέλλον θα δείξει πως η οδός που ακολουθούμε επί του παρόντος αποτελεί πρότυπο, παράδειγμα προς μίμηση, και για πολλούς άλλους τομείς, μια πορεία που αξίζει τις φιλόπονες προσπάθειες που καταβάλλουμε. Ποτέ και κανενός είδους νομοθεσία δεν πρέπει να βασίζεται σε συναισθήματα, διότι κανείς δεν επιθυμεί κάτι τέτοιο. Από την άλλη πλευρά, η νομοθεσία η οποία έχει ως βάση και στήριξη επιστημονικά επιχειρήματα, με τη συμβολή όλων των μερών, και η οποία θα οδηγήσει ενδεχομένως σε νέα νομοθεσία που θα είναι αποδεκτή από όλους, ενώ εξακολουθεί να είναι εφικτή, αυτή ακριβώς η νομοθεσία θα συμβάλει και στη μεγαλύτερη ευημερία στην Ευρώπη.
<SPEAKER ID="709" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 11 Μαϊου, στις 12.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="710" NAME="Ilda Figueiredo" LANGUAGE="PT">
Γνωρίζουμε ότι, στις 30 Ιανουαρίου 2009, η Επιτροπή ενέκρινε την υφιστάμενη πρόταση κανονισμού σχετικά με τις ονομασίες υφανσίμων ινών και τη συναφή επισήμανση των κλωστοϋαφαντουργικών προϊόντων. Στόχος της πρότασης είναι η απλούστευση και η βελτίωση του υφιστάμενου κανονιστικού πλασίου για την επισήμανση των κλωστοϋφαντουργικών προϊόντων με σκοπό την ενθάρρυνση της ανάπτυξης και έγκρισης νέων ινών. " πρόταση διευκολύνει τη διαδικασία προσαρμογής της νομοθεσίας στην τεχνική πρόοδο, μέσω της μετατροπής των τριών υφιστάμενων οδηγιών σε έναν και μόνο κανονισμό, προκειμένου να αποφεύγεται η μεταφορά στο εθνικό δίκαιο αλλαγών που συνιστούν απλές τεχνικές επικαιροποιήσεις και προκειμένου να συντομεύεται η περίοδος που μεσολαβεί μεταξύ της υποβολής μιας αίτησης για νέα ονομασία ίνας και της έγκρισης της αίτησης αυτής.
<P>
" πλειοψηφία του Κοινοβουλίου στηρίζει την απλούστευση του υφιστάμενου ρυθμιστικού πλαισίου, το οποίο μπορεί να δημιουργήσει ευνοϊκές συνθήκες για την καινοτομία στον τομέα των κλωστοϋφαντουργικών και του ενδύματος, ενώ ταυτόχρονα καθιστά αμεσότερα τα οφέλη που μπορούν να αντλήσουν οι χρήστες και οι καταναλωτές από τα καινοτόμα προϊόντα.
<P>
Με τη θέση του που έλαβε σε πρώτη ανάγνωση στις 18 Μαΐου 2010, το Ευρωπαϊκό Κοινοβούλιο ενέκρινε, με πολύ μεγάλη πλειοψηφία, 63 τροπολογίες, οι οποίες αφορούν, μεταξύ άλλων, τους κανόνες για τη σήμανση της προέλευσης, την αναγραφή της προέλευσης των υλικών ζωικής προέλευσης, τη χρήση μη γλωσσικών συμβόλων και τη ρήτρα επανεξέτασης, αλλά το Συμβούλιο δεν τις ενέκρινε όλες. Είναι σημαντικό να εγκρίνει αρκετές προτάσεις, ιδιαίτερα εκείνες που αφορούν τη σήμανση της προέλευσης.
<P>
Ως εκ τούτου, τασσόμαστε υπέρ της πλειονότητας των θέσεων που ελήφθησαν από το Σώμα.

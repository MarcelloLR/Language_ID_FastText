<CHAPTER ID="005">
Χρηματοοικονομική και οικονομική κατάσταση στη Μολδαβία (συζήτηση) 
<SPEAKER ID="021" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την οικονομική και χρηματοοικονομική κατάσταση στη Μολδαβία.
<SPEAKER ID="022" NAME="Leonard Orban">
μέλος της Επιτροπής. - (RO) Οι εκλογές που διενεργήθηκαν εκ νέου στις 29 Ιουλίου στη Δημοκρατία της Μολδαβίας αποτέλεσαν κρίσιμη δοκιμασία για την ικανότητα της χώρας να εδραιώσει την δημοκρατική της ανάπτυξη και να συνεχίσει την πρόοδο στην κατεύθυνση της προσέγγισης με την Ευρωπαϊκή Ένωση. Μας χαροποιεί το γεγονός ότι οι εκλογές διεξήχθησαν σε κλίμα ηρεμίας και τάξης και ότι η νέα κυβέρνηση δεν εξέφρασε μόνο τη σταθερή της πρόθεση να ενθαρρύνει μια φιλοευρωπαϊκή πορεία, αλλά υιοθέτησε και σειρά μέτρων, που κινούνται σε αυτή την κατεύθυνση.
<P>
Από την άλλη πλευρά, οι νέες αρχές της Δημοκρατίας της Μολδαβίας αντιμετωπίζουν τεράστιες δυσκολίες. Μια από τις πλέον σοβαρές κρίσεις και τις μεγαλύτερες δυσχέρειες αφορά την ανάγκη αντιμετώπισης των συνεπειών της οικονομικής και χρηματοοικονομικής κρίσης. Μεταξύ των προς ανατολάς γειτόνων της Ευρωπαϊκής Ένωσης, η Δημοκρατία της Μολδαβίας βρίσκεται πιθανόν στην πλέον επισφαλή οικονομική κατάσταση. Το εμπόριο και η βιομηχανική παραγωγή κατέρρευσαν όχι μόνο ως αποτέλεσμα της κρίσης, αλλά και εξαιτίας της πολιτικής αναταραχής που προκάλεσαν οι κοινοβουλευτικές εκλογές τον Απρίλιο.
<P>
Τα χρηματικά ποσά που μεταφέρονται από το εξωτερικό από μολδαβούς πολίτες, τα οποία αντιπροσώπευαν μέχρι πέρυσι πάνω από το ένα τρίτο του ΑΕγχΠ της χώρας, έπεσαν πολύ χαμηλότερα από το σύνηθες επίπεδο. Στις εξαγωγές και τις εισαγωγές σημειώθηκε δραματική πτώση. Το ίδιο ισχύει σε ό,τι αφορά την εγχώρια ζήτηση και τη βιομηχανική παραγωγή. Απότομη πτώση προβλέπεται για το 2009, άνω μάλιστα του 10% του ΑΕγχΠ.
<P>
Δεδομένου ότι η Δημοκρατία της Μολδαβίας είναι ήδη η φτωχότερη χώρα στην Ευρώπη, αυτή η παρακμή θα πλήξει όλως ιδιαίτερα και θα επιτείνει ακόμη περισσότερο τις αντιξοότητες που αντιμετωπίζει ο πληθυσμός και ιδιαίτερα τα πλέον ευάλωτα άτομα στην κοινωνία. Προκειμένου να παράσχει βοήθεια στη Δημοκρατία της Μολδαβίας και στον πληθυσμό της, η Ευρωπαϊκή Ένωση είναι έτοιμη να στηρίξει τη χώρα παρέχοντάς της μακροοικονομική βοήθεια, πέραν των όποιων ενισχύσεων από το Διεθνές Νομισματικό Ταμείο, και ως σκέλος μιας συντονισμένης προσπάθειας με το τελευταίο. Επιπλέον, θα παράσχουμε εξειδικευμένη βοήθεια και θα επιταχύνουμε την καταβολή της συνήθους ενίσχυσής μας προς αυτή την χώρα.
<P>
Σε ό,τι αφορά τη μακροοικονομική βοήθεια, όπως είναι αναγκαίο σε σχέση με τη βοήθεια με αυτού του είδους, η στήριξή μας θα εξαρτηθεί από τη σύναψη συμφωνίας αναφορικά με ένα πρόγραμμα στήριξης μεταξύ της Δημοκρατίας της Μολδαβίας και του Διεθνούς Νομισματικού Ταμείου. Οι εκπρόσωποι του ΔΝΤ βρίσκονται επί του παρόντος στο Τσισινάου και αναμένουμε με ενδιαφέρον την έκθεσή τους. Δεν μπορούμε να ξεκινήσουμε την προετοιμασία ενός προγράμματος μακροοικονομικής βοήθειας προτού ξεκινήσει το πρόγραμμα με το ΔΝΤ. Επομένως, είναι πολύ νωρίς ακόμη για να μπορούμε να ξέρουμε τι είδους μορφή θα προσλάβει το πρόγραμμα μακροοικονομικής βοήθειας, το οποίο ενδέχεται να παράσχει η Ευρωπαϊκή Επιτροπή.
<P>
Αναμένουμε από τις αρχές της χώρας να ζητήσουν βοήθεια, όχι μόνο για να σταθεροποιήσουν τα συναλλαγματικά τους αποθέματα, αλλά και για να καλύψουν το δημοσιονομικό τους έλλειμμα. Πρέπει επίσης να αναφέρω ότι η Δημοκρατία της Μολδαβίας είναι επιλέξιμη τόσο για επιδοτήσεις όσο και για δάνεια. " τελική σύνθεση αυτής της δέσμης μέτρων βοήθειας θα εξαρτηθεί βεβαίως από τις ανάγκες που θα επισημανθούν.
<P>
Στο μεταξύ, η Ευρωπαϊκή Επιτροπή απέστειλε ήδη αποστολή εμπειρογνωμόνων στο Τσισινάου υπό τη Γενική Διεύθυνση Οικονομικών και Χρηματοδοτικών Υποθέσεων (ΓΔ ECFIN) προκειμένου να συνδράμει τις αρχές της Δημοκρατίας της Μολδαβίας στην εκπόνηση του οικονομικού τους προγράμματος. Ο σκοπός της αποστολής, που διαμορφώθηκε σε συνέχεια της πρόσφατης συνάντησης με τις αρχές στο Τσισινάου, ήταν να τους συνδράμει για να αξιολογήσουν την απόκριση της χώρας στην τρέχουσα οικονομική κατάσταση. Οι υπηρεσίες της Επιτροπής χρησιμοποιήθηκαν σε αυτή την περίπτωση για τη συγκέντρωση των απαραίτητων πληροφοριών προκειμένου να εκπονηθεί ένα πρόγραμμα μακροοικονομικής βοήθειας.
<P>
" Επιτροπή παραμένει διαθέσιμη για να συνεχίσει να παρέχει στις αρχές στο Τσισινάου εξειδικευμένες συμβουλές σε αυτό το πεδίο. Ταυτόχρονα πασχίζουμε να επιταχύνουμε τις πληρωμές μέσω των πράξεων δημοσιονομικής στήριξης, που περιλαμβάνονται ως σκέλος του Ευρωπαϊκού Μηχανισμού Γειτονίας και Εταιρικής Σχέσης. Τον Σεπτέμβριο, η Ευρωπαϊκή Επιτροπή ενέκρινε αύξηση από 30,5 εκατομμύρια ευρώ σε 34,5 εκατομμύρια ευρώ στο ανώτατο όριο των πράξεων πληρωμών που διατίθενται ειδικά για δημοσιονομική στήριξη το τρέχον έτος. Ο στόχος, βεβαίως, της συνδρομής μας υπό τη μορφή δημοσιονομικής στήριξης είναι, πρωτίστως, να ενθαρρυνθούν οι μεταρρυθμίσεις στους συμφωνημένους τομείς και όχι απλώς να κλείσουν τρύπες στον προϋπολογισμό.
<P>
Ωστόσο, στην παρούσα κατάσταση, αποτελεί κάτι περισσότερο από μέσο συμπλήρωσης των περιορισμένων δημοσιονομικών πόρων. Είναι και ένα μέσο για να βοηθήσουμε τον πληθυσμό της Δημοκρατίας της Μολδαβίας να υπερβεί τις πραγματικές δυσχέρειες που αντιμετωπίζει.
<P>
Επικροτούμε ιδιαίτερα το γεγονός ότι οι βουλευτές του Ευρωπαϊκού Κοινοβουλίου ζήτησαν επείγουσα στήριξη για τη Δημοκρατία της Μολδαβίας. Στους προσεχείς μήνες, θα σας καλέσουμε να στηρίξετε τις προσπάθειες που καταβάλλουμε σε αυτό το πεδίο. Είμαστε πεπεισμένοι ότι το Κοινοβούλιο θα εγκρίνει άμεσα τη δέσμη μακροοικονομικής βοήθειας για τη Δημοκρατία της Μολδαβίας, όταν αυτή κατατεθεί ενώπιόν του. Αυτό θα μας επιτρέψει να διασφαλίσουμε την έγκαιρη παροχή αυτής της βοήθειας.
<P>
Προτού ολοκληρώσω την ομιλία μου, κυρίες και κύριοι, επιτρέψτε μου να αναφερθώ εν συντομία στην κατάσταση στην Υπερδνειστερία. Θέλω καταρχάς να υπογραμμίσω πόσο σημαντικό είναι να μην αγνοήσουμε αυτό το πρόβλημα μέσα στο γενικότερο πλαίσιο των αξιοσημείωτων πολιτικών αλλαγών που σημειώνονται στη Δημοκρατία της Μολδαβίας. Οι συνομιλίες για την επίλυση της διένεξης πρέπει να επαναληφθούν το συντομότερο δυνατόν με τη σύνθεση 5+2. Είμαστε αισιόδοξοι επ' αυτού, καθώς η νέα κυβέρνηση επαναβεβαίωσε στο πρόγραμμά της τη στήριξή της σε αυτή την αρχή. " Ευρωπαϊκή Ένωση ασκεί μια ολοένα σημαντικότερη επιρροή σε αυτή τη διαδικασία.
<P>
Βασιζόμαστε στο γεγονός ότι η νέα κυβέρνηση στο Τσισινάου θα υιοθετήσει μια προορατική προσέγγιση σε αυτό το πρόβλημα, η οποία θα συμβάλει στην επίλυση της διένεξης. Σε ό,τι μας αφορά, μόλις ξεκινήσαμε δύο δέσμες προγραμμάτων με χρηματοδότηση από την Ευρωπαϊκή Επιτροπή για την ενίσχυση της εμπιστοσύνης στους τομείς της υγείας, της περιβαλλοντικής προστασίας, της κοινωνίας και της οικονομίας. Αυτή η δράση είναι μέρος των σταθερών, ευρύτερων προσπαθειών μας που στοχεύουν στην επίλυση της διένεξης.
<P>
Κυρίες και κύριοι, η Δημοκρατία της Μολδαβίας βρίσκεται σε κρίσιμη καμπή τόσο από πολιτική όσο και από οικονομική άποψη. Είμαστε πλήρως ταγμένοι στην υποστήριξη της μελλοντικής ανάπτυξης της χώρας. Θα συνεχίσουμε να καταβάλλουμε κάθε δυνατή προσπάθεια σε αυτή την εξόχως κρίσιμη συγκυρία για να διασφαλίσουμε ότι η προσπάθειά μας είναι ουσιαστική και αποτελεσματική και ότι γίνεται την κατάλληλη στιγμή.
<SPEAKER ID="023" NAME="Marian-Jean Marinescu" LANGUAGE="RO">
" Δημοκρατία της Μολδαβίας διέρχεται μια σοβαρή οικονομική, χρηματοοικονομική και θεσμική κρίση, που προκαλείται εξαιτίας του παγκόσμιου οικονομικού και χρηματοοικονομικού κλίματος και ιδιαίτερα εξαιτίας των οκτώ χρόνων κομμουνιστικής διακυβέρνησης.
<P>
Οι πρόωρες εκλογές που διεξήχθησαν τον Ιούλιο του 2009 και η νίκη της Συμμαχίας για την Ευρωπαϊκή Ολοκλήρωση σηματοδοτούν ένα σημαντικό βήμα στην κατεύθυνση της εκπλήρωσης των ευρωπαϊκών προσδοκιών των πολιτών της Μολδαβίας. " νίκη επιτεύχθηκε χάρη στην προσπάθεια των κομμάτων της Συμμαχίας κατά των κομμουνιστικών μεθόδων και κατά της επίδρασης της κατάστασης στην Υπερδνειστερία, καθώς και της επίδρασης της Ρωσικής Ομοσπονδίας. Πρέπει να θαυμάσουμε εκείνους που επέτυχαν αυτή τη νίκη σχεδόν μόνοι τους με το να κερδίσουν την εμπιστοσύνη των πολιτών της Μολδαβίας.
<P>
" Μολδαβία χρειάζεται βοήθεια. " σταθερότητα της νέας κυβέρνησης στο Τσισινάου εξαρτάται από αυτό, όπως και η μελλοντική ανάπτυξη αυτού του πρώην σοβιετικού κράτους προς δυσμάς ή προς ανατολάς. Έχω την ακράδαντη πεποίθηση ότι η Μολδαβία θα λάβει βοήθεια από αρκετές πλευρές. Αυτό πρέπει να περιλαμβάνει και εμάς.
<P>
" Ευρωπαϊκή Ένωση δεν έχει άλλη εναλλακτική επιλογή από το να ανταποκριθεί θετικά στις προσπάθειες της Συμμαχίας για την Ευρωπαϊκή Ολοκλήρωση στη Μολδαβία. Αυτό σημαίνει συγκεκριμένα να διαπραγματευτούμε το συντομότερο δυνατόν μια συμφωνία σύνδεσης μεταξύ της Ευρωπαϊκής Ένωσης και της Μολδαβίας, ξεκινώντας τάχιστα έναν εποικοδομητικό διάλογο, με στόχο τη θέσπιση απαλλαγής από την υποχρέωση θεώρησης εισόδου για τους μολδαβούς πολίτες και την παροχή χρηματοοικονομικής στήριξης στη Δημοκρατία της Μολδαβίας, ούτως ώστε να μπορέσει να καλύψει το δημοσιονομικό έλλειμμα. " Ευρωπαϊκή Επιτροπή πρέπει να παράσχει στη Μολδαβία το ταχύτερο δυνατόν τη μακροοικονομική βοήθεια, την οποία έχει απεγνωσμένα ανάγκη.
<P>
Κύριε Επίτροπε, άκουσα προσεκτικά ό,τι είπατε και χαίρομαι που η Επιτροπή δίνει προσοχή στη Δημοκρατία της Μολδαβίας και που ετοιμάζετε μια δέσμη μακροοικονομικής βοήθειας, μόνο που όλα αυτά εξαρτώνται επίσης από τη συνεργασία με το ΔΝΤ. Εκείνο το οποίο θα ήθελα να ζητήσω από εσάς, από την Επιτροπή και από το ΔΝΤ είναι να μην χειριστείτε το ζήτημα της Μολδαβίας εκ παραλλήλου, αλλά να συνεργαστείτε μεταξύ σας, ούτως ώστε να μην καταλήξουμε στην εκδοχή, όπου το ΔΝΤ θα περιμένει από την Επιτροπή να αναλάβει εκείνη δράση και αντίστροφα.
<SPEAKER ID="024" NAME="Kristian Vigenin">
εξ ονόματος της Ομάδας S&D. - (BG) Με χαροποίησε ιδιαίτερα που άκουσα τον κ. Orban να μιλά για τις προθέσεις της Ευρωπαϊκής Επιτροπής και για την προσέγγισή της έναντι της Μολδαβίας. Πιστεύω ότι χρειάζεται να εκπέμψουμε στη Μολδαβία ξεκάθαρα μηνύματα από τα ευρωπαϊκά θεσμικά όργανα και από την Ευρωπαϊκή Ένωση, συνολικά, και να παράσχουμε την αναγκαία στήριξη, τόσο χρηματοοικονομική όσο και οικονομική. Ωστόσο, πρέπει να υπογραμμίσω ότι πολιτική στήριξη απαιτείται επίσης προς την τρέχουσα κυβέρνηση και τις προσπάθειές της να βγάλει τη Μολδαβία από τη δυσχερή κατάσταση στην οποία έχει περιέλθει η χώρα. Μετά από δύο διαδοχικές εκλογές, αυτή η κυβέρνηση θα επιχειρήσει προφανώς να αντιμετωπίσει τα πραγματικά προβλήματα των πολιτών, κάτι το οποίο φαινόταν να έχει τεθεί σε δεύτερη μοίρα τους τελευταίους μήνες, αν όχι επί χρόνια. Επιπροσθέτως, πρέπει να έχουμε κατά νου ότι για την ώρα, η πολιτική κατάσταση στη Μολδαβία, έστω και αν φαίνεται πιο σταθερή και θετική, μπορεί τάχιστα να ακολουθήσει διαφορετική κατεύθυνση. Πιστεύω ότι παραμένει απολύτως ασαφές το εάν η Μολδαβία θα καταφέρει να εκλέξει τον πρόεδρό της και αν αυτό δεν συμβεί, η χώρα προφανώς θα οδηγηθεί σε νέες εκλογές του χρόνου. Αυτό θα αποτελούσε τη χειρότερη δυνατή εξέλιξη, όχι μόνο για την ίδια τη χώρα, αλλά και για τον λαό της Μολδαβίας.
<P>
Αυτός είναι ο λόγος για τον οποίο υποστηρίζουμε τις προσπάθειες της Επιτροπής. Πιστεύω ότι η Ομάδα μας και το Κοινοβούλιο θα στηρίξουν τις προθέσεις της Ευρωπαϊκής Επιτροπής. Επιπλέον, πρέπει να προειδοποιήσουμε ξεκάθαρα τη Μολδαβία, την κυβέρνησή της και την τρέχουσα αντιπολίτευση ότι είναι πλέον καιρός να αντιμετωπίσει η Μολδαβία τα πραγματικά προβλήματα του πληθυσμού και ότι δεν πρέπει να υπάρξουν καθόλου πολιτικά παίγνια σε βάρος των πολιτών. Θεωρώ ότι μια τόσο ισχυρή προειδοποίηση θα γίνει κατανοητή αυτή τη στιγμή στη Μολδαβία και από την αντιπολίτευση . Υποστηρίζουμε επίσης την ιδέα της ταχείας υπογραφής συμφωνίας σύνδεσης που, όπως ανέφερε ο κ. Marinescu, θα πρέπει να περιλαμβάνει απαλλαγή από την υποχρέωση θεώρησης εισόδου, ένα σοβαρό πρόβλημα, το οποίο προκαλεί εντάσεις μεταξύ Μολδαβίας και Ρουμανίας, αυτό θα πρέπει δε να περιλαμβάνει και τη δημιουργία μιας ζώνης ελεύθερων συναλλαγών. Νομίζουμε ότι πέραν των έκτακτων μέτρων που προτείνει η Επιτροπή, πρέπει να μεριμνήσουμε ώστε να αρχίσει να λειτουργεί σωστά η ανατολική εταιρική σχέση, που ξεκίνησε στα μέσα του τρέχοντος έτους. Πρέπει, επίσης, να επιδείξουμε πραγματικά αποτελέσματα σύμφωνα με αυτή την πολιτική της Ευρωπαϊκής Ένωσης.
<SPEAKER ID="025" NAME="Cristian Silviu Buşoi">
εξ ονόματος της Ομάδας ALDE. - (RO) " Δημοκρατία της Μολδαβίας βρίσκεται σε μια άκρως δυσχερή οικονομική κατάσταση. " χρηματοοικονομική κρίση στην Ευρωπαϊκή Ένωση έπληξε επίσης τις γειτνιάζουσες χώρες και είναι καθήκον μας να τις συνδράμουμε.
<P>
" οικονομική κρίση στη Μολδαβία δεν είναι μόνο συνέπεια της παγκόσμιας κρίσης, αλλά οφείλεται πρωτίστως στην απουσία ανάληψης άμεσης δράσης, που απαιτούνταν όταν ξέσπασε η κρίση στη Δημοκρατία της Μολδαβίας. Μάλιστα, εξαιτίας των εκλογών, η πρώην κομμουνιστική διοίκηση αλλοίωσε τους τοπικούς προϋπολογισμούς προβαίνοντας σε χορηγήσεις προς τοπικές αρχές που κατά προτίμηση ελέγχονταν από κομμουνιστές. Επιπλέον, ελήφθη επίσης η απόφαση να διατηρηθεί τεχνητή ισοτιμία του λέι έναντι του ευρώ σε ένα επίπεδο που έπρεπε να διασφαλίσει ότι ο πληθυσμός αυτής της χώρας δεν θα πλήττονταν από την κρίση. Τώρα, λοιπόν, καθώς πλησιάζει ο χειμώνας, οι τοπικές αρχές κινδυνεύουν να μην μπορούν να πληρώσουν για θερμική ενέργεια, η δε κυβέρνηση θα δυσκολευτεί να καταβάλει μισθούς και συντάξεις.
<P>
Επικροτούμε την έναρξη διαπραγματεύσεων μεταξύ της κυβέρνησης της Δημοκρατίας της Μολδαβίας και του ΔΝΤ και της Παγκόσμιας Τράπεζας. Είμαι πεπεισμένος ότι θα περατωθούν με μια συμφωνία, στην οποία θα λαμβάνονται υπόψη η οικονομική, πολιτική και κοινωνική πραγματικότητα στη Δημοκρατία της Μολδαβίας. Δεν πρέπει να επιβληθούν στη Δημοκρατία της Μολδαβίας προϋποθέσεις που θα της είναι αδύνατο να τις εκπληρώσει με δεδομένη την ευαίσθητη πολιτική και οικονομική κατάσταση της χώρας.
<P>
Τον Απρίλιο είχαμε κάποιες λίγες ευκαιρίες να συζητήσουμε στο Ευρωπαϊκό Κοινοβούλιο για τη Δημοκρατία της Μολδαβίας. Συμφωνήσαμε όλοι μας ότι η Ευρωπαϊκή Ένωση πρέπει να παράσχει χρηματοοικονομική στήριξη. Αυτό καθίσταται ακόμη πιο σημαντικό τώρα που στην εξουσία βρίσκονται φιλελεύθερες, φιλοευρωπαϊκές δυνάμεις. Αυτός είναι ο λόγος για τον οποίο, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, ζητώ ξεκάθαρα από την Επιτροπή να διασφαλίσει ότι η πρόταση που πρόκειται να εκπονήσει θα περιλαμβάνει ειδικές παροχές μακροοικονομικής βοήθειας, διότι η Δημοκρατία της Μολδαβίας χρειάζεται βοήθεια αμέσως για να μπορέσει να καλύψει το δημοσιονομικό έλλειμμα, το οποίο πιθανόν να αγγίξει το 14% του ΑΕγχΠ της χώρας μέχρι το τέλος του 2009.
<P>
Στο μεσοδιάστημα, η ανατολική εταιρική σχέση δύναται να αποτελέσει ένα σημαντικό εργαλείο, πρέπει όμως να καταστεί λειτουργική το συντομότερο δυνατόν και να διατεθούν γι' αυτήν επαρκείς πόροι. Ζητούμε επίσης να περιληφθεί στη μελλοντική συμφωνία σύνδεσης μια πρόταση για τη δημιουργία μιας διευρυμένης, ολοκληρωμένης, κοινής ζώνης ελεύθερων συναλλαγών, καθώς και μια πρόταση για απαλλαγή από την υποχρέωση θεώρησης εισόδου όσον αφορά τους μολδαβούς πολίτες.
<SPEAKER ID="026" NAME="Werner Schulz" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, η πολιτική κατάσταση στη Μολδαβία θα εξομαλυνθεί ενδεχομένως αύριο ως αποτέλεσμα της εκλογής ενός προέδρου, που υποστηρίζεται από τη Συμμαχία για την Ευρωπαϊκή Ολοκλήρωση. Ειδάλλως, όπως ακούσαμε, θα πρέπει να διεξαχθούν νέες πρόωρες εκλογές και, αν οδηγηθεί το πράγμα εκεί, η ΕΕ θα πρέπει να παράσχει εποικοδομητική βοήθεια.
<P>
Αυτό, βεβαίως, δεν μπορεί να περιοριστεί στην παρατήρηση της εκλογικής διαδικασίας και θέλω εδώ να θίξω το πρόβλημα του τρόπου με τον οποίο μπορεί να αυξηθεί η συμμετοχή των ψηφοφόρων και να καταστεί πιο διαφανές το αποτέλεσμα. Περί το ένα εκατομμύριο Μολδαβοί εργάζονται και ζουν στο εξωτερικό, στη Δύση, ιδίως στην Ιταλία, την Πορτογαλία και την Αυστρία. Το ποσοστό συμμετοχής τους στις εκλογές κυμαινόταν σε μονοψήφιο αριθμό στις τελευταίες εκλογές και υπάρχουν εύλογοι λόγοι για αυτό. Επί παραδείγματι, στην Ιταλία, μπορούσε να ψηφίσει κανείς μόνο στη Ρώμη και την Μπολόνια και πολυάριθμοι Μολδαβοί που βρίσκονται διασκορπισμένοι σε ολόκληρη τη χώρα δεν έκαναν χρήση αυτής της ευκαιρίας εξαιτίας του συνεπαγόμενου κόστους.
<P>
Εμείς, το Ευρωπαϊκό Κοινοβούλιο, η Επιτροπή, το Συμβούλιο, καθώς και η μολδαβική κυβέρνηση, πρέπει να διασφαλίσουμε ότι θα στηθούν περισσότερες κάλπες και ειδικά εκλογικά τμήματα στις επόμενες εκλογές, προκειμένου οι Μολδαβοί που ζουν στο εξωτερικό να μπορέσουν να συμμετάσχουν σε αυτές τις εκλογές, διότι από αυτούς ακριβώς μπορούμε να αναμένουμε μια καθαρή δέσμευση έναντι της Ευρώπης, για αυτόν δε τον λόγο θα ήθελα να επιστήσω την προσοχή σας, το ενδιαφέρον σας, όχι μόνο στην οικονομική και χρηματοοικονομική στήριξη, αλλά και στην ανάγκη να παράσχουμε συνειδητή και εποικοδομητική πολιτική στήριξη.
<SPEAKER ID="027" NAME="Charles Tannock" LANGUAGE="EN">
Κύριε Πρόεδρε, η Μολδαβία είναι η φτωχότερη χώρα της Ευρώπης, είναι δε περίκλειστη, πρόσφατα όμως διεξήγαγε επιτυχημένες δημοκρατικές εκλογές. Το νέο κοινοβούλιο πρέπει τώρα να επιλέξει τον πρόεδρό του με σύνεση.
<P>
Ωστόσο, θα ήταν αναμφίβολα πιο ευημερούσα και ασφαλής χώρα, αν δεν υπέφερε από μια τεχνητή εδαφική διχοτόμηση. Πολύ μικρή πρόοδος έχει σημειωθεί για την επίλυση της "παγωμένης" σύγκρουσης στην Υπερδνειστερία - ένα πρόβλημα που υφίσταται περίπου 17 χρόνια. Αυτό κατά μεγάλο μέρος οφείλεται στο γεγονός ότι η Ρωσία χρηματοδοτεί το παράνομο καθεστώς στο Tiraspol και συνεχίζει να σταθμεύει στρατεύματα στην Υπερδνειστερία.
<P>
Συνήθως μπορούμε να κρίνουμε την ειλικρίνεια της Ρωσίας από τον βαθμό της δέσμευσής της για την επίλυση διενέξεων όπως η συγκεκριμένη, γεγονός όμως είναι ότι στην Υπερδνειστερία, όπως και στη Γεωργία και την Ουκρανία, η Ρωσία δεν μπορεί να αντισταθεί στον πειρασμό να αναμειχθεί. " Ρωσία υποστηρίζει ότι η Μολδαβία, ως πρώην σοβιετική δημοκρατία, βρίσκεται στη σφαίρα επιρροής της. Τέτοιες αντιλήψεις είναι ξεπερασμένες. " Μολδαβία, ως μια προδήλως κυρίαρχη και ευρωπαϊκή χώρα, θα μπορούσε μια μέρα να ενταχθεί στο NATO, ακόμη και στην ΕΕ.
<P>
" ΕΕ πρέπει να εντείνει τώρα τις προσπάθειες για την επίλυση των εκκρεμών ζητημάτων στη Μολδαβία και να της παράσχει την ενδεδειγμένη χρηματοοικονομική βοήθεια που ζητεί, τούτο όμως δεν θα συμβεί με μια αφελή αποκατάσταση των σχέσεων με το Κρεμλίνο.
<SPEAKER ID="028" NAME="Jiří Maštálka" LANGUAGE="CS">
Θα ήθελα να μιλήσω για αμφότερα τα προβλήματα, καθώς και για το θέμα που ακολουθεί, την έκθεση για την Γεωργία. Μας δίνεται πολύ περιορισμένος χρόνος για να εκτιμήσουμε τόσο περίπλοκα ζητήματα. Νιώθω υποχρεωμένος να δηλώσω ότι ο τσέχος Πρόεδρος Václav Klaus δεν έσφαλε στις δηλώσεις του ούτε για την κατάσταση στη Μολδαβία ούτε για τη συνοριακή σύρραξη μεταξύ Γεωργίας και Ρωσίας. Όλα αυτά, βεβαίως, ανήκουν στο παρελθόν, ενώ σήμερα αντιμετωπίζουμε μια νέα δέσμη προβλημάτων, παρά το γεγονός ότι διαθέτουμε Πρόεδρο της Επιτροπής, αλλά όχι μια νέα Επιτροπή.
<P>
Θα ήθελα να επικροτήσω τουλάχιστον την έκθεση για τη σύρραξη μεταξύ Γεωργίας-Ρωσίας και την προσπάθεια που καταβλήθηκε σε αυτήν για μια αντικειμενική εκτίμηση της όλης κατάστασης. Ανακοινώσαμε το φιλόδοξο πρόγραμμα της ανατολικής εταιρικής σχέσης και θα ήθελα να παρουσιάσω μερικές σύντομες προτάσεις σε σχέση τόσο με τη Μολδαβία όσο και με την Γεωργία. Πρώτον, το σχέδιο της ανατολικής εταιρικής σχέσης δεν πρέπει να θεωρείται ως μέσο άσκησης πολιτικής εναντίον της Ρωσίας, αλλά ως μέσο για την επίλυση ζητημάτων από κοινού με τη Ρωσία. Δεύτερον, το ζήτημα της εδαφικής ακεραιότητας τόσο της Μολδαβίας όσο και της Γεωργίας πρέπει να επιλυθεί σύμφωνα με το διεθνές δίκαιο και όχι μέσω της λεγόμενης εναλλακτικής Θεσσαλονίκης-Κοσσυφοπεδίου. Τρίτον, αμφότερες οι χώρες εξέφρασαν ενδιαφέρον για στενότερη συνεργασία με την Ευρωπαϊκή Ένωση και αυτό πρέπει να περιλαμβάνει την ενδεδειγμένη χρηματοοικονομική στήριξη, καθώς και πραγματική πολιτική στήριξη, για παράδειγμα, μέσω της χαλάρωσης του καθεστώτος χορήγησης θεωρήσεων εισόδου. Τέταρτον, αμφότερες οι χώρες χρειάζονται πολλή βοήθεια στον τομέα της παροχής συμβουλών, ιδιαίτερα σε σχέση με τη λειτουργία δημόσιων θεσμών, όπως είναι οι υπηρεσίες του προέδρου, του κοινοβουλίου, της εισαγγελίας και ούτω καθεξής. Πέμπτον, αμφότερες οι χώρες χρήζουν επειγόντως βοήθειας, ιδιαίτερα όσον αφορά τη θέσπιση νομικού πλαισίου για την ελευθερία της έκφρασης και ελεύθερων ΜΜΕ, μέσω των οποίων θα μπορούν να μεταδώσουν στους δικούς τους πολίτες ένα ισχυρότερο αίσθημα εμπιστοσύνης.
<P>
Για να εκπληρωθούν όλα αυτά, η Ευρωπαϊκή Ένωση πρέπει να είναι έτοιμη και ικανή να ολοκληρώσει το έργο ενσωμάτωσης αυτών των χωρών στη νέα Ευρώπη μέσω πολιτικής και χρηματοοικονομικής στήριξης, καθώς και άλλων μηχανισμών. Αν αποτύχουμε σε αυτό, η ανατολική εταιρική σχέση θα θεωρηθεί απλώς ως ένας γεωπολιτικός ελιγμός και θα παραμείνει μόνο μια κενή ιδέα. Αν αποτύχουμε σε αυτό, κινδυνεύουμε να προκαλέσουμε απλά απογοήτευση και να ακουστούν περισσότερα λόγια στο τέλος της θητείας μας αναφορικά με την ανάγκη για νέες πορτοκαλί, ροζ ή τις όποιες άλλες επαναστάσεις. Όντως μπορεί να παράσχουμε χρηματοδότηση για αυτές, δεν θα αποτελέσουν όμως πραγματική επίλυση της κατάστασης ή βελτίωση της ζωής των κατοίκων.
<SPEAKER ID="029" NAME="Bastiaan Belder" LANGUAGE="NL">
Κύριε Πρόεδρε, η χρηματοοικονομική και οικονομική κατάσταση στη Μολδαβία μπορεί να συνοψιστεί σε λίγες μόνο λέξεις. Πρόκειται για πλήρη αποτυχία, όπως με ενημέρωσε χθες η Δρ Aneli Gabani, εκ των κορυφαίων ευρωπαίων ειδικών για τη Μολδαβία. Μπορεί μεν μια νέα κυβερνητική ομάδα να ανέλαβε καθήκοντα στο Τσισινάου στις 25 Σεπτεμβρίου με ένα πολλά υποσχόμενο όνομα και πρόγραμμα -η Συμμαχία για την Ευρωπαϊκή Ολοκλήρωση- πλην όμως, το κομμουνιστικό κόμμα παραμένει ισχυρό και ήδη ετοιμάζεται για την επιστροφή του στην εξουσία εκβιάζοντας, όπως αναμένεται, νέες εκλογές.
<P>
Αν η Ευρωπαϊκή Ένωση επιθυμεί να στηρίξει την ευρωπαϊκή πορεία της τρέχουσας μολδαβικής κυβέρνησης, οι Βρυξέλλες πρέπει να μεριμνήσουν τάχιστα γι' αυτό. Επομένως, το Συμβούλιο και η Επιτροπή πρέπει να παρωθήσουν το ΔΝΤ να σπεύσει να συνδράμει τη Μολδαβία όσο το δυνατόν πιο γρήγορα, χωρίς να ζητήσει αμέσως κοινωνική λιτότητα. Ας αφήσουμε στο εμφορούμενο από μεταρρυθμιστικό πνεύμα υπουργικό συμβούλιο επαρκή περιθώρια για ελιγμούς. Είναι αυτονόητο ότι η ίδια η Ευρωπαϊκή Ένωση θα πρέπει επίσης να παράσχει γενναιόδωρη χρηματοδότηση σε αυτή την περίπτωση. Σε τελευταία ανάλυση, σήμερα εδώ βρίσκεται στην ευρωπαϊκή ημερήσια διάταξη το πολιτικό μέλλον της Μολδαβίας.
<SPEAKER ID="030" NAME="Cristian Dan Preda" AFFILIATION="PPE">
(RO) Θέλω και εγώ να επικροτήσω την πρόθεση της Επιτροπής να στηρίξει τη Δημοκρατία της Μολδαβίας. " Δημοκρατία της Μολδαβίας χρειάζεται στήριξη, που πρέπει να στοχεύει στον πληθυσμό της χώρας. Αυτός είναι ο μόνος τρόπος για να μπορέσουν οι πολίτες της Δημοκρατίας της Μολδαβίας να αποκτήσουν την εμπιστοσύνη που χρειάζονται, προκειμένου να χαράξουν μια πορεία που θα οδηγεί στη σταθερότητα και τη μεγέθυνση.
<P>
" δέσμη μέτρων μακροοικονομικής συνδρομής που συμφωνήθηκε εδώ πρέπει προφανώς να καταρτιστεί το συντομότερο δυνατό. Δεν πρέπει να υπάρξει χρονοτριβή στη δράση διότι, αν υπάρξει καθυστέρηση, θα υπάρξει τελικά απογοήτευση αντί εμπιστοσύνης στη Μολδαβία. Επιπροσθέτως, πιστεύω ότι η κυβέρνηση στο Τσισινάου πρέπει να υποστηριχθεί πολιτικά διότι, μετά από ένα μεγάλο χρονικό διάστημα, η χώρα επιτέλους κάνει ουσιαστικό άνοιγμα στην Ευρωπαϊκή Ένωση. Δεν είναι διόλου τυχαίο το όνομα που επέλεξε ο κυβερνητικός συνασπισμός. Αυτός αποτελείται από κόμματα που πραγματικά επιθυμούν μια διαφορετική εναλλακτική επιλογή έναντι εκείνης που είχε επιλέξει η Μολδαβία μέχρι τώρα.
<P>
Αυτή η πολιτική στήριξη είναι ζωτική, πολλώ δε μάλλον επειδή υφίσταται ένας κίνδυνος, και θέλω να δώσω έμφαση σε αυτό το σημείο, να θεωρηθεί η Μολδαβία ως τοπικό πρόβλημα, στην πιο ακραία δε εκδοχή, πρόβλημα των Ρουμάνων εντός της Ευρωπαϊκής Ένωσης. Είναι οτιδήποτε άλλο εκτός από αυτό. Πρόκειται για ένα ευρωπαϊκό πρόβλημα και με χαροποιεί το γεγονός πως υπάρχουν βουλευτές του ΕΚ με πολλές διαφορετικές προοπτικές που μιλούν επί του θέματος αυτού. Εν τέλει, η Μολδαβία είναι κοντά στην Ευρώπη και πρέπει να υποστηριχθεί σε μια χρονική στιγμή κατά την οποία σημειώνεται ένα άνοιγμα εκεί. Ειδάλλως, κινδυνεύουμε να εγκλωβιστούμε ξανά σε έναν κύκλο καθυστερήσεων και αναβολών, κάτι που ήταν χαρακτηριστικό της κυβέρνησης Voronin.
<P>
Οι δημοκρατικές εξελίξεις και η υποστήριξη της ΕΕ ενδέχεται πράγματι να οδηγήσουν και σε επίλυση της κατάστασης στην Υπερδνειστερία, διότι αυτή η περιοχή έχει περιέλθει σε αδιέξοδο. Αυτό οφείλεται στο γεγονός ότι η κυβέρνηση στο Τσισινάου δίσταζε να δώσει τέλος στο αδιέξοδο και είχε υιοθετήσει μια αμφίσημη, μη εποικοδομητική θέση σε σχέση με αυτό.
<P>
Μια τελευταία παρατήρηση: στους πολίτες της Μολδαβίας επιβάλλεται υποχρέωση θεωρήσεων εισόδου. " κατάσταση εκεί σε καμία περίπτωση δεν είναι χειρότερη από εκείνη που επικρατεί στα Δυτικά Βαλκάνια και οι πολίτες της Δημοκρατίας της Μολδαβίας πρέπει, συνεπώς, να απολαμβάνουν το δικαίωμα στην ελεύθερη μετακίνηση.
<SPEAKER ID="031" NAME="Cătălin Sorin Ivan" AFFILIATION="S&amp;D">
(RO) Όπως είπα επίσης την Δευτέρα εδώ στο Ευρωπαϊκό Κοινοβούλιο, η Μολδαβία χρειάζεται συγκεκριμένες δράσεις, όχι υποσχέσεις. " Μολδαβία βρίσκεται επί του παρόντος στην πλέον δυσχερή οικονομική κατάσταση σε σύγκριση με όλα τα κράτη της ευρωπαϊκής ηπείρου. Αυτός ακριβώς είναι ο λόγος για τον οποίο τα θεσμικά όργανα της Ευρωπαϊκής Ένωσης πρέπει να επισημάνουν λύσεις για την παροχή άμεσης μακροοικονομικής βοήθειας στη Δημοκρατία της Μολδαβίας.
<P>
Αυτή η βοήθεια προορίζεται για την κάλυψη του δημοσιονομικού ελλείμματος, που αντιστοιχεί στο 14% του ΑΕγχΠ. Εδώ και πολύ καιρό υφίσταται η ανάγκη έναρξης διαπραγματεύσεων με στόχο μια νέα συμφωνία με τη Μολδαβία. Αυτό το ενδεχόμενο είναι πλέον πιθανό και ευελπιστούμε ότι θα διεξαχθούν με τον ταχύτερο δυνατό ρυθμό. Ωστόσο, το κοινοβούλιο στο Τσισινάου βρίσκεται σε δυσχερή θέση. Εξακολουθεί να υφίσταται ο κίνδυνος προκήρυξης νέων εκλογών. " εκλογή νέου προέδρου, που αρχικά προγραμματιζόταν για αύριο, χρειάστηκε να αναβληθεί για 10 ακόμη μέρες.
<P>
Με χαροποιεί ιδιαίτερα ο ενθουσιασμός με τον οποίο η Επιτροπή ανακοίνωσε την έναρξη αυτών των διαπραγματεύσεων και ελπίζω να συνεχιστεί αυτός ο ενθουσιασμός. Δεν έχουμε την πολυτέλεια να απογοητεύσουμε τον μολδαβικό λαό. Χρειάζονται εμάς, χρειάζονται την Ευρώπη.
<SPEAKER ID="032" NAME="Ryszard Czarnecki" AFFILIATION="ECR">
(PL) Κύριε Πρόεδρε, στις συζητήσεις μας εδώ στο Σώμα σχετικά με τη Μολδαβία δόθηκε μεγάλη προσοχή στην άθλια οικονομική κατάσταση της χώρας, για να μιλήσουμε όμως με ειλικρίνεια, η κατάσταση σήμερα είναι πολύ καλύτερη από ό,τι ήταν έναν χρόνο πριν. Διαπιστώνουμε ότι η Μολδαβία σημειώνει σαφή πρόοδο στην κατεύθυνση μιας οικονομίας ικανής να επιδεικνύει μέριμνα για την ευημερία των πολιτών της. Παραδόξως, η Μολδαβία είναι πλέον σε καλύτερη κατάσταση από ό,τι ήταν πριν από έναν χρόνο, ενώ η Ουκρανία, που θεωρούνταν για όλους παράδειγμα προς μίμηση, βρίσκεται σε χειρότερη κατάσταση.
<P>
Μπορούμε να διαπιστώσουμε πρόοδο σε αυτό που κάνει η Μολδαβία και η κυβέρνησή της. " Ευρωπαϊκή Ένωση πρέπει να προσφέρει μια σαφή ευρωπαϊκή προοπτική σε αυτή τη χώρα και να παράσχει σταθερή στήριξη στις τωρινές αρχές για να αποτραπεί η επιστροφή του παλαιού πολιτικού εφιάλτη. " τρέχουσα κατάσταση της Μολδαβίας είναι το αποτέλεσμα οκτώ ετών διακυβέρνησης από τους κομμουνιστές και αν δεν θέλουμε να διαδραματίσουμε καταλυτικό ρόλο στην επιστροφή αυτής της ανίκανης ομάδας στην εξουσία, ας βοηθήσουμε την παρούσα μολδαβική κυβέρνηση και τον μολδαβικό λαό.
<SPEAKER ID="034" NAME="Lena Barbara Kolarska-Bobińska" AFFILIATION="PPE">
(EN) Κυρία Πρόεδρε, θα ήθελα να ευχαριστήσω τον Επίτροπο και την Επιτροπή για όλες τις δηλώσεις αναφορικά με τη Μολδαβία και τα βήματα που θέλει να κάνει η Επιτροπή στο μέλλον. Καθώς είμαι από την Πολωνία, γνωρίζω πόσο σημαντικά είναι αυτά τα βήματα και οι δηλώσεις για την ενίσχυση της αδύναμης, υπό μετάβαση δημοκρατίας στις χώρες τους. Οι εξελίξεις στη Μολδαβία είναι σημαντικές για τον λαό της, αλλά είναι και λίαν σημαντικές για ολόκληρη την περιοχή. Αυτό ακριβώς θέλω να τονίσω.
<P>
Κατά τη διάρκεια της διαδικασίας μετάβασης, οι μεταρρυθμίσεις είναι πολύ εύθραυστες σε πολλές μετασοβιετικές χώρες και οι επιτυχίες στη Μολδαβία θα αποτελέσουν σημαντικό παράδειγμα και σημαντικό μήνυμα για άλλες ομάδες που τάσσονται υπέρ των μεταρρυθμίσεων στη μετασοβιετική περιοχή.
<P>
Όταν μιλάμε για εύθραυστη κυβέρνηση αυτή τη στιγμή και για την κατάσταση στη Μολδαβία, πρέπει να θυμόμαστε τις εμπειρίες στις αρχές της δεκαετίας του 1990 σε αυτή τη χώρα, όταν η δυσχερής οικονομική κατάσταση οδήγησε σε αδυναμία καταβολής συντάξεων και μισθών και σε διακοπή των μεταρρυθμίσεων. Αυτή τη στιγμή, μιλάμε για στήριξη στην οικονομική κατάσταση, πρέπει όμως επίσης να θυμόμαστε την ανάγκη ενίσχυσης των θεσμών. Στον πυρήνα όλων των δημοκρατιών είναι οι θεσμοί: πολιτικοί θεσμοί, θεσμοί που αφορούν το κράτος δικαίου, το δικαστικό σύστημα και η ελευθερία του Τύπου.
<P>
" Πολωνία πρόσφατα έκανε πολλά για να βοηθήσει τη Μολδαβία στη διάρκεια των εκλογών και πριν από αυτές, νομίζω όμως ότι πρέπει να χρησιμοποιήσουμε ιδίως την ανατολική εταιρική σχέση ως ενδεδειγμένο μέτρο, διότι προσφέρει πολλές δυνατότητες. Νομίζω ότι δεν λαμβάνει μόνο η Επιτροπή σημαντικά μέτρα, αλλά και εμείς στο Κοινοβούλιο -όταν λάβουμε όλα τα έγγραφα- πρέπει να επιταχύνουμε τη διαδικασία μας και τις αποφάσεις μας για να βοηθήσουμε στην ομαλοποίηση της κατάστασης.
<SPEAKER ID="035" NAME="Monica Luisa Macovei" AFFILIATION="PPE">
(EN) Κυρία Πρόεδρε, δεν μπορούμε να αφήσουμε τη φιλοευρωπαϊκή κυβέρνηση στη Δημοκρατία της Μολδαβίας να πέσει θύμα της σοβαρής οικονομικής κατάστασης. Ζητώ πιο ουσιαστική βοήθεια σε σύγκριση με τη δέσμη που ήδη συμφωνήθηκε από την Επιτροπή και επιμένω σε αυτό.
<P>
" χρηματοοικονομική βοήθεια πρέπει να στηρίξει τον πληθυσμό και πρέπει να στηρίξει τις μεταρρυθμίσεις, τις οποίες πρέπει να υλοποιήσει η χώρα με την ενθάρρυνση της Ένωσης. Αυτές οι μεταρρυθμίσεις πρέπει να υποστηριχθούν με ενισχυμένη και ταχεία χρηματοοικονομική στήριξη από την Ένωση, σε συνδυασμό με έναν μηχανισμό παρακολούθησης, ούτως ώστε να διασφαλιστεί και να υποστηριχθεί η χρηστή διαχείριση των πόρων της. Τέλος, η νέα συμφωνία με τη Δημοκρατία της Μολδαβίας θα πρέπει να είναι συμφωνία σύνδεσης, όπως στην περίπτωση των άλλων χωρών στο πλαίσιο της ευρωπαϊκής πολιτικής γειτονίας. Θα πρέπει να γίνουν διαπραγματεύσεις για την απαλλαγή από την υποχρέωση θεώρησης εισόδου και να υποστηριχθεί η εφαρμογή της.
<SPEAKER ID="036" NAME="Elena Băsescu" AFFILIATION="PPE">
(RO) " οικονομική κρίση γίνεται λίαν αισθητή και στη Δημοκρατία της Μολδαβίας. " Ρουμανία και η Δημοκρατία της Μολδαβίας έχουν ιδιαίτερα στενές οικονομικές σχέσεις. " χώρα μου είναι ο υπ' αριθμόν ένα προορισμός των μολδαβικών εξαγωγών και η δεύτερη σε μέγεθος πηγή εισαγωγών. Αυτές, όμως, οι εμπορικές συναλλαγές υπέστησαν ισχυρό πλήγμα από την επιζήμια θέσπιση ενός μηχανισμού χορήγησης θεωρήσεων από την πρώην κομμουνιστική διοίκηση. Ωστόσο, οι εν λόγω συναλλαγές ανέκαμψαν μετά την άρση αυτού του μηχανισμού.
<P>
Πρέπει να επισπευσθεί η χορήγηση πίστωσης 100 εκατομμυρίων ευρώ, που υποσχέθηκε η Επιτροπή. Έχοντας αυτό κατά νου, μια αποστολή του ΔΝΤ ενδέχεται να επισκεφθεί το Τσισινάου στο προσεχές μέλλον. " Πολωνία επίσης υποσχέθηκε να παράσχει ουσιαστική βοήθεια. " Ευρωπαϊκή Ένωση πρέπει να λάβει υπόψη ότι το εκλογικό αποτέλεσμα βάσει της ψήφου των πολιτών της Δημοκρατίας της Μολδαβίας τον Ιούλιο έδειξε ότι προβαίνουν σε άνοιγμα έναντι της Ευρώπης.
<P>
Τώρα απαιτούνται σημαντικές παρεμβάσεις από την Ευρωπαϊκή Ένωση πριν από την έλευση του χειμώνα, ούτως ώστε να μη δοθεί καμία ευκαιρία στις αντιευρωπαϊκές δυνάμεις να επωφεληθούν της δυσχερούς κατάστασης, στην οποία έχει περιέλθει επί του παρόντος η Δημοκρατία της Μολδαβίας. Μέχρι τώρα, ούτε ένα ευρώ δεν έχει φθάσει στη Δημοκρατία της Μολδαβίας.
<SPEAKER ID="037" NAME="Victor Boştinaru" AFFILIATION="S&amp;D">
(RO) " βούληση των μολδαβών πολιτών επέφερε μια ριζική αλλαγή στο Τσισινάου με μια φιλοευρωπαϊκή κυβέρνηση, που ειλικρινά επιθυμεί να ταχθεί υπέρ ενός κατάλληλου σχεδίου για τη Δημοκρατία της Μολδαβίας, ενός ευρωπαϊκού σχεδίου.
<P>
" Μολδαβία αντιμετωπίζει επί του παρόντος σοβαρά οικονομικά και κοινωνικά προβλήματα και η Ευρωπαϊκή Ένωση πρέπει να καταδείξει ότι αυτή η συμβολική λέξη, η "αλληλεγγύη", δεν ισχύει μόνο στη διάρκεια των προεκλογικών αγώνων. Πρέπει να δείξουμε ότι εμείς, η Ευρωπαϊκή Ένωση, είμαστε έτοιμοι να εκπληρώσουμε τις προσδοκίες των πολιτών σε αυτή τη χώρα. Καθώς είναι αναγκασμένη να αντιμετωπίσει την καταστροφική κατάσταση που κληροδότησε το καθεστώς Voronin και τις συνέπειες της οικονομικής κρίσης, για να μην αναφέρουμε την έλευση του χειμώνα, η Δημοκρατία της Μολδαβίας χρειάζεται βοήθεια τώρα. Δεν πρέπει να λησμονούμε, όταν μιλάμε για το ΔΝΤ, ότι πολλά κράτη μέλη της Ευρωπαϊκής Ένωσης είναι μείζονες παράγοντες στο Διεθνές Νομισματικό Ταμείο και ότι η απόφαση πρέπει να ληφθεί τώρα.
<SPEAKER ID="038" NAME="Zigmantas Balčytis" AFFILIATION="S&amp;D">
(LT) Ήμουν εκλογικός παρατηρητής στη διάρκεια των εκλογών στη Μολδαβία και γνωρίζω καλά την κατάσταση. Είναι ένα κράτος με ένα μάλλον περίπλοκο ιστορικό παρελθόν - υπάρχει η Υπερδνειστερία, η Γκαγκαουζία, η Μολδαβία και πολλά άλλα θέματα. Όλα σχεδόν τα κράτη με μετασοβιετικό σύστημα αρχικά απαιτούν έναν ορισμένο βαθμό χρηματοοικονομικής στήριξης. Επομένως, πραγματικά θέλω να σας παρωθήσω να ξεκινήσετε συνομιλίες το συντομότερο δυνατόν και να αρχίσετε συνομιλίες με το Διεθνές Νομισματικό Ταμείο, καθώς όλοι πρέπει πραγματικά να υποστηρίξουμε αυτό το κράτος και αυτή την κυβέρνηση, που σχηματίστηκε μετά τις τελευταίες εκλογές και που χαράσσει πορεία προς τη δημοκρατία. Νομίζω ότι οι συνάδελφοί μου είχαν πολύ δίκιο σε ό,τι είπαν αναφορικά με συγκεκριμένα βήματα για το μέλλον, αναφορικά δηλαδή με την προσφορά της ευκαιρίας για μια ζώνη ελευθέρων συναλλαγών, με το καθεστώς θεωρήσεων. Αυτά είναι καθημερινά θέματα, τα οποία και εμείς θα πρέπει να επιλύσουμε στο μέλλον.
<SPEAKER ID="039" NAME="Agustín Díaz de Mera García Consuegra" AFFILIATION="PPE">
(ES) Κυρία Πρόεδρε, θα ήθελα να καταγραφούν στα πρακτικά οι λόγοι που υπαγόρευσαν την ψήφο μου.
<P>
Είμαι υπέρ της παροχής στήριξης στη Μολδαβία από την Ευρωπαϊκή Ένωση, προκειμένου η πρώτη να αντιμετωπίσει μια κρίσιμη κατάσταση. Είμαι υπέρ της παροχής χρηματοδοτικής στήριξης από το Διεθνές Νομισματικό Ταμείο και από την Ευρωπαϊκή Ένωση και συγκεκριμένα υπέρ της επείγουσας στήριξης και χρηματοδοτικής ενίσχυσης προς τον λαό της Μολδαβίας. Είμαι υπέρ της παροχής πολιτικής στήριξης στην κυβέρνηση συνασπισμού στο Τσισινάου, καθώς αυτή η κίνηση θα ανοίξει το παράθυρο της ελπίδας. Αυτό το παράθυρο πρέπει να μείνει ανοικτό με χρηματοδοτική ενίσχυση.
<P>
Οι πολίτες της Μολδαβίας πρέπει να μπορούν να εγκαταλείψουν τη χώρα τους και να ταξιδέψουν και αυτός είναι ο λόγος για τον οποίο είμαι υπέρ μιας κατάλληλης πολιτικής σε ό,τι αφορά τη χορήγηση θεωρήσεων εισόδου. Τάσσομαι επίσης σθεναρά και αποφασιστικά υπέρ του να προσλάβει η συμφωνία χαρακτήρα συμφωνίας σύνδεσης. Κυρία Πρόεδρε, τα 100 εκατομμύρια ευρώ δεν φαίνεται να αποτελούν επαρκές ποσό. Είναι άκρως επιτακτική ανάγκη να παράσχουμε άμεση και επείγουσα βοήθεια.
<SPEAKER ID="040" NAME="Ioan Enciu" AFFILIATION="S&amp;D">
(RO) Τα ολοένα και πιο ενθαρρυντικά μηνύματα που εκπέμπει η Ευρωπαϊκή Ένωση προς το Τσισινάου πρόσφατα γίνονται εκεί δεκτά με μεγάλο ενθουσιασμό. Αυτό οφείλεται στο γεγονός ότι στην πλειονότητά τους οι πολίτες αυτής της χώρας τρέφουν μεγάλες ελπίδες να γίνουν τμήμα της Ευρώπης. Είναι εύκολο να καταλάβει κανείς αυτές τις προσδοκίες.
<P>
" Ευρωπαϊκή Ένωση έχει αποδείξει επανειλημμένα την ικανότητά της να βγάζει τα μέλη της από δυσχερείς οικονομικές καταστάσεις και ότι διαθέτει τους μηχανισμούς που απαιτούνται για να το πράξει. Ωστόσο, υπάρχουν λόγοι που εγείρουν σε έναν βαθμό ανησυχία, η οποία συνδέεται με τον κίνδυνο να αργοσβήσει ο ενθουσιασμός των Μολδαβών. Ο πρωταρχικός λόγος για αυτό είναι ότι το μοντέλο της συμφωνίας που προτείνεται στη Μολδαβία δεν προσφέρει τις ίδιες εγγυήσεις ολοκλήρωσης με τη συμφωνία σταθεροποίησης και σύνδεσης η οποία προσφέρθηκε σε κράτη των Δυτικών Βαλκανίων. Από την άλλη πλευρά, οι διαπραγματεύσεις για τη συμφωνία θα απαιτήσουν περισσότερο χρόνο, κάτι που είχε ήδη δηλωθεί εξαρχής.
<P>
Πιστεύω ότι η Ευρωπαϊκή Ένωση πρέπει επίσης να προτείνει σύντομα μια εναλλακτική επιλογή, όπως ένα τεράστιο σχέδιο οικονομικής βοήθειας, ενδεχομένως ακόμη και ένα μικρής κλίμακας Σχέδιο Μάρσαλ για τη Μολδαβία.
<SPEAKER ID="041" NAME="Leonard Orban">
μέλος της Επιτροπής. - (RO) Παρατήρησα κάτι άκρως σημαντικό: υπάρχει η πολιτική στήριξη του Κοινοβουλίου για την ενίσχυση των δεσμών με τη Δημοκρατία της Μολδαβίας και για τη σύγκλιση αυτής της χώρας με την Ευρωπαϊκή Ένωση.
<P>
Πρέπει να απαντήσω συγκεκριμένα σε ορισμένα από τα ζητήματα που τέθηκαν μόλις τώρα. Ένα από τα πλέον σημαντικά μεταξύ αυτών αφορά τον συντονισμό μεταξύ της Ευρωπαϊκής Επιτροπής και του Διεθνούς Νομισματικού Ταμείου για την χορήγηση μακροοικονομικής βοήθειας. Όπως είπα και πριν, συνεργαζόμαστε στενά με το ΔΝΤ για τον συντονισμό των διαδικασιών μας παροχής βοήθειας. Είναι ακόμα πολύ νωρίς για να πούμε πώς θα εξελιχθούν αυτές οι συμφωνίες, νομίζουμε όμως ότι η Ευρωπαϊκή Ένωση ενδεχομένως να θελήσει να διασφαλίσει ότι το πρόγραμμα προσαρμογής θα περιλάβει επίσης σειρά μεταρρυθμίσεων, τις οποίες θεωρούμε βασικές για τη διασφάλιση καλής διακυβέρνησης και βιώσιμης ανάπτυξης στο μέλλον.
<P>
Με βάση την εμπειρία που αποκομίσαμε από τα προγράμματα μακροοικονομικής βοήθειας προς άλλες χώρες, είναι πιθανό να προκύψουν στο πλαίσιο των διαπραγματεύσεων για τις ακριβείς διαδικασίες σε σχέση με την παροχή αυτής της βοήθειας, ορισμένες προϋποθέσεις, οι οποίες συνδέονται συγκεκριμένα, λόγου χάρη, με την καλή διακυβέρνηση, που αναφέρθηκε από αρκετούς ομιλητές, καθώς και με την εναρμόνιση της ευρωπαϊκής πολιτικής γειτονίας. Θέλω να τονίσω και πάλι με έμφαση το ακόλουθο γεγονός: με βάση τους κανόνες που πρέπει να ακολουθήσουμε, δεν μπορούμε να χορηγήσουμε μόνη της τη μακροοικονομική βοήθεια. Συνεπώς, πρέπει να συναφθεί συμφωνία μεταξύ των αρχών της Δημοκρατίας της Μολδαβίας και του Διεθνούς Νομισματικού Ταμείου. Χωρίς αυτή τη συμφωνία δεν μπορεί να παρασχεθεί η μακροοικονομική βοήθεια για την οποία μιλήσαμε πιο συγκεκριμένα.
<P>
Από την άλλη πλευρά, θέλω να σας διαβεβαιώσω ότι συντονίζουμε τις δράσεις μας με το Διεθνές Νομισματικό Ταμείο. Μια αντιπροσωπεία του ΔΝΤ βρίσκεται επί του παρόντος στο Τσισινάου. Όπως ήδη σας είπα, οι συνάδελφοί μας από τη ΓΔ Οικονομικών και Χρηματοοικονομικών Υποθέσεων βρίσκονται επίσης στο Τσισινάου, συντονίζοντας τον διάλογο με το Διεθνές Νομισματικό Ταμείο, καθώς και με τις αρχές της Δημοκρατίας της Μολδαβίας.
<P>
Ένα άλλο ζήτημα που αναφέρθηκε αφορά το τι άλλη βοήθεια μπορεί να δώσει η Ευρωπαϊκή Ένωση στη Δημοκρατία της Μολδαβίας, η οποία θα προορίζεται για τον πληθυσμό, ώστε να δείξουμε ότι πραγματικά θέλουμε να υποστηρίξουμε όχι μόνο τις αρχές της Δημοκρατία της Μολδαβίας, αλλά και τον πληθυσμό. Επιτρέψτε μου να σας δώσω λίγα παραδείγματα. Αυτή η κοινοτική βοήθεια προσέφερε και θα συνεχίσει να προσφέρει συγκεκριμένα οφέλη στον πληθυσμό.
<P>
Συγχρηματοδοτούμε οδικά έργα υποδομών, τον εκσυγχρονισμό του αεροδρομίου του Τσισινάου, την επέκταση της Λαϊκής Κλινικής στο Τσισινάου, που είναι το μεγαλύτερο νοσοκομείο στη χώρα, καθώς και την εδραίωση της πρωτοβάθμιας υγειονομικής περίθαλψης. Φέτος την άνοιξη προμηθεύσαμε ιατρικό εξοπλισμό αξίας 4,5 εκατομμυρίων ευρώ σε 60 κλινικές στη Δημοκρατία της Μολδαβίας.
<P>
Αυτή η χώρα είναι ο μεγαλύτερος κατά κεφαλήν δικαιούχος κοινοτικής βοήθειας μετά τα Παλαιστινιακά Εδάφη. Στο πλαίσιο της ευρωπαϊκής πολιτικής γειτονίας, ο προϋπολογισμός βοήθειας, που ανήλθε σε 40 εκατομμύρια ευρώ το 2007, αυξήθηκε φέτος σε 62 εκατομμύρια ευρώ και προβλέπεται να αυξηθεί περαιτέρω.
<P>
Δεν μπορούμε για την ώρα να ποσοτικοποιήσουμε με σαφήνεια το μέγεθος της δέσμης χρηματοδοτικής βοήθειας ως μέρους της μακροοικονομικής στήριξης και των άλλων προγραμμάτων και μορφών στήριξης που πρόκειται να παράσχουμε. Σχετικά αριθμητικά στοιχεία θα δοθούν μόλις φθάσουμε στο στάδιο της σύναψης συμφωνίας με τις αρχές της Δημοκρατίας της Μολδαβίας, μιας συμφωνίας που θα ανταποκρίνεται συγκεκριμένα στις ανάγκες που έχει αυτή η χώρα.
<P>
Θίχτηκαν δύο περαιτέρω ζητήματα. Το ένα από αυτά αφορά το χρονοδιάγραμμα για τις διαπραγματεύσεις με στόχο τη σύναψη νέας συμφωνίας σύνδεσης με τη Δημοκρατία της Μολδαβίας. Θέλω να σας πω ότι την περασμένη εβδομάδα η Ευρωπαϊκή Επιτροπή απέστειλε αντιπροσωπεία στο Τσισινάου για τεχνικές διαβουλεύσεις με τις αρχές σε σχέση με τη διαπραγμάτευση μιας νέας συμφωνίας.
<P>
Στην ημερήσια διάταξη αυτών των συνομιλιών περιλαμβάνεται η μορφή, οι στόχοι και το χρονοδιάγραμμα των διαπραγματεύσεων, καθώς και τα συστατικά μέρη της μελλοντικής συμφωνίας. Κατά συνέπεια, βρισκόμαστε σε διαπραγματεύσεις για αυτό το ζήτημα.
<P>
Το τελευταίο θέμα στο οποία θα ήθελα να αναφερθώ αφορά το ζήτημα της απαλλαγής από την υποχρέωση θεώρησης εισόδου. Σύμφωνα με την κοινή δήλωση που έγινε στις 7 Μαΐου 2009 και η οποία σηματοδότησε την έναρξη της ανατολικής εταιρικής σχέσης, η Ευρωπαϊκή Ένωση πρόκειται να εγκρίνει μέτρα, που βαθμιαία θα οδηγήσουν στην απαλλαγή από την υποχρέωση θεώρησης εισόδου, ο δε μακροπρόθεσμος στόχος είναι να επιτευχθεί αυτό για κάθε χώρα που είναι μέλος αυτής της εταιρικής σχέσης. Οι προϋποθέσεις για αυτό είναι η εκπλήρωση των απαιτήσεων που άπτονται της καλής διακυβέρνησης και της ασφάλειας και η κατοχύρωση της ασφαλούς κυκλοφορίας.
<P>
Στην παρούσα συγκυρία, η Ευρωπαϊκή Επιτροπή αναμένει με ιδιαίτερο ενδιαφέρον τη συζήτηση στο Συμβούλιο σχετικά με την έναρξη διαρθρωμένου διαλόγου με τη Δημοκρατία της Μολδαβίας για την απαλλαγή από την υποχρέωση θεώρησης. Μέχρι τότε, ενθαρρύναμε και εξακολουθούμε να ενθαρρύνουμε τις αρχές στη Δημοκρατία της Μολδαβίας να συνεχίσουν τις μεταρρυθμίσεις τους στους τομείς της δικαιοσύνης, της ελευθερίας και ασφάλειας, γεγονός που αναμφίβολα θα διευκολύνει τις συζητήσεις για τη χαλάρωση του καθεστώτος θεώρησης.
<SPEAKER ID="042" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="043" NAME="Sebastian Valentin Bodu  " LANGUAGE="RO">
" έκθεση της Ευρωπαϊκής Επιτροπής σχετικά με την οικονομική και χρηματοοικονομική κατάσταση στη Δημοκρατία της Μολδαβίας είναι απολύτως σαφής. " κυβέρνηση στο Τσισινάου βιώνει δύσκολες στιγμές, που προκαλούνται όχι μόνο εξαιτίας της παγκόσμιας οικονομικής ύφεσης, αλλά και εξαιτίας οικονομικών αποφάσεων που ήταν εσφαλμένες ή που αναβλήθηκαν για υπερβολικά μεγάλο διάστημα από την προηγούμενη κυβέρνηση. Πέραν αυτού, οι βεβαιότητες με τις οποίες έχουμε να κάνουμε αυτή την ώρα είναι ότι η Δημοκρατία της Μολδαβίας σαφώς τάχθηκε υπέρ της ευρωπαϊκής προοπτικής και θέλει να είναι κάτι πολύ περισσότερο από ένα απλό κράτος που συνορεύει με την Ευρωπαϊκή Ένωση.
<P>
Επί του παρόντος, η Μολδαβία επιζητεί στήριξη για να ανακάμψει από την οικονομική κρίση, καθώς και συμμάχους. " Μολδαβία είναι αναπόσπαστο τμήμα της Ευρώπης και η στήριξη από την Κοινότητα θα μπορούσε να προσλάβει τη μορφή ειδικών μέτρων, πέραν της ενθάρρυνσης και των δηλώσεων στήριξης και προσέγγισης. Ζούμε σε μια διασυνδεδεμένη, παγκοσμιοποιημένη Ευρώπη, όπου καμία κυβέρνηση δεν μπορεί να κάνει θαύματα από μόνη της, ιδίως αν αυτό το πρόσμεναν να συμβεί εν μία νυκτί πολίτες, που τους είχαν εγκαταλείψει λησμονημένους οι ηγέτες τους για υπερβολικά μεγάλο διάστημα.
<P>
Μια χείρα συνεργασίας που θα τείνει η Ευρώπη στη Μολδαβία και μια μεγαλύτερη προσέγγιση μεταξύ Τσισινάου και Βρυξελλών θα προσδώσει μεγαλύτερη εμπιστοσύνη στους επενδυτές σε αυτή τη χώρα. Αυτό θα μεταφραστεί κατόπιν μακροπρόθεσμα σε σταθερότητα και ανάπτυξη.
<SPEAKER ID="044" NAME="George Sabin Cutaş  " LANGUAGE="RO">
" πορεία της Δημοκρατίας της Μολδαβίας προς τη δημοκρατία υπήρξε δυσχερής και τώρα στράφηκε προς την Ευρώπη. Παρά ταύτα, η νέα κυβερνητική πλειοψηφία στο Τσισινάου είναι σε ευάλωτη θέση, καθώς συνέρχεται επίσης από την αναβολή της ψηφοφορίας από το κοινοβούλιό της σχετικά με τον ορισμό του Προέδρου της Μολδαβίας.
<P>
Την ίδια στιγμή, η δυσχερής οικονομική κατάσταση που αντιμετωπίζει η νέα κυβέρνηση ενδέχεται να έχει σοβαρές κοινωνικές και πολιτικές επιπτώσεις. Σε αυτές τις περιστάσεις, εκείνο που χρειάζεται είναι επείγουσα, τεράστια υποστήριξη από την Ευρωπαϊκή Ένωση σε πολλούς τομείς, μεταξύ άλλων και στα τρία σκέλη της μελλοντικής συμφωνίας σύνδεσης: στην πολιτική συμφωνία, στη συμφωνία ελευθέρων συναλλαγών και στην απαλλαγή από την υποχρέωση θεώρησης εισόδου.
<P>
" χρηματοδοτική στήριξη είναι κρίσιμη προκειμένου να διασφαλιστεί η σταθερότητα αυτού του κράτους και να ενθαρρυνθούν οι δημοκρατικές και οικονομικές μεταρρυθμίσεις. Μάλιστα, η ΕΕ και το ΔΝΤ πρέπει να χορηγήσουν σημαντική μακροοικονομική ενίσχυση για να καλύψουν το δημοσιονομικό έλλειμμα και τις κοινωνικές δαπάνες για το επόμενο διάστημα.
<P>
Πρέπει να εκφράσω την ελπίδα ότι η προεδρική εκλογή στη Μολδαβία και οι αλλαγές που θα συμβούν στην Ευρωπαϊκή Επιτροπή και στην Προεδρία της ΕΕ δεν θα επηρεάσουν την προτεραιότητα που πρέπει να δοθεί στην ευρωπαϊκή βοήθεια προς το κράτος αυτό που βρίσκεται στην άμεση γειτονιά μας και στο έδαφος του οποίου υφίσταται η πλησιέστερη στα σύνορα της ΕΕ ανεπίλυτη διένεξη. Αυτός ο παράγοντας δεν πρέπει να αγνοείται, διότι επηρεάζει άμεσα τη σταθερότητα της Ανατολικής Ευρώπης και την ασφάλεια των συνόρων της Ευρώπης.
<SPEAKER ID="999" NAME="Rafał Kazimierz Trzaskowski  " LANGUAGE="PL">
" Δημοκρατία της Μολδαβίας είναι ένας πολύ σημαντικός εταίρος για την Ευρωπαϊκή Ένωση και η κατάσταση εντός της χώρας έχει αντίκτυπο στη σταθερότητα ολόκληρης της περιοχής. " νέα κυβέρνηση θα ήθελε να ενταχθεί στην Ευρωπαϊκή Ένωση στο μέλλον και αυτός είναι ο λόγος για τον οποίο θα πρέπει να την υποστηρίξουμε προκειμένου να διατηρηθούν στη σωστή πορεία οι αλλαγές στις οποίες προβαίνει η χώρα. Σε αυτό το πλαίσιο, είναι πολύ σημαντικό να χρησιμοποιήσουμε τις ευκαιρίες που παρέχονται μέσω της συνεργασίας στο πλαίσιο της ανατολικής εταιρικής σχέσης, οι οποίες θα συμπεριλάμβαναν την υπογραφή συμφωνίας σύνδεσης και την άρση της πολιτικής θεωρήσεων εισόδου. " Ευρωπαϊκή Ένωση πρέπει να θυμάται πόσο σημαντικό είναι να υποστηρίξει τα μετασοβιετικά κράτη, τα οποία προσπαθούν να εκδημοκρατίσουν τον πολιτικό βίο τους.
<SPEAKER ID="045" NAME="Iuliu Winkler  " LANGUAGE="RO">
" ανακοίνωση στην οποία προέβη η σουηδική Προεδρία σχετικά με την έναρξη το συντομότερο δυνατόν διαπραγματεύσεων για μια νέα συμφωνία με τη Δημοκρατία της Μολδαβίας που θα αντικαταστήσει την τρέχουσα συμφωνία εταιρικής σχέσης και συνεργασίας είναι κάτι παραπάνω από ευπρόσδεκτη ενόψει της νέας πολιτικής κατάστασης σε αυτό το κράτος. Το ευρωπαϊκό πεπρωμένο της Δημοκρατίας της Μολδαβίας ενισχύθηκε από τη φιλοευρωπαϊκή κυβέρνηση πλειοψηφίας, που σχηματίστηκε στο κοινοβούλιο του Τσισινάου.
<P>
Πιστεύω ότι ειδικά τώρα, σε μια στιγμή που οι συνέπειες της οικονομικής κρίσης γίνονται ιδιαίτερα αισθητές, η Ευρωπαϊκή Ένωση πρέπει να υποστηρίξει τη Δημοκρατία της Μολδαβίας, πράγμα που σημαίνει και χρηματοδοτικά, ενώ θα επισημαίνει μηχανισμούς που θα συμβάλουν στην ενθάρρυνση των μεταρρυθμίσεων στη Δημοκρατία της Μολδαβίας, γεγονός που με τη σειρά του θα φέρει αυτό το κράτος πιο κοντά στην εκπλήρωση της επιθυμίας του για ένταξη στην ΕΕ. Μηχανισμοί που άπτονται της οικονομικής συνεργασίας και των εμπορικών συμφωνιών είναι ισχυρά μέσα προκειμένου να πραγματωθεί το ευρωπαϊκό πεπρωμένο της Δημοκρατίας της Μολδαβίας.
<P>
Οι προτιμησιακοί όροι εμπορίου που χορήγησε η Ευρωπαϊκή Ένωση στις αρχές του 2006 και η συμμετοχή της Μολδαβίας στη Συμφωνία Ελευθέρων Συναλλαγών της Κεντρικής Ευρώπης το 2007, μαζί με όλα τα κράτη των Δυτικών Βαλκανίων, μερικά από τα οποία είναι υποψήφια για ένταξη στην ΕΕ, συνδέουν την οικονομία αυτής της χώρας με την ευρωπαϊκή ενιαία αγορά. Αυτό είναι το σημείο εξαιτίας του οποίου μπορεί να προσβλέπει στην προοπτική της ένταξής της στην ΕΕ. Πιστεύω ότι τα ευρωπαϊκά θεσμικά όργανα πρέπει να προσδώσουν ιδιαίτερη σημασία όχι μόνο στις πολιτικές σχέσεις με τη Δημοκρατία της Μολδαβίας, αλλά και στις οικονομικές και εμπορικές σχέσεις.

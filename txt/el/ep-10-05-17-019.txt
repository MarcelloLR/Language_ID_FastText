<CHAPTER ID="019">
Συνοχή των αναπτυξιακών πολιτικών της EE και η «δημόσια βοήθεια στην ανάπτυξη "συν"» (συνοπτική παρουσίαση)
<SPEAKER ID="185" NAME="Πρόεδρος">
" ημερήσια διάταξη προβλέπει τη συνοπτική παρουσίαση της έκθεσης της κ. Franziska Keller, εξ ονόματος της Επιτροπής Ανάπτυξης, σχετικά με τη συνοχή της αναπτυξιακής πολιτικής της ΕΕ (ΣΑΠ) και την επίσημη αναπτυξιακή βοήθεια "συν" (ΕΑΒ+).
<SPEAKER ID="186" NAME="Franziska Keller" LANGUAGE="DE">
Κύριε Πρόεδρε, η συνοχή των αναπτυξιακών πολιτικών σημαίνει ότι δεν δίνουμε με το ένα χέρι και παίρνουμε με το άλλο. Δεν έχει νόημα, για παράδειγμα, να παρέχουμε χρηματοδότηση για να ενισχύσουμε τη γεωργία στις αναπτυσσόμενες χώρες εάν, ταυτόχρονα, καταστρέφουμε τις τοπικές αγορές μέσω άμεσων ή έμμεσων επιδοτήσεων των εξαγωγών.
<P>
Παρομοίως, μπορεί να συνεχίσουμε να καταβάλλουμε μεγάλες προσπάθειες για την προώθηση της παροχής υγειονομικής περίθαλψης, όμως ταυτόχρονα εμποδίζουμε το εμπόριο των γενόσημων φαρμάκων και πιέζουμε προς τα πάνω τις τιμές των φαρμάκων σε απαγορευτικά επίπεδα, επεκτείνοντας τα διπλώματα ευρεσιτεχνίας. Τα αγροκαύσιμα πιθανόν να μειώσουν λίγο τις εκπομπές CO2 στην Ευρώπη, όμως οδηγούν σε αποψίλωση των δασών και αρπαγή εδάφους στις αναπτυσσόμενες χώρες, προκαλώντας κατά συνέπεια μεγαλύτερη κλιματική αλλαγή - η οποία είναι ακριβώς αυτό που επιθυμούμε να αποφύγουμε, για να μην αναφέρουμε την εκτόπιση αυτοχθόνων πληθυσμών και την απώλεια της βιοποικιλότητας και των γεωργικών εκτάσεων για την παραγωγή τροφίμων. Επί του παρόντος, εμείς -δηλαδή, η ΕΕ αυτή καθαυτή- δεν είμαστε ιδιαίτερα συνεκτικοί.
<P>
" ΕΕ έχει αναγνωρίσει εδώ και καιρό στη θεωρία ότι τα πολιτικά μέτρα δεν πρέπει να είναι αντιφατικά. " συνοχή των αναπτυξιακών πολιτικών ορίζεται στη Συνθήκη της Λισαβόνας. Το άρθρο 208 ορίζει: "" Ένωση λαμβάνει υπόψη τους στόχους της συνεργασίας για την ανάπτυξη κατά την εφαρμογή πολιτικών που ενδέχεται να επηρεάσουν τις αναπτυσσόμενες χώρες". Ας κριθούμε από αυτήν την απαίτηση.
<P>
Φέτος, επανεξετάζουμε την πρόοδο που σημειώθηκε προς την επίτευξη των αναπτυξιακών στόχων της χιλιετίας. Είναι προφανές ότι δεν θα καταφέρουμε να τηρήσουμε τις υποσχέσεις μας, εκτός εάν οι πολιτικές μας είναι συνεκτικές. Εμείς -όλοι εμείς που εγκρίνουμε και μεταφέρουμε τη νομοθεσία- πρέπει να έχουμε επίγνωση αυτής της ευθύνης. Πριν αποφασίσουμε σχετικά με ένα μέτρο, πρέπει να αξιολογήσουμε τις συνέπειες έτσι ώστε να αναγνωρίσουμε τις αρνητικές επιπτώσεις που μπορεί να έχει η ευρωπαϊκή νομοθεσία στις αναπτυσσόμενες χώρες. Απαιτείται εμπειρογνωμοσύνη στο Συμβούλιο, την Επιτροπή και το Κοινοβούλιο, που θα μπορεί να αναγνωρίζει τις πτυχές που δεν έχουν συνοχή. Το πρόγραμμα εργασίας της Επιτροπής σχετικά με τη συνοχή των πολιτικών είναι ένα βήμα προς τη σωστή κατεύθυνση. Τώρα το θέμα είναι πώς θα υλοποιηθεί αυτό το σχέδιο.
<P>
" συνοχή των αναπτυξιακών πολιτικών σημαίνει να λάβουμε περισσότερο υπόψη τα συμφέροντα των περίοικων κατά τη μεταρρύθμιση της αλιευτικής πολιτικής και να μην επιτρέψουμε σε αυτά τα συμφέροντα να υποταχθούν στα συμφέροντα των ευρωπαϊκών αλιευτικών επιχειρήσεων. Σημαίνει ότι πρέπει να στερέψει η ροή χρημάτων που κατευθύνεται από τις αναπτυσσόμενες χώρες σε φορολογικούς παραδείσους. Σημαίνει ότι δεν μπορούμε να εγκρίνουμε την ACTA εάν παραμένει η υποψία ότι η συμφωνία αυτή θα μπορούσε να έχει αρνητικό αντίκτυπο στην προμήθεια φαρμάκων ή τεχνολογιών στις αναπτυσσόμενες χώρες. Μέχρι τώρα, η Επιτροπή δεν κατάφερε να εξαλείψει αυτήν την υποψία. Συνοχή των πολιτικών σημαίνει επίσης ότι η αναπτυξιακή πολιτική πρέπει να παραμείνει ένας ισχυρός, ανεξάρτητος τομέας πολιτικής κατά τη σύσταση της Ευρωπαϊκής Υπηρεσίας Εξωτερικής Δράσης και ότι το πεδίο αρμοδιοτήτων του Επιτρόπου για την Ανάπτυξη πρέπει να επεκταθεί, όχι να περιοριστεί. Περιλαμβάνει επίσης το να επιτραπεί στους δήμους να λάβουν υπόψη, για παράδειγμα, το θεμιτό εμπόριο ως κριτήριο για τη σύναψη συμβάσεων, όπως πρότεινε η κ. Ruhle.
<P>
Σε πολλές περιπτώσεις, εμείς, οι βουλευτές του Κοινοβουλίου, πρέπει να παρακολουθούμε στενά την Επιτροπή και το Συμβούλιο για να διασφαλίσουμε τη συνοχή των πολιτικών. Σε πολλές περιπτώσεις, ωστόσο, εξαρτάται από εμάς -τους βουλευτές του Κοινοβουλίου- να παρέχουμε συνοχή για την ανάπτυξη. Οι επιτροπές πρέπει να λειτουργούν περισσότερο από κοινού και χρειαζόμαστε έναν μόνιμο εισηγητή.
<P>
" έκθεση -η οποία εγκρίθηκε ομόφωνα από την Επιτροπή Ανάπτυξης- περιλαμβάνει πολλές καλές προτάσεις και μας βοηθά να προχωρήσουμε περισσότερο. Θα ήθελα να ευχαριστήσω όλους τους σκιώδεις εισηγητές, τον Διαμεσολαβητή και όλες τις ΜΚΟ για τη συνεργασία και τη βοήθειά τους και ευελπιστώ ότι η κοινή μας έκθεση θα μπορέσει να εγκριθεί αύριο στην Ολομέλεια.
<SPEAKER ID="187" NAME="Mairead McGuinness" AFFILIATION="PPE">
(EN) Κύριε Πρόεδρε, λυπάμαι που θα αναφέρω ένα σημείο δυσαρέσκειας για την έκθεση σε αυτό το αρχικό στάδιο της συζήτησης, αλλά θα ήθελα να αναφερθώ ιδίως στην αιτιολογική σκέψη Θ και στις παραγράφους 44 και 45. Υπάρχουν πολλά τα οποία επικροτώ σε αυτήν την έκθεση, όμως πιστεύω ότι το περιεχόμενο αυτών των παραγράφων βασίζεται εν μέρει σε μια ιστορική θέαση της γεωργικής πολιτικής και ασφαλώς όχι στην κατάσταση που επικρατεί πραγματικά επί του παρόντος.
<P>
Πριν ασχοληθώ λεπτομερώς με αυτό στον χρόνο που διαθέτω, θα ήθελα να πω ότι η παράγραφος 15 αποτελεί βασική παράγραφο στην έκθεση και ίσως θα έπρεπε να έχει αντιμετωπιστεί με περισσότερες λεπτομέρειες. Αναφέρεται ότι μόλις το 4% της υπερπόντιας αναπτυξιακής βοήθειας κατανέμεται στη γεωργία. Πρόκειται για ένα σκανδαλώδες ποσοστό το οποίο ανέφερα σε μια έκθεση που συνέταξα κατά την προηγούμενη θητεία αυτού του Κοινοβουλίου.
<P>
Θεωρώ ότι, δυστυχώς ίσως, γίνεται επίθεση στους ευρωπαίους αγρότες σε αυτήν την έκθεση. Δεν το θεωρώ ενδεδειγμένο. Ασφαλώς, δεν θα στηρίξω την παρούσα έκθεση βάσει αυτού και θα ήθελα να εκφράσω τη λύπη μου γι' αυτήν την κατάσταση. Θα παρότρυνα τους συναδέλφους βουλευτές να παρατηρήσουν προσεκτικά αυτές τις παραγράφους.
<SPEAKER ID="188" NAME="Enrique Guerrero Salom" AFFILIATION="S&amp;D">
(ES) Κύριε Πρόεδρε, η έκθεση η οποία συζητείται σήμερα, η έκθεση της κ. Keller, επισημαίνει ένα ζήτημα κρίσιμο για την αποτελεσματικότητα των αναπτυξιακών πολιτικών. " συνοχή προσδίδει πάντοτε αποτελεσματικότητα, όταν πρόκειται για τις αναπτυσσόμενες χώρες, η ασυνέπεια καταλήγει σε αναποτελεσματικότητα, καθώς και σε αδικία.
<P>
Αναφέρομαι στην αναπτυξιακή πολιτική, όχι μόνο στην επίσημη αναπτυξιακή βοήθεια. Συνοχή σημαίνει ότι όλες οι τομεακές πολιτικές -η εμπορική πολιτική, η γεωργική πολιτική, όλες οι εξωτερικές δράσεις- πρέπει να συνενωθούν σε μια ενιαία πολιτική· μια πολιτική συνεπή προς τους γενικούς στόχους που επιδιώκουμε.
<P>
Μόνο με αυτόν τον τρόπο μπορούμε να επιτύχουμε μεγαλύτερη συνεργασία και μόνο με αυτόν τον τρόπο μπορούμε να αξιοποιήσουμε τα οφέλη των παγκόσμιων δημόσιων αγαθών. Γι' αυτόν τον λόγο, στήριξα και εξακολουθώ να στηρίζω στην έκθεση της κ. Keller το αίτημα προς το Κοινοβούλιο να διορίσει έναν ομιλητή που θα αξιολογεί και θα παρακολουθεί τις αναπτυξιακές πολιτικές για τις οποίες εκφέρει άποψη το παρόν Κοινοβούλιο.
<SPEAKER ID="189" NAME="João Ferreira" AFFILIATION="GUE/NGL">
(PT) Οι πολιτικές και οι δράσεις της Ευρωπαϊκής Ένωσης σε αρκετούς τομείς συχνά αντιβαίνουν προς τους δεδηλωμένους στόχους της αναπτυξιακής βοήθειας. " ελευθέρωση και η απορρύθμιση του παγκόσμιου εμπορίου -την οποία η Ευρωπαϊκή Ένωση υποστηρίζει και επιδιώκει- απειλεί τα πιο αδύναμα συστήματα παραγωγής των αναπτυσσόμενων χωρών. Δεν πρέπει να αγνοήσουμε το γεγονός ότι ένα σημαντικό ποσοστό των πόρων που διατίθενται σε αυτές τις χώρες ως δημόσιες αναπτυξιακές ενισχύσεις καταλήγει να επιστρέφεται στις χώρες προέλευσης με τη μορφή απόκτησης αγαθών και υπηρεσιών.
<P>
Δεν μπορούμε να αγνοήσουμε τον σοβαρό περιορισμό που εκπροσωπεί το τεράστιο εξωτερικό χρέος· έχει ήδη αποπληρωθεί αρκετές φορές, καθιστώντας επιτακτική την ακύρωσή του. Είναι απαράδεκτο να εκβιάζονται διάφορες αναπτυσσόμενες χώρες εξαρτώντας την κρατική ενίσχυση από την υπογραφή των αποκαλούμενων "συμφωνιών οικονομικής εταιρικής σχέσης" παρά την αντίσταση πολλών από αυτές τις χώρες και τις ανησυχίες που έχουν εκφράσει. Αντί να επιβάλλονται, οι προτεραιότητες του Ευρωπαϊκού Ταμείου Ανάπτυξης πρέπει να αναθεωρηθούν, λαμβάνοντας υπόψη τη γνώμη, τις προτεραιότητες και τις πραγματικές ανάγκες των αναπτυσσόμενων χωρών.
<SPEAKER ID="190" NAME="Antonio Tajani">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, η Επιτροπή και, κυρίως, ο Επίτροπος Piebalgs, τον οποίο αντικαθιστώ, συγχαίρουν την εισηγήτρια για την πρόταση ψηφίσματος σχετικά με τη συνοχή των αναπτυξιακών πολιτικών, η οποία είναι εξαιρετική και διεξοδική.
<P>
" Επιτροπή συμμερίζεται πλήρως την άποψή της για τη σημασία αυτού του φιλόδοξου καθήκοντος και στηρίζει πλήρως τις διάφορες προτάσεις που εμπεριέχονται στο ψήφισμα για την ενίσχυση εν προκειμένω του έργου του Ευρωπαϊκού Κοινοβουλίου. Αυτό το ψήφισμα έρχεται την κατάλληλη στιγμή. Όπως γνωρίζετε, η Επιτροπή έχει προτείνει ένα σχέδιο δράσης 12 σημείων για τη στήριξη των αναπτυξιακών στόχων της χιλιετίας. " συνοχή των αναπτυξιακών πολιτικών είναι μία από τις προτεραιότητες αυτού του σχεδίου, το οποίο επί του παρόντος συζητείται στο Συμβούλιο. Τα κύρια πεδία ενδιαφέροντος που εμφανίζονται στις προτάσεις ψηφισμάτων του Κοινοβουλίου συμπίπτουν σε μεγάλο βαθμό με τις προτεραιότητες που απαριθμούνται στα προγράμματα εργασίας της Επιτροπής για τη μελλοντική συνοχή των αναπτυξιακών πολιτικών, παρά το γεγονός ότι δεν συμφωνούμε με όλες τις παρατηρήσεις που περιέχονται στο ψήφισμα.
<P>
Αυτά τα δύο έγγραφα αποτελούν σταθερή βάση για να σημειώσουν πρόοδο τα θεσμικά όργανα της ΕΕ και να εργαστούν για να διασφαλίσουν τη μεγαλύτερη δυνατή συνοχή των πολιτικών της ΕΕ με τους αναπτυξιακούς στόχους. " συνοχή των πολιτικών δεν αφορά μόνο την καταγραφή του αρνητικού αντίκτυπου που μπορεί να έχουν οι πολιτικές της ΕΕ στους αναπτυξιακούς στόχους. Αφορά επίσης τον συνδυασμό των προσπαθειών μας με αυτές των εταίρων μας, προκειμένου να βρούμε νικηφόρες λύσεις που θα εστιάσουν εκ νέου τις πολιτικές της ΕΕ στους αναπτυξιακούς στόχους.
<P>
Γι' αυτόν τον λόγο, η Επιτροπή έχει υιοθετήσει μια νέα και βελτιωμένη προσέγγιση όσον αφορά τη συνοχή των αναπτυξιακών πολιτικών. Αυτή η προσέγγιση συνδέει όλες τις σχετικές πολιτικές της ΕΕ με πέντε διεθνείς προκλήσεις. Δεν περιορίζει το πεδίο των προσπαθειών μας. Συνδέει την αξιολόγηση των πολιτικών με τους πραγματικούς στρατηγικούς στόχους.
<P>
Επιπλέον, το πρόγραμμα εργασίας βασίζεται σε στόχους και δείκτες και οι μελέτες επιπτώσεων θα χρησιμοποιηθούν για την εκτίμηση της συνοχής των πολιτικών.
<P>
Ένα έχω να πω για την επίσημη αναπτυξιακή βοήθεια: η θέση της Επιτροπής εν προκειμένω είναι σαφέστατη. " Ευρωπαϊκή Ένωση και τα κράτη μέλη πρέπει να εκπληρώσουν τις δεσμεύσεις τους σε αυτόν τον τομέα.
<P>
Προς τον σκοπό αυτόν, η Επιτροπή έχει προτείνει τη σύσταση ενός μηχανισμού ευθύνης εντός της Ένωσης. " πρόταση αυτή εξετάζεται επί του παρόντος από τα κράτη μέλη.
<P>
Ταυτόχρονα, δημόσιοι χρηματοδοτικοί πόροι εκτός της επίσημης αναπτυξιακής βοήθειας πρόκειται να παρασχεθούν στις αναπτυσσόμενες χώρες για να τις βοηθήσουν, μεταξύ άλλων, να καταπολεμήσουν την κλιματική αλλαγή. Συνεπώς, πρέπει να προσπαθήσουμε να βρούμε έναν τρόπο παρακολούθησης αυτών των πόρων και να διασφαλίσουμε ότι χρησιμοποιούνται για αναπτυξιακούς σκοπούς.
<P>
Για να καταστήσουμε τις πολιτικές μας πιο συνεκτικές, πρέπει να συμπεριλάβουμε τους εταίρους μας. Το άρθρο 12 της Συμφωνίας του Κοτονού προβλέπει ένα μέσο επικοινωνίας, ένα φόρουμ που θα δώσει τη δυνατότητα στις χώρες ΑΚΕ να εκφράσουν τις ανησυχίες τους σχετικά με τις πολιτικές της ΕΕ. " επιλογή αυτή πρέπει να χρησιμοποιηθεί πολύ πιο συστηματικά. Θα ενισχύσουμε, συνεπώς, τον διάλογο για τη συνοχή των αναπτυξιακών πολιτικών στο πλαίσιο άλλων διεθνών φορέων, όπως η διάσκεψη Ασίας-Ευρώπης για την ανάπτυξη, η οποία διεξάγεται επί του παρόντος, και η διάσκεψη υψηλού επιπέδου των "νωμένων Εθνών για τους αναπτυξιακούς στόχους της χιλιετίας, η οποία θα διεξαχθεί τον Σεπτέμβριο.
<P>
Θα ήθελα να κάνω μια τελευταία παρατήρηση: εάν εξετάσουμε τους διάφορους εμπλεκόμενους στρατηγικούς τομείς -εμπόριο, γεωργία, αλιεία κλπ.- θα δούμε ότι μια από κοινού συνεργατική προσπάθεια από όλες τις σημαντικές οικονομικές δυνάμεις, και όχι μόνο από την Ευρωπαϊκή Ένωση, θα βοηθήσει στη δημιουργία ενός περιβάλλοντος ευνοϊκού για την ανάπτυξη. Τώρα και στο μέλλον, η συνοχή των αναπτυξιακών πολιτικών πρέπει να αποτελέσει ύψιστη προτεραιότητα σε ευρωπαϊκό και διεθνές επίπεδο.
<SPEAKER ID="191" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τρίτη, 18 Μαΐου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="995" NAME="Elisabeth Köstinger  " LANGUAGE="DE">
Θα ήθελα να αναφερθώ με περισσότερες λεπτομέρειες στην αιτιολογική σκέψη Θ και στις παραγράφους 44 και 45 της παρούσας έκθεσης, η διατύπωση των οποίων είναι εξαιρετικά ατυχής και δεν αντανακλά την πραγματική κατάσταση. Πρώτον, πρέπει να καταστεί σαφές ότι οι επιστροφές κατά την εξαγωγή είναι ένα μέσο της Ευρωπαϊκής Ένωσης για τον έλεγχο της αγοράς, που χρησιμοποιείται με μεγάλη προσοχή από την Ευρωπαϊκή Επιτροπή και εφαρμόζεται μόνο σε λίγες εξαιρετικές περιπτώσεις. Οι επιστροφές κατά την εξαγωγή, οι οποίες σχεδιάστηκαν ως ένα είδος διχτύου ασφαλείας, δεν μπορούν, συνεπώς, να θεωρηθούν υπεύθυνες για τις σημαντικές ζημιές στον γεωργικό κλάδο στις αναπτυσσόμενες χώρες - όπως αναφέρει η αιτιολογική σκέψη. Επιπλέον, πρέπει να επισημανθεί ότι η ΕΕ είναι ο μεγαλύτερος εισαγωγέας γεωργικών προϊόντων από τις αναπτυσσόμενες χώρες. " ΕΕ δεν αποδυναμώνει, συνεπώς, την ανάπτυξη και τη δημιουργία ενός βιώσιμου γεωργικού τομέα στις αναπτυσσόμενες χώρες· το αντίθετο, μάλιστα. " ΕΕ έχει αναμφίβολα μεγάλη ευθύνη στον χώρο του διεθνούς εμπορίου στον γεωργικό τομέα, ιδίως σε σχέση με τις αναπτυσσόμενες χώρες. Δεν τίθεται ζήτημα ως προς αυτό και η Ένωση το γνωρίζει καλά. Ενόψει αυτού, οφείλω να διαμαρτυρηθώ ενάντια σε γενικές κρίσεις που δεν έχουν καμία σχέση με μια διαφοροποιημένη και αντικειμενική προσέγγιση. Είμαι αντίθετη με την αιτιολογική σκέψη Θ, καθώς και με τις παραγράφους 44 και 45, συνεπώς και με την έκθεση στο σύνολό της.
<SPEAKER ID="994" NAME="Proinsias De Rossa  " LANGUAGE="EN">
Στηρίζω το παρόν ψήφισμα για τη συνοχή των αναπτυξιακών πολιτικών. Όπως ορίζεται σαφώς στη Συνθήκη της Λισαβόνας, η Ευρωπαϊκή Ένωση οφείλει να λάβει υπόψη τους στόχους της αναπτυξιακής συνεργασίας κατά την υλοποίηση πολιτικών που μπορεί να έχουν αντίκτυπο στις αναπτυσσόμενες χώρες. Σε μια εποχή που πολλαπλές κρίσεις απειλούν την επίτευξη των αναπτυξιακών στόχων της χιλιετίας, είναι εξαιρετικά σημαντικό να διασφαλίσουμε ότι οι αναπτυξιακές πολιτικές μας δεν υπονομεύονται από τη δράση σε άλλους τομείς πολιτικής. Ενώ η εξάλειψη της φτώχειας είναι ο βασικός στόχος της αναπτυξιακής πολιτικής της ΕΕ, πολλές πρωτοβουλίες πολιτικής υποσκάπτουν αυτόν τον σκοπό. Οι αγροτικές επιδοτήσεις εξαγωγών της ΕΕ υπονομεύουν σοβαρά την επισιτιστική ασφάλεια αλλού και ακόμη δεν έχουμε εκτιμήσει τον οικολογικό και κοινωνικό αντίκτυπο των συμφωνιών αλιείας που έχουμε συνάψει με τις αναπτυσσόμενες χώρες. " συνοχή των αναπτυξιακών πολιτικών δεν μπορεί να παραμερίζεται κατά τη διαπραγμάτευση διμερών και περιφερειακών εμπορικών συμφωνιών και πρέπει να διαδραματίσει βασικό ρόλο για να εξασφαλίσουμε ότι η έκβαση του Γύρου της Ντόχα δεν θα είναι επιζήμια για την ανάπτυξη. Ο εξωτερικός δανεισμός από την Ευρωπαϊκή Τράπεζα Επενδύσεων στις αναπτυσσόμενες χώρες πρέπει να επικεντρωθεί σε επενδύσεις που συμβάλλουν στην εξάλειψη της φτώχειας και να απομακρυνθεί από εταιρείες που έχουν την έδρα τους σε φορολογικούς παραδείσους. Τα ανθρώπινα δικαιώματα, οι κανόνες εργασίας, τα περιβαλλοντικά πρότυπα και η φορολογική διαχείριση πρέπει να κατευθύνουν τις διαπραγματεύσεις της ΕΕ με τις αναπτυσσόμενες χώρες.

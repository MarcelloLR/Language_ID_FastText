<CHAPTER ID="006">
Διάταξη των εργασιών
<SPEAKER ID="081" NAME="Πρόεδρος">
Επειδή αυτή είναι η πρώτη φορά που βρίσκομαι στην έδρα, επιτρέψτε μου, κατ' αρχάς, να σας ευχαριστήσω για το χειροκρότημα, για την υποδοχή σας και την εμπιστοσύνη που μου δείξατε.
<P>
Το τελικό σχέδιο ημερήσιας διάταξης έχει διανεμηθεί. Έχει προταθεί η ακόλουθη τροποποίηση:
<P>
Τετάρτη:
<P>
Έχω λάβει, εκ μέρους της Επιτροπής Οικονομικών και Νομισματικών Θεμάτων, αίτηση περί αναβολής της προφορικής ερώτησης της κ. Pervenche Berès, (Ο-0126/2006 - Β6-449/2006) προς την Επιτροπή για την περαιτέρω σύγκλιση στις εποπτικές πρακτικές σε επίπεδο Ευρωπαϊκής Ένωσης, η οποία προβλέπεται στη σημερινή μας ημερήσια διάταξη, για μια από τις επόμενες συνεδριάσεις, ούτως ώστε να μπορέσει να εξεταστεί από κοινού με την προφορική ερώτηση προς το Συμβούλιο σχετικά με το ίδιο θέμα.
<SPEAKER ID="082" NAME="Pervenche Berès " LANGUAGE="FR">
Κυρία Πρόεδρε, θέλω να σας συγχαρώ για την εκλογή σας.
<P>
" Επιτροπή Οικονομικών και Νομισματικών Θεμάτων θέλει να θέσει μια ερώτηση τόσο στο Συμβούλιο όσο και στην Επιτροπή αναφορικά με τη σύγκλιση των εποπτικών πρακτικών. Ωστόσο, το ερώτημα προς το Συμβούλιο χάθηκε ασφαλώς στις προετοιμασίες της Διάσκεψης των Προέδρων. Παρόλ' αυτά είμαστε ευτυχείς που μπορούμε να συζητήσουμε αυτού του είδους τα θέματα με την Επιτροπή, αλλά υπάρχει ένα μείζον διακύβευμα στο θέμα που συζητάμε, και για τη γερμανική Προεδρία μεταξύ άλλων. Υπολογίζουμε, ως εκ τούτου, στη στήριξή της για να βρεθεί ένα κενό στην ημερήσια διάταξη μίας εκ των επόμενων συνεδριάσεων μας έτσι ώστε να μπορέσουμε να εξετάσουμε ταυτόχρονα την προφορική ερώτηση που υποβλήθηκε στην Επιτροπή και εκείνη που υποβλήθηκε στο Συμβούλιο σχετικά με αυτό το απολύτως κεφαλαιώδες ζήτημα της σύγκλισης των εποπτικών πρακτικών στο πεδίο των χρηματοοικονομικών αγορών.
<P>
Υπολογίζω επίσης στη στήριξη της προεδρίας του παρόντος Κοινοβουλίου για να εξασφαλισθεί ένας καλός χρόνος για αυτή τη συζήτηση.
<P>
(Το Σώμα εγκρίνει την αίτηση αναπομπής)

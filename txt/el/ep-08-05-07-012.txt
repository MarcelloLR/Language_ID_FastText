<CHAPTER ID="012">
Επιδείνωση της κατάστασης στη Γεωργία (συζήτηση)
<SPEAKER ID="050" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την επιδείνωση της κατάστασης στη Γεωργία.
<SPEAKER ID="051" NAME="Janez Lenarčič">
Προεδρεύων του Συμβουλίου. - (SL) Προτού αρχίσω την ομιλία μου για τη Γεωργία, θέλω να απαντήσω στη δήλωση του Προέδρου του Ευρωπαϊκού Κοινοβουλίου στην αρχή της σημερινής συνεδρίασης όσον αφορά τη Βιρμανία/Μιανμάρ. Δεδομένου ότι αυτή είναι η πρώτη φορά που λαμβάνω τον λόγο σήμερα, θέλω, εξ ονόματος της Προεδρίας, να εκφράσω τα ειλικρινή μου συλλυπητήρια σε όλους τους συγγενείς των θυμάτων του κυκλώνα Nargis στη Βιρμανία/Μιανμάρ. Θέλω επίσης να επιστήσω την προσοχή σας στη δήλωση της Προεδρίας η οποία δημοσιεύθηκε εχθές και στην οποία η Προεδρία εκφράζει την προθυμία της Ευρωπαϊκής Ένωσης να παράσχει στη χώρα αυτή επείγουσα ανθρωπιστική βοήθεια.
<P>
Επανερχόμενος στο θέμα της Γεωργίας, κυρίες και κύριοι βουλευτές, χαιρετίζω την απόφαση του Ευρωπαϊκού Κοινοβουλίου να συμπεριλάβει στην ημερήσια διάταξή του την κατάσταση στη Γεωργία, δεδομένου ότι οι σχέσεις μεταξύ της Γεωργίας και της Ρωσικής Ομοσπονδίας είναι πολύ ασταθείς. Το Συμβούλιο παρακολουθεί εκ του σύνεγγυς την κατάσταση στη χώρα αυτή. Το Συμβούλιο Γενικών Υποθέσεων και Εξωτερικών Σχέσεων συζήτησε προσφάτως, στις 29 Απριλίου, το θέμα της Γεωργίας. Το θέμα αυτό συζητήθηκε άλλωστε και εχθές στην Επιτροπή Πολιτικής και Ασφάλειας, στην οποία απηύθυνε επίσης λόγο ο αναπληρωτής πρωθυπουργός κ. Baramidze.
<P>
Στις 2 Μαΐου η Προεδρία απάντησε, εξ ονόματος της Ευρωπαϊκής Ένωσης, δημοσιεύοντας δήλωση σχετικά με την κλιμάκωση της έντασης μεταξύ της Γεωργίας και της Ρωσίας. Ο Ύπατος Εκπρόσωπος για την Κοινή Εξωτερική Πολιτική και την Πολιτική Ασφάλειας, κ. Χαβιέρ Σολάνα, είχε προηγουμένως συνομιλήσει δύο φορές με τον Πρόεδρο Saakashvili και στις 30 Απριλίου συναντήθηκε με τον ειδικό απεσταλμένο της Γεωργίας, κ. Bakradze. " Προεδρία συζήτησε επίσης τις πρόσφατες εξελίξεις με τον υπουργό Εξωτερικών της Ρωσίας, κ. Lavrov, στο πλαίσιο της συνάντησης μεταξύ της τρόικας της Ευρωπαϊκής Ένωσης και της Ρωσίας που πραγματοποιήθηκε στο Λουξεμβούργο.
<P>
Θέλω να υπογραμμίσω ότι η Ευρωπαϊκή Ένωση ανησυχεί πάρα πολύ για την πρόσφατη ακολουθία γεγονότων τα οποία προκάλεσαν κλιμάκωση της έντασης μεταξύ της Γεωργίας και της Ρωσικής Ομοσπονδίας. Ανησυχούμε ιδιαίτερα για την ανακοίνωση της αύξησης στην Αμπχαζία του αριθμού των ειρηνευτικών δυνάμεων που προέρχονται από την Κοινοπολιτεία Ανεξαρτήτων Κρατών και τη δημιουργία δεκαπέντε πρόσθετων σημείων ελέγχου κατά μήκος των διοικητικών συνόρων. Μας ανησυχεί επίσης η κατάρριψη ενός μη επανδρωμένου γεωργιανού αεροσκάφους στον γεωργιανό εναέριο χώρο στις 20 Απριλίου. Μας ανησυχεί επιπλέον η απόφαση της Ρωσικής Ομοσπονδίας να συνάψει επίσημες σχέσεις με τα θεσμικά όργανα των de facto αρχών της Νότιας Οσετίας και της Αμπχαζίας, οι οποίες συγκροτήθηκαν χωρίς τη σύμφωνη γνώμη των γεωργιανών αρχών.
<P>
" Ευρωπαϊκή Ένωση επαναβεβαιώνει την προσήλωσή της στην κυριαρχία και την εδαφική ακεραιότητα της Γεωργίας εντός των διεθνώς αναγνωρισμένων συνόρων της, όπως κατοχυρώνονται στην απόφαση αριθ. 1808 του Συμβουλίου Ασφαλείας του Οργανισμού "νωμένων Εθνών. " Ευρωπαϊκή Ένωση εξακολουθεί να στηρίζει τις διεθνείς προσπάθειες για την ειρηνική επίλυση των συγκρούσεων στην Αμπχαζία και τη Νότια Οσετία. Ειδικότερα, στηρίζουμε τη δραστηριότητα των "νωμένων Εθνών υπό την αιγίδα της Ομάδας Φίλων του Γενικού Γραμματέα των "νωμένων Εθνών και τις προσπάθειες του Οργανισμού για την Ασφάλεια και τη Συνεργασία στην Ευρώπη.
<P>
" Ευρωπαϊκή Ένωση απευθύνει έκκληση σε όλες τις πλευρές να αποφύγουν κάθε ενέργεια η οποία ενδέχεται να οξύνει την ένταση και να λάβουν μέτρα αποκατάστασης της εμπιστοσύνης. Στο πλαίσιο αυτό, η Ευρωπαϊκή Ένωση χαιρετίζει την πρωτοβουλία του γεωργιανού προέδρου με σκοπό την ειρηνική επίλυση της σύγκρουσης στην Αμπχαζία. Ελπίζουμε ότι η πρωτοβουλία αυτή θα προωθήσει τον εποικοδομητικό διάλογο για το επίμαχο θέμα. Ο ειδικός αντιπρόσωπος της Ευρωπαϊκής Ένωσης και η Ευρωπαϊκή Επιτροπή θα συνεχίσουν επίσης τις προσπάθειές τους για την οικοδόμηση εμπιστοσύνης με σκοπό την υιοθέτηση ψηφίσματος για τις συγκρούσεις στη Γεωργία.
<P>
" Ευρωπαϊκή Ένωση χαιρετίζει επίσης την απόφαση της Ρωσικής Ομοσπονδίας να εξομαλύνει τις σχέσεις με τη Γεωργία σε ορισμένους τομείς. Αυτό θα έχει ως αποτέλεσμα την άρση των περιορισμών στην έκδοση θεωρήσεων για υπηκόους της Γεωργίας, την αποκατάσταση των ταχυδρομικών συνδέσεων, καθώς και άλλα θετικά μέτρα. Όσον αφορά την εσωτερική πολιτική κατάσταση στη Γεωργία, επιτρέψτε μου, με αυτή την ευκαιρία, να εκφράσω την ελπίδα της Ευρωπαϊκής Ένωσης ότι οι προσεχείς κοινοβουλευτικές εκλογές της 21ης Μαΐου θα είναι ελεύθερες και δίκαιες. Είναι σημαντικό να λάβουν οι γεωργιανές αρχές όλα τα δυνατά μέτρα για την εδραίωση της εμπιστοσύνης των πολιτών στη διεξαγωγή των εκλογών. Στηρίζουμε, συνεπώς, την εφαρμογή ενός προγράμματος παροχής εκλογικής βοήθειας το οποίο χρηματοδοτείται από το μέσο σταθερότητας.
<P>
Χαιρετίζουμε επίσης την προσφορά της Πολωνίας να διαθέσει τις υπηρεσίες του προέδρου της πολωνικής Γερουσίας για τη διευκόλυνση του διαλόγου μεταξύ της κυβέρνησης και της αντιπολίτευσης. Όλα τα πολιτικά κόμματα στη Γεωργία -τόσο της συμπολίτευσης όσο και της αντιπολίτευσης- πρέπει να καταβάλουν κάθε δυνατή προσπάθεια ώστε να βελτιωθεί το κλίμα την προεκλογική περίοδο και να εδραιωθεί μια πραγματικά δημοκρατική πολιτική νοοτροπία.
<P>
Εν κατακλείδι, θέλω να επαναλάβω την κρίσιμη σημασία των ελεύθερων και ανεξάρτητων μέσων ενημέρωσης για την οικοδόμηση της δημοκρατίας. " ισότιμη πρόσβαση των εκπροσώπων της κυβέρνησης και της αντιπολίτευσης στα μέσα ενημέρωσης είναι μια από τις προϋποθέσεις των ελεύθερων και δίκαιων εκλογών. Κυρίες και κύριοι βουλευτές, εδώ ολοκληρώνω την ομιλία μου. Αναμένω με ενδιαφέρον τις απόψεις σας για την κατάσταση στη Γεωργία.
<SPEAKER ID="052" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, καταρχάς συμμερίζομαι πλήρως τις απόψεις που εξέφρασε η Προεδρία της ΕΕ σχετικά με τη σοβαρότητα των πρόσφατων εξελίξεων στη Γεωργία.
<P>
" αποστολή των πολιτικών διευθυντών της ΕΕ αύριο θα προσφέρει πραγματικά μια πολύ χρήσιμη ευκαιρία ώστε να επιβεβαιώσουμε την ολόψυχη στήριξή μας στη Γεωργία σε αυτή την πολύ δύσκολη συγκυρία.
<P>
Οι εντάσεις που σχετίζονται με τις εκκρεμείς συγκρούσεις στην Αμπχαζία και τη Νότια Οσετία κλιμακώνονται, δυστυχώς, ραγδαία. Οι πρόσφατες αποφάσεις της Ρωσικής Ομοσπονδίας όσον αφορά την ενίσχυση των δεσμών με τις αποσχιστικές ντε φάκτο αρχές της Αμπχαζία και της Νότιας Οσετίας συνιστούν διάβρωση της εδαφικής ακεραιότητας της Γεωργίας, και τα μέτρα αυτά έχουν αυξήσει τις προσδοκίες για μελλοντική αναγνώριση των δύο αποσχιστικών περιοχών και, ως εκ τούτου, υπονομεύουν τις προσπάθειες εξεύρεσης μιας ειρηνικής λύσης. " Επιτροπή καλεί συνεπώς τη Ρωσική Ομοσπονδία να ανακαλέσει τις αποφάσεις αυτές - ή, τουλάχιστον, να μην τις εφαρμόσει, όπως έχει άλλωστε δηλώσει σαφώς η Ευρωπαϊκή Ένωση στη δήλωσή της.
<P>
Πρέπει τώρα να εστιάσουμε την προσοχή μας στο πώς θα σταματήσουμε αυτό το παιχνίδι σκακιού, στο οποίο κάθε κίνηση προκαλεί ανάλογη απάντηση. Κάθε πρόταση για την ανάληψη δράσης πρέπει να αξιολογηθεί σύμφωνα με την ικανότητά της να μειώσει τη θερμοκρασία.
<P>
Αυτό το αναφέρω επειδή, αν μη τι άλλο, η περαιτέρω επιδείνωση της τρέχουσας κρίσης ενδέχεται να υπονομεύσει τη σταθερότητα όχι μόνο στη Γεωργία, αλλά και στο σύνολο της περιοχής του Νοτίου Καυκάσου.
<P>
Χαιρετίσαμε την πρόταση του Προέδρου Saakashvili για μια νέα ειρηνευτική πρωτοβουλία στην Αμπχαζία. Φρονώ ότι είναι σημαντικό να αναπτυχθεί κατά τέτοιο τρόπο ώστε να αποτελέσει τη βάση για εποικοδομητικό διάλογο μεταξύ όλων των εμπλεκομένων. Αυτό σημαίνει, καταρχάς, διάλογο με τους ίδιους τους Αμπχαζίους, οι οποίοι ελπίζω ότι θα είναι έτοιμοι -και ελπίζω επίσης ότι θα τους επιτραπεί- να μετάσχουν στη διπλωματική διαδικασία.
<P>
" Ρωσία εξακολουθεί να είναι ζωτικής σημασίας παράγοντας αν επιθυμούμε τη βιώσιμη, ειρηνική διευθέτηση αυτών των συγκρούσεων.
<P>
" Επιτροπή λαμβάνει υπόψη το αίτημα της Γεωργίας προς την Ευρωπαϊκή Ένωση να υιοθετήσει μέτρα τα οποία είναι πιθανό να ωθήσουν τη Ρωσία να αναθεωρήσει την τρέχουσα πολιτική της. Νομίζω ότι θα εξετάσουμε το ενδεχόμενο λήψης περαιτέρω μέτρων, όμως πρέπει να είμαστε προσεκτικοί ως προς τη λήψη συμβολικών μέτρων τα οποία ενδέχεται να μην βελτιώνουν τις πιθανότητες επίλυσης της κρίσης, αλλά, απεναντίας, να οδηγούν σε περαιτέρω εντάσεις.
<P>
Τούτου λεχθέντος, φρονώ ότι μια συνολική αναθεώρηση των ειρηνευτικών μηχανισμών, όπως προτείνει για παράδειγμα ο Γενικός Γραμματέας των "νωμένων Εθνών στην πρόσφατη έκθεσή του σχετικά με την Αμπχαζία, θα μπορούσε να συμβάλει στην προώθηση της ειρηνικής επίλυσης αυτών των συγκρούσεων, εάν αυτό υποστηρίζουν όλοι οι εμπλεκόμενοι. Πρέπει όλοι να είμαστε έτοιμοι να διαδραματίσουμε πιο ενεργό ρόλο για την υποστήριξη αυτών των προσπαθειών.
<P>
Δεν πρέπει να λησμονούμε ότι, την τελευταία τετραετία, η Γεωργία έχει καταβάλει τεράστιες προσπάθειες προς την κατεύθυνση μιας δημοκρατικής και προσανατολισμένης στην αγορά κοινωνίας.
<P>
Μόλις εκδώσαμε μια έκθεση προόδου η οποία καταδεικνύει ότι, ενώ η Γεωργία έχει ακόμη πολύ δρόμο μπροστά της, έχει σημειώσει ουσιαστική πρόοδο σε αρκετούς τομείς του σχεδίου δράσης της ΕΠΓ. Τα επιτεύγματα αυτά επιβεβαιώνουν την προσήλωση της Γεωργίας στον στόχο της ενίσχυσης των δεσμών της με την Ευρωπαϊκή Ένωση στο πλαίσιο της ΕΠΓ.
<P>
Όσον αφορά τις επικείμενες κοινοβουλευτικές εκλογές, έχουμε κινητοποιήσει δέσμη μέτρων εκλογικής βοήθειας ύψους 2 εκατ. ευρώ (κάτι που έχει ήδη αναφερθεί), προκειμένου να διασφαλίσουμε τις συνθήκες για μια πιο δίκαιη και διαφανή εκλογική διαδικασία. Παρέχουμε επίσης σημαντική κοινοτική βοήθεια, ενισχύοντας προγράμματα αποκατάστασης τα οποία ωφελούν τον πληθυσμό στις ζώνες σύγκρουσης πέρα από εθνοτικές διαχωριστικές γραμμές.
<P>
Συνεπώς, η Επιτροπή θα συνεχίσει να στηρίζει την πολιτική, κοινωνική και κοινωνική ανάπτυξη της Γεωργίας, με την πεποίθηση ότι η χώρα αυτή έχει τη δύναμη να ανταποκριθεί στις προκλήσεις που αντιμετωπίζει.
<SPEAKER ID="053" NAME="Jacek Saryusz-Wolski">
εξ ονόματος της Ομάδας PPE-DE. - (EN) Κυρία Πρόεδρε, εδώ στο Κοινοβούλιο πρέπει να μας ανησυχεί πολύ σοβαρά η πρόσφατη κλιμάκωση της ήδη τεταμένης κατάστασης στη Γεωργία. Το Ευρωπαϊκό Κοινοβούλιο πρέπει να επιδείξει αποφασιστικότητα και να στηρίξει την εθνική κυριαρχία και την εδαφική ακεραιότητα της Γεωργίας.
<P>
" πρόσφατη απόφαση της ρωσικής κυβέρνησης να συνάψει επίσημες σχέσεις και να αναβαθμίσει τη ρωσική στρατιωτική παρουσία στην Αμπχαζία υπερβαίνει και παραβιάζει τις ισχύουσες συμφωνίες και την εδαφική ακεραιότητα της Γεωργίας. Αυξάνει δε περαιτέρω την ένταση στις ζώνες σύγκρουσης και, συνεπώς, υπονομεύει τις διεθνείς ειρηνευτικές προσπάθειες.
<P>
Τι θα μπορούσε να γίνει προκειμένου να αποκατασταθεί η ειρήνη και η σταθερότητα στο σύνολο της περιοχής; Ιδού ορισμένες πιθανές προτάσεις προς το Σώμα που θα μπορούσαν να συμπεριληφθούν στο ψήφισμά μας. Πρώτον, πρέπει να καλέσουμε τη Ρωσία και τη Γεωργία να επιδείξουν αυτοσυγκράτηση, να συνεχίσουν να επιδιώκουν ειρηνικές λύσεις στη σύγκρουση και να επιτρέψουν τη διαμεσολάβηση της ΕΕ. Δεύτερον, πρέπει να καλέσουμε τη ρωσική κυβέρνηση να ανακαλέσει την απόφασή της για τη σύναψη επίσημων σχέσεων με την Αμπχαζία και τη Νότια Οσετία και να αποσύρει τις ρωσικές δυνάμεις από την Αμπχαζία. Τρίτον, πρέπει να καλέσουμε το Συμβούλιο Ασφαλείας του Ο"Ε να αναβαθμίσει την εντολή και τους πόρους της δύναμης UNAMIG για την προοδευτική εγκατάσταση στην περιοχή πραγματικά ανεξάρτητων διεθνών ειρηνευτικών δυνάμεων. Πρέπει να προτείνουμε την ανάληψη πιο ενεργού ρόλου από το Συμβούλιο και την Επιτροπή της ΕΕ και την παρέμβασή τους υπέρ της επίλυσης των συγκρούσεων, εξετάζοντας ενδεχομένως τις δυνατότητες οργάνωσης μιας αποστολής ΕΠΑΑ. Πρέπει να στηρίξουμε την αποστολή ομάδας αξιολόγησης της κατάστασης το ταχύτερο δυνατόν από την Ευρωπαϊκή Ένωση. Τέλος, πρέπει να καλέσουμε τη διεθνή κοινότητα να συμβάλει στις προσπάθειες της ΕΕ για τη σταθεροποίηση της κατάστασης και την επίλυση της σύγκρουσης στην περιοχή.
<P>
" σύγκρουση αυτή είναι μια πρόκληση για την κοινή εξωτερική πολιτική και πολιτική ασφαλείας της ΕΕ. Θα προσφέρει στην ΕΕ την ευκαιρία να αναλάβει δράση σύμφωνα με τις φιλοδοξίες της, ενισχύοντας τις διατάξεις της Συνθήκης της Λισαβόνας στον τομέα της ΚΕΠΠΑ - ώστε να μην είναι μόνο χρηματοδότης στις καταστάσεις συγκρούσεων, αλλά και ενεργός παράγοντας.
<SPEAKER ID="054" NAME="Hannes Swoboda">
εξ ονόματος της Ομάδας PSE. - (DE) Κυρία Πρόεδρε, κύριε Προεδρεύων του Συμβουλίου, κυρία Επίτροπε, την περασμένη εβδομάδα μου δόθηκε η ευκαιρία, μαζί με την αντιπροσωπεία, να επισκεφθώ όχι μόνο την Τιφλίδα, αλλά και την Αμπχαζία και το κατεχόμενο τμήμα της συνοικίας Gali. Δύο στοιχεία με συγκίνησαν ιδιαίτερα: πρώτον, η μοίρα των ανθρώπων της περιοχής που είχαν υποχρεωθεί να εγκαταλείψουν τις εστίες τους, εκ των οποίων ελάχιστοι μόνο κατάφεραν να επιστρέψουν για να καλλιεργήσουν τα χωράφια τους, και δυσκολεύονται ασφαλώς να πουλήσουν τα προϊόντα τους εξαιτίας ενός συνόρου που ξαφνικά ορθώθηκε στο εσωτερικό της χώρας τους.
<P>
Ένα ακόμη στοιχείο που με ανησύχησε ήταν ο εκπρόσωπος της ντε φάκτο κυβέρνησης με τον οποίο συνομιλήσαμε, και ο οποίος ήταν προφανώς μάλλον ανίκανος. Κυρία Επίτροπε, φοβούμαι ότι όλα αυτά θα έχουν ως αποτέλεσμα -κάτι που αναφέρατε ειδικά- να προσφέρει η Ρωσία στον λαό της Αμπχαζίας ελάχιστες ευκαιρίες ή τη δυνατότητα να ενταχθεί σε ένα ειρηνευτικό σχέδιο.
<P>
Συνεπώς, εκφράζουμε φυσικά τη συμπάθειά μας για τη Γεωργία, μια μικρή χώρα η οποία υφίσταται πιέσεις από μια πολύ μεγαλύτερη γειτονική της χώρα. Εντούτοις, φρονώ ότι και οι δύο πλευρές πρέπει να επιδείξουν αυτοσυγκράτηση, ιδίως κατά την τρέχουσα συγκυρία, και γι' αυτό στηρίζω τις δηλώσεις του Συμβουλίου και της Επιτροπής.
<P>
Ένας επιπλέον λόγος για τον οποίο τηρώ αυτή τη στάση είναι ότι δεν με ικανοποίησαν τα όσα είπε ο αναπληρωτής πρωθυπουργός της Γεωργίας εχθές στην επιτροπή μας, αλλά και ο τρόπος με τον οποίο μίλησε, καθώς μου έδωσε την εντύπωση πολεμοκάπηλης ρητορικής, την οποία πρέπει να αποφύγουμε στο παρόν κρίσιμο στάδιο.
<P>
Οι εκλογές επίκεινται και παρατηρούνται φυσικά προσπάθειες εκμετάλλευσης ορισμένων στοιχείων, μεταξύ άλλων και των εκλογών. " Ρωσία πέφτει σε αυτήν ακριβώς την παγίδα, υποστηρίζοντας μάλιστα εμμέσως και χωρίς να το επιδιώκει τις δυνάμεις εκείνες στο εσωτερικό της Γεωργίας οι οποίες επιθυμούν ενδεχομένως να εκμεταλλευτούν τη σύγκρουση για την εξυπηρέτηση των πολιτικών τους στόχων. Επαναλαμβάνω: στηρίζουμε πλήρως τη Γεωργία και τις επιδιώξεις της όσον αφορά την ανεξαρτησία και την ακεραιότητά της - επ' αυτού δεν τίθεται θέμα συζήτησης. Ελπίζουμε συγχρόνως ότι οι επικείμενες εκλογές θα πραγματοποιηθούν πραγματικά ελεύθερα και δίκαια.
<P>
Δύο στοιχεία, ειδικότερα, δικαιολογούν τον προσανατολισμό της Γεωργίας προς την Ευρωπαϊκή Ένωση και αυτό είναι επίσης σημαντικό, κατά τη γνώμη μου. Το πρώτο είναι η χαλάρωση των περιορισμών ως προς την έκδοση θεωρήσεων. Είναι απαράδεκτο οι Ρώσοι -και, εμμέσως, οι αμπχάζιοι και γεωργιανοί πολίτες που διαθέτουν ρωσικά διαβατήρια- να διαθέτουν ελευθερίες ως προς την έκδοση θεωρήσεων τις οποίες δεν απολαμβάνουν οι ίδιοι οι Γεωργιανοί. Αυτό είναι άδικο και μεροληπτικό, και πρέπει να αλλάξει. Δεύτερον, στη Γεωργία πρέπει να εγκατασταθεί μια πραγματικά πολυμερής ειρηνευτική αποστολή. Είναι απαράδεκτο να επιτρέπουμε τη δραστηριοποίηση στην περιοχή μιας ειρηνευτικής δύναμης η οποία αποτελείται, αφενός, από τη Ρωσία, η οποία μετέχει στη σύγκρουση, και, αφετέρου, από το μεγαλύτερο κόμμα που στην πράξη κατέχει την περιοχή και τώρα παρέχει επίσης το προσωπικό της ειρηνευτικής δύναμης.
<P>
Φρονώ ότι η επιθυμία της Γεωργίας να αποτρέψει αυτή την κατάσταση είναι εύλογη, και είναι κρίσιμο -η κ. Επίτροπος το επεσήμανε άλλωστε στην αρμόδια επιτροπή- να διατηρήσουμε τη δυνατότητα συνέχισης των διαπραγματεύσεων. Φυσικά, δεν μπορούμε να εγκρίνουμε το εκατό τοις εκατό των λεπτομερειών και των διατυπώσεων τις οποίες προτείνει η Γεωργία -εμείς είμαστε η Ευρωπαϊκή Ένωση- όμως αυτά τα δύο αιτήματα της Γεωργίας χρήζουν ιδιαίτερης υποστήριξης. Ελπίζω ότι η Επιτροπή θα αναλάβει δράση και θα καταφέρει όντως να στηρίξει τη Γεωργία όσον αφορά τις ανησυχίες που εκφράζει γι' αυτά, ειδικά, τα θέματα.
<SPEAKER ID="055" NAME="Georgs Andrejevs">
εξ ονόματος της Ομάδας ALDE. - (LV) Κυρία Πρόεδρε, κύριε υπουργέ, κυρία Επίτροπε, κυρίες και κύριοι, πριν από μία εβδομάδα δόθηκε και σε εμένα η ευκαιρία να εκτιμήσω προσωπικά την κατάσταση στη Γεωργία, όταν επισκέφθηκα την Τιφλίδα ως μέλος της αντιπροσωπείας του Ευρωπαϊκού Κοινοβουλίου. Εξ ονόματος της πολιτικής μου ομάδας, της Ομάδα της Συμμαχίας Φιλελευθέρων και Δημοκρατών για την Ευρώπη, θέλω να επιστήσω την προσοχή της διεθνούς κοινότητας στον αποσταθεροποιητικό ρόλο των στρατιωτικών δυνάμεων της Ρωσικής Ομοσπονδίας οι οποίες είναι εγκατεστημένες στη ζώνη της σύγκρουσης. " έκκληση της Γεωργίας προς τη διεθνή κοινότητα και τους διεθνείς οργανισμούς να εξετάσουν το ενδεχόμενο αντικατάστασης των ρωσικών "ειρηνευτικών" δυνάμεων με άλλη δύναμη, διαφορετικής σύνθεσης, πρέπει να ληφθεί υπόψη και να υποστηριχθεί από το Συμβούλιο και την Ευρωπαϊκή Επιτροπή, η οποία πρέπει να εξετάσει επίσης το ενδεχόμενο της ανάπτυξης ειρηνευτικής αποστολής υπό την εποπτεία της ΕΕ στην Αμπχαζία της Γεωργίας. " ισχυρή διεθνής στήριξη και η συνεργασία με τη Γεωργία είναι αναγκαίες για την επίλυση αυτής της σύγκρουσης, θέλω όμως επίσης να καλέσω τη γεωργιανή κυβέρνηση να καταβάλει κάθε δυνατή προσπάθεια για τη βελτίωση του εσωτερικού πολιτικού κλίματος εντός της ίδιας της Δημοκρατίας της Γεωργίας. Οι προεδρικές εκλογές της 5ης Ιανουαρίου του τρέχοντος έτους ήταν μια απόφαση με σκοπό την αποφυγή του αδιεξόδου, όμως κατά τη διάρκεια της ίδιας της εκλογικής διαδικασίας παρατηρήθηκαν αρκετές παραβιάσεις και ασάφειες, οφείλω δε μετά λύπης μου να παραδεχτώ ότι οι ενέργειες των αρμοδίων γεωργιανών αρχών δεν ήταν αρκετές για να πείσουν τους ψηφοφόρους και τους υποψηφίους ότι είχαν την πολιτική βούληση να διερευνήσουν το σύνολο των εκλογικών παραβάσεων που σημειώθηκαν κατά τη διάρκεια των εν λόγω εκλογών. Είμαι πεπεισμένος ότι κατά τις κοινοβουλευτικές εκλογές που διεξάγονται αυτόν τον Μάιο οι αρμόδιες γεωργιανές αρχές θα λάβουν όλα τα αναγκαία μέτρα για να αυξήσουν την εμπιστοσύνη του κοινού στην εκλογική διαδικασία. Στο πλαίσιο αυτό, θέλω να χαιρετίσω το πρόγραμμα εκλογικής βοήθειας, το οποίο χρηματοδοτείται από την Ευρωπαϊκή Επιτροπή, και στο οποίο συμμετέχουν τέσσερις ΜΚΟ, τα "νωμένα Έθνη και το Συμβούλιο της Ευρώπης. Όλα τα πολιτικά κόμματα, η κυβέρνηση και η αντιπολίτευση πρέπει να κάνουν ό,τι μπορούν προκειμένου να βελτιωθεί το σημερινό εξαιρετικά πολωμένο κλίμα στη Γεωργία και να εδραιώσουν μια πραγματικά δημοκρατική πολιτική νοοτροπία. Και οι δύο πλευρές -και η συμπολίτευση και η αντιπολίτευση- καθώς, βεβαίως, και η κοινωνία των πολιτών, πρέπει να κατανοήσουν ότι η εσωτερική αστάθεια αυξάνει τον κίνδυνο και την πιθανότητα περαιτέρω καταστροφικών επιρροών από γειτονικά κράτη, ιδίως από τη Ρωσική Ομοσπονδία. Σας ευχαριστώ για την προσοχή σας.
<SPEAKER ID="056" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κυρία Πρόεδρε, κυρία Επίτροπε, κύριε Lenarčič, μιλώ και εγώ εξ ονόματος της αντιπροσωπείας· είμαι μάλιστα πρόεδρος της αντιπροσωπείας του Ευρωπαϊκού Κοινοβουλίου στις τρεις χώρες του Καυκάσου.
<P>
Ορθώς αναφέρετε ότι η κατάσταση είναι ανησυχητική και σοβαρή, δεν νομίζω άλλωστε ότι μπορούμε να μένουμε απλώς αδρανείς και να παρατηρούμε αυτή την κλιμάκωση των προκλήσεων. Προσωπικά, θα έλεγα ότι ισοδυναμεί σχεδόν με προσάρτηση μιας χώρας από μια άλλη. Όταν η Ρωσία αποσύρθηκε τον Μάρτιο από το καθεστώς κυρώσεων που είχε διατάξει η ΚΑΚ, απέκτησε τη δυνατότητα να παράσχει στρατιωτική βοήθεια στην Αμπχαζία. Στις 16 Απριλίου, η Ρωσία νομιμοποίησε τις διμερείς σχέσεις και τα επίσημα έγγραφα που εκδίδονται στην Αμπχαζία και τη Νότια Οσετία. Προφανώς αυτό συνιστά αναγνώριση, εμμέσως, των δύο αυτών αποσχισθεισών περιοχών. Έπειτα βεβαίως, στις 24 Απριλίου, η Ρωσία αύξησε μονομερώς τον αριθμό των στρατευμάτων και απέστειλε στρατιωτικό εξοπλισμό. Δεν γνωρίζουμε ακριβή στοιχεία. Ακόμη και ο Ο"Ε, που έχει παρουσία στη χώρα, δεν γνωρίζει σε ποια έκταση αύξησε η Ρωσία τις ειρηνευτικές της δυνάμεις. Όπως ανέφεραν οι συνάδελφοί μου, επισκεφθήκαμε το Gali την περασμένη εβδομάδα και δεν διαπιστώσαμε κανέναν εμφανή λόγο που να δικαιολογούσε την αύξηση αυτών των στρατευμάτων, από 2 000 σε 3 000 στρατιώτες. Για όσους συναδέλφους ενδεχομένως δεν το γνωρίζουν, η συμφωνία αυτή χρονολογείται από το 1994, όταν η Ρωσία προσφέρθηκε να αναλάβει ρόλο διαμεσολαβητή και να αποστείλει ειρηνευτικές δυνάμεις στην περιοχή της Αμπχαζίας, μεταξύ της περιοχής των Αμπχαζίων και της περιοχής της Αμπχαζίας στην οποία ζούσαν οι γεωργιανοί πληθυσμοί. Σήμερα, ενώ η ΚΑΚ συζητά περί ισότητας, μόνο ρωσικά στρατεύματα είναι παρόντα. Δεδομένου ότι είμαστε και οι ίδιοι διαμεσολαβητές, θα ήταν ίσως σκόπιμο να θέσουμε το εξής ερώτημα: τι είδους αποτέλεσμα έχει επιτύχει αυτή η διαμεσολάβηση;
<P>
Θέλω επίσης να ρωτήσω ποια είναι η δική μας ευθύνη. Άκουσα, βεβαίως, όλες τις προτάσεις σας, όμως θεωρώ ότι αυτή τη στιγμή προέχει να σταματήσουμε την κλιμάκωση της βίας. Άκουσα επίσης τις δύο τελευταίες δηλώσεις του Συμβουλίου. " Ευρωπαϊκή Ένωση υποστηρίζει μόνο την αποκατάσταση της εμπιστοσύνης. Κύριε Lenarčič, δεν υπάρχει σήμερα εμπιστοσύνη σε αυτή την περιοχή. Δεν υπάρχει καν διάλογος πλέον. " Αμπχαζία διέκοψε τον διάλογο με τη Γεωργία το 2006. Όσον αφορά την επικοινωνία με την Ευρωπαϊκή Ένωση, η Επιτροπή λαμβάνει επίσης μέτρα. Δηλώνει ότι η Ευρωπαϊκή Ένωση θα παρέμβει σε αυτή τη σύγκρουση μόνον εάν της το ζητήσουν και οι δύο εμπλεκόμενες πλευρές. " απάντησή μου σε αυτό είναι η εξής: αυτό δεν πρόκειται να συμβεί ποτέ. " Ρωσία δεν πρόκειται ποτέ να μας ζητήσει να βοηθήσουμε στη διευθέτηση του προβλήματος διότι ανέκαθεν υποστήριζε ότι δεν μετέχει στη σύγκρουση. Ως εκ τούτου, εγείρεται τώρα το θέμα της ευθύνης της Ευρωπαϊκής Ένωσης.
<P>
Παρότι ανακοινώνετε επίσης ότι υπάρχει στήριξη από τα "νωμένα Έθνη, γνωρίζουμε πολύ καλά ότι στα "νωμένα Έθνη επικρατεί πλήρες αδιέξοδο, καθώς και αδυναμία, καθόσον όταν διατυπώθηκε το αίτημα να εγκριθεί ψήφισμα του Ο"Ε, η Ρωσία δεν ανταποκρίθηκε. Συνεπώς, η Ρωσία καθυστερεί επίσης αυτή τη διαδικασία. Φρονώ ότι ενόψει αυτού διαθέτουμε επαρκή επιχειρήματα, καθώς και τη δυνατότητα να βοηθήσουμε με πολύ πιο συγκεκριμένο τρόπο. Δεν πρόκειται πλέον για θέμα που άπτεται των διαδικασιών επίλυσης συγκρούσεων· βρισκόμαστε εμφανώς στο στάδιο της πρόληψης μιας πιθανής σύγκρουσης. Οφείλουμε λοιπόν να αναλάβουμε δράση, και γι' αυτό, στο πλαίσιο του ψηφίσματος που εγκρίναμε την περασμένη εβδομάδα στην Τιφλίδα, εξετάζουμε, λόγου χάρη, το ενδεχόμενο να προτείνουμε στη Ρωσία να μοιραστεί το βάρος της ειρήνευσης με την αποστολή πολιτικού ειρηνευτικού σώματος στην περιοχή. Νομίζω ότι πρέπει να θυμηθούμε την περίπτωση των Βαλκανίων. Πιστεύω ότι η Ιστορία δεν θα μας συγχωρήσει αν αποτύχουμε να αναλάβουμε εγκαίρως δράση για δεύτερη φορά. Ο πόλεμος των Βαλκανίων έπρεπε να είναι ο τελευταίος, και θεωρώ ότι από εμάς εξαρτάται το αν θα σταματήσουμε τη σύγκρουση στον Νότιο Καύκασο προτού προλάβει να ξεσπάσει.
<SPEAKER ID="057" NAME="Konrad Szymański">
εξ ονόματος της Ομάδας UEN. - (PL) Κύριε υπουργέ, κυρία Επίτροπε, την τελευταία στιγμή σπάμε τη μάλλον συμβιβαστική σιωπή της ΕΕ για το θέμα της Γεωργίας.
<P>
Στη σύγκρουση που εξελίσσεται στην Αμπχαζία και την Οσετία δεν αμφισβητούνται τα δικαιώματα μιας ρωσικής μειονότητας. Παρά την εθνοκάθαρση που υπέστησαν τριακόσιες χιλιάδες Γεωργιανοί της περιοχής μετά το 1993, η δημοκρατική Γεωργία επί σειρά ετών προσφέρει στην Αμπχαζία ελευθερίες αυτόνομης επαρχίας. Παρ' όλα αυτά, η Ρωσία προέβη προσφάτως σε ενέργειες αναγνώρισης μιας διοίκησης ανδρεικέλων στην Αμπχαζία ενισχύοντας τις εμπορικές σχέσεις και επεκτείνοντας την ισχύ του ρωσικού οικογενειακού, αστικού και εμπορικού δικαίου ώστε να καλύπτει αυτή την περιοχή.
<P>
Σήμερα πρέπει να θέσουμε ένα πολύ σημαντικό ερώτημα: τασσόμενοι κατά της ένταξης της Γεωργίας στο ΝΑΤΟ, δεν ενθαρρύναμε τη Ρωσία να προβεί σε αυτές τις ενέργειες; Αυτό το ερώτημα πρέπει να τεθεί κυρίως στο Βερολίνο. " σύγκρουση αυτή έχει γεωπολιτικό χαρακτήρα. Διακυβεύονται η αξιοπιστία της Ευρωπαϊκής Ένωσης και η ειρήνη στην περιοχή. Αν δεν μπορούμε να εμποδίσουμε τη Ρωσία να προχωρά σε ενέργειες οι οποίες αποβλέπουν στη διάσπαση ενός από τους βασικούς εταίρους μας στον Καύκασο, κανείς δεν θα μας εμπιστεύεται στο μέλλον.
<P>
Πρέπει να συνεργαστούμε με τις "νωμένες Πολιτείες και να οργανώσουμε συνεδριάσεις του Συμβουλίου Ασφαλείας και του ΟΑΣΕ για το θέμα αυτό. Εκτός από τη σθεναρή διπλωματική υποστήριξη της ακεραιότητας της Γεωργίας, πρέπει να απαιτήσουμε την αντικατάσταση των ρωσικών στρατευμάτων από δυνάμεις οι οποίες θα ενεργούν υπό την αιγίδα του Ο"Ε ή του ΟΑΣΕ. Αξίζει επίσης να σταλεί κοινοβουλευτική αποστολή στην Τιφλίδα. Αν αποτύχουμε ως προς αυτά, η Ρωσία και η νεοϊμπεριαλιστική της πολιτική μπορεί να σπρώξουν ολόκληρη την περιοχή στο χείλος του πολέμου.
<SPEAKER ID="058" NAME="Miloslav Ransdorf">
εξ ονόματος της Ομάδας GUE/NGL. - (CS) Από το 1991 και μετά η Γεωργία είχε τρεις Προέδρους: τον αντιφρονούντα Gamsakhurdia, τον εκπρόσωπο του κομμουνιστικού κατεστημένου Shevardnadze και προσφάτως τον προστατευόμενο των Αμερικανών Saakashvili.
<P>
Είναι δύσκολο να αποφανθούμε για το ποιος από τους τρεις ήταν χειρότερος. Κατά τη διάρκεια της επίσκεψής του, ο κ. Saakashvili μοιράστηκε μαζί μας μια σκέψη μόνο: μας ενθάρρυνε να αγοράσουμε γεωργιανά κρασιά, τα οποία αποκαλούσε "κρασιά της ελευθερίας". Δεν είμαι σίγουρος εάν, για παράδειγμα, το αγαπημένο κρασί του Στάλιν, το Chvanchkhara, μπορεί να θεωρηθεί κρασί της ελευθερίας· εν πάση περιπτώσει, η κατάσταση στη Γεωργία είναι σοβαρή. Το ένα τέταρτο του πληθυσμού έχει μεταναστεύσει: 1 300 000 Γεωργιανοί εργάζονται στην επικράτεια της Ρωσικής Ομοσπονδίας. Το γεγονός αυτό και μόνον μας δείχνει ότι έχει τεράστια σημασία να επιλύσουν οι δύο χώρες τα αμοιβαία τους προβλήματα, τώρα που ανέλαβε καθήκοντα στο Κρεμλίνο ο νέος πρόεδρος, ο κ. Medvedev. Φρονώ ότι πρέπει να του δοθεί χρόνος να εκπληρώσει τις υποσχέσεις του, ήτοι να προσφέρει βοήθεια στη Γεωργία και να συμβάλει στη διευθέτηση της κατάστασης, η οποία είναι σήμερα πολύ σοβαρή.
<SPEAKER ID="059" NAME="Ria Oomen-Ruijten" AFFILIATION="PPE-DE">
(NL) Θέλω να ευχαριστήσω τόσο την Προεδρία όσο και την κ. Επίτροπο για τις απαντήσεις τους. Επικρατεί όντως τεράστια ανησυχία για την κλιμάκωση της έντασης στην περιοχή. Συμφωνώ με τα σχόλια που ακούστηκαν και με τις εκκλήσεις για αυτοσυγκράτηση.
<P>
Εντούτοις, το ερώτημα που τίθεται είναι το εξής: σε τι θα ωφελήσει αυτό, δεδομένου ότι και τα συμπεράσματα του Συμβουλίου τον Νοέμβριο του 2007 περιλάμβαναν επίσης έκκληση για αυτοσυγκράτηση, παρ' όλα αυτά, δυστυχώς, η ένταση έχει κλιμακωθεί. Τι κάνουμε τώρα, κυρία Πρόεδρε; Ο αναπληρωτής πρωθυπουργός της Γεωργίας, κ. Baramidze, είπε: "Βοηθήστε μας, βοηθήστε μας!" - και μάλιστα με πολύ χονδροειδή τρόπο, με διατυπώσεις που λίγο συμβάλλουν στη μείωση των εντάσεων, μεταξύ άλλων και από τη γεωργιανή πλευρά. Τι πρέπει όμως να πράξουμε;
<P>
Καταρχάς, υπάρχει η αποστολή. Στη διαμεσολάβηση δεν πρέπει να μετάσχει μόνο η Γεωργία, αλλά και η Ρωσία. Το δεύτερο ζήτημα είναι η ειρηνευτική αποστολή των "νωμένων Εθνών. Είναι απαράδεκτο να καθορίζει μόνη της η Ρωσία την αποστολή ρωσικών στρατευμάτων στην περιοχή.
<P>
Το τρίτο ζήτημα, κυρία Πρόεδρε, αφορά τη μείωση της πίεσης. Μόλις παρακολούθησα τη μεγαλοπρεπή τελετή ορκωμοσίας του Προέδρου Medvedev στον υπολογιστή του γραφείου μου. Άκουσα τον Πρόεδρο Medvedev, τον νέο πρόεδρο της Ρωσίας, να δηλώνει εμφατικά την πρόθεσή του να διασφαλίσει την εθνική κυριαρχία και την ανεξαρτησία της Ρωσίας. Ο ομόλογός του στη Γεωργία έπραξε το ίδιο. Θέλω να ζητήσω από όλες και όλους τους παριστάμενους που επιθυμούν να συγχαρούν τον Πρόεδρο Medvedev σήμερα να τον καλέσουν επίσης να εγγυηθεί την εθνική κυριαρχία και την ανεξαρτησία της γεωργιανής επικράτειας.
<P>
Κυρία Πρόεδρε, η εποικοδομητική συνεργασία - αυτό έχει σημασία· η εποικοδομητική συνεργασία και των δύο πλευρών. " ύπαρξη ενός νέου προέδρου στη Ρωσία μας προσφέρει επίσης μια νέα ευκαιρία να του απευθύνουμε μια πιο επιτακτική έκκληση και να τον πείσουμε γι' αυτό. Σας ευχαριστώ πολύ.
<SPEAKER ID="060" NAME="Jan Marinus Wiersma" AFFILIATION="PSE">
(NL) Θέλω να εκφράσω και εγώ μαζί με προηγούμενους ομιλητές, όπως η κ. Επίτροπος και ο Προεδρεύων του Συμβουλίου, την ανησυχία όλων μας για την κατάσταση που έχει δημιουργηθεί στην περιοχή -κυρίως του Καυκάσου- όσον αφορά τη Γεωργία και τα προβλήματα με τη Νότια Οσετία και την Αμπχαζία. Ενώ μέχρι πρόσφατα μιλούσαμε για παγωμένες συγκρούσεις, η σημερινή κατάσταση δημιουργεί τον κίνδυνο να μετατραπούν σε υποβόσκουσες συγκρούσεις· και πρέπει βεβαίως να μεριμνήσουμε όλοι ώστε να μην μετατραπούν σε ανοικτές συγκρούσεις. " Ευρωπαϊκή Ένωση, ο Ο"Ε και όλοι όσοι έχουν δυνατότητα παρέμβασης έχουν καθήκον να επιδιώξουν την εκτόνωση της κατάστασης.
<P>
Πρέπει ασφαλώς να απορρίψουμε τις κινήσεις στις οποίες προέβη η Ρωσία. Οι κινήσεις αυτές αποβλέπουν -ή τουλάχιστον φαίνεται να αποβλέπουν- στην επισημοποίηση, την πιθανή αναγνώριση της ανεξαρτησίας των υπό εξέταση περιοχών. Τα γεωστρατηγικά συμφέροντα διαδραματίζουν ασφαλώς μείζονα ρόλο σε αυτό το πλαίσιο. Μπορώ να φανταστώ τη δυσαρέσκεια της Μόσχας για την απόφαση της πρόσφατης συνόδου κορυφής του ΝΑΤΟ, όπου συμφωνήθηκε να επιτραπεί στη Γεωργία να ενταχθεί στο ΝΑΤΟ μακροπρόθεσμα, καθώς και τη φυσική, αναμενόμενη ενόχληση για την αντίδραση των περισσοτέρων χωρών της ΕΕ στην ανακήρυξη της ανεξαρτησίας του Κοσσυφοπεδίου. Θεωρούμε ότι τα θέματα αυτά πρέπει να διαχωριστούν αυστηρά από την κατάσταση στη Γεωργία. Στο παρελθόν, υπήρξαν συμφωνίες επί του θέματος στους κόλπους του ΟΑΣΕ, και φρονούμε ότι ο Ο"Ε, ειδικότερα, πρέπει να προσπαθήσει να αποκαταστήσει την ομαλότητα, τις διαβουλεύσεις και τον διάλογο.
<P>
Τώρα παρατηρούμε ένα είδος κλιμάκωσης και από τις δύο πλευρές, μια κλιμάκωση στον πόλεμο των λέξεων· ένα παιχνίδι σκακιού, όπως ανέφερε η κ. Επίτροπος, το οποίο όμως φοβάμαι ότι δεν θα έχει νικητές - πράγμα που δεν ωφελεί κανέναν.
<P>
Αφενός, υπάρχει η αντίδραση της Ρωσίας, η οποία αυξάνει τον αριθμό των "ειρηνευτών" της. Αφετέρου, η Γεωργία δημιουργεί προβλήματα στις διαπραγματεύσεις του ΠΟΕ όσον αφορά τη συμμετοχή της Ρωσίας. Φρονώ ότι το εθνικιστικό υπόβαθρο που διακρίνεται και στις δύο πλευρές πρέπει να εκλείψει από τη συζήτηση.
<P>
Όλες οι πλευρές πρέπει να επιδείξουν αυτοσυγκράτηση, όπως επεσήμαναν πολλοί ομιλητές, και σε πιο μακροπρόθεσμο ορίζοντα πρέπει ασφαλώς να καταβληθούν προσπάθειες για μια διαρθρωτική λύση. Θεωρώ ότι η Ευρωπαϊκή Ένωση μπορεί να διαδραματίσει σημαντικό ρόλο προς την κατεύθυνση αυτή, μεταξύ άλλων στο πλαίσιο απευθείας διαλόγου με τη Ρωσία στην προσεχή σύνοδο κορυφής ΕΕ-Ρωσίας. Αυτό μπορεί να μας προσφέρει μια ευκαιρία να ρωτήσουμε τον νέο πρόεδρο τι σκοπεύει να πράξει η χώρα του σχετικά με αυτές τις παγωμένες συγκρούσεις, όχι μόνο στον Καύκασο, αλλά και στην Υπερδνειστερία· ίσως εκεί ο νέος πρόεδρος να μπορέσει να περιγράψει τις προθέσεις του όσον αφορά τις συμφωνίες που συνήφθησαν στον ΟΑΣΕ το 1999, αν δεν κάνω λάθος, σχετικά με την κατάσταση σε αυτές τις αποσχισθείσες χώρες, δημοκρατίες, κράτη και ούτω καθεξής.
<P>
Τέλος -και συμφωνώ με όλους όσοι επέκριναν την ερμηνεία που δίνει η Ρωσία στις αποφάσεις του Ο"Ε- αυτές οι "ειρηνευτικές" δυνάμεις εννοείται ότι δεν είναι ειρηνευτικές· θα μπορούσαμε να τις περιγράψουμε καλύτερα ως στρατεύματα τα οποία εξυπηρετούν ρωσικά στρατηγικά στρατιωτικά συμφέροντα και σε καμία περίπτωση τους στόχους του Ο"Ε. Στο πλαίσιο αυτό πρέπει να επιδιωχθούν νέες συμφωνίες, στις οποίες η Ευρωπαϊκή Ένωση θα μπορούσε να διαδραματίσει ρόλο.
<P>
Επιπλέον, εξυπακούεται ότι η εδαφική ακεραιότητα της Γεωργίας πρέπει να διαφυλαχθεί, όπως άλλωστε και ο σεβασμός των μειονοτήτων και των προβλημάτων τους -ο κ. Swoboda ανέφερε ορισμένα στοιχεία για το θέμα αυτό- δεδομένου ότι οι πληθυσμοί που ζουν στην περιοχή κινδυνεύουν να συνθλιβούν ανάμεσα στη Μόσχα και την Τιφλίδα. Είναι βεβαίως σημαντικό να γίνει κάτι για την αντιμετώπιση του προβλήματος των προσφύγων. Ίσως ο καλύτερος τρόπος με τον οποίο μπορεί να βοηθήσει η Ευρωπαϊκή Ένωση είναι να επενδύσει σε μέτρα οικοδόμησης εμπιστοσύνης τα οποία θα βοηθήσουν και τις δύο πλευρές να ξεκινήσουν εκ νέου εποικοδομητικό διάλογο.
<SPEAKER ID="061" NAME="Árpád Duka-Zólyomi" AFFILIATION="PPE-DE">
(HU) Σας ευχαριστώ, κυρία Πρόεδρε. " Γεωργία βρίσκεται στα πρόθυρα του πολέμου, σύμφωνα με χθεσινή δήλωση του υπουργού Εσωτερικών και Επανένταξης της Γεωργίας. " κατάσταση μεταξύ της Γεωργίας και της Ρωσίας είναι πράγματι ολοένα και πιο τεταμένη. Το διάταγμα του κ. Πούτιν με το οποίο ζητεί από τις κρατικές υπηρεσίες να αναβαθμίσουν τη συνεργασία με την Αμπχαζία και τη Νότια Οσετία, η κατάρριψη ενός μη επανδρωμένου γεωργιανού αεροσκάφους, καθώς και η ανάπτυξη περισσότερων ρωσικών στρατιωτικών μονάδων στην Αμπχαζία καθιστούν πολύ βάσιμες τις σοβαρές ανησυχίες που εξέφρασε η κυβέρνηση του κ. Saakashvili.
<P>
" Ρωσία -αδιαφορώντας για την εδαφική ακεραιότητα της Γεωργίας- επιδιώκει να φέρει τις δύο αποσχισθείσες επαρχίες της Γεωργίας σταδιακά υπό τον έλεγχό της. Τα κίνητρα των Ρώσων είναι ενδεικτικά της πολιτικής κυρίαρχης δύναμης που ασκούν. Το 80% του πληθυσμού της Αμπχαζίας έχει πλέον ρωσική υπηκοότητα και οι Ρώσοι ισχυρίζονται ότι έχουν ως εκ τούτου ευθύνη να τους υπερασπίζονται. Εξίσου ενδεικτική είναι η χθεσινή δήλωση του στρατηγού Alexey Maslov, αρχιστράτηγου του ρωσικού Στρατού Ξηράς: "" αύξηση του αριθμού των στρατευμάτων στην Αμπχαζία συμβάλλει στην αποτροπή της ένοπλης σύγκρουσης και στην προώθηση της σταθερότητας στην περιοχή της Υπερκαυκασίας."
<P>
Οι ρωσικές δυνάμεις απλούστατα δεν μπορούν να ανεχθούν το γεγονός ότι η Γεωργία έχει επιλέξει την οδό της αυτονομίας και της ανεξαρτησίας, καθώς και της ένταξής της στην ευρωατλαντική συμμαχία. " Γεωργία είναι αναπόσπαστο τμήμα της ευρωπαϊκής πολιτικής γειτονίας. Έχουμε καθήκον να παράσχουμε τη μέγιστη δυνατή στήριξη για τις μεταρρυθμίσεις στη Γεωργία και την ανάπτυξη της δημοκρατίας και του κράτους δικαίου.
<P>
Εκεί αποσκοπούν άλλωστε οι συνεπείς προσπάθειες της Επιτροπής Κοινοβουλευτικής Συνεργασίας ΕΕ-Γεωργίας. Πριν από μία εβδομάδα συνεδριάσαμε στην Τιφλίδα, όπου εγκρίναμε μια σειρά αποφασιστικών συστάσεων. Επισκεφθήκαμε επίσης τη "ζώνη σύγκρουσης" της Αμπχαζίας, όπου οι συνθήκες επί του παρόντος είναι απαράδεκτες. Έχω την πεποίθηση ότι πρέπει να είμαστε πιο δραστήριοι και κατηγορηματικοί όσον αφορά την παροχή στήριξης στη Γεωργία, και να ασκήσουμε εντονότερες πιέσεις στη Ρωσία. Οι ειρηνευτικές δυνάμεις πρέπει να μετασχηματιστούν και να καταστούν πραγματικά διεθνείς και ουδέτερες. " Τιφλίδα χειρίζεται με νηφαλιότητα την κατάσταση, και επιθυμεί την επίλυση των προβλημάτων με ειρηνικά μέσα. Οι κοινοβουλευτικές εκλογές στη Γεωργία επισπεύσθηκαν και βρίσκονται τώρα προ των πυλών. Οι εκλογές αυτές θα είναι μια σημαντική δοκιμασία για τη νεαρή και εύθραυστη δημοκρατία στη Γεωργία, γι' αυτό πρέπει να προσφέρουμε κάθε δυνατή βοήθεια ώστε να διασφαλίσουμε την επιτυχία τους. Σας ευχαριστώ για την προσοχή σας.
<SPEAKER ID="062" NAME="Józef Pinior" AFFILIATION="PSE">
(PL) Κυρία Πρόεδρε, κυρία Επίτροπε, το Ευρωπαϊκό Κοινοβούλιο ασχολήθηκε επανειλημμένα με το θέμα της οικοδόμησης της δημοκρατίας στη Γεωργία. Παρακολουθούμε με θαυμασμό τον τρόπο με τον οποίο ο λαός της Γεωργίας αγωνίστηκε για τη δημιουργία μιας φιλελεύθερης δημοκρατίας και μιας ισχυρής κοινωνίας των πολιτών και για τη διενέργεια ελεύθερων εκλογών. Το Ευρωπαϊκό Κοινοβούλιο παραμένει σταθερά στο πλευρό της δημοκρατίας στη Γεωργία σήμερα, προστατεύοντας την εδαφική ακεραιότητα του κράτους της Γεωργίας.
<P>
Χτες ακούσαμε μια ομιλία του αναπληρωτή πρωθυπουργού της Γεωργίας, Giorgi Baramidze. Τα θέματα που περιέγραψε ο κ. Baramidze από τη γεωργιανή οπτική γωνία αποκαλύπτουν τη σοβαρότητα της κατάστασης που αντιμετωπίζουμε σήμερα στον Καύκασο. Ασφαλώς, απευθύνουμε έκκληση και στις δύο πλευρές, τόσο στη Γεωργία όσο και στη Ρωσία, να επιδείξουν σύνεση. Πρέπει, ωστόσο, να είναι σαφές ότι δεν υπάρχει συναίνεση στην Ευρώπη για μια νεοϊμπεριαλιστική πολιτική της Ρωσίας έναντι των χωρών του Καυκάσου, ή έναντι της Γεωργίας. " Ρωσία φέρει ιδιαίτερη ευθύνη ώστε να εγγυηθεί την ειρήνη και την ασφάλεια σε αυτή την περιοχή.
<P>
Συγχρόνως, θέλουμε να επισημάνουμε ότι εκείνο που έχει τη μεγαλύτερη σπουδαιότητα στο διεθνές πλαίσιο, στη Γεωργία, είναι η γεωργιανή δημοκρατία. Γι' αυτό απευθύνουμε έκκληση στις αρχές και στον λαό της Γεωργίας να ενισχύσουν περαιτέρω τη φιλελεύθερη δημοκρατία στη Γεωργία, παράλληλα με την κοινωνία των πολιτών και το κράτος δικαίου.
<P>
Τα όσα ανέφερε η κ. Επίτροπος σχετικά με την παροχή κοινοτικής βοήθειας για την υποστήριξη των επικείμενων εκλογών στη Γεωργία είναι ένα μέτρο της Ευρωπαϊκής Ένωσης το οποίο πρέπει να χαρακτηρίζει την ευρωπαϊκή πολιτική στον Καύκασο: προάσπιση της Γεωργίας, θαυμασμός για την οικοδόμηση της δημοκρατίας, μη αποδοχή της διάσπασης της εδαφικής ακεραιότητας της χώρας αυτής. Απευθύνουμε έκκληση στη Ρωσία και τη Γεωργία για σταθερότητα, ειρήνη και ασφάλεια στην περιοχή αυτή.
<SPEAKER ID="063" NAME="Charles Tannock" AFFILIATION="PPE-DE">
(EN) Κυρία Πρόεδρε, η Ρωσία απέκτησε σήμερα νέο Πρόεδρο, όμως ο νέος ρόλος του Βλαντιμίρ Πούτιν ως πρωθυπουργού θα του επιτρέψει να διατηρήσει τον έλεγχο της εξουσίας και να επιβλέπει τον προστατευόμενό του, Ντμίτρι Μεντβέντεφ. Ως εκ τούτου, η ρωσική εξωτερική πολιτική δεν πρόκειται να μεταβληθεί.
<P>
" πλημμυρίδα των πετροδολαρίων καθιστά τη Ρωσία αναδυόμενη δύναμη, δυστυχώς όμως προσεγγίζει τα πάντα με όρους αμοιβαίας επιβουλής. " προτεραιότητα της εξωτερικής πολιτικής του Πούτιν -η ανοικοδόμηση ενός συστήματος που μοιάζει κάπως με την παλαιά Σοβιετική Ένωση- έχει εστιαστεί σε αυτό που υπεροπτικά η Ρωσία αποκαλεί "εγγύς εξωτερικό" της - τις πρώην σοβιετικές δημοκρατίες της Βαλτικής, της Ανατολικής Ευρώπης και του Νοτίου Καυκάσου, όπου η Ρωσία είναι αποφασισμένη να διατηρήσει τη σφαίρα επιρροής της. Οι χώρες αυτές τιμωρούνται επειδή έχουν στρέψει το βλέμμα προς τη Δύση, προς το ΝΑΤΟ και την ΕΕ, αντί να στραφούν προς τη Μόσχα.
<P>
" Γεωργία, υπό την ηγεσία του φιλοδυτικού μεταρρυθμιστή Προέδρου Saakashvili, έχει υποφέρει πολύ από τις καταπιεστικές πολιτικές της Ρωσίας. Εκτός από τη χρησιμοποίηση του εμπορίου και του ενεργειακού εφοδιασμού ως διπλωματικών όπλων, ο Πούτιν επιδιώκει συστηματικά να υπονομεύσει την εδαφική ακεραιότητα της Γεωργίας προσφέροντας σιωπηρή υποστήριξη στις αποσχισθείσες, αυτοαποκαλούμενες δημοκρατίες της Αμπχαζίας και της Νότιας Οσετίας. " άφιξη ακόμη περισσότερων ρώσων στρατιωτών στην Αμπχαζία -δήθεν ως ειρηνευτών, οι οποίοι αναμφίβολα όμως βρίσκονται σε πολεμική ετοιμότητα- και η κατάρριψη ενός γεωργιανού μη επανδρωμένου αεροσκάφους προσφάτως αύξησαν με προβοκατόρικο τρόπο την ένταση στην περιοχή.
<P>
Ωστόσο, ενόψει της σπουδής της Δύσης να υποδεχτεί ένα ανεξάρτητο Κοσσυφοπέδιο χωρίς σχετικό ψήφισμα του Ο"Ε ή διεθνή συμφωνία, οι ενέργειες της Ρωσίας -δυστυχώς- δεν στερούνται κάποιας λογικής. " αναγνώριση του Κοσσυφοπεδίου έχει ανοίξει τον ασκό του Αιόλου και έδωσε στη Ρωσία το ηθικό πλεονέκτημα. Δεν πρέπει να εκπλαγούμε αν η Ρωσία ερμηνεύσει ως προηγούμενο την περίπτωση του Κοσσυφοπεδίου. Θα ήταν πραγματικά τραγικό αν, λόγω της προσέγγισής μας στο θέμα του Κοσσυφοπεδίου, καταλήξουμε να βλάψουμε ανεπανόρθωτα τη Γεωργία και να επισπεύσουμε μια ένοπλη σύγκρουση σε μια χώρα της οποίας την εδαφική ακεραιότητα θα έπρεπε να προασπίζουμε με μεγάλο σθένος.
<SPEAKER ID="064" NAME="Alessandro Battilocchio" AFFILIATION="PSE">
(IT) Κύριε Πρόεδρε, κυρίες και κύριοι, την περασμένη εβδομάδα συμμετείχα σε συναντήσεις στην Τιφλίδα, μαζί με τους συναδέλφους μου της διακοινοβουλευτικής αντιπροσωπείας, με επικεφαλής την κ. Isler Béguin, με τα σχόλια της οποίας συμφωνώ απολύτως: η κατάσταση επιδεινώνεται πραγματικά και οι κλιμακούμενες εντάσεις ενδέχεται να οδηγήσουν στο ξέσπασμα ανοικτής ένοπλης σύγκρουσης. Κατά τη διάρκεια της επίσημης συνάντησης, ο Πρόεδρος Saakashvili επιβεβαίωσε ότι αυτή τη φορά μπορεί να είναι θέμα ωρών παρά ημερών.
<P>
Ενώ το αδιέξοδο σχετικά με την κατάσταση στην Αμπχαζία και τη Νότια Οσετία επιλύεται, η Μόσχα έχει επιβεβαιώσει επισήμως ότι επιθυμεί να συνάψει επίσημες σχέσεις και με τις δύο περιοχές. Κατ' αυτόν τον τρόπο θα ανοίξει και πάλι η συζήτηση για την εδαφική ακεραιότητα της Γεωργίας, η οποία έχει αναγνωριστεί μέσω ψηφισμάτων του Ο"Ε.
<P>
Ελπίζουμε ότι η Ευρώπη θα αποκτήσει εν τέλει ενιαία φωνή και θα διαδραματίσει πιο αποφασιστικό ρόλο αναζητώντας ειρηνικές λύσεις, πριν να είναι πολύ αργά. Εάν οι σχέσεις καταρρεύσουν, είναι πολύ εύκολο να προβλέψουμε μια σειρά αλυσιδωτών αντιδράσεων σε όλη την περιοχή, γεγονότα τα οποία θα φτάσουν στο τέλος και στα δικά μας σύνορα. Ελπίζουμε λοιπόν ότι το Συμβούλιο και η Επιτροπή θα επιδείξουν ειλικρινή αποφασιστικότητα στο θέμα αυτό.
<P>
Είτε θα αντιμετωπίσουμε την κατάσταση και θα εντείνουμε τις προσπάθειές μας στο μέτωπο της διαμεσολάβησης, είτε, δυστυχώς, θα επωμιστούμε βαρύτατες ευθύνες για την απροθυμία ή την αδυναμία μας να παρέμβουμε ικανοποιητικά.
<SPEAKER ID="065" NAME="Corien Wortmann-Kool" AFFILIATION="PPE-DE">
(NL) Είμαστε φίλοι της Γεωργίας. " πραγματική φιλία συνεπάγεται την προσφορά στήριξης και βοήθειας, και αυτή ακριβώς πρέπει να είναι η στάση της Ευρώπης τώρα που αμφισβητείται η εδαφική ακεραιότητα της Γεωργίας. " πραγματική φιλία όμως συνεπάγεται συγχρόνως την άσκηση κριτικής όπου αυτή είναι αναγκαία.
<P>
Κυρία Πρόεδρε, η γεωργιανή κυβέρνηση βρίσκεται αντιμέτωπη με ένα δύσκολο έργο. Πρέπει να οικοδομήσει δημοκρατικούς θεσμούς, βάσει των ευρωπαϊκών αξιών, σε μια χώρα στην οποία η ιστορία είναι πολύ διαφορετική. Πρέπει επίσης να ανορθώσει την οικονομία της, και η κ. Επίτροπος ορθώς δηλώνει ότι έχει επιτευχθεί χρήσιμη πρόοδος όσον αφορά την ΕΠΓ, παρότι μένουν ακόμη να γίνουν πολλά. Το έργο αυτό είναι δύσκολο για τη γεωργιανή κυβέρνηση ιδίως σε μια περίοδο στην οποία η εδαφική ακεραιότητα της χώρας αμφισβητείται και απειλείται από τη Ρωσία.
<P>
" Ευρώπη πρέπει να λάβει σαφή θέση στο θέμα αυτό και πρέπει να στηρίξει τις πλευρές που εμπλέκονται στη σύγκρουση. Οι προτάσεις του Προέδρου Saakashvili αξίζουν μια δίκαιη ευκαιρία. Αποτελούν καλύτερη λύση από την εκτόξευση απειλών. " αποστολή στην οποία πρόκειται να μετάσχει η Προεδρία του Συμβουλίου είναι θετική, καθόσον έχει περάσει η εποχή που μπορούσαμε να μένουμε αδρανείς και να περιμένουμε την εξισορρόπηση των καταστάσεων. Το Συμβούλιο και η Επιτροπή πρέπει να επιδείξουν προθυμία για την ανάληψη δράσης.
<P>
Το γεγονός ότι πρόκειται να διεξαχθούν κοινοβουλευτικές εκλογές στις 21 Μαΐου αυξάνει την ένταση. Συμμετέχω στην αποστολή παρατήρησης, και θα παρακολουθήσουμε τις εκλογές με ευσυνειδησία. Οι συγκεκριμένες κοινοβουλευτικές εκλογές θα αποτελέσουν λυδία λίθο για την κυβέρνηση Saakashvili. Εξ ου και η ευθύνη να μεριμνήσουμε ώστε οι εκλογές να είναι δίκαιες και δημοκρατικές. Αυτή θα είναι η βάση στην Ευρώπη για την ένωση των δυνάμεών μας και τη διασφάλιση στους πολίτες ολόκληρης της Γεωργίας -περιλαμβανομένων, με άλλα λόγια, της Αμπχαζίας και της Νότιας Οσετίας- του δικαιώματος να ζουν υπό συνθήκες ελευθερίας και δημοκρατίας. Γι' αυτό η Γεωργία αξίζει τη στήριξή μας. Σας ευχαριστώ πολύ.
<SPEAKER ID="066" NAME="Robert Evans" AFFILIATION="PSE">
(EN) Κυρία Πρόεδρε, η Επίτροπος Ferrero-Waldner ξεκίνησε τις παρατηρήσεις της πριν από λίγα λεπτά δηλώνοντας πόσο σοβαρή είναι η κατάσταση, μια άποψη την οποία εξέφρασε επίσης ο κ. Lenarčič εξ ονόματος του Συμβουλίου. Όλοι οι ομιλητές που ακολούθησαν υπογράμμισαν επίσης τη σοβαρότητα της τρέχουσας κατάστασης.
<P>
Γνωρίζω από τις επισκέψεις μου στη Γεωργία ότι η χώρα καταβάλλει πραγματικές προσπάθειες ενίσχυσης των δεσμών της με την Ευρωπαϊκή Ένωση. Φρονώ, κυρίες και κύριοι συνάδελφοι, ότι πρέπει τώρα να στηρίξουμε τη Γεωργία σε αυτή την περίοδο κρίσης και ενόψει αυτού που σε προηγούμενη ομιλία περιγράφηκε ως ρωσικός ιμπεριαλισμός.
<P>
" Ρωσία ποτέ δεν αποδέχτηκε την εδαφική ακεραιότητα της Γεωργίας όσον αφορά τις περιοχές της Αμπχαζίας ή της Νότιας Οσετίας. Γνωρίζουμε από όσα ακούσαμε τις τελευταίες εβδομάδες ότι ρώσοι και αμπχάζιοι αυτονομιστές φαίνεται να εμπλέκονται στα περιστατικά με τα κατασκοπευτικά αεροσκάφη που οδήγησαν σε αυτή την όξυνση της έντασης και πρέπει όλοι να αναγνωρίσουμε ότι οι εξελίξεις ακολούθησαν τη μορφή χιονοστιβάδας. Δεν γνωρίζω όλα τα διπλωματικά μέσα που χρησιμοποιούνται, όμως με ανησυχεί το ενδεχόμενο η Ευρωπαϊκή Ένωση να μην πράττει αρκετά ώστε να σταματήσει αυτή την κλιμάκωση της βίας. " κ. Isler Béguin ανέφερε πριν από λίγα λεπτά ότι η Ιστορία δεν θα μας συγχωρήσει αν μείνουμε αδρανείς. Αν δεν παρέμβουμε, ολόκληρη η περιοχή μπορεί να οδηγηθεί σε πολεμική σύρραξη - μια σύρραξη στην οποία δεν θα νικήσει κανείς.
<P>
Το μήνυμά μου λοιπόν σήμερα το απόγευμα -όχι μόνο προς το Ευρωπαϊκό Κοινοβούλιο, αλλά και προς τον κ. Lenarčič που εκπροσωπεί το Συμβούλιο, καθώς και προς την Επίτροπο κ. Ferrero-Waldner- είναι να κάνετε ό,τι μπορείτε, στο ύψιστο πολιτικό επίπεδο, προκειμένου να διασφαλιστεί ότι όλες οι πλευρές, και πρωτίστως οι Ρώσοι, κατανοούν πόσο επικίνδυνες είναι οι κινήσεις που γίνονται σε αυτόν τον τομέα και ότι πρέπει να σταματήσουμε αυτή την κλιμάκωση προτού βρεθούμε αντιμέτωποι με μια νέα βαλκανική κρίση.
<SPEAKER ID="067" NAME="Vytautas Landsbergis" AFFILIATION="PPE-DE">
(EN) Κυρία Πρόεδρε, χρειαζόμαστε μια σαφή διατύπωση: Σταματήστε τον πόλεμο! Ruki proch ot Gruzii - Κάτω τα χέρια από τη Γεωργία! Όχι άλλες εξουσιοδοτήσεις του Ο"Ε για δυνάμεις διατήρησης συγκρούσεων! Μόνον έτσι θα κάνουμε το Κρεμλίνο να ακούσει. Αν η ΕΕ δεν είναι ικανή να μιλήσει με αυτόν τον τρόπο, αναλαμβάνει μέρος της ευθύνης. Μπορούμε να μιλήσουμε ελεύθερα από αυτό το βήμα, και να ζητήσουμε να επιστρέψουν οι ρώσοι αλεξιπτωτιστές στη Ρωσία.
<P>
Κανείς δεν είχε απευθύνει μια τέτοια προειδοποίηση πριν από την αιματοχυσία του Ιανουαρίου του 1991 στο Βίλνιους, όταν είχαν ήδη αναπτυχθεί αλεξιπτωτιστές στην περιοχή.
<P>
Καθώς η Ρωσία επιδιώκει τώρα την κλιμάκωση των εντάσεων γύρω και κατά της Γεωργίας, προσδίδοντάς τους συγχρόνως ολοένα και περισσότερο στρατιωτικό χαρακτήρα, οι λόγοι μπορεί να θεωρηθεί ότι είναι πολιτικοί, όμως δεν εξαντλούνται σε αυτή την πτυχή. Ποια βαθύτερα διδάγματα μπορεί να αντληθούν εν προκειμένω;
<P>
Να δεθούν τα χέρια του νέου Προέδρου Μεντβέντεφ με τη δημιουργία τετελεσμένων γεγονότων εφόσον ξεσπάσουν συγκρούσεις σήμερα μεταξύ ρωσικών και γεωργιανών στρατιωτικών δυνάμεων, κάτι που εύκολα μπορεί να ενορχηστρωθεί από τις μυστικές υπηρεσίες της Ρωσίας - ή, αντιθέτως, να του δοθεί η ευκαιρία να υποδυθεί την περιστερά· να επηρεαστούν οι επικείμενες εκλογές στη Γεωργία· να εκδικηθεί η Ρωσία την ΕΕ για το Κοσσυφοπέδιο τιμωρώντας τη Γεωργία· να εμποδιστεί η πρόοδος της Γεωργίας όσον αφορά την οικονομική της ανάπτυξη και την καταπολέμηση της διαφθοράς μετά από μια σημαντική μεταστροφή από τον ρωσικό στον δυτικό τρόπο κρατικής διοίκησης.
<P>
Δυστυχώς, υπάρχει επίσης άμεσος κίνδυνος πολέμου κατά της απείθαρχης Γεωργίας. Εν τοιαύτη περιπτώσει, ενόψει της πιθανής σχέσης μεταξύ του βέτο του Βουκουρεστίου για ένα πρόγραμμα MAP του ΝΑΤΟ για τη Γεωργία και της ταχέως αυξανόμενης επιθετικότητας της Ρωσίας, θα μπορούσαμε να ζητήσουμε από τη Γερμανία να αναλάβει διαμεσολαβητικό ρόλο στη σύγκρουση μεταξύ Ρωσίας και Γεωργίας, προκειμένου να αποφευχθούν τα χειρότερα. Δεν υπάρχει άλλος χρόνος για να παίζουμε το παιχνίδι του τοπικισμού, του εθνικισμού και της αδράνειας. " υπόθεση είναι ευρωπαϊκή.
<P>
(Χειροκροτήματα)
<SPEAKER ID="068" NAME="Urszula Gacek" AFFILIATION="PPE-DE">
(EN) Κυρία Πρόεδρε, στη σημερινή συζήτηση εθίγησαν πολλά ζητήματα - οι θεωρήσεις, οι συμφωνίες ελευθέρων συναλλαγών και οι επικείμενες εκλογές. Όλα αυτά ήταν άξια συζήτησης. Εντούτοις, το κεντρικό ζήτημα στο οποίο πρέπει να εστιάσουμε την προσοχή μας είναι η εύθραυστη κατάσταση στον τομέα της ασφάλειας. Πρέπει να παράσχουμε τη στήριξή μας στη Γεωργία σε μια περίοδο κατά την οποία η χώρα εκφράζει φόβους για νέες προκλήσεις, ακόμη και επιθετικές ενέργειες, εκ μέρους της Ρωσίας.
<P>
Δεν πρέπει να αποδυναμώνουμε το σημερινό μήνυμα. Πρώτο, δεν θα γίνουν ανεκτές τυχόν προκλητικές ενέργειες της Ρωσίας. Δεύτερον, η εδαφική ακεραιότητα της Γεωργίας δεν επιτρέπεται να υπονομευτεί με κανέναν τρόπο και, τρίτον, οι ειρηνευτικές δυνάμεις στις δυνητικά αποσχισθείσες περιοχές πρέπει να είναι ουδέτερες και να έχουν την εμπιστοσύνη όλων των πλευρών. Τα ρωσικά στρατεύματα είναι σαφές ότι δεν πληρούν αυτά τα κριτήρια.
<P>
Αυτά είναι τα θέματα που πρέπει να αντιμετωπίσουμε, και πρέπει να τα αντιμετωπίσουμε τώρα.
<P>
(Χειροκροτήματα)
<SPEAKER ID="069" NAME="Katrin Saks" AFFILIATION="PSE">
(ET) Στη χθεσινή συνάντηση με τον αναπληρωτή πρωθυπουργό της Γεωργίας, εκφράστηκε επανειλημμένα η άποψη ότι η προσέγγιση στο θέμα του Κοσσυφοπεδίου ήταν η αιτία για την κλιμάκωση των εντάσεων στη Γεωργία.
<P>
Είναι αλήθεια ότι η Ρωσία εκμεταλλεύεται την κατάσταση, όμως είναι εξίσου αλήθεια ότι τα αυτοκρατορικά συμφέροντα της Ρωσίας θα έβρισκαν διαφορετικές δικαιολογίες εάν το καλούσε η ανάγκη.
<P>
Το ζήτημα σήμερα δεν είναι τι έχει κάνει ή δεν έχει κάνει η Γεωργία. Το ζήτημα που πρέπει να μας απασχολεί σήμερα είναι ότι υποδαυλίζεται μια πολεμική σύγκρουση με τον μανδύα της ειρηνευτικής προσπάθειας, και είμαστε επικίνδυνα κοντά σε έναν τέτοιο πόλεμο.
<P>
Το μείζον ζήτημα τώρα είναι να αξιολογήσουμε με πολύ σαφή τρόπο την κατάσταση στην Αμπχαζία και να προσφέρουμε την κατηγορηματική μας στήριξη στη Γεωργία.
<SPEAKER ID="070" NAME="Ewa Tomaszewska" AFFILIATION="UEN">
(PL) Κυρία Πρόεδρε, υπό το πρόσχημα του αγώνα κατά της τρομοκρατίας, η Ρωσία έχει πλέον δολοφονήσει πάνω από το ήμισυ του πληθυσμού της Τσετσενίας. Αυτή την περίοδο η Ρωσία ασκεί επιρροή στο θέμα της παραβίασης των ανθρωπίνων δικαιωμάτων στη Λευκορωσία, και αυτή η επιρροή είναι πολύ σαφής. Τα όσα συμβαίνουν στη Γεωργία συνιστούν μια ακόμη απειλή. Είναι σαφές ότι δεν μπορούμε να αντιμετωπίζουμε τα θέματα αυτά ως εσωτερικές υποθέσεις της Ρωσίας· δεν μπορούμε να επιτρέψουμε στη Ρωσία να δημιουργήσει για μια ακόμη φορά σχέσεις εξάρτησης και πολεμικές συγκρούσεις σε χώρες οι οποίες έως και πρόσφατα ήταν υποτελείς της. " Ρωσία αδυνατεί να σεβαστεί την ελευθερία των άλλων. Θα προτιμούσα να μην ήταν έτσι τα πράγματα, όμως αυτή είναι η κατάσταση επί αιώνες, και δυστυχώς αυτή είναι μια μεγάλη τραγωδία.
<P>
" Ευρωπαϊκή Ένωση δεν επιτρέπεται να αντιμετωπίζει τα θέματα αυτά σαν να αποτελούσαν απλώς αντικείμενο λεπτών διπλωματικών χειρισμών. Επιβάλλεται να αντιμετωπίσουμε το θέμα με μεγάλη σοβαρότητα.
<SPEAKER ID="071" NAME="Janusz Onyszkiewicz" AFFILIATION="ALDE">
(PL) Εδώ και πολύν καιρό η Ρωσία προσπαθεί να τροφοδοτήσει ένα είδος φαύλου κύκλου φόβου όσον αφορά τη Γεωργία. Ένα παράδειγμα αυτής της συμπεριφοράς είναι η κατάρριψη ενός μη επανδρωμένου αεροσκάφους από ρωσικό πολεμικό αεροσκάφος, καθόσον δεν υπάρχει η παραμικρή αμφιβολία ότι αυτό δεν ήταν αποτέλεσμα ενέργειας αεροσκάφους της αμπχαζιανής αεροπορίας. Υπάρχει ένα βίντεο το οποίο μπορούμε να παρακολουθήσουμε, και στο οποίο βλέπουμε ξεκάθαρα ένα MiG-29 να πλησιάζει και να εκτοξεύει έναν πύραυλο, ο οποίος πλήττει στη συνέχεια το μη επανδρωμένο αεροσκάφος. Αναφέρεται δε ότι προσφάτως δύο ακόμη τέτοια αεροσκάφη καταρρίφθηκαν από τις δυνάμεις ασφαλείας της Αμπχαζίας.
<P>
Τίθεται λοιπόν το ακόλουθο ερώτημα: πώς είναι δυνατόν, παρά τη συμφωνία που επιτεύχθηκε το 1994 στη Μόσχα, να έχουν τέτοια μέσα στη διάθεσή τους οι δυνάμεις της Αμπχαζίας; Εδώ, στο Ευρωπαϊκό Κοινοβούλιο, πρέπει να στηρίξουμε την έκκληση της γεωργιανής κυβέρνησης προς τον ύπατο εκπρόσωπο των "νωμένων Εθνών στη Γεωργία να διενεργήσει έρευνα για το θέμα αυτό και να επιδιώξει την πλήρη διαλεύκανσή του.
<P>
Είναι απαράδεκτο να επιτρέψουμε στους Ρώσους να συνεχίσουν να τροφοδοτούν αυτόν τον φαύλο κύκλο φόβου.
<SPEAKER ID="072" NAME="Tunne Kelam" AFFILIATION="PPE-DE">
(EN) Κυρία Πρόεδρε, νομίζω ότι σήμερα κατέστη σαφές ότι ο όρος "παγωμένες συγκρούσεις" μπορεί ενίοτε να είναι παραπλανητικός. Στην πραγματικότητα, συχνά εκείνο που είναι παγωμένο είναι οι αντιλήψεις μας σχετικά με την ουσία αυτών των συγκρούσεων. Τα γεγονότα που παρακολουθούμε σήμερα αποτελούν παραδείγματα εφαρμογής μεταϊμπεριαλιστικών πολιτικών έναντι του "εγγύς εξωτερικού" στην πράξη: πολιτικών τις οποίες η ρωσική κυβέρνηση είχε δεσμευτεί να εγκαταλείψει πριν από 12 χρόνια, όταν έγινε μέλος του Συμβουλίου της Ευρώπης.
<P>
Σήμερα πρέπει να καταστήσουμε απολύτως σαφές ότι η ερμηνεία που δίνει η Ρωσία στον ειρηνευτικό της ρόλο στο πλαίσιο του Ο"Ε είναι εντελώς απαράδεκτος. Δεν πρέπει επίσης να διστάσουμε να καταστήσουμε σαφές ότι η ενότητα και η ακεραιότητα πρέπει να ισχύουν εξίσου και για τη Γεωργία και για τη Ρωσία.
<P>
Τώρα είναι καιρός για δράση. Ο καιρός των λόγων έχει παρέλθει.
<P>
(Χειροκροτήματα)
<SPEAKER ID="073" NAME="Siiri Oviir" AFFILIATION="ALDE">
(ET) Σήμερα, ακούγοντας τις ομιλίες στο Σώμα, είναι σαφές ότι όλοι όσοι βρισκόμαστε εδώ, είτε εκπροσωπούμε το Συμβούλιο, είτε την Επιτροπή ή το Ευρωπαϊκό Κοινοβούλιο, υποστηρίζουμε όλοι την άποψη ότι η Γεωργία βρίσκεται στα πρόθυρα κρίσης, στα πρόθυρα πολέμου, αν δεν αναλάβουμε αμέσως επείγουσα δράση και αν δεν διαθέσουμε σημαντικούς πόρους.
<P>
Δεδομένου ότι ο χρόνος που έχω στη διάθεσή μου είναι σύντομος, θέλω να θίξω ένα μόνο ζήτημα, συγκεκριμένα τις λεγόμενες ρωσικές ειρηνευτικές δυνάμεις που βρίσκονται μέχρι στιγμής 14 χρόνια στη γεωργιανή επικράτεια, στην Αμπχαζία και τη Νότια Οσετία. Και ποιος είναι ο λόγος; Κατά τη διάρκεια αυτής της χρονικής περιόδου υπήρξαν πολλές, πάρα πολλές προκλήσεις, όπως υπερπτήσεις μη επανδρωμένων αναγνωριστικών αεροσκαφών, μονομερής ειρήνη, και αύξηση του αριθμού των λεγομένων ειρηνευτών. Σημειώθηκε επίσης αύξηση της αστάθειας.
<P>
Στην Αμπχαζία, όπου ζει το 80% των Αμπχαζίων, η Ρωσία έχει εκδώσει ρωσικά διαβατήρια στο 90% των πολιτών της περιοχής. Γιατί συζητούμε εδώ για καταργήσεις θεωρήσεων; Κάνουν ό,τι μπορούν για να αποσταθεροποιήσουν ακόμη περισσότερο την κατάσταση.
<P>
Ως εκ τούτου, μόνο μία πρόταση θέλω να υποβάλω: οι ειρηνευτικές δυνάμεις, οι ειρηνευτές της Ρωσίας, πρέπει να αντικατασταθούν από πραγματικές, αποτελεσματικές ειρηνευτικές δυνάμεις.
<SPEAKER ID="074" NAME="Zbigniew Zaleski" AFFILIATION="PPE-DE">
(PL) Κυρία Πρόεδρε, η Ευρωπαϊκή Ένωση, πρώτον, οφείλει να διορθώσει ένα σφάλμα στον τομέα των θεωρήσεων, δεύτερον, πρέπει, χωρίς επιθετικότητα αλλά με αυστηρότητα, να εκθέσει τα πραγματικά δεδομένα όσον αφορά τα σχέδια της Ρωσίας στη Γεωργία και, τρίτον, πρέπει να βοηθήσει τη Γεωργία να επιλύσει τα εσωτερικά της προβλήματα.
<P>
Καθώς μιλάμε για τη Γεωργία, θέλω να μιλήσω και να απευθύνω έκκληση στη Ρωσία: η νέα ρωσική προεδρία μπορεί να ξεκίνησε με ένα νέο, μεγαλοπρεπές, ύφος, όπως αρμόζει σε έναν σπουδαίο παράγοντα. Αντί να σκέπτεται με ιμπεριαλιστικούς όρους, η Ρωσία θα μπορούσε ίσως να αρχίσει να σκέπτεται με όρους συνεργασίας. Κάτι τέτοιο δεν θα πλήξει το αίσθημα εθνικής υπερηφάνειας. Δεύτερον, μια σπουδαία, υπερήφανη και πλούσια Ρωσία έχει την πολυτέλεια να σεβαστεί την εδαφική ακεραιότητα της Γεωργίας, όπως ακριβώς και εμείς σεβόμαστε το μάλλον παράταιρο ρωσικό έδαφος στην περιοχή του Καλίνινγκραντ.
<SPEAKER ID="075" NAME="Janez Lenarčič">
Προεδρεύων του Συμβουλίου. - (SL) Άκουσα πολύ προσεκτικά τις δηλώσεις που έγιναν κατά τη διάρκεια αυτής της συζήτησης και σας ευχαριστώ θερμά για τα σχόλιά σας. Θέλω καταρχάς να απαντήσω στη δήλωση του κ. Wiersma, ο οποίος υποστήριξε την άποψη ότι η Ευρωπαϊκή Ένωση μπορεί να διαδραματίσει σημαντικό ρόλο στην αποκλιμάκωση της τρέχουσας κατάστασης. Συμφωνώ, και η σλοβενική Προεδρία καθώς, πιστεύω, και το Συμβούλιο θα καταβάλουν προσπάθειες προς αυτή την κατεύθυνση. Πώς; Πρώτα από όλα, στο πλαίσιο των "νωμένων Εθνών. Μπορούμε να συμφωνήσουμε με την εκτίμηση της κ. Isler Béguin ότι η πρόοδος στο πλαίσιο των "νωμένων Εθνών είναι μέχρι στιγμής περιορισμένη και οπωσδήποτε δεν μπορεί να μας ικανοποιεί, όμως το πλαίσιο των "νωμένων Εθνών παραμένει ένα από τα βασικά πλαίσια για τη συζήτηση αυτού του θέματος.
<P>
Ανέφερα ήδη στην εισαγωγική μου ομιλία το ψήφισμα αριθ. 1808 του Συμβουλίου Ασφαλείας των "νωμένων Εθνών, το οποίο επιβεβαιώνει την εθνική κυριαρχία και την εδαφική ακεραιότητα της Γεωργίας εντός των διεθνώς αναγνωρισμένων συνόρων της. Το εν λόγω ψήφισμα του Συμβουλίου Ασφαλείας εγκρίθηκε προσφάτως -στις 15 Απριλίου- και θέλω εν προκειμένω να αναφέρω και να υπογραμμίσω, κυρίως σε σχέση με τη δήλωση του κ. Evans, το γεγονός ότι, χωρίς τη συμφωνία της Ρωσικής Ομοσπονδίας, το ψήφισμα αυτό δεν θα μπορούσε να έχει εγκριθεί.
<P>
Συνεπώς, τα "νωμένα Έθνη εξακολουθούν να προσφέρουν ένα σημαντικό πλαίσιο για τον χειρισμό αυτού του προβλήματος. Ένα άλλο σημαντικό πλαίσιο είναι ο Οργανισμός για την Ασφάλεια και τη Συνεργασία στην Ευρώπη, στους κόλπους του οποίου η Ευρωπαϊκή Ένωση θα συνεχίσει επίσης και θα εντείνει, ελπίζουμε, τις προσπάθειές της με σκοπό την επίτευξη της αποκλιμάκωσης. " αποκλιμάκωση, με άλλα λόγια η εξομάλυνση της κατάστασης και η μείωση των εντάσεων, αποτελεί επί του παρόντος απόλυτη προτεραιότητα της Ευρωπαϊκής Ένωσης. Είναι η ύψιστη προτεραιότητά μας.
<P>
Συγχρόνως, θα επιχειρήσουμε να εντείνουμε τις προσπάθειές μας για την επίτευξη της διαρκούς και ειρηνικής επίλυσης του ζητήματος. Όχι μόνο στα πολυμερή βήματα που ανέφερα αλλά και στο πλαίσιο των διμερών μας επαφών τόσο με τη Ρωσική Ομοσπονδία όσο και με τη Γεωργία. " Προεδρία αναπτύσσει δραστηριότητα προς αυτή την κατεύθυνση. Ανέφερα ήδη ότι το θέμα αποτέλεσε προσφάτως αντικείμενο συζητήσεων σε επίπεδο υπουργών μεταξύ της τρόικας της Ευρωπαϊκής Ένωσης και της Ρωσικής Ομοσπονδίας. Μόλις σήμερα ο υπουργός Rupel, Πρόεδρος του Συμβουλίου Γενικών Υποθέσεων και Εξωτερικών Σχέσεων, συναντήθηκε με τον αναπληρωτή πρωθυπουργό της Γεωργίας κ. Baramidze και συζήτησαν το θέμα. Άλλωστε, η σύνοδος κορυφής ΕΕ-Ρωσικής Ομοσπονδίας τον επόμενο μήνα θα προσφέρει μια από τις πολλές ευκαιρίες που θα έχουμε για τη συζήτηση του εν λόγω θέματος στο μέλλον.
<P>
Οφείλω να υπογραμμίσω ότι η Ευρωπαϊκή Ένωση δραστηριοποιείται έντονα σε αυτόν τον τομέα. Μέχρι στιγμής, το θέμα της Γεωργίας έχει απασχολήσει συχνά την ημερήσια διάταξη του Συμβουλίου Γενικών Υποθέσεων και Εξωτερικών Σχέσεων. Έχουμε έναν ειδικό αντιπρόσωπο της Ευρωπαϊκής Ένωσης για τη Γεωργία και την περιοχή του Καυκάσου. Είναι πιθανό πολύ σύντομα, εντός των επομένων ημερών, ο πολιτικός διευθυντής να πραγματοποιήσει ειδική επίσκεψη στη χώρα, κ.ο.κ. Υπογραμμίζω ότι η Ευρωπαϊκή Ένωση θα συνεχίσει να στηρίζει αταλάντευτα τη Γεωργία στις προσπάθειές της για ειρηνική διευθέτηση των εκκρεμών συγκρούσεων τόσο στην Αμπχαζία όσο και στη Νότια Οσετία. Οφείλω επίσης να τονίσω ότι θα αποτελεί ανελλιπώς θέμα του διαλόγου μας με τη Ρωσική Ομοσπονδία, στο πλαίσιο του οποίου θα υπογραμμίζουμε πάντα την ανάγκη εξεύρεσης ειρηνικής λύσης και θα ζητούμε και θα ενθαρρύνουμε την εποικοδομητική στάση της Ρωσικής Ομοσπονδίας έναντι της προσφοράς για ειρηνική διευθέτηση την οποία απηύθυνε προσφάτως ο Πρόεδρος Saakashvili.
<P>
Οι προσπάθειες του ειδικού αντιπροσώπου της Ευρωπαϊκής Ένωσης οπωσδήποτε θα συνεχιστούν, ενώ οι προσπάθειες της Ευρωπαϊκής Επιτροπής θα συνεχιστούν επίσης και θα ενταθούν, ειδικότερα όσον αφορά την εφαρμογή μιας δέσμης μέτρων οικοδόμησης εμπιστοσύνης - την υποστήριξη της οποίας από τη Γεωργία εκτιμούμε βαθύτατα. Εν συντομία, μπορώ να σας διαβεβαιώσω, εξ ονόματος της Προεδρίας, ότι θα ασκήσουμε πιέσεις για τη συνέχιση και ενίσχυση των προσπαθειών οι οποίες αποσκοπούν, πρώτον, στην αποκλιμάκωση και, δεύτερον, στην εξεύρεση ειρηνικής και μόνιμης λύσης στο θέμα αυτό.
<SPEAKER ID="077" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, η συζήτηση αυτή ήταν πολύ σημαντική και πραγματοποιήθηκε σε μια σημαντική και δύσκολη χρονική συγκυρία. Προτού απαντήσω σε ορισμένες από τις ιδέες, τις ερωτήσεις και τις απόψεις σας, επιτρέψτε μου να δηλώσω ότι και εγώ χαιρετίζω θερμά την έκθεση της Επιτροπής Κοινοβουλευτικής Συνεργασίας ΕΕ-Γεωργίας, η οποία συμφωνεί με μεγάλο μέρος της ανάλυσής μας στην Επιτροπή και έχει κοινά σημεία με τις εκθέσεις προόδου μας.
<P>
Είναι πολύ σαφές ότι πρέπει να στηρίξουμε τη Γεωργία, όμως, όπως επεσήμαναν ορισμένοι ομιλητές, οι καλοί φίλοι πρέπει επίσης να δέχονται τις καλές συμβουλές, και νομίζω ότι το πρώτο πράγμα που πρέπει να τους πούμε είναι το εξής: ο διάλογος είναι ο μόνος τρόπος εξεύρεσης λύσης. Αν η Γεωργία δέχεται προκλήσεις, είναι ζωτικό να μην πέσει στην παγίδα αντιδρώντας επιθετικά.
<P>
Όπως πολλοί εξ υμών επισημάνατε, σήμερα είναι πιο σημαντικό από κάθε άλλη φορά να ενισχύσει η Γεωργία τους δημοκρατικούς της θεσμούς και να διενεργήσει ελεύθερες και δίκαιες εκλογές, οπότε θα δούμε τι ακριβώς θα γίνει στις 21 Μαΐου. Είναι όμως επίσης σαφές ότι είναι αδιανόητο να παραμείνει αδρανής η Ευρωπαϊκή Ένωση σε αυτή την πολύ δύσκολη συγκυρία.
<P>
Οπωσδήποτε θα συνεχίσουμε να καλούμε τη Ρωσία να ανακαλέσει την πρόσφατη απόφασή της και ασφαλώς, όπως δήλωσε ο Πρόεδρος του Συμβουλίου μας, μόλις πραγματοποιήσαμε τη συνεδρίαση της τρόικας του μονίμου συμβουλίου εταιρικής σχέσης ΕΕ-Ρωσίας -στην οποία ήμουν και εγώ παρούσα- όπου το θέμα συζητήθηκε με πολύ ανοικτό τρόπο. Στη συνέχεια βεβαίως θα υπάρξει και η σύνοδος κορυφής του Ιουνίου, οπότε θα χρησιμοποιήσουμε όλες τις ευκαιρίες που θα μας δοθούν ώστε να καταστήσουμε απολύτως σαφή αυτή τη θέση.
<P>
Θα συνεχίσουμε επίσης να στηρίζουμε τη Γεωργία στις προσπάθειές της να γίνει πιο ισχυρή. Επαναλαμβάνω δε ότι θα στηρίξουμε επίσης όλες τις πρωτοβουλίες οι οποίες προάγουν τον διάλογο μεταξύ όλων των ενδιαφερομένων.
<P>
Συμφωνώ, όπως προανέφερα, με τις προτάσεις αναθεώρησης των ειρηνευτικών μηχανισμών, εφόσον καταστεί δυνατή η επίτευξη συμφωνίας επί του θέματος με όλους τους εμπλεκόμενους: εκεί, βεβαίως, έγκειται και η δυσκολία του θέματος. Όσον αφορά τη διευκόλυνση των θεωρήσεων, έχουμε ξεκινήσει συνομιλίες στους κόλπους του Συμβουλίου. Όλο και περισσότερα κράτη μέλη αντιλαμβάνονται πλέον την επείγουσα ανάγκη διευκόλυνσης των θεωρήσεων και της επανεισδοχής. Δεν έχουμε ακόμα εξασφαλίσει την απολύτως αναγκαία ομοφωνία επ' αυτού, όμως τώρα πιθανότατα κινούμαστε προς τη σωστή κατεύθυνση.
<P>
Ως προς το θέμα των προσφύγων, έχουμε ήδη παράσχει σημαντική ανθρωπιστική βοήθεια στα εσωτερικώς εκτοπισθέντα πρόσωπα που υποχρεώθηκαν να εγκαταλείψουν την Αμπχαζία και τη Νότια Οσετία. Φέτος παρέχουμε επιπλέον βοήθεια για την εφαρμογή ενός νέου γεωργιανού νόμου για την επανένταξη των εσωτερικώς εκτοπισθέντων μακριά από τα άθλια προσωρινά καταφύγιά τους, στο πλαίσιο ενός προγράμματος ύψους 2 εκατομμυρίων ευρώ.
<P>
Οπωσδήποτε όμως θα συνεχίσουμε να αναπτύσσουμε ενεργό ρόλο, διότι αυτό είναι ένα από τα θέματα που πρέπει να παρακολουθούμε διαρκώς.
<P>
Εν κατακλείδι, θα καταβάλουμε όντως κάθε δυνατή προσπάθεια σε πρακτικό επίπεδο για να επιτύχουμε την αποκατάσταση της σταθερότητας στη Γεωργία και ασφαλώς θα στηρίξουμε με συνέπεια την εθνική κυριαρχία και την εδαφική ακεραιότητα της Γεωργίας.
<SPEAKER ID="078" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 5 Ιουνίου.
<P>
Γραπτές δηλώσεις (άρθρο 142 του Κανονισμού)
<SPEAKER ID="079" NAME="Adam Bielan  " AFFILIATION="UEN">
γραπτώς. - (PL) Τις τελευταίες ημέρες και εβδομάδες οι ρωσικές αρχές προχώρησαν σε ορισμένες προκλητικές ενέργειες κατά της Γεωργίας, προκαλώντας μια σύγκρουση η οποία καθιστά φανερή την απειλή του πολέμου. Πριν από λίγες ημέρες η Ρωσία, χωρίς τη συναίνεση της Γεωργίας, αύξησε τη στρατιωτική της δύναμη στην Αμπχαζία από δύο σε τρεις χιλιάδες στρατιώτες και διόρισε επίσης έναν υψηλόβαθμό ρώσο αξιωματούχο ως διοικητή του λεγομένου στρατιωτικού επιτελείου της Αμπχαζίας. Αυτή είναι μια σαφής ένδειξη ρωσικής προετοιμασίας για στρατιωτική επίθεση κατά της Γεωργίας.
<P>
Απευθύνω έκκληση για υποστήριξη της εθνικής κυριαρχίας και της εδαφικής ακεραιότητας της Γεωργίας, καλώντας επίσης τις ρωσικές αρχές να σταματήσουν την κλιμάκωση αυτής της σύγκρουσης και να αιτιολογήσουν τα στρατιωτικά μέτρα που έχουν ληφθεί. " επιθετική ρητορική και η προκλητικότητα του Κρεμλίνου καθιστούν αδύνατη την ειρηνική επίλυση αυτής της κατάστασης και απειλούν με αποσταθεροποίηση το σύνολο της περιοχής.
<P>
Οι δήθεν "ειρηνικές" ρωσικές ένοπλες δυνάμεις πρέπει να αντικατασταθούν αμέσως από ανεξάρτητες, ειρηνικές δυνάμεις υπό τη διοίκηση της ΕΕ ή του Ο"Ε.
<P>
Ο ρόλος της ΕΕ πρέπει να είναι ο "αφοπλισμός" της σύγκρουσης και η συγκράτηση των νεοϊμπεριαλιστικών επιδιώξεων της Ρωσίας έναντι πρώην σοβιετικών δημοκρατιών στον Νότιο Καύκασο.
<P>
" ΕΕ πρέπει να επιδείξει την πλήρη αλληλεγγύη της προς τη Γεωργία, να ενισχύσει συστηματικά τη συνεργασία και να διευκολύνει τις συμφωνίες για τη χορήγηση θεωρήσεων στους Γεωργιανούς χωρίς καθυστέρηση.

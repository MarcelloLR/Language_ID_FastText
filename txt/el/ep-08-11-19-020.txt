<CHAPTER ID="020">
Κατάσταση στη μελισσοκομία (συζήτηση) 
<SPEAKER ID="415" NAME="Πρόεδρος">
Το επόμενο σημείο είναι η συζήτηση επί της προφορικής ερώτησης του κ. Ρarish προς την Επιτροπή (B6-0480/2008), εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την κατάσταση στη μελισσοκομία.
<SPEAKER ID="416" NAME="Neil Parish">
εισηγητής. - Κυρία Πρόεδρε, κατ' αρχάς, θα ήθελα να ευχαριστήσω πολύ την Astrid Lulling γιατί η παρουσίαση μας οφείλεται σε μεγάλο βαθμό σε δική της πρωτοβουλία. Ως Πρόεδρος, έχω αναλάβει να παρουσιάσω απόψε την έκθεση, λόγω της εξαιρετικά ανησυχητικής κατάστασης που επικρατεί στη μελισσοκομία. Αυτό που συμβαίνει στις μέλισσες έχει μεγάλη σημασία όχι μόνο για την Ευρώπη αλλά για ολόκληρο τον κόσμο.
<P>
Κατά τα δύο τελευταία χρόνια, το ένα τρίτο των μελισσών των "ΠΑ έχουν μυστηριωδώς εξαφανιστεί. Το 2007, εξαφανίστηκαν περίπου 800.000 αποικίες. Στην Κροατία εξαφανίστηκαν πέντε εκατομμύρια μέλισσες σε λιγότερο από 48 ώρες. Στο ".Β, μία στις πέντε κυψέλες καταστρέφεται και οι επαγγελματίες μελισσοκόμοι, παγκοσμίως, αναφέρουν απώλειες που φτάνουν το 90% από το 2006.
<P>
Τί συμβαίνει και πόσο σοβαρό είναι για εμάς και το μέλλον του ανθρώπινου είδους; Ο Άλμπερτ Αϊνστάιν προέβλεψε ότι, μετά την εξάλειψη των μελισσών από τη Γη, θα απέμεναν στον άνθρωπο μόλις τέσσερα χρόνια επιβίωσης. Επομένως πρέπει να λάβουμε το ζήτημα σοβαρά υπόψη. Εξετάζοντας τις μέλισσες, διαπιστώνουμε ότι ευθύνονται για την επικονίαση την φυτών και λουλουδιών, τα οποία, με τη σειρά τους, παράγουν το ένα τρίτο των τροφίμων που καταναλώνουμε. Αποτελούν το σημαντικότερο παράγοντα επικονίασης και χωρίς αυτές θα μπορούσαμε πλέον να αποχαιρετήσουμε τους σπόρους σόγιας, τα κρεμμύδια, τα καρότα, τα μπρόκολα, τα μήλα, τα πορτοκάλια, τα αβοκάντο, τα ροδάκινα και πολλά άλλα τρόφιμα. Οι φράουλες θα εξαφανίζονταν. Πώς θα μπορούσε να επιβιώσει το Γουίμπλετον χωρίς τις φράουλες; Δεν θα υπήρχε πλέον μηδική, η οποία χρησιμοποιείται στις ζωοτροφές. Επομένως, εξαρτόμαστε πλήρως από τις μέλισσες. Και φυσικά, επίσης επικονιάζουν το βαμβάκι, οπότε δεν θα είχαμε ούτε ρούχα. Πρέπει να πάρουμε το ζήτημα απολύτως στα σοβαρά.
<P>
Στην Κίνα, για παράδειγμα, σε ορισμένες περιοχές δεν υπάρχουν ουσιαστικά μέλισσες και η επικονίαση γίνεται με το χέρι. Οι 90 καλλιέργειες εμπορικού χαρακτήρα που υπάρχουν παγκοσμίως, φέρουν έσοδα που αντιστοιχούν σε 30 δισ. λίρες στερλίνες. Οι μέλισσες συνεισφέρουν στην οικονομία του ".Β με 100 εκατ. λίρες στερλίνες ετησίως και στην Ευρωπαϊκή οικονομία με 400 εκατ. ευρώ. Συνεπώς, γίνεται εμφανής η σοβαρότητα του προβλήματος.
<P>
Επομένως, θα ήθελα να ζητήσω από την Επιτροπή -και αν είναι δυνατό να δώσω κάποιον από το χρόνο μου στην Astrid Lulling, διότι αυτή είναι σε μεγάλο βαθμό η κινητήρια δύναμη πίσω από αυτό- να συγκεντρώσει περισσότερα χρήματα για την έρευνα. Συζητώντας με τους επαγγελματίες μελισσοκόμους και άλλους, γνωρίζουμε ότι υπάρχει ένα μυστήριο σχετικά με το λόγο της εξαφάνισης των μελισσών, εν μέρει γιατί η κατάστασή τους είναι εξαιρετικά αδύναμη τα τελευταία χρόνια και μοιάζουν να πεθαίνουν σαν τις μύγες. Επίσης υπάρχει ένα πρόβλημα σχετικά με τη διαθεσιμότητα των κατάλληλων χημικών για τη θεραπεία των ασθενειών που προσβάλουν τις μέλισσες.
<P>
Θεωρώ ότι η Επιτροπή πρέπει, όχι μόνο να διαθέσει χρήματα για έρευνα, αλλά και να συγκεντρώσει στοιχεία για τις πρακτικές όλων των κρατών μελών. Πρέπει να δράσουμε έγκαιρα. Δεν μπορούμε να περιμένουμε μέχρι οι μέλισσες εξαλειφθούν πλήρως, διότι τότε το πρόβλημα θα είναι απίστευτα σοβαρό.
<SPEAKER ID="417" NAME="Janez Potočnik">
Μέλος της Επιτροπής. - Κυρία Πρόεδρε, θα ήθελα να ευχαριστήσω τον κ. Parish και, φυσικά, την κ. Lulling για την προφορική ερώτηση και το ψήφισμα για την ευρωπαϊκή μελισσοκομία. " Επιτροπή αναγνωρίζει τη σημασία των μελισσών στην οικολογία και το οικοσύστημα της ΕΕ. " Επιτροπή έχει επίσης λάβει γνώση των αναφορών πολλών κρατών μελών σχετικά με σοβαρές απώλειες που πλήττουν τις αποικίες των μελισσών.
<P>
Ας απαντήσω όμως στα, αρκετά, ερωτήματα που θέσατε, επισημαίνοντας ευθέως τις δράσεις που η Επιτροπή έχει ήδη αναλάβει σε αυτόν τον τομέα.
<P>
Όσον αφορά τη θνησιμότητα των μελισσών και την έρευνα, η Επιτροπή ζήτησε το Φεβρουάριο από την Ευρωπαϊκή Αρχή για την Ασφάλεια των Τροφίμων (EFSA) να μελετήσει το ζήτημα και τις αιτίες της θνησιμότητας των μελισσών στην Ευρωπαϊκή Ένωση. " EFSA συνέλεξε πληροφορίες από τα κράτη μέλη και αυτή τη στιγμή επιχειρεί την ανάλυσή τους προκειμένου να δώσει στην Επιτροπή μια σαφέστερη εικόνα της επιδημιολογικής κατάστασης της κατάρρευσης των αποικιών και βάσει των συμπερασμάτων της θα σχεδιαστούν περαιτέρω δράσεις στον τομέα αυτό. Εκτός από τις δράσεις της EFSA, η Επιτροπή στηρίζει και θα εξακολουθήσει να το κάνει, μεγάλο αριθμό ερευνητικών προγραμμάτων σχετικά με τις μέλισσες, στα πλαίσια του ερευνητικού προγράμματος-πλαισίου. Εφόσον ενδιαφέρεστε, μπορώ να αναφέρω μερικά αργότερα.
<P>
Όσον αφορά τις ζώνες οικολογίας επικονίασης, παρά το γεγονός ότι η σύσταση των ζωνών αυτών καθ' εαυτών είναι δύσκολη, θα ήθελα να σας υπενθυμίσω ότι έχει ήδη δοθεί οικονομική ενίσχυση για την κατάλληλη μετακίνηση των κυψελών. Το μέτρο αυτό, το οποίο προβλέπεται από τον κανονισμό αριθ. 1234/2007 του Συμβουλίου, επιχειρεί να βοηθήσει τη διαχείριση της μετακίνησης των κυψελών στην Κοινότητα και υποδεικνύει τοποθεσίες όπου μπορεί να συγκεντρωθεί μεγάλος αριθμός μελισσοκόμων κατά την εποχή της άνθησης. Το μέτρο προβλέπει επίσης τον εμπλουτισμό της μελισσοκομικής χλωρίδας σε ορισμένες περιοχές.
<P>
Σχετικά με το τρίτο ερώτημά σας, θα ήθελα να σας υπενθυμίσω ότι η διάθεση στην αγορά και η έγκριση φυτοπροστατευτικών προϊόντων ρυθμίζεται από την οδηγία 91/414/EΟΚ του Συμβουλίου. " οδηγία αυτή προβλέπει ότι η χρήση φυτοφαρμάκων επιτρέπεται μόνον εφόσον έχει αποδειχτεί ότι δεν θέτουν σε ανεπίτρεπτο κίνδυνο την υγεία των ανθρώπων, των ζώων και το περιβάλλον. Επομένως, η αξιολόγηση καλύπτει τους οξείς και μακροχρόνιους κινδύνους που αντιμετωπίζουν οι μέλισσες και οι νύμφες τους και οι δοκιμές που πραγματοποιήθηκαν βασίζονται σε πρότυπα διακυβερνητικών οργανισμών, όπως π.χ ο Ευρωπαϊκός και Μεσογειακός Οργανισμός Φυτοπροστασίας, στα πλαίσια του οποίου συνεργάζονται 47 κυβερνήσεις.
<P>
Αξίζει να σημειωθεί ότι η κοινοτική νομοθεσία βασίζεται στην ανάλυση κινδύνου. Είναι σαφές ότι, εκ φύσεως, τα εντομοκτόνα είναι τοξικά για τις μέλισσες. Ωστόσο, η χρήση τους μπορεί να είναι δυνατή εφόσον αποφεύγεται η έκθεση σε αυτά ή η ποσότητά τους μειωθεί σε μη επιβλαβή επίπεδα.
<P>
Κλασικά παραδείγματα τέτοιων μέτρων μείωσης του κινδύνου είναι: οι ορθές αγρονομικές πρακτικές, η εφαρμογή κατάλληλων δόσεων και ο χρόνος των εφαρμογών (π.χ το βράδυ, όταν σταματούν να πετούν οι μέλισσες, ή εκτός της περιόδου άνθησης της καλλιέργειας ή άλλων παρακείμενων ζιζανίων), άμεση τοποθέτηση του προϊόντος στο έδαφος, χρήση σε θερμοκήπια όπου δεν έχουν πρόσβαση μέλισσες ή θεραπεία των σπόρων σε ειδικές εγκαταστάσεις.
<P>
Όσον αφορά την ποιότητα των επιφανειακών υδάτων, η οδηγία-πλαίσιο για τα ύδατα προβλέπει: την προστασία όλων των υδάτων, την υποχρέωση επίτευξης/διατήρησης της καλής ποιότητας όλων των επιφανειακών και υπόγειων υδάτων έως το 2015, την απαγόρευση της επιδείνωσης της ποιότητας των υδάτων, την υποχρέωση θέσπισης συστήματος παρακολούθησης, την υποχρέωση ανάπτυξης των αναγκαίων σχεδίων και προγραμμάτων έως το Δεκέμβριο του 2009, όλα αυτά εντός ενός πλαισίου ευρείας διαβούλευσης με δήμους, ενδιαφερόμενα μέρη και μη κυβερνητικές οργανώσεις.
<P>
Όσον αφορά τη στήριξη των μελισσοκομείων που αντιμετωπίζουν δυσκολίες, θα ήθελα να σας αναφέρω ότι η Επιτροπή βρίσκεται στην ευχάριστη θέση να διαπιστώσει αύξηση των κυψελών μεταξύ του 2004 και του 2007, χωρίς να υπολογίζουμε την αύξηση λόγω διεύρυνσης.
<P>
Όσον αφορά τις απώλειες, πρέπει να γνωρίζετε ότι από το 2004, στον κατάλογο των επιλέξιμων μέτρων των εθνικών μελισσοκομικών προγραμμάτων έχει προστεθεί ένα νέο μέτρο ανασύστασης του μελισσοκομικού κεφαλαίου. Επομένως, γίνεται πλέον δυνατή η αποζημίωση για απώλειες μελισσών (και παραγωγής) μέσω της χρηματοδότησης δράσεων για την προώθηση της παραγωγής βασιλισσών, την αγορά αποικιών ή ακόμη και την αγορά κυψελών.
<P>
Θεωρώ ότι το ζήτημα που θέσατε είναι εξαιρετικά σοβαρό και το αντιμετωπίζουμε με τη δέουσα σημασία.
<SPEAKER ID="418" NAME="Astrid Lulling">
εξ ονόματος της Ομάδας PPE-DE. - (FR) Κυρία Πρόεδρε, όταν ο χρόνος πιέζει, μπορώ να βασίζομαι σε ολόκληρη την Επιτροπή Γεωργίας και Ανάπτυξης της Υπαίθρου και στον Πρόεδρό της, τον συνάδελφο κ. Parish. Θα ήθελα να τους ευχαριστήσω για την ταχεία και αποτελεσματική ανταπόκρισή τους στην πρωτοβουλία μου για μια προφορική ερώτηση, συζήτηση και ψήφισμα προκειμένου η Ευρωπαϊκή Επιτροπή να ανταποκριθεί στην υγειονομική κρίση με την οποία βρίσκεται αντιμέτωπη η μελισσοκομία.
<P>
Υπό συνθήκες εξασθένησης και μεγάλης θνησιμότητας των αποικιών μελισσών, απαραίτητη είναι η ανάλυση όλων των παραγόντων που προκαλούν αυτά τα αυξημένα ποσοστά θνησιμότητας και η πρόταση σχεδίου δράσης για την αναχαίτιση αυτής της καταστροφικής τάσης.
<P>
" Επιτροπή μας διάβασε μόλις ένα μακρύ κατάλογο των όσων έχει ήδη κάνει. Εντούτοις, έχω να πω ότι τα τελευταία χρόνια, όσο εγώ είμαι εισηγήτρια για την κατάσταση της μελισσοκομίας -από το 1994- χρειάστηκε μεγάλη επιμονή προκείμενου εγώ και οι συνάδελφοί μου και ιδίως ο κ. Parish, να τραβήξουμε την προσοχή της Επιτροπής πάνω στην ανησυχητική κατάσταση που περιγράφηκε διεξοδικά παραπάνω.
<P>
Δεν έχω χρόνο να επαναλάβω ή να προσθέσω τίποτα, ωστόσο, καθώς σήμερα κανείς δεν τολμά να αρνηθεί ότι η θνησιμότητα των μελισσών αποτελεί θανάσιμο κίνδυνο για την παραγωγή των οπωροκηπευτικών μας, τα οποία εξαρτώνται από την επικονίαση, ζητούμε από την Επιτροπή να δράσει με μεγαλύτερη επιμονή και διαθέτοντας περισσότερους πόρους. Πρέπει να συνεισφέρει στην ανάλυση των αιτιών της θνησιμότητας των μελισσών και να περιλάβει στην ευρωπαϊκή κτηνιατρική πολιτική την έρευνα και τον αγώνα κατά των ασθενειών των μελισσιών.
<P>
Πρέπει να προωθήσει τα απαραίτητα μέτρα για τον περιορισμό και την εξάλειψη του κινδύνου ανεπαρκούς επικονίασης και να εξασφαλίσει επαρκή και διαφοροποιημένη παραγωγή τροφίμων η οποία θα ικανοποιεί τις ανθρώπινες ανάγκες και τις ανάγκες της κτηνοτροφίας. Πρέπει να γίνει κατανοητό ότι η υγειονομική κρίση που πλήττει την μελισσοκομία είναι τόσο επικίνδυνη για την ανθρώπινη επιβίωση όσο είναι η χρηματοπιστωτική κρίση για την πραγματική οικονομία.
<P>
Δεν θα παραθέσω παρά ένα αριθμητικό στοιχείο, το οποίο αφορά όλο τον κόσμο: η αξία της επικονίασης στις καλλιέργειες που τρέφουν την ανθρωπότητα φτάνει τα 153 δισ. ευρώ. Οι λύσεις που συστήνουμε είναι πολύ λιγότερο επαχθείς από αυτές που κινητοποιήθηκαν στην περίπτωση της χρηματοοικονομικής κρίσης και, ακόμη και αν παρείχαμε στους μελισσοκόμους που αντιμετωπίζουν δυσκολίες πριμοδότηση της επικονίασης και οικονομική στήριξη προκειμένου να διασφαλιστεί η επιβίωση των μελισσών στην Ευρώπη, δεν θα ήταν τίποτα σε σύγκριση με άλλες γραμμές του προϋπολογισμού. Εάν διαθέτετε ένα δισεκατομμύριο να στείλετε στην Αφρική χωρίς κανέναν έλεγχο, όπως επιθυμείτε να κάνετε, προκειμένου να καταπολεμήσετε την πείνα, με όλες τις καταστροφικές συνέπειες της, θα έπρεπε να είστε σε θέση να βρείτε 60 εκατομμύρια προκειμένου να γίνει κάτι που αξίζει τον κόπο εδώ.
<P>
Κυρία Πρόεδρε, θα μπορούσα, ως εισηγήτρια, να προσθέσω κάτι ακόμα σχετικά με τις τροποποιήσεις; Δεν έχω εξαντλήσει το χρόνο αγόρευσης του κ. Parish...
<P>
(" Πρόεδρος διέκοψε την ομιλήτρια.)
<SPEAKER ID="419" NAME="Rosa Miguélez Ramos">
εξ ονόματος της Ομάδας PSE. - (ES) Κυρία Πρόεδρε, θα ήθελα να συγχαρώ την κ. Lulling για την αποφασιστικότητά της να θέσει αυτό το ζήτημα, το οποίο ορισμένοι ίσως θεωρούν ήσσονος σημασίας, στην ημερήσια διάταξη του Κοινοβουλίου, έστω και σε αυτή την προχωρημένη ώρα.
<P>
" μελισσοκομία αποτελεί αγροτική δραστηριότητα με σημαντικές οικονομικές επιπτώσεις και ευεργετικές συνέπειες στην ανάπτυξη της υπαίθρου και την οικολογική ισορροπία.
<P>
Στη χώρα μου, η μελισσοκομία απασχολεί περίπου 27.000 παραγωγούς, οι οποίοι διαχειρίζονται πάνω από 2.300.000 κυψέλες, καθιστώντας τη την πρώτη χώρα παραγωγό μελιού στην Ευρωπαϊκή Ένωση.
<P>
Οι Ισπανοί μελισσοκόμοι, όπως και όλοι οι υπόλοιποι, αντιμετωπίζουν προβλήματα, όχι μόνο εξαιτίας της μείωσης της επικονίασης και του νέκταρ, αλλά και εξαιτίας της εμφάνισης νέων ασθενειών, οι οποίες αποδεκατίζουν τις κυψέλες. " Επιτροπή έπρεπε ήδη να επεξεργάζεται μια στρατηγική έρευνας προκειμένου να εντοπιστούν τα αίτια των ασθενειών αυτών. Εντός αυτού του πλαισίου, η βοήθεια του προϋπολογισμού φαίνεται αναγκαία.
<P>
Εντούτοις, θα ήθελα να προσθέσω ότι οι εισαγωγές -αναφέρομαι στις εισαγωγές μελιού- πρέπει να ικανοποιούν τις ίδιες απαιτήσεις με τα προϊόντα μας και να παρέχουν κάθε εγγύηση στους καταναλωτές. Υπό αυτή την έννοια, θεμελιώδης είναι ο ρόλος της καλής επισήμανσης και η Επιτροπή έχει σημαντική ευθύνη ως προς αυτό.
<P>
Τόσο η συχνότητα όσο και ο αριθμός των ελέγχων στους συνοριακούς σταθμούς επιθεώρησης πρέπει να διατηρηθούν σε υψηλό επίπεδο, προκειμένου να διασφαλιστεί ότι κανένα μελισσοκομικό προϊόν που περιέχει υπολείμματα δεν εισάγεται στην Ευρωπαϊκή Ένωση από τρίτες χώρες.
<P>
" μελισσοκομία, αποτελεί για πολλούς από τους αγρότες μας ένα συμπλήρωμα των συνήθως περιορισμένων εσόδων τους. Επιπλέον, πρόκειται για μια εργασία η οποία απασχολεί πολλές γυναίκες. Το μέλι κατέχει μια σημαντική θέση σε μικρές εκθέσεις και αγορές και οι μελισσοκόμοι έχουν καταβάλει σημαντικές προσπάθειες προκειμένου να διαφοροποιήσουν το προϊόν τους, να εισάγουν επισημάνσεις, να διασφαλίσουν καλύτερες συνθήκες υγιεινής και υγειονομικές εγγυήσεις και να ανοίξουν νέα κανάλια διανομής.
<P>
Κύριε Επίτροπε, δεν μπορούμε να επιτρέψουμε όλες αυτές οι προσπάθειες να πάνε χαμένες.
<SPEAKER ID="420" NAME="Francesco Ferrari">
εξ ονόματος της Ομάδας ALDE. - (IT) Κυρία Πρόεδρε, κ. Επίτροπε, κυρίες και κύριοι, ο κλάδος της μελισσοκομίας δεν αποτελεί μόνο μια αγροτική δραστηριότητα με ρίζες στην αρχαιότητα, αλλά, χάρη στη διασταυρούμενη επικονίαση, αντιπροσωπεύει ένα από τα συστήματα ζωτικής σημασίας για τη διατήρηση του επιπέδου παραγωγικότητας των δέντρων και των ποωδών φυτών.
<P>
Υπενθυμίζω ότι το 80% των καλλιεργούμενων φυτών καρποφορούν χάρη στη μεταφορά γύρης από τις μέλισσες, κάτι που εξασφαλίζει και τη γενετική διαφοροποίηση των ειδών κατά την αναπαραγωγή. Είναι σαφές ότι, προς το παρόν, ο τομέας της μελισσοκομίας και οι πρακτικές του είναι αναντικατάστατοι και αποτελούν μοναδικό τρόπο διατήρησης της βιοποικιλότητας στα είδη-στόχους. Τα προϊόντα των κυψελών υποχρεούνται, όλο και περισσότερο, να ανταγωνίζονται στην παγκόσμια αγορά, υπό αδιαφανείς συνθήκες ανταγωνισμού και εν μέσω μαζικών εισαγωγών προϊόντων, περιλαμβανομένων αυτών που προέρχονται από τρίτες χώρες και τα οποία δεν παρέχουν εγγυήσεις. Δεν είναι πάντα δυνατή η εγγύηση της ποιότητάς τους, εν μέρει διότι ενώ τα φυτοφάρμακα απαγορεύονται στην Ευρώπη, εξακολουθούν να χρησιμοποιούνται εκτός αυτής. Για το λόγο αυτό, απαραίτητη είναι η επισήμανση και η ένδειξη προέλευσης του προϊόντος.
<P>
Πρέπει, θεωρώ, να τονίσουμε τις σοβαρές συνέπειες της βαρρόας που πλήττει τις μελισσοκομικές δραστηριότητες και εξαιτίας της οποίας έχει καταστραφεί πάνω από το 50% του μελισσοκομικού τομέα στην Ευρώπη. Ζητώ από την Ευρωπαϊκή Επιτροπή να εντείνει τις προσπάθειές της όσον αφορά την επιστημονική έρευνα για την αντιμετώπιση αυτής της ασθένειας, απαγορεύοντας κάθε είδος φυτοϋγειονομικής επεξεργασίας κατά την περίοδο άνθησης.
<SPEAKER ID="421" NAME="Zdzisław Zbigniew Podkański" LANGUAGE="PL">
Κυρία Πρόεδρε, κ. Επίτροπε, ο φυσικός πλούτος μας εξαφανίζεται μπροστά στα μάτια μας. Είδη ολόκληρα εξαφανίζονται αποδεκατιζόμενα από παράσιτα, ασθένειες, χημικά και την ανθρώπινη ανευθυνότητα. Σε πολλές περιοχές, η οικολογική ισορροπία έχει διαταραχθεί και παρατηρούνται σημαντικές, μη αναστρέψιμες απώλειες.
<P>
Με ανησυχία, γινόμαστε μάρτυρες της μαζικής εξαφάνισης των μελισσών, με τις κυψέλες να καταστρέφονται η μία μετά την άλλη και πολλά είδη φυτών που εξαρτώνται από την επικονίαση να χάνονται μαζί τους. " μελισσοκομία καθορίζει τις σοδειές του 84% των φυτικών ειδών που καλλιεργούνται στην Ευρώπη. Κατά συνέπεια, η μέλισσες καθορίζουν την αφθονία των τροφίμων στο τραπέζι μας.
<P>
Οι μέλισσες αποδεκατίζονται από ασθένειες και παράσιτα, τα οποία οι μελισσοκόμοι δεν μπορούν να αντιμετωπίσουν μόνοι τους. Υπάρχει ανάγκη πρόσθετων πόρων για τον έλεγχο και την μελέτη τους. Ούτε μπορούν οι μελισσοκόμοι να διασφαλίσουν μόνοι τους την προστασία των αγορών και τη βιωσιμότητα των προϊόντων τους. Επομένως, οφείλουμε να προστατέψουμε την εσωτερική αγορά μας από την εισροή χαμηλής ποιότητας μελιού από τρίτες χώρες, το οποίο συχνά παραβιάζει τις απαιτήσεις της δημόσιας υγείας. Οι μελισσοκόμοι πρέπει να λαμβάνουν βοήθεια υπό μορφή επιχορηγήσεων, φθηνότερης ζάχαρης και εκστρατειών προώθησης μεγάλης κλίμακας.
<P>
Εν ολίγοις, ήρθε η ώρα να εργαστούμε σαν τις μέλισσες. Σαν μελισσοκόμος, δεν μπορώ παρά να ευχηθώ ότι Ευρωπαϊκή Επιτροπή θα υιοθετήσει τους ρυθμούς της μέλισσας και δεν θα χρειαστεί να περιμένουμε δεκαπέντε χρόνια για την υλοποίηση του ορθολογικού προγράμματος που η κ. Lulling κοπιάζει να προωθήσει.
<SPEAKER ID="422" NAME="Alyn Smith">
εξ ονόματος της Ομάδας Verts/ALE. - Κυρία Πρόεδρε, θα ήθελα να συγχαρώ την κ. Lulling, η οποία με πείσμα προωθεί το ζήτημα ενώπιον του Κοινοβουλίου. Κύριε Επίτροπε, θα ήθελα να σας ευχαριστήσω για την εντυπωσιακή παράθεση των δράσεων της Επιτροπής σχετικά με αυτό το κρίσιμο ζήτημα και, αν μη τι άλλο, θεωρώ απαραίτητη την ενίσχυση της χρηματοδότησης και το συντονισμό. Υπάρχει ο κίνδυνος διαφορετικές υπηρεσίες των ευρωπαϊκών οργάνων να παράγουν σημαντικό έργο, το οποίο όμως να μην μπορεί απαραίτητα να συνδυαστεί. Πιστεύω ότι αυτό είναι ένα σημείο το οποίο θα μπορούσε να φωτιστεί από τη συζήτηση.
<P>
Πρόκειται για ένα σοβαρό ζήτημα. Στο παρελθόν, οι ανθρακωρύχοι έπαιρναν μαζί τους καναρίνια για να τους προειδοποιούν για την ύπαρξη δηλητηριωδών αερίων. Τα καναρίνια τους προειδοποιούσαν πεθαίνοντας. Ήταν κακό για τα ίδια, καλό όμως για τους ανθρακωρύχους. Ανησυχία μας είναι ότι οι μέλισσες στην Ευρώπη έχουν καταλήξει να παίζουν τον ίδιο ρόλο. Το ένα τρίτο των τροφίμων της ΕΕ, η μία στις τρεις μπουκιές μας, συνδέεται στην επικονίαση από τις μέλισσες.
<P>
Παρατηρείται μια καταστροφική μείωση στον αριθμό των μελισσών και οφείλουμε να λάβουμε δράση σε ευρωπαϊκό επίπεδο. Οι επιστήμονες συμφωνούν ότι πράγματι σημειώνεται μείωση. Γνωρίζουμε ήδη το πόσο σοβαρή είναι αλλά μας είναι λιγότερο ξεκάθαρο το τι την προκάλεσε. Είναι η χρήση φυτοφαρμάκων; Είναι οι κλιματικές συνθήκες; Είναι τα παράσιτα, τα ακάρεα και άλλες ασθένειες, που ξεφεύγουν ίσως από τον έλεγχό μας;
<P>
Κύριε Επίτροπε, θα σας αναφέρω συγκεκριμένα το Ταμείο Διάσωσης του Βομβίνου στο Πανεπιστήμιο Στίρλινγκ της Σκωτίας, το οποίο έχει προχωρήσει σε ρηξικέλευθες μελέτες σχετικά με το ζήτημα. Δεν είναι η εμπειρογνωμοσύνη που λείπει από την Ευρώπη. Αυτό που πρέπει να κάνουμε είναι προβούμε στο συνδυασμό των μελετών αυτών. Θεωρώ ότι το κείμενο που βρίσκεται μπροστά μας περιέχει αρκετές συγκεκριμένες δράσεις οι οποίες θα μπορούσαν να μας οδηγήσουν προς τη σωστή κατεύθυνση, ιδίως όσον αφορά την μελισσοκομική αγρανάπαυση, τις ζώνες βιοποικιλότητας, ακόμη και κατά μήκος δρόμων και μη εκμεταλλεύσιμης γης, τα επιφανειακά ύδατα και την εξέταση ενισχύσεων.
<P>
Όπως ειπώθηκε ήδη, εφόσον μπορούμε να διαθέσουμε ένα δισεκατομμύριο για την ανάπτυξη της Αφρικής, θεωρώ ότι μπορούμε να βρούμε χρήματα για τη χρηματοδότηση της δικής μας έρευνας. " ΕΕ πρέπει να αναλάβει δράση πάνω στο ζήτημα και, τολμώ να πω, ότι αποτελεί ένα εξαιρετικά συνεκτικό σχέδιο Β, εκεί όπου το σχέδιο Α, η κοινή αγροτική πολιτική, έχει προδώσει τις μέλισσες της Ευρώπης. Πιστεύω ότι πρέπει να ενισχύσουμε τη συμπληρωματικότητα των υφιστάμενων δράσεων για την εξομάλυνση της κατάστασης.
<SPEAKER ID="423" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, οι μελισσοκόμοι και οι μέλισσες αντιμετωπίζουν σοβαρότατα προβλήματα και χρειάζονται τη βοήθειά μας. Γινόμαστε μάρτυρες μιας δραματικής πτώσης του αριθμού των αποικιών μελισσών, όχι μόνο στην Ευρώπη αλλά και σε ολόκληρο τον κόσμο. Δυστυχώς, η αποδοτικότητα του επαγγέλματος φθίνει και μαζί με αυτή φθίνει και το ενδιαφέρον της νέας γενιάς. Υπάρχουν αρκετά ζητήματα τα οποία πρέπει να αντιμετωπίσουμε το συντομότερο δυνατό.
<P>
Πρώτον, πρέπει να επικεντρώσουμε την έρευνα στα παράσιτα, στις ασθένειες και τους ιούς που αποδεκατίζουν αυτά τα σκληρά εργαζόμενα έντομα. Δεύτερον, πρέπει να θεσπίσουμε ελέγχους για τα μέλια που εισάγονται από τρίτες χώρες. Όλα τα προϊόντα πρέπει να ικανοποιούν τις απαραίτητες απαιτήσεις ποιότητας. Επιπλέον, οι ετικέτες πρέπει να αναγράφουν πληροφορίες σχετικά με τις χώρες προέλευσης. Τρίτον, πρέπει να οργανώσουμε εκστρατεία πληροφόρησης σχετικά με την ευεργετική επίδραση των μελισσών στο φυσικό περιβάλλον και του μελιού και των άλλων μελισσοκομικών προϊόντων στην ανθρώπινη υγεία.
<P>
Δεδομένου του εύρους του προβλήματος, πρέπει να αναλογιστούμε τη χορήγηση οικονομικής στήριξης στα μελισσοκομεία που απειλούνται με εξαφάνιση. " μελισσοκομική κοινότητα έχει κάνει έκκληση για φθηνότερη ζάχαρη που προορίζεται ως τροφή για τις μέλισσες. Αξίζει να αναλογιστούμε την εισαγωγή ενός ειδικού συστήματος στήριξης της μελισσοκομίας, λαμβάνοντας υπόψη την ευεργετική επίδρασή της στο φυσικό περιβάλλον.
<SPEAKER ID="424" NAME="Janusz Wojciechowski" AFFILIATION="UEN">
(PL) Κυρία Πρόεδρε, θα ήθελα να συγχαρώ την κ. Lulling και να την ευχαριστήσω για το ακάματο και ένθερμο ενδιαφέρον της για τα συμφέροντα της ευρωπαϊκής μελισσοκομικής βιομηχανίας. Είναι θετικό το ότι συζητούμε αυτό το ζήτημα, διότι οι θάνατοι των μελισσών, έχουν προκαλέσει την έντονη ανησυχία των μελισσοκόμων στην Ευρώπη και παγκοσμίως.
<P>
Οι έρευνες σχετικά με τις αιτίες του φαινομένου βρίσκονται σε εξέλιξη. Μεταξύ των αιτιών που αναφέρονται από τους ερευνητές, είναι η πιθανή επίδραση της βιοτεχνολογίας και ειδικότερα της καλλιέργειας γενετικώς τροποποιημένων καλλιεργειών, οι οποίες θα μπορούσαν να έχουν αρνητική επίδραση στη λειτουργία των μελισσών.
<P>
Επομένως, θα ήθελα να θέσω στην Ευρωπαϊκή Επιτροπή, η οποία εγκρίνει την καλλιέργεια γενετικώς τροποποιημένων καλλιεργειών στην Ευρωπαϊκή Ένωση, το παρακάτω ερώτημα: Ποιά είναι τα σχετικά αποτελέσματα των ελέγχων και πώς γίνεται, γενικότερα, αντιληπτή η επίδραση των ΓΤΟ στην κατάσταση των μελισσών στην Ευρώπη;
<SPEAKER ID="425" NAME="James Nicholson" AFFILIATION="PPE-DE">
Κυρία Πρόεδρε, επιτρέψτε μου, κατ' αρχάς, να συγχαρώ την Astrid για την εργασία της πάνω στο ζήτημα. Εξ όσων γνωρίζω, ενδιαφέρεται εδώ και πολύ καιρό για τις μέλισσες, επομένως είμαι ευτυχής που το ψήφισμα που προτείνει η Επιτροπή Γεωργίας και Ανάπτυξης της Υπαίθρου, έδωσε την ευκαιρία στο Κοινοβούλιο να συζητήσει το πρόβλημα που αντιμετωπίζει η μελισσοκομία.
<P>
Το ζήτημα ελκύει αρκετή προσοχή και δημοσιότητα, πιθανώς διότι πρόκειται για κάτι καινούργιο. Ωστόσο, έχουμε επίγνωση ότι στην πραγματικότητα, το πρόβλημα είναι πολύ σοβαρό και οι επιπτώσεις του πιθανώς καταστροφικές.
<P>
Είμαι σίγουρος ότι δεν χρειάζεται να υπενθυμίσω σε κανέναν τη σημασία των μελισσών -η οποία ήδη τονίστηκε απόψε- όχι μόνο για την παραγωγή σημαντικών υποπροϊόντων, όπως το κερί και το μέλι, αλλά και για το ρόλο τους στην επικονίαση και τη διατήρηση υγιών οικοσυστημάτων.
<P>
Καθώς κατάγομαι από την κομητεία Armagh της Βορείου Ιρλανδίας, η οποία είναι γνωστή στο νησί ως η κομητεία δενδρόκηπος και όπου οι μέλισσες είναι απαραίτητες για την επικονίαση των μήλων, μπορώ να σας δηλώσω ότι η κατάσταση στη συγκεκριμένη περιοχή είναι ενδεικτική. Σε αυτό το πλαίσιο, η Επιτροπή πρέπει να επιταχύνει την έρευνα σχετικά με τα ακριβή αίτια της μείωσης του αριθμού των μελισσών και, καλώς εχόντων των πραγμάτων, να προτείνει ορισμένες λύσεις. Εάν δεν βρούμε έναν τρόπο να βελτιώσουμε την υγεία των μελισσών, να μειώσουμε τη θνησιμότητά τους και να σταματήσουμε την εξάλειψη των αποικιών τους, η κατάσταση δεν μπορεί παρά να επιδεινωθεί. Αυτό αποτελεί πηγή μεγάλης ανησυχίας για όλους τους ενδιαφερομένους, όχι μόνο σε ολόκληρη την Ευρώπη αλλά και στις "νωμένες Πολιτείες και αλλού.
<P>
Προσφάτως, απευθυνόμενος σε ένα μελισσοκομικό συνέδριο στην περιοχή μου στη Βόρεια Ιρλανδία, κατανόησα, καθώς άκουγα τις εισηγήσεις το πρωινό αυτό, την ανησυχία των μελισσοκόμων για τις απώλειες των κυψελών τους, ιδίως κατά τη χειμερινή περίοδο. Χρειαζόμαστε πρόσθετους πόρους για την ενίσχυση της Ε&Α προκειμένου να προσδιορίσουμε την αιτία της συμφοράς που πλήττει τους μελισσοκόμους. Εάν κάνουμε κάτι λάθος, πρέπει να το εντοπίσουμε επειγόντως. Είναι τα φυτοφάρμακα ή κάτι άλλο; Μπορεί να υπάρχουν πολλές θεωρίες και υποθέσεις, η αλήθεια, ωστόσο, είναι ότι δεν γνωρίζουμε την απάντηση και ότι τη χρειαζόμαστε μαζί με επιπλέον στήριξη.
<SPEAKER ID="426" NAME="Mairead McGuinness" AFFILIATION="PPE-DE">
Κυρία Πρόεδρε, γνωρίζουμε τη σημασία των μελισσών. Επισημάνθηκε από όλους. Ωστόσο, ένα από τα ζητήματα τα οποία δεν έχουν αναφερθεί στη συζήτηση είναι η πραγματικότητα του εκτεταμένου εμπορίου βομβίνων. Υπάρχει κυριολεκτικά ελεύθερη κυκλοφορία μελισσών παγκοσμίως και, εξ όσων γνωρίζω, η ρύθμισή της είναι ελλιπής. Την εφαρμόζουμε σε άλλες κατηγορίες ζώων και γνωρίζουμε ότι φέρει αποτελέσματα, όσον αφορά τον έλεγχο των ασθενειών. " κυκλοφορία των μελισσών μπορεί να επιφέρει ενδεχόμενη εισαγωγή του παρασίτου βαρρόα, όπως συνέβη στην Ιρλανδία. Σήμερα, υπάρχει το πρόβλημα του σκαθαριού που πλήττει τις μικρές κυψέλες και το οποίο είναι καταστροφή για τους μελισσοκόμους.
<P>
Επομένως, βρισκόμαστε αντιμέτωποι με ένα τεράστιο πρόβλημα, την λύση του οποίου δεν γνωρίζουμε. Υπάρχουν τουλάχιστον μισή ντουζίνα λόγοι για τους οποίους συμβαίνουν όλα αυτά και για αυτό η έρευνα είναι απαραίτητη. Πρέπει να συντονίσουμε τις έρευνες σε όλη την Ευρωπαϊκή Ένωση, προκειμένου να ανακαλύψουμε τις απαντήσεις. Επιπλέον, πρέπει να δώσουμε λύση στο ζήτημα των ίδιων των μελισσοκόμων, διότι αποτελούν μια γηράσκουσα πληθυσμιακή ομάδα και χρειαζόμαστε περισσότερους και όχι λιγότερους από αυτούς.
<SPEAKER ID="427" NAME="Avril Doyle" AFFILIATION="PPE-DE">
Κυρία Πρόεδρε, εάν η κ. Lulling παραμείνει αρκετά ώστε να τη συγχαρώ, θα είμαι ευτυχέστατη να το κάνω για το επίμονο ενδιαφέρον και στήριξη που δίνει στην μελισσοκομία εντός του Ευρωπαϊκού Κοινοβουλίου.
<P>
" μείωση των πληθυσμών των μελισσών και οι τρομακτικές επιπτώσεις της στην επικονίαση των φυτών και στη βιοποικιλότητα, γενικότερα, αξίζουν την αμέριστη προσοχή μας. Πρέπει να στηρίξουμε την έρευνα και να συμπορευτούμε με όσους επιστήμονες παγκοσμίως προσπαθούν να ανακαλύψουν τις αιτίες του προβλήματος. Παρασιτικές μολύνσεις, κλιματική αλλαγή, φυτοφάρμακα: προς το παρόν δεν μπορούμε να κάνουμε παρά μόνον υποθέσεις.
<P>
Το είκοσι πέντε τοις εκατό των τροφίμων μας εξαρτάται άμεσα από τις μέλισσες, χωρίς να υπολογίζουμε τη συνολική προσφορά τους στη διατήρηση των λειμώνων μας. Δυστυχώς η ιρλανδική κυβέρνηση έκλεισε πριν από κάποια χρόνια το μοναδικό κέντρο έρευνας στην περιοχή, στο Clonroche της Κομητείας του Wexford. Επομένως, δεν είμαι σίγουρη ότι η Ιρλανδία θα μπορούσε να συνεισφέρει. Διαθέτουμε τους επιστήμονες και τη γνώση, σίγουρα όμως δεν διαθέτουμε τη στήριξη της κυβέρνησης. Ανυπομονώ να ακούσω την Επιτροπή να μας πληροφορήσει για τον τρόπο με τον οποίο η Ευρώπη και η Ευρωπαϊκή Ένωση μπορούν να στηρίξουν την έρευνα και για το τι γίνεται ήδη όσον αφορά το ζήτημα.
<SPEAKER ID="428" NAME="Astrid Lulling" AFFILIATION="PPE-DE">
- (FR) Κυρία Πρόεδρε, μιας και ο κ. Parish έπρεπε να αποχωρήσει, μου ζήτησε να σας εκφράσω τη θέση μας σχετικά με τις τροπολογίες που προέκυψαν την τελευταία στιγμή.
<P>
" Επιτροπή Γεωργίας και Ανάπτυξης της Υπαίθρου ενέκρινε ομόφωνα το ψήφισμα με όλες τις τροπολογίες του, τις οποίες έλαβα υπόψη ως προς όλα τα μέρη τους. Ωστόσο, η Ομάδα των Πρασίνων/Ευρωπαϊκή Ελεύθερη Συμμαχία, της οποίας η συνεισφορά κατά τη συζήτηση του ψηφίσματος δεν ήταν εντυπωσιακή, επιχειρεί τώρα, την τελευταία στιγμή να αποκαταστήσει τη φήμη της, προτείνοντας τέσσερις τροπολογίες. Οι τροπολογίες αυτές, όχι μόνο δεν παρέχουν νέο υλικό αλλά συσκοτίζουν το κείμενο, το οποίο τώρα είναι συνεκτικό και κατανοητό.
<P>
" 1η τροπολογία προκύπτει από ένα λάθος της γερμανικής μετάφρασης, αφού ο κ. Graefe zu Baringdorf προτείνει ακριβώς ό,τι πρότεινα εγώ, αλλά, όπως προείπα, η γερμανική μετάφραση της αιτιολογικής σκέψης μου δεν ήταν ικανοποιητική.
<P>
" 2η τροπολογία δηλώνει το αυτονόητο, η 3η τροπολογία είναι ακατανόητη και η 4η τροπολογία αντιγράφει την παράγραφο 8, η οποία σαφώς καλεί για εντατικοποίηση των ερευνών σχετικά με το ρόλο των φυτοφαρμάκων τη θνησιμότητα των μελισσών και επιπλέον δηλώνει ότι η έγκριση τέτοιων προϊόντων πρέπει να εξαρτηθεί από την έρευνα αυτή, όπως ήδη ισχύει.
<P>
Επομένως, προτείνω την απόρριψη των παραπάνω τροπολογιών καθώς δεν συνεισφέρουν σε τίποτα και θα χαλούσαν ένα σαφές και προσεγμένο κείμενο. Επιμένω στη σύνταξη ενός καλού προσχεδίου διότι το ψήφισμα αυτό είναι πολύ σημαντικό και πρέπει να είναι σωστά διατυπωμένο. Για το λόγο αυτό, επιθυμούμε να απορρίψουμε τις τροπολογίες αυτές.
<SPEAKER ID="429" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, η συζήτηση για τη μελισσοκομία στο Ευρωπαϊκό Κοινοβούλιο έχει προκαλέσει το ιδιαίτερο ενδιαφέρων των μελισσοκόμων. Ως μελισσοκόμος, συναντήθηκα προσωπικά στο Puławy με μελισσοκόμους οι οποίοι είχαν έρθει από όλη την Πολωνία. Μου ζήτησαν να θέσω μόνο ένα ερώτημα προς την Ευρωπαϊκή Επιτροπή και να λάβω μια οριστική απάντηση: Τί μπορούν να αναμένουν οι μελισσοκόμοι τα επόμενα χρόνια;
<SPEAKER ID="430" NAME="Janez Potočnik">
Μέλος της Επιτροπής. - Κυρία Πρόεδρε, η συζήτηση υπήρξε πραγματικά γόνιμη και εκφράστηκαν ιδέες που αφορούν όχι μόνο τη συνάδελφό μου αλλά και τις υπηρεσίες της ΓΔ Γεωργίας, τις δικές μου υπηρεσίες και άλλες. Εκτός από τη ΓΔ Υγείας και Προστασίας των Καταναλωτών, τη ΓΔ Έρευνας και τη ΓΔ Περιβάλλοντος, πολλές άλλες Γενικές Διευθύνσεις εργάζονται πάνω στο ζήτημα που συζητούμε σήμερα. Πρόκειται πραγματικά για ένα πολυτομεακό ζήτημα. Όταν συζητούμε για χρηματοδότηση, πρέπει να εξετάζουμε παράλληλα διάφορες πλευρές.
<P>
Επιτρέψτε μου, κατ' αρχάς, να απαντήσω στα πολλά ερωτήματα που θέσατε σχετικά με το τι κάνουμε, τι βρίσκεται σε εξέλιξη και τι πραγματικά εννοούμε όταν μιλούμε για έρευνα στον τομέα της μελισσοκομίας. Στα πλαίσια του έκτου προγράμματος πλαισίου, δημιουργήθηκε ένα ειδικό στοχοθετημένο ερευνητικό σχέδιο σχετικά με την ποιότητα των τροφίμων και την προτεραιότητα ασφάλειας, υπό το όνομα "Μέλισσες στην Ευρώπη και βιώσιμη παραγωγή μελιού" (BEE SHOP). Το σχέδιο συγκεντρώνει εννέα ευρωπαϊκές ομάδες έρευνας που ασχολούνται με τις μέλισσες και εξειδικεύονται στην ποιότητα του μελιού, στην παθολογία, τη γενετική και τη συμπεριφορά. Προς αποφυγή παρεξηγήσεων: Τα σχέδια του ΠΠ6 είναι αυτά που υλοποιούνται ήδη, ενώ τα σχέδια του ΠΠ7 μόλις έχουν ξεκινήσει.
<P>
Επιπλέον, η ειδική υποστηρικτική δράση "Μελισσοκομική έρευνα και ιολογία στην Ευρώπη" (BRAVE) έχει επιτρέψει τη διεξαγωγή δύο μεγάλων πολυτομεακών συνεδρίων, με τη συμμετοχή ειδικών που ασχολούνται με τη βασική και εφαρμοσμένη μελισσοκομική έρευνα -ειδικοί των κλάδων της ιολογίας, της διάγνωσης, της ανοσολογίας και της επιδημιολογίας- καθώς και το διεθνές εμπόριο, τη διαμόρφωση πολιτικής και την αξιολόγηση κινδύνου μόλυνσης. Στις 3 Σεπτεμβρίου του τρέχοντος έτους, δημοσιεύτηκε μια πρόσκληση υποβολής προτάσεων με θέμα τη γεωργία τροφίμων και τη βιοτεχνία αλιείας, τον εντοπισμό των αναδυόμενων παρασίτων και ασθενειών που πλήττουν τις μέλισσες και την επανεμφάνιση παθογόνων. Στόχος της είναι η κατανόηση των εσωτερικών μηχανισμών και αιτιών της αυξανόμενης θνησιμότητας των μελισσών. Επομένως, συνδέεται άμεσα με το ζήτημα και με πολλά από τα ερωτήματά σας.
<P>
Οι περιβαλλοντικές πτυχές, περιλαμβανομένης της χρόνιας έκθεσης σε φυτοφάρμακα, θα ληφθούν επίσης υπόψη. Το ολοκληρωμένο σχέδιο ALARM για την αξιολόγηση περιβαλλοντικών κινδύνων μεγάλης κλίμακας που απειλούν τη βιοποικιλότητα, επίσης χρηματοδοτείται από το έκτο πρόγραμμα πλαίσιο και περιλαμβάνει μια ενότητα που αναφέρεται στην απώλεια επικονιαστών. Το ALARM αναπτύσσει και δοκιμάζει μεθόδους και πρωτόκολλα για την αξιολόγηση περιβαλλοντικών κινδύνων μεγάλης κλίμακας προκειμένου να ελαχιστοποιήσει τις άμεσες και έμμεσες αρνητικές επιπτώσεις της ανθρώπινης επίδρασης. " έρευνα θα επικεντρωθεί στην αξιολόγηση και τις μεταβολές στη δομή της βιοποικιλότητας, της λειτουργίας και του δυναμισμού των οικοσυστημάτων - ειδικότερα θα εξεταστούν οι κίνδυνοι που προκύπτουν από τις κλιματικές αλλαγές, τα περιβαλλοντικά χημικά, τις βιολογικές εισβολές και την απώλεια επικονιαστών εντός του πλαισίου της βελτίωσης της υφιστάμενης και μελλοντικής ευρωπαϊκής χρήσης γης. Όλα τα παραπάνω αποτελούν τρέχουσες πρωτοβουλίες.
<P>
Ένα σημείο που θα ήθελα να υπογραμμίσω -μιας και τονίστηκε ήδη από συνάδελφό σας -είναι ότι στην Ευρώπη δεν τίθεται ζήτημα έλλειψης τεχνογνωσίας. Θεωρώ ότι πρέπει να έχουμε επίγνωση του γεγονότος και να είμαστε δίκαιοι. Σε επίπεδο Ευρωπαϊκής Ένωσης, χειριζόμαστε το 5% -επαναλαμβάνω το 5%- των δημοσίων πόρων της Ευρωπαϊκής Ένωσης οι οποίοι προορίζονται για την έρευνα. Επομένως, μείζονος σημασίας είναι η συνεργασία και η όσο το δυνατό μεγαλύτερη ανάληψη δράσης. " δημιουργία του ευρωπαϊκού χώρου έρευνας, την οποία στηρίζω πλήρως, βασίζεται ακριβώς σε αυτή την ιδέα -ότι όλοι γνωρίζουμε τι κάνουμε και ότι συνενώνουμε την επιστημονική τεχνογνωσία την οποία ήδη διαθέτουμε σε ολόκληρη την Ευρώπη. Αυτό σίγουρα αποτελεί στοιχείο που λείπει από την Ευρώπη σήμερα.
<P>
Σας βεβαιώνω ότι ο αρμόδιος για την έρευνα Επίτροπος -αυτός είμαι εγώ, αλλά σήμερα παρίσταμαι εδώ υπό άλλη ιδιότητα- ακούει τις εκκλήσεις σας για περαιτέρω έρευνα. Ένα ζήτημα το οποίο επίσης θα ήθελα να αναφέρω -διότι ίσως δεν έγινε πλήρως κατανοητό κατά την εισαγωγή μου- είναι η πλήρης αξιολόγηση της EFSA σχετικά με τη θνησιμότητα και την παρακολούθηση των μελισσών στην Ευρώπη. " αξιολόγηση δημοσιεύτηκε στις 11 Αυγούστου 2008, επομένως είναι αρκετά πρόσφατη. Αποτελεί ακριβώς την ανάλυση του προγράμματος το οποίο αναζητάτε και πιστεύω ότι είναι σημαντικό να μελετήσουμε όλοι ό,τι βρίσκεται ενώπιόν μας.
<P>
Οφείλω να απαντήσω στο συνάδελφο που ρώτησε για τις ΓΤΟ καλλιέργειες. " μόνη ΓΤΟ καλλιέργεια που παράγεται αυτή τη στιγμή στην Ευρωπαϊκή Ένωση είναι η Bt-maize MON 810. " Bt-maize και η Bt-toxin γενικότερα, έχουν αναλυθεί εκτενώς σχετικά με τις πιθανές επιπτώσεις στους στην υγεία των μελισσών. Δοκιμές αναγκαστικής διατροφής, κατά τις οποίες υγιείς μέλισσες εκτέθηκαν σε υψηλές δόσεις bt-toxin, δεν έχουν δείξει αρνητικές επιδράσεις. Γενικά, η συντριπτική πλειοψηφία των μελετών δείχνει ότι η διατροφή με γύρη bt-maize δεν ασκεί επίδραση στις μέλισσες. Πάνω σε αυτό, θα ήθελα να προσθέσω ότι οι πρόσφατα παρατηρούμενες απώλειες μελισσών, γνωστές υπό τον όρο "διαταραχή κατάρρευσης αποικίας" (CCV), στη Βόρεια Αμερική και την Ευρώπη δεν φαίνεται να σχετίζονται με τη χρήση ΓΤΟ καλλιεργειών, καθώς αναφέρθηκαν και σε άλλες περιοχές όπου δεν καλλιεργούνται ΓΤΟ καλλιέργειες. Για παράδειγμα, οι απώλειες που παρατηρήθηκαν στη νότιο Γερμανία αποδόθηκαν σαφώς σε δηλητηρίαση από το φυτοφάρμακο Poncho Pro. Διαθέτει και λατινικό όνομα, το οποίο όμως είναι τόσο δύσκολο που θα προτιμούσα να μην το διαβάσω.
<P>
Καταλήγοντας, η Επιτροπή θα συνεχίσει και θα ενισχύσει τις δράσεις της. Αυτές, θα βοηθήσουν τους μελισσοκόμους να αντιμετωπίσουν τις υπάρχουσες δυσκολίες και θα τους ενθαρρύνει να συνεχίσουν τις δραστηριότητές τους. Επιπλέον, ελπίζω ότι θα ενθαρρύνουν την είσοδο νέων επαγγελματιών στον κλάδο, καθώς η δραστηριότητα αυτή παίζει έναν εξαιρετικά σημαντικό ρόλο, όχι μόνο για τη βιοποικιλότητα της ΕΕ, αλλά και για την οικονομική ανάπτυξη.
<P>
Όσον αφορά τις άμεσες αρμοδιότητες της συναδέλφου μου, η κ. Fischer Boel θα συνεχίσει να παρακολουθεί την αποδοτική εφαρμογή των εθνικών μελισσοκομικών προγραμμάτων. Ωστόσο, έγκειται κατ' αρχήν στα κράτη μέλη να κατανείμουν κατάλληλα τους προϋπολογισμούς τους. Σήμερα, οι ευρωπαϊκοί πόροι ανέρχονται σε 26,3 ευρώ ετησίως. Το ποσό αυτό διπλασιάζεται με την προσθήκη των πόρων των κρατών μελών, ωστόσο δεν δαπανάται. Μόνο το 80% αυτών των πόρων δαπανάται. Τα κράτη μέλη δεν δαπανούν τους πόρους που διαθέτουν.
<P>
Τελικά, η καλύτερη λύση για την εγγύηση της επιβίωσης του τομέα είναι η ενθάρρυνση της κατανάλωσης του ευρωπαϊκού μελιού. Από το 2004, το μέλι έχει προστεθεί στον κατάλογο των επιλέξιμων προς προώθηση στην εσωτερική αγορά και έχουν εγκριθεί πολλά σχετικά προγράμματα.
<P>
" απάντησή μου ήταν μακρύτερη από όσο είχα προγραμματίσει διότι ήθελα να καταστήσω σαφές ότι παίρνουμε σοβαρά τις δράσεις αυτές και επομένως μπορείτε να βασίζεστε σε εμάς -και φυσικά στον τομέα που έγκειται της αρμοδιότητάς μου- για τη συνέχισή τους. Σας ευχαριστώ για την προσοχή σας και για το ότι μείνατε έως τόσο αργά.
<SPEAKER ID="431" NAME="Πρόεδρος">
Έχω λάβει μια πρόταση ψηφίσματος από την Επιτροπή Γεωργίας και Ανάπτυξης της Υπαίθρου, σύμφωνα με το άρθρο 108(5) του Εσωτερικού Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 20 Νοεμβρίου 2008.
<P>
Γραπτές δηλώσεις (άρθρο 142)
<SPEAKER ID="432" NAME="Filip Kaczmarek  " LANGUAGE="PL">
Οι μέλισσες θεωρούνται σημαντικές για πολλούς πολιτισμούς σε πολλές περιοχές του κόσμου. " καθολικότητά τους δεν είναι τυχαία. " μελισσοκομία αποτελεί σημαντικό στοιχείο της οικονομίας από την προϊστορική εποχή, πριν από τη σύλληψη της γραπτής ιστορίας. Στην Ισπανία, η συγκέντρωση του μελιού άρχισε πριν από 6.000 χρόνια.
<P>
Σήμερα, οι προσπάθειες των μελισσών και των μελισσοκόμων κινδυνεύουν να πάνε χαμένες εξαιτίας φαινομένων που επηρεάζουν το φυσικό περιβάλλον και, εμμέσως, την ανθρωπότητα. Στην Ευρώπη υπάρχουν ακόμη άνθρωποι η ζωή των οποίων εξαρτάται από την μελισσοκομία. Πωλούν το μέλι που οι ίδιοι παρασκευάζουν. Το γεγονός πρέπει να μας χαροποιεί. Επιπλέον, έχει επιχειρηθεί η επιστροφή στην παραδοσιακή δασική μελισσοκομία. Στην Πολωνία, οι προσπάθειες αυτές στηρίχθηκαν από τους μελισσοκόμους οι οποίοι ήρθαν από τη Μπασκιρία, διότι κανείς στη χώρα μας δεν θυμόταν πλέον τις αρχαίες μεθόδους. " μελισσοκομία έχει πολιτισμική, κοινωνική και οικονομική σημασία. Για το λόγο αυτό οφείλουμε να προστατεύσουμε την ευρωπαϊκή μελισσοκομία. Δυστυχώς, πρέπει να την προστατέψουμε από πολλούς κινδύνους.
<P>
Οικονομικοί κίνδυνοι, όπως ο αθέμιτος ανταγωνισμός από τρίτες χώρες, κίνδυνοι που απειλούν την υγεία των μελισσών, καθώς και βιολογικοί κίνδυνοι όπως ασθένειες, παράσιτα, περιβαλλοντική μόλυνση και άκριτη χρήση φυτοφαρμάκων. " Ευρωπαϊκή Επιτροπή και τα κράτη μέλη πρέπει να στηρίξουν τον μελισσοκομικό τομέα, ο οποίος αντιμετωπίζει σοβαρές προκλήσεις. Μόνοι τους οι μελισσοκόμοι δεν θα μπορέσουν να σώσουν τη βιοποικιλότητα, στην οποία οι μέλισσες συνεισφέρουν τόσο.

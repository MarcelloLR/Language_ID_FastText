<CHAPTER ID="006-11">
11. Aσφάλεια των παιχνιδιών (
<P>
- Μετά την ψηφοφορία επί της τροπολογίας 142:
<SPEAKER ID="096" NAME="Herbert Reul" AFFILIATION="PPE-DE">
(DE) Κύριε Πρόεδρε, θα ήθελα να κάνω μια παρατήρηση επί της διαδικασίας: ετοιμαζόμαστε, φυσικά, να εγκρίνουμε μια απόφαση, μια οδηγία, βάσει συμφωνίας τριμερούς διαλόγου. Είδαμε να γίνεται κάτι παρόμοιο χθες σε σχέση με την εμπορία δικαιωμάτων εκπομπών. Σήμερα, ορθώς υποβάλλουμε όλες τις λοιπές τροπολογίες σε χωριστή ψηφοφορία μετά την έγκριση της συνολικής απόφασης· πράγμα το οποίο θεωρώ σωστό και πρέπον. Δεν κάναμε το ίδιο χθες, και πραγματικά δεν μπορώ να καταλάβω γιατί. Οι περιστάσεις ήταν ίδιες, αλλά δεν πραγματοποιήθηκαν χωριστές ψηφοφορίες, πράγμα το οποίο δεν θεωρώ παραδεκτό. Στο κάτω-κάτω, εγώ και 40 συνάδελφοι βουλευτές καταθέσαμε τροπολογίες χθες, και νομίζω ότι δικαιούμαι να δω να διεξάγονται ψηφοφορίες και για εκείνες τις τροπολογίες.
<SPEAKER ID="097" NAME="Πρόεδρος">
Κάνω απλώς τη δουλειά μου, και τα καθήκοντά μου είναι απλώς εκτελεστικά. Μπορεί να έχω επιρροή, αλλά δεν έχω πραγματικές εξουσίες.
<SPEAKER ID="098" NAME="Hannes Swoboda" AFFILIATION="PSE">
(DE) Κύριε Πρόεδρε, θα ήταν λογικό να συνεργαστείτε με τη Διάσκεψη των Προέδρων ώστε να εξετάσετε το ενδεχόμενο θέσπισης μιας γενικής διαδικασίας. Θα θεωρούσα οπωσδήποτε ευπρόσδεκτη εκείνη που ακολουθήθηκε χθες, αλλά πρέπει να χρησιμοποιούμε πάντοτε το ίδιο σύστημα ψηφοφορίας σε τέτοιες περιπτώσεις.
<SPEAKER ID="099" NAME="Πρόεδρος">
Θα διαβιβάσω την πρόταση αυτή στη Διάσκεψη των Προέδρων και θα αποφασίσουμε σχετικά.
<SPEAKER ID="100" NAME="Evelyne Gebhardt" AFFILIATION="PSE">
(DE) Κύριε Πρόεδρε, στοιχείο της συμφωνίας μεταξύ του Κοινοβουλίου και του Συμβουλίου ήταν μια δήλωση της Επιτροπής, την οποία μας είχε υποσχεθεί ο Επίτροπος Verheugen. Δεν προέβη στη δήλωση αυτή τη Δευτέρα. Είχα υποθέσει ότι ο Επίτροπος Verheugen -ο οποίος φυσικά δεν είναι σήμερα παρών εδώ, αλλά εκπροσωπείται από τον Επίτροπο Barrot- θα προέβαινε στη δήλωση αυτή στο Σώμα, η οποία αφορά τρία σημεία που έχουν σημασία για το Κοινοβούλιο, πριν από την ψηφοφορία, αλλά δεν έχω ακούσει ακόμη οποιαδήποτε δήλωση. Θα ήθελα να ενημερωθώ χωρίς καθυστέρηση για την πορεία της διαδικασίας.
<SPEAKER ID="101" NAME="Πρόεδρος">
Ο Πρόεδρος δεν ήταν ενήμερος για αυτό, αλλά έλαβα γνώση τώρα. Κύρια Gebhardt, πότε θεωρείται ότι είναι κατάλληλη στιγμή για να προβεί η Επιτροπή σε μια δήλωση, εφόσον το επιθυμεί - τώρα ή αργότερα;
<SPEAKER ID="102" NAME="Evelyne Gebhardt" AFFILIATION="PSE">
(DE) Κύριε Πρόεδρε, συνήθως ακούμε τη δήλωση αυτή πριν από την ψηφοφορία, δεδομένου ότι αποτελεί μέρος του κειμένου, αλλά το κείμενο δεν έχει υποβληθεί ακόμη επίσημα στο Κοινοβούλιο εγγράφως. Επομένως, χρειαζόμαστε πρώτα αυτό το κείμενο επίσημα - αυτό εξυπακούεται.
<SPEAKER ID="103" NAME="Πρόεδρος">
Κυρία Gebhardt, λέτε ότι ακούμε συνήθως τη δήλωση αυτή στην αρχή, αλλά αυτή η χρονική στιγμή έχει παρέλθει.
<P>
Αντιπρόεδρε Barrot, εάν θέλετε να προβείτε στη δήλωσή σας τώρα.
<SPEAKER ID="104" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, απαντώντας στην κ. Gebhardt, θα υποβάλω τις τρεις δηλώσεις σε εσάς, και μπορούν να προστεθούν στο αρχείο.
<SPEAKER ID="105" NAME="Πρόεδρος">
Κύριε Αντιπρόεδρε, πόσο μεγάλη είναι η δήλωση; Εάν δεν είναι πολύ μεγάλη, θα ήθελα να σας παρακαλέσω να τη διαβάσετε, όπως ζήτησε η κ. Gebhardt.
<SPEAKER ID="106" NAME="Jacques Barrot">
Αντιπρόεδρος της Επιτροπής. - Κύριε Πρόεδρε, υπάρχουν τρεις δηλώσεις: δήλωση της Ευρωπαϊκής Επιτροπής σχετικά με την παρακολούθηση πτυχών ασφάλειας· δήλωση της Ευρωπαϊκής Επιτροπής σχετικά με την απαίτηση που αφορά τα παιχνίδια που είναι σχεδιασμένα ώστε να εκπέμπουν ήχο· δήλωση της Ευρωπαϊκής Επιτροπής σχετικά με την ταξινόμηση των βιβλίων.
<P>
Αντιπρόεδρος της Επιτροπής. - (FR) Μπορώ να σας τις διαβάσω.
<SPEAKER ID="108" NAME="Πρόεδρος">
Αυτή ήταν μια τεχνική εξήγηση.
<SPEAKER ID="109" NAME="Hannes Swoboda" AFFILIATION="PSE">
(DE) Κύριε Πρόεδρε, υπό τις περιστάσεις αυτές, μπορώ να ζητήσω να προχωρήσουμε στην ψηφοφορία, αλλά να μην προβούμε στην τελική ψηφοφορία; Αυτό θα μας επιτρέψει να ρίξουμε μια ματιά στο κείμενο και να διεξαγάγουμε την τελική ψηφοφορία τον Ιανουάριο, εφόσον είμαστε ικανοποιημένοι.
<P>
(Οι βουλευτές χτυπούν τα έδρανα σε ένδειξη συμφωνίας)
<SPEAKER ID="110" NAME="Πρόεδρος">
Συμπεραίνω από την αντίδρασή σας ότι υποστηρίζετε την πρόταση του κ. Swoboda. Στην περίπτωση αυτή, θα προβούμε στην ψηφοφορία, αλλά δεν θα διεξαγάγουμε την τελική ψηφοφορία.
<P>
- Μετά την ψηφοφορία επί της τροποποιημένης πρότασης:
<P>
Θα αναβάλουμε την τελική ψηφοφορία έως ότου ακούσουμε την πλήρη θέση της Επιτροπής.
<SPEAKER ID="111" NAME="Jacques Toubon" AFFILIATION="PPE-DE">
- (FR) Κύριε Πρόεδρε, παρακολούθησα όλες αυτές τις συζητήσεις από την αρχή έως το τέλος, ιδίως εκείνες που πραγματοποιήθηκαν το απόγευμα της Δευτέρας. Πρέπει να υιοθετήσουμε μια υπεύθυνη στάση όσον αφορά την ασφάλεια των συμπολιτών μας. Περιμένουν με ανυπομονησία τη νομοθεσία αυτή, η οποία αναμένεται να προσφέρει μεγαλύτερη ασφάλεια στα παιδιά και στις οικογένειες. Δεν μπορούμε να περιμένουμε.
<P>
Το απόγευμα της Δευτέρας, ο κ. Verheugen περιέγραψε με μεγάλη ακρίβεια το περιεχόμενο των τριών δηλώσεων που παρέσχε ο κ. Barrot. Αυτή ήταν απλώς η επίσημη κατάθεση των δηλώσεων αυτών. Όπως είπε ο Επίτροπος Verheugen το απόγευμα της Δευτέρας, μπορούμε και πρέπει να ψηφίσουμε· αυτή είναι η ευθύνη μας απέναντι στους ευρωπαίους καταναλωτές.
<P>
(Χειροκροτήματα)
<SPEAKER ID="112" NAME="Πρόεδρος">
Κυρίες και κύριοι, είχατε αντίθετη άποψη πριν από λίγο. Επομένως, ας ψηφίσουμε τώρα σχετικά με το κατά πόσον πρέπει να διεξαχθεί ψηφοφορία.
<SPEAKER ID="113" NAME="Bernd Posselt" AFFILIATION="PPE-DE">
(DE) Κύριε Πρόεδρε, με όλο τον σεβασμό, θα ήθελα να ρωτήσω για ποιον λόγο ο κ. Επίτροπος δεν μπορεί να διαβάσει τις δηλώσεις που έφερε. Υπάρχει κάποιο θεμελιώδες πρόβλημα ως προς αυτό;
<SPEAKER ID="114" NAME="Πρόεδρος">
Ο Επίτροπος δεν μπορεί ή δεν επιθυμεί να απαντήσει, κ. Posselt. Όσο για μένα, δεν επιθυμώ να σχολιάσω, καθώς δεν είναι αυτή η δουλειά μου.

<CHAPTER ID="012">
Διάταξη των εργασιών
<SPEAKER ID="016" NAME="Πρόεδρος">
Το τελικό σχέδιο της ημερήσιας διάταξης αυτής της περιόδου συνόδου, που κατάρτισε η Διάσκεψη των Προέδρων κατά τη συνεδρίασή της της Πέμπτης 14ης Ιουνίου 2007, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις.
<P>
" Σοσιαλιστική Ομάδα στο Ευρωπαϊκό Κοινοβούλιο ζήτησε από τον Πρόεδρο του Ευρωπαϊκού Κοινοβουλίου να προβεί σε δήλωση σχετικά με την κατάσταση στην Παλαιστίνη, την οποία θα ακολουθήσουν σύντομες παρεμβάσεις από τους προέδρους των ομάδων. Προτείνω η εν λόγω δήλωση να γίνει αύριο στις 9.00, ως πρώτο θέμα της ημερήσιας διάταξης. Υπάρχουν αντιρρήσεις επ' αυτού;
<SPEAKER ID="017" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, δεν πρόκειται για αντίρρηση αλλά απλώς για σκέψη: ίσως θα μπορούσαν αντιπρόσωποι της Επιτροπής και του Συμβουλίου να προβούν σε μία σύντομη δήλωση σχετικά με αυτήν την εξαιρετικά επισφαλή κατάσταση. Τα δύο αυτά όργανα διαθέτουν, σε τελική ανάλυση, εποπτεία της κατάστασης. Δεδομένου του ότι πρόκειται για μια εξαιρετική κατάσταση, θα πρέπει να είναι και το Συμβούλιο σε θέση να προβεί σε δήλωση. Ισχύει κάτι τέτοιο;
<SPEAKER ID="018" NAME="Πρόεδρος">
Μπορούμε να το ζητήσουμε, αν και αμφιβάλλω εάν αύριο το πρωί στις 9.00 θα είναι διαθέσιμος κάποιος από τα όργανα που αναφέρατε. Ωστόσο, θα προσπαθήσουμε.
<P>
(Το Σώμα εγκρίνει την πρόταση)
<P>
Για σήμερα -Δευτέρα- δεν έχει προταθεί καμία τροποποίηση.
<P>
Τρίτη:
<P>
Θα ήθελα να σας γνωστοποιήσω ένα μήνυμα εκ μέρους του Συμβουλίου: δεν θα μπορέσει να παραστεί αύριο το απόγευμα για τις δηλώσεις σχετικά με τα συμπεράσματα της συνόδου κορυφής της ομάδας G8.
<SPEAKER ID="019" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, αυτό το θεωρώ, επιεικώς μιλώντας, εξαιρετικά λυπηρό. Μόλις πριν από έναν μήνα περίπου, το Συμβούλιο ζήτησε να παρίσταται οπωσδήποτε σε αυτήν τη συζήτηση· μας το υποσχέθηκε κιόλας. Δεν καταλαβαίνω για ποιον λόγο δεν μπορεί να παρίσταται κάποιος υπουργός ή άλλος εκπρόσωπος της κυβέρνησης της χώρας που κατέχει την Προεδρία του Συμβουλίου. Θα πρέπει, κατά την άποψή μου, να εκφράσετε με ιδιαίτερη σαφήνεια ότι είμαστε πολύ απογοητευμένοι με την κατάσταση αυτή.
<SPEAKER ID="020" NAME="Πρόεδρος">
Κύριε Swoboda, και εγώ μόλις το έμαθα. Θα διαβιβάσουμε το μήνυμά μας με τον πλέον σαφή τρόπο.
<P>
Τετάρτη:
<P>
Δεν υπάρχουν τροποποιήσεις.
<P>
Πέμπτη:
<P>
" Ομάδα της Συμμαχίας Φιλελευθέρων και Δημοκρατών για την Ευρώπη ζήτησε να μετατεθεί έως την περίοδο συνόδου του Ιουλίου η ψηφοφορία σχετικά με τις προτάσεις ψηφίσματος για τη Μέση Ανατολή.
<SPEAKER ID="021" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κύριε Πρόεδρε, κυρίες και κύριοι, σας ευχαριστώ. Λαμβάνοντας υπόψη τις πρόσφατες εξελίξεις στις παλαιστινιακές περιοχές, είναι σημαντικότερο κατά τη γνώμη μας να διεξαγάγουμε πράγματι μια σύντομη συζήτηση αύριο το πρωί για να συζητήσουμε για την κατάσταση, τις νέες εξελίξεις, τις προκλήσεις που αντιμετωπίζουμε και, έπειτα, να δώσουμε συνέχεια ενδεχομένως με ένα ψήφισμα τον Ιούλιο, οπότε και θα μπορούμε να λάβουμε υπόψη μας όλες τις νέες εξελίξεις, αντί για το αντίστροφο. " ομάδα μου στηρίζει πλήρως την πρόταση για τη διεξαγωγή συζήτησης αύριο, όπως προτείνατε, κύριε Πρόεδρε, και να εκμεταλλευτούμε τον χρόνο για να προτείνουμε ένα πιο τεκμηριωμένο και, πρωτίστως, πιο επικαιροποιημένο ψήφισμα στην επόμενη περίοδο συνόδου.
<SPEAKER ID="022" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, η πρόταση αυτή χαίρει πλήρους στήριξης από την ομάδα μας. " κατάσταση είναι τόσο συγκεχυμένη, και όλα όσα λέμε σήμερα μπορεί έως αύριο ή μεθαύριο να μην ισχύουν πλέον. Για τον λόγο αυτό, είναι σαφώς σκόπιμο να εξετάσουμε τώρα την κατάσταση και, στη συνέχεια, να ψηφίσουμε ένα σχετικό ψήφισμα τον Ιούλιο.
<P>
(Το Σώμα εγκρίνει την πρόταση)
<SPEAKER ID="024" NAME="Hartmut Nassauer">
εξ ονόματος της Ομάδας PPE-DE. - (DE) Κύριε Πρόεδρε, κυρίες και κύριοι, η Διάσκεψη των Προέδρων αποφάσισε ομόφωνα την τελευταία εβδομάδα να διεξαχθεί το φθινόπωρο μια μεγάλη συζήτηση για την Κούβα, δεδομένου ότι δεν μας δίνεται επί του παρόντος καμία αφορμή για την έναρξη σχετικής συζήτησης.
<P>
Το Συμβούλιο Γενικών Υποθέσεων συζήτησε, ωστόσο, σήμερα και χθες το ζήτημα της Κούβας και εξέδωσε συμπεράσματα, τα οποία καταδεικνύουν τη θέση του Συμβουλίου από ένα ελαφρώς διαφορετικό πρίσμα. Για παράδειγμα, το Συμβούλιο καλεί μια κουβανική αντιπροσωπεία στις Βρυξέλλες, προκειμένου να λάβει μέρος σε διερευνητικές συζητήσεις, και δηλώνει την προθυμία του να διεξαγάγει έναν συνολικό, ανοιχτό διάλογο με την κουβανική κυβέρνηση για όλα τα ζητήματα αμοιβαίου ενδιαφέροντος. Αυτό αποτελεί μια επίκαιρη αφορμή και, για τον λόγο αυτό, θα ήμασταν ιδιαίτερα υποχρεωμένοι εάν, παρά τη συζήτηση στη Διάσκεψη των Προέδρων την τελευταία εβδομάδα, μπορούσε εν τέλει να τεθεί το θέμα στην ημερήσια διάταξη.
<SPEAKER ID="025" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, ήμουν και εγώ παρών στη Διάσκεψη των Προέδρων, και η πρόταση για τη διεξαγωγή μιας συνολικής συζήτησης το φθινόπωρο σχετικά με την πολιτική για τη Λατινική Αμερική, στην οποία η Κούβα πρόκειται να διαδραματίζει ειδικό ρόλο, ήταν η πρόταση που κατέθεσα εξ ονόματος της ομάδας μου. Ο κ. Nassauer είναι ένας πολύ αξιότιμος και καλός συνάδελφος, και αυτό που πρόκειται τώρα να αναφέρω δεν τον αφορά, καθώς αυτός συντάχθηκε μαζί μας ψηφίζοντας, στην εν λόγω Διάσκεψη των Προέδρων, υπέρ της πρότασης για διεξαγωγή συζήτησης το φθινόπωρο.
<P>
Ωστόσο, όπως γνωρίζουμε, ορισμένοι βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ήταν της άποψης -όχι ως απάντηση στις σημερινές αποφάσεις του Συμβουλίου Γενικών Υποθέσεων αλλά ήδη από την περασμένη Πέμπτη, αμέσως μετά τη Διάσκεψη των Προέδρων- ότι έπρεπε άμεσα να διεξαχθεί συζήτηση για την Κούβα βάσει της διαδικασίας κατεπείγοντος. Γνωρίζουμε επίσης ποιοι ήταν αυτοί: πρόκειται κυρίως για την ισπανική αντιπροσωπεία στην Ομάδα ΕΛΚ-ΕΔ. Εδώ και αρκετό καιρό θέτουμε το ερώτημα εάν το ακρωνύμιο "PPE" σημαίνει "Partido Popular Español" (Λαϊκό Κόμμα Ισπανίας). Διότι ένα πράγμα είναι απολύτως σαφές: ότι στο Σώμα αυτό πραγματοποιείται σε κάθε ευκαιρία που δίνεται μια ιδεολογικοποίηση ενδοϊσπανικού τύπου, για την οποία ευθύνονται αυτά τα άτομα στην Ομάδα ΕΛΚ-ΕΔ. Για τον λόγο αυτό, επαναλαμβάνω ότι είναι παντελώς άσκοπο να συζητήσουμε για την Κούβα την Πέμπτη το απόγευμα βάσει της διαδικασίας κατεπείγοντος. " συζήτηση θα προσέλκυε ενδεχομένως 15 άτομα. " σημερινή απόφαση του Ευρωπαϊκού Συμβουλίου να προσκαλέσει μία κουβανική αντιπροσωπεία επιβεβαιώνει το ότι θα ήταν ιδιαίτερα σκόπιμο να περιμένουμε καταρχάς τον διάλογο αυτό πριν να διεξαγάγουμε συζήτηση εδώ το φθινόπωρο, για την οποία θα πρέπει να είμαστε κατάλληλα προετοιμασμένοι: αυτό συνιστά σοβαρή πολιτική. Αυτό που βιώνουμε τώρα εδώ είναι ενδοϊσπανικές τακτικές· περί αυτού ακριβώς πρόκειται.
<P>
(Χειροκροτήματα)
<P>
(Το Σώμα εγκρίνει την πρόταση με ηλεκτρονική ψηφοφορία)
<P>
(Αναταραχή στην αίθουσα)
<SPEAKER ID="026" NAME="Πρόεδρος">
Κυρίες και κύριοι, αυτό είναι το αποτέλεσμα της ψηφοφορίας σας.
<SPEAKER ID="027" NAME="Martin Schulz" AFFILIATION="PSE">
(DE) Κύριε Πρόεδρε, πιστεύω ότι υπήρξε τεχνικό σφάλμα, για το οποίο λυπάμαι ιδιαίτερα. Κατά τη διάρκεια της ψηφοφορίας, οι φωτεινές λυχνίες σε πολλά από τα μηχανήματα ψηφοφορίας έσβησαν, για παράδειγμα στα μηχανήματα των κκ. Karas και Nassauer, οι οποίοι ήθελαν εν συνεχεία να εκφράσουν και αυτοί τα παράπονά τους σε εσάς, αν και δεν γνώριζαν το τελικό αποτέλεσμα - κάτι το οποίο κατανοώ. Για τον λόγο αυτό, ζητώ επίσημα να επαναλάβετε την ψηφοφορία.
<P>
(Χειροκροτήματα)
<SPEAKER ID="028" NAME="Πρόεδρος">
Κυρίες και κύριοι, θα σας παρακαλούσα να μην τσακωθούμε για ένα τέτοιο ζήτημα· υπάρχουν αρκετές διαφωνίες στην Ευρώπη. Το αποτέλεσμα ήταν εξαιρετικά οριακό, και πράγματι ισχύει ότι ορισμένα μηχανήματα δεν λειτούργησαν, όπως των κκ. Nassauer, Swoboda, καθώς και άλλων. Ως εκ τούτου, ζητώ την συναίνεσή σας για την επανάληψη της ψηφοφορίας.
<SPEAKER ID="029" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, θα ήθελα να επικαλεστώ τη συνήθη διαδικασία, σύμφωνα με την οποία, σε περίπτωση δυσλειτουργίας ενός μηχανήματος ψηφοφορίας, ο ενδιαφερόμενος μπορεί να καταγράψει τη θέση του/της στα πρακτικά, χωρίς να υπάρχει ανάγκη για επανάληψη της ψηφοφορίας.
<SPEAKER ID="030" NAME="Πρόεδρος">
Κυρίες και κύριοι, βάσει του οριακού αποτελέσματος της ψηφοφορίας και της δυσλειτουργίας ορισμένων μηχανημάτων, προτείνω την επανάληψη της ψηφοφορίας.
<SPEAKER ID="031" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, η ψηφοφορία διεξήχθη κανονικά και στην ώρα της και, απ' όσο ενθυμούμαι, κύριε Πρόεδρε, δεν γνωρίζω να έχει ποτέ επαναληφθεί ψηφοφορία σε αυτό το Σώμα λόγω τεχνικής βλάβης. Δεν έχω δει ποτέ κάτι τέτοιο.
<SPEAKER ID="032" NAME="Πρόεδρος">
Κυρίες και κύριοι, για την επανάληψη της ψηφοφορίας απαιτείτο συναίνεση, και αυτή ήταν η πρότασή μου, αλλά δυστυχώς δεν μπορέσαμε να καταλήξουμε σε συμφωνία. Δυστυχώς, δεν κατέστη δυνατό να λάβουμε τη συναίνεσή σας. Σύμφωνα με την νομική κατάσταση, συνεπώς, η ψηφοφορία πραγματοποιήθηκε. Παρόλα αυτά, σας δίνω τον λόγο, κυρία Scheele.
<SPEAKER ID="033" NAME="Karin Scheele" AFFILIATION="PSE">
(DE) Κύριε Πρόεδρε, η φωτεινή λυχνία ήταν αναμμένη κατά τη διάρκεια της ψηφοφορίας μας, και ξαφνικά όλες οι λυχνίες έσβησαν. Δεν είναι η ίδια περίπτωση με εκείνη που δεν λειτουργούν τα μηχανήματα και πρέπει να ενημερώσουμε τους τεχνικούς. Το ερώτημα είναι κατά πόσον πρέπει να επιτυγχάνονται πλειοψηφίες με αυτόν τον πλάγιο τρόπο σε ένα τόσο σημαντικό ζήτημα.
<SPEAKER ID="034" NAME="Πρόεδρος">
Θα μπορούσαμε να συζητούμε ώρες επ' αυτού. Θα σας διαβάζω τώρα αυτό το οποίο κατέγραψα:
<P>
Οι τεχνικοί μάς ενημερώνουν ότι υπήρξε τεχνικό πρόβλημα. Πράγματι, έληξαν την ψηφοφορία λίγο πριν ανακοινώσω τη λήξη της.
<SPEAKER ID="036" NAME="Πρόεδρος">
Εφόσον οι τεχνικοί αναφέρουν ότι έληξαν την ψηφοφορία πριν ο Πρόεδρος ανακοινώσει τη λήξη της, τότε οφείλω να την κηρύξω άκυρη. Ως εκ τούτου, πρέπει να επαναλάβουμε την ψηφοφορία.
<P>
(Το Σώμα εγκρίνει την πρόταση)
<P>
(Εγκρίνεται, συνεπώς, η ημερήσια διάταξη)

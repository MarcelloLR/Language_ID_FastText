<CHAPTER ID="018">
Προετοιμασία του Ευρωπαϊκού Συμβουλίου (14 και 15 Δεκεμβρίου 2006) (συνέχεια της συζήτησης) 
<SPEAKER ID="323" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, καλωσορίζω τις προεδρίες, και ενόψει της επικείμενης διάσκεψης κορυφής θα ήθελα να κάνω μερικές παρατηρήσεις με την ελπίδα ότι θα προσλάβετε την ενέργεια με την οποία θα τις φορτίσω. Αυτό θα ήταν ένα πρώτο βήμα προς μια μεγαλύτερη ενεργειακή απόδοση και δεν θα έβλαπτε καθόλου τη διάσκεψη κορυφής.
<P>
Ας αρχίσουμε με την Τουρκία, για την οποία θέλω να πω κάτι που αναφέρθηκε ήδη σήμερα. Το ότι η ένταξη της Τουρκίας είναι προβληματική δεν έχει καμία σχέση με την Κύπρο. Ας μην κάνουμε, λοιπόν, σαν να μπορούσαμε να λύσουμε το πρόβλημα της ένταξης της Τουρκίας χρησιμοποιώντας την Κύπρο. Ασφαλώς, η Τουρκία πρέπει να αναγνωρίσει την τελωνειακή ένωση. Εμείς ως Ευρωπαϊκή Ένωση πρέπει να σταματήσουμε επιτέλους τον αποκλεισμό της Βόρειας Κύπρου και να μην επιτρέψουμε πλέον στους Ελληνοκυπρίους να την καταπιέζουν έτσι, γιατί οι άνθρωποι στη Βόρεια Κύπρο είναι θύματα δύο ειδών εθνικισμού, του τουρκικού και του ελληνοκυπριακού. Αυτό πρέπει να το πούμε ως Ευρωπαίοι και ελπίζω ότι θα το κάνουμε στη διάσκεψη κορυφής.
<P>
Το δεύτερο σημείο είναι η πολιτική για το κλίμα. Χαίρομαι διότι βλέπω πως ο κ. Poettering και οι συνάδελφοί του είδαν την πραγματικότητα της αλλαγής του κλίματος. Αυτό είναι πολύ καλό και ευχάριστο, όμως μπορούμε τώρα να το κάνουμε σωστά; Εδώ στην Ευρώπη συμφωνούμε για τη μείωση του διοξειδίου του άνθρακα και μετά συνάπτουμε ένα σύμφωνο σταθερότητας. " Επιτροπή προβαίνει σε ποινική δίωξη εναντίον όποιου δεν τηρεί τα όρια για το διοξείδιο του άνθρακα. Βαρέθηκα πια τις πολυλογίες και τις διαρκείς δηλώσεις, ενώ, όταν πρέπει να αποφασίσουμε ή να δρομολογήσουμε κάτι, είμαστε κάπου αλλού, π.χ. στον πλησιέστερο αγώνα ποδοσφαίρου. Ας κάνουμε λοιπόν αυτό το σύμφωνο, ας πούμε πως η Ευρώπη πρέπει να προβεί στην τάδε ή τη δείνα μείωση. Άκουσα πως θέλετε να έχουμε 20% ανανεώσιμες πηγές ενέργειας από το 2012. Κάντε το λοιπόν, τότε όμως η Επιτροπή πρέπει να αντιμετωπίσει τις χώρες -μικρές ή μεγάλες- που δεν θέλουν ή δεν μπορούν να το επιτύχουν. Αυτό θα ήταν, πάντως, κάτι που θα μας έκανε καλό.
<P>
Σχετικά με το θέμα της μετανάστευσης: ασφαλώς πρέπει να το ρυθμίσουμε, όμως όταν το κάνουμε πρέπει να το κάνουμε σωστά. Έχουμε κατασκευάσει το κοινό μας σπίτι, την Ευρώπη. Δυστυχώς, έχουμε κατασκευάσει μόνο τα παράθυρα ξεχνώντας τις πόρτες. Σε ένα σπίτι χωρίς πόρτες μπαίνει κανείς από τα παράθυρα. Αν δεν θέλετε να μπαίνει πια ο κόσμος από το παράθυρο, πρέπει να φτιάξετε πόρτες και, για να το πούμε καθαρά, οι πόρτες μπορεί να ανοίξουν ή να παραμείνουν κλειστές. Πρέπει να ρυθμίσουμε πώς θα ανοίγουν οι πόρτες, πώς θα μπορούν να έρχονται οι άνθρωποι νόμιμα στην Ευρώπη, και δεν εννοώ μόνο τους πρόσφυγες ή τους μετανάστες. Πρέπει να υπάρχει ένας νόμιμος τρόπος μετανάστευσης και για όσους έρχονται για να εργαστούν. Αυτό πρέπει να ρυθμιστεί με θετικό τρόπο, έτσι ώστε να γνωρίζουν οι άνθρωποι πώς ανοίγουν και πώς κλείνουν οι πόρτες στην Ευρώπη. Ας κάνουμε κάτι πρακτικό για αυτό.
<P>
Μετά έχουμε τον θαυμάσιο Frontex που σώζει κόσμο από τη θάλασσα. Όμως, εδώ και τρία χρόνια υποσχόμαστε στους ανθρώπους στην Αφρική ότι θα τους δώσουμε πλοία για να αποτρέψουν την παράνομη αλιεία στις ακτές τους από Κινέζους και άλλους. Τα δώσαμε; Όχι. Όμως συστήσαμε τον Frontex. Ας κάνουμε κάτι πρακτικό, κάτι που θα βοηθήσει αυτούς τους ανθρώπους και θα τους δώσει τη δυνατότητα να επιβιώσουν. Αυτό είναι κάτι που μπορεί να το κάνει η Ευρώπη.
<P>
" διάσκεψη κορυφής μπορεί να γίνει πραγματικά κορυφαία και καλή αν της δοθεί λίγο περισσότερη ενέργεια, αν ακουστούν λιγότερα ωραία λόγια και αντ' αυτού υπάρξουν αληθινές πράξεις.
<SPEAKER ID="324" NAME="Πρόεδρος">
Σας ευχαριστούμε πολύ, κύριε Cohn-Bendit. " ευρωπαϊκή κατανάλωση ενέργειας θα αυξήθηκε λίγο κατά τη διάρκεια της παρέμβασής σας.
<SPEAKER ID="325" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, Υπουργέ Lehtomäki, κύριε Επίτροπε, καθώς η φινλανδική Προεδρία φτάνει στο τέλος της, η σκυτάλη θα περάσει στη διάσκεψη κορυφής αυτής της εβδομάδας στη Γερμανία. Κατά τη διάρκεια της θητείας της, η Φινλανδία επιτέλεσε στα κρυφά ένα άκρως σημαντικό έργο για λογαριασμό της Γερμανίας. Πραγματοποίησε διμερείς συνομιλίες με όλα τα κράτη μέλη σχετικά με τη δυνατότητα ανάστασης του νεκρού στο πλαίσιο της Συνταγματικής Συνθήκης της ΕΕ. " Φινλανδία θα ενημερώσει για τις συζητήσεις που πραγματοποίησε στις διασκέψεις κορυφής.
<P>
" συνέχιση της προετοιμασίας της Συνταγματικής Συνθήκης στα κρυφά έρχεται σε σύγκρουση με μία από τις προτεραιότητες της Προεδρίας, ήτοι την αύξηση του ανοικτού χαρακτήρα και της διαφάνειας στην ΕΕ. Οι προετοιμασίες που γίνονται στα κρυφά δίνουν μια συγκεκριμένη εικόνα για την Κοινότητα, καθώς η πολιτική της ελίτ προάγει τα δικά της συμφέροντα, αγνοώντας την εθνική κοινή γνώμη και τα αποτελέσματα των δημοψηφισμάτων.
<P>
Ιδιαίτερα σκανδαλώδης ήταν η απόφαση της κυβέρνησης της φινλανδικής Προεδρίας να επικυρώσει το νεκρό Ευρωπαϊκό Σύνταγμα στο φινλανδικό κοινοβούλιο. Πολλά μέλη των κυβερνητικών κομμάτων ψήφισαν κατά της επικύρωσης. Όλοι ξέρουν ότι το Σύνταγμα που επικύρωσε η Φινλανδία θα τεθεί σε ισχύ οπουδήποτε.
<P>
Στη διάσκεψη κορυφής, η Φινλανδία βάζει στην ημερήσια διάταξη θέματα που αφορούν έναν χώρο ελευθερίας, ασφάλειας και δικαιοσύνης. Ο απώτερος στόχος είναι η στροφή σε αποφάσεις με ειδική πλειοψηφία για τα θέματα του τρίτου πυλώνα και η χρήση της διαδικασίας "γέφυρας". " πρόταση δεν έλαβε τη στήριξη που χρειαζόταν στη σύνοδο των υπουργών Δικαιοσύνης στο Τάμπερε. Υπάρχουν χώρες στην ΕΕ που εκτιμούν τη νομική βάση που παρέχουν οι δικές τους νομοθεσίες σε θέματα τα οποία δεν έχουν μεταφερθεί επισήμως στην αρμοδιότητα της ΕΕ. Ατυχώς, η Φινλανδία δεν είναι μία εξ αυτών.
<P>
" Φινλανδία ελπίζει ότι η διεύρυνση θα συζητηθεί στις διασκέψεις κορυφής, αλλά δεν θα συζητηθεί η τουρκική υποψηφιότητα ή η θέση της Κύπρου. Μένει να δούμε πώς θα αντιμετωπιστεί η μελλοντική διεύρυνση με τις υπεκφυγές και μην λέγοντας τα πράγματα με το όνομά τους. Το Τουρκοκυπριακό πρόβλημα, ωστόσο, είναι υπαρκτό.

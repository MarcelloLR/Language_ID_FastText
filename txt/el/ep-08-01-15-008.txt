<CHAPTER ID="008">
Ώρα των Ψηφοφοριών
<SPEAKER ID="085" NAME="Πρόεδρος">
" ημερήσια διάταξη προβλέπει την ώρα των ψηφοφοριών.
<P>
(Για τα αποτελέσματα και άλλες λεπτομέρειες των ψηφοφοριών: βλ. Συνοπτικά Πρακτικά)
<SPEAKER ID="086" NAME="Nigel Farage">
εξ ονόματος της Ομάδας IND/DEM. - (EN) Κύριε Πρόεδρε, επί της διαδικασίας, σύμφωνα με το άρθρο 160 του Κανονισμού, η ομάδα μας ζήτησε σήμερα όλες οι ψηφοφορίες να γίνουν με ονομαστική κλήση, και γνωρίζω ότι αυτό προκάλεσε αρκετό ενδιαφέρον στην αίθουσα.
<P>
Θα ήθελα να εξηγήσω ότι όχι μόνο η ομάδα μας αλλά και πολλά μέλη του ΕΚ από διάφορες ομάδες εκφράζουν έντονες ανησυχίες σχετικά με τη μέθοδο ψηφοφορίας που εφαρμόζεται εδώ. Μάλιστα, ακόμα και εσείς ο ίδιος μόλις πριν από λίγους μήνες δηλώσατε ότι έχουμε κάνει σφάλματα, τα οποία, σε μια ψηφοφορία τέτοιου μεγέθους, είναι στατιστικώς φυσιολογικά. Θα αντικρούσουμε λέγοντας ότι, όταν ψηφίζουμε επί νομοθεσίας, δεν θα πρέπει να υπάρχει καμία πιθανότητα σφάλματος.
<P>
Θα ήθελα να ζητήσω από τους βουλευτές, όσο θα ασκούν τη χρονοβόρα αυτή διαδικασία ονομαστικής κλήσης, να συνειδητοποιήσουν πόσο σημαντική είναι αυτή η ψηφοφορία και ίσως έτσι τον επόμενο μήνα, όταν θα ψηφίζουμε για την ευρωπαϊκή Συνθήκη της Λισαβόνας, οι βουλευτές του ΕΚ να ψηφίσουν υπέρ μιας τροπολογίας που θα επιτρέπει στις 10 εκείνες χώρες, οι οποίες υποσχέθηκαν στον λαό τους δημοψήφισμα, να το κάνουν.
<SPEAKER ID="087" NAME="Hannes Swoboda" AFFILIATION="PSE">
(DE) Κύριε Πρόεδρε, ήθελα μόνο να ζητήσω το εξής: στο άρθρο 159 του Κανονισμού αναφέρεται ότι το Κοινοβούλιο ψηφίζει κατά κανόνα δι' ανατάσεως της χειρός. Γι' αυτό θα πρέπει αν εξεταστεί εάν η αίτηση της Ομάδας IND/DEM να γίνουν όλες οι ψηφοφορίες με ονομαστική κλήση είναι σύμφωνη με τον Κανονισμό. Κατά τη γνώμη μου, δεν είναι. Παρακαλώ να το διευκρινίσουμε μέχρι αύριο. Πιστεύω ότι σήμερα θα ψηφίσουμε ακριβώς όπως προβλέπεται στον κατάλογο ψηφοφοριών, παρακαλώ όμως να ελεγχθεί μέχρι αύριο αν αυτό είναι νομικά έγκυρο.
<SPEAKER ID="088" NAME="Marco Cappato" AFFILIATION="ALDE">
(IT) Κύριε Πρόεδρε, δύο πράγματα: νομίζω ότι η τηλεοπτική κάμερα πρέπει να μετακινηθεί για να επιτρέψει στον κ. Donnici -και σε όλους μας- να διακρίνουμε τον Πρόεδρο και τους υπόλοιπους συναδέλφους. Δράττομαι επίσης της ευκαιρίας να χαιρετίσω την απόφαση του Προεδρείου του Ευρωπαϊκού Κοινοβουλίου να αφιερώσει την αίθουσα Τύπου του Κοινοβουλίου στη μνήμη της Anna Politkovskaya.
<SPEAKER ID="089" NAME="Πρόεδρος">
Ο Κανονισμός του Κοινοβουλίου ορίζει ότι η ψηφοφορία γίνεται κανονικά με ανάταση του χεριού, εκτός και αν ζητηθεί επί τούτου ψηφοφορία με ονομαστική κλήση.
<P>
Κατά την ψηφοφορία με ανάταση του χεριού ενδέχεται, όχι συχνά αλλά κάποιες φορές, και μόνο κάποιες φορές, είτε επειδή οι βουλευτές του ΕΚ δεν σηκώνουν το χέρι τους, είτε επειδή υπάρχει κάποιου είδους σύγχυση, η προεδρία να κάνει λάθος κατά την εκτίμηση του αποτελέσματος μιας ψηφοφορίας. Εάν συμβεί αυτό, τότε -και πάλι με την ίδια συχνότητα όπως η παραπάνω περίπτωση- κάποιο μέλος του ΕΚ ζητεί επιβεβαίωση και ως εκ τούτου, η προεδρία διεξάγει επί τούτου ψηφοφορία με ονομαστική κλήση και το ζήτημα επιλύεται.
<P>
Όλα, επομένως, έχουν προβλεφθεί, και οι ψηφοφορίες μας διεξάγονται με αλάνθαστο τρόπο σε ποσοστό 99,9% των περιπτώσεων.
<P>
Εν πάση περιπτώσει, ο Πρόεδρος του Κοινοβουλίου έλαβε επιστολή από τον κ. Booth, βουλευτή του ΕΚ, ο οποίος επισημαίνει το ζήτημα και ζητεί την ανάληψη σχετικής δράσης.
<P>
Το ζήτημα αυτό θα συζητηθεί στη Διάσκεψη των Προέδρων και, ασφαλώς, από την ομάδα εργασίας που ασχολείται με τη μεταρρύθμιση των μεθόδων λειτουργίας του Κοινοβουλίου, και όλα αυτά θα πάρουν τον δρόμο τους. Επομένως, κύριε Farage, σας διαβεβαιώνω ότι θα δώσουμε μεγάλη σημασία στο εν λόγω ζήτημα και ότι επιθυμούμε να διασφαλίσουμε ότι η κατάσταση θα βελτιωθεί.
<P>
Κύριε Swoboda, σήμερα θα ψηφίσουμε με ψηφοφορία με ονομαστική κλήση, η οποία επίσης είναι σύμφωνη με τον Κανονισμό, διότι μία πολιτική ομάδα ζήτησε ψηφοφορία με ονομαστική κλήση. Σήμερα. Και μετά από σήμερα θα λάβουμε αποφάσεις.
<SPEAKER ID="090" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, στο ίδιο ακριβώς ζήτημα, κατά την τελευταία κοινοβουλευτική περίοδο, μία ομάδα υπό την προεδρία του κ. Corbett, από την Ομάδα PSE, υπέβαλε προτάσεις στο Κοινοβούλιο ζητώντας, εάν κατά τη συνεδρίαση της Ολομέλειας υποβάλλονταν περισσότερες από 100 τροπολογίες, η εν λόγω έκθεση να αναπεμφθεί στην επιτροπή. Έχουν ήδη υπάρξει αρκετές περιπτώσεις, όπου δεν συνέβη αυτό. Διερωτώμαι εάν, όταν θα συστήσετε στη Διάσκεψη των Προέδρων να εξετάσει τα ζητήματα αυτά, θα μπορούσατε επίσης να προτείνετε να λάβει υπόψη τις πολύ καλές συστάσεις που έκανε ο κ. Corbett κατά την τελευταία κοινοβουλευτική περίοδο.
<SPEAKER ID="091" NAME="Graham Booth" AFFILIATION="IND/DEM">
(EN) Κύριε Πρόεδρε, σύμφωνα με το άρθρο 145 του Κανονισμού, θα ήθελα να κάνω μια παρέμβαση επί προσωπικού ζητήματος. Ναι, όπως γνωρίζετε, έγραψα στον Πρόεδρο του Κοινοβουλίου διαμαρτυρόμενος για την ψηφοφορία. Τον ενημέρωσα αρκετές φορές από τότε, διότι το αίτημά μου για πλήρως ηλεκτρονική ψηφοφορία απορρίφθηκε από την επιτροπή, με το αιτιολογικό ότι "δεν δόθηκε συνέχεια". Για την ακρίβεια, του έγραψα αρκετές φορές. " χειρότερη περίπτωση που ανέφερα μεταβλήθηκε από "απορρίπτεται" σε "εγκρίνεται" με 567 ψήφους έναντι 17, με 18 αποχές. Αυτός είναι ο λόγος για τον οποίο έχω στο παρελθόν αποκαλέσει αυτό το σύστημα παράλογο. Πραγματικά, πρέπει να αντιμετωπισθεί.

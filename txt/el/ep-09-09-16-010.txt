<CHAPTER ID="010">
Χρηματοπιστωτικές υπηρεσίες (υπογραφή των πράξεων)
<SPEAKER ID="149" NAME="Πρόεδρος">
Σύμφωνα με τη διαδικασία συναπόφασης, νομοθετικές πράξεις υπογράφονται από τον Πρόεδρο του Ευρωπαϊκού Κοινοβουλίου και την εν ενεργεία Προεδρία που εκπροσωπεί το Συμβούλιο. Πριν από τη συνέχιση της συνεδρίασης, θα υπογραφεί μια δέσμη νομοθετικών μέτρων προκειμένου να τεθούν σε ισχύ. " κ. Cecilia Malmström, η υπουργός Ευρωπαϊκών Υποθέσεων, θα υπογράψει εξ ονόματος του Συμβουλίου. Χαίρομαι ιδιαιτέρως που σήμερα είναι μαζί μας και η Επίτροπος Benita Ferrero-Waldner.
<P>
Θα ήθελα να πω δυο λόγια για τις νομοθετικές πράξεις που πρόκειται να υπογράψουμε σήμερα. Σήμερα, παραμονή της έκτακτης συνόδου κορυφής της Ευρωπαϊκής Ένωσης ενόψει της συνόδου κορυφής της ομάδας G20 στο Pittsburgh, είναι μια καλή ευκαιρία να ενισχύσουμε τον ρόλο του Ευρωπαϊκού Κοινοβουλίου ως συννομοθέτη. Μου ζητήθηκε να εκπροσωπήσω το Ευρωπαϊκό Κοινοβούλιο στο δείπνο των αρχηγών κρατών ή κυβερνήσεων. Εμείς, η Ευρωπαϊκή Ένωση, θα ετοιμάζουμε τη συμμετοχή μας στη σύνοδο κορυφής της G20 στο Pittsburgh.
<P>
Ως απάντηση στη χρηματοπιστωτική κρίση, έχουμε σήμερα στα χέρια μας μια σημαντική δέσμη τεσσάρων διαφορετικών νομοθετικών πράξεων που εγκρίθηκαν με τη διαδικασία της συναπόφασης. Τι περιέχει αυτή η δέσμη μέτρων; Μια οδηγία σχετικά με την κεφαλαιακή επάρκεια, έναν κανονισμό αναφορικά με τους οργανισμούς αξιολόγησης πιστοληπτικής ικανότητας, έναν νέο κανονισμό για τις διασυνοριακές πληρωμές και μια απόφαση που θεσπίζει ένα νέο πρόγραμμα για την ενίσχυση συγκεκριμένων δραστηριοτήτων στον τομέα των χρηματοπιστωτικών υπηρεσιών, της χρηματοοικονομικής αναφοράς και του λογιστικού ελέγχου.
<P>
" οδηγία και οι κανονισμοί αποσκοπούν στην προστασία των επενδυτών της ΕΕ και του χρηματοπιστωτικού συστήματος της Ευρωπαϊκής Ένωσης, στην αύξηση των εγγυήσεων σχετικά με τα δικαιώματα των καταναλωτών και στη διασφάλιση καλύτερης εποπτείας. Οι συγκεκριμένες νομοθετικές πράξεις στοχεύουν στη σταθεροποίηση των χρηματοπιστωτικών αγορών. Με τον τρόπο αυτόν, επιβεβαιώνουμε τις προβλέψεις, αλλά η νομοθεσία που υπογράφουμε εκπονήθηκε από το Κοινοβούλιο κατά την προηγούμενη εντολή. Θα ήθελε η υπουργός Malmström να λάβει τον λόγο πριν από την υπογραφή των νομοθετικών πράξεων;
<SPEAKER ID="150" NAME="Cecilia Malmström" LANGUAGE="SV">
Κύριε Πρόεδρε, πρόκειται τώρα να υπογράψουμε μια σειρά από νομοθετικές πράξεις που είναι απόλυτα θεμελιώδεις για την απάντηση της ΕΕ στη χρηματοπιστωτική και οικονομική κρίση που έπληξε την Ευρώπη τόσο έντονα και η οποία θα συνεχίσει να έχει επιπτώσεις. Θα ήθελα να αδράξω την ευκαιρία και να ευχαριστήσω την τσεχική Προεδρία, που εργάστηκε πολύ σκληρά για να την εκπόνηση αυτών των πράξεων σε σύντομο διάστημα. Χάρη στην τσεχική Προεδρία μπορέσαμε να επιτύχουμε γρήγορα τόσο καλή συνεργασία μεταξύ του Συμβουλίου και του Κοινοβουλίου, και το ίδιο γρήγορα, να συνάψουμε αποτελεσματικές συμφωνίες.
<P>
Όπως προανέφερα, είμαστε συγκρατημένα αισιόδοξοι για την οικονομική κατάσταση, αλλά ταυτόχρονα γνωρίζουμε ότι η ανεργία θα πλήξει πολλές χώρες ιδιαίτερα έντονα την προσεχή περίοδο. Επομένως, εξακολουθούν να συντρέχουν λόγοι για στενή συνεργασία μεταξύ του Κοινοβουλίου, του Συμβουλίου και της Επιτροπής. Προσβλέπω στη συνεργασία μας και είμαι υπερήφανη που μου δίνεται η δυνατότητα να υπογράψω αυτές τις πράξεις μαζί σας, κύριε Πρόεδρε.
<SPEAKER ID="151" NAME="Πρόεδρος">
Θα ήθελα να επιστήσω την προσοχή στο γεγονός ότι όσα πράττουμε τώρα αποτελούν συνέχεια των εργασιών του Συμβουλίου, του Κοινοβουλίου και της Επιτροπής. Εν τω μεταξύ, διεξήχθησαν οι εκλογές του Ευρωπαϊκού Κοινοβουλίου, οι οποίες δεν παρεμπόδισαν με κανέναν τρόπο τις δραστηριότητες ή τις εργασίες μας.
<P>
Θα ήθελα τώρα να ζητήσω από την υπουργό Malmström να προχωρήσει στην κοινή υπογραφή, η οποία θα γίνει σε αυτό εδώ το τραπέζι. Καλώ επίσης την κυρία Επίτροπο Ferrero-Waldner, την κ. Berès και την κ. Bowles -την πρώην και τη νυν πρόεδρο της Επιτροπής Οικονομικής και Νομισματικής Πολιτικής αντίστοιχα- θα ήθελα να σας ζητήσω να έρθετε αμφότερες εδώ, στο μέσον, και τους εισηγητές, στους οποίους περιλαμβάνονται οι κκ Karas και Gauzès. Θα είστε όλοι παρόντες κατά την υπογραφή, και η υπουργός και εγώ θα υπογράψουμε.
<P>
Θα ήθελα επίσης να επισημάνω ότι η κ. Starkevičiūtκαι ο κ. Hoppenstedt είναι πρώην εισηγητές, αλλά δεν είναι πλέον μέλη του Ευρωπαϊκού Κοινοβουλίου, ήταν βουλευτές κατά την προηγούμενη περίοδο.
<P>
" ημρήσια διάταξη προβλέπει την υπογραφή.

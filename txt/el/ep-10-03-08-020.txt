<CHAPTER ID="020">
Έκθεση επί της πολιτικής ανταγωνισμού 2008 (συνοπτική παρουσίαση)
<SPEAKER ID="216" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Sophia in 't Veld, εξ ονόματος της Επιτροπής Οικονομικής και Νομισματικής Πολιτικής, σχετικά με την πολιτική ανταγωνισμού 2008 -
<SPEAKER ID="217" NAME="Sophia in 't Veld" LANGUAGE="EN">
Κύριε Πρόεδρε, κύριοι Επίτροποι, αγαπητοί συνάδελφοι -και εσείς που αποχωρείτε από την αίθουσα αυτήν τη στιγμή- η παρούσα έκθεση εγκρίθηκε με μεγάλη πλειοψηφία στην Επιτροπή Οικονομικής και Νομισματικής Πολιτικής (ECON) και αποτελεί καρπό μιας κοινής προσπάθειας όλων των πολιτικών ομάδων. Θα ήθελα να ευχαριστήσω όλους τους σκιώδεις εισηγητές -που εξακολουθούν να είναι παρόντες όσο μπορώ να διακρίνω- για την άριστη συνεργασία τους.
<P>
" Επιτροπή Οικονομικής και Νομισματικής Πολιτικής επικροτεί ιδιαίτερα την έμφαση που δίδεται στους καταναλωτές. " προηγούμενη Επίτροπος, κυρία Kroes, έκανε εξαιρετική δουλειά τοποθετώντας τον καταναλωτή στο επίκεντρο των πολιτικών ανταγωνισμού, και είμαστε βέβαιοι ότι ο Επίτροπος Almunia θα προχωρήσει βάσει αυτού.
<P>
Αυτό με φέρνει στο πρώτο μεγάλο ζήτημα, δηλαδή στο ζήτημα των συμπράξεων. Συζητήσαμε επί μακρόν ζητήματα όπως οι πιο αποτελεσματικές κυρώσεις, ο δίκαιος χαρακτήρας των υψηλών προστίμων και η σκοπιμότητα των ποινικών κυρώσεων.
<P>
Πριν υπεισέλθω, ωστόσο, στις λεπτομέρειες των συνομιλιών μας, θα ήθελα να υπενθυμίσω στις ευρωπαϊκές εταιρείες ότι η καλύτερη εγγύηση για την αποφυγή των κυρώσεων είναι απλά να μην συμμετέχουν σε συμπράξεις. Μπορείτε να νομίζετε ότι θα αποδειχθείτε εξυπνότεροι από τις αρχές ανταγωνισμού αλλά, στην πραγματικότητα, βλάπτετε τον καταναλωτή. Οι συμπράξεις δεν είναι έξυπνες. Είναι κατακριτέες.
<P>
Χαιρετίζουμε, συνεπώς, τη σθεναρή στάση που έλαβε η Ευρωπαϊκή Επιτροπή για την αντιανταγωνιστική συμπεριφορά. Είναι σημαντικό οι κυρώσεις να τιμωρούν την κακή συμπεριφορά, ιδίως των υπότροπων παραβατών, αλλά ταυτόχρονα πρέπει να ενθαρρύνουν τη συμμόρφωση. Οι κυρώσεις πρέπει να έχουν επαρκώς αποτρεπτικό αποτέλεσμα. Τα υψηλά πρόστιμα είναι ένα αποτελεσματικό εργαλείο αλλά, ως μοναδικό μέσο, μπορεί να μην αποδίδουν αρκετά. Ως εκ τούτου, καλούμε την Επιτροπή να υποβάλει προτάσεις ώστε να καταστεί η δέσμη εργαλείων πιο εξειδικευμένη και πιο αποτελεσματική. Στην έκθεση, προτείνουμε την εξέταση ζητημάτων όπως η ατομική ευθύνη, η διαφάνεια και η λογοδοσία των εταιριών, οι συντομότερες διαδικασίες, η τήρηση της νομιμότητας και η ανάπτυξη των ευρωπαϊκών προτύπων και των προγραμμάτων συμμόρφωσης των επιχειρήσεων.
<P>
Ένα δεύτερο βασικό ζήτημα είναι η κρατική ενίσχυση. Στο πλαίσιο της οικονομικής κρίσης, έχουν χορηγηθεί τεράστια ποσά κρατικών ενισχύσεων. Οι έκτακτες περιστάσεις χρειάζονται έκτακτα μέτρα. Το αναγνωρίζουμε αυτό, αλλά δεν πρέπει να λησμονούμε το γεγονός ότι η χορήγηση κρατικών ενισχύσεων έχει το τίμημά της. Στρεβλώνει τον ανταγωνισμό και οδηγεί σε πρωτοφανή επίπεδα το δημόσιο χρέος και τα ελλείμματα του προϋπολογισμού. Ο λογαριασμός για αυτό το επεισόδιο θα παρουσιαστεί στις μελλοντικές γενιές. Έχουμε καθήκον να αιτιολογήσουμε κάθε λεπτό που δαπανήθηκε. Χαίρομαι συνεπώς που η Επιτροπή Οικονομικής και Νομισματικής Πολιτικής καλεί την Επιτροπή να πραγματοποιήσει μια διεξοδική εκτίμηση των αποτελεσμάτων της λειτουργίας της έκτακτης κρατικής ενίσχυσης.
<P>
Θα επιθυμούσαμε ιδιαίτερα την πραγματοποίηση αξιολόγηση των κρατικών ενισχύσεων που χορηγήθηκαν για τη λεγόμενη πράσινη ανάκαμψη. Πριν από δύο χρόνια, πειστήκαμε να αποδεχθούμε τα μέτρα για την ανάκαμψη της οικονομίας και τα μέτρα κρατικής ενίσχυσης, με την υπόσχεση ότι θα χρησιμοποιηθούν για να επιτευχθεί επιτέλους η μετάβαση προς τη βιώσιμη γνωσιακή οικονομία. Τώρα σας ερωτούμε, επέφεραν πράγματι τα χρήματα αυτήν τη μετάβαση; Για τι δαπανήθηκαν; Ποιοι ήταν οι δικαιούχοι και τι έκαναν στην πραγματικότητα για την πράσινη ανάκαμψη;
<P>
Χρειαζόμαστε επίσης σαφήνεια, κύριε Επίτροπε, σχετικά με τον αντίκτυπο της άσκησης κρατικής ενίσχυσης στον χρηματοοικονομικό τομέα και, ειδικότερα, σχετικά με τις ενδεχόμενες στρεβλωτικές της συνέπειες.
<P>
Θα ήθελα τώρα να πω λίγα λόγια σχετικά με το θέμα των κάθετων περιορισμών. Γνωρίζουμε ότι η τρέχουσα συμφωνία θα αναθεωρηθεί τον Μάιο αυτού του έτους. " Ευρωπαϊκή Επιτροπή ανέλαβε ήδη τη δέσμευση να συμμετέχει εκ του σύνεγγυς το Ευρωπαϊκό Κοινοβούλιο στη διαδικασία αναθεώρησης. Ωστόσο, προς απογοήτευσή μου, τελικά διάβασα σχετικά με την πιο πρόσφατη εκδοχή των προτάσεων στα μέσα μαζικής ενημέρωσης. Όταν εν συνεχεία ζήτησα από την Επιτροπή να πάρω τα ίδια έγγραφα που είχαν διαρρεύσει στον τύπο, χρειάστηκε πολύς κόπος για να πεισθεί και να τα πάρω, και δεν μπορώ να κρύψω τη δυσαρέσκειά μου γι' αυτό. " Επιτροπή πρέπει να θέσει τέλος στη συστηματική και σκόπιμη διαρροή στον τύπο. Το να αρνηθεί ότι συμβαίνει, ειλικρινά, αποτελεί προσβολή για τη νοημοσύνη μας.
<P>
Επί της ουσίας, οι προτάσεις της Επιτροπής εισάγουν διακρίσεις εις βάρος των ηλεκτρονικών επιχειρήσεων λιανικού εμπορίου οι οποίες δεν διαθέτουν κατάστημα "με σάρκα και οστά". Έχω χρησιμοποιήσει το προνόμιό μου ως εισηγήτρια για την κατάθεση τροπολογίας με την οποία ζητώ από την Επιτροπή να διορθώσει αυτήν την κατάσταση. Τον 21ο αιώνα, πρέπει να ενθαρρύνουμε, όχι να καταπνίγουμε, τον ανταγωνισμό από τις ηλεκτρονικές επιχειρήσεις λιανικού εμπορίου. Καλούμε την Επιτροπή να θέσει τα συμφέροντα των καταναλωτών πάνω από τα κατεστημένα συμφέροντα.
<P>
Ζητάμε από την Επιτροπή να προβεί επιτέλους στις τομεακές έρευνες, ιδίως στον τομέα της επιγραμμικής διαφήμισης, τις οποίες το παρόν Κοινοβούλιο έχει ζητήσει επανειλημμένα. Εάν η Επιτροπή δεν επιθυμεί να το πράξει, θα θέλαμε να κατανοήσουμε τα κριτήρια για την άρνησή της.
<P>
Τέλος, κύριε Επίτροπε, επικροτούμε μετά χαράς τη δέσμευση του Επιτρόπου Almunia για ευρεία συμμετοχή του Κοινοβουλίου στη διαμόρφωση των πολιτικών ανταγωνισμού. " οικονομική κρίση κατέδειξε ξεκάθαρα την ανάγκη μεγαλύτερης δημοκρατικής νομιμότητας στις πολιτικές ανταγωνισμού και, στο πλαίσιο αυτό, υποθέτω ότι το περιστατικό με το έγγραφο για τους κάθετους περιορισμούς ήταν απλά ένα σφάλμα. Αναγνωρίζουμε την ανεξαρτησία της Επιτροπής -και σίγουρα εγώ, ως φιλελεύθερη, το πράττω- αλλά περιμένουμε επίσης από την Επιτροπή να συνεργάζεται στενά με το Κοινοβούλιο στη διαμόρφωση των πολιτικών ανταγωνισμού, σύμφωνα με τις κατευθύνσεις που παρατίθενται στην έκθεση.
<P>
Ανυπομονούμε για την απάντηση της Επιτροπής. Σας ευχαριστώ, κύριε Πρόεδρε, για την ανοχή σας.
<SPEAKER ID="218" NAME="Michel Barnier" LANGUAGE="FR">
Κύριε Πρόεδρε, φυσικά, θα ήθελα να ευχαριστήσω την κ. in 't Veld εξ ονόματος του συναδέλφου και φίλου μου, κυρίου Almunia, για την έκθεσή της σχετικά με την πολιτική ανταγωνισμού 2008. Θα ήθελα επίσης να ευχαριστήσω τον κ. Bütikofer και τον κ. Bielan οι οποίοι, ως εισηγητές της Επιτροπής Βιομηχανίας, Έρευνας και Ενέργειας και της Επιτροπής Εσωτερικής Αγοράς και Προστασίας των Καταναλωτών, συνέβαλαν επίσης στην έκθεση αυτή.
<P>
Κυρία in 't Veld, η Επιτροπή έχει διαπιστώσει το τρέχον έτος ότι το ψήφισμα του Κοινοβουλίου ασχολείται με πάρα πολλά ζητήματα, τα οποία μάς θυμίσατε πριν από λίγο. Εκτός από την έκθεση της Επιτροπής σχετικά με την πολιτική ανταγωνισμού, καλύπτει τις εκθέσεις της Επιτροπής σχετικά με τον τρόπο λειτουργίας των κανονισμών και σχετικά με την αναθεώρηση των κανονισμών που αφορούν τις συγκεντρώσεις.
<P>
Όσον αφορά την Επιτροπή, το ψήφισμά σας έχει δύο στόχους. Πρώτα απ' όλα, αυτό το ψήφισμα μάς επιτρέπει να βελτιώσουμε περαιτέρω το περιεχόμενο των ετήσιων εκθέσεών μας σχετικά με την πολιτική ανταγωνισμού και, δεύτερον και πιο σημαντικό, θα χρησιμεύσει ως βάση για την Επιτροπή ώστε να προβεί σε ενδελεχή διάλογο με το Κοινοβούλιο. Σίγουρα θα διαβιβάσω στον κ. Almunia την τελευταία σας προτροπή για περαιτέρω προώθηση του διαλόγου αυτού με το Κοινοβούλιο.
<P>
Ο διάλογος αυτός είναι, όντως, απαραίτητος για την καλή λειτουργία όλων των πολιτικών, και κατά τη γνώμη μας, στις πολιτικές αυτές περιλαμβάνεται η πολιτική ανταγωνισμού. Το Κοινοβούλιο μάς υπενθύμισε την επιθυμία του να λειτουργήσει η πολιτική ανταγωνισμού μέσα στο πλαίσιο της διαδικασίας συναπόφασης. Κυρία in 't Veld, παρακαλώ επιτρέψτε μου να μιλήσω ειλικρινά: η Επιτροπή δεν διαθέτει την εξουσία να τροποποιήσει τις διατάξεις της συνθήκης όσον αφορά τη νομική βάση που ισχύει σε αυτήν την πολιτική ανταγωνισμού. Ωστόσο, είμαστε διατεθειμένοι να εξετάσουμε, για κάθε περίπτωση χωριστά, εάν μπορεί να εφαρμοστεί η συναπόφαση για τις νέες πρωτοβουλίες, όταν οι στόχοι τους υπερβαίνουν το πεδίο αρμοδιοτήτων του ανταγωνισμού.
<P>
Σχετικά με αυτό το σημείο, γνωρίζετε ότι ο Επίτροπος Almunia ανακοίνωσε τον Ιανουάριο ότι το Κοινοβούλιο θα συμμετέχει πλήρως σε όλες τις νομοθετικές πρωτοβουλίες σχετικά με τις αγωγές αποζημίωσης που ασκούνται από ιδιώτες. " Επιτροπή, όπως και το Κοινοβούλιο, δεν πιστεύει ότι η τρέχουσα οικονομική κρίση μπορεί να δικαιολογήσει τη χαλάρωση των κανόνων του ανταγωνισμού όσον αφορά τον έλεγχο των συγκεντρώσεων ή τις κρατικές ενισχύσεις. Τα τρέχοντα αποτελέσματα της Επιτροπής καταδεικνύουν σαφώς ότι παρέμεινε πολύ σταθερή σε αυτές τις αρχές: πρόληψη κάθε στρέβλωσης του ανταγωνισμού, ακόμη και σε περιόδους κρίσης, παραμένοντας ευέλικτη και ανοικτή σε διαδικασίες, όταν ήταν αναγκαίο.
<P>
Το 2008, έτος κατά το οποίο ξεκίνησε αυτή η οικονομική και χρηματοπιστωτική κρίση, ήταν πολύ χαρακτηριστικό. " έκθεση για την πολιτική ανταγωνισμού αντικατοπτρίζει το πολύ φιλόδοξο έργο που έχει επιτύχει η Επιτροπή σε αυτό το πλαίσιο, σε στενή συνεργασία με τους εταίρους της σε εθνικό και ευρωπαϊκό επίπεδο.
<P>
" κρίση έφθασε στο ναδίρ το 2009. Το βασικό κεφάλαιο της παρούσας έκθεσης του 2009 θα είναι αφιερωμένο στον ανταγωνισμό στο πλαίσιο της εν λόγω οικονομικής και χρηματοπιστωτικής κρίσης. " έκθεση πρέπει να εγκριθεί κατά το δεύτερο τρίμηνο του τρέχοντος έτους. Θα υποβληθεί στο Κοινοβούλιο από τον Επίτροπο Almunia. Σίγουρα αυτό θα αποτελέσει ευκαιρία για το Κοινοβούλιο και την Επιτροπή να διεξαγάγουν έναν εποικοδομητικό διάλογο για μία ακόμη φορά.
<P>
Κυρία in 't Veld, στην ομιλία σας υπογραμμίσατε επίσης το ζήτημα των κάθετων περιορισμών, την προτεινόμενη τροπολογία σας. Επί του θέματος αυτού, κυρία in 't Veld, η Επιτροπή είναι πεπεισμένη ότι έχει βρει μια λογική ισορροπία.
<P>
Αφενός, η εξαίρεση κατά κατηγορία επιτρέπει στους προμηθευτές να επιλέγουν τους διανομείς τους και να καταλήγουν σε συμφωνία μαζί τους σχετικά με τους όρους μεταπώλησης για τα προϊόντα που παρέχονται, τόσο όσον αφορά τις πωλήσεις σε υλικά σημεία πώλησης όσο και τις επιγραμμικές πωλήσεις. Αυτό τούς επιτρέπει να αποφασίζουν ποιος είναι ο καλύτερος τρόπος διανομής των προϊόντων τους και προστασίας του κύρους της εμπορικής τους επωνυμίας.
<P>
Αφετέρου, οι εξουσιοδοτημένοι διανομείς πρέπει να είναι ελεύθεροι να χρησιμοποιούν το διαδίκτυο, και οι όροι που εφαρμόζονται για τις επιγραμμικές τους πωλήσεις πρέπει να είναι ισοδύναμοι με τους όρους που έχουν εγκριθεί για πωλήσεις σε υλικά σημεία πώλησης, προκειμένου να αποφευχθεί κάθε περιττός περιορισμός στη χρήση του διαδικτύου εκ μέρους τους. Αυτό σημαίνει ότι η πρόταση συμβάλλει στη γενική πολιτική της Επιτροπής για την προώθηση της επιγραμμικής αγοράς και του επιγραμμικού εμπορίου.
<SPEAKER ID="219" NAME="Seán Kelly" AFFILIATION="PPE">
(EN) Κύριε Πρόεδρε, η εισηγήτρια αναφέρθηκε στις συμπράξεις. Τώρα, το ότι υφίστανται συμπράξεις και το ότι αποδεικνύεται ότι υφίστανται συμπράξεις, είναι δύο διαφορετικά θέματα. Γνωρίζω ότι στην Ιρλανδία, ιδίως στον τομέα της γεωργίας, πολλοί αγρότες πιστεύουν ότι τα εργοστάσια λειτουργούν ως συμπράξεις. Εφόσον πρόκειται για νησιωτικό έθνος, η μεταφορά των βοοειδών -ιδίως τώρα με τους αυξημένους, σχεδόν δρακόντειους περιορισμούς- γίνεται όλο και πιο δύσκολη, ώστε τα εργοστάσια να τα έχουν όλα δικά τους.
<P>
Πρέπει να σημειωθεί ότι οι τιμές αυξάνονται με αργό ρυθμό, ομοιόμορφα, αλλά πέφτουν γρήγορα, ομοιόμορφα. Ως αποτέλεσμα, η διαφορά τιμής μεταξύ των βοοειδών στην Ιρλανδία και στη Βρετανία κυμαίνεται κάπου μεταξύ 150 και 200 ευρώ το κεφάλι. Όπως είπα, να το αποδείξει κανείς μπορεί να είναι δύσκολο. Ωστόσο, ίσως ο Επίτροπος Barnier θα μπορούσε να χρησιμοποιήσει τις καλές του κεραίες για να το ελέγξει και ίσως μπορεί να συμβάλει στη λήψη διορθωτικών μέτρων.
<SPEAKER ID="220" NAME="Andreas Schwab" AFFILIATION="PPE">
(DE) Κύριε Πρόεδρε, καταρχάς θα ήθελα να ευχαριστήσω εσάς και τον Επίτροπο για την παρουσίασή σας και θα ήθελα πρώτα να επισημάνω ότι ο έλεγχος του περιεχομένου των διατάξεων του ευρωπαϊκού δικαίου περί ανταγωνισμού είναι σε μεγάλο βαθμό προς το συμφέρον των καταναλωτών. Χαίρομαι που αυτήν τη φορά η Επιτροπή, για πρώτη φορά, συμπεριέλαβε το δικό της κεφάλαιο σχετικά με το δίκαιο του ανταγωνισμού και τη σημασία του για τους καταναλωτές. Αυτό είναι ιδιαίτερα ευχάριστο μετά από μια πενταετή περίοδο ανομβρίας όσον αφορά την ανακοίνωση της ευρωπαϊκής πολιτικής ανταγωνισμού από την πλευρά της Ευρωπαϊκής Επιτροπής.
<P>
" δύσκολη φάση της εφαρμογής του ευρωπαϊκού δικαίου περί ανταγωνισμού όσον αφορά, ιδίως, τα δικαιώματα συνδρομής και τους κανονισμούς βοήθειας των κρατών μελών για τις τράπεζες, δεν έχει ακόμη έλθει. Το 2008, αυτό δεν αποτελούσε πρόβλημα. Από την άποψη αυτή, το σαφές μήνυμα που αποστέλλει η παρούσα έκθεση είναι ότι η Επιτροπή πρέπει να τα παρακολουθεί αυτά πολύ προσεκτικά, έτσι ώστε η ενιαία αγορά, αλλά και οι ευρωπαίοι καταναλωτές, να μην επηρεάζονται αρνητικά από αυτά.
<P>
Στο πλαίσιο αυτό, η μεταχείριση των μικρομεσαίων επιχειρήσεων είναι ιδιαίτερα σημαντική. " έκθεση είναι σαφώς υπέρ των μεσαίων επιχειρήσεων που τυγχάνουν ειδικής μεταχείρισης, όταν πρόκειται για την επιβολή προστίμων σε περιπτώσεις συμπράξεων.
<P>
Οι κάθετες συμφωνίες στην επιγραμμική αγορά είναι δύσκολο να αντιμετωπιστούν, κατά την άποψή μας, αλλά μια αξιολόγηση, όπως προτείνεται τώρα μετά από την ψηφοφορία στην Επιτροπή Οικονομικής και Νομισματικής Πολιτικής, φαίνεται πρόωρη κατά τη γνώμη μας, και ως εκ τούτου θα θέλαμε να υποστηρίξουμε την έκθεση της Επιτροπής Οικονομικής Πολιτικής.
<SPEAKER ID="221" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, η έκθεση του 2008 σχετικά με την πολιτική ανταγωνισμού περιλαμβάνει, για πρώτη φορά, ένα τμήμα σχετικά με τις συμπράξεις και τους καταναλωτές. Για πρώτη φορά, επίσης, αναφέρεται στην επιβολή χρηματικών ποινών. Επιπλέον, η έκθεση παραθέτει σημαντικές πρωτοβουλίες, όπως τις κατευθυντήριες γραμμές που συνοδεύουν τη δέσμη μέτρων για την ενέργεια και το κλίμα και μια Λευκή Βίβλο σχετικά με τις αγωγές αποζημίωσης για παραβίαση της αντιμονοπωλιακής νομοθεσίας.
<P>
" έκθεση ασχολείται επίσης με τον ρόλο της πολιτικής ανταγωνισμού κατά τη διάρκεια της κρίσης. Οι συνέπειες αυτής της πολιτικής συνέβαλαν στη σταθεροποίηση και στην άμβλυνση των κρατικών ενισχύσεων. Μόλις αρχίσουμε να εξερχόμαστε από την κρίση, θα είναι αναγκαίο να διορθωθούν οι στρεβλώσεις που προκλήθηκαν και να αποκατασταθούν οι ίσοι όροι ανταγωνισμού, αποφεύγοντας τον ηθικό κίνδυνο.
<P>
" έκθεση απευθύνει έκκληση ώστε να καθοριστεί το μέλλον του τομέα της αυτοκινητοβιομηχανίας, να δοθεί προσοχή στα προβλήματα που αντιμετωπίζουν οι ΜΜΕ, και να διεξαχθεί έρευνα στο κύκλωμα διανομής ειδών διατροφής με μέτρα παρακολούθησης για τα γαλακτοκομικά προϊόντα.
<P>
Επιπλέον, τάσσεται υπέρ μιας πιο εξειδικευμένης και θεμιτής πολιτικής ανταγωνισμού, ενισχύοντας τον ρόλο του Κοινοβουλίου. Γι' αυτό την υποστηρίζουμε και συγχαίρω την εισηγήτρια για το αποτέλεσμα που πέτυχε.
<SPEAKER ID="222" NAME="Zigmantas Balčytis" AFFILIATION="S&amp;D">
(LT) Ως σκιώδης εισηγητής, θα ήθελα καταρχάς να συγχαρώ τη συνάδελφό μου βουλευτή, κυρία in 't Veld, για την προετοιμασία μιας εξαιρετικής έκθεσης. Πιστεύω ότι η έκθεση υπογραμμίζει σαφώς τους τομείς εκείνους στους οποίους η Επιτροπή πρέπει να δώσει ιδιαίτερη προσοχή. Το πρώτο είναι η παρακολούθηση των μέτρων κρατικής ενίσχυσης. Κατά τη διάρκεια της κρίσης, η Ευρωπαϊκή Επιτροπή έδωσε στα κράτη μέλη τη δυνατότητα να εφαρμόσουν αποκλειστικά μέτρα κρατικής ενίσχυσης . Καθώς τα μέτρα αυτά αποφασίζονταν βιαστικά, η Επιτροπή οφείλει να εξετάσει κατά πόσο τα μέτρα αυτά χρησιμοποιήθηκαν εύλογα, κατά πόσο ήταν παραγωγικά, και κατά πόσο η κρίση προκάλεσε αντίδραση προστατευτισμού εκ μέρους των κρατών μελών, εφόσον ο προστατευτισμός και η διαίρεση της κοινής αγοράς βλάπτουν τον ανταγωνισμό και απλά αποδυναμώνουν τη θέση της Ευρωπαϊκής Ένωσης στην παγκόσμια οικονομία. Χαίρομαι επίσης που η εισηγήτρια έλαβε υπόψη τη γνώμη της Επιτροπής Βιομηχανίας, Έρευνας και Ενέργειαςσχετικά με τα προβλήματα της εσωτερικής αγοράς ενέργειας της Ευρωπαϊκής Ένωσης, και ειδικότερα το γεγονός ότι είναι αδύνατο να διασφαλιστεί η ανταγωνιστικότητα αυτής της αγοράς και η εν γένει λειτουργία της όσο υπάρχουν ενεργειακές νησίδες και οι ενεργειακές υποδομές δεν είναι διασυνδεδεμένες και δεν λειτουργούν σωστά.
<SPEAKER ID="223" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 9 Μαρτίου 2010, στις 12 το μεσημέρι.

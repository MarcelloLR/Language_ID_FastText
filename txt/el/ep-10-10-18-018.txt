<CHAPTER ID="018">
Το μέλλον της ευρωπαϊκής τυποποίησης (συνοπτική παρουσίαση)
<SPEAKER ID="210" NAME="Πρόεδρος">
Το επόμενο σημείο στην ημερήσια διάταξη είναι η έκθεση του Edvard Kožušník, εξ ονόματος της Επιτροπής Εσωτερικής Αγοράς και Προστασίας των Καταναλωτών σχετικά με το μέλλον της ευρωπαϊκής τυποποίησης,.
<SPEAKER ID="211" NAME="Edvard Kožušník" LANGUAGE="CS">
" έκθεση που συζητάμε σήμερα υποβάλλεται ως πρόδρομος μιας δέσμης τυποποίησης επί της οποίας εργάζεται η Επιτροπή επί του παρόντος. Αυτή αναμένεται να προβλέπει τη νομοθετική αναθεώρηση του ισχύοντος νομικού πλαισίου της ευρωπαϊκής τυποποίησης, την οποία θα χρησιμοποιήσουμε για να καθορίσουμε την εξέλιξη της τυποποίησης τις προσεχείς δεκαετίες. Ως εκ τούτου, είναι προς όφελος του Κοινοβουλίου να χρησιμοποιήσει αυτήν την έκθεση για να μεταφέρει στην Επιτροπή και στους συναφείς εμπειρογνώμονες την αντίληψή μας για τη μελλοντική εξέλιξη της ευρωπαϊκής τυποποίησης.
<P>
" μορφή του συστήματος της ευρωπαϊκής τυποποίησης αποτελεί βασικό στοιχείο για την πλήρη αξιοποίηση του δυναμικού της εσωτερικής αγοράς, βελτιώνοντας την ανταγωνιστικότητα της ευρωπαϊκής οικονομίας και την εκπλήρωση της στρατηγικής Ευρώπη 2020. Ως εκ τούτου, δώσαμε την αμέριστη προσοχή μας σε αυτό το θέμα στην Επιτροπή Εσωτερικής Αγοράς. Διεξαγάγαμε εντατικές συζητήσεις με όλα τα ενδιαφερόμενα μέρη, τόσο σε διεθνές όσο και σε ευρωπαϊκό επίπεδο και σε επίπεδο οργανώσεων στα κράτη μέλη. Αναζητώντας την καλύτερη μορφή ευρωπαϊκής τυποποίησης, κάναμε το καλύτερο δυνατόν σύμφωνα με τους εκπροσώπους των μικρών και μεσαίων επιχειρήσεων, καθώς και εκπροσώπους καταναλωτών, άτομα με αναπηρία, άτομα που δραστηριοποιούνται για την προστασία του περιβάλλοντος και άλλες οργανώσεις που αντιπροσωπεύουν κοινωνικά συμφέροντα.
<P>
Κατά τη διάρκεια των συζητήσεων για τη μελλοντική μορφή της ευρωπαϊκής τυποποίησης, καταλήξαμε στο συμπέρασμα ότι η επανεξέταση θα πρέπει να βασίζεται στα θετικά του υφιστάμενου συστήματος, τα οποία συνιστούν μια σταθερή βάση απ' όπου μπορούμε να προχωρήσουμε παραπέρα. Δεν μπορούμε να αναλάβουμε οποιεσδήποτε ριζοσπαστικές αλλαγές που θα υπονόμευαν τις κεντρικές αξίες του ισχύοντος συστήματος. Προκειμένου να επιτευχθεί ένα αποτελεσματικό σύστημα ευρωπαϊκής τυποποίησης, πρέπει οι εθνικές οργανώσεις τυποποίησης που διαδραματίζουν λιγότερο ενεργό ρόλο στην ισχύουσα διαδικασία τυποποίησης να προσεγγίσουν περισσότερο τις ισχυρότερες εθνικές οργανώσεις. Οι ισχυρές εθνικές οργανώσεις τυποποίησης, οι οποίες μπορούν να επικοινωνούν αποτελεσματικά μεταξύ τους, αλλά και με άλλους ενδιαφερόμενους φορείς, αποτελούν τη βάση για τη σταθερότητα του ευρωπαϊκού συστήματος τυποποίησης.
<P>
Στο μέλλον, πρέπει να επικεντρωθούμε περισσότερο στη μεγαλύτερη συμμετοχή των ενδιαφερόμενων μερών στην ίδια τη διαδικασία τυποποίησης. Σκοπός είναι να διασφαλιστεί ότι τα πρότυπα που θα προκύψουν θα είναι το αποτέλεσμα ευρείας συναίνεσης και, ως εκ τούτου, θα είναι τελικά πιο αντιπροσωπευτικά. Ένα άλλο θέμα που τέθηκε σε αυτήν τη μακρά συζήτηση ήταν η ευκολότερη πρόσβαση στα πρότυπα. Συγκεκριμένα, θα ήθελα να αναφέρω τη διαδικασία θέσπισης προτύπων, η οποία θα πρέπει να ανταποκρίνεται στη φύση των δικαιούχων και των χρηστών τους. Προκειμένου τα πρότυπα να εφαρμόζονται πιο εύκολα, πρέπει να είναι πιο κατανοητά και εύχρηστα.
<P>
Με την αυξανόμενη ελευθέρωση των υπηρεσιών, είναι αναγκαίο να εξετάσουμε περισσότερο την τυποποίηση στον τομέα των υπηρεσιών. Θεωρούμε αυτόν τον τομέα καίριας σημασίας για την επίτευξη μεγαλύτερου διασυνοριακού ανταγωνισμού στις υπηρεσίες. " θέσπιση ευρωπαϊκών προτύπων στις υπηρεσίες αποτελεί έναν τρόπο άρσης των φραγμών στις υπηρεσίες στην εσωτερική αγορά και μάλιστα με ευαισθησία. " άρση αυτών των φραγμών και ο αυξανόμενος ανταγωνισμός αποτελούν έναν τρόπο βελτίωσης της διαφάνειας και της ποιότητας των ευρωπαϊκών υπηρεσιών και ενθάρρυνσης του ανταγωνισμού, ο οποίος συμβαδίζει με την καινοτομία. " καινοτομία και οι νέες τεχνολογίες είναι τα στοιχεία εκείνα που δημιουργούν οικονομική ανάπτυξη στην περίοδο μετά την κρίση. Για την ευρωπαϊκή τυποποίηση, η πρόκληση είναι να επιτευχθεί στενή συνεργασία μεταξύ των δημιουργών των προτύπων, των δημιουργών καινοτομίας, των ακαδημαϊκών και των ερευνητών. Χωρίς την εντατική συμμετοχή και των τεσσάρων αυτών ομάδων στη διαδικασία θέσπισης προτύπων, η Ευρώπη θα δυσκολευτεί να τυποποιήσει τις γνώσεις της στην οικονομία χαμηλού άνθρακα, τα ηλεκτρικά αυτοκίνητα, τη νανοτεχνολογία και τις ΤΠΕ. " ικανότητα μετατροπής των ευρημάτων της έρευνας και της ανάπτυξης στη διαδικασία θέσπισης προτύπων θα καθορίσει τελικά αν το ευρωπαϊκό σύστημα τυποποίησης θα συνεχίσει να διαδραματίζει κεντρικό ρόλο σε έναν παγκοσμιοποιημένο κόσμο.
<P>
Σε αυτό το σημείο, θα ήθελα να ευχαριστήσω τους συναδέλφους μου στην επιτροπή, αλλά και τους συναδέλφους μου στην Επιτροπή Βιομηχανίας, Έρευνας και Ενέργειας, οι οποίοι συμμετείχαν ενεργά στην εκπόνηση αυτής της έκθεσης. Θα ήθελα ιδιαιτέρως να επισημάνω ότι καταφέραμε να επιτύχουμε μια κοινή συμφωνία για την τελική μορφή της έκθεσης σε όλες τις πολιτικές ομάδες.
<SPEAKER ID="212" NAME="Lara Comi" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς, θέλω να εκφράσω την ικανοποίησή μου για το έργο που ανέλαβε ο εισηγητής και οι σκιώδεις εισηγητές, με τους οποίους καταφέραμε να επιτύχουμε μια καλή ισορροπία μεταξύ των διάφορων πολιτικών θέσεων. Αυτή η έκθεση στέλνει ένα πολιτικό μήνυμα, δυνατά και καθαρά, στην Ευρωπαϊκή Επιτροπή και περιλαμβάνει σημαντικές κατευθυντήριες γραμμές ενόψει της επικείμενης επανεξέτασής της.
<P>
Αποφασίσαμε ότι το ισχύον σύστημα λειτουργεί αποτελεσματικά και δεν χρειάζεται ριζοσπαστικές αλλαγές. Οι βελτιώσεις που προτείναμε δεν υπονομεύουν τις τρέχουσες αρχές στις οποίες βασίζεται το σύστημα, ή, μάλλον, την αρχή της εθνικής ανάθεσης και τον ιδιωτικό και εθελοντικό χαρακτήρα της. Ωστόσο, είναι σημαντικό το δημόσιο συμφέρον να διαδραματίσει πιο ενεργό ρόλο και να συμβάλει στη δημιουργία νέων προτύπων. Πιστεύω ότι η λειτουργία των μικρών και μεσαίων επιχειρήσεων είναι σημαντική και συναφής στο πλαίσιο της διαδικασίας τυποποίησης.
<P>
Αυτή η έκθεση είναι μόνο η αρχή: θα συνεχίσουμε να εργαζόμαστε τους προσεχείς μήνες για να διασφαλίσουμε ότι η ευρωπαϊκή τυποποίηση θα ανταποκρίνεται στις οικονομικές και κοινωνικές ανάγκες της Ευρώπης.
<SPEAKER ID="213" NAME="Zigmantas Balčytis" AFFILIATION="S&amp;D">
(LT) Θα ήθελα να συγχαρώ τον συνάδελφό μου για την εκπόνηση αυτής της σημαντικής έκθεσης. " τυποποίηση είναι ιδιαίτερα σημαντική για τη δημιουργία μιας κοινής εσωτερικής αγοράς, διασφαλίζοντας την ανταγωνιστικότητα των επιχειρήσεων τόσο της Ευρωπαϊκής Ένωσης όσο και των επιμέρους κρατών μελών και αίροντας τους φραγμούς στο εμπόριο. Υποστηρίζω την πρωτοβουλία της Επιτροπής να εκπονήσει μια δέσμη τυποποίησης, η οποία θα είναι επαρκώς κατανοητή και θα διευκολύνει τη βελτίωση των υφιστάμενων αδυναμιών που δεν μας επιτρέπουν μέχρι σήμερα να διασφαλίσουμε την ασφάλεια των προϊόντων και που δημιουργούν διαφορετικά επίπεδα ασφάλειας των καταναλωτών στα κράτη μέλη. Ο καθορισμός ομοιόμορφων προτύπων σε ευρωπαϊκό επίπεδο είναι ιδιαίτερα σημαντικός στον τομέα των ταχέως αναπτυσσόμενων τεχνολογιών και καινοτομιών. Προκειμένου να διασφαλιστεί όχι μόνο η ανταγωνιστικότητα της Ευρωπαϊκής Ένωσης, αλλά και η σωστή προστασία της υγείας των πολιτών μας και η πρόσβαση στην αγορά ασφαλών προϊόντων, πρέπει να ισχύουν και να εφαρμόζονται ομοιόμορφα πρότυπα σε όλα τα κράτη μέλη.
<SPEAKER ID="214" NAME="Jaroslav Paška" AFFILIATION="EFD">
(SK) Το ευρωπαϊκό σύστημα τυποποίησης αποτελεί τμήμα ενός διεθνούς συστήματος που ορίζει ενοποιημένους, γενικούς κανονισμούς και πρότυπα που χρησιμοποιούνται από τον τομέα παραγωγής παγκοσμίως.
<P>
Καθώς η κοινωνική πρόοδος αυξάνει τη γνώση, αλλάζει τις τεχνολογίες, την οργάνωση και τον τρόπο ζωής, η τυποποίηση ως ειδικό πεδίο καθορισμού γενικών κανόνων πρέπει επίσης να αποτελεί ενεργή δραστηριότητα ανοικτή στην πρόοδο. Αν η Ευρωπαϊκή Ένωση θέλει να έχει μια πραγματικά προηγμένη, καινοτόμο οικονομία, δεν μπορεί να αποφύγει την ουσιαστικά αυξημένη δραστηριότητα στον τομέα της ανάπτυξης νέων προτύπων που θα διευκολύνουν την εισαγωγή νέων επιστημονικών και τεχνολογικών καινοτομιών στην αγορά. Από αυτήν την άποψη, πιστεύω ότι είναι καιρός να επικαιροποιηθούν οι μηχανισμοί της ευρωπαϊκής τυποποίησης, οι οποίοι σήμερα βασίζονται στις εθνικές παραδόσεις και στους εθνικούς χώρους εργασίας. Σήμερα, ωστόσο, αυτοί οι μηχανισμοί πρέπει να είναι απλούστεροι και πιο αποτελεσματικοί.
<SPEAKER ID="215" NAME="Csanád Szegedi" AFFILIATION="NI">
(HU) Κυρίες και κύριοι, ως εκπροσώπους του κόμματος Jobbik, συχνά μας αποκαλούν ευρωσκεπτικιστές, και συμφωνούμε ως προς αυτό. Είμαστε ευρωσκεπτικιστές, αλλά αυτό δεν σημαίνει ότι δεν υποστηρίζουμε τη συνεργασία μεταξύ των κρατών μελών της ΕΕ. Είναι σαφές ότι είμαστε κατά της αρχής των "νωμένων Πολιτειών της Ευρώπης και υποστηρίζουμε την Ευρώπη των εθνών, αλλά η τυποποίηση είναι ένα θέμα επί του οποίου συμφωνούμε, το οποίο μπορούμε να υποστηρίξουμε. Ωστόσο, λένε πάντα ότι πάντα διαμαρτυρόμαστε και λέμε όχι, όχι, όχι σε όλα. Λοιπόν, η τυποποίηση είναι ένα θέμα που και εμείς θέλουμε να διευκολύνουμε και να υποστηρίξουμε. Θα ήθελα επίσης να ζητήσω από όλα τα κράτη μέλη να στηρίξουν την τυποποίηση και από τους συναδέλφους μου βουλευτές να υποστηρίξουν την έκθεση του κ. Kožušník. Επ' αυτού μπορούμε να συμφωνήσουμε προς το παρόν.
<SPEAKER ID="216" NAME="Elena Băsescu" AFFILIATION="PPE">
(RO) " υιοθέτηση ευρωπαϊκών προτύπων μπορεί να έχει ζωτική συμβολή στη διευκόλυνση της πρόσβασης των ΜΜΕ στην ενιαία αγορά και στην εδραίωση της θέσης τους σε αυτή. Λαμβάνοντας αυτό υπόψη, οι ΜΜΕ χρειάζονται απλά, τυποποιημένα προϊόντα δανεισμού, τα οποία θα διευκολύνουν την άμεση χρήση τους, μέσω ενός ελάχιστου αριθμού εγγράφων και μιας απλοποιημένης χρηματοπιστωτικής ανάλυσης. Το ευρωπαϊκό σύστημα τυποποίησης πρέπει να ενθαρρύνει και να στηρίξει την καινοτομία και επίσης να δημιουργήσει μια κοινή βάση για μια πιο κατανοητή προσέγγιση στην τυποποίηση. Εκτιμώ επίσης ότι θα ήταν χρήσιμο να εφαρμόζεται η αρχή της επικουρικότητας και της αναλογικότητας σε τακτική βάση σε ευρωπαϊκό επίπεδο. Αυτό θα συμβάλει στην εδραίωση της βασικής αρχής "προτεραιότητα στις μικρές επιχειρήσεις" στο πλαίσιο των δημόσιων πολιτικών για τις ΜΜΕ. Σε αυτό το πλαίσιο, θα ήθελα επίσης να αναφέρω ότι πρόσφατα εκδόθηκε στη Ρουμανία διάταγμα για την εφαρμογή μέτρων υποστήριξης της ομοιόμορφης επιβολής της νομοθεσίας της ΕΕ, η οποία εναρμονίζει τους όρους για τη διάθεση των προϊόντων στην αγορά.
<SPEAKER ID="217" NAME="Zuzana Roithová" AFFILIATION="PPE">
(CS) Αυτή η έκθεση θα ενθαρρύνει περαιτέρω την Επιτροπή να επιδιώξει προσεκτικά την εναρμόνιση των προτύπων στην εσωτερική αγορά. Κατά τη διάρκεια της προοδευτικής ελευθέρωσης του παγκόσμιου εμπορίου, παρέχει έναν τρόπο να προστατεύσουμε τους ευρωπαίους πολίτες από μη ασφαλή προϊόντα χαμηλής ποιότητας, ειδικά από τις ασιατικές χώρες. Ευχαριστώ τους συναδέλφους μου από την Επιτροπή για την υποστήριξη του σχεδίου μου, το οποίο δίνει το πράσινο φως στη θέσπιση προτύπων για ασφαλή παιδικά υποδήματα. Είναι καιρός να δράσουμε, διότι η σημερινή γενιά των παιδιών έχει ορθοπεδικά προβλήματα λόγω των φθηνών, αλλά βλαβερών για το σώμα, κινεζικών υποδημάτων.
<P>
Προκαλεί εντύπωση το ότι έχουμε ευρωπαϊκή νομοθεσία ποιότητας για ασφαλή παιχνίδια, ενώ ένα παιδί έρχεται σε επαφή με ένα παιχνίδι μόνο για μικρό χρονικό διάστημα, αλλά δεν έχουμε επαρκή πρότυπα για υποδήματα και παντόφλες τα οποία έχουν στα πόδια τους τα παιδιά όλη την ημέρα. Ελπίζω ότι η Επιτροπή θα ανταποκριθεί σε αυτήν την έκκληση, η οποία δεν είναι η πρώτη, και θα λάβει τα κατάλληλα μέτρα. Πιστεύω πως είναι επαίσχυντο το ότι οι βιομηχανικές ομάδες επιρροής από τη Γερμανία και τη Γαλλία κέρδισαν και ότι, στις διεθνείς επιτροπές προτύπων, η Ευρωπαϊκή Ένωση δεν θα μιλά με μία φωνή, αλλά σε είκοσι επτά γλώσσες.
<SPEAKER ID="218" NAME="Mitro Repo" AFFILIATION="S&amp;D">
(FI) Κύριε Πρόεδρε, συγχαρητήρια για μια εξαιρετική έκθεση. Αποτελεί μια καλή βάση για περαιτέρω έργο. " διαφάνεια και η δημοκρατία είναι σημαντικότατα στοιχεία στη διαδικασία θέσπισης προτύπων, όπως και η βελτιωμένη συμμετοχή των πιο αδύναμων κοινωνικών φορέων, των καταναλωτών και των περιβαλλοντικών οργανώσεων. Δεν πρέπει να επιτρέψουμε να γίνει η τυποποίηση απλώς ένα πεδίο μάχης για τις μεγάλες επιχειρήσεις.
<P>
Εκφράζω την ικανοποίησή μου διότι η έκθεση λαμβάνει υπόψη την αρχή της ισορροπημένης εκπροσώπησης, σύμφωνα με την οποία πρέπει να ενσωματώνονται οι θέσεις όλων των ενδιαφερόμενων μερών με ισορροπημένο τρόπο. Είναι επίσης σημαντικό να εκπροσωπούνται πιο ενεργά οι κοινωνικοί ενδιαφερόμενοι φορείς. Κατά τη γνώμη μου, αυτό θα μπορούσε να γίνει παρέχοντάς τους το δικαίωμα ψήφου σε τεχνικές επιτροπές. Είναι επίσης σημαντικό να αναπτυχθεί μια δεύτερη γραμμή παραγωγής. Ελπίζω ότι η Επιτροπή θα εξετάσει σοβαρά αυτό το θέμα.
<SPEAKER ID="219" NAME="Μαρία Δαμανάκη">
μέλος της Επιτροπής. - (EN) Κύριε Πρόεδρε, θα ήθελα να συγχαρώ τον εισηγητή για την ολοκληρωμένη του έκθεση, η οποία έλαβε γενική έγκριση. Θα ήθελα επίσης να ευχαριστήσω τους αξιότιμους βουλευτές που παρέμειναν εδώ τόσο αργά για να βοηθήσουν τον Πρόεδρο στα καθήκοντά του και επίσης να κάνουν ορισμένες πολύ εποικοδομητικές παρεμβάσεις και να καταθέσουν τις ιδέες τους στη συζήτηση.
<P>
Αυτή η έκθεση αποτελεί πολύτιμη συνδρομή στη συζήτηση που ξεκίνησε η Ευρωπαϊκή Επιτροπή πριν από αρκετό καιρό. Εφιστά την προσοχή στο μέλλον του συστήματος τυποποίησης στην Ευρώπη, το οποίο αποτελεί κεντρικό στοιχείο στην εφαρμογή της εσωτερικής αγοράς, αυξάνοντας την ανταγωνιστικότητα των ευρωπαϊκών επιχειρήσεων, και σημαντικό μέσο για την ενίσχυση της καινοτομίας.
<P>
Κατά την προσεχή δεκαετία, η ευρωπαϊκή τυποποίηση θα πρέπει να προσαρμοστεί στις νέες ενεργειακές, περιβαλλοντικές και κοινωνικές προκλήσεις, όπως ήδη αναφέρατε. Σε αυτές περιλαμβάνονται η ανάδυση νέων οικονομικών δυνάμεων, η ανάπτυξη των τεχνολογιών, η αλλαγή του κλίματος, η διαχείριση του άνθρακα και οι ανανεώσιμες πηγές ενέργειας. Αυτοί είναι ορισμένοι από τους νέους παράγοντες που πρέπει να αντιμετωπίσουμε.
<P>
Συμμεριζόμαστε την άποψη του εισηγητή ότι μπορούμε να βασιστούμε στο υφιστάμενο σύστημα. Αποτελεί μια σταθερή βάση για περαιτέρω ανάπτυξη. Υπάρχει, ωστόσο, περιθώριο βελτίωσης. " έκθεση υποβάλλει μια σειρά προτάσεων που αποσκοπούν στη βελτίωση του συστήματος εντός των σημερινών ορίων του. " Επιτροπή επικροτεί την έμφαση που δίνεται στη σημασία της αρχής της εθνικής ανάθεσης. Παράλληλα, η έκθεση εφιστά την προσοχή σε μια αρνητική συνέπεια αυτής της αρχής: στις υφιστάμενες ελλείψεις της συμμετοχής των ενδιαφερομένων της κοινωνίας, που αντιπροσωπεύουν συμφέροντα ασφάλειας και υγείας, καταναλωτικά και περιβαλλοντικά, στη διαδικασία θέσπισης προτύπων. " συμμετοχή των ενδιαφερομένων της κοινωνίας είναι εξαιρετικά σημαντική, διότι προσφέρει στο σύστημα ένα στοιχείο νομιμότητας και λογοδοσίας και βελτιώνει την ποιότητα της συναίνεσης. " Επιτροπή θα εξετάσει πρακτικούς τρόπους, ώστε να διασφαλίσει την αποτελεσματική συμμετοχή των ενδιαφερομένων της κοινωνίας ως ενεργών μελών στους ευρωπαϊκούς οργανισμούς τυποποίησης και να συμβάλει στην επίτευξη πιο ισορροπημένης συμμετοχής των ενδιαφερομένων μερών στη διαδικασία θέσπισης προτύπων.
<P>
" Επιτροπή συμμερίζεται την άποψη ότι, σχετικά με τον κεντρικό ρόλο της αρχής εθνικής ανάθεσης για την Ευρωπαϊκή Επιτροπή "λεκτροτεχνικής Τυποποίησης (CENELEC), οι εθνικοί φορείς τυποποίησης διαδραματίζουν κεντρικό ρόλο στο ευρωπαϊκό μοντέλο τυποποίησης. Συνεπώς, όλοι οι εθνικοί φορείς τυποποίησης πρέπει να είναι σε θέση να παράσχουν μια σταθερή βάση οικοδόμησης συναίνεσης. " έκθεση επισημαίνει σημαντικές διαφορές μεταξύ τους όσον αφορά τους πόρους, την τεχνική εμπειρογνωμοσύνη και τη συμμετοχή των ενδιαφερομένων στη διαδικασία τυποποίησης. Υπάρχει περιθώριο βελτίωσης ως προς αυτό το θέμα στα κράτη μέλη.
<P>
Αν και το πρόβλημα της πρόσβασης στα πρότυπα δεν θα πρέπει να περιορίζεται στην τιμή των προτύπων, η Επιτροπή επικροτεί την έκκληση προς τους εθνικούς φορείς τυποποίησης να μειώσουν το κόστος με ειδικές τιμές, προσφέροντας δέσμες προτύπων σε μειωμένη τιμή και να διερευνήσουν επιπλέον τρόπους για βελτίωση της πρόσβασης, ιδίως για τις ΜΜΕ.
<P>
" ευρωπαϊκή τυποποίηση έχει τεράστιες δυνατότητες στήριξης της νομοθεσίας στις δημόσιες πολιτικές. Εκτιμούμε ότι η έκθεση αναγνωρίζει αυτές τις δυνατότητες και τονίζει την ανάγκη μετάβασης σε νέους τομείς ανάπτυξης προτύπων όπως στις υπηρεσίες. Όπως επισημαίνει η έκθεση, το νέο ευρωπαϊκό μοντέλο πρέπει να συμβάλει στην ευρωπαϊκή καινοτομία και στην αειφόρο ανάπτυξη.
<P>
Τέλος, θα ήθελα να ευχαριστήσω όλους όσοι συμμετείχαν σε αυτήν την πολύ χρήσιμη και φιλόδοξη έκθεση.
<SPEAKER ID="220" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 21 Οκτωβρίου 2010, στις 12.00.

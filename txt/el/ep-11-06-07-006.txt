<CHAPTER ID="006">
Κρούσματα μόλυνσης από το βακτήριο EHEC στα κράτη μέλη της ΕΕ (συζήτηση) 
<SPEAKER ID="010" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τα κρούσματα μόλυνσης από το βακτήριο EHEC στα κράτη μέλη της ΕΕ.
<SPEAKER ID="011" NAME="John Dalli" LANGUAGE="EN">
Κύριε Πρόεδρε, θα ήθελα να σας ευχαριστήσω όλους γι' αυτήν την ευκαιρία να σας ενημερώσω για τις εξελίξεις σχετικά με τα κρούσματα μόλυνσης από το βακτήριο EHEC.
<P>
Με ανησυχεί ιδιαίτερα το επαχθές βάρος του θανάτου και της ασθένειας που επέβαλε αυτή η τροφιμογενής επιδημία στον ευρωπαϊκό πληθυσμό και θα ήθελα να εκμεταλλευτώ και πάλι την ευκαιρία για να εκφράσω τη συμπαράστασή μου σε όσους υποφέρουν εξαιτίας της επιδημίας.
<P>
Σε αυτό το πλαίσιο, πρέπει να παρατηρήσω ότι η κατάσταση είναι ακόμα εν εξελίξει. Σήμερα υπάρχουν περισσότερες από 1.672 περιπτώσεις E coli που παράγει τοξίνη Shiga, ενώ τουλάχιστον 661 άτομα παρουσίασαν σοβαρές επιπλοκές. Σύμφωνα με τις τελευταίες πληροφορίες, η επιδημία αυτή ευθύνεται για 21 θανάτους στη Γερμανία και έναν στη Σουηδία. Σποραδικά κρούσματα αναφέρονται σε 11 ακόμα κράτη μέλη. " Ελβετία ανέφερε επίσης 15 κρούσματα και οι "νωμένες Πολιτείες 4. " νόσος εξακολουθεί να επικεντρώνεται στην περιοχή γύρω από το Αμβούργο στη βόρεια Γερμανία. Οι περισσότερες εκτός Γερμανίας περιπτώσεις που αναφέρθηκαν, αφορούν είτε γερμανούς ταξιδιώτες είτε πρόσωπα που είχαν επισκεφθεί αυτό το τμήμα της Γερμανίας. Σε ποιες ενέργειες προβαίνει λοιπόν η Ευρωπαϊκή Επιτροπή για την αντιμετώπιση της επιδημίας;
<P>
Πρώτον, ενεργοποιήσαμε άμεσα όλα μας τα δίκτυα διαχείρισης κρίσεων. Τα δίκτυα έχουν καθημερινή επαφή και προσφέρουν έγκαιρη ανταλλαγή πληροφοριών που αποτελεί τη βάση για ταχεία δράση. " Επιτροπή έχει σχεδόν καθημερινά συναντήσεις με τις αρχές σας για τη δημόσια υγεία και την ασφάλεια των τροφίμων με σκοπό τη συζήτηση της εξέλιξης της επιδημίας, των μέτρων υγιεινής που λαμβάνονται για την πρόληψη της μόλυνσης και της θεραπείας των ατόμων που έχουν προσβληθεί. Το σύστημα έγκαιρου συναγερμού και αντίδρασης και το σύστημα ταχείας ειδοποίησης για τα τρόφιμα και τις ζωοτροφές προσφέρουν μια στέρεη βάση ανταλλαγής πληροφοριών.
<P>
Δεύτερον, ζητήσαμε από το Ευρωπαϊκό Κέντρο Πρόληψης και Ελέγχου Νόσων (ΕΚΠΕΝ) να προβεί σε επιστημονική εκτίμηση κινδύνου που θα ενημερώνεται τακτικά, παράλληλα με την εξέλιξη της κατάστασης. Τώρα διαθέτουμε έναν ορισμό του κρούσματος σε επίπεδο ΕΕ που θα δώσει στα κράτη μέλη τη δυνατότητα να ακολουθήσουν την ίδια προσέγγιση ως προς τη διερεύνηση της επιδημίας. Το ΕΚΠΕΝ συγκεντρώνει και συγκρίνει ερωτηματολόγια που συμπληρώνουν ασθενείς με σκοπό τη διερεύνηση της επιδημίας. Επίσης, το ΕΚΠΕΝ, μαζί με την Ευρωπαϊκή Αρχή για την Ασφάλεια των Τροφίμων, διατύπωσε συμβουλές για το κοινό σχετικά με προληπτικά μέτρα. Τώρα οι συμβουλές αυτές διατίθενται στον ιστότοπο της Επιτροπής σε όλες τις επίσημες γλώσσες.
<P>
Ζητήσαμε από το ΕΚΠΕΝ να συστήσει επειγόντως μια πλατφόρμα ανταλλαγής βέλτιστων πρακτικών για τη θεραπεία, η οποία θα περιλαμβάνει τόσο κράτη μέλη όσο και επαγγελματικές ενώσεις. Το εργαστήριο αναφοράς για την ασφάλεια των τροφίμων της ΕΕ στη Ρώμη ανέπτυξε σε χρόνο ρεκόρ μια μέθοδο που μειώνει τον απαιτούμενο χρόνο για την ανίχνευση του βακτηρίου E coli σε τρόφιμα από περίπου έξι ημέρες σε 48 ώρες.
<P>
Τέλος, θα ήθελα να τονίσω ότι η αντίληψη του κοινού είναι εξαιρετικά σημαντική. Εν προκειμένω, η Επιτροπή παρουσιάζει κοινές καθημερινές επικαιροποιήσεις μαζί με το δίκτυο υπευθύνων επικοινωνίας της Επιτροπής Ασφάλειας της Υγείας και με τις αρχές για την ασφάλεια των τροφίμων. Επιπροσθέτως, η Επιτροπή διατηρεί ενημερωμένο τον ιστότοπό της που είναι αφιερωμένος στην εν λόγω επιδημία.
<P>
Συνιστώ θερμά στους βουλευτές του Ευρωπαϊκού Κοινοβουλίου να στηρίξουν αυτήν τη βασισμένη στην επιστήμη επικοινωνία με το κοινό προκειμένου να περιοριστούν οι περιττοί φόβοι και να ενισχυθούν οι κοινές μας προσπάθειες. Μπορώ να σας διαβεβαιώσω ότι η Επιτροπή, μαζί με τους οργανισμούς αυτούς, εργάζεται πολύ σκληρά μαζί με τα εθνικά υπουργεία Δημόσιας Υγείας και Ασφάλειας των Τροφίμων για να τα στηρίξει στην προσπάθειά τους να αναχαιτίσουν την εν λόγω επιδημία.
<P>
Για να γίνει αυτό, πρέπει να διερευνήσουμε εντατικά την πηγή της μόλυνσης· το έργο αυτό διεξάγεται αυτή τη στιγμή. Κατά το χθεσινό Συμβούλιο Υγείας ζήτησα από τη Γερμανία να αυξήσει την επαγρύπνηση, τους ελέγχους και τα μέτρα κατά της επιδημίας προκειμένου να διαπιστωθεί η πηγή της και να ανασχεθεί η μετάδοση της λοίμωξης. Επίσης, ζήτησα να αντιμετωπιστούν γρήγορα τα αίτια της μόλυνσης. Οι γερμανικές αρχές δέχθηκαν την πρόταση της Επιτροπής να αποσταλούν στη Γερμανία από την Επιτροπή, το ΕΚΠΕΝ και την ΕΑΑΤ εμπειρογνώμονες στον τομέα της επιδημιολογίας των ασθενειών που οφείλονται στα τρόφιμα.
<P>
Την Κυριακή, 5 Ιουνίου, οι εμπειρογνώμονες ξεκίνησαν την αποστολή τους για τη συνδρομή των γερμανικών αρχών στη συνεχιζόμενη επιδημιολογική έρευνα, την επαλήθευση των αποτελεσμάτων και τη συμβολή στις εν εξελίξει έρευνες για τη διαπίστωση της πηγής της. Όπως όλοι γνωρίζουμε, η αρχική υποψία των γερμανικών αρχών ότι η αιτία ήταν αγγούρια από την Ισπανία δεν επιβεβαιώθηκε από κανένα από τα αποτελέσματα των σχετικών δοκιμών.
<P>
Την Κυριακή, 5 Ιουνίου, οι γερμανικές αρχές ειδοποίησαν την Ευρωπαϊκή Επιτροπή ότι, σύμφωνα με τις επιδημιολογικές έρευνες, θεωρούν τις φύτρες φασολιών ως πιθανή πηγή της επιδημίας E coli που πλήττει κυρίως το βόρειο τμήμα της Γερμανίας. " πληροφορία αυτή διαβιβάστηκε άμεσα σε όλα τα κράτη μέλη μέσω του συστήματος έγκαιρης προειδοποίησης για τα τρόφιμα και τις ζωοτροφές.
<P>
" Επιτροπή παρακολουθεί στενά κάθε νέα εξέλιξη και θα αποφασίσει για την κατάλληλη δράση μόλις οι εργαστηριακές δοκιμές επιβεβαιώσουν οποιοδήποτε επιδημιολογικό εύρημα. Δεν έχουμε ως τώρα κανένα αποτέλεσμα.
<P>
Στο σημείο αυτό, υπογραμμίζω ότι είναι πολύ σημαντικό οι εθνικές αρχές να μη σπεύδουν να δίνουν πληροφορίες για οποιαδήποτε πηγή μόλυνσης που δεν έχει αποδειχθεί με βακτηριολογική ανάλυση, διότι έτσι διασπείρονται αδικαιολόγητοι φόβοι στον πληθυσμό σε ολόκληρη την Ευρώπη και δημιουργούνται προβλήματα για τους παραγωγούς τροφίμων μας που διαθέτουν τα προϊόντα τους εντός και εκτός ΕΕ.
<P>
Ενώ συνεχίζονται αυτές οι εντατικές έρευνες, πρέπει να είμαστε προσεκτικοί και να μην καταλήγουμε βιαστικά σε πρόωρα συμπεράσματα. Θα ήθελα εν προκειμένω να αναφερθώ στην τελευταία ενημέρωση από τη Γερμανία για την υπόνοια ότι οι φύτρες φασολιών μπορεί να είναι η πηγή της μόλυνσης, όπου αναφερόταν ότι δεν έχουν ολοκληρωθεί οι εργαστηριακές δοκιμές και συνεπώς πρέπει να αποφεύγονται τα πρόωρα συμπεράσματα.
<P>
Αυτό καθιστά σαφές ότι είναι σημαντικό τα κράτη μέλη να εισαγάγουν συνεχείς και επιστημονικά τεκμηριωμένες προειδοποιήσεις στο RASFF και να το κινητοποιούν όταν είναι βέβαια για την επιστημονική απόδειξη που υποστηρίζει την κοινοποίηση προειδοποίησης.
<P>
Πρέπει να ενεργεί κανείς γρήγορα και αποφασιστικά προκειμένου να διαφυλαχθεί η εσωτερική αγορά. Εάν το καταφέρουμε αυτό, τότε θα μπορέσουμε να διδαχθούμε από την κρίση αυτή και να βελτιώνουμε συνεχώς τα συστήματά μας. Επαναλαμβάνω διαρκώς ότι το σύστημά μας λειτουργεί. Πρέπει να μάθουμε τα μαθήματά μας καθώς προχωρούμε. Πιστεύω ότι ευθύνη μας είναι να είμαστε ευέλικτοι και γρήγοροι στην προσαρμογή των διαδικασιών μας και των μηχανισμών αντίδρασης σε αυτού του είδους τα συμβάντα.
<P>
Ο συντονισμός και οι σαφείς γραμμές ενημέρωσης και επικοινωνίας εξακολουθούν να αποτελούν τον πυρήνα της ικανότητάς μας να είμαστε αποτελεσματικοί σε τέτοιες καταστάσεις, Πρέπει να αντλήσουμε διδάγματα σε αυτόν τον τομέα.
<P>
Πριν ολοκληρώσω, θα ήθελα να θίξω εν συντομία δύο ακόμα θέματα. Το πρώτο αφορά αναφορές σε απαγορεύσεις ορισμένων προϊόντων. Θα ήθελα να υπογραμμίσω και πάλι ότι η επιδημία είναι γεωγραφικά περιορισμένη σε μια περιοχή γύρω από την πόλη του Αμβούργου και συνεπώς μέχρι σήμερα δεν υπάρχει λόγος λήψης τέτοιων μέτρων σε ευρωπαϊκό επίπεδο. Υπό αυτό το πρίσμα και υπό το πρίσμα των ενεργειών για την επισήμανση της πηγής, θεωρούμε δυσανάλογη κάθε απαγόρευση οποιουδήποτε προϊόντος.
<P>
Τέλος, έχω επίσης μεγάλη ευαισθησία αναφορικά με τον οικονομικό αντίκτυπο που έχει αυτή η κρίση στους αγρότες και ιδίως στους παραγωγούς οπωροκηπευτικών. Για τον λόγο αυτόν, συνεργάζομαι στενά με τον συνάδελφό μου, Επίτροπο Cioloş, για να λύσουμε τα προβλήματα που αντιμετωπίζει αυτή η ομάδα πολιτών μας, η οποία πλήττεται επίσης από την επιδημία. Μάλιστα, οι υπουργοί Γεωργίας διεξάγουν σήμερα έκτακτη συνεδρίαση του Συμβουλίου για την αντιμετώπιση του E coli. Μόλις τελειώσω τη συζήτηση μαζί σας, θα επιστρέψω στις Βρυξέλλες για να παρευρεθώ μαζί με τον συνάδελφό μου Επίτροπο Cioloş σε αυτό το έκτακτο Συμβούλιο των Υπουργών Γεωργίας.
<P>
Επιπροσθέτως, είμαστε σε διαρκή επαφή με τρίτες χώρες, ιδίως με τη Ρωσία, για να τους ζητήσουμε να άρουν την απαγόρευσή τους που θεωρείται δυσανάλογη. " Επιτροπή συνεργάζεται στενά με τα κράτη μέλη με έναν κοινό στόχο: τον τερματισμό αυτής της επιδημίας το συντομότερο δυνατόν. Τονίζω σε όλους τους ενδιαφερομένους ότι τέτοιες καταστάσεις δεν συνιστούν τοπικό, αλλά ευρωπαϊκό πρόβλημα.
<P>
(Χειροκροτήματα)
<SPEAKER ID="012" NAME="Peter Liese">
εξ ονόματος της Ομάδας PPE. - (DE) Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον Επίτροπο Dalli διότι επικεντρώνεται πρωτίστως στους ασθενείς. Θα ήθελα να κάνω το ίδιο. Υπάρχουν εκατοντάδες σοβαρά άρρωστοι. Το ιατρικό προσωπικό στη βόρεια Γερμανία έχει φθάσει πραγματικά στα όριά του. Είκοσι δύο άνθρωποι έχουν ήδη χάσει τη ζωή τους. Χθες, στο Συμβούλιο, ένας εκπρόσωπος ενός άλλου κράτους μέλους, του Λουξεμβούργου, είπε πως οι οικονομικές απώλειες μπορούν να αποκατασταθούν, ενώ η ανθρώπινη ζωή δεν μπορεί. Ως εκ τούτου, θα ήθελα να ζητήσω καταρχάς κατανόηση όσον αφορά την έκδοση προειδοποίησης ακόμα και αν δεν είμαστε απόλυτα βέβαιοι για την πηγή αλλά έχουμε απλά μια υπόνοια - για τη δημοσιοποίηση και αυτής της πληροφορίας.
<P>
Ασφαλώς, ακόμα δεν έχουμε βρει την πηγή. Βλέπω ότι πολλοί άνθρωποι που εργάζονται για λογαριασμό των αρχών, και με τη στήριξη της Ευρωπαϊκής Αρχής για την Ασφάλεια των Τροφίμων (ΕΑΑΤ) -απευθύνω τις ειλικρινείς μου ευχαριστίες στα ευρωπαϊκά θεσμικά όργανα και στον Επίτροπο Dalli διότι η Ευρωπαϊκή Ένωση βοηθά και εκείνη στην έρευνα για το ζήτημα αυτό- εργάζονται πραγματικά πολύ εντατικά για το θέμα αυτό. Ωστόσο, ως γερμανός βουλευτής του Σώματος, δεν μπορώ να λέω εδώ ότι όλα πάνε καλά. Υπήρξαν μερικά προβλήματα όσον αφορά τη διαχείριση της κρίσης.
<P>
Για παράδειγμα, η υπουργός Υγείας του Αμβούργου ενημέρωσε το κοινό, πράγμα σωστό, ακόμη και αν δεν υπήρχε απόλυτη βεβαιότητα αναφορικά με τα αγγούρια από την Ισπανία. Ο παθογόνος μικροοργανισμός EHEC υπήρχε στα ισπανικά αγγούρια, ενώ δεν έπρεπε να υπάρχει. Αυτό πρέπει να το κατανοούν ακόμη και οι βουλευτές από την Ισπανία. Ωστόσο, η υπουργός ενημέρωσε πρώτα το κοινό και μόνο πολύ αργότερα, ώρες ή μισή ημέρα αργότερα, την Ευρωπαϊκή Επιτροπή και τις ισπανικές αρχές. Αυτό ήταν απαράδεκτο. Εν προκειμένω, πρέπει και εμείς στη Γερμανία να εξετάσουμε εσωτερικά πώς θα μπορούσαμε να διαχειριστούμε το ζήτημα καλύτερα. Ωστόσο, θα πρέπει να επικεντρωθούμε μαζί στο γεγονός ότι ο εχθρός δεν βρίσκεται στην Ισπανία ή στη Γερμανία, αλλά το πραγματικό πρόβλημα είναι, αντίθετα, ο παθογόνος μικροοργανισμός του οποίου πρέπει να αποκτήσουμε τον έλεγχο και τον οποίο πρέπει να καταπολεμήσουμε.
<P>
" τελική μου παρατήρηση είναι ότι στην τελευταία σύνοδο της Ολομέλειας εγκρίναμε ψήφισμα για το θέμα της ανθεκτικότητας στα αντιβιοτικά. Μολονότι αυτός ο παθογόνος μικροοργανισμός δεν αντιμετωπίζεται πρωτίστως με αντιβιοτικά, έχουμε το πρόβλημα ότι είναι ανθεκτικός σε πολλά από τα κοινά αντιβιοτικά. Αυτό είναι ένα παλιό πρόβλημα που πρέπει τώρα να το αντιμετωπίσουμε πιο γρήγορα, διότι την επόμενη φορά θα μπορούσε να συμβεί ο παθογόνος μικροοργανισμός να πρέπει να αντιμετωπιστεί με αντιβιοτικά, αλλά αυτό να μην είναι δυνατό γιατί θα είναι ανθεκτικός σε αυτά. Πρέπει να εργαστούμε πάνω σε αυτό.
<SPEAKER ID="013" NAME="Linda McAvan" LANGUAGE="EN">
Κύριε Πρόεδρε, κύριε Επίτροπε, έχετε δίκιο όταν λέτε ότι αυτό είναι ζήτημα δημόσιας υγείας, και μάλιστα πολύ σοβαρό, και ότι τώρα θα πρέπει να εστιαστούμε στη φροντίδα των αρρώστων και στην επισήμανση της πηγής, όμως μετά θα πρέπει να δούμε το θέμα μακροπρόθεσμα και να βρούμε πώς θα εμποδίσουμε να ξανασυμβεί κάτι τέτοιο.
<P>
Πριν από λίγες εβδομάδες συνάντησα μια εκπρόσωπο του Οργανισμού Τροφίμων και Φαρμάκων των "ΠΑ. Μου μίλησε για τα προβλήματα με το E coli σε οπωροκηπευτικά στις "νωμένες Πολιτείες και συζητήσαμε για το πώς αυτό δεν είναι συχνό στην Ευρωπαϊκή Ένωση. Τώρα έχουμε αυτήν την επιδημία και έτσι πρέπει να θέσουμε στους εαυτούς μας ορισμένα ερωτήματα. Ευθύνονται οι γεωργικές πρακτικές μας, όπως μόλις είπε ο Peter Liese; Ευθύνεται η εντατική γεωργία, τα οπωροκηπευτικά θερμοκηπίου; Ευθύνεται η υπέρμετρη χρήση αντιβιοτικών στα ζώα; Ευθύνεται η χρήση κοπριάς; " πιο ακριβής επισήμανση των τροφίμων θα μας είχε βοηθήσει να διαπιστώσουμε πιο γρήγορα την πηγή της μόλυνσης; Σημειώνω ότι σήμερα δεν είναι παρόν το Συμβούλιο, όμως το Συμβούλιο είναι εκείνο που αντιδρά στη σωστή επισήμανση της χώρας προέλευσης στα τρόφιμά μας. Ελπίζω ότι στο μέλλον θα ακούσουν αυτήν τη συζήτηση.
<P>
Συνεπώς, κύριε Επίτροπε, πρέπει να κάνουμε διεξοδικές έρευνες για το μέλλον, να πάρουμε τα μαθήματά μας και να τα ενσωματώσουμε στις πολιτικές μας. Ακούμε υπερβολικά συχνά αυτήν την Επιτροπή και πολλούς εδώ στο Σώμα να μιλούν για υπερβολική ρύθμιση, όμως, όπως και αναφορικά με τις τράπεζες, αρχίζω να αναρωτιέμαι μήπως τείνουμε να δίνουμε προτεραιότητα στις ανάγκες της αγοράς και των αλυσίδων εφοδιασμού έναντι των αναγκών της προστασίας του κοινού και των καταναλωτών. Το να συνεχίσουμε με τον ίδιο τρόπο δεν θα είναι αρκετό. Δεν είναι φυσιολογικό να πηγαίνουν οι άνθρωποι στην Ευρώπη να φάνε μια σαλάτα και αυτό να έχει ως συνέπεια τον θάνατό τους και χρειαζόμαστε αλλαγή πολιτικής για να το αντιμετωπίσουμε αυτό.
<SPEAKER ID="014" NAME="Corinne Lepage" LANGUAGE="FR">
Κύριε Πρόεδρε, κύριε Επίτροπε, σας ευχαριστώ που μιλήσατε πρώτα για τα θύματα και τους ανθρώπους που αρρώστησαν. Ασφαλώς, αυτούς πρέπει να σκεφτόμαστε πρώτα, όπως και τους αγρότες που βρίσκονται σε πολύ δύσκολη θέση, την οποία μπορούμε να καταλάβουμε πολύ καλά.
<P>
Θέλω να θίξω τρία σημεία. Πρώτον, τηρούμε την αρχή της προφύλαξης. Στην προκειμένη περίπτωση εφαρμόστηκε, επομένως δεν μπορούμε να παραπονεθούμε, και προφανώς θα πρέπει να αντιμετωπίσουμε τις συνέπειες. Όπως υπογράμμισε μόλις τώρα ο κ. Liese, οι άνθρωποι σαφώς έχουν προτεραιότητα έναντι των οικονομικών ζητημάτων, τα οποία μπορούν να αντιμετωπιστούν ανά πάσα στιγμή. Δυστυχώς, ο θάνατος είναι κάτι μόνιμο.
<P>
Δεύτερον, συμφωνώ απόλυτα με αυτό που μόλις είπε η κ. McAvan σχετικά με τη σημασία της ιχνηλασιμότητας. Σήμερα συζητάμε για την επισήμανση. Είναι απολύτως ζωτικής σημασίας να έχουμε εκτεταμένη επισήμανση και να μπορούμε να ανιχνεύουμε την πηγή των προϊόντων ώστε να γνωρίζουμε από πού προήλθαν.
<P>
Τρίτον, αναφορικά με το απόλυτα κρίσιμο ζήτημα που αποτελεί την καρδιά του προβλήματος, πρέπει να παραδεχτούμε ότι δεν γνωρίζουμε τα πάντα, ότι υπάρχουν κενά στις επιστημονικές μας γνώσεις και μάλιστα ότι ορισμένες φορές βρισκόμαστε στο απόλυτο σκοτάδι. Δεν είναι δυνατό να γνωρίζουμε τα πάντα. Δεν μπορούμε να αμφισβητούμε εκείνους που έλαβαν αποφάσεις και ταυτόχρονα να πιστεύουμε ότι θα έπρεπε να περιμένουμε. Στην περίπτωση αυτή πρέπει να έχει προτεραιότητα η αρχή της προφύλαξης.
<SPEAKER ID="015" NAME="James Nicholson" LANGUAGE="EN">
Κύριε Πρόεδρε, καταρχάς θα ήθελα να εκφράσω και εγώ τη συμπαράστασή μου προς όλους όσοι επλήγησαν. Όσον αφορά εκείνους που έχασαν τη ζωή τους, δεν μπορεί κανείς να δώσει πίσω μια ζωή. Πιθανόν να μπορούμε να διορθώσουμε μακροπρόθεσμα την κατάσταση αυτή, όμως αυτό δείχνει πόσο λάθος είναι να βγάζουμε βιαστικά συμπεράσματα σε πολύ πρώιμο στάδιο. Μπορώ να κατανοήσω τον θυμό -εφόσον υπάρχει θυμός, και είμαι βέβαιος ότι υπάρχει- της ισπανικής πλευράς και εκείνων που ζημιώθηκαν από επιχειρηματική άποψη. Ίσως να μπορούμε να κάνουμε κάτι για να το αντισταθμίσουμε αυτό, όμως δεν μπορεί κανείς να δώσει πίσω μια ζωή.
<P>
Είναι ανάγκη να διδαχθούμε από αυτό και να διασφαλίσουμε ότι μελλοντικά θα έχουμε μια σταθερή βάση αντίδρασης, όπως είπε ο Επίτροπος. Πρέπει να βρούμε το συντομότερο δυνατό μια λύση για τη σημερινή κατάσταση και μακροπρόθεσμα πρέπει να βελτιώσουμε τους μηχανισμούς αντίδρασής μας σε τέτοιου είδους καταστάσεις.
<P>
Υποθέτω ότι εκ των υστέρων είναι πολύ εύκολο να μιλάμε για το τι θα μπορούσε ή θα έπρεπε να έχει γίνει ή για το τι δεν κάναμε, τώρα όμως, επωφελούμενοι από την ανασκόπηση αυτή, θα μπορούσαμε να θεσπίσουμε μηχανισμούς για να διασφαλίσουμε ότι αυτό δεν πρόκειται να ξανασυμβεί ποτέ. Ο Επίτροπος έχει δίκιο. Πρέπει να διδαχθούμε από αυτό. Πάντα πρέπει κανείς να μαθαίνει από τα λάθη του. Αν έγιναν λάθη, ας τα διορθώσουμε και ας βεβαιωθούμε ότι αυτό δεν πρόκειται να ξανασυμβεί ποτέ.
<SPEAKER ID="016" NAME="Rebecca Harms" LANGUAGE="DE">
Κύριε Πρόεδρε, κύριε Επίτροπε, σωστά είπατε ότι υπήρξαν πάρα πολλοί θάνατοι και πάρα πολλοί άνθρωποι αρρώστησαν εξαιτίας του παθογόνου μικροοργανισμού EHEC και πιστεύω ότι η κατάσταση στην οποία βρισκόμαστε καταδεικνύει επίσης ότι ούτε η Γερμανία ούτε η Ευρωπαϊκή Ένωση είναι προετοιμασμένες για αυτό το είδος διάδοσης του EHEC που βλέπουμε σήμερα.
<P>
Μια απλή σύγκριση με κάποιες άλλες χώρες καθιστά σαφές ότι θα μπορούσαμε να είμαστε καλύτεροι. Θα ήθελα απλά να αναφερθώ για άλλη μια φορά στο παράδειγμα των "νωμένων Πολιτειών. Εκεί γίνονται από τη δεκαετία του 1980 τεράστιες προσπάθειες όσον αφορά την έρευνα, υπάρχει υποχρέωση αναφοράς και υπάρχει στην Ατλάντα μια κεντρική αρχή ελέγχου των νόσων που έχει ευρείες αρμοδιότητες άμεσης παρέμβασης όταν ξεσπούν τέτοιου είδους επιδημίες. Στη Γερμανία, από την άλλη πλευρά, έχουμε δύο ομοσπονδιακά υπουργεία που είναι αρμόδια και τα υπουργεία αυτά προφανώς δεν μπόρεσαν να συμφωνήσουν για το ποιο έπρεπε να αναλάβει την ευθύνη. Έχουμε επίσης περιφερειακά υπουργεία που θέλουν, και πρέπει, να αναλάβουν την ευθύνη, όμως είναι σαφώς υπερβολικά επιβαρυμένα. Έχουμε προβλήματα επικοινωνίας μεταξύ εργαστηρίων και πολιτικών. Έτσι, είναι εντελώς ασαφές πότε πρέπει να παρεμβαίνει η επιστήμη όταν πρόκειται να εξαγγελθούν μέτρα ελέγχου των νόσων και πότε πρέπει να αναλαμβάνεται πολιτική δράση.
<P>
Μπορώ να κατανοήσω γιατί, λαμβάνοντας την πληροφορία ότι ευθύνονται τα αγγούρια, μια υπουργός απευθύνει την ανάλογη προειδοποίηση, πού είναι όμως ο διεξοδικός συντονισμός; Πού είναι η πραγματική αρμοδιότητα λήψης αποφάσεων; Μου φαίνεται -και το λέω αυτό με μεγάλη επιφύλαξη- ότι όσον αφορά τις φύτρες φασολιού ανελήφθη δράση το ίδιο πρόωρα όσο και με τα αγγούρια. Υπάρχει μια κάποια ασυμφωνία μεταξύ των επιστημονικών ευρημάτων και της πολιτικής δράσης.
<P>
Επανέρχομαι σε αυτό που πρέπει να κάνουμε: πρέπει να θεσπίσουμε υποχρέωση αναφοράς σε ολόκληρη την Ευρώπη, να ορίσουμε κεντρικά εργαστήρια και να συστήσουμε ένα κεντρικό όργανο εντός της Ευρωπαϊκής Ένωσης με αρμοδιότητα λήψης αποφάσεων σε περίπτωση εμφάνισης μιας τέτοιας επιδημίας. Νομίζω ότι αυτό θα ήταν το ενδεδειγμένο.
<P>
Είμαι εξαιρετικά ευγνώμων στον κ. Liese διότι ανέφερε το πρόβλημα των αντιβιοτικών. Και εδώ αντιμετωπίζουμε προβλήματα, τα οποία βασικά τα γνωρίζουμε ήδη. Ωστόσο, επειδή διστάζουμε να μπούμε σε αντιπαράθεση με τον ιατρικό κλάδο, τη φαρμακευτική βιομηχανία και τον κλάδο της εντατικής κτηνοτροφίας -εδώ υπάρχουν πολλά θέματα με τα οποία πρέπει να ασχοληθούμε- δεν είμαστε όσο συνεπείς θα έπρεπε και ως προς τον τρόπο με τον οποίο αντιμετωπίζουμε την ανθεκτικότητα στα αντιβιοτικά. Το EHEC και η αντοχή στα αντιβιοτικά είναι και τα δύο σοβαρότατα προβλήματα.
<SPEAKER ID="017" NAME="Sabine Wils" LANGUAGE="DE">
Κύριε Πρόεδρε, η επιδημία του EHEC καθιστά φανερές τις αδυναμίες του συστήματος βιομηχανικής παραγωγής τροφίμων στην ελευθερωμένη εσωτερική αγορά της ΕΕ. Όταν το κέρδος αποκτά προτεραιότητα έναντι της προστασίας της υγείας, πλήττεται η ποιότητα και η ασφάλεια των τροφίμων. Μέχρι στιγμής, τουλάχιστον 22 άνθρωποι έχασαν τη ζωή τους στη Γερμανία εξαιτίας του παθογόνου μικροοργανισμού EHEC και σημειώθηκαν πάνω από 1.500 περιστατικά λοίμωξης. Σε περισσότερους από 600 ασθενείς διαγνώσθηκε το επικίνδυνο αιμολυτικό ουραιμικό σύνδρομο (HUS) που μπορεί να οδηγήσει και σε νευρολογικές διαταραχές.
<P>
Μετά από δύο και πλέον εβδομάδες, η πηγή αυτής της απειλητικής για τη ζωή επιδημίας εξακολουθεί να μην είναι γνωστή. Εάν είχαμε περιφερειακή παραγωγή τροφίμων, θα ήταν ευκολότερο να προσδιοριστεί η πηγή της λοίμωξης και οι συνέπειες της επιδημίας θα ήταν πιο περιορισμένες. Οι μεγάλες διαδρομές μεταφοράς και η ανωνυμία της παραγωγής έχουν ως αποτέλεσμα να είναι πολύ δύσκολη η ανίχνευση της προέλευσης των τροφίμων. Ωστόσο, η ανιχνευσιμότητα της προέλευσης των τροφίμων είναι ουσιαστικής σημασίας για την ασφάλεια των τροφίμων. Οι καταναλωτές έχουν δικαίωμα να γνωρίζουν με ποιον τρόπο παρήχθησαν τα τρόφιμα που καταναλώνουν και από πού προέρχονται.
<P>
" ομοσπονδιακή κυβέρνηση της Γερμανίας απέτυχε πλήρως όσον αφορά την επιδημία του EHEC. " διαχείριση της κρίσης εγκαταλείφθηκε μέσα στη σύγχυση μεταξύ περιφερειακών και ομοσπονδιακών αρμοδιοτήτων. Οι αρχές ελέγχου δεν ήταν έτοιμες να αντιμετωπίσουν την κατάσταση αυτή.
<P>
Χρειαζόμαστε μια ριζική αναθεώρηση τρόπου σκέψης όσον αφορά την πολιτική για τη γεωργία. Τα τρόφιμά μας πρέπει να είναι ασφαλή. Ωστόσο, και οι παραγωγοί γεωργικών προϊόντων πρέπει να προστατεύονται από απρόβλεπτους οικονομικούς κινδύνους. " πολιτική της προαγωγής της γεωργίας και των αγροτικών περιοχών πρέπει να στοχεύει με συνέπεια σε μια σαφή αποκέντρωση της παραγωγής τροφίμων και των δομών διάθεσης στην αγορά.
<SPEAKER ID="018" NAME="Francisco Sosa Wagner" AFFILIATION="NI">
(ES) Κύριε Πρόεδρε, θα ήθελα να αναφερθώ σύντομα σε τρία σημεία σχετικά με τη σημερινή κατάσταση σχετικά με τα αγγούρια.
<P>
Είμαι εγγονός Γερμανού και αισθάνομαι μεγάλη αγάπη για τη χώρα αυτή, όμως οι γερμανικές αρχές ενήργησαν σαφώς βιαστικά και απερίσκεπτα στη συγκεκριμένη αυτή περίπτωση.
<P>
Όσο για τα θεσμικά όργανα της ΕΕ, μια ανάλυση των ενεργειών τους αποκαλύπτει ότι η Ευρωπαϊκή Αρχή για την Ασφάλεια των Τροφίμων και η Επιτροπή αντέδρασαν αδύναμα και αδέξια. Δεν συντόνισαν ούτε διαχειρίστηκαν την κατάσταση
<P>
Τρίτον, οι ζημιωθέντες έχουν δικαίωμα σε γρήγορη οικονομική αποζημίωση. Στο μεταξύ όμως, προτείνω στο Κοινοβούλιο να διοργανώσουμε μια μεγάλη επίδειξη ευρωπαϊκής γαστρονομίας, είτε στις Βρυξέλλες είτε εδώ στο Στρασβούργο, η οποία θα δώσει στα αγγούρια κεντρική θέση.
<P>
Πρέπει να αποκαταστήσουμε τη χαμένη τιμή -μια έκφραση που αρέσει πολύ στον γερμανό συγγραφέα Heinrich Böll- των παραγωγών αγγουριών. " Ευρώπη είναι το κατάλληλο σκηνικό για τον σκοπό αυτόν.
<SPEAKER ID="019" NAME="Esther Herranz García" AFFILIATION="PPE">
(ES) Κύριε Πρόεδρε, δεν μπορεί κανείς παρά να εκφράσει βαθιά λύπη για τους 23 νεκρούς: 22 στη Γερμανία και ένας στη Σουηδία. " κρίση αυτή αποδεικνύει ξεκάθαρα ότι η Ευρωπαϊκή Ένωση έχει ακόμα πολύ δρόμο μπροστά της όσον αφορά τη βελτίωση του συστήματος προειδοποίησης για την ασφάλεια των τροφίμων και τον εσωτερικό της συντονισμό.
<P>
Οι αντιδράσεις των εμπλεκομένων κρατών μελών υπήρξαν αργές, αναποτελεσματικές και μη λειτουργικές και στην παρούσα χρονική στιγμή, με 23 νεκρούς, εξακολουθούμε να μην γνωρίζουμε από πού προέρχεται τα πρόβλημα.
<P>
" Ευρωπαϊκή Επιτροπή πρέπει να σκεφτεί πολύ καλά ποια προβλήματα προκαλεί με τις ανεύθυνες ενέργειές της ή την απουσία δράσης της σε περιόδους κρίσης όπως αυτή που βιώνουμε τώρα. Όλα αυτά οδήγησαν σε περιπτώσεις οικονομικής καταστροφής, στην καταστροφή θέσεων εργασίας που προηγουμένως ήταν σταθερές, σε ανεργία, αδυναμία και, πράγμα αυτονόητο, σε μια εξαιρετικά επικίνδυνη κρίση στον τομέα της δημόσιας υγείας. Ενώ εσείς στην Επιτροπή δίνατε βάση σε ανεύθυνες δηλώσεις των περιφερειακών αρχών της Γερμανίας -δηλώσεις που ήταν εντελώς εσφαλμένες και ανεύθυνες- όπου αναφέρονταν ονόματα και διευθύνσεις ισπανικών αγροτικών εκμεταλλεύσεων, ο πληθυσμός παρέμενε εκτεθειμένος στο βακτήριο χωρίς να το γνωρίζει. Έτσι, πιστεύοντας πως αποφεύγει την επαφή με το βακτήριο, το κοινό ήταν πιο εκτεθειμένο παρά ποτέ στην κατανάλωση δυνητικά βλαβερών τροφίμων.
<P>
Στο Συμβούλιο Υπουργών Γεωργίας που θα διεξαχθεί στο Λουξεμβούργο σήμερα στις δύο το μεσημέρι, η Ευρωπαϊκή Επιτροπή θα πρέπει να προτείνει να αξιοποιηθεί μέρος των 2.500 εκατ. ευρώ που απέμειναν από την κοινή γεωργική πολιτική. Αυτά τα 2.500 εκατ. ευρώ θα πρέπει να χρησιμοποιηθούν για την αποκατάσταση, στο μέτρο του δυνατού, της ζημίας που προκλήθηκε. Για να γίνει αυτό, θα πρέπει να βρεθεί κατάλληλη νομική λύση, όπως συνέβη σε προηγούμενες περιπτώσεις, για παράδειγμα στις υποθέσεις των τρελών αγελάδων και της διοξίνης. Θα πρέπει να βρεθεί και τώρα μια τέτοια λύση.
<P>
Κύριοι Επίτροποι, κύριοι υπουργοί, οι ενέργειές σας σήμερα στο Λουξεμβούργο πρέπει να είναι ανάλογες του κύρους του αξιώματός σας.
<P>
Επιπλέον, στο πλαίσιο των επιπόλαιων κατηγοριών τους, οι γερμανικές αρχές θα πρέπει οπωσδήποτε να υποστηρίξουν εξαρχής αυτήν την οικονομική λύση και να χρησιμοποιήσουν δικούς τους πόρους για τη διεξαγωγή επικοινωνιακών εκστρατειών με στόχο την αποκατάσταση της εμπιστοσύνης των καταναλωτών στα οπωροκηπευτικά, η οποία τώρα έχει καταστραφεί.
<SPEAKER ID="020" NAME="Luis Manuel Capoulas Santos" AFFILIATION="S&amp;D">
(PT) Κύριε Πρόεδρε, το ξέσπασμα της επιδημίας στη Γερμανία οδήγησε σε μία από τις δυσκολότερες καταστάσεις διαχείρισης κρίσης που αφορά τη δημόσια υγεία στην ιστορία. " Επιτροπή και ειδικά η Γερμανία δεν διαχειρίστηκαν αυτήν την κρίση με τον καλύτερο δυνατό τρόπο. Αντιμετωπίζουμε μια μαζική ανθρώπινη τραγωδία που συνεπάγεται την απώλεια πολλών ζωών και την απειλή για τη ζωή χιλιάδων άλλων ανθρώπων. Είναι επίσης μια κρίση εμπιστοσύνης των καταναλωτών σε βασικά τρόφιμα, με οικονομικές και κοινωνικές συνέπειες που είναι δύσκολο να προβλεφθούν.
<P>
" κοινωνία αναμένει μια γρήγορη αντίδραση των εθνικών και κοινοτικών αρχών που θα ρίξει φως στα αίτια της κρίσης, μαζί με αποτελεσματική δράση. Ωστόσο, είναι επίσης αναγκαίο να περιοριστούν στο ελάχιστο οι καταστροφικές συνέπειες που έχει αυτό σε μια άλλη ομάδα αθώων θυμάτων, δηλαδή στους παραγωγούς οπωροκηπευτικών, όπως αναφέρθηκε σήμερα εδώ. Οι εργαζόμενοι αυτοί κατηγορήθηκαν βιαστικά και άδικα, έχασαν έσοδα και βλέπουν το μέλλον τους να απειλείται σοβαρά.
<P>
Πρέπει επίσης να αναληφθεί επειγόντως προληπτική δράση προκειμένου να μην επαναληφθούν παρόμοιες καταστάσεις. Μία πτυχή αυτού είναι να γίνουν αποτελεσματικότεροι οι μηχανισμοί εποπτείας και ελέγχου για τα αντιβιοτικά στα ζώα, όπως ανέφερα στη συζήτηση που διεξήχθη εδώ πριν από λιγότερο από έναν μήνα. Ένας άλλος τομέας όπου απαιτείται η ανάληψη δράσης είναι η μορφή της νέας κοινής γεωργικής πολιτικής (ΚΓΠ) που βρίσκεται σε διαδικασία αναθεώρησης. Είναι ζωτικής σημασίας να υπάρξουν στο μέλλον κίνητρα με στόχο τη διασφάλιση της ποιότητας βάσει βιώσιμων μεθόδων παραγωγής, πράγμα για το οποίο επιμένει η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο.
<SPEAKER ID="021" NAME="Frédérique Ries" AFFILIATION="ALDE">
(FR) Κύριε Πρόεδρε, η κατάσταση επιδεινώθηκε ακόμα περισσότερο: 23 άνθρωποι έχασαν τη ζωή τους και περισσότεροι από 2.200 αρρώστησαν στην Ευρώπη. Ασφαλώς, η σκέψη μας βρίσκεται κοντά τους σήμερα το πρωί. Οι γερμανικές αρχές δεν κατάφεραν ακόμα να πιστοποιήσουν επίσημα το αίτιο αυτής της επιδημίας. Στο μεταξύ, κανένας δεν αγγίζει ευρωπαϊκά οπωροκηπευτικά, αυτή δε η κρίση στον τομέα της υγείας μετατράπηκε σε κοινωνική και, φυσικά, οικονομική κρίση. Ο κλάδος των οπωροκηπευτικών ζητεί δικαίως αποζημίωση και, όπως είπε ο Επίτροπος, οι αρμόδιοι υπουργοί και Επίτροποι θα συναντηθούν για το ζήτημα αυτό σήμερα το απόγευμα στο Λουξεμβούργο.
<P>
Πέρα από όσα ειπώθηκαν ήδη για την αρχή της προφύλαξης και την απαραίτητη ιχνηλασιμότητα -το πρώτο σημείο- το ζητούμενο είναι επίσης να μάθουμε πώς ήταν δυνατό να εκδοθεί χωρίς καμία, ή σχεδόν καμία, απόδειξη αυτή η γενική προειδοποίηση που επεσήμαινε ως υπεύθυνα μόνο τα ισπανικά αγγούρια. Ποια επιτακτικά μαθήματα προτίθεται να πάρει η Επιτροπή από αυτήν τη σοβαρή κρίση, κύριε Επίτροπε, προκειμένου το σύστημα προειδοποιήσεών μας για τα τρόφιμα να βασίζεται περισσότερο παρά ποτέ σε "ορθά και επιστημονικά τεκμηριωμένα στοιχεία", όπως το διατυπώσατε ο ίδιος, κύριε Επίτροπε;
<SPEAKER ID="022" NAME="Janusz Wojciechowski" AFFILIATION="ECR">
(PL) Κύριε Πρόεδρε, θα ήθελα και εγώ να εκφράσω τη λύπη μου για την απώλεια ζωών και να ευχηθώ γρήγορη ανάρρωση στους ασθενείς. Υπάρχουν ακόμα πολλά που μένουν να εξηγηθούν. Πρέπει να προσδιορίσουμε την πηγή και το αίτιο της επιδημίας, πρέπει όμως και να διαπιστώσουμε την πηγή και το αίτιο της παραπληροφόρησης για την επιδημία που διαδόθηκε στην Ευρώπη και σε ολόκληρο τον κόσμο - πληροφορίες εσφαλμένες και βλαβερές που προκάλεσαν πολύ μεγάλη ζημιά. Πρέπει να εξετάσουμε πολύ προσεκτικά τα αίτια της επιδημίας και ιδίως τη βιομηχανική κτηνοτροφία, όπου χρησιμοποιούνται αντιβιοτικά σε πολύ μεγάλη κλίμακα. Συμφωνώ με εκείνους που μίλησαν γι' αυτό το θέμα προ ολίγου. Όταν τα αντιβιοτικά χρησιμοποιούνται σε τόσο μεγάλη κλίμακα, δεν προξενεί έκπληξη το γεγονός ότι εμφανίζονται στελέχη βακτηρίων που δεν αντιδρούν πλέον στα αντιβιοτικά. Κατά τη γνώμη μου, αυτή η εντατική γεωργία με χρήση αντιβιοτικών θα πρέπει να περιοριστεί δραστικά στην Ευρωπαϊκή Ένωση, ίσως μάλιστα και να σταματήσει, και η βλάβη που προκλήθηκε θα πρέπει να επανορθωθεί από εκείνους που την προκάλεσαν.
<SPEAKER ID="023" NAME="Martin Häusling" AFFILIATION="Verts/ALE">
(DE) Κύριε Πρόεδρε, το EHEC δεν είναι νέο πρόβλημα, είναι όμως σαφές ότι η Ευρώπη δεν είναι ακόμα ικανοποιητικά προετοιμασμένη για να αντιμετωπίσει μια κρίση σαν αυτή. " έκδοση σαφών κατευθυντηρίων γραμμών διαρκεί περισσότερο από όσο πρέπει. Τρεις εβδομάδες είναι αναμφίβολα υπερβολικά μεγάλο διάστημα.
<P>
Όλοι συμφωνούμε ότι η προστασία του καταναλωτή έχει πάντα απόλυτη προτεραιότητα έναντι των οικονομικών συμφερόντων. Ωστόσο πρέπει να διασαφηνιστεί ποιος οφείλει να εκδίδει προειδοποίηση και πότε, ποιος πρέπει στη συνέχεια να αναλαμβάνει την ευθύνη των προειδοποιήσεων και πότε πρέπει να παρεμβαίνει η Ευρωπαϊκή Επιτροπή. Στη Γερμανία, υπεύθυνα είναι τα 16 ομόσπονδα κράτη και δύο υπουργεία, κάτι που συνιστά υπερβολικό κατακερματισμό για μια ευρωπαϊκή κρίση. " Ευρώπη πρέπει να συμμετέχει εδώ σε πιο πρώιμο στάδιο. Δεν νομίζω ότι πήραμε τα σωστά μαθήματα από τις κρίσεις της δεκαετίας του 1990. Αυτό είναι κάτι που πρέπει να διορθώσουμε τώρα επειγόντως.
<P>
Όταν πρόκειται για τα τρόφιμα, χρειαζόμαστε διαφάνεια και σαφή ανιχνευσιμότητα ως προς τη μεταποίησή τους. Χρειαζόμαστε σαφή επισήμανση της χώρας προέλευσης. Ωστόσο, χρειαζόμαστε και μια ευρωπαϊκή δύναμη επέμβασης για τον συντονισμό του επιστημονικού και ιατρικού έργου και την εκπόνηση σχεδίων ελέγχου.
<P>
(Χειροκροτήματα)
<SPEAKER ID="024" NAME="João Ferreira" AFFILIATION="GUE/NGL">
(PT) Κύριε Πρόεδρε, δεδομένου του κύματος αντικρουόμενων αναφορών για την προέλευση αυτής της επιδημίας είναι σημαντικό να θυμόμαστε ορισμένα πράγματα. Πρώτον, θα ήθελα να υπογραμμίσω ότι περισσότερες από 15 ημέρες μετά την αναφορά των πρώτων κρουσμάτων και περισσότερο από έναν μήνα μετά τα πρώτα περιστατικά μόλυνσης, οι ευρωπαϊκές μονάδες έγκαιρης προειδοποίησης και αντίδρασης εξακολουθούν να μην είναι σε θέση να διαπιστώσουν την πραγματική αιτία της μόλυνσης. Αυτό έχει προκαλέσει μεγάλη ζημιά, όπως ειπώθηκε ήδη εδώ. Δεύτερον, είναι σημαντικό να θυμόμαστε ότι πρόκειται για μια σοβαρή, όχι όμως μεμονωμένη περίπτωση έλλειψης ασφάλειας των τροφίμων στην ΕΕ. Σας υπενθυμίζω την πρόσφατη συζήτηση που είχαμε εδώ για το πρόβλημα των διοξινών.
<P>
Αυτές οι περιπτώσεις είναι άρρηκτα συνδεδεμένες με μια κοινή γεωργική πολιτική (ΚΓΠ) που προωθεί τα εντατικά και προσανατολισμένα προς τις εξαγωγές μοντέλα παραγωγής αντί να ενθαρρύνει, όπως χρειάζεται, την τοπική παραγωγή και κατανάλωση, η οποία θα μπορούσε να εξασφαλίσει πολύ αποτελεσματικότερη ιχνηλασιμότητα και συνεπώς μεγαλύτερη ασφάλεια των τροφίμων.
<P>
Τέλος, είναι σημαντικό να αποζημιωθούν οι ευρωπαίοι παραγωγοί για τη ζημία που υφίστανται, και όχι μόνο οι παραγωγοί της γεωγραφικής περιοχής όπου ξέσπασε η επιδημία. " ΚΓΠ είναι μια κοινή πολιτική και συνεπώς αυτό θα πρέπει να γίνει μάλλον με μέτρα σε επίπεδο ΕΕ παρά απλώς με εθνικά μέτρα, δεδομένων των προφανών ανισοτήτων που θα δημιουργούσε κάτι τέτοιο.
<SPEAKER ID="025" NAME="Nick Griffin" AFFILIATION="NI">
(EN) Κύριε Πρόεδρε, στην αρχή ήταν τα αγγούρια, χθες ήταν οι φύτρες φασολιών. Σήμερα, δεν είναι οι φύτρες φασολιών. " αλήθεια είναι ότι οι εμπειρογνώμονες απλά δεν ξέρουν, κάθε φορά όμως που διατυπώνονται τέτοιοι ισχυρισμοί, καταστρέφουν μέσα βιοπορισμού στις οικονομίες των χωρών. Αυτό που όντως γνωρίζουμε είναι ότι υπάρχει κάτι πολύ παράξενο σε αυτήν την επιδημία. Στον ιό υπάρχει ένας αφύσικος συνδυασμός στελεχών και DNA. Πλήττει ασυνήθιστες ομάδες του πληθυσμού με έναν τρόπο που κανονικά δεν συνδέεται με επιδημίες E coli. Έχει ήδη πλήξει πολύ περισσότερους ανθρώπους και σε πολύ περισσότερα μέρη από μια συνήθη επιδημία και, σε αντίθεση με τις συνήθεις επιδημίες, η πηγή δεν ανιχνεύθηκε γρήγορα σε έναν ή δύο προμηθευτές τροφίμων.
<P>
Δεδομένων όλων αυτών των ανεξήγητων παραγόντων και του γεγονότος ότι διάφορες χώρες -συμπεριλαμβανομένων της Βρετανίας, των "ΠΑ, του Ιράκ και του Ισραήλ- έχουν κατηγορηθεί στο παρελθόν ότι πειραματίζονται με γενετικά τροποποιημένα E coli ως βιολογικό όπλο, δεν θα έπρεπε να γίνει επείγουσα έρευνα της πιθανότητας αυτή η επιδημία να είναι στην πραγματικότητα περίπτωση, ίσως δε και δοκιμή, βιολογικής τρομοκρατίας;
<SPEAKER ID="026" NAME="Françoise Grossetête" AFFILIATION="PPE">
(FR) Κύριε Πρόεδρε, η κατάσταση είναι σοβαρή, πολύ σοβαρή μάλιστα, καθώς αυτή η επιδημία EHEC είναι απολύτως μυστηριώδης. Μπορώ να φανταστώ τον φόβο όσων έχουν αρρωστήσει και δεν μπορούμε παρά να θρηνήσουμε τους θανάτους που σημειώθηκαν.
<P>
" όλη αυτή υπόθεση πρέπει να μας υποχρεώσει να υιοθετήσουμε μια πολύ αυστηρή προσέγγιση στα προβλήματα που αφορούν τη δημόσια υγεία στην Ευρώπη και να καταλάβουμε ότι είναι ζωτικής σημασίας να συνεργαστούμε με τους ερευνητές και τη φαρμακευτική βιομηχανία προκειμένου να αντιδράσουμε αποτελεσματικά σε τέτοιες καταστάσεις, αλλά και να φροντίσουμε να έχουμε τα μέσα για να το κάνουμε.
<P>
Το βακτήριο αυτό κοστίζει ζωές, υπερβολικά πολλές ζωές. Επίσης, κοστίζει πολλά χρήματα στους αγρότες μας και υπονομεύει επικίνδυνα την εμπιστοσύνη των καταναλωτών στα γεωργικά μας προϊόντα και τη βιομηχανία γεωργικών τροφίμων, που όμως είναι αναμφισβήτητα οι ασφαλέστερες και αυστηρότερα ελεγχόμενες σε παγκόσμιο επίπεδο.
<P>
Μετά τα αγγούρια, τις ντομάτες, τα μαρούλια και τις φύτρες φασολιών, ποιο θα είναι το επόμενο θύμα αυτής της υστερίας γύρω από την υγεία; Υπάρχουν σοβαρές οικονομικές συνέπειες για τους αγρότες. Γεγονός είναι ότι το σύστημα προειδοποίησης λειτούργησε πολύ καλά. Το πρόβλημα είναι ότι η Επιτροπή δεν έχει ούτε τους πόρους ούτε τη δυνατότητα να ελέγξει αν οι πληροφορίες που δίδονται από ένα κράτος μέλος είναι σωστές ή όχι.
<P>
Σήμερα, τα βακτήρια μετακινούνται πιο γρήγορα από όσο στο παρελθόν. Πρέπει να πάρουμε μαθήματα, από άποψη επικοινωνίας, από τον τρόπο με τον οποίο έγινε η διαχείριση της κρίσης αυτής στον τομέα της υγείας. Πρέπει να υπάρχει υποχρέωση δευτερογενούς ενημέρωσης. Αναμφίβολα, θα πρέπει να προβλέπονται πρόσθετοι έλεγχοι προτού θεωρηθούν ορθά τα συμπεράσματα ενός εθνικού ή περιφερειακού υγειονομικού οργανισμού.
<P>
Τέλος, αυτή η κρίση δικαιολογεί απόλυτα μια ουσιαστική βελτίωση ως προς την ιχνηλασιμότητα των τροφίμων. " υποχρέωση αναφοράς της χώρας καταγωγής ή του τόπου προέλευσης δυστυχώς ισχύει μόνο για περιορισμένο αριθμό περιπτώσεων. Αυτό θα έπρεπε να επεκταθεί σε μεγαλύτερο αριθμό τροφίμων. Σε περίπτωση κρίσης στον τομέα της υγείας, αυτό θα καθιστούσε δυνατή την επισήμανση των πηγών της μόλυνσης και τη γρηγορότερη προειδοποίηση των ενδιαφερομένων καταναλωτών.
<SPEAKER ID="027" NAME="Jo Leinen" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, οι αγρότες μπορούν να αποζημιωθούν, αλλά η ανθρώπινη ζωή δεν μπορεί να ανακτηθεί. Εκφράζουμε τη συμπαράστασή μας σε όλους όσοι έχασαν τη ζωή τους ή βρίσκονται στο κρεβάτι ενός νοσοκομείου. " κατάσταση αυτή είναι δραματική, αλλά είναι και απαράδεκτη. Είναι απαράδεκτο τρεις εβδομάδες μετά το ξέσπασμα αυτής της κρίσης να μην γνωρίζουμε ακόμα ακριβώς από πού προήλθε ο παθογόνος μικροοργανισμός που την προκάλεσε. Αυτό πραγματικά δεν θα έπρεπε να συμβαίνει στην Ευρώπη.
<P>
Υπάρχουν διάφορα διδάγματα που πρέπει να αντλήσουμε από αυτό. Πρώτον, πρέπει να αναζητήσουμε την πηγή και να εξετάσουμε αν εξακολουθούν να υπάρχουν ακατάλληλες πρακτικές στον τομέα της παραγωγής τροφίμων ή στην αλυσίδα εφοδιασμού με τρόφιμα. Διαθέτουμε νομοθεσία που ισχύει εδώ και είκοσι χρόνια και τα πρότυπα και οι κώδικες πρακτικών στην Ευρωπαϊκή Ένωση είναι αρκετά αυστηροί, ωστόσο είναι σαφές ότι είμαστε ακόμα ευάλωτοι όσον αφορά τα τρόφιμα. Φαίνεται ότι υπάρχουν ακόμα κενά και ελλείψεις και πρέπει να πάρουμε και πάλι μαθήματα από αυτό.
<P>
Επίσης, πιστεύω ότι η επικοινωνία στο ζήτημα αυτό υπήρξε χαοτική. Τα γεγονότα γύρω από αυτό το ζήτημα δεν ανακοινώνονται ούτε καλά ούτε σωστά. Είναι σαφές ότι χρειαζόμαστε περισσότερη Ευρώπη. Αυτό έχει ήδη ειπωθεί εδώ από άλλους βουλευτές. Όταν η κάθε περιφερειακή ή εθνική αρχή εκδίδει προειδοποίηση για το σύνολο της Ευρώπης, αυτό δεν μπορεί παρά να καταλήξει σε καταστροφή. Κατά τη γνώμη μου, το Ευρωπαϊκό Κέντρο Πρόληψης και Ελέγχου Νόσων (ΕΚΠΕΝ) έκανε καλή δουλειά, από όσο μπορώ να δω, όμως χρειαζόμαστε ένα καλύτερο, σύγχρονο σύστημα υποχρέωσης αναφοράς για τον προσδιορισμό των αιτίων, καθώς και ένα καλύτερο σύστημα ενημέρωσης της κοινής γνώμης.
<SPEAKER ID="028" NAME="Antonyia Parvanova" AFFILIATION="ALDE">
(EN) Κύριε Πρόεδρε, οι γερμανικές και ευρωπαϊκές αρχές συνεχίζουν την προσπάθεια ανίχνευσης της πηγής της επιδημίας E coli. Σήμερα, εξακολουθούμε να μην έχουμε συγκεκριμένες αποδείξεις για τα αίτια της διάδοσης της νόσου και πρέπει να εξεταστούν όλες οι πιθανότητες, συμπεριλαμβανομένης της πιθανής αμέλειας ή της μη ηθελημένης εισόδου των βακτηρίων στην τροφική αλυσίδα. Το πώς δημιουργήθηκαν στην πραγματικότητα τα βακτήρια είναι μια άλλη υπόθεση· απαιτούνται επειγόντως έρευνες και ευρήματα. Ωστόσο, θα ήθελα επίσης να αναφερθώ ιδιαίτερα στον τρόπο με τον οποίο ανακοινώθηκαν στο ευρύ κοινό τα τρέχοντα γεγονότα από γερμανικές και ευρωπαϊκές αρχές, με τις γνωστές σοβαρές συνέπειες για τον τομέα των οπωροκηπευτικών, όχι μόνο στην Ισπανία, αλλά σε ολόκληρη την Ένωσή μας.
<P>
Δεν είναι η πρώτη φορά που έχουμε πρόβλημα με την ασφάλεια των τροφίμων στη Γερμανία. Προτείνω να βοηθήσει η Επιτροπή τις γερμανικές αρχές να βελτιώσουν την ιχνηλασιμότητα και τον έλεγχο των γερμανικών διαδικασιών, παρόμοια δε μέτρα θα πρέπει να ληφθούν για τις διαδικασίες σε άλλα κράτη μέλη.
<P>
Απαιτείται διαφάνεια για τη διατήρηση της εμπιστοσύνης των καταναλωτών. Όλες οι πληροφορίες πρέπει να είναι διαθέσιμες, δεν πρέπει όμως να μεταδίδονται με τρόπο που έχει ως αποτέλεσμα πολλαπλές προειδοποιήσεις και ξυπνά τους φόβους των καταναλωτών όταν δεν έχουν ακόμα βρεθεί αποδείξεις. Επιτρέψτε μου να επισημάνω επίσης την ευθύνη των μέσων ενημέρωσης.
<SPEAKER ID="029" NAME="Marina Yannakoudakis" AFFILIATION="ECR">
(EN) Κύριε Πρόεδρε, οι φήμες μπορεί να είναι επικίνδυνες. Ξεκίνησε αυτή η επιδημία από τη Γερμανία ή από κάποιο άλλο κράτος μέλος; Οι φήμες μπορεί να είναι καταστροφικές και μπορούν ακόμα και να βοηθήσουν στην εξάπλωση μιας επιδημίας. Υπάρχουν ακόμα πολλές αναπάντητες ερωτήσεις γύρω από αυτήν την επιδημία. Το μόνο βέβαιο είναι ότι τα περισσότερα κράτη μέλη ανέφεραν κρούσματα του βακτηρίου. Μέχρι σήμερα έχουμε 22 θανάτους στην ΕΕ.
<P>
Αυτή η επιδημία καταδεικνύει τη σημασία της διασυνοριακής συνεργασίας στον τομέα της προληπτικής υγειονομικής περίθαλψης. Θέτει επίσης το θέμα της σημασίας της ύπαρξης ενός ευρωπαϊκού οργανισμού όπως το Ευρωπαϊκό Κέντρο Πρόληψης και Ελέγχου Νόσων (ΕΚΠΕΝ) για την παρακολούθηση, τη συνεργασία και την ενημέρωση των κρατών μελών. Στο "νωμένο Βασίλειο ήμασταν σχετικά τυχεροί, καθώς αναφέρθηκαν μόνο τρία περιστατικά, αυτό όμως ισχύει σήμερα· αύριο τα πράγματα θα μπορούσαν να αλλάξουν και πρέπει να επαγρυπνούμε. Πέρα από το να βρούμε την αιτία της επιδημίας, πρέπει να τηρούμε ενήμερο, άρα και προστατευμένο, το κοινό. Το ΕΚΠΕΝ δημοσιεύει καθημερινές ενημερώσεις.
<P>
Με τη συνεργασία, μπορούμε να ελέγξουμε αυτήν την επιδημία. Αν οι πολίτες μας είναι ενημερωμένοι, έχουν καλύτερες προοπτικές να αποφύγουν τη μόλυνση. Πάνω από όλα, πρέπει να είμαστε ήρεμοι και μετρημένοι στις αντιδράσεις μας.
<SPEAKER ID="030" NAME="Νικόλαος Χουντής" AFFILIATION="GUE/NGL">
Κύριε Πρόεδρε, για δεύτερη φορά μέσα σε έξι μήνες η Ευρώπη αντιμετωπίζει μια διατροφική κρίση που έχει προκαλέσει σοβαρά προβλήματα υγείας σε πολλούς ανθρώπους αλλά έχει κοστίσει και τη ζωή συνανθρώπων μας. Εδώ κάτι δεν πάει καλά, κύριε Επίτροπε.
<P>
Τον Ιανουάριο είχαμε το πρόβλημα με τις διοξίνες στη Γερμανία· τώρα έχουμε το πρόβλημα με το βακτήριο πάλι στη Γερμανία. " πρώτη περίπτωση καλύφθηκε ενώ ήταν γνωστή από μήνες· η δεύτερη περίπτωση εύκολα μετατοπίστηκε στα αγγούρια της Ισπανίας.
<P>
Πρόκειται περί προβλήματος αναγνωρισιμότητας, ιχνηλασιμότητας και ανεπαρκούς ελέγχου σε επίπεδο Ευρωπαϊκής Ένωσης. Στην πρώτη περίπτωση, τον Ιανουάριο, κ. Dalli, μας είχατε πει μιλώντας για τις διοξίνες ότι θα πάρετε όλα τα αναγκαία μέτρα προκειμένου να υπάρξει πιο αυστηρή νομοθεσία στο σύστημα ελέγχου των τροφίμων. Προχθές δηλώσατε ότι δεν πρόκειται περί προβλήματος αναγνωρισιμότητας, αλλά υπάρχει κάποιο άλλο πρόβλημα. " στάση της Επιτροπής χαρακτηρίζεται από σύγχυση, κάλυψη, πανικό, με συνέπεια να θρηνούμε σήμερα ζωές, να θρηνούμε κρούσματα και να θρηνούμε συνέπειες στην αγροτική παραγωγή.
<SPEAKER ID="031" NAME="Elisabetta Gardini" AFFILIATION="PPE">
(IT) Κύριε Πρόεδρε, η κατάσταση που συζητούμε είναι πολύ σοβαρή, πιστεύω όμως ότι σε ορισμένες περιπτώσεις εξακολουθούμε να συγχέουμε πράγματα που ανήκουν σε πολύ διαφορετικά επίπεδα.
<P>
Οι χαμένες ζωές ασφαλώς δεν μπορούν να τοποθετηθούν στο ίδιο επίπεδο με τα οικονομικά προβλήματα, όμως αυτό κάνουμε τώρα. Θα ήθελα ωστόσο να υπογραμμίσω ότι δεν θα λύσουμε το πρόβλημα επισημαίνοντας αιτίες που στη συνέχεια αποδεικνύεται ότι δεν είναι οι αιτίες.
<P>
Αν κάποιος δολοφονηθεί και φυλακιστεί γι' αυτό ένας αθώος, αυτό δεν προσφέρει ούτε παρηγοριά ούτε δικαίωση για τον φόνο που διαπράχθηκε. Όμως αυτό ακριβώς κάνουμε: σε μια εξαιρετικά σοβαρή κατάσταση, με μια κρίση στη δημόσια υγεία και με διακύβευμα την ασφάλεια των τροφίμων, εμείς κατηγορούμε ανθρώπους που στη συνέχεια αποδεικνύεται ότι δεν είναι ένοχοι, δημιουργώντας έτσι και άλλα θύματα.
<P>
Οι ισπανοί καλλιεργητές έχουν ήδη βγει στους δρόμους και σήμερα, σε περίπου 40 λεπτά, οι ανεξάρτητοι καλλιεργητές θα διαδηλώσουν και στην Ιταλία, στους δρόμους του Μιλάνου και στην επαρχία Latina, προσφέροντας στους καταναλωτές φρέσκα αγγούρια και άλλα οπωροκηπευτικά για να δείξουν πως είναι υγιεινά τρόφιμα και σημαντικά για μια υγιεινή, ισορροπημένη διατροφή. Δεν θα θέλαμε να δώσουμε στους γερμανούς καταναλωτές ένα επιπλέον χτύπημα στερώντας τους τρόφιμα που είναι απολύτως ουσιώδη για τη διατροφή και την υγεία τους.
<P>
Θα ήθελα επίσης να επισημάνω ορισμένα στοιχεία που θα έπρεπε να προβληματίζουν σοβαρά ιδίως τις σχετικές αρχές όταν κοινοποιούν συγκεκριμένες πληροφορίες που προκαλούν ανησυχία, φόβο και πανικό. Στοιχεία που παρέσχε το Ευρωβαρόμετρο και συγκέντρωσε η συνομοσπονδία ανεξάρτητων καλλιεργητών Coldiretti στην Ιταλία υποδεικνύουν ότι σε περίπτωση κρίσης τροφίμων, το 43% των Ιταλών, για παράδειγμα, αποφεύγουν για κάποιο διάστημα τα τρόφιμα για τα οποία άκουσαν να γίνεται λόγος, ενώ το 13% τα διαγράφουν οριστικά από τη διατροφή τους. Πρέπει επομένως να προσπαθήσουμε να σκεφτόμαστε αυτά που λέμε και το πώς επηρεάζουν τις διατροφικές συνήθειες των πολιτών.
<P>
Ως εκ τούτου, θα ήθελα να ρωτήσω την Επιτροπή αν θεωρεί ότι στην προκειμένη περίπτωση πρέπει να ενεργοποιηθεί η ευρωπαϊκή ρήτρα έκτακτης ανάγκης και να επισπευσθεί η συζήτηση για τη χρηματική αποζημίωση.
<SPEAKER ID="032" NAME="Dagmar Roth-Behrendt" AFFILIATION="S&amp;D">
(DE) Κύριε Πρόεδρε, κύριε Dalli, οι συνάδελφοί σας στη Γενική Διεύθυνση Υγείας και Καταναλωτών και εσείς ο ίδιος τα κάνατε όλα σωστά. Δεν μπορούμε να πούμε το ίδιο για τις γερμανικές αρχές. Το ελάχιστο που μπορούμε να πούμε είναι ότι επικρατεί χάος αναφορικά με τις επικοινωνίες, ίσως μάλιστα αυτή η διατύπωση να είναι πολύ ήπια. Το γεγονός ότι χθες ο γερμανός υπουργός Υγείας δεν θεώρησε απαραίτητο να μεταβεί σε ένα Συμβούλιο Υγείας στο Λουξεμβούργο όπου το κύριο θέμα της ημερήσιας διάταξης ήταν αυτή η σοβαρή κρίση των λοιμώξεων δείχνει ότι δεν έχει απολύτως καμία ιδέα για το τι σημαίνει πραγματικά Ευρώπη και είναι αδαής, δεν αναγνωρίζει τα προβλήματα ή ότι εξακολουθούν να τον απασχολούν εσωτερικές κρίσεις κομματικής πολιτικής.
<P>
(Χειροκροτήματα)
<P>
Επιπλέον, είμαι υποχρεωμένη να παρατηρήσω -και το είπε ο ίδιος ο κ. Dalli- ότι οι γερμανικές αρχές υιοθέτησαν προφανώς την άποψη πως δεν χρειάζονται εμπειρογνώμονες της Ευρωπαϊκής Ένωσης, θεωρώντας με συγκατάβαση και υπεροψία ότι δεν τους έχουν ανάγκη. Επιπροσθέτως, το γεγονός ότι χρειάστηκαν τρεις ημέρες για να φθάσουν αυτοί οι εμπειρογνώμονες στη Γερμανία είναι σκάνδαλο, και μάλιστα σκάνδαλο που πρέπει να επικρίνουμε εδώ στο Σώμα. Ταυτόχρονα όμως πρέπει επίσης να πούμε ότι καθήκον μας στην Ευρωπαϊκή Ένωση είναι να προειδοποιούμε τους καταναλωτές όταν βρίσκεται στην αγορά κάποιο επικίνδυνο τρόφιμο.
<P>
Σας το λέω ξεκάθαρα: αν υπάρχουν επικίνδυνα βακτήρια σε ένα αγγούρι ή σε ένα μαρούλι, τα οποία δεν οδηγούν στον θάνατο, αυτό μπορεί να είναι καλό, κατά τη γνώμη μου όμως δεν αρκεί για να δικαιολογήσει απαίτηση αποζημίωσης. Τα αγγούρια από την Ισπανία και άλλες χώρες είχαν όντως επάνω τους βακτήρια EHEC. Δεν πρόκειται για τα βακτήρια που προκάλεσαν αυτήν την επιδημία, όμως για να διαπιστωθεί αυτό απαιτείται κάποιος χρόνος.
<P>
Κατά την άποψή μου, άλλωστε, δεν είναι αυτό το ζήτημα. Όσοι από εσάς κατανοούν την Ευρωπαϊκή Ένωση και γνωρίζουν το σύστημα έγκαιρης προειδοποίησης γνωρίζουν επίσης πώς λειτουργεί το εν λόγω σύστημα. Γνωρίζετε ότι στο σύστημα έγκαιρης προειδοποίησης πρέπει να αναφέρεται το προϊόν, καθώς και το όνομα του παραγωγού. Αυτό μπορείτε επίσης να το βρείτε εύκολα στη νομοθεσία. Για μένα, το σημαντικό ερώτημα είναι τι θα γίνει στο μέλλον. Στο μέλλον θα πρέπει να εξετάσουμε αν μπορεί να συνεχιστεί η χρήση υγρής κόπρου. Μπορεί να υπάρχουν ακόμα μέθοδοι παραγωγής που είναι απαράδεκτες; Ποιος ελέγχει στην πραγματικότητα στην Ευρωπαϊκή Ένωση τι, πότε και με ποιο αποτέλεσμα τεκμηριώνεται αυτό, και ποιος έχει ποιες υποχρεώσεις εν προκειμένω;
<P>
(Χειροκροτήματα)
<SPEAKER ID="033" NAME="George Lyon" AFFILIATION="ALDE">
(EN) Κύριε Πρόεδρε, πρόκειται για μια πραγματική κρίση. 23 άνθρωποι έχασαν τη ζωή τους, περισσότεροι από 2.000 μολύνθηκαν, οι αγορές οπωροκηπευτικών έχουν αναστατωθεί και οι τιμές έχουν πέσει πολύ χαμηλά, εκτιμάται δε ότι οι παραγωγοί χάνουν κάθε μέρα 300 εκατ. ευρώ. Οι σχέσεις μεταξύ Γερμανίας και Ισπανίας είναι, τουλάχιστον, τεταμένες, και παρόλ' αυτά, τρεις εβδομάδες μετά το ξέσπασμα αυτής της κρίσης, εξακολουθούμε να μην έχουμε ιδέα για την προέλευση αυτής της μόλυνσης.
<P>
Κύριε Dalli, θέλω να μας διαβεβαιώσετε σήμερα εδώ ότι γίνεται πραγματικά κάθε προσπάθεια για να ανιχνευθεί η προέλευση αυτής της επιδημίας E coli, διότι όσο δεν διαπιστώνουμε την πηγή, δεν μπορούμε να αρχίσουμε τη διαδικασία αποκατάστασης της εμπιστοσύνης των καταναλωτών. Δεύτερον, θέλω να μας πείτε σε ποιες ενέργειες προτίθεστε να προβείτε αφού ξεπεράσουμε αυτήν την κρίση προκειμένου να σταθεροποιηθεί η αγορά και να αποκατασταθεί η εμπιστοσύνη των καταναλωτών.
<P>
Τρίτον, πρέπει πραγματικά να μάθουμε από εσάς τι προτίθεται να κάνει η Επιτροπή για να επιχειρήσει να αποζημιώσει τους αγρότες που, χωρίς να φταίνε, είδαν τις αγορές τους να καταστρέφονται και δεν είναι σε θέση να πουλήσουν την παραγωγή τους. Τέταρτον, θέλω από την Επιτροπή τη διαβεβαίωση ότι θα ξεκινήσει διαφανής και ανεξάρτητη έρευνα για να διαπιστωθεί αντικειμενικά τι πήγε στραβά. Μόνο όταν θα γνωρίζουμε τα γεγονότα θα μπορέσουμε να αναλάβουμε δράση για την κάλυψη οποιωνδήποτε κενών στη νομοθεσία για την ασφάλεια των τροφίμων.
<SPEAKER ID="034" NAME="Elisabeth Köstinger" AFFILIATION="PPE">
(DE) Κύριε Πρόεδρε, κύριε Επίτροπε, η διάσταση της υγείας αυτής της κρίσης που οφείλεται στην επιδημία EHEC είναι απολύτως τραγική. " κατάσταση είναι σοβαρή. Είναι επιτακτική ανάγκη να δοθεί βοήθεια στους πληγέντες και να γίνει κάθε δυνατή ενέργεια για την αποφυγή της περαιτέρω διάδοσης αυτής της λοίμωξης. Πρέπει να διατεθούν όλοι οι αναγκαίοι πόροι στα ερευνητικά μας ιδρύματα και στα νοσοκομεία μας.
<P>
" ταχεία δράση είναι επιβεβλημένη από την ημέρα που εμφανίστηκε αυτός ο παθογόνος μικροοργανισμός. Ωστόσο, η ενιαία, πανευρωπαϊκή διαχείριση κρίσης μέχρι και μια ρύθμιση για κοινή γλώσσα δεν χαρακτηρίστηκε από επαγγελματισμό. Το αρρωστημένο κυνήγι για τον εντοπισμό της τοποθεσίας της μόλυνσης οδήγησε σε πρόωρες και γενικές αλληλοκατηγορίες και συνέπεια αυτών των αντιπαραθέσεων ήταν πολλές ημέρες με αρνητικά πρωτοσέλιδα και πλήρης ανασφάλεια από την πλευρά των καταναλωτών.
<P>
Για τους παραγωγούς που επλήγησαν, αυτό προκάλεσε δραματικές απώλειες εσόδων που απείλησαν την ίδια τους την επιβίωση. Ακόμα και άψογα προϊόντα περιφερειακής παραγωγής δεν πωλούνται πια. Μόνο στην Αυστρία, οι πωλήσεις φρέσκων οπωροκηπευτικών μειώθηκαν κατά 75%. Οι καλλιεργητές οπωροκηπευτικών αντιμετωπίζουν αυτές τις εισοδηματικές απώλειες ακριβώς στα μισά της κύριας εποχής συγκομιδής. Ο ασυντόνιστος τρόπος με τον οποίο ενημερώθηκαν οι καταναλωτές στη διάρκεια αυτού του συμβάντος θέτει άλλη μια φορά το αίτημα για μια γενικευμένη και διατομεακή σήμανση της προέλευσης και για αποτελεσματικό έλεγχο σύμφωνα με την αρχή "σήμανση και έλεγχος στην πηγή".
<P>
Οι καταναλωτές έχουν δικαίωμα να γνωρίζουν από πού προέρχονται τα προϊόντα. Αυτό ισχύει τόσο για τα ράφια των καταστημάτων όσο και για τα εστιατόρια και τη μαζική εστίαση.
<P>
Τώρα όλες οι αρχές πρέπει να εξαλείψουν γρήγορα τις προκαταλήψεις κατά των φρέσκων λαχανικών, να δώσουν νέα ώθηση στις πωλήσεις φρέσκων λαχανικών και νέα ζωή στο εμπόριο με τρίτες χώρες. Εξαιτίας της κατάστασης με το EHEC οι τοπικοί καλλιεργητές οπωροκηπευτικών περιέπεσαν σε υπαρξιακή κρίση εντελώς απροσδόκητα και χωρίς δικό τους φταίξιμο. " Επιτροπή πρέπει να καταστήσει δυνατή την αποζημίωση για τις απώλειες, είτε μέσω ενός ευρωπαϊκού ταμείου για τη γεωργία, είτε μέσω του ευρωπαϊκού ταμείου κρίσεων είτε μέσω μέτρων προώθησης των πωλήσεων.
<P>
Ο κ. Liese έχει απόλυτο δίκιο όταν λέει ότι η ανθρώπινη ζωή είναι αναντικατάστατη και ότι κάθε θάνατος που σημειώνεται είναι άλλος ένας περιττός θάνατος. Ωστόσο, είναι επίσης οπωσδήποτε καθήκον μας να μην αφήσουμε ακάλυπτους τους παραγωγούς μας, εφόσον δεν βρέθηκαν από δικό τους λάθος σε αυτήν την κατάσταση που απειλεί την ίδια τους την επιβίωση.
<SPEAKER ID="035" NAME="Iratxe García Pérez" AFFILIATION="S&amp;D">
(ES) Κύριε Πρόεδρε, κύριε Επίτροπε, όλοι θέλουμε να σταματήσει το συντομότερο δυνατόν η γερμανική κρίση τροφίμων. Πρέπει να θυμόμαστε τα θύματα, ελπίζω δε ότι αφού διορθωθούν τα αρχικά λάθη, θα είναι δυνατό να επισημάνουμε την πηγή της μόλυνσης, για να ησυχάσουν όλοι.
<P>
Ωστόσο, πέρα από την πτυχή της υγείας αυτής της κρίσης, πρέπει να αναφέρω τον οικονομικό αντίκτυπο. Ο ισπανικός τομέας των οπωροκηπευτικών εκτίμησε τις οικονομικές απώλειες που προκλήθηκαν από τα μοιραία σφάλματα στην επικοινωνία, τα οποία γνωρίζουμε τώρα, σε 200 εκατ. ευρώ εβδομαδιαίως. Θα ήθελα να υπογραμμίσω την υπεύθυνη στάση που επέδειξε ο εν λόγω κλάδος και την πλήρη συνεργασία του με τις αρχές της χώρας μου.
<P>
Κύριε Επίτροπε, η ιχνηλασιμότητα μέχρι την πηγή λειτούργησε, όμως πόσος χρόνος χάθηκε με την εστίαση της προσοχής στην προέλευση, την επικέντρωση στη γεωργική παραγωγή, ενώ απορρίφθηκαν άλλες πηγές μόλυνσης όπως η μεταχείριση ή η διανομή στο σημείο του προορισμού; Γιατί η Επιτροπή αναπαρήγαγε τις βιαστικές πληροφορίες από τη Γερμανία;
<P>
Κύριε Επίτροπε, υπήρξε έλλειψη συντονισμού και το μονόπλευρο κλείσιμο των συνόρων για τους ισπανούς παραγωγούς αποτελεί απόδειξη της αποτυχίας του ελέγχου της κρίσης εντός της Ευρωπαϊκής Ένωσης.
<P>
Ζητώ από την Επιτροπή να ενεργοποιήσει άμεσα όλους τους απαραίτητους μηχανισμούς για την αντιστάθμιση της ζημίας που υπέστη ο κλάδος στην Ισπανία και την Ευρώπη τόσο οικονομικά όσο και από την άποψη της εικόνας που έχουν γι' αυτόν οι καταναλωτές. Μακροπρόθεσμα, ωστόσο, μένει να δούμε ποια άλλα μέτρα θα εγκριθούν εν προκειμένω.
<P>
Αβάσιμες κατηγορίες, αυτοσχεδιασμός, έλλειψη συντονισμού, ζημίες πολλών εκατομμυρίων, επίθεση κατά της τιμής και της αξιοπιστίας ενός κλάδου: δεν αποτελούν όλα αυτά επαρκή λόγο για να αναζητηθούν ευθύνες;
<SPEAKER ID="036" NAME="Mairead McGuinness" AFFILIATION="PPE">
(EN) Κύριε Πρόεδρε, θα ήθελα να ευχαριστήσω τον κ. Dalli για τις μετρημένες παρατηρήσεις του στην αρχή αυτής της συζήτησης. Στην αίθουσα αυτή διατυπώθηκαν ορισμένα λιγότερο μετρημένα σχόλια λόγω της επίπτωσης σε ανθρώπινες ζωές, αλλά και του πρόσθετου αντικτύπου στους παραγωγούς και στην εμπιστοσύνη των καταναλωτών. Πρόκειται για μια πολύ σοβαρή διατροφική κρίση και ο κ. Dalli το παραδέχθηκε. Γνωρίζουμε ότι περιορίζεται σε μια συγκεκριμένη περιφέρεια της Ευρωπαϊκής Ένωσης, δεν είναι όμως μόνο γερμανικό πρόβλημα· είναι πρόβλημα της ΕΕ.
<P>
Υπάρχει το σύστημα για την ανεύρεση της αιτίας και την αντιμετώπιση των συνεπειών, φοβάμαι όμως ότι δεν έχουν εφαρμοστεί σωστά όλα τα μέρη του συστήματος και έχω ορισμένες ερωτήσεις που αφορούν το χρονοδιάγραμμα. Κατανοώ ότι η έγκαιρη προειδοποίηση εκδόθηκε στις 22 Μαΐου 2011· με προβληματίζει ότι οι ευρωπαίοι εμπειρογνώμονες πήγαν στη Γερμανία μόλις την Κυριακή 5 Ιουνίου. Γιατί πέρασε τόσο απίστευτα μεγάλο χρονικό διάστημα; Νομίζω ότι αυτό πρέπει να εξεταστεί.
<P>
Δυνάμει του άρθρου 55 του κανονισμού 178/2002 έχουμε τη δυνατότητα δημιουργίας μιας μονάδας αντιμετώπισης κρίσεων. Όλοι όσοι μίλησαν είπαν ότι πρόκειται για κρίση και ο κ. Dalli παραδέχεται πως είναι κρίση. Είναι μια κρίση που μάλλον εντείνεται παρά υποχωρεί και θα έλεγα ότι τώρα είναι καιρός η ΕΕ να επικαλεστεί αυτόν τον κανονισμό και να συστήσει μια τέτοια μονάδα αντιμετώπισης κρίσεων.
<P>
Το πιο απογοητευτικό από όλα ήταν ότι ουσιαστικά έγινε "κατονομασία και μομφή" των λαχανικών και μετά αθωώθηκαν. Αυτό δεν κλόνισε μόνο την εμπιστοσύνη των καταναλωτών στα φρέσκα φρούτα και λαχανικά, αλλά και στο σύστημά μας για την ασφάλεια και τον έλεγχο των τροφίμων. Κύριε Dalli, ξέρω ότι κουνάτε το κεφάλι συμφωνώντας και το επικροτώ αυτό, αλλά πιστεύω πραγματικά ότι τώρα ήρθε η ώρα να συσταθεί η μονάδα αντιμετώπισης κρίσεων και θα ήθελα τα σχόλιά σας γι' αυτό στις τελικές σας παρατηρήσεις.
<SPEAKER ID="037" NAME="Ulrike Rodust" AFFILIATION="S&amp;D">
(DE) Κύριε Πρόεδρε, κύριε Επίτροπε, κατάγομαι από την περιοχή της Ευρώπης όπου η επιδημία του EHEC μαίνεται περισσότερο. Αυτό το επιθετικό βακτήριο φαίνεται πως είναι ασυγκράτητο. Ανάμεσα στα μέσα Μαΐου και χθες το απόγευμα είχαν μολυνθεί 1.733 άνθρωποι, ενώ 23 ασθενείς έχασαν τη ζωή τους με μαρτυρικό θάνατο. " κατάσταση στις κλινικές είναι εξαιρετικά τεταμένη. Αρχίζει να σημειώνεται έλλειψη κλινών στην εντατική και χρειάζεται επειγόντως πλάσμα αίματος. Δεν διαφαίνεται τέλος. Οι άνθρωποι στην περιοχή από όπου κατάγομαι φοβούνται καθημερινά νέα κρούσματα.
<P>
Κατά τη γνώμη μου, η προειδοποίηση για κάθε έστω και πιθανό φορέα αυτού του βακτηρίου είναι ζήτημα θάρρους και αίσθησης ευθύνης. Αναλύθηκαν διάφορα τρόφιμα, αλλά δεν ανιχνεύθηκε. Τα τρόφιμα υψηλής ποιότητας όπως τα αντιλαμβάνομαι εγώ είναι υγιεινά και φθάνουν στην αγορά μετά από έλεγχο. Υποθέτω ότι ως προς αυτό διαπράχθηκαν καταφανή σφάλματα και διαπιστώνουμε άλλη μια φορά ότι υπάρχουν κενά. Ωστόσο, αποτελεί εξαιρετική αμέλεια να ισχυρίζεται κανείς σε αυτήν την κατάσταση ότι η αιτία είναι γνωστή χωρίς να μπορεί να το στηρίξει αυτό με τεκμηριωμένη εργαστηριακή έρευνα. Παρ' όλο τον κατανοητό πανικό, δεν πρέπει σε καμία περίπτωση να γίνεται κυνήγι μαγισσών, γιατί αυτό θα ωθούσε στην καταστροφή πολλούς σκληρά εργαζόμενους αγρότες σε ολόκληρη την Ευρώπη. Επομένως, πρέπει να είναι σαφές σε όλους ότι εμείς στην Ευρωπαϊκή Ένωση πρέπει να δείχνουμε αλληλεγγύη μεταξύ μας και να είμαστε έτοιμοι να προσφέρουμε αμοιβαία συνδρομή σε έκτακτες καταστάσεις. Με άλλα λόγια, όλοι οι εμπειρογνώμονες του ιατρικού τομέα πρέπει να συνεργαστούν και πρέπει να παρασχεθεί οικονομική ενίσχυση σε εκείνους που αντιμετωπίζουν την οικονομική καταστροφή χωρίς να φταίνε.
<SPEAKER ID="038" NAME="Pilar Ayuso" AFFILIATION="PPE">
(ES) Κύριε Πρόεδρε, καταρχάς θα ήθελα να εκφράσω τα συλλυπητήριά μου στους συγγενείς όσων έχασαν τη ζωή τους συνεπεία αυτής της κρίσης.
<P>
Κύριε Επίτροπε, η ενημέρωση του κοινού για κινδύνους που αφορούν την υγεία είναι ένα δύσκολο και λεπτό καθήκον και πρέπει να είναι τέλεια τεκμηριωμένη και επαληθευμένη. Το ζητούμενο δεν είναι να βρεθεί αυτός που φταίει, στην προκειμένη περίπτωση όμως σημειώθηκαν σοβαρά σφάλματα, αρχίζοντας από τις απερίσκεπτες και επιπόλαιες υποθέσεις μιας αξιωματούχου της περιφερειακής πολιτικής, η οποία είχε αναλάβει πρόσφατα τα καθήκοντά της και προκάλεσε έναν κοινωνικό συναγερμό κα μια πολύ σοβαρή, ανεπανόρθωτη οικονομική κρίση.
<P>
Ούτε η Επιτροπή φαίνεται να συντόνισε πολύ καλά αυτήν την κρίση. Αναρωτιέμαι πότε σημειώθηκε το πρώτο κρούσμα και αν τηρήθηκε το άρθρο 3 του κανονισμού για το σύστημα έγκαιρης προειδοποίησης -το οποίο απαιτεί να κοινοποιούν τα κράτη μέλη άμεσα τον κίνδυνο, εντός 48 ωρών- καθώς και το άρθρο 8 του εν λόγω κανονισμού - που υποχρεώνει την Επιτροπή να ελέγχει αν οι πληροφορίες είναι πλήρεις, αληθείς και σαφείς και διαθέτουν επαρκή νομική βάση.
<P>
Το σίγουρο είναι ότι κατέστησαν φανερές οι σοβαρές ελλείψεις αυτού του κανονισμού και ότι είναι αναγκαίο να επανεξεταστεί το σημερινό νομικό πλαίσιο προκειμένου να προσδιοριστούν επακριβώς, μεταξύ άλλων, οι διαδικασίες διαχείρισης κρίσεων που χρησιμοποιήθηκαν από τις αρμόδιες αρχές, να καταλογιστούν σφάλματα ή παραλείψεις στους δράστες στο πλαίσιο της τροφικής αλυσίδας (και για τον σκοπό αυτόν χρησιμοποιείται η ιχνηλασιμότητα), να αποτραπεί να συγκαλύπτει η προστασία της υγείας εμπορικούς φραγμούς και να αποφασιστούν διαδικασίες αποζημίωσης για τη βλάβη που υπέστη το εμπόριο και για την απώλεια κερδών.
<P>
Κύριε Επίτροπε, η αιτία δεν είναι ούτε τα αγγούρια ούτε η σόγια. Όπως είπε ο κ. Liese, αιτία είναι ο παθογόνος μικροοργανισμός. Αιτία είναι ο ορότυπος O104:H4 του βακτηρίου Escherichia coli, που έχει ήδη περιγραφεί στην επιστημονική βιβλιογραφία και συνδέεται με προϊόντα κρέατος.
<P>
Ωστόσο, σε κάθε περίπτωση, κύριε Επίτροπε, πρέπει να δώσουμε στους επιστήμονες τη δυνατότητα να κάνουν τη δουλειά τους· πρέπει να ερευνήσουν ολόκληρο το σύστημα της ιχνηλασιμότητας σε ολόκληρη την τροφική αλυσίδα, συμπεριλαμβανομένης της μεταχείρισης και διανομής των τροφίμων.
<SPEAKER ID="039" NAME="Andrés Perelló Rodríguez" AFFILIATION="S&amp;D">
(ES) Κύριε Πρόεδρε, κύριε Επίτροπε, τίποτα από όσα κάνουμε εδώ ή στην Ευρωπαϊκή Ένωση δεν πρόκειται να φέρει τους νεκρούς πίσω στη ζωή, ελπίζω όμως ότι όσα γίνονται θα αποτρέψουν περαιτέρω θανάτους και θα σταματήσουν την αλυσίδα των κρουσμάτων, που αφορούν ανθρώπους οι οποίοι υποφέρουν ενώ δεν έκαναν τίποτα για να προκαλέσουν το πρόβλημα.
<P>
Ασφαλώς δεν γνωρίζουμε τις αιτίες, γνωρίζουμε όμως ορισμένα πράγματα που πρέπει να τα εκφράσουμε με σαφήνεια: υπήρξε αμέλεια ως προς την πολιτική δράση και αμέλεια εκ μέρους της ομοσπονδιακής κυβέρνησης της Γερμανίας, η οποία δεν μπορεί να ενεργεί σαν να ήταν το Αμβούργο μια πόλη-κράτος σε άλλη ήπειρο.
<P>
Αν η κ. Merkel και η υπουργός Υγείας της είχαν μετατρέψει την υπεροψία με την οποία απευθύνονται συχνά σε άλλα κράτη σε επιμέλεια και αποτελεσματικότητα, δεν θα είχαν συμβεί ορισμένα από αυτά που συνέβησαν. " αμέλεια είχε εγκληματικών διαστάσεων συνέπειες για ένα κράτος, συγκεκριμένα την Ισπανία, και για τον κυριότερο τομέα της, τη γεωργία. Κατέστρεψε χιλιάδες ανθρώπους και μικρές επιχειρήσεις και δυσφημεί μακροπρόθεσμα την οικονομία.
<P>
Σας ζητώ να πάτε σήμερα στο Συμβούλιο και να ζητήσετε πλήρη αποζημίωση των πληγέντων, αφού δεν μπορούμε να ζητήσουμε ζωή για όσους την έχασαν. Ζητώ επίσης επανεξέταση των συστημάτων ελέγχου. Και ζητώ να αναλάβει τις ευθύνες της η κ. Merkel. Ζητώ επίσης από αυτήν λιγότερη υπεροψία και μεγαλύτερη επιμέλεια, καθώς και να της καταλογιστεί η ευθύνη για τη ζημία που προκάλεσε. Δεν μπορεί να αγνοεί το γεγονός ότι το Αμβούργο βρίσκεται στη χώρα της. Δεν μπορεί να αγνοεί τις ευθύνες της. Δεν μπορεί να κατηγορεί ένα ομόσπονδο κράτος όταν θα έπρεπε να είναι η ίδια υπόλογη για τη ζημία που προκλήθηκε.
<P>
Λίγο περισσότερη σεμνότητα, λίγο καλύτερη διαχείριση και λίγο λιγότερος συντηρητισμός θα ήταν αρκετά ώστε να διασφαλιστεί ότι αυτή η κρίση δεν θα έφευγε από τον έλεγχό της και ότι οι ισπανοί και άλλοι αγρότες του Νότου δεν θα αναγκάζονταν να υποστούν τις οδυνηρές της συνέπειες.
<P>
Κύριε Επίτροπε, επανεξετάστε τους ελέγχους και τα συστήματα προειδοποίησης και αναζητήστε ευθύνες, διότι αυτό ακριβώς ζητάμε στην Ισπανία από εσάς, από το Συμβούλιο και από τη Γερμανία.
<SPEAKER ID="040" NAME="Esther de Lange" AFFILIATION="PPE">
(NL) Κύριε Πρόεδρε, θα ήθελα να ευχαριστήσω τον Επίτροπο για την παρουσία του εδώ, όμως θα προτιμούσα να βρίσκεται κάπου αλλού, για παράδειγμα σε ένα αεροπλάνο για τη Ρωσία, προκειμένου να συνηγορήσει στο ανώτατο δυνατό επίπεδο υπέρ της κατάργησης της απαγόρευσης που θέσπισε τώρα η Ρωσία, διότι είναι εντελώς υπερβολική. Ευχαριστώ τον Επίτροπο για την προθυμία του να επικοινωνήσει τώρα μαζί μας, ωστόσο η μέχρι τώρα επικοινωνία, και από την πλευρά της Επιτροπής, ήταν μια επαίσχυντη αποτυχία. Πέρασαν πολλές ημέρες από το ξέσπασμα της κρίσης μέχρι να δώσει η Επιτροπή συνέντευξη Τύπου. Σε εκείνη τη φάση, όμως, είχαν ήδη ανοίξει από καιρό ο ασκός του Αιόλου και στα μέσα ενημέρωσης κυκλοφορούσαν ήδη ιστορίες βγαλμένες από την πιο ζωηρή φαντασία. Ο Επίτροπος είπε ότι πιθανώς η πηγή βρισκόταν σε ολλανδικά αγγούρια μολονότι περισσότερες από 200 δοκιμές είχαν ήδη καταδείξει πολλές ημέρες νωρίτερα ότι δεν ίσχυε αυτό.
<P>
Συμφωνώ μαζί σας ότι η τεχνική πτυχή του θέματος λειτούργησε σωστά. Έγκαιρη προειδοποίηση, παρακολούθηση και ανίχνευση, όλα αυτά λειτούργησαν. Υπάρχει όμως και η πτυχή της επικοινωνίας στο όλο αυτό ζήτημα και αυτή η πτυχή ήταν άθλια, πρωτίστως στη Γερμανία βέβαια, όπου πάρα πολλά διαφορετικά ινστιτούτα, αρχές, ακόμα και ορισμένοι υπουργοί, έδιναν διαφορετικά μηνύματα. Υπήρξε μια υπουργός Γεωργίας που έκανε την άστοχη παρατήρηση ότι οι άνθρωποι έπρεπε "να σταματήσουν να τρώνε γενικά ωμά προϊόντα" μολονότι δεν ήταν αρμόδια για το θέμα. Υποθέτω ότι συζητάτε εν προκειμένω με τη Γερμανία, διότι πρέπει να υπάρξει εις βάθος έρευνα για το πώς ήταν δυνατό ο χειρισμός των πάντων να είναι τόσο απερίσκεπτος.
<P>
Επίσης, ελπίζω ότι σύντομα θα υποστηρίξετε ενώπιον των υπουργών Γεωργίας το θέμα ενός ταμείου έκτακτης ανάγκης, το οποίο θα χρηματοδοτηθεί από τα διαθέσιμα πλεονάσματα του γεωργικού προϋπολογισμού. Ακριβώς όπως κάναμε για τα γαλακτοκομικά προϊόντα όταν ξέσπασε η κρίση στον κλάδο, πρέπει και τώρα να κάνουμε χρήση αυτού του πλεονάσματος. Μόνο στην πατρίδα μου, ο εν λόγω κλάδος υφίσταται ζημία ύψους 80 εκατ. ευρώ εβδομαδιαίως, μολονότι η πηγή της επιδημίας βρίσκεται αλλού, και το αποτέλεσμα είναι ότι υγιείς επιχειρήσεις βρίσκονται τώρα στα όρια της κατάρρευσης. Δεν μπορεί να είναι αυτή η πρόθεση της Ευρωπαϊκής Ένωσης. Υποθέτω ότι θα μεταφέρετε αυτό το ισχυρό μήνυμα του Κοινοβουλίου στο Συμβούλιο υπουργών Γεωργίας.
<SPEAKER ID="041" NAME="Anna Záborská" AFFILIATION="PPE">
(SK) Κύριε Πρόεδρε, κύριε Επίτροπε, επικροτώ αυτήν τη συζήτηση. Εξετάζουμε το πρόβλημα αυτό από διάφορες οπτικές γωνίες και αναζητούμε την πηγή της μόλυνσης, την ταυτότητα του παθογόνου αιτίου και τη δυνατότητα θεραπείας. Τώρα απλά περιμένω να δω ποια φαρμακευτική εταιρεία θα εμφανιστεί και θα πει ότι έχει θεραπεία για τη νόσο αυτή, ξεκινώντας έναν νέο πανικό.
<P>
Κατά τη γνώμη μου, ο τομέας με τα μεγαλύτερα περιθώρια βελτίωσης είναι η ευαισθητοποίηση του κοινού. Θεωρώ ανεπαρκές και ανεύθυνο να ενημερώνονται ξαφνικά μια ημέρα οι πολίτες για το ποια τρόφιμα δεν πρέπει να αγοράσουν ή ποια τρόφιμα φαίνονται ύποπτα.
<P>
Είναι απαραίτητο να ενημερώνονται οι πολίτες για το τι πρέπει να κάνουν στην καθημερινή ζωή τους και θα πρέπει να γίνει εδώ μια εκστρατεία τόσο σε ευρωπαϊκό όσο και σε εθνικό επίπεδο. Αν οι πολίτες τηρούν τους βασικούς κανόνες υγιεινής και φροντίζουν την ατομική τους υγιεινή και αν πλένουν καλά ή περνούν από θερμική επεξεργασία αυτά που τρώνε, αυτό αρκεί για να τους προστατεύσει από αυτήν τη λοίμωξη. Μια τέτοια εκστρατεία δεν είναι απαιτητική, όμως επιδημίες και διάφορες ασθένειες υπήρξαν στο παρελθόν και θα υπάρχουν και στο μέλλον, και πιστεύω ότι αυτό που προστάτευσε περισσότερο τους ανθρώπους ήταν η συμπεριφορά του καθενός.
<P>
Είμαι απόλυτα πεπεισμένη ότι μια τέτοια εκστρατεία θα βοηθούσε στην πρόληψη της νόσου, αλλά θα βοηθούσε και τους καλλιεργητές οπωροκηπευτικών.
<SPEAKER ID="042" NAME="Czesław Adam Siekierski" AFFILIATION="PPE">
(PL) Κύριε Πρόεδρε, είναι σημαντικό το γεγονός ότι συζητάμε σήμερα το θέμα της απειλής που συνιστά για τους ασθενείς, τους παραγωγούς τροφίμων και τους καταναλωτές αυτή η κρίση που οφείλεται σε ένα επικίνδυνο βακτηριακό στέλεχος, την πηγή του οποίου δεν μπορούμε μέχρι στιγμής να εντοπίσουμε. Λέμε ότι έχουμε ένα καλό σύστημα ελέγχου της ποιότητας των τροφίμων και τήρησης υψηλών προτύπων. Παρά ταύτα, εξακολουθούν να ανακύπτουν δύσκολες καταστάσεις όπως η παρούσα. Ως εκ τούτου, είναι ουσιαστικής σημασίας να επανεξετάσουμε και να βελτιώσουμε το σύστημα επιτήρησης και ελέγχου μας. Πρέπει να είμαστε προετοιμασμένοι για καταστάσεις που γίνονται ολοένα πιο επικίνδυνες. Δεν πρέπει να κοινοποιούμε πληροφορίες για τις πηγές προέλευσης όταν δεν είναι αξιόπιστες. Αυτό επιβραδύνει τη διαδικασία συνέχισης της αναζήτησης της πηγής και προξενεί σοβαρή ηθική βλάβη και τεράστια οικονομική ζημία.
<P>
Εκφράζουμε τη συμπαράστασή μας στις οικογένειες των θυμάτων και στους ασθενείς, ας θυμηθούμε όμως και να αποζημιώσουμε τους αγρότες μιας σειράς χωρών που υπέστησαν ζημίες. Μιλάμε για το μέλλον της κοινής γεωργικής πολιτικής και για ζητήματα ασφαλείας στον τομέα της πρόσβασης σε τρόφιμα και της ποιότητάς τους. Ίσως αυτή η δύσκολη κατάσταση να μας κάνει να συνειδητοποιήσουμε πόσο σημαντικός είναι αυτός ο τομέας θεμάτων και προβλημάτων, καθώς δεν αφορά μόνο αυτά που καταναλώνουν οι πολίτες μας, αλλά και την κατάσταση της υγείας τους.
<SPEAKER ID="043" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, αντιμετωπίζουμε ένα πρόβλημα δημόσιας υγείας -μια επιδημία σύμφωνα με τον Επίτροπο- και εκείνοι αναζητούσαν τους ενόχους και όχι την αιτία.
<P>
Το σύστημα δεν λειτούργησε: έχουμε 22 νεκρούς, 1.600 ασθενείς και μετά από τρεις εβδομάδες εξακολουθούμε να μην γνωρίζουμε την αιτία, ενώ η Ισπανία κατηγορείται μέσω της εφαρμογής της αρχής της προφύλαξης χωρίς επιστημονική βάση - επαναλαμβάνω, χωρίς επιστημονική βάση.
<P>
Κυρίες και κύριοι, τα ισπανικά αγγούρια δεν ήταν μολυσμένα. Δεν ήταν μολυσμένα! Το επαναλαμβάνω γιατί ακούστηκαν εδώ ορισμένες αντίθετες εκδοχές. Επιπλέον, για να μπορέσετε να δείτε τον αντίκτυπο που είχαν αυτά τα λόγια: 300.000 θέσεις εργασίας ενδέχεται να πληγούν· μια απώλεια εμπιστοσύνης.
<P>
Οι επιδημίες δεν γνωρίζουν σύνορα. Σας λέω, κύριε Επίτροπε: δεν γνωρίζουν σύνορα!
<P>
Ζητάμε ευθύνες για όσα δεν έγιναν, για αυτά που πρέπει να κάνουμε άμεσα, διότι αυτήν τη στιγμή υπάρχει κίνδυνος περαιτέρω μόλυνσης στη Γερμανία -που έχει τον μεγαλύτερο αριθμό πληγέντων- αλλά δεν ευθύνεται η Ισπανία. Ζητούμε αποζημίωση.
<SPEAKER ID="044" NAME="Isabelle Durant" AFFILIATION="Verts/ALE">
(FR) Κύριε Πρόεδρε, κύριε Επίτροπε, όπως είπατε, το πρόβλημα δεν είναι τοπικό, μολονότι είναι εντοπισμένο. Θα ήθελα να το πείτε πιο δυνατά και καθαρά, διότι έχουμε σοβαρή ανάγκη για περισσότερα εργαλεία και ευρωπαϊκό συντονισμό στα θέματα αυτά.
<P>
Το μήνυμα ήταν εξαιρετικά συγκεχυμένο και είχε σοβαρές συνέπειες, ιδίως για τους ισπανούς παραγωγούς, όχι όμως μόνο γι' αυτούς, εφόσον επλήγησαν και άλλοι. Αυτό αναφέρθηκε αρκετές φορές μόλις τώρα.
<P>
Ασφαλώς, η επίτευξη ισορροπίας μεταξύ, αφενός, της έγκαιρης προειδοποίησης και, αφετέρου, της διαφάνειας είναι δύσκολη. Ωστόσο, η προφύλαξη ή η αρχή της προφύλαξης δεν σημαίνει ότι θα πρέπει να ανακοινώνουμε πληροφορίες τυχαία και υπερβολικά γρήγορα. Συνεπώς, τα πράγματα θα πρέπει να διευθετηθούν και οι υπεύθυνοι για μια έγκαιρη προειδοποίηση θα πρέπει και να είναι εκείνοι που καταβάλλουν την αποζημίωση. Αυτό θα συζητήσετε σήμερα το απόγευμα. Αυτό είναι το σημαντικό, μολονότι όπως όλοι οι άλλοι σκέφτομαι και εγώ πρωτίστως τα θύματα. Ωστόσο, οι αγρότες περιμένουν την αποζημίωση που αξίζουν.
<P>
Κατά τα άλλα, η ανθεκτικότητα στα αντιβιοτικά και η ιχνηλασιμότητα εξακολουθούν να είναι καίρια ζητήματα που θα πρέπει να εξετάσουμε περαιτέρω.
<SPEAKER ID="045" NAME="Diane Dodds" AFFILIATION="NI">
(EN) Κύριε Πρόεδρε, με 22 νεκρούς στην ΕΕ και περισσότερους από 2.000 νοσηλευόμενους συνεπεία της συνεχιζόμενης επιδημίας E coli ανά την Ευρώπη, είναι ενδεδειγμένο να εκφράσει το Κοινοβούλιο τη συμπάθειά του σε εκείνους που έχασαν αγαπημένα πρόσωπα και τις ευχές του για ταχεία ανάρρωση στους άλλους.
<P>
Οι καταναλωτές ζητούν τρόφιμα καλής ποιότητας, ασφαλή και με ιχνηλασιμότητα. Το γεγονός ότι η πηγή της επιδημίας αυτής παραμένει ασαφής και ότι η αναζήτηση απαντήσεων ορισμένες φορές φάνηκε αυθαίρετη οδηγούν στην ταχεία υπονόμευση της εμπιστοσύνης των καταναλωτών. Όσο συνεχίζεται αυτό, εκείνοι που θα πληγούν οικονομικά θα είναι οι αγρότες - αγρότες των οποίων τα τρόφιμα είναι απολύτως ασφαλή.
<P>
Πρέπει επίσης να απευθύνουμε έκκληση για ηρεμία σε μια τέτοια κατάσταση. Οι εθνικές κυβερνήσεις βιάστηκαν να διατυπώσουν κατηγορίες. Στο παρελθόν, εμείς στο "νωμένο Βασίλειο πληγήκαμε εξαιτίας μιας παρόμοιας πρόκλησης πανικού σχετικά με τα προϊόντα μας και αυτό το κερδοσκοπικό παιχνίδι κατηγοριών πρέπει να σταματήσει. Θέλω επίσης να πω ότι το Σώμα διαρκώς βιάζεται να θεσπίσει ρυθμίσεις. Πριν το κάνει αυτό, πρέπει να έχουμε μια πλήρη και διεξοδική διερεύνηση των γεγονότων.
<SPEAKER ID="046" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, το σημαντικότερο πράγμα και αυτό που μας ενώνει σήμερα εδώ είναι τα θύματα, γιατί κανείς δεν θα πρέπει να αισθάνεται τόσο απροστάτευτος όπως αισθανόμαστε εμείς, οι ευρωπαίοι καταναλωτές, αυτήν τη στιγμή. Επιπλέον, χρειαζόμαστε σαφήνεια και ευθύνη όσον αφορά τα θύματα.
<P>
Είναι καθήκον μου να καταγγείλω τις γερμανικές αρχές οι οποίες κατηγόρησαν εσφαλμένα και βιαστικά τα ισπανικά αγγούρια και πιο συγκεκριμένα τους συνεταιρισμούς της Malaga και της Almeria, οι οποίοι ήταν πρότυπα λειτουργίας και δεν θα ανακάμψουν από αυτές τις κατηγορίες.
<P>
Χιλιάδες άνεργες οικογένειες αναρωτιούνται γιατί -και χρειάζονται μια απάντηση- και θέλουν ιδίως να μάθουν τι τους επιφυλάσσει το μέλλον, όχι μόνο στην Ανδαλουσία, αλλά γενικά στην ευρωπαϊκή γεωργία.
<P>
Συνεπώς, και με την ελπίδα ότι οι εμπειρογνώμονες θα βρουν σύντομα τη λύση, ζητώ σήμερα, όταν η Επιτροπή θα μιλήσει στο Συμβούλιο, να ζητήσει άμεσα οικονομικά και ηθικά μέτρα για όλους τους παραγωγούς από την Ανδαλουσία και ολόκληρη την Ευρώπη, οι οποίοι μας παρακολουθούν με αγανάκτηση, αλλά και με ελπίδα.
<SPEAKER ID="047" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, αντί να δώσουν προτεραιότητα στην ευρωπαϊκή έρευνα και συνεργασία, οι γερμανικές αρχές δυσφήμισαν και συκοφάντησαν τους παραγωγούς αγγουριών και άλλους. Όμως κανένας στη Γερμανία δεν παραιτήθηκε ούτε προσέφερε αποκατάσταση για τη ζημιά που προκλήθηκε. " Γερμανία είναι εκείνη που έχει σοβαρό πρόβλημα αξιοπιστίας. " αντιμετώπιση των χωρών του Νότου από την κ. Merkel, από πλευράς τόσο της γεωργίας όσο και των οικονομικών, είναι απαράδεκτη.
<P>
Κάποιος είπε πως η κ. Merkel ήταν μαθήτρια του Adenauer και του Kohl. Δεν είναι τίποτα τέτοιο: δεν έχει ηθικό ανάστημα.
<SPEAKER ID="048" NAME="Bart Staes" AFFILIATION="Verts/ALE">
(NL) Κύριε Πρόεδρε, κύριε Επίτροπε, ασφαλώς πρέπει να διδαχθούμε από τα λάθη του παρελθόντος. Υπάρχει το πρόβλημα συντονισμού στη Γερμανία -αυτό το ανέφεραν και διάφοροι γερμανοί βουλευτές, τόσο του κυβερνητικού στρατοπέδου όσο και της αντιπολίτευσης- με τα δύο ομοσπονδιακά υπουργεία, τα δεκαέξι ομόσπονδα κράτη και την έλλειψη συντονισμού.
<P>
Πρέπει να υπάρχει ένα αυστηρό εθνικό σύστημα ελέγχου και πρέπει να εξεταστεί πώς λειτουργεί και στη Γερμανία και, κυρίως, στα υπόλοιπα 26 κράτη μέλη. Αυτήν τη στιγμή κατηγορούμε τη Γερμανία, ίσως όμως σύντομα να είναι το δικό μας κράτος μέλος αυτό που θα κατηγορείται. Συνεπώς, πρέπει να ρωτήσουμε αν τα εσωτερικά συστήματα ελέγχου όλων των κρατών μελών είναι αρκετά επαρκή. Τα ευρωπαϊκά συστήματα που υπάρχουν, λειτουργούν, όπως είπε πολύ σωστά η κ. Roth-Behrendt. Ίσως υπάρχει έλλειψη συντονισμού. Εν πάση περιπτώσει, σίγουρα υπήρξε έλλειψη επικοινωνίας. Επομένως, σε αυτό θα πρέπει να εστιάσουμε την προσοχή μας.
<P>
Θα ήθελα να ρωτήσω καταρχάς τον Επίτροπο αν θα απαντήσει στο ερώτημα που του απηύθυναν μεταξύ άλλων ο κ. Leinen και η κ. Roth-Behrendt σχετικά με το εάν θα προτείνει μια πραγματικά ευρωπαϊκή λύση. Δεύτερον, μπορείτε να μας πείτε τι θα κάνετε στο Συμβούλιο Γεωργίας και πώς μπορείτε να αποζημιώσετε τους αγρότες που επλήγησαν;
<SPEAKER ID="049" NAME="Gabriel Mato Adrover" AFFILIATION="PPE">
(ES) Κύριε Πρόεδρε, ακριβώς σε καταστάσεις κρίσης φαίνεται η αποτελεσματικότητα των θεσμικών οργάνων και η εμπιστοσύνη σε αυτά. Σε αυτήν την περίπτωση, δεν λειτούργησαν καθόλου ικανοποιητικά.
<P>
" Επιτροπή είπε συγκεκριμένα ότι δεν έχουν επιβεβαιωθεί οι υποψίες για τα ισπανικά αγγούρια. Όχι, κύριε Επίτροπε: αυτό που επιβεβαιώθηκε, είναι ότι οι υποψίες ήταν αβάσιμες, ανεύθυνες και χωρίς αντικειμενική βάση· αυτό που επιβεβαιώθηκε, είναι ότι υπάρχουν 23 νεκροί και ότι ο ισπανικός κλάδος οπωροκηπευτικών υπέστη τεράστια ζημία.
<P>
Επίσης, αυτό που επιβεβαιώθηκε είναι ότι η Επιτροπή πρέπει να κάνει αυτό που δεν έκανε μέχρι τώρα, δηλαδή να ενεργήσει με πεποίθηση σε διάφορα μέτωπα: να σταματήσει την επιδημία· να εμποδίσει να δίδεται έστω και η ελάχιστη αξιοπιστία σε αβάσιμες υποψίες που πλήττουν σοβαρά κάποιο κράτος μέλος -εν προκειμένω την Ισπανία- λαμβάνοντας τα απαραίτητα μέτρα για να το επιτύχει· να αποκαταστήσει άμεσα τη ζημία, καθώς και το γόητρο των ισπανικών προϊόντων ως ασφαλών και πολύ υψηλής ποιότητας γεωργικών προϊόντων.
<SPEAKER ID="050" NAME="Judith A. Merkies" AFFILIATION="S&amp;D">
(NL) Κύριε Πρόεδρε, κύριε Επίτροπε, βρισκόμαστε εν μέσω μιας κρίσης και για να πούμε την αλήθεια, έχουμε σημαντικότερα πράγματα να κάνουμε αυτήν τη στιγμή από το να αποδίδουμε ευθύνες και κατηγορίες. Όταν βρίσκεται κανείς εν μέσω κρίσης, το μόνο που πρέπει να κάνει είναι να λαμβάνει αποφάσεις και να επιλύει την κρίση πριν προχωρήσει σε οτιδήποτε άλλο. Όλα τα άλλα μπορούν να συζητηθούν αργότερα. " πρώτη προτεραιότητα είναι να βρεθεί μια θεραπεία για τους ασθενείς που προσβλήθηκαν από αυτά τα ανθεκτικά στα αντιβιοτικά βακτήρια και να προσδιοριστεί η πηγή της επιδημίας. Επιπλέον, πρέπει, πρώτα απ' όλα, να επικοινωνούμε καλά προκειμένου να διατηρήσουμε μια ισορροπία μεταξύ της ενημέρωσης τω ασθενών, των καταναλωτών και των παραγωγών και της σωστής αντιμετώπισης όλων.
<P>
Μετά μπορούμε να στρέψουμε την προσοχή μας στο ερώτημα πώς πηγαίνει βασικά η διαχείριση κρίσεών μας. Αυτή ασφαλώς δεν θα είναι η τελευταία κρίση. Ποιος είναι αρμόδιος; Εμπλέκονται υπερβολικά πολλές αρχές και κάποιος πρέπει να αναλάβει την ηγεσία. Αυτό ακριβώς πρέπει να είναι το αντικείμενο της συζήτησης με εσάς και με το Συμβούλιο. Ποια θα είναι μελλοντικά η κατάσταση όσον αφορά την ηγεσία και ποιος θα αναλάβει αυτόν τον ρόλο; " χρήση αντιβιοτικών είναι πραγματικά ένα αγκάθι όσον αφορά τόσο τα ζώα όσο και τους ανθρώπους. Υπάρχουν σοβαρές διαφορές μεταξύ των κρατών μελών. Τέλος, πρέπει να υπάρξει αποζημίωση για τη βλάβη που προκλήθηκε. Συνοψίζοντας, πρέπει να υπάρξει σαφήνεια και ενεργητικότητα.
<SPEAKER ID="051" NAME="Angelika Werthmann" AFFILIATION="NI">
(DE) Κύριε Πρόεδρε, το EHEC είναι η λέξη της περασμένης εβδομάδας. Πρώτα απ' όλα, ασφαλώς εκφράζουμε τη συμπάθειά μας προς τα θύματα. Προς όφελος της δημόσιας υγείας, οι αρχές έχουν υποχρέωση να τους παράσχουν ενημέρωση. " ευημερία των πολιτών πρέπει να έχει προτεραιότητα.
<P>
Στις "νωμένες Πολιτείες έχουν ένα σύστημα έγκαιρης προειδοποίησης για τον σκοπό αυτόν. Γεγονός είναι πως σημειώθηκαν πάνω από 2.000 κρούσματα και έχασαν τη ζωή τους περισσότεροι από 20 άνθρωποι. Πρέπει να πούμε στους ανθρώπους πού βρίσκεται αυτό το βακτήριο. Βρέθηκε σε ισπανικά αγγούρια, όπου ασφαλώς δεν θα έπρεπε να βρίσκεται, καθότι ένα βακτήριο των κοπράνων δεν έχει απολύτως καμία θέση σε τρόφιμα.
<P>
Αναφορικά με την οικονομική αποζημίωση, πρέπει να πληρώσουν οι υπεύθυνοι και ασφαλώς κανένας άλλος. Τέλος, θα ήθελα να παρατηρήσω ότι το Συμβούλιο απουσίαζε σε ολόκληρη τη συζήτηση για το θέμα αυτό.
<SPEAKER ID="052" NAME="Bogusław Sonik" AFFILIATION="PPE">
(PL) Κύριε Πρόεδρε, σας ευχαριστώ πάρα πολύ που μου δίνετε την ευκαιρία να μιλήσω σε μια τόσο σημαντική συζήτηση. Για τους πολίτες της Ευρωπαϊκής Ένωσης είναι απαραίτητο τα θεσμικά όργανα να είναι αποτελεσματικά σε πολλούς τομείς, συμπεριλαμβανομένης της πρόληψης της διάδοσης κάθε είδους νόσου σε οποιοδήποτε μέρος της Ευρωπαϊκής Ένωσης, και αυτό είναι κατανοητό. Ωστόσο, πάνω από καθετί άλλο, οι οργανισμοί πρόληψης που εργάζονται στον τομέα της υγείας και της ασφάλειας των τροφίμων θα πρέπει να έχουν τρόπους να προλαμβάνουν τον πανικό. Τα όργανα αυτά πρέπει να είναι εντελώς ανεξάρτητα από τις κυβερνήσεις των κρατών μελών και μάλιστα να έχουν το δικαίωμα να ενεργούν με εκτελεστική εξουσία σε περίπτωση κρίσης.
<P>
Δεν καταφέραμε να προλάβουμε τον πανικό αυτήν τη φορά. Αυτό οδήγησε σε απώλειες εκατομμυρίων και οι πολωνοί αγρότες επλήγησαν επίσης. Οι τιμές των λαχανικών στην πολωνική αγορά έπεσαν κατά τα δύο τρίτα μέσα σε μία εβδομάδα. Κάθε μέρα, οι παραγωγοί οπωροκηπευτικών σημειώνουν απώλειες 2 εκατ. πολωνικών ζλότι. Πριν από αρκετούς μήνες είχαμε εκδώσει προειδοποίηση για τη γρίπη των χοίρων. Τότε τα ευρωπαϊκά θεσμικά όργανα δεν στάθηκαν στο ύψος των περιστάσεων και δεν κατάφεραν να αποφύγουν τη διάδοση του πανικού σε ολόκληρη την Ευρωπαϊκή Ένωση. Τώρα συνέβη κάτι παρόμοιο.
<SPEAKER ID="053" NAME="Marc Tarabella" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, πρέπει να επικρατήσει η αλληλεγγύη. Είναι μία από τις αρχές στις οποίες θεμελιώθηκε η Ευρωπαϊκή Ένωση, όμως η αλληλεγγύη δεν πρέπει να αποτελέσει δικαιολογία για τους διάφορους εμπλεκομένους ώστε να αποποιηθούν των ευθυνών τους.
<P>
Δεν είναι σωστό που οι γερμανικές αρχές εξαρχής δεν άφησαν τα ηνία στην Ευρωπαϊκή Ένωση σε μια τραγωδία η οποία ξεπέρασε τα σύνορά τους μετά το τέλος της πρώτης συνέντευξης Τύπου τους, όταν κατηγόρησαν εσφαλμένα τα ισπανικά αγγούρια. Δεν είναι σωστό να διατυπώνονται ατεκμηρίωτες κατηγορίες, να ανακοινώνονται μη ασφαλείς πληροφορίες και να προκαλείται τέτοια σύγχυση. Δεν είναι σωστό που όλες οι αρχές για τη γνωστοποίηση κρίσεων καταστρατηγήθηκαν με τέτοιο τρόπο. Για τον λόγο αυτόν, η κρίση μετετράπη σε υστερία. Αυτές οι φήμες και το κυνήγι μαγισσών που πυροδότησαν οι εν λόγω αρχές προκάλεσαν τεράστια ζημία και δείχνουν ανευθυνότητα. Έσπασε και πάλι ο δεσμός εμπιστοσύνης μεταξύ καταναλωτών και παραγωγών.
<P>
Ας διασφαλίσουμε ότι και αυτή η τραγωδία δεν θα είναι άλλη μια φοβερή απώλεια αντλώντας σημαντικά διδάγματα από αυτήν: πρέπει να αποφασίσουμε ποιοι είναι οι καλύτεροι τρόποι εφαρμογής ενός σταθερού συστήματος διασυνοριακής ιχνηλασιμότητας και να συστήσουμε μια ευρωπαϊκή μονάδα επικοινωνίας και μια μονάδα διαχείρισης κρίσεων. Εάν δεν διδαχθούμε γρήγορα από αυτήν την αποτυχία, 23 άνθρωποι θα έχουν χάσει χωρίς λόγο τη ζωή τους.
<SPEAKER ID="054" NAME="John Dalli" LANGUAGE="EN">
Κύριε Πρόεδρε, θα ήθελα να ευχαριστήσω τόσο εσάς όσο και όλους τους βουλευτές που συνεισέφεραν σε αυτήν τη συζήτηση. Δεν θα έχω τον χρόνο να απαντήσω σε καθένα από τα ενδιαφέροντα σχόλια που έγιναν, μπορώ όμως να σας διαβεβαιώσω ότι λάβαμε υπόψη το αίσθημα που εκφράσθηκε εδώ στο Σώμα. Όπως είπα, σήμερα θα παρευρεθώ στο Συμβούλιο υπουργών Γεωργίας. Αύριο θα είμαι στο Βερολίνο για να συμμετάσχω σε συνάντηση συντονισμού μεταξύ των κλάδων της ασφάλειας των τροφίμων και της υγείας μαζί με τους εμπειρογνώμονες που έχουμε εδώ.
<P>
Το μόνο μου μέλημα είναι να σταματήσουν οι εισαγωγές στα νοσοκομεία: αυτός είναι ο πρώτος και κύριος στόχος μου. Επικεντρώνομαι στην κινητοποίηση και επίσπευση της ταυτοποίησης του αίτιου της επιδημίας. Συστήσαμε τη μονάδα αντιμετώπισης κρίσης στις 30 Μαΐου 2011 και σε επίπεδο Επιτροπής κινητοποιηθήκαμε πλήρως στο σημείο αυτό. Το τμήμα μου για τη δημόσια υγεία κινητοποίησε το Ευρωπαϊκό Κέντρο Πρόληψης και Ελέγχου Νόσων (ΕΚΠΕΝ) και το ΕΚΠΕΝ ενεργοποίησε τη λειτουργία κρίσης προκειμένου να προβεί το συντομότερο δυνατόν σε επιστημονικές εκτιμήσεις.
<P>
Αμέσως, η Επιτροπή ζήτησε από το ΕΚΠΕΝ να διεξαγάγει επιστημονική εκτίμηση. Σε καθημερινές συναντήσεις με εμπειρογνώμονες των κρατών μελών, η Επιτροπή συντόνισε δράσεις αξιολόγησης: η καθιέρωση κοινών ορισμών του κρούσματος, η αναφορά κρουσμάτων, τα ερωτηματολόγια ασθενών, η ανταλλαγή απόψεων για τη θεραπεία, και συμβουλές υγιεινής για το κοινό είναι μερικά από τα αποτελέσματα που επιτύχαμε μέσα σε πολύ σύντομο χρονικό διάστημα.
<P>
Πρέπει να είμαστε πολύ προσεκτικοί και να εξετάζουμε αντικειμενικά τα πάντα. Είναι για όλους μας εύκολο να κρίνουμε εκ των υστέρων και να προβαίνουμε σε δηλώσεις αντί να βρισκόμαστε στο επίκεντρο όταν σημειώνεται μια κρίση. Πρέπει να είμαστε προσεκτικοί στις δηλώσεις και στην κριτική μας διότι, παρόλη την εμμονή μας -και τη δική μου- να λαμβάνονται οι αποφάσεις βάσει καλά τεκμηριωμένων αποδείξεων, δεν θα πρέπει να τρομοκρατούμε εκείνους που καλούνται να λάβουν ριψοκίνδυνες αποφάσεις, ορισμένες φορές σε πολύ δύσκολες συνθήκες, ώστε να φοβούνται ότι στη συνέχεια θα βρεθούν κατηγορούμενοι και όλοι θα κρίνουν τις αποφάσεις τους. Πιστεύω ότι αυτή η πτυχή της διαχείρισης της κατάστασης είναι πολύ σημαντική.
<P>
Το ίδιο ισχύει για τον έλεγχο και την επαλήθευση των πληροφοριών που κυκλοφορούν. Στην Ευρώπη έχουμε ένα σύστημα που δίνει τη δυνατότητα γρήγορης ενημέρωσης και προκειμένου να έχουμε γρήγορη επικοινωνία, εφαρμόζουμε την αρχή της επικουρικότητας - θεωρώντας το χαμηλότερο δυνατό επίπεδο ως βάση από την οποία θα πρέπει να αρχίζει η ενημέρωση. Πρέπει να είμαστε προσεκτικοί διότι αν αρχίσουμε να προσθέτουμε το ένα επίπεδο ελέγχων και επαληθεύσεων των πληροφοριών που κυκλοφορούν πάνω στο άλλο, θα καταστρέψουμε τον σκοπό της ταχύτητας, και σε περιστάσεις που αφορούν την υγεία, και ορισμένες φορές είναι ζήτημα ζωής ή θανάτου, η ταχύτητα είναι υψίστης σημασίας.
<P>
Όσον αφορά την ενημέρωση, παρέχουμε διαρκώς πληροφορίες μόλις τις λάβουμε. Εν προκειμένω, εμείς στην Επιτροπή συμφωνούμε ότι η συντονισμένη και ταχεία επικοινωνία είναι ουσιαστικό στοιχείο της διαχείρισης κινδύνου. Αν θυμάστε, το 2009-2010, βάσει της εμπειρίας μας με τον ιό H1N1, δημιουργήσαμε ένα σύστημα για τον συντονισμό της επικοινωνίας σε θέματα δημόσιας υγείας και η κοινοτική Επιτροπή Ασφάλειας της Υγείας διαθέτει ένα δίκτυο υπευθύνων επικοινωνίας. Θα πρέπει να κάνουμε τους περιφερειακούς φορείς να συμμετάσχουν αποτελεσματικότερα σε αυτήν τη διαδικασία, το ίδιο και την Παγκόσμια Οργάνωση Υγείας (ΠΟΥ). Χθες είχα τηλεφωνική επικοινωνία με τη γενική διευθύντρια της ΠΟΥ, Margaret Chan, για αυτήν την πτυχή του συντονισμού της ενημέρωσης και της εξασφάλισης πλήρους συντονισμού πριν λάβει χώρα οποιαδήποτε επικοινωνία.
<P>
Θα μελετήσουμε όσα συνέβησαν και θα προβούμε σε διεξοδικότερες έρευνες και αναλύσεις. Μόλις θεωρήσουμε ότι σταμάτησε η μόλυνση, θα επικεντρωθούμε σε ό,τι έγινε στον τομέα της ενημέρωσης, αναφορικά με τα πρωτόκολλα έρευνας και τον γενικότερο συντονισμό όταν ξέσπασε η κρίση και στη συνέχεια θα εξετάσουμε αν χρειαζόμαστε περισσότερα εργαλεία και στενότερο ευρωπαϊκό συντονισμό. Αυτό μπορεί να είναι μέρος της απάντησης, όπως όμως λέτε, θα απαιτήσει πολλές συζητήσεις τόσο εδώ στο Κοινοβούλιο όσο και σε επίπεδο κρατών μελών.
<P>
Σχετικά με το θέμα της αποζημίωσης, θα συζητηθεί σήμερα το απόγευμα στο Συμβούλιο Γεωργίας και είμαι βέβαιος ότι ο συνάδελφός μου Επίτροπος Cioloş κάνει ό,τι μπορεί για να επισημάνει και να αναπτύξει τρόπους και μέσα αποζημίωσης των αγροτών μας που επλήγησαν εξαιτίας αυτού του προβλήματος.
<SPEAKER ID="056" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="056" NAME="János Áder" AFFILIATION="PPE">
γραπτώς. - (HU) Το πρόσφατο γερμανικό διατροφικό σκάνδαλο έστρεψε εκ νέου την προσοχή μας στα ελλείμματα αναφορικά με μια ικανοποιητική ρυθμιστική εποπτεία. " πίστη των καταναλωτών στην επιμέλεια των παραγωγών τροφίμων, καθώς και στην επαγγελματική λειτουργία των εποπτικών αρχών, κλονίστηκε για άλλη μια φορά. Σε ένα εύρυθμο κράτος δικαίου, οι καταναλωτές δικαιολογημένα πιστεύουν ότι τα τρόφιμα που καταλήγουν στο τραπέζι τους και που δίνουν στα παιδιά τους είναι ασφαλή για κατανάλωση. Δυστυχώς, δεν είναι η πρώτη φορά που η πίστη αυτή κλονίζεται. Αρκεί να θυμηθούμε το σκάνδαλο με τις δηλητηριασμένες ντομάτες στην Ουγγαρία, θα μπορούσαμε όμως να αναφέρουμε και το σκάνδαλο του Ιανουαρίου με το μολυσμένο με διοξίνες χοιρινό στη Γερμανία. Όλα αυτά τα λυπηρά γεγονότα εφιστούν ξανά και ξανά την προσοχή μας στο γεγονός ότι το κράτος πρέπει να ενισχύσει τις ρυθμιστικές επιθεωρήσεις και να ενεργήσει με τον αυστηρότερο δυνατό τρόπο κατά όλων των ανεπαρκειών ή καταχρήσεων. Άλλωστε, είναι εντελώς αδύνατο να περιμένουμε από τους πολίτες να επιτελέσουν αυτό το έργο αντί για το κράτος. Δεν μπορούμε να εκπαιδευτούμε για να γίνουμε διατροφολόγοι ή να εγκαταστήσουμε στα σπίτια μας εργαστήρια που θα μπορούν να εξετάζουν τρόφιμα. Αντίθετα, η σωστή λύση είναι να επιβάλλουμε τις αυστηρότερες δυνατές κυρώσεις σε εκείνους που παραβιάζουν τους κανονισμούς και να μην διστάζουμε ακόμα και να κλείσουμε επιχειρήσεις.
<SPEAKER ID="056" NAME="Luís Paulo Alves" LANGUAGE="PT">
Θα ήθελα πρωτίστως να εκφράσω την αλληλεγγύη μου στις οικογένειες των θυμάτων. Στο άμεσο μέλλον, η ΕΕ και τα κράτη μέλη θα πρέπει να επικεντρώσουν τους πόρους τους στην ανεύρεση της πηγής της μόλυνσης προκειμένου να σταματήσει η επιδημία και οι θάνατοι που προκάλεσε και να αποκατασταθεί η εμπιστοσύνη των καταναλωτών στην τροφική αλυσίδα, γιατί διαφορετικά είναι αδύνατο να δώσουμε τέλος στην απελπισία των αγροτών μας. Για τον σκοπό αυτόν, η Ευρωπαϊκή Αρχή για την Ασφάλεια των Τροφίμων, και οι υπουργοί Υγείας των κρατών μελών πρέπει να συνεργαστούν. Αυτό άργησε να γίνει εξαιτίας της καταστροφικής διαχείρισης της κρίσης από τη Γερμανία. " ΕΕ δεν μπορεί να παραμελήσει τους αγρότες της σε αυτήν την κατάσταση. Πρέπει να δημιουργήσει έναν μηχανισμό για να τους αποζημιώσει γρήγορα για τον εκτεταμένο αρνητικό αντίκτυπο αυτής της κρίσης που θέτει ήδη σε κίνδυνο την επιβίωση πολλών γεωργικών εκμεταλλεύσεων. " απόλυτη προτεραιότητα είναι η προστασία του καταναλωτή, πρέπει όμως να διορθώσουμε τις διαδικασίες μας. Είναι ζωτικής σημασίας να καθορίσουμε ποιος οφείλει να εκδίδει προειδοποίηση, καθώς και πότε και πώς πρέπει να το κάνει, προκειμένου να αποφύγουμε ένα χάος στην πληροφόρηση σαν αυτό που βιώνουμε. Είχε καταστροφικές συνέπειες, ενώ δεν διαπιστώθηκε καν η προέλευση του προβλήματος. Πρέπει επίσης να υπάρξει σαφής δράση οργάνων πανευρωπαϊκού χαρακτήρα.
<SPEAKER ID="057" NAME="Ivo Belet" LANGUAGE="NL">
Το πρώτο και κύριο μέλημά μας είναι τα θύματα αυτής της επιδημίας και οι επιζώντες συγγενείς τους. Αυτή η αποτρόπαιη κατάσταση δεν πρέπει να επαναληφθεί· πρέπει να μάθουμε τα μαθήματα που μας δίνει γρήγορα, προκειμένου μελλοντικά να μπορούμε να ανακαλύπτουμε πιο γρήγορα πού βρίσκεται η αιτία και να επικοινωνούμε με πιο αποτελεσματικό και συντονισμένο τρόπο. Αυτός ο τομέας, η επικοινωνία και η ελλιπής διαβούλευση μεταξύ των κρατών μελών ως προς αυτό, υπήρξε μια θλιβερή αποτυχία. Επήλθε πολύ μεγάλη οικονομική ζημία, που θα μπορούσε να έχει αποφευχθεί σε κάθε περίπτωση αν είχε δοθεί μεγαλύτερη προσοχή στις επικοινωνίες στο πλαίσιο της κρίσης. Οι πληγέντες δικαιούνται αποζημίωση. Ως εκ τούτου, συνηγορούμε υπέρ της σύστασης ενός ευρωπαϊκού ταμείου για έκτακτες καταστάσεις. Τα μέτρα πρόσθετης εθνικής στήριξης είναι σαν τσιρότο σε ένα σπασμένο βραχίονα και επιπλέον δεν δείχνουν ιδιαίτερα σοβαρή ευρωπαϊκή αλληλεγγύη. Όπως είπε εδώ σήμερα το πρωί ο Επίτροπος Dalli, αυτό δεν είναι εθνικό πρόβλημα της Γερμανίας, αλλά ευρωπαϊκό πρόβλημα. Ας το αντιμετωπίσουμε, επομένως, σε ευρωπαϊκό πλαίσιο. Αυτή η κρίση είναι και μια ευκαιρία για να καταστήσουμε σαφές στους ευρωπαίους πολίτες ότι η Ευρώπη δεν θα αφήσει αβοήθητα τα θύματα μιας τέτοιας καταστροφής σε θέμα δημόσιας υγείας όπως αυτή.
<SPEAKER ID="057" NAME="Sergio Berlato" LANGUAGE="IT">
" έρευνα για την πηγή της επιδημίας που οφείλεται στο E coli αποδεικνύεται περίπλοκη. Οι φύτρες φασολιών υποτίθεται ότι είναι η πηγή της μόλυνσης και προκάλεσαν τον θάνατο 20 ανθρώπων στην Ευρώπη, ενώ περίπου 300 σοβαρά κρούσματα διαγνώσθηκαν μόνο στη Γερμανία, όμως τα αποτελέσματα των τελευταίων δοκιμών στα δείγματα φυτρών φασολιού ήταν αρνητικά. Άμεση συνέπεια της επιδημίας ήταν μια σημαντική μείωση της κατανάλωσης οπωροκηπευτικών σε ολόκληρη την Ευρώπη. Μολονότι αυτήν τη στιγμή δεν υπάρχουν ακόμα ακριβή αριθμητικά στοιχεία για την έκταση των απωλειών στον ευρωπαϊκό κλάδο των οπωροκηπευτικών μετά την κρίση του E coli, είναι σαφές ότι η οικονομική ζημία για τον εν λόγω κλάδο δεν θα είναι αμελητέα. Δεδομένου ότι έχω ήδη υποβάλει κοινοβουλευτική ερώτηση για το ζήτημα αυτό, δράττομαι της ευκαιρίας σε αυτήν την αίθουσα για να υπογραμμίσω ότι η Ένωση πρέπει να αφιερωθεί στη στήριξη των ευρωπαίων παραγωγών του εν λόγω κλάδου με μέσα ανάλογα με τη σοβαρότητα της κρίσης. Επίσης, εφιστώ την προσοχή της Επιτροπής στο γεγονός ότι θα πρέπει να εξετάσει τη θέσπιση μέτρων για τη βελτίωση της συντήρησης των οπωροκηπευτικών και να αυξήσει τους ελέγχους της συσκευασίας τους.
<SPEAKER ID="058" NAME="Σπύρος Δανέλλης" AFFILIATION="S&amp;D">
γραπτώς. - Όταν μέσα σε ένα εξάμηνο η διατροφική ασφάλεια της ΕΕ δέχεται ένα δεύτερο πλήγμα με τόσους νεκρούς μάλιστα, δε μιλάμε πια για ένα διατροφικό σκάνδαλο, αλλά για μια διατροφική κρίση. Όταν δύο εβδομάδες αργότερα δεν έχουμε βρει καν το αίτιο, αλλά έχουμε βιαστεί να υποδείξουμε τους φταίχτες, έχουμε δημιουργήσει πρόβλημα αξιοπιστίας.
<P>
Έχουμε κλονίσει παραγωγούς που, αν και έκαναν σωστά τη δουλειά τους, βρέθηκαν στη θέση του αποδιοπομπαίου τράγου και εξακολουθούν σήμερα να πληρώνουν. Έχουμε κλονίσει την εμπιστοσύνη των καταναλωτών, ευρωπαίων και άλλων. Έχουμε δημιουργήσει ρήγμα στις εμπορικές μας συναλλαγές αλλά και στη συνοχή στο εσωτερικό. Αυτή η κρίση θέτει σε αμφισβήτηση το ίδιο το Ευρωπαϊκό γεωργικό μοντέλο και δοκιμάζει τη λειτουργία της εσωτερικής αγοράς. Δεν αρκεί πια να πούμε ποιος και σε τι έφταιξε. " Επιτροπή οφείλει να προβεί σε σταθερές, διορθωτικές κινήσεις, μόνιμου χαρακτήρα, μία εκ των οποίων είναι και η ιχνηλασιμότητα, που αναδεικνύεται σε στόχο προτεραιότητας.
<SPEAKER ID="059" NAME="Anne Delvaux" LANGUAGE="FR">
Σχετικά με το θέμα που συζητάμε, θα πρέπει να τεθούν διάφορα ουσιαστικά ζητήματα και μεταφέρω εδώ τις ανησυχίες των συμπολιτών μου.
<P>
Πρώτον, οι ευρωπαίοι καταναλωτές πρέπει να έχουν τη δυνατότητα να γνωρίζουν τι τρώνε. Συνεπώς, είναι ζωτικής σημασίας να διασφαλιστεί ότι τα γεωργικά προϊόντα θα μπορούν να παρακολουθούνται σε ευρωπαϊκό επίπεδο από το αγρόκτημα ως το πιάτο μας.
<P>
Δεύτερον, πρέπει να ζητήσουμε από τη Γερμανία να κάνει ό,τι μπορεί για τον εντοπισμό της προέλευσης του βακτηρίου. Σε συνάρτηση με αυτό, επικροτώ την απόφαση της Επιτροπής να στείλει εμπειρογνώμονες στη Γερμανία. Ωστόσο, η Επιτροπή πρέπει να επιτελέσει ευρύτερης κλίμακας έργο και να ελέγξει αν ελήφθησαν υπόψη όλα τα συστήματα ελέγχου, ανάλυσης και έρευνας, διότι πρέπει να βελτιώσουμε και να ενισχύσουμε τους μηχανισμούς προειδοποίησής μας για τα τρόφιμα.
<P>
Τρίτον, θα πρέπει να διεξαχθούν έλεγχοι σε ολόκληρη την Ευρώπη ώστε να διασφαλιστεί ότι τα συστήματα ελέγχου είναι αποτελεσματικά.
<P>
Τέταρτον και τελευταίο, ας μην ξεχνάμε τους αγρότες που υπέστησαν κακή μεταχείριση: θεωρήθηκαν εσφαλμένα ύποπτοι ενώ δεν είχαν κάνει τίποτα! Και θα υπάρξουν ακόμα πολύ περισσότεροι που θα πληγούν από την έλλειψη εμπιστοσύνης των καταναλωτών. " Ευρώπη πρέπει επομένως να στηρίξει ενωμένη τα κατάλληλα μέτρα αποζημίωσης.
<SPEAKER ID="060" NAME="Elżbieta Katarzyna Łukacijewska" LANGUAGE="PL">
Αναφορικά με τη συζήτηση για την επιδημία EHEC στα κράτη μέλη της ΕΕ, θα ήθελα να επιστήσω την προσοχή στο γεγονός ότι, συνεπεία αποφάσεων που έλαβαν χώρες της ΕΕ και χώρες εκτός ΕΕ, έκλεισαν τα σύνορα με σκοπό την προστασία της αγοράς από εισροή οπωροκηπευτικών από χώρες όπου υποτίθεται ότι βρίσκεται η πηγή της μόλυνσης. Οι πληροφορίες που λαμβάνουμε από παραγωγούς λαχανικών είναι ανησυχητικές. Οι έμποροι διαπιστώνουν ότι οι καταναλωτές δεν ενδιαφέρονται καθόλου να αγοράσουν αγγούρια, ντομάτες και άλλα λαχανικά. Υφίστανται τεράστιες οικονομικές απώλειες διότι αναγκάζονται να πετούν ολόκληρα φορτία ή να τα διαθέτουν σε τιμή πολύ μικρότερη από την τιμή που τα αγόρασαν. Οι παραγωγοί εγκαταλείπουν την καλλιέργεια λαχανικών, κάτι που συνεπάγεται αλλαγή είδους παραγωγής, που με τη σειρά του σημαίνει απολύσεις εργαζομένων. Αν οι προβλέψεις συνεχίσουν να είναι ανησυχητικές και δεν βρούμε την πηγή της μόλυνσης, οι επιχειρήσεις θα αναγκαστούν να σταματήσουν τις συναλλαγές λόγω έλλειψης ρευστότητας. Πιστεύω ότι η Ευρωπαϊκή Ένωση διαθέτει διοικητικά μέσα που της επιτρέπουν να αντιδρά γρήγορα σε τέτοιες περιπτώσεις, επομένως θα πρέπει να εξετάσουμε πώς θα βελτιώσουμε το σύστημα ώστε να γίνει αποτελεσματικότερο. Εφόσον διαθέτουμε όντως αυτά τα εργαλεία, θα πρέπει να βρούμε το συντομότερο δυνατό την πηγή της μόλυνσης προκειμένου να μην εκθέσουμε τους παραγωγούς λαχανικών σε περαιτέρω απώλειες.
<SPEAKER ID="060" NAME="Katarína Neveďalová" LANGUAGE="SK">
Τώρα, η κοινωνία πρέπει σιγά-σιγά να συνηθίσει στο γεγονός ότι θα υπάρχει κάθε χρόνο κάποιο είδος επιδημίας - πρώτα ήταν η γρίπη των πτηνών, μετά η γρίπη των χοίρων και τώρα είναι τα βακτήρια στα φρέσκα λαχανικά.
<P>
Αυτή η επιδημία θα οδηγήσει επίσης σε θύματα και τεράστιες οικονομικές απώλειες. " κύρια διαφορά από τις προηγούμενες επιδημίες είναι, κατά τη γνώμη μου, ότι δεν έχουμε ακόμα επισημάνει οριστικά την πηγή της μόλυνσης - πρώτα ήταν τα (ισπανικά) αγγούρια και τώρα είναι οι (γερμανικές) φύτρες φασολιών.
<P>
Επίσης, τίθενται ερωτήματα σχετικά με λάθη που διέπραξαν ορισμένα κράτη μέλη. Εννοώ τα σφάλματα της Γερμανίας, η οποία αρνήθηκε τη βοήθεια της Επιτροπής και προσπάθησε να επιλύσει την κρίση μόνη της. Οι ψευδείς κατηγορίες προκάλεσαν τεράστιες οικονομικές απώλειες στους ισπανούς αγρότες, και όχι μόνο σε αυτούς, αλλά πιθανώς σε ολόκληρο τον γεωργικό κλάδο.
<P>
" Ευρωπαϊκή Επιτροπή πρότεινε χθες αποζημίωση ύψους 150 εκατ. ευρώ για τους καλλιεργητές λαχανικών που υπέστησαν ζημίες λόγω της εντερικής λοίμωξης στη Γερμανία. Κατά τη γνώμη μου, είναι πολύ σημαντική η διαπραγμάτευση αποζημιώσεων για σφάλματα όπως στην περίπτωση της Ισπανίας. Οι πρόσφατες εξελίξεις δείχνουν ότι η μόνη ζημία που προκλήθηκε ήταν η οικονομική απώλεια για τους ευρωπαίους αγρότες. Δεν πρέπει όμως να ξεχνάμε ότι το υψηλότερο τίμημα που πληρώσαμε εξαιτίας αυτής της επιδημίας ήταν οι δεκάδες θυμάτων σε πολλά κράτη μέλη της Ευρωπαϊκής Ένωσης. Είναι καθήκον μας να αναλάβουμε δράση προκειμένου να μην σημειωθούν παρόμοια σφάλματα και επιδημίες.
<SPEAKER ID="061" NAME="Rareş-Lucian Niculescu" LANGUAGE="RO">
" πρώτη διευκρίνιση που πρέπει να γίνει, διότι έγινε σχετική παρατήρηση εδώ, είναι ότι όταν αντιμετωπίζουμε μια τέτοια κρίση, η γεωργική πολιτική δεν είναι το πρόβλημα, αλλά μάλλον η λύση. Οι ευρωπαίοι καταναλωτές έχουν συνηθίσει να έχουν εμπιστοσύνη στα τρόφιμα που βρίσκουν στα ράφια των σουπερμάρκετ ακριβώς επειδή οι ευρωπαίοι παραγωγοί υποχρεούνται να τηρούν τα υψηλότερα ποιοτικά πρότυπα στον κόσμο. Ωστόσο, αυτή η κρίση κατέστησε φανερό ότι το ευρωπαϊκό σύστημα δεν είναι αλάνθαστο και ότι είμαστε εξαιρετικά ευάλωτοι. Τώρα πρέπει πραγματικά να στρέψουμε τη σκέψη μας κυρίως στα θύματα. Αυτό που συνέβη είναι τραγωδία. Ταυτόχρονα, πρέπει επίσης να εξετάσουμε τα μέτρα στήριξης που απαιτούνται για την πρόληψη της απώλειας χιλιάδων θέσεων εργασίας στον τομέα της γεωργίας και, πρωτίστως, της καταστροφής ενός ολόκληρου κλάδου.
<SPEAKER ID="062" NAME="Γεώργιος Τούσσας" AFFILIATION="GUE/NGL">
γραπτώς. - Το καινούργιο διατροφικό σκάνδαλο με την εμφάνιση νέου υπέρ - τοξικού βακτηρίου, που έχει προκαλέσει ήδη δεκάδες θανάτους και σοβαρές βλάβες στην υγεία χιλιάδων εργαζομένων, έρχεται να προστεθεί στον μακρύ, ατέλειωτο κατάλογο των διατροφικών σκανδάλων στην ΕΕ. Πρόκειται στην πραγματικότητα για εγκλήματα των διεθνικών επιχειρήσεων που λυμαίνονται τη διατροφική αλυσίδα, θυσιάζοντας την ανθρώπινη ζωή και τη λαϊκή υγεία για την αύξηση των κερδών τους. " νέα διατροφική επιδημία αποδεικνύει ότι η ΕΕ ούτε θέλει, ούτε μπορεί να προστατεύσει την ανθρώπινη ζωή και τη δημόσια υγεία, γιατί σαν διακρατική ένωση των μονοπωλίων είναι ταγμένη να υπηρετεί και να προστατεύει τα κέρδη του κεφαλαίου και όχι τη ζωή των εργαζομένων. Οι αστήρικτες και χωρίς κανένα επιστημονικό υπόβαθρο κατηγορίες των Γερμανικών αρχών κατά των μικρομεσαίων αγροτοπαραγωγών των χωρών μελών του Νότου της ΕΕ, τις οποίες έσπευσε να υιοθετήσει η ΕΕ, προκαλώντας βαρύτατες ζημιές στους αγρότες των χωρών αυτών, μοναδικό στόχο είχαν να καλύψουν και να κρύψουν τον αντιλαϊκό - επικίνδυνο χαρακτήρα της ΚΑΠ, τις ευθύνες της ΕΕ, των αστικών κυβερνήσεων, των μονοπωλιακών ομίλων, που δεν διστάζουν να ταΐζουν τους εργαζόμενους με ό,τι πιο τοξικό και επικίνδυνο για την υγεία τους αρκεί να μεγιστοποιεί τα κέρδη του κεφαλαίου.
<SPEAKER ID="063" NAME="Kathleen Van Brempt" LANGUAGE="NL">
Ο τρόπος αντίδρασης στην επιδημία EHEC στη βόρεια Γερμανία εγείρει σημαντικά ερωτήματα. Καταρχάς, πρέπει να προβληματιστούμε για τις αιτίες αυτής της επιδημίας και τους παράγοντες που εμπόδισαν την καταπολέμησή της. Υπάρχουν υπερβολικές ποσότητες αντιβιοτικών στις ζωοτροφές; Μήπως ο υπερεντατικός χαρακτήρας της γεωργίας δεν είναι καλός για μας; Σε ποιον βαθμό χρειαζόμαστε καλύτερη επισήμανση και ιχνηλάτηση; Αυτά τα ερωτήματα είναι σημαντικά, ιδίως τώρα που επίκειται η αναθεώρηση της κοινής γεωργικής πολιτικής.
<P>
Επιπλέον, φάνηκε επίσης ότι υπάρχουν ουσιαστικά αδύνατα σημεία στο ευρωπαϊκό σύστημα διαχείρισης κρίσεων που αφορούν τα τρόφιμα. Ιδίως δεδομένης της φύσης αυτής της κατάστασης, όπου εκτός από την ομοσπονδιακή κυβέρνηση υπάρχουν επίσης δύο αρμόδια υπουργεία ανά περιφέρεια, επικρατεί υπερβολικός κατακερματισμός και υπερβολική έλλειψη σαφήνειας στην προσέγγιση της κρίσης και στη σχετική ενημέρωση. Σε τέτοιου είδους κρίσεις είναι καθοριστικό τόσο για τους καταναλωτές όσο και για τους παραγωγούς τροφίμων να μπορεί να συσταθεί το συντομότερο δυνατό μια ευρωπαϊκή μονάδα συντονισμού που θα παρακολουθεί και την ενημέρωση και τον συντονισμό της επιστημονικής έρευνας. Αυτό θα καταστήσει δυνατή την ταχύτερη και αποτελεσματικότερη διερεύνηση των αιτίων μιας επιδημίας, και με την πλήρη αξιοποίηση της εμπειρογνωμοσύνης άλλων ευρωπαίων ερευνητών και εργαστηρίων.

<CHAPTER ID="013">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="034" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="035" NAME="Simon Busuttil" AFFILIATION="PPE-DE">
Θα ήθελα να εκφράσω τις ευχαριστίες μου για τις καλές ευχές σας προς τη χώρα μου, τη Μάλτα, η οποία μαζί με την Κύπρο μπήκε στη ζώνη του ευρώ πριν από δύο εβδομάδες, κάνοντας 15 τις χώρες που χρησιμοποιούν το ευρώ ως νόμισμά τους. Αυτό σημαίνει ότι η πλειοψηφία των κρατών μελών της ΕΕ πλέον χρησιμοποιούν το ίδιο νόμισμα. Κατά τους εορτασμούς που έγιναν στη Μάλτα πριν από δύο ημέρες, οι Πρόεδροι του Συμβουλίου και της Επιτροπής, καθώς και ο Mario Mauro, αντιπρόεδρος του Ευρωπαϊκού Κοινοβουλίου, συνεχάρησαν τη Μάλτα για την ταχεία πρόοδο που σημείωσε στα τρία χρόνια από την ένταξή της στην Ευρωπαϊκή Ένωση και για τη μετάβασή της στο ευρώ, η οποία εξελίσσεται καλά και χωρίς προβλήματα. Μάλιστα, παρά το γεγονός ότι η περίοδος της παράλληλης κυκλοφορίας ολοκληρώνεται στο τέλος του τρέχοντος μηνός, μπορώ να δηλώσω ότι μετά από μόλις δύο εβδομάδες σχεδόν όλες οι συναλλαγές πραγματοποιούνται κιόλας σε ευρώ. Οι πολίτες της Μάλτας και του Gozo είναι περήφανοι που υιοθετούν το ευρώ και που έκαναν άλλο ένα μεγάλο βήμα μπροστά στην πορεία της Ευρωπαϊκής Ένωσης.
<SPEAKER ID="036" NAME="Yannick Vaugrenard" AFFILIATION="PSE">
(FR) Κύριε Πρόεδρε, το Ευρωπαϊκό Δικαστήριο εξέδωσε τον Δεκέμβριο μια απόφαση που αναμενόταν εδώ και πολύ καιρό, η οποία έχει πολύ ανησυχητικές συνέπειες σε ό,τι αφορά την προστασία των αποσπασμένων εργαζομένων στην Ευρώπη.
<P>
Στέλνει ένα αρνητικό μήνυμα στους συμπολίτες μας, οι οποίοι ανησυχούν για τους κινδύνους του κοινωνικού ντάμπινγκ. Τι λέει το Δικαστήριο σε αυτή την απόφαση, την επονομαζόμενη "Laval"; Λέει ότι τα σουηδικά συνδικάτα είχαν άδικο που θέλησαν να υποχρεώσουν μια λετονική επιχείρηση να υπογράψει τη συλλογική σύμβαση εργασίας τους, ιδίως όσον αφορά τον κατώτατο μισθό. Ωστόσο, βάσει της Οδηγίας του 1996 υποχρεούνται οι αποσπασμένοι εργαζόμενοι να τηρούν έναν πυρήνα επιτακτικών κανόνων ελάχιστης προστασίας στο κράτος μέλος υποδοχής.
<P>
Το Δικαστήριο αποφαίνεται ότι δεν ισχύει εν προκειμένω το σουηδικό σύστημα συλλογικών διαπραγματεύσεων και ότι τέτοιοι κανόνες μπορούν να επιβληθούν μόνο δια νόμου. Κατά συνέπεια, το ευρωπαϊκό μήνυμα δεν είναι πλέον σαφές: η μεν Επιτροπή προτάσσει την "ευελισφάλεια" και το σύστημα των συλλογικών συμβάσεων ως προτεραιότητα, το δε Ευρωπαϊκό Δικαστήριο απαξιώνει αυτό το μοντέλο.
<P>
Το Ευρωπαϊκό Κοινοβούλιο και το Συμβούλιο πρέπει, επομένως, να αποσαφηνίσουν αυτό το ζήτημα. Ειδάλλως, θα ήταν σαν να πετάμε την οδηγία Bolkenstein από την πόρτα, μόνο και μόνο για να την επαναφέρουμε από το παράθυρο, πράγμα που θα ήταν εντελώς απαράδεκτο.
<SPEAKER ID="037" NAME="Graham Watson" AFFILIATION="ALDE">
Κύριε Πρόεδρε, παίρνω τον λόγο για ένα ζήτημα που αφορά σε ένα κράτος μέλος συγκεκριμένα, αλλά που πιστεύω ότι έχει ευρύτερες ευρωπαϊκές επιπτώσεις. Φέτος είναι το Ευρωπαϊκό Έτος Διαπολιτισμικού Διαλόγου. Ένα θεσμικό όργανο που προωθεί ιδιαιτέρως τον διαπολιτισμικό διάλογο είναι το Βρετανικό Συμβούλιο. Προκαλεί λοιπόν μεγάλη ανησυχία το γεγονός ότι η Ρωσία θέλει να κλείσει τα γραφεία του Βρετανικού Συμβουλίου στην Αγία Πετρούπολη και το Εκατερίνεμπουργκ. Το έργο του Βρετανικού Συμβουλίου στη Ρωσία είναι απολύτως νόμιμο. Ρυθμίζεται από μια πολιτιστική συμφωνία του 1994 μεταξύ Λονδίνου και Μόσχας. Ζητώ λοιπόν να τεθεί από συναδέλφους το ζήτημα στη Ρωσία, στο πλαίσιο του διακοινοβουλευτικού διαλόγου μας, και εσείς, κύριε Πρόεδρε, να χρησιμοποιήσετε κάθε ευκαιρία που θα παρουσιαστεί προκειμένου να εκφράσετε την ανησυχία σας στις ρωσικές αρχές για το ότι ένα πολιτιστικό ζήτημα που ρυθμίζεται από μία απολύτως κανονική συμφωνία ανάμεσα σε δύο χώρες, καταπατείται σε μια προσπάθεια των ρωσικών αρχών να εμποδίσουν την πολιτική συζήτηση.
<SPEAKER ID="038" NAME="Ewa Tomaszewska" AFFILIATION="UEN">
Κύριε Πρόεδρε, το Σώμα συζήτησε τα προβλήματα που σχετίζονται με το δημογραφικό έλλειμμα που απειλεί την Ευρώπη σε πολλές περιπτώσεις, δηλαδή συζητήσαμε τα επακόλουθα κοινωνικά προβλήματα. Την ίδια στιγμή, ο ΦΠΑ στα παιδικά αγαθά στην Ευρωπαϊκή Ένωση χρεώνεται στον βασικό συντελεστή, με άλλα λόγια στον υψηλότερο δυνατό συντελεστή.
<P>
Στην Πολωνία τα παιδικά αγαθά υπόκειντο σε έναν ειδικό χαμηλότερο συντελεστή προτού η χώρα μου ενταχθεί στην Ένωση. Μία από τις νομικές επιπτώσεις της ένταξης της Πολωνίας στην Ένωση, δυστυχώς, αφορούσε στην αύξηση του συντελεστή ΦΠΑ για τα παιδικά αγαθά, κάτι που ερχόταν σε αντίθεση με την προσανατολισμένη στην οικογένεια πολιτική που εφαρμοζόταν στην Πολωνία.
<P>
Ζητώ από την Ευρωπαϊκή Επιτροπή να εξετάσει την τροποποίηση των σχετικών διατάξεων προς όφελος όλων των κρατών μελών της Ένωσης και συγκεκριμένα προς όφελος των φτωχότερων οικογενειών που μεγαλώνουν παιδιά. Αυτό θα μας βοηθούσε όλους να εφαρμόσουμε τη στρατηγική της Λισαβόνας.
<SPEAKER ID="039" NAME="Mikel Irujo Amezaga" AFFILIATION="Verts/ALE">
(ES) Κύριε Πρόεδρε, το Πρόγραμμα Εργασίας της Επιτροπής για το 2008 δηλώνει ότι ο πολίτης είναι και πρέπει να είναι ο πυρήνας του ευρωπαϊκού σχεδίου.
<P>
Επεκτείνοντας αυτή την ιδέα, πιστεύω ότι η Ευρωπαϊκή Ένωση δεν προσεγγίζει τη διαδικασία του Κοσσυφοπεδίου με τον σωστό τρόπο. Δεν μπορούμε να συνεχίσουμε να συζητάμε αν οι διάφορες διεθνείς συγκυρίες είναι κατάλληλες για την αναγνώριση του Κοσσυφοπεδίου. Ένα ερώτημα πρέπει να έχει προτεραιότητα έναντι όλων των άλλων: τι θέλει ο λαός του Κοσσυφοπεδίου; Εκείνοι είναι πιο σημαντικοί απ' όλους. Το κλειδί για την επίλυση των συγκρούσεων έγκειται σε δύο στοιχεία: σεβασμό των ανθρωπίνων δικαιωμάτων και αναγνώριση του δικαιώματός του ως λαού να αποφασίζει ελεύθερα για το μέλλον του.
<P>
Πιστεύω ότι η Ευρωπαϊκή Ένωση πρέπει να χρησιμοποιήσει αυτά τα λόγια ως αναφορά για καταστάσεις που προκύπτουν τόσο εντός όσο και εκτός των συνόρων της.
<SPEAKER ID="040" NAME="Daniel Strož" AFFILIATION="GUE/NGL">
Θα ήθελα να μιλήσω για ένα δύσκολο ζήτημα, το οποίο αφορά την εκτεταμένη εκστρατεία κατά του καπνίσματος και των καπνιστών στην Ευρωπαϊκή Ένωση, μια εκστρατεία που βασίζεται επίσης σε νομικές πράξεις που έχουν εγκριθεί από το Ευρωπαϊκό Κοινοβούλιο. Δεν υπάρχει αμφιβολία ότι το κίνητρο για την εκστρατεία είναι ευγενές, καθώς σχετίζεται με την υγεία των πολιτών. Ωστόσο, κατά τη γνώμη μου, αναδεικνύει επίσης ζητήματα που δεν αξιοπρεπή και τα οποία συνιστούν διάκριση κατά μιας μεγάλης μερίδας της κοινωνίας, η οποία ουσιαστικά έχει καταστεί παράνομη εξαιτίας της εξάρτησής της από το κάπνισμα. Επίσης δεν μπορούν να παραβλεφθούν οι μεγάλες οικονομικές απώλειες των καταστημάτων τύπου παμπ στις χώρες όπου ισχύει η απαγόρευση του καπνίσματος στα εστιατόρια. Θεωρώ ότι η προσοχή που δίνεται στους καπνιστές θα πρέπει επίσης να δοθεί και στη βιομηχανία καπνού. Δεν αποτελεί μυστικό το γεγονός ότι για δεκαετίες προστίθεντο στον καπνό ορισμένα συστατικά, όπως οι νιτροζαμίνες που είναι αζωτούχες ενώσεις οι οποίες προκαλούν καρκίνο και αυξημένη απορρόφηση νικοτίνης. Ως επί το πλείστον, η ζημιά σε έναν άνθρωπο δεν προκαλείται από τη νικοτίνη, αλλά από αυτές τις προσμίξεις. Κατά την άποψή μου, η παραγωγή καπνού και η σύνθεση των προϊόντων καπνού πρέπει επίσης να αποτελέσουν αντικείμενο ρύθμισης.
<SPEAKER ID="041" NAME="Jim Allister" AFFILIATION="NI">
Κύριε Πρόεδρε, πριν από τρία χρόνια αυτόν τον μήνα, δολοφονήθηκε βάναυσα ο Robert McCartney από μέλη του IRA στο Μπέλφαστ. Ο αποτροπιασμός γι' αυτή τη δολοφονία έγινε αισθητός στο Σώμα όταν οι αδελφές McCartney έφεραν εδώ και έθεσαν την υπόθεσή τους ενώπιον της δικαιοσύνης αναφορικά με αυτό.
<P>
Μετά από τρία χρόνια η δικαιοσύνη ακόμη τις αποφεύγει. Γιατί; Πρωτίστως διότι το κόμμα που θα μπορούσε να βοηθήσει περισσότερο -το Sinn Fein- εξακολουθεί να ενδιαφέρεται περισσότερο για την προστασία των δικών του, παρά για να φροντίσει την παράδοση των δολοφόνων στη δικαιοσύνη. Μάλιστα, η κατάσταση έχει επιδεινωθεί, καθώς η πίεση στο Sinn Fein έχει χαλαρώσει από την είσοδό τους στην κυβέρνηση, με αποτέλεσμα, προκειμένου να διατηρηθεί η εν λόγω κυβέρνηση, ορισμένοι, όπως το πρώην κόμμα μου, το DUP, να είναι έτοιμοι να αφήσουν το Sinn Fein να γλιτώσει.
<P>
Δυστυχώς, η δικαιοσύνη για τον Robert McCartney έρχεται δεύτερη σε σχέση με τη διατήρηση του "chuckle coalition" στο Stormont. Ομοίως, με την πρόσφατη δολοφονία του Paul Quinn, αναμφισβήτητα από το στρατιωτικό σκέλος του Sinn Fein - και αυτή θα συγκαλυφθεί και θα κουκουλωθεί. Αυτά συμβαίνουν όταν συζητάς με δυνάμεις της τρομοκρατίας.
<SPEAKER ID="042" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Πρόεδρε, στη πρώτη αυτή συνεδρίασή μας του καινούργιου χρόνου, θα ήθελα να αναφερθώ στην πολιτική κρίση στην οποία συνεχίζει να βυθίζεται ο Λίβανος και στο ρόλο που πρέπει να παίξει το Κοινοβούλιό μας.
<P>
Παράλληλα με τα πολύπλοκα οικονομικά και πολιτικά προβλήματα που αντιμετωπίζει η φίλη αυτή χώρα, συνεχίζει να υφίσταται το θεσμικό κενό, αφού από τις 23 Νοεμβρίου 2007 δεν έχει καταστεί δυνατό να εκλεγεί πρόεδρος από το Κοινοβούλιο -12 φορές έχει αναβληθεί αυτή η εκλογή- το δε Κοινοβούλιο παραμένει κλειστό και δεν υπάρχει δυνατότητα να συζητηθούν τα προβλήματα, οι προοπτικές και να αξιοποιηθούν όλες οι συνταγματικές δικαιοδοσίες του Κοινοβουλίου για να εκλέξει πρόεδρο.
<P>
Γνωρίζω την ευαισθησία σας και τα μηνύματα που έχετε στείλει προς αυτήν την κατεύθυνση, κύριε Πρόεδρε, θέλω όμως να τονίσω ακόμη μια φορά ότι πρέπει να εκφράσουμε τη βαθιά μας ανησυχία για τις συνέπειες αυτής της κρίσης στον ταλαιπωρημένο λαό του Λιβάνου, αλλά και όσον αφορά την ειρήνη και τη σταθερότητα στην περιοχή. Μας το επιβάλλουν τα δημοκρατικά μας καθήκοντα, αλλά και οι δεσμεύσεις μας μέσα από την εταιρική σχέση. " συμφωνία σύνδεσης με το Λίβανο προβλέπει ένα σταθερό πολιτικό διάλογο μεταξύ του Ευρωπαϊκού Κοινοβουλίου και του Κοινοβουλίου του Λιβάνου και πρέπει να αξιοποιήσουμε αυτήν τη δυνατότητα και να στείλουμε ένα μήνυμα αποτελεσματικό.
<SPEAKER ID="043" NAME="Pierre Pribetich" AFFILIATION="PSE">
(FR) Κύριε Πρόεδρε, κυρίες και κύριοι συνάδελφοι, η Σλοβενία, η μοναδική χώρα της πρώην Γιουγκοσλαβίας που εντάχθηκε στην Ευρωπαϊκή Ένωση, αναλαμβάνει τώρα την Προεδρία της Ένωσης. Επ' ευκαιρία αυτού του ιστορικού γεγονότος, της ευχόμαστε κάθε επιτυχία για την Προεδρία της.
<P>
Ωστόσο, ποτέ άλλοτε δεν ήταν τόσο επιτακτική η ανάγκη οριστικής επίλυσης της γιουγκοσλαβικής κρίσης, είτε αυτή αφορά το ζήτημα του Κοσόβου, είτε την επιτάχυνση της ένταξης των γειτόνων της στα Βαλκάνια. " μόνη λύση για τις χώρες που συναποτελούσαν την πρώην Γιουγκοσλαβία έγκειται στην ταχεία ένταξή τους στην Ένωση, με την τήρηση των κριτηρίων που έχουν θεσπιστεί. " ειρήνη επιτάσσει μια φιλόδοξη θεώρηση και κυρίως τη βούληση για υπέρβαση της ιστορίας των Βαλκανίων και τον προσανατολισμό σε ένα ευρωπαϊκό μέλλον.
<P>
Μέχρι σήμερα, δεν κατέστη δυνατή η επίλυση του ζητήματος του Κοσόβου, διότι η διεθνής κοινότητα αδυνατούσε να συμφωνήσει. " Ευρωπαϊκή Ένωση υπήρξε και η ίδια θύμα αυτού του αδιεξόδου, αυτού του συνδρόμου. Μεταξύ των χωρών που φοβούνται τις συνέπειες της ανεξαρτησίας και εκείνων που δεν ονειρεύονται παρά να σπεύσουν να επικυρώσουν αυτή την ανεξαρτησία για διαφόρους διπλωματικούς λόγους, η Σλοβενία θα πρέπει καταρχάς να διασφαλίσει τη συνοχή της Ένωσης, επιζητώντας πρωτίστως έναν εσωτερικό συμβιβασμό, αν δεν θέλουμε να παραδώσουμε στη χλεύη ή και να γελοιοποιήσουμε την εξωτερική πολιτική της Ευρωπαϊκής Ένωσης, όπως αυτή θεσπίζεται στη Συνθήκη της Λισαβόνας.
<P>
Γνωρίζουμε, όμως, ότι το όρος Triglav στη Σλοβενία συμβολίζει την αποφασιστικότητα και την επίτευξη. Ας ελπίσουμε, λοιπόν, ότι θα γίνει το σύμβολο του έτους 2008!
<SPEAKER ID="044" NAME="Romana Jordan Cizelj" AFFILIATION="PPE-DE">
(SL) Τον Οκτώβριο του 2003 η Κροατία ανακοίνωσε μια περιβαλλοντική ζώνη αλιείας στην Αδριατική. " Σλοβενία και η Ιταλία αντιτάχθηκαν σε αυτό. Αυτό οδήγησε έναν χρόνο αργότερα στην υπογραφή συμφωνίας μεταξύ Σλοβενίας, Ιταλίας, Ευρωπαϊκής Ένωσης και Κροατίας. Σύμφωνα με τη συμφωνία, η ζώνη δεν επηρεάζει τα κράτη μέλη. Παρά το γεγονός αυτό, η κροατική Συνέλευση αποφάσισε πέρυσι μονομερώς ότι η περιβαλλοντική ζώνη αλιείας θα επηρέαζε και τα κράτη μέλη από την 1η Ιανουαρίου του τρέχοντος έτους το αργότερο.
<P>
" Συνέλευση, ως εκ τούτου, έκανε δύσκολες τις ζωές των ανθρώπων που ζουν γύρω από την Αδριατική. Αυτή η μονομερής απόφαση της Κροατίας προκάλεσε προβλήματα στους αλιείς, για παράδειγμα, καθώς μείωσε την περιοχή αλιείας τους και το λιμάνι του Koper έχασε την πρόσβασή του στα διεθνή ύδατα. " απόφαση της Συνέλευσης ότι η περιβαλλοντική ζώνη αλιείας θα επηρέαζε τα κράτη μέλη από την 1η Ιανουαρίου του τρέχοντος έτους είναι αντίθετη προς τη διεθνή υποχρέωση που έχει αποδεχτεί η Κροατία και αποτελεί αιτία για να αμφισβητηθεί η αξιοπιστία της. Οι υποχρεώσεις που αναλαμβάνονται από μία χώρα δεν πρέπει να παραβιάζονται στα σύγχρονα, δημοκρατικά, νόμιμα κράτη. Αυτό έρχεται σε πλήρη αντίφαση με την πολιτική κουλτούρα της Ευρωπαϊκής Ένωσης.
<P>
Αναρωτιέμαι λοιπόν εάν η Κροατία πραγματικά θέλει να γίνει μέλος της Ευρωπαϊκής Ένωσης. Εάν το θέλει, πρέπει να δράσει άμεσα και να αρχίσει να συμμορφώνεται με τη συμφωνία για την περιβαλλοντική ζώνη αλιείας, καθώς και με άλλες συμφωνίες που έχουν επιτευχθεί μέχρι σήμερα.
<SPEAKER ID="045" NAME="Gyula Hegyi" AFFILIATION="PSE">
(HU) Το Szigetköz, που βρίσκεται εν μέρει στην Αυστρία και τη Σλοβακία και την ουγγρική διαδρομή του Δούναβη, είναι μία από τις ομορφότερες περιοχές της Ευρώπης. Είναι ένα νησί βιοποικιλότητας με τα φυσικά χαρακτηριστικά του, τον πλούτο πανίδας και χλωρίδας, τους υδροβιότοπους του και τον παραδοσιακό τρόπο ζωής των ανθρώπων που ζουν εκεί.
<P>
Δυστυχώς, ο ρυθμός ροής του ποταμού που τρέφει αυτή την περιοχή έχει μειωθεί σε επικίνδυνο επίπεδο τις τελευταίες δεκαετίες εξαιτίας υδρολογικής παρέμβασης. " διατήρηση αυτού του μοναδικού φυσικού πόρου για τις επόμενες γενιές δεν είναι προς το συμφέρον μόνο της θιγείσας περιοχής, αλλά και της Ουγγαρίας και ολόκληρης της Ένωσης.
<P>
Έχουμε ήδη καλούς νόμους, όπως η οδηγία πλαίσιο για τα ύδατα, η οποία θα πρέπει καταρχήν να προστατεύει την περιοχή. Όμως, για να είναι πετυχημένοι, πρέπει να εφαρμόζονται τόσο σε εθνικό επίπεδο όσο και σε επίπεδο ΕΕ. Θα ήταν επιθυμητή η συνεργασία της Σλοβακίας, ανεξάρτητα από το ζήτημα Nagy-Duna, με την Ουγγαρία για τη σταθεροποίηση της υδροδότησης στην εν λόγω περιοχή.
<P>
Θα ήθελα να σας προσκαλέσω σε ένα ταξίδι σε αυτή τη ρομαντική τοποθεσία την άνοιξη, όμως δυστυχώς αυτό δεν μπορεί να γίνει χωρίς νερό, και γι' αυτό χρειαζόμαστε κάθε πιθανή βοήθεια.
<SPEAKER ID="046" NAME="Thierry Cornillet" AFFILIATION="ALDE">
(FR) Κύριε Πρόεδρε, θέλω να επιστήσω την προσοχή του Ευρωπαϊκού Κοινοβουλίου στην τύχη δύο γάλλων δημοσιογράφων, του Pierre Creisson και του Thomas Dandois, οι οποίοι βρίσκονται έγκλειστοι σε φυλακή στη Νιγηρία. Κατηγορούνται για υπονόμευση της ασφάλειας του κράτους, κατηγορία που στη συγκεκριμένη χώρα επισείει την ποινή του θανάτου.
<P>
Είναι όντως γεγονός ότι αυτοί οι δύο δημοσιογράφοι και ο οδηγός τους, ο Al Hassane, παραβίασαν τους νόμους της Νιγηρίας, αφού μετέβησαν σε απαγορευμένη ζώνη. Κατά τη γνώμη μου, όμως, αυτό έγινε για ευγενή δημοσιογραφικό σκοπό, αφού πρόθεσή τους ήταν να καταγράψουν την εξέγερση των Τουαρέγκ και κατόπιν να επιστρέψουν στην πρωτεύουσα για να υποβάλουν ερωτήσεις στις νιγηριανές αρχές, προκειμένου να έχουν μια όσο το δυνατόν πληρέστερη θεώρηση.
<P>
Επομένως, θεωρώ σημαντικό να κινητοποιηθούμε γι' αυτούς τους δύο δημοσιογράφους: καταρχάς, διότι επικρέμεται η επιβολή θανατικής ποινής, η οποία είναι απολύτως δυσανάλογη σε σχέση με αυτό που διέπραξαν, και δεύτερον, διότι η Νιγηρία είναι φίλια χώρα, στην οποία παρέχουμε μεγάλη βοήθεια. Δεν της αξίζει να αμαυρωθεί η φήμη της από τέτοιες συμπεριφορές.
<P>
Νομίζω, κύριε Πρόεδρε, ότι δύνασθε και εσείς και οι συνάδελφοί μου, να συμπράξετε σε αυτή την έκκληση για επανεξέταση, για τη χορήγηση χάρης από τον Πρόεδρο Tandja, ούτως ώστε αυτοί οι δύο δημοσιογράφοι να απελευθερωθούν. Μολονότι παραβίασαν πράγματι τους νόμους της Νιγηρίας, οι πράξεις τους δεν δικαιολογούν τόσο παρατεταμένη φυλάκιση.
<SPEAKER ID="047" NAME="Πρόεδρος">
Θα τα παρακολουθήσουμε όλα αυτά με μεγάλη προσοχή.
<SPEAKER ID="048" NAME="Bogusław Rogalski" AFFILIATION="UEN">
(PL) Κύριε Πρόεδρε, παίρνω σήμερα τον λόγο ως μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, καθώς και ως πολίτης μιας χώρας που αναγκάστηκε να αγωνιστεί πολλές φορές για την ανεξαρτησία και την ελευθερία της.
<P>
Θα ήθελα να επιστήσω την προσοχή του Σώματος στην έλλειψη σεβασμού των ανθρωπίνων δικαιωμάτων και την άρνηση ελευθερίας της έκφρασης στη Λαϊκή Δημοκρατία της Κίνας, καθώς αυτό θίγει τους κατοίκους του Θιβέτ. Το τελευταίο παράδειγμα της πολιτικής του καθεστώτος απέναντι στο Θιβέτ είναι η καταστολή των μοναχών που εξέφρασαν τη χαρά τους για την απονομή του Μεταλλίου της Τιμής του Κογκρέσου στον Δαλάι Λάμα. Ο Δαλάι Λάμα έχει πάρει επίσης βραβείο Νόμπελ και αγωνίζεται για τον σεβασμό των ανθρωπίνων δικαιωμάτων εδώ και αρκετές δεκαετίες.
<P>
Δεν μπορούμε να επιτρέψουμε την εξόντωση του Θιβέτ ή οποιουδήποτε άλλου έθνους του 21ου αιώνα από μία δικτατορία, μία τυραννία ή από τη σαδιστική επιθυμία για άσκηση πολιτικής κυριαρχίας. Το Σώμα πρέπει να πει "τέλος". Πρέπει να πει "τέλος" στις επιθέσεις προς έναν πολιτισμό που θεωρείται ο πιο ειρηνικός στη Γη. Ως ελεύθεροι άνθρωποι, αφοσιωμένοι στις θεμελιώδεις αξίες της Ευρωπαϊκής Ένωσης, πρέπει κάνουμε ό,τι μπορούμε, προκειμένου να διασφαλίσουμε ότι και ο λαός του Θιβέτ μπορεί να γνωρίσει εντέλει το αληθινό νόημα της λέξης "ελευθερία".
<SPEAKER ID="049" NAME="Milan Horáček" AFFILIATION="Verts/ALE">
(DE) Κύριε Πρόεδρε, μας συγκλόνισε η απόφαση της ρωσικής κυβέρνησης να κλείσει όλα τα περιφερειακά γραφεία του Βρετανικού Συμβουλίου. Τα γραφεία αυτά έγιναν θύματα της επιδείνωσης των σχέσεων μεταξύ Ρωσίας και "νωμένου Βασιλείου. " κοινωνία των πολιτών στη Ρωσία μπορεί λοιπόν να περιμένει μόνο τέτοιου είδους προκλήσεις;
<P>
" δολοφονία του Alexander Litvinenko δεν έχει διαλευκανθεί ακόμα και η Ρωσία αρνείται να συνεργαστεί. Ο κύριος ύποπτος Andrej Lugovoi βρίσκεται από τα τέλη του 2007 στη Δούμα. Επίσης, δεν έχουν διαλευκανθεί οι συνθήκες που οδήγησαν στον θάνατο της Anna Politkovskaya. Οι επικρίσεις καλύπτοντα από πέπλο σιωπής ή απλά εξαλείφονται;
<P>
" ΕΕ πρέπει να απευθύνει έκκληση προς τη Ρωσία να σεβαστεί τα ανθρώπινα δικαιώματα και την αρχή του κράτους δικαίου. Μπορούμε να δώσουμε το παράδειγμα μετονομάζοντας την αίθουσα τύπου μας σε αίθουσα Anna Politkovskaya.
<SPEAKER ID="050" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, σε συνέχεια του τρίτου γύρου διαπραγματεύσεων ανάμεσα στον Polisario Front, τον μόνο νόμιμο εκπρόσωπο του λαού των Sahrawi, και το Βασίλειο του Μαρόκου, που διεξήχθη υπό την αιγίδα των "νωμένων Εθνών στις 8 και 9 Ιανουαρίου, πρέπει να τονίσω την τρέχουσα ανάγκη και σημασία να απαιτήσουμε τον πλήρη σεβασμό του αναφαίρετου δικαιώματος του λαού των Sahrawi για αυτοδιάθεση. Αυτή είναι η μόνη δίκαιη και μακροχρόνια λύση σε αυτή τη διαμάχη και είναι επίσης σύμφωνη με το διεθνές δίκαιο και τα ψηφίσματα των "νωμένων Εθνών. Πρέπει να πούμε στις μαροκινές αρχές να σταματήσουν τους αναβλητικούς χειρισμούς τους, οι οποίοι στοχεύουν στην καθυστέρηση και, εάν είναι δυνατόν, στο μποϊκοτάζ της τρέχουσας διαπραγματευτικής διαδικασίας. Πρέπει επίσης να πούμε στις μαροκινές αρχές να σταματήσουν την καταπίεση και την αποίκιση των κατεχόμενων εδαφών της Δυτικής Σαχάρα.
<SPEAKER ID="051" NAME="Avril Doyle" AFFILIATION="PPE-DE">
Κύριε Πρόεδρε, ο κ. Hu Jia, υπέρμαχος του αγώνα κατά του AIDS, ακτιβιστής των ανθρωπίνων δικαιωμάτων και προτεινόμενος από αυτό το Κοινοβούλιο για το βραβείο Ζαχάρωφ το 2007, συνελήφθη από τις κινεζικές αρχές στο Πεκίνο στις 27 Δεκεμβρίου 2007 και κατηγορείται για υπονόμευση.
<P>
Θαυμάζω την πρόοδο που έχει σημειωθεί τις τελευταίες δεκαετίες στην Κίνα. Ωστόσο, η σύλληψη του κ. Hu Jia από τους Κινέζους στέλνει ένα εντελώς λανθασμένο μήνυμα, ένα μήνυμα που είναι πολύ δύσκολο για εμάς να το κατανοήσουμε. Θα αγνοήσουν οι Κινέζοι τη δέσμευση που ανέλαβαν προς τη διεθνή κοινότητα, δεσμευόμενοι να βελτιώσουν την κατάσταση των ανθρωπίνων δικαιωμάτων στην Κίνα σε αντάλλαγμα με τη διεξαγωγή των Ολυμπιακών Αγώνων στο Πεκίνο;
<P>
Ως Κοινοβούλιο πρέπει να αντιδράσουμε δυναμικά για να προστατεύσουμε αυτόν τον άνθρωπο που είναι τώρα στη φυλακή, κατά πάσα πιθανότητα επειδή συνεργάστηκε με το Ευρωπαϊκό Κοινοβούλιο, καταθέτοντας ως μάρτυρας στην Υποεπιτροπή Ανθρωπίνων Δικαιωμάτων τον Νοέμβριο του 2007. Πρέπει επίσης να προσφέρουμε υποστήριξη στους διαδηλωτές στην Κίνα που ζητούν την απελευθέρωσή του.
<P>
Δεδομένου ότι η διπλωματική γλώσσα και μόνο θα θεωρούνταν συναίνεση στην κινεζική κουλτούρα, πιστεύω ότι χρειαζόμαστε ένα ισχυρό κοινοβουλευτικό ψήφισμα -ελπίζω εντός της εβδομάδας- για να προστατεύσουμε τον κ. Hu Jia. Ζητώ από εσάς, κύριε Πρόεδρε, να εγείρετε την υπόθεση του κ. Hu Jia στις κινεζικές αρχές: επιβάλλεται να ακούσουν τις απόψεις αυτού του Κοινοβουλίου.
<SPEAKER ID="052" NAME="Proinsias De Rossa" AFFILIATION="PSE">
Κύριε Πρόεδρε, παίρνω τον λόγο για να θίξω ένα ζήτημα που μπορεί αρχικά να φανεί κοινότοπο: την εφαρμογή της ευρωπαϊκής οδηγίας πλαίσιο για τα ύδατα του 2000 στην Ιρλανδία. Το λυπηρό γεγονός είναι ότι η εν λόγω οδηγία εφαρμόζεται στην Ιρλανδία από την ιρλανδική κυβέρνηση, χρεώνοντας τα σχολεία για τη χρήση του νερού. Επειδή τα περισσότερα σχολεία στην Ιρλανδία χρηματοδοτούνται σε μεγάλο βαθμό από εθελοντική συγκέντρωση πόρων, αυτό ουσιαστικά σημαίνει ότι οι γονείς πρέπει να συγκεντρώνουν τα χρήματα για να πληρώνουν για το νερό.
<P>
Σαν να μην έφτανε αυτό, η ιρλανδική κυβέρνηση αποφάσισε να κατηγορήσει την Ευρώπη γι' αυτή την απόφαση, τη στιγμή που φυσικά είναι αποκλειστικά ζήτημα της ιρλανδικής κυβέρνησης το ποια πολιτική εφαρμόζει αναφορικά με την εφαρμογή της οδηγίας για τα ύδατα. " ευαισθησία του ζητήματος προκύπτει διότι στην Ιρλανδία διεξαγάγουμε δημοψήφισμα για να πάρουμε μια πολιτική απόφαση και η άνανδρη πολιτική τακτική να κατηγορηθεί η Ευρώπη για την απόφαση της κυβέρνησης ενέχει τον κίνδυνο να στρέψει όλους τους γονείς στην Ιρλανδία εναντίον της Ευρώπης.
<P>
Κατά την άποψή μου, πρόκειται για ένα σοβαρό ζήτημα και θα ήθελα να ζητήσω από τον Πρόεδρο του Κοινοβουλίου και τον Αντιπρόεδρο της Επιτροπής, ο οποίος βρίσκεται σήμερα εδώ, να το καταστήσουν σαφές αυτό στην ιρλανδική κυβέρνηση και να κάνουν μια δημόσια δήλωση που να λέει ότι είναι ελεύθεροι να χρεώνουν ή να μην χρεώνουν τα σχολεία για το νερό και ότι δεν πρέπει να παίζουν με το μέλλον της Ευρώπης μέσα από άνανδρες πολιτικές τακτικές.
<SPEAKER ID="053" NAME="Gay Mitchell" AFFILIATION="PPE-DE">
Κύριε Πρόεδρε, σε ορισμένα από τα κράτη μέλη μας οι άνθρωποι μπορούν να κυκλοφορούν στους δρόμους και να εκπαιδεύονται στη χρήση όπλων, και μάλιστα σε όπλα Magnum, χωρίς καμία ταυτότητα, ή χωρίς να διαθέτουν άδεια οπλοφορίας. Το θέτω εδώ αυτό το ζήτημα διότι υπάρχουν στοιχεία που υποδεικνύουν ότι οργανωμένοι εγκληματίες στην Ιρλανδία μεταβαίνουν σε διάφορα μέρη της Ευρωπαϊκής Ένωσης για ανάλογη εκπαίδευση και κατόπιν επιστρέφουν στην Ιρλανδία και δολοφονούν ανθρώπους σε συνοικίες κακοποιών. Συχνά δολοφονούνται και αθώοι περαστικοί.
<P>
Θέτω αυτό το ζήτημα διότι τον περασμένο Νοέμβριο το Κοινοβούλιο ενέκρινε μια νέα οδηγία, η οποία βρίσκεται τώρα στο Συμβούλιο. Ζητώ από το Συμβούλιο να εγκρίνει την εν λόγω οδηγία τον τρέχοντα μήνα, ώστε να υπερψηφιστεί κατά την πρώτη ανάγνωση.
<P>
Δεύτερον, θα ήθελα να ζητήσω από την Επιτροπή να μην περιμένει μέχρι αυτή η οδηγία να μεταφερθεί στο εθνικό δίκαιο στα 27 κράτη μέλη -αυτό μπορεί να διαρκέσει έως και δύο χρόνια- αλλά να αρχίσει την εφαρμογή ορισμένων διατάξεων, μία από τις οποίες είναι να συγκροτηθεί ομάδα επαφής των 27 κρατών μελών με την Επιτροπή για να ξεκινήσει το έργο της καταπολέμησης της παράνομης χρήσης όπλων. Ζητώ να γίνει αυτό χωρίς περαιτέρω καθυστέρηση.
<SPEAKER ID="054" NAME="Siiri Oviir" AFFILIATION="ALDE">
(ET) Κύριε Πρόεδρε, κυρίες και κύριοι.
<P>
Εδώ και αρκετό καιρό παρακολουθούμε τη Γεωργία. Οι προεδρικές εκλογές τελείωσαν και επιτέλους το αποτέλεσμα είναι σαφές.
<P>
Λένε ότι η επανάσταση τρώει τα παιδιά της. Ο Πρόεδρος Saakashvili πιθανότατα νικήθηκε από τον φόβο του γι' αυτό. " άσκηση σωματικής βίας από μια χώρα δεν είναι σημάδι δύναμης, αλλά αδυναμίας της.
<P>
Αντικειμενικά, πρέπει να επισημάνουμε ότι μετά την καταστολή των διαδηλώσεων εκεί, η Γεωργία προσπάθησε τουλάχιστον να διεξαγάγει δημοκρατικές εκλογές. " δημοκρατία, ωστόσο, δεν είναι πράγμα. Είναι τρόπος σκέψης και δεν μπορεί να εξαλειφθεί σε μία μέρα ή να "μεταμοσχευθεί" από μια χώρα σε άλλη.
<P>
Στη Γεωργία έκανε την εμφάνισή της αξιόλογη αντιπολίτευση. Στο όνομα της δημοκρατικής προόδου πρέπει να βοηθήσουμε τους κυβερνητικούς κύκλους να αντιληφθούν τη φύση των βασικών συστατικών της δημοκρατίας.
<P>
" Γεωργία πρέπει να βρει η ίδια τη δύναμη να εξέλθει από την κρίση. Οι κοινοβουλευτικές εκλογές πλησιάζουν. " χώρα χρειάζεται δημοκρατικές μεταρρυθμίσεις για να συνεχίσει και ο λαός δεν περιμένει τίποτα λιγότερο.
<P>
Θα ήταν λάθος από την πλευρά μας στην Ευρωπαϊκή Ένωση να καταλογίσουμε ευθύνες σε ένα άτομο. Αυτό που πρέπει να κάνουμε είναι να στηρίξουμε τους θεσμούς, να παράσχουμε εμπειρογνωμοσύνη και ειλικρινά και ανοιχτά να καταδείξουμε οποιεσδήποτε πτυχές δεν συμβαδίζουν με τη δημοκρατία.
<P>
Τέλος, θα ήθελα να πω ότι αυτό που συμβαίνει στη Γεωργία αποτελεί ίσως το κλειδί και για την Αρμενία. Οι προεδρικές εκλογές πλησιάζουν και εκεί.
<SPEAKER ID="055" NAME="Zbigniew Krzysztof Kuźmiuk" AFFILIATION="UEN">
Κύριε Πρόεδρε, για την περίοδο 2008-2012 η Ευρωπαϊκή Επιτροπή έδωσε το δικαίωμα στην Πολωνία να εκπέμψει μόνο 208 εκατ. τόνους διοξειδίου του άνθρακα. Αυτό είναι σχεδόν 30% λιγότερο από την ποσότητα που ζήτησε η πολωνική κυβέρνηση. " Πολωνία προσέφυγε κατά της απόφασης αυτής στο Ευρωπαϊκό Δικαστήριο, αλλά δυστυχώς δεν είναι γνωστό το πότε ακριβώς θα εκδώσει το Δικαστήριο απόφαση για το ζήτημα αυτό. Επομένως, η πολωνική οικονομία πρέπει να προσαρμοστεί στο καθορισμένο χαμηλό όριο.
<P>
Οι οικοδομικές και χαλυβουργικές επιχειρήσεις, καθώς και άλλες επιχειρήσεις πρέπει να μειώσουν την παραγωγή τους. Το σημαντικότερο είναι ότι θα υπάρξει μια σαφής αύξηση στο κόστος του ηλεκτρικού ρεύματος. Υπολογίζεται ότι οι τιμές θα αυξηθούν κατά περίπου 10% φέτος και κατά 20% σε μία τετραετία, καθώς τα όρια εκπομπών επηρεάζουν σε μεγάλο βαθμό και τη βιομηχανία παραγωγής ηλεκτρικού ρεύματος.
<P>
" επιβολή ορίων εκπομπών με αυτόν τον τρόπο, και διαμοιράζοντας άδικα την επιβάρυνση που προκύπτει, δεν θα επιβραδύνει μόνο την ανάπτυξη των νέων κρατών μελών, όπως η Πολωνία, αλλά θα επηρεάσει σημαντικά και το κόστος διαβίωσης για τους πολίτες τους. Θέλω να εκφράσω την έντονη αποδοκιμασία μου προς αυτό.
<SPEAKER ID="056" NAME="Hélène Flautre" AFFILIATION="Verts/ALE">
(FR) Κύριε Πρόεδρε, την Παρασκευή, 11 Ιανουαρίου, μου απαγορεύθηκε η πρόσβαση στο κέντρο κράτησης αλλοδαπών της Lille-Lesquin. Αυτή η επίσκεψη εντασσόταν στο πλαίσιο της εβδομάδας ευρωπαϊκής δράσης κατά του εγκλεισμού αλλοδαπών στην Ευρώπη. Ωστόσο, κύριε Πρόεδρε, από τον Ιούλιο του 2003, σε συνέχεια άλλωστε αιτήματος του τότε Προέδρου του Ευρωπαϊκού Κοινοβουλίου και Αντιπροέδρου, κ. Onesta, οι γαλλικές αρχές προέβησαν στη διευκρίνιση ότι οι κανόνες που διέπουν τις επισκέψεις εθνικών βουλευτών και γερουσιαστών ισχύουν επίσης για τα μέλη του Ευρωπαϊκού Κοινοβουλίου.
<P>
Αυτός είναι ο λόγος που σας παρακαλώ, κύριε Πρόεδρε, να καλέσετε εκ νέου τις γαλλικές αρχές να τηρήσουν πλήρως τις τότε δεσμεύσεις τους και κυρίως να διασφαλιστεί ίση μεταχείριση μεταξύ των μελών του ΕΚ και των γάλλων βουλευτών. Αυτό καθίσταται μάλιστα ακόμη πιο επίκαιρο, αφού οι ευρωπαίοι βουλευτές στην παρούσα φάση εξετάζουν σχέδιο οδηγίας για τις επαναπροωθήσεις υπηκόων τρίτων χωρών, γεγονός που ενδέχεται να έχει σοβαρότατες συνέπειες για την κράτηση των αλλοδαπών.
<P>
Προσθέτω ότι οι απροειδοποίητες επισκέψεις σε χώρους κράτησης στοχεύουν στην πρόληψη της κακομεταχείρισης, η οποία σε γενικές γραμμές μένει ατιμώρητη στη Γαλλία, όπως επισημαίνεται στην τελευταία έκθεση της επιτροπής πρόληψης των βασανιστηρίων.
<SPEAKER ID="057" NAME="Maria Petre" AFFILIATION="PPE-DE">
(RO) Παρεμβαίνω σήμερα για να επιστήσω την προσοχή σας στη θέση των Ρουμάνων γεωργών έναν χρόνο μετά την ένταξης της Ρουμανίας στην ΕΕ.
<P>
Στη Ρουμανία η γεωργία εξακολουθεί να είναι μη αποδοτική ή όχι αρκετά αποδοτική, και παρόλα αυτά αποτελεί ζωτική απασχόληση για τη μεγαλύτερη μερίδα του πληθυσμού. Οι γεωργοί αποτελούν σημαντικό μερίδιο του παραγωγικού πληθυσμού, αλλά υπάρχει και ένας σημαντικός αριθμός ηλικιωμένων γεωργών.
<P>
Σε αυτό το πλαίσιο, χαιρετίζω την απόφαση της Επιτροπής να μην ενεργοποιήσει τη ρήτρα διασφάλισης σε αυτόν τον τομέα· ωστόσο, αυτό δεν είναι αρκετό.
<P>
Το 2008 οι ευρωπαϊκές εκταμιεύσεις θα ανέλθουν στο 25% του ευρωπαϊκού μέσου όρου· μόνο μετά από 9 χρόνια θα μπορέσει η Ρουμανία να φτάσει αυτόν τον μέσο όρο.
<P>
Τα τελευταία χρόνια η Ρουμανία ήταν γρήγορη στην προσαρμογή του κεκτημένου στους τομείς της ποιότητας, της υγείας και της φυτοϋγιεινομικής νομοθεσίας.
<P>
Το κόστος προσαρμογής μπορεί να αποδειχθεί σημαντικό εμπόδιο για τους Ρουμάνους γεωργούς που επωφελούνται από την κοινή αγροτική πολιτική. " Ρουμανία είναι ο δεύτερος μεγαλύτερος αγροτικός παραγωγός στην Κεντρική Ευρώπη, μετά την Πολωνία, και μόνο μέσω της μέγιστης αξιοποίησης της ευρωπαϊκής χρηματοδότησης μπορεί αυτή η δυναμική να χρησιμοποιηθεί έξυπνα και να αξιοποιηθεί κατάλληλα.
<SPEAKER ID="059" NAME="Vladimír Maňka" AFFILIATION="PSE">
(SK) " σύνοδος της Ολομέλειας του Ευρωπαϊκού Κοινοβουλίου του Δεκεμβρίου πληροφορήθηκε λανθασμένα ότι πρόκειται να σταματήσουν οι ραδιοφωνικές εκπομπές για τις μειοψηφίες στη Σλοβακία και ότι η δημόσια διοίκηση κλείνει τον ραδιοφωνικό σταθμό "Rádiο Patria" που εκπέμπει σε μειονοτικές γλώσσες.
<P>
Κυρίες και κύριοι, η σλοβακική υπηρεσία ραδιοφωνίας δεν ετοιμάζει περιορισμούς αναφορικά με τον ραδιοφωνικό σταθμό "Rádiο Patria". Αντιθέτως, από τον Ιανουάριο του 2007 ο "Rádiο Patria" έχει, για πρώτη φορά στην ιστορία του, αυτόνομη εμβέλεια που καλύπτει ολόκληρη τη Δημοκρατία της Σλοβακίας. Εκπέμπει καθημερινά 8-10 ώρες πρόγραμμα υψηλής ποιότητας, το οποίο περιλαμβάνει ειδήσεις, δημοσιογραφικά και πολιτισμικά θέματα. Οι ώρες μετάδοσης είναι περισσότερες από ποτέ άλλοτε. Καμία άλλη ευρωπαϊκή δημόσια υπηρεσία δεν προσφέρει παρόμοιο εύρος υπηρεσιών ραδιοφωνίας για τις εθνικές μειονότητες.
<P>
Κύριε Πρόεδρε, είναι λυπηρό όταν ένας βουλευτής του Ευρωπαϊκού Κοινοβουλίου θεωρεί ότι σε μια δημοκρατία μπορεί κανείς να λέει οτιδήποτε χωρίς να έχει επαληθεύσει κατά πόσο αυτό είναι σωστό. Τέτοιες επιθέσεις προκαλούν ένταση και βλάπτουν το καλό όνομα της χώρας.
<SPEAKER ID="060" NAME="Jelko Kacin" AFFILIATION="ALDE">
(SL) " Σλοβενία ανέλαβε την Προεδρία της Ευρωπαϊκής Ένωσης και ο πρωθυπουργός της κυβέρνησής της, ο οποίος είναι επίσης Πρόεδρος του Συμβουλίου της Ευρωπαϊκής Ένωσης, έχει κάνει ήδη δύο εκτιμήσεις της εξαιρετικά δραματικής κατάστασης στη Βοσνία-Ερζεγοβίνη, που διαφέρουν από τις προηγούμενες εκτιμήσεις της κατάστασης στην εν λόγω χώρα. Είπε ότι η κατάσταση ήταν τόσο δραματική, ώστε είναι χειρότερη από ό,τι στο Κοσσυφοπέδιο.
<P>
Αυτό προκάλεσε πολύ έντονες αντιδράσεις στη Βοσνία-Ερζεγοβίνη, στα θεσμικά όργανα της Ομοσπονδίας και σε εκείνα της Δημοκρατίας των Σερβοβοσνίων, καθώς και ανάμεσα στον πληθυσμό συνολικά. Ούτε καν ο ίδιος ο Ύπατος Εκπρόσωπος, κ. Lajčák, δεν είχε κάνει τόσο ζοφερή εκτίμηση μέχρι τώρα.
<P>
Θεωρώ, λοιπόν, ότι η εκτίμηση είναι μη ρεαλιστική, ανακριβής και αντιεπαγγελματική και δεν παρέχει κίνητρα για τους θεσμούς ή τους πολίτες της εν λόγω χώρας να έλθουν πιο κοντά στην Ευρωπαϊκή Ένωση με αποτελεσματικό τρόπο. Πιστεύω ότι σε αυτό το χρονικό σημείο, με ζητήματα τόσο ευαίσθητα όσο η Βοσνία-Ερζεγοβίνη, χρειαζόμαστε περισσότερη εναρμόνιση μεταξύ των θεσμικών οργάνων της Ευρωπαϊκής Ένωσης.
<SPEAKER ID="061" NAME="Marek Aleksander Czarnecki" AFFILIATION="UEN">
(PL) Τον Σεπτέμβριο του 2006 το Ευρωπαϊκό Κοινοβούλιο ζήτησε να μπει τέλος στο εμπόριο "προϊόντων βαναυσότητας". Ένας αριθμός ρεκόρ κρατών μελών υποστήριξαν αυτή τη δήλωση. Δυστυχώς, ωστόσο, παρά αυτήν τη σθεναρή υποστήριξη και την επακόλουθη έγκριση από το Κοινοβούλιο του αποκαλούμενου σχεδίου δράσης για την προστασία και την καλή μεταχείριση των ζώων, το οποίο ζητούσε τη συνολική απαγόρευση του εμπορίου σε "προϊόντα βαναυσότητας" στην επικράτεια της Ευρωπαϊκής Ένωσης, δεν έχει επιτευχθεί κάποιο θετικό αποτέλεσμα. " απαγόρευση αποδείχθηκε αναποτελεσματική και δεν έχει βάλει τέλος στο εμπόριο γούνας φώκιας εντός της Ένωσης, η οποία παραμένει μία από τις μεγαλύτερες αγορές τέτοιας γούνας.
<P>
Οι νεαρές φώκιες μόλις λίγες ημέρες μετά την ηλικία που προστατεύεται από την απαγόρευση κυνηγιούνται για εμπορικούς σκοπούς και πωλούνται νόμιμα. Οι θηρευτικές μέθοδοι αδυνατούν να συμμορφωθούν ακόμα και με τις πλέον βασικές αρχές. Τα ζώα γδέρνονται ενώ είναι ακόμα ζωντανά και τα σώματά τους πετιούνται κατόπιν στο νερό. Αυτή η σφαγή θα συνεχίζεται όσο η Ευρωπαϊκή Επιτροπή δεν επιβάλλει μια συνολική απαγόρευση στο εμπόριο όλων των "προϊόντων βαναυσότητας".
<SPEAKER ID="062" NAME="Jim Higgins" AFFILIATION="PPE-DE">
Κύριε Πρόεδρε, στην Ευρωπαϊκή Ένωση έχουμε δύο εκατομμύρια τοξικομανείς. Υπάρχει επιδημία ναρκωτικών, η οποία πρέπει να αντιμετωπιστεί κατά μέτωπον.
<P>
Πριν από δεκαπέντε χρόνια στην Ιρλανδία η τοξικομανία περιοριζόταν στο Δουβλίνο. Σήμερα υπάρχει σε κάθε πόλη, κωμόπολη και χωριό: ηρωίνη ινδική κάνναβη, κοκαΐνη. Άνθρωποι πεθαίνουν καθημερινά στην Ιρλανδία και σε όλη την ΕΕ από την τοξικομανία.
<P>
Χαιρετίζω την τρέχουσα οκταετή στρατηγική της ΕΕ για τα ναρκωτικά. Όμως πρέπει να αναρωτηθούμε ρεαλιστικά: έχει αποτέλεσμα; Πρέπει να αντιμετωπίσουμε το πρόβλημα των ναρκωτικών σε όλα τα μέτωπα. Πρώτα απ' όλα, πρέπει να αποκόψουμε την προμήθεια. Δεύτερον, πρέπει να προσπαθήσουμε να πείσουμε τους χρήστες να σταματήσουν τη χρήση ναρκωτικών και να πείσουμε τον κόσμο να μην αρχίσει να κάνει χρήση, να φοβίσουμε τον κόσμο μέσω διαφημιστικών εκστρατειών υψηλού προφίλ. Τέλος, κάτι πολύ σημαντικό, χρειαζόμαστε περισσότερη και καλύτερη διεθνή συνεργασία.
<SPEAKER ID="063" NAME="Silvia-Adriana Ţicău" AFFILIATION="PSE">
(RO) Το 2008 είναι το Ευρωπαϊκό Έτος Διαπολιτισμικού Διαλόγου. Είναι μια ευκαιρία και για τα 27 κράτη μέλη να προωθήσουν τον πολιτισμό, την ιστορία, τη γλώσσα και τις παραδόσεις τους.
<P>
Το σύνθημα της Ένωσης είναι "Ενότητα στην πολυμορφία" και το 2008 θα πρέπει να συμβάλει πραγματικά στην ενίσχυση της συνοχής μέσα στην Ένωση, χρησιμοποιώντας ως βάση τον διαπολιτισμικό διάλογο.
<P>
Στο πέρασμα των αιώνων η Ρουμανία έχει δεχτεί διάφορες επιρροές: βυζαντινή, ρωσική, αυστροουγγρική και οθωμανική. Το 86% του ρουμανικού πληθυσμού είναι ανατολικοί ορθόδοξοι και η Ρουμανία είναι η μόνη χώρα με λατινογενή γλώσσα όπου κυριαρχεί η ανατολική ορθόδοξη εκκλησία.
<P>
Θα ήθελα να υπογραμμίσω ότι στη Ρουμανία αναγνωρίζονται επίσημα 18 θρησκεύματα. Ωστόσο, ο διαπολιτισμικός διάλογος θα πρέπει να περιλαμβάνει τον διαδογματικό διάλογο.
<P>
Θα ήθελα να ζητήσω από τις 34 αντιπροσωπείες του Ευρωπαϊκού Κοινοβουλίου να ενισχύσουν την προώθηση των ευρωπαϊκών αξιών σε άλλες ηπείρους κατά το Ευρωπαϊκό Έτος Διαπολιτισμικού Διαλόγου, καθώς και να διευκολύνουν τη γνώση άλλων πολιτισμών και παραδόσεων.
<P>
Ελπίζω ότι ο διαπολιτισμικός διάλογος κατά το 2008 θα συμβάλει αποτελεσματικά στην προαγωγή της ειρήνης, μίας από τις θεμελιώδεις αξίες της Ευρωπαϊκής Ένωσης.
<SPEAKER ID="064" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, το θέμα που θέλω να συζητήσω αποτελεί άμεση συνέχεια αυτού που μόλις είπε η κ. Ţicău: το 2008, ως έτος διαπολιτισμικού διαλόγου. Συμφωνώ με αυτό και σέβομαι το γεγονός ότι η διάσκεψη των προέδρων έλαβε ορισμένες αποφάσεις, βλέπω όμως με λύπη μου ότι οι εκπρόσωποι θρησκειών που μιλούν εδώ προέρχονται όλοι εκτός από τον Πάπα από χώρους εκτός Ευρώπης.
<P>
Δεν έχουμε αρκετούς θρησκευτικούς ηγέτες εδώ στην Ευρώπη τους οποίους θα μπορούσαμε να προσκαλέσουμε για να απευθυνθούν σε αυτό το Σώμα; Πιστεύω λοιπόν ότι θα είχε νόημα -και όπως μόλις είπατε, η Ρουμανία είναι μία μεγάλη ορθόδοξη χώρα- να προσκαλέσουμε ως ομιλητές σε αυτό το Σώμα όχι μόνο τον Πάπα και τους ηγέτες της προτεσταντικής εκκλησίας -διότι υπάρχει και μεταξύ χριστιανών διαπολιτισμικός διάλογος- αλλά και εκπροσώπους της ορθοδοξίας. Γι' αυτό θα ήθελα να παρακαλέσω να εξετάσετε το ενδεχόμενο πρόσκλησης του οικουμενικού πατριάρχη Βαρθολομαίου στο πλαίσιο αυτού του Έτους Διαπολιτισμικού Διάλογου.
<SPEAKER ID="065" NAME="Teresa Riera Madurell" AFFILIATION="PSE">
(ES) Κύριε Πρόεδρε, με αυτό το νέο έτος δύο νέες χώρες εντάχθηκαν στην ευρωζώνη και υιοθέτησαν το κοινό μας νόμισμα. Αυτό φέρνει για άλλη μια φορά στο προσκήνιο μια απαίτηση που θα έπρεπε να είναι ήδη πραγματικότητα σε μια προηγμένη, σύγχρονη και προοδευτική Ένωση: ισότητα των φύλων στα νέα νομίσματα.
<P>
Αυτό ήταν ένα σταθερό θέμα στην ιστορία: σπάνια απεικονίζονται γυναίκες σε νομίσματα νέας κοπής. Οι γυναικείες προσωπικότητες, οι συνεισφορές τους και το έργο τους δεν έχουν λάβει ποτέ καμία συμβολική αναγνώριση, και όχι μόνο από αυτή την άποψη. " ισότητα των φύλων είναι μία από τις αξίες πάνω στις οποίες οικοδομούμε την Ευρωπαϊκή Ένωση και σε αυτό το πλαίσιο η ισότητα των φύλων πρέπει να εκτείνεται σε όλους τους τομείς.
<P>
Είναι σημαντικό να αναγνωρίσουμε και να υποστηρίξουμε τη δράση τόσων πολλών γυναικών σε διαφορετικούς τομείς -επιστήμη, πολιτισμός, εκπαίδευση, πολιτική- το έργο, τη ζωή και το όνομα των οποίων πρέπει να αναγνωρίζουμε, να μελετάμε και να θυμόμαστε. Σε ορισμένες χώρες, όπως στη χώρα μου, την Ισπανία, το Κοινοβούλιο έχει υιοθετήσει μια πρόταση για τον σκοπό αυτό.
<P>
Το Κοινοβούλιο και η Επιτροπή πρέπει να αναλάβουν τις απαραίτητες πρωτοβουλίες και να συστήσουν σε όλα τα κράτη μέλη να λάβουν τα κατάλληλα μέτρα για να διασφαλίσουν ότι κατά την κοπή νομισμάτων του ευρώ, θα συμπεριλαμβάνονται ισότιμες αναφορές και απεικονίσεις τόσο αντρών όσο και γυναικών.
<SPEAKER ID="066" NAME="Mairead McGuinness" AFFILIATION="PPE-DE">
Κύριε Πρόεδρε, ένας από τους συναδέλφους μας ανέφερε ότι ένα κοινότοπο ζήτημα εθίγη σε αυτό το Σώμα, και αυτό είναι η εφαρμογή της οδηγίας πλαίσιο για τα ύδατα στην Ιρλανδία. Νομίζω ότι κάθε άλλο παρά κοινότοπο είναι. Εάν είναι κοινότοπο, πρέπει να κάνουμε περισσότερες συζητήσεις σχετικά με αυτό, διότι η ιρλανδική κυβέρνηση έχει προκαλέσει αγανάκτηση, κατηγορώντας την Ευρώπη ότι την πίεσε να χρεώνει τα σχολεία για το νερό, όταν στην πραγματικότητα το ζήτημα είναι ότι υποχρηματοδοτεί τα σχολεία και το πόσο άσχημα επικοινωνεί και εφαρμόζει αυτό το σημαντικό νομοθέτημα.
<P>
Αυτό που κινδυνεύει είναι η άποψη που έχουν οι Ιρλανδοί για την Ευρωπαϊκή Ένωση, διότι διαρκώς κατηγορούμε την Ευρώπη για αποφάσεις για τις οποίες δεν είμαστε ευχαριστημένοι, ακόμα και αν η κυβέρνηση αποτελεί μέρος της διαδικασίας λήψης αποφάσεων. Σε μια εποχή που αντιμετωπίζουμε ένα δημοψήφισμα για τη Συνθήκη για τη μεταρρύθμιση, δεν στραβοκοιτάζουν μόνο οι γονείς την ΕΕ πιστεύοντας ότι αυτή είναι το πρόβλημα, αλλά ούτε οι γεωργοί ούτε και άλλες ομάδες πίεσης είναι ικανοποιημένοι με την Ευρωπαϊκή Ένωση αυτή τη στιγμή.
<P>
Συνεπώς, η ιρλανδική κυβέρνηση πρέπει να εξηγήσει εκτενώς πώς εφαρμόζει την εν λόγω οδηγία· πρέπει να χρηματοδοτήσει κατάλληλα τα σχολεία και πρέπει να απαντήσει στο ερώτημα εάν και πότε οι εγχώριες χρεώσεις θα επιβληθούν στον ιρλανδικό λαό. Αυτό πρέπει να ξέρουμε σε αυτή τη φάση.
<SPEAKER ID="067" NAME="Πρόεδρος">
" συζήτηση έληξε.

<CHAPTER ID="009">
Αιτιολογήσεις ψήφου
<SPEAKER ID="402" NAME="Lena Ek, Olle Schmidt και Lars Wohlin " LANGUAGE="SV">
Οι επιδοτήσεις επιτοκίου που σκοπό έχουν να αντισταθμίσουν τα επιτόκια των κρατών μελών σε σχέση με την αγορά κοινοτικών γεωργικών προϊόντων αποτελούν ένα από τα πολλά μειονεκτήματα της κοινοτικής γεωργικής πολιτικής, η οποία πρέπει να μεταρρυθμιστεί ριζικά. Για λόγους συνέπειας, θα έπρεπε, ωστόσο, να αναγνωριστεί ότι, όσον αφορά τα νέα κράτη μέλη, ενδέχεται να υπάρχει ένας βαθμός αντιστάθμισης των επιτοκίων για να προληφθεί η δημιουργία μαζικής ανεργίας στα φτωχότερα μέρη της Ευρώπης.
<P>
Αυτή η έκθεση αφορά την επέκταση ενός κανονισμού που υπάρχει από το 2004 και που αποζημιώνει τα νέα κράτη μέλη το επιτόκιο των οποίων υπερβαίνει σημαντικά τον κοινοτικό μέσο όρο. Το κόστος μιας επέκτασης ανέρχεται περίπου σε 10 εκατ. ευρώ ετησίως. Προτάθηκε να εξασφαλιστεί αυτή η χρηματοδότηση από αποταμιεύσεις σε άλλους τίτλους του προϋπολογισμού ώστε να μην γίνουν πρόσθετες αθροιστικές δημοσιονομικές αυξήσεις. " Επιτροπή θεωρεί επίσης αυτή την επέκταση ως μέρος ενός πακέτου στο πλαίσιο του οποίου προτάθηκε επίσης η κατάργηση των επιδοτήσεων για την καλλιέργεια αραβοσίτου - ένα μέτρο που θα οδηγήσει σε σημαντική εξοικονόμηση χρημάτων της τάξης των 35 εκατ. ευρώ περίπου το 2008 (με συνολική εξοικονόμηση, σύμφωνα με την Επιτροπή, για την περίοδο 2008-2014 617,8 εκατ. ευρώ).
<P>
Μακροπρόθεσμα, ένα αρνητικό αποτέλεσμα ψηφοφορίας θα μπορούσε όχι μόνο να οδηγήσει σε αρνητικές επιπτώσεις για τα νέα κράτη μέλη, αλλά και να θέσει σε κίνδυνο τις προτεινόμενες αποταμιεύσεις της Επιτροπής που ξεπερνούν τα 600 εκατ. ευρώ. Ως εκ τούτου, επέλεξα, παρά ταύτα, να ψηφίσω υπέρ αυτής της έκθεσης.
<SPEAKER ID="100" NAME="Andreas Mölzer" AFFILIATION="ITS">
(DE) Κύριε Πρόεδρε, είναι πολύ δύσκολο με όλο αυτόν τον θόρυβο να αιτιολογήσει κανείς την ψήφο του, παρόλα αυτά θα ήθελα να πω ότι απείχα από την ψηφοφορία, διότι θεωρώ αυτήν την κατάσταση μη ικανοποιητική. " Γερμανία και ορισμένες απείθαρχες χώρες που παρουσιάζουν ελλείμματα μπορεί σήμερα να βρίσκονται στον δρόμο της ανάκαμψης, αλλά δεν θεωρώ ότι αυτό αποτελεί λόγο για πανηγυρισμούς. Πόσο μάλλον όταν, μολονότι επωφελούνται από την απροσδόκητα ισχυρή οικονομική ανάπτυξη, σκέπτονται να βγάλουν ακόμα περισσότερα χρήματα από τις τσέπες των καταναλωτών. Για τον λόγο αυτόν, απείχα από την ψηφοφορία.
<SPEAKER ID="101" NAME="Bogusław Liberadzki " AFFILIATION="PSE">
γραπτώς. (PL) Ψήφισα υπέρ της έγκρισης της έκθεσης για τη γνωμοδότηση σχετικά με την πρόταση κανονισμού του Συμβουλίου για την κατάργηση του κανονισμού (ΕΚ) αριθ. 2040/2000 του Συμβουλίου σχετικά με τη δημοσιονομική πειθαρχία- C6- 0277/2006-
<P>
Ο κ. Lewandowski υπέβαλε μια καλή έκθεση. Ο κανονισμός (ΕΚ) αριθ. 2040/2000 του Συμβουλίου της 26ης Σεπτεμβρίου 2000 κατέστη περιττός μετά την εφαρμογή του κανονισμού (ΕΚ) αριθ. 1290/2005 του Συμβουλίου και την εφαρμογή του νέου μηχανισμού εγγύησης πίστωσης για την περίοδο 2007-2013.
<P>
" κατάργηση αυτού του κανονισμού θα βελτιώσει την ποιότητα της κοινοτικής νομοθεσίας. " απαλλαγή από απαρχαιωμένες διατάξεις θα βελτιώσει σημαντικά τη διαφάνεια της νομοθεσίας μας και θα διευκολύνει την εφαρμογή της.
<SPEAKER ID="103" NAME="Ilda Figueiredo " LANGUAGE="PT">
Αυτή η πρόταση τροποποίησης διαφόρων οδηγιών όσον αφορά τους διαδικαστικούς κανόνες και τα κριτήρια αξιολόγησης για την προληπτική αξιολόγηση της απόκτησης μετοχικού κεφαλαίου αποσκοπεί κυρίως στην προώθηση των διασυνοριακών συγχωνεύσεων και εξαγορών στον χρηματοπιστωτικό και τραπεζικό τομέα. Με άλλα λόγια, αποσκοπεί στην προώθηση της συγκέντρωσης και του συγκεντρωτισμού του κεφαλαίου σε ευρωπαϊκό επίπεδο, βελτιώνοντας την ικανότητα διείσδυσης ξένου κεφαλαίου και την ολοκλήρωση των χρηματοπιστωτικών αγορών. " προληπτική αξιολόγηση αντιμετωπίζεται λοιπόν ως εμπόδιο στις διασυνοριακές συγχωνεύσεις και εξαγορές, σύμφωνα με μια έρευνα της Επιτροπής που παρουσιάστηκε τον Νοέμβριο του 2005 σχετικά με τα εμπόδια για την εδραίωση του χρηματοπιστωτικού τομέα στην εσωτερική αγορά.
<P>
Πέρα από τη μέγιστη εναρμόνιση, μεταξύ άλλων τεχνικών λεπτομερειών, η πρόταση προβλέπει τη μείωση των περιόδων προληπτικής αξιολόγησης από τις αρμόδιες εθνικές και τραπεζικές εποπτικές αρχές από 65 μέρες που είναι σήμερα σε 30. " πρόταση συμβιβασμού επεκτείνει την περίοδο που προτείνει η Επιτροπή αλλά αποδέχεται τη μείωση στην τρέχουσα περίοδο. Ως εκ τούτου, ψηφίσαμε κατά.
<SPEAKER ID="104" NAME="Peter Skinner " AFFILIATION="PSE">
γραπτώς. (EN) " ομοφωνία μεταξύ των μελών της επιτροπής που εξέτασαν ενεργά αυτή την έκθεση υπογραμμίζει τις ανησυχίες για τους μετόχους. " θεσμική συμμετοχή στο μετοχικό κεφάλαιο από εταιρείες διαχείρισης που προσπάθησαν να επιστρέψουν τα δικαιώματα στους ιδιοκτήτες αυτών των μετοχών έπαιξε καθοριστικό ρόλο στην επιτυχία και στην ισορροπία αυτής της έκθεσης. Ομοίως το επίπεδο των ανακοινώσεων και η κατάλληλη χρονική συγκυρία ανανέωσαν τη σύνδεση μεταξύ των μετόχων και των διοικητικών συμβουλίων, επιτρέποντας τη διατύπωση ερωτημάτων χωρίς τον "παράγοντα της ενόχλησης" που θα έθετε σε κίνδυνο την αποτελεσματική διαχείριση των συνελεύσεων μετόχων.
<SPEAKER ID="106" NAME="Andreas Mölzer" AFFILIATION="ITS">
(DE) Κύριε Πρόεδρε, θα ήθελα να εξηγήσω για ποιον λόγο καταψήφισα την έκθεση Howitt. Γίνεται προσπάθεια να υποχρεωθούν οι άνθρωποι, υπό τον τίτλο της εταιρικής κοινωνικής ευθύνης, να πράξουν ό,τι έπρατταν πάντα οι μικρομεσαίες επιχειρήσεις σε κάθε περίπτωση, διότι η κοινωνική ευθύνη είναι ένα μείζον γνώρισμα των μικρομεσαίων επιχειρήσεων και ένα μόνιμο χαρακτηριστικό της επιχειρηματικής τους κουλτούρας. Ωστόσο, η εσφαλμένη πολιτική επιδοτήσεων της Ευρωπαϊκής Ένωσης επί χρόνια υποστήριζε αδιάκοπα μεγάλους ομίλους και ανώνυμες εταιρείες, για τις οποίες ο εργαζόμενος δεν αποτελεί τίποτε περισσότερο από ένα αντικαταστάσιμο στοιχείο, γεγονός που οδήγησε, αργά αλλά σταθερά, τις μικρομεσαίες επιχειρήσεις εκτός αγοράς. Για αυτόν τον λόγο, καταψήφισα αυτήν την έκθεση.
<SPEAKER ID="107" NAME="Philip Bushill-Matthews " AFFILIATION="PPE-DE">
γραπτώς. (EN) " αντιπροσωπεία των Συντηρητικών του "Β, όπως και το ΕΛΚ-ΕΔ, καταψήφισε την έκθεση Howitt στην επιτροπή διότι είχε καταπιεστικό και ρυθμιστικό ύφος. Ο εισηγητής, που ανήκει στο κόμμα των Εργατικών του "Β, ζήτησε περισσότερη κοινοτική νομοθεσία, αντί να εμπνεύσει τις εταιρείες να επιλέξουν να υιοθετήσουν τις ιδέες μόνες τους.
<P>
Ως αποτέλεσμα των τροπολογιών μου στην ολομέλεια, αυτή η έκθεση άλλαξε τελείως γραμμή πλεύσης. Ο εθελοντικός χαρακτήρας που προτάθηκε από την Επιτροπή έχει εγκριθεί. Το Κοινοβούλιο δέχθηκε ότι μια κοινωνική ΕΕ δεν χρειάζεται αυτομάτως περισσότερη κοινοτική ρύθμιση.
<P>
Όπως συμβαίνει τις περισσότερες φορές, οι Συντηρητικοί του "Β είναι εκείνοι που καθορίζουν την ατζέντα.
<SPEAKER ID="108" NAME="Ilda Figueiredo " LANGUAGE="PT">
" τρέχουσα τάση στην πλειονότητα των χωρών της ΕΕ, με την αύξηση των αβέβαιων και χαμηλά αμειβόμενων θέσεων εργασίας και την εκμετάλλευση των μεταναστών εργαζομένων που προέρχονται τόσο από χώρες εκτός της ΕΕ όσο και από την ίδια την Ευρωπαϊκή Ένωση -όπως συμβαίνει με τους πορτογάλους εργαζόμενους στις Κάτω Χώρες και στην Ισπανία, για παράδειγμα, και τώρα στο "νωμένο Βασίλειο- αποδεικνύει ότι οι εταιρείες αποδέχονται όλο και λιγότερη κοινωνική ευθύνη.
<P>
Επιπροσθέτως, οι αμέτρητες μετεγκαταστάσεις των πολυεθνικών, ακόμα και όταν τα επίπεδα παραγωγικότητάς τους είναι υψηλά, μόνο και μόνο επειδή θέλουν ακόμα μεγαλύτερα κέρδη, επιδεικνύοντας πλήρη αδιαφορία για τους χιλιάδες ανθρώπους που απολύονται, αποτελούν απόδειξη ότι οι περισσότερες μεγάλες εταιρείες δεν ασκούν καμία απολύτως κοινωνική ευθύνη.
<P>
Ενδεικτικό αυτής της στάσης είναι το γεγονός ότι οι προτάσεις που καταθέσαμε στην Ολομέλεια απορρίφθηκαν, καθώς τονίζουν την ασυνέπεια μεταξύ των στόχων που αποδίδονται στην εταιρική κοινωνική ευθύνη και των πολιτικών απασχόλησης που προτείνονται από την Επιτροπή, ειδικά τη "flexicurity", η οποία αποσκοπεί στην ελευθέρωση των άδικων απολύσεων, στην υποστήριξη της διάδοσης της αβέβαιης εργασίας και στην απαξίωση των συλλογικών συμβάσεων και της απασχόλησης με δικαιώματα.
<P>
Συνεπώς, παρά τις θετικές προτάσεις που περιέχει η έκθεση, ελάχιστα μπορούν να αλλάξουν στην πράξη αν δεν υπάρχει πολιτική βούληση για αλλαγή και ορθή αναθεώρηση της εργατικής νομοθεσίας και των κανόνων της Διεθνούς Οργάνωσης Εργασίας.
<SPEAKER ID="109" NAME="Bruno Gollnisch " AFFILIATION="ITS">
γραπτώς. - (FR) Διαπιστώνω τρεις θεμελιώδεις αντιφάσεις σε αυτή την έκθεση σχετικά με την κοινωνική ευθύνη των επιχειρήσεων. " πρώτη όταν διατεινόμαστε ότι αυτή η ευθύνη ερείδεται σε εθελουσία βάση, ενώ παράλληλα ζητούμε τη δημιουργία πλαισίων, κανόνων, ορισμών, ελέγχων και κινήτρων τόσο διαφορετικού και περιοριστικού χαρακτήρα που υπονομεύουμε τον καθαυτό εθελούσιο χαρακτήρα αυτής της προσέγγισης.
<P>
" δεύτερη αντίφαση είναι όταν διατεινόμαστε πως ενθαρρύνουμε την κοινωνική ευθύνη των επιχειρήσεων, ενώ όλες οι πολιτικές της Ευρωπαϊκής Ένωσης και ιδίως η πολιτική ανταγωνισμού ενθαρρύνουν στην πραγματικότητα τις επιχειρήσεις να μετεγκαθίστανται και να επιζητούν όποιον προσφέρει το ελάχιστο φορολογικό, κοινωνικό, περιβαλλοντικό και εργασιακό κόστος, περιλαμβανομένου και εντός της ΕΕ.
<P>
" τρίτη αντίφαση έγκειται στην επιθυμία να επιβάλλουμε την πρακτική της κοινωνικής ευθύνης στις ευρωπαϊκές επιχειρήσεις, χωρίς να αμφισβητούμε πραγματικά το υπέρμετρο παγκόσμιο εμπόριο και συνεχίζοντας να ανοίγουμε τις αγορές μας στις εισαγωγές από χώρες οι οποίες εφαρμόζουν το ντάμπινγκ σε όλες του τις εκφάνσεις, την καταναγκαστική εργασία, την παιδική εργασία και την εργασία των πολιτικών κρατουμένων.
<P>
Υπάρχει σαφώς κάποια υποκρισία. Ακόμη και αν το αρνείστε, μεταφέρετε στις επιχειρήσεις την ευθύνη και τις αναγκάζετε να επωμιστούν τις συνέπειες των πολιτικών σας, των αποτυχιών σας, των αδυναμιών σας και των ματαιώσεών σας.
<SPEAKER ID="110" NAME="Carl Lang " AFFILIATION="ITS">
γραπτώς. - (FR) " κοινωνική ευθύνη των επιχειρήσεων είναι μια έννοια-συνονθύλευμα, που παρά τη φαντασία των ευρωπαϊστών, δεν έχει τίποτα το πρωτότυπο. Αυτή η μη δεσμευτική εξυπνάδα εμφανίστηκε στις "νωμένες Πολιτείες τη δεκαετία του '50. Στη Γαλλία, η έννοια της "εταιρικής κοινωνικής ευθύνης" εμφανίζεται ακριβώς όταν δημοσιεύεται η έκθεση Sudreau το 1975. Το δε 1982, επιβάλλαμε κοινωνικούς στόχους στις επιχειρήσεις του δημόσιου ανταγωνιστικού τομέα για να σοκάρουμε τον λαό και τα στελέχη του θριαμβεύοντος σοσιαλισμού.
<P>
Είκοσι πέντε χρόνια αργότερα, η εταιρική κοινωνική ευθύνη στοχεύει πολύ απλά στο να εξανθρωπίσει και να ρυθμίσει την παγκοσμιοποίηση. Αυτοί οι ευσεβείς πόθοι σε καιρούς ανεργίας και κοινωνικής αβεβαιότητας σε ένα ευρύτερο πλαίσιο διεθνούς αστάθειας προσδίδουν στην εταιρική κοινωνική ευθύνη την εικόνα μιας τεράστιας κοροϊδίας. Πρέπει σαφώς να σταματήσουμε να χάνουμε τον καιρό μας και τα χρήματά μας σε σκέψεις με τις οποίες δεν επιζητούμε άλλο από το να περνάμε ευγενή νερόβραστα συνθήματα, ενώ είμαστε ουραγοί του κόσμου.
<P>
Ας είμαστε καταρχάς υπεύθυνοι για τους εμάς τους ίδιους. Ας επιδείξουμε αυτοσεβασμό εφαρμόζοντας ένα πανευρωπαϊκό σύστημα προτίμησης και κοινοτικής προστασίας για τα άτομα, τις παραγωγικές διαδικασίες και τις επιχειρήσεις. Ας ενισχύσουμε, για παράδειγμα, τους δασμούς επί των εισαγωγών προϊόντων από τρίτες χώρες, τα οποία δεν θα έχουν κατασκευαστεί σύμφωνα με τους ελάχιστους ευρωπαϊκούς κοινωνικούς κανόνες.
<SPEAKER ID="111" NAME="Luís Queiró " AFFILIATION="PPE-DE">
γραπτώς. - (PT) Σε μια τέλεια αγορά, τόσο η οικονομική απόδοση όσο και οι κοινωνικές και περιβαλλοντικές επιπτώσεις μιας εταιρείας θα συνεκτιμούνταν για τον καθορισμό της αξίας της και της δημόσιας εικόνας της. Σε μια τέλεια αγορά, οι καταναλωτές θα επέλεγαν τα προϊόντα που θα ήταν άμεσα καλύτερα για εκείνους και έμμεσα καλύτερα για τα υπόλοιπα συμφέροντά τους.
<P>
Φυσικά, αυτή η αγορά δεν υπάρχει. Όσοι ακολουθούν μια συνεχώς επεμβατική γραμμή θα επιχειρηματολογήσουν, συνεπώς, υπέρ της μεγαλύτερης ρύθμισης και της περισσότερης νομοθεσίας. Δεν είναι αυτή η οδός που υποστηρίζω. Μολονότι συνειδητοποιώ ότι η αγορά δεν είναι και ποτέ δεν θα είναι τέλεια, προτιμώ τους μηχανισμούς της αγοράς και τις λύσεις που θέτουν σε εφαρμογή αυτούς τους μηχανισμούς. Ως εκ τούτου, είναι προτιμότερα κατά τη γνώμη μου τα μέτρα που προωθούν και διαδίδουν την ορθή πρακτική και, πάνω απ' όλα, εκείνα τα μέτρα που ενισχύουν μια κουλτούρα απαιτητικών καταναλωτών.
<P>
Και ερχόμαστε στο θέμα της ανταγωνιστικότητας. Δεν με πείθει η ιδέα ότι το κέρδος, ή απλώς η οικονομική βιωσιμότητα, πρέπει να έρχεται πάντα σε αντίθεση με το περιβάλλον, την απασχόληση και την κοινωνική ευθύνη. Το κέρδος δεν είναι κακό: είναι καλό εφόσον αποκτάται σύμφωνα με τους κανόνες, ειδικά εκείνους που δημιουργούνται στο πλαίσιο της αγοράς ως αποτέλεσμα μεγαλύτερης πίεσης από τους καταναλωτές. Αυτοί είναι οι κανόνες που πρέπει να θέσουμε σε εφαρμογή.
<SPEAKER ID="112" NAME="Bart Staes " AFFILIATION="γραπτώς" LANGUAGE="NL">
Ούτε κατά διάνοια δεν θεωρείται αυτονόητο, όπως θα έπρεπε, το γεγονός ότι οι εταιρείες πρέπει να ασκούν εταιρική κοινωνική ευθύνη. Οι εταιρείες που θεωρούν ότι είναι κοινωνικά υπεύθυνες οφείλουν στην κοινωνία να μειώσουν στο ελάχιστο τις αρνητικές κοινωνικές και περιβαλλοντικές επιπτώσεις των δραστηριοτήτων τους. Στο μεταξύ, επειδή πολλές πρωτοβουλίες διεκδικούν την ετικέτα της "κοινωνικής ευθύνης", οι καταναλωτές πλέον βλέπουν το δέντρο και χάνουν το δάσος και κάθε έλεγχος καθίσταται αδύνατος για τον απλό πολίτη. Επιπλέον, οι επιπτώσεις της ελεύθερης αγοράς και η καταστροφική φύση της διαρκούς αναζήτησης των χαμηλότερων τιμών καθίστανται σταδιακά κοινός τόπος. Οι κανονισμοί είναι απαραίτητοι σε αυτόν τον τομέα προκειμένου να ενδυναμωθεί το χέρι του καταναλωτή και να ενισχυθεί η υποστηρικτική δομή των λίγων καλοπροαίρετων εταιρειών. " Ευρώπη μπορεί να διαδραματίσει πρωτοποριακό ρόλο στο μέτωπο της κοινωνικής ευθύνης αναπτύσσοντας πολιτική που δημιουργεί και ενισχύει τα πρότυπα, ενώ ταυτόχρονα διασφαλίζει ένα ισότιμο πλαίσιο.
<P>
Αυτό ακριβώς κάνει η έκθεση του κ. Howitt σχετικά με την "εταιρική κοινωνική ευθύνη: μια νέα εταιρική σχέση". Υποστηρίζει, μεταξύ άλλων, την υποχρεωτική υποβολή εκθέσεων, την αλυσιδωτή ευθύνη και τη μεγαλύτερη διαφάνεια όσον αφορά τις ομάδες άσκησης πίεσης. Επίσης υποστηρίζει την απόδοση μεγαλύτερης βαρύτητας στις κοινωνικές και περιβαλλοντικές επιπτώσεις στους δημόσιους διαγωνισμούς. Καθώς η έκθεση είναι σαφώς υπέρ της αειφορίας, έχει την αμέριστη υποστήριξή μου.
<SPEAKER ID="113" NAME="Catherine Stihler " AFFILIATION="PSE">
γραπτώς. (EN) Χαιρετίζω την έκθεση πρωτοβουλίας του εισηγητή. " ιδέα ενός ευρωπαϊκού προτύπου για την επισήμανση προϊόντων που θα αναγνωρίζει τα ανθρώπινα δικαιώματα και τα δικαιώματα των εργαζομένων πρέπει να υποστηριχθεί. Υπάρχουν πάρα πολλοί άνθρωποι στον κόσμο μας σήμερα, πολλοί εκ των οποίων είναι παιδιά, οι οποίοι ζουν υπό συνθήκες σύγχρονης δουλείας. Με την επέτειο της δισεκατονταετίας της κατάργησης της δουλείας στις 25 Μαρτίου, πρέπει να κάνουμε ό,τι μπορούμε για να καταπολεμήσουμε τη σύγχρονη μορφή δουλείας. " εταιρική κοινωνική ευθύνη μάς βοηθά σε αυτό τον αγώνα.
<SPEAKER ID="114" NAME="Thomas Ulmer " AFFILIATION="γραπτώς" LANGUAGE="DE">
Ο λόγος που απορρίπτω την έκθεση Howitt είναι ότι το κυριότερο χαρακτηριστικό της εταιρικής κοινωνικής ευθύνης είναι ο εθελοντικός της χαρακτήρας και όχι ο καταναγκασμός. " υποχρεωτική υποβολή εκθέσεων με κοινωνικό και περιβαλλοντικό περιεχόμενο αντίκειται στη στρατηγική της Λισαβόνας και αντιστρατεύεται τη μείωση της γραφειοκρατίας σε τέτοιο βαθμό που θεωρώ ότι δεν μπορώ να την υποστηρίξω. Αυτός ο καταναγκασμός δυσχεραίνει και θέτει πρωτίστως σε κίνδυνο τις μικρομεσαίες επιχειρήσεις, οι οποίες ήταν και εξακολουθούν να είναι η ραχοκοκαλιά της γερμανικής οικονομίας. Λόγω της ανησυχίας μου για αυτήν την προσέγγιση απορρίπτω κατηγορηματικά την έκθεση.
<SPEAKER ID="116" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, όπως ολόκληρη η αντιπροσωπεία του Αυστριακού Λαϊκού Κόμματος, ψήφισα υπέρ της έκθεσης Sartori, διότι είμαστε της άποψης -και είναι λυπηρό και τραγικό το γεγονός ότι πρέπει να επαναλαμβάνουμε συνεχώς την ίδια άποψη- ότι οι γυναίκες δεν είναι πλέον σε θέση, όπως ήταν, να έχουν μια ζωή που θα συνδυάζει εργασία, σταδιοδρομία και παιδιά, δηλαδή μια ζωή με όλες τις εκφάνσεις της, όπου θα καθορίζουν οι ίδιες αυτό που θέλουν να κάνουν. Τασσόμαστε υπέρ του να δοθεί εν προκειμένω, άπαξ και διά παντός, στις γυναίκες η ελευθερία επιλογής και στους φορείς χάραξης πολιτικής η δυνατότητα δημιουργίας των συνθηκών εκείνων, στις οποίες οι γυναίκες θα μπορούν να πραγματοποιήσουν ακριβώς αυτό, ειδικά όσον αφορά την εκπαίδευση, την επαγγελματική κατάρτιση και την ίδια αμοιβή για ίδια εργασία.
<SPEAKER ID="117" NAME="Frank Vanhecke" AFFILIATION="ITS">
(NL) Κύριε Πρόεδρε, για λόγους σαφήνειας, θα ήθελα να πω ότι η ψήφος μου κατά της έκθεσης Sartori δεν πρέπει να θεωρηθεί ως απόρριψη της ισότητας των φύλων. Αυτή είναι μια αρχή την οποία υποστηρίζω ολόψυχα και την οποία θεωρώ σημαντικό επίτευγμα του ευρωπαϊκού πολιτισμού μας.
<P>
Είναι μια αρχή που δέχεται όλο και περισσότερες προκλήσεις στην κοινωνία μας λόγω της κινητοποίησης του Ισλάμ στην Ευρώπη και αυτή η κινητοποίηση του Ισλάμ και οι επιπτώσεις της στις αξίες μας και στον πολιτισμό μας είναι πράγματι ένα θέμα σχετικά με το οποίο πολλά μπορούν να ειπωθούν. Δυστυχώς, η έκθεση δεν αναφέρει λέξη γι' αυτό.
<P>
Αυτό που με βρίσκει αντίθετο, ωστόσο -εξ ου και η ψήφος μου κατά της έκθεσης- είναι οι υποχρεωτικές ποσοστώσεις και ισοτιμίες σε όλους τους θεσμούς και στον πολιτικό κόσμο. Μάλιστα, θεωρώ αυτή την υποχρεωτική ποσόστωση για τις γυναίκες ως προσβολή και πιστεύω ότι οι γυναίκες δεν χρειάζονται θετικές διακρίσεις προκειμένου να διεκδικήσουν τη θέση τους στην κοινωνία με τον τρόπο που, και όταν, εκείνες το θέλουν.
<SPEAKER ID="118" NAME="Françoise Castex " AFFILIATION="PSE">
γραπτώς. - (FR) Υπερψήφισα την έκθεση Sartori σχετικά με τον χάρτη πορείας για την ισότητα μεταξύ γυναικών και ανδρών 2006-2010.
<P>
Μολονότι η ισότητα ανδρών και γυναικών είναι μια αξία που διακηρύσσει η Ευρωπαϊκή Ένωση, μένει ακόμα να διανυθεί πολύς δρόμος, για παράδειγμα σε ό,τι αφορά την ισότητα των μισθών. Εν προκειμένω, υποστηρίζω τις προτάσεις της εισηγήτριας, οι οποίες έχουν ως στόχο να ζητήσουν την εφαρμογή της αρχής της μισθολογικής ισότητας, ούτως ώστε να μην είναι πλέον ο κανόνας η μισθολογική διαφορά της τάξης του 15% μεταξύ ανδρών και γυναικών που κάνουν την ίδια εργασία
<P>
Εκφράζω τη χαρά μου για την υλοποίηση συγκεκριμένων στρατηγικών, που στοχεύουν στην προώθηση της γυναικείας επιχειρηματικότητας.
<P>
Επιπλέον, χαίρομαι για την πρόταση της έκθεσης που καλεί την Επιτροπή να επιταχύνει τη δημιουργία πολιτικών, οι οποίες θα στοχεύουν στον συνδυασμό του οικογενειακού με τον επαγγελματικό βίο, κυρίως ενθαρρύνοντας ενεργώς τους πατέρες να χρησιμοποιούν τις διαθέσιμες δυνατότητες ευέλικτου χρόνου εργασίας και να συμμετέχουν στα καθήκοντα του νοικοκυριού και της οικογένειας.
<P>
Χαίρομαι, επίσης, για τα μέτρα προστασίας των γυναικών και των παιδιών από κάθε μορφή βίας, περιλαμβανομένης της υποδούλωσης, των εγκλημάτων τιμής, της εμπορίας ανθρώπων και της πολυγαμίας.
<P>
Τέλος, χαίρομαι για το αίτημα που απευθύνεται στην Επιτροπή όσον αφορά την έγκριση συγκεκριμένων πρωτοβουλιών για τη χειραφέτηση και την ενσωμάτωση των μεταναστριών.
<SPEAKER ID="119" NAME="Charlotte Cederschiöld, Christofer Fjellner, Gunnar Hökmark και Anna Ibrisagic " AFFILIATION="PPE-DE">
γραπτώς. (SV) Επειδή θεωρούμε προφανές ότι οι άνδρες και οι γυναίκες πρέπει να είναι ίσοι, ψηφίσαμε υπέρ του χάρτη πορείας για την ισότητα.
<P>
Πιστεύουμε επίσης, ωστόσο, ότι η ευθύνη για τις περισσότερες από τις δράσεις που αναλαμβάνονται για την επίτευξη της ισότητας πρέπει να ανήκει στα άτομα. Επειδή τα μέτρα που απαιτούν νομοθεσία υπάγονται, συνήθως, στην αρμοδιότητα των μεμονωμένων κρατών μελών, καταψηφίσαμε έναν μακρύ κατάλογο ξεχωριστών προτάσεων στην έκθεση. Για παράδειγμα, δεν πιστεύουμε ότι η ΕΕ πρέπει να αποφασίζει για θέματα όπως η παιδική μέριμνα, η άδεια μητρότητας και πατρότητας ή η νομοθεσία για τις αμβλώσεις στα κράτη μέλη.
<SPEAKER ID="120" NAME="Ilda Figueiredo " LANGUAGE="PT">
Όλες οι προτάσεις που καταθέσαμε για να διασαφηνίσουμε τις αιτίες των ειδών διακρίσεων που εξακολουθούν να υπάρχουν απορρίφθηκαν στην ψηφοφορία στην Ολομέλειας. Θα ήθελα να επισημάνω τις εξής:
<P>
υπογραμμίζει την ανάγκη αλλαγής των οικονομικών πολιτικών της Ευρωπαϊκής Ένωσης, ώστε όλες οι γυναίκες, οι άνδρες και τα παιδιά να μπορούν να ζουν με αξιοπρέπεια, χωρίς την απειλή της φτώχειας·
<P>
τονίζει τη σημασία της θέσπισης κοινοτικών δεικτών σχετικά με τις δομές παιδικής φροντίδας και τη διαφορά των αμοιβών και των λοιπών μορφών εισοδήματος μεταξύ ανδρών και γυναικών ανά τομέα, περιλαμβανομένης της άτυπης και της μερικής απασχόλησης·
<P>
τονίζει την ανάγκη να καταβληθούν προσπάθειες για την ενσωμάτωση της διάστασης της ισότητας των φύλων στις οικονομικές κατευθυντήριες γραμμές, ιδίως κατά την ενταξιακή διαδικασία, με στόχο την εξουδετέρωση των αρνητικών επιπτώσεων που έχουν στην ισότητα των φύλων οι ιδιωτικοποιήσεις, η απελευθέρωση των αγορών και οι περικοπές των δημόσιων δαπανών της κοινωνικής πολιτικής, υπογραμμίζει δε εκ νέου τη θεμελιώδη σημασία των ποιοτικών δημόσιων υπηρεσιών· ζητεί την αύξηση των κονδυλιών του προϋπολογισμού που διατίθενται στην κοινωνική πολιτική, προκειμένου να προληφθεί ο κοινωνικός αποκλεισμός και να καταπολεμηθεί η εμπορία των γυναικών·
<P>
εκφράζει τον φόβο ότι οι πολιτικές που επικεντρώνονται στην προώθηση της ανταγωνιστικότητας της ΕΕ μπορούν να βλάψουν τα συμφέροντα των γυναικών σε άλλα μέρη του κόσμου.
<P>
Εξ ου και η απόφασή μας να απόσχουμε.
<SPEAKER ID="121" NAME="Hélène Goudin και Nils Lundgren " AFFILIATION="IND/DEM">
γραπτώς. (SV) " ισότητα των φύλων και η ευάλωτη κατάσταση των γυναικών τόσο στην ιδιωτική ζωή όσο και στη ζωή της κοινωνίας εν γένει αποτελούν ορισμένα από τα μεγάλα ζητήματα του καιρού μας. Καταψηφίσαμε, ωστόσο, την έκθεση, διότι είμαστε βέβαιοι ότι τα εθνικά κοινοβούλια των μεμονωμένων κρατών μελών μπορούν να διαχειριστούν κατάλληλα αυτά τα σημαντικά θέματα. Δεν πιστεύουμε ότι η ΕΕ πρέπει να εκφράζει απόψεις για θέματα αυτού του είδους σε μεγαλεπήβολες εκθέσεις που μοιάζουν περισσότερο με πολιτικά προγράμματα και αντιτιθέμεθα επί της αρχής στη γενική τάση σύμφωνα με την οποία τα θεσμικά όργανα της ΕΕ προσπαθούν να αποκτήσουν επιρροή και αρμοδιότητα σε ακόμα περισσότερους τομείς. Ο ρόλος της ΕΕ σε αυτό το πλαίσιο είναι να διασφαλίζει ότι κανένα υπάρχον ή μελλοντικό κράτος μέλος δεν θα προσβάλει τις αρχές που διέπουν την ισότητα των φύλων.
<SPEAKER ID="122" NAME="Astrid Lulling " AFFILIATION="PPE-DE">
γραπτώς. - (FR) Το γεγονός ότι 50 χρόνια μετά τη Συνθήκη της Ρώμης συζητούμε περί της ισότητας των γυναικών και των ανδρών δεν αποτελεί σημάδι επιτυχίας. Αυτή η αρχή κατοχυρώνεται στη Συνθήκη από το 1999. " νομική βάση αυτής της πολιτικής είναι, λοιπόν, εδραία.
<P>
Μολονότι η έκθεση αυτή είναι χρήσιμη για να αναπληρώσουμε τον χαμένο χρόνο, είναι πολλά ακόμη αυτά που μπορούν να γίνουν. Με αφορμή τη Διεθνή "μέρα της Γυναίκας, το βασικό θέμα στη χώρα μου ήταν η εξατομίκευση των συνταξιοδοτικών δικαιωμάτων και η ανακατανομή των δικαιωμάτων που συσσωρεύτηκαν στη διάρκεια του γάμου σε περίπτωση διαζυγίου. Χαίρομαι που ο χάρτης πορείας προβλέπει ότι τα συστήματα κοινωνικής προστασίας πρέπει να επιτρέπουν τη συσσώρευση των ατομικών συνταξιοδοτικών δικαιωμάτων.
<P>
Θέλω να υπενθυμίσω ότι το Ευρωπαϊκό Κοινοβούλιο, με βάση ένα από τα ψηφίσματά μου του 1991, ενέκρινε το 1994 μια έκθεση για τον επιμερισμό των συνταξιοδοτικών δικαιωμάτων σε περίπτωση διαζυγίου. " έκθεση υπέβαλε συγκεκριμένες προτάσεις στην Επιτροπή, η οποία δεν έδωσε καμία συνέχεια. Για ποιον λόγο;
<P>
Το ίδιο πράγμα ισχύει για την έκθεσή μου και για τις προτάσεις μας, οι οποίες στοχεύουν στη δημιουργία ενός πλαισίου για ένα καθεστώς για τους συμβοηθούντες συζύγους. Όλα αυτά αποτελούν σκέλος της πολιτικής ίσων ευκαιριών. Ακούσαμε αρκετά ωραία λόγια εκ μέρους των διαδοχικών Επιτρόπων: πού είναι οι πράξεις;
<SPEAKER ID="123" NAME="Lydia Schenardi " AFFILIATION="ITS">
γραπτώς. - (FR) Πέντε ημέρες μετά τη Διεθνή "μέρα της Γυναίκας, το Ευρωπαϊκό Κοινοβούλιο μας προτείνει έναν χάρτη πορείας για την ισότητα μεταξύ γυναικών και ανδρών. Χρονολογική σύμπτωση; Σε κάθε περίπτωση, οι γυναίκες βρίσκονται στο προσκήνιο, αν όχι στην πράξη, τουλάχιστον στα κείμενα.
<P>
" έκθεση η οποία μας υποβάλλεται προτείνει μια σχεδόν εξαντλητική καταγραφή των μέτρων που πρέπει να ληφθούν, προκειμένου να διασφαλιστεί η ισότητα μεταξύ των γυναικών και των ανδρών. Αν και υποβάλλονται πολλές προτάσεις, ιδίως σε σχέση με τα μέτρα για τον καλύτερο συνδυασμό των υποχρεώσεων του οικογενειακού βίου με τις υποχρεώσεις του επαγγελματικού βίου, οφείλουμε δυστυχώς να διαπιστώσουμε ότι πολυάριθμα ανησυχητικά και περιττά σημεία εμφανίζονται σε αυτή την έκθεση.
<P>
Αναφέρομαι, για παράδειγμα, σε μια νιοστή προσπάθεια θέσπισης ενός συστήματος ποσοστώσεων για την πρόσληψη και συμμετοχή των γυναικών σε όλους τους τομείς της οικονομικής και πολιτικής δραστηριότητας. Γνωρίζουμε ότι αυτό το μέτρο δεν μπορεί παρά να είναι αντιπαραγωγικό για την εικόνα και τη θεώρηση της γυναίκας.
<P>
Ωστόσο, αναφέρομαι επίσης στην περιττή πρόταση για τη δημιουργία μιας "Κυρίας Λισαβόνας", επιφορτισμένης με τη μέριμνα για την ορθή υλοποίηση της στρατηγικής της Λισαβόνας: ένα είδος "ευρωπαϊκής βιονικής γυναίκας". Τέτοιες προτάσεις δεν κάνουν άλλο από το να απαξιώνουν τις πρωτοβουλίες που λαμβάνονται υπέρ των γυναικών.
<SPEAKER ID="124" NAME="Marianne Thyssen " AFFILIATION="γραπτώς" LANGUAGE="NL">
" Επιτροπή Δικαιωμάτων των Γυναικών και Ισότητας των Φύλων ενέκρινε μια φιλόδοξη έκθεση σχετικά με τον χάρτη πορείας για την ισότητα μεταξύ ανδρών και γυναικών. Ο συνδυασμός μιας απαιτητικής θέσης εργασίας με άλλα πράγματα που οι άνθρωποι φιλοδοξούν να έχουν, όπως οικογένεια, κοινωνική και προσωπική ζωή, αποτελεί μια πρόκληση για το μέλλον τόσο για τις γυναίκες όσο και για τους άνδρες.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών καταψήφισε ορισμένα στοιχεία της έκθεσης, είτε διότι αυτά αντιπαρέρχονται των πολιτικών μας πεποιθήσεων ή διότι οι εμπλεκόμενοι τομείς πρέπει να υπάγονται στην αρμοδιότητα των κρατών μελών και όχι της Ευρωπαϊκής Ένωσης. Κατά τη γνώμη μας, η πολιτική ίσων ευκαιριών είναι ένα σοβαρό θέμα και πιστεύουμε ότι αυτή η έκθεση, έστω και αν δεν περιέχει νομοθετικές δεσμεύσεις, είναι αρκετά σημαντική ώστε να ληφθούν υπόψη αυτά που περιλαμβάνει και αυτά που δεν περιλαμβάνει. Αν και δεν συμφωνούμε με όλα όσα αναφέρονται στην έκθεση της Επιτροπής Δικαιωμάτων των Γυναικών και Ισότητας των Φύλων, εξακολουθούμε να θέλουμε να στείλουμε το μήνυμα ότι, στον τομέα της ισότητας των φύλων, 50 χρόνια μετά τη Συνθήκη της Ρώμης, πολλά μπορούν, και πρέπει, να γίνουν. Ας μην υπάρχει αμφιβολία για το γεγονός ότι και εμείς θέλουμε ίσες ευκαιρίες, διότι κι εμείς είμαστε πεπεισμένοι ότι η Ευρώπη μπορεί να κάνει πολλά σε αυτόν τον τομέα και γι' αυτό η Ομάδα μας ψήφισε ομόφωνα υπέρ της έκθεσης της κ. Sartori.
<SPEAKER ID="126" NAME="Ilda Figueiredo " LANGUAGE="PT">
Συμφωνούμε γενικά με τις προτάσεις που περιλαμβάνονται σε αυτή την έκθεση η οποία ζητά διευκρινίσεις από την Επιτροπή σχετικά τις συστάσεις για τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές (online) μουσικές υπηρεσίες. " πρόταση της Επιτροπής ενέσπειρε σημαντική ανησυχία στις σχέσεις μεταξύ των ευρωπαϊκών εταιρειών συλλογικής διαχείρισης δικαιωμάτων (ΣΔΔ), με διαχωρισμούς σε μεγάλες, μικρές και μεσαίες.
<P>
Πρέπει να επισημανθεί ότι η σύσταση της Επιτροπής θα ωφελήσει τους μεγάλους διαχειριστές και τις μεγάλες πολυεθνικές δισκογραφικές εταιρείες στην επιγραμμική μουσική αγορά και θα βλάψει τόσο τους δημιουργούς όσο και την πολιτιστική πολυμορφία. Παράλληλα, θα αποτελέσει ανοιχτή πρόσκληση για τη συγκέντρωση σχεδόν όλης της διαχείρισης δικαιωμάτων στα χέρια δύο ή τριών τεράστιων ΣΔΔ, γεγονός που στρεβλώνει την ιδέα που διέπει την ίδρυσή τους και που τους προσδίδει νομιμότητα.
<P>
Συνεπώς, γενικά συμφωνούμε με τις προτάσεις τροποποίησης της σύστασης, οι οποίες σκοπό έχουν να την καταστήσουν πιο αποτελεσματική και δίκαιη, προστατεύοντας έτσι την πολιτιστική πολυμορφία. Πιστεύουμε ότι πρέπει να υποβληθεί μια πρόταση οδηγίας γι' αυτό το θέμα το συντομότερο δυνατόν, προκειμένου να ελαχιστοποιηθεί η βλάβη που προκαλεί η σύσταση στις σχέσεις μεταξύ των ΣΔΔ και μεταξύ αυτών και των χρηστών τους.
<SPEAKER ID="127" NAME="Bruno Gollnisch " AFFILIATION="ITS">
γραπτώς. - (FR) Μολονότι η δημιουργία ανταγωνισμού μεταξύ των επιχειρήσεων συλλογικής διαχείρισης μπορεί να είναι επωφελής για τους κατόχους δικαιωμάτων, όπως και για τις μουσικές υπηρεσίες, είναι επιτακτική ανάγκη αυτή να ελεγχθεί.
<P>
Το γεγονός ότι οι κάτοχοι δικαιωμάτων μπορούν ελεύθερα να επιλέγουν τον διαχειριστή της αρεσκείας τους σε ολόκληρη την Ευρωπαϊκή Ένωση, αυτό δε ανεξαρτήτως της χώρας καταγωγής τους, ενδέχεται να έχει διάφορες συνέπειες. Θα ευνοήσει ιδίως τη συγκέντρωση των δικαιωμάτων στα χέρια των πλέον σημαντικών εταιρειών συλλογικής διαχείρισης. Ενδέχεται επίσης να έχει δυσάρεστες συνέπειες για τους πλέον ταπεινούς κατόχους δικαιωμάτων, στον βαθμό που οι διαχειριστές δικαιωμάτων θα επιδιώξουν να προσελκύσουν τους κατόχους των πλέον προσοδοφόρων δικαιωμάτων ή ακόμα και να υπονομεύσουν τη δίκαιη αντιμετώπιση όλων των κατόχων δικαιωμάτων και, συνεπώς, να πλήξουν την πολιτισμική πολυμορφία.
<P>
Επομένως, ενώ η επιδίωξη της σύστασης είναι η προώθηση του υγιούς ανταγωνισμού, ενδέχεται στην πραγματικότητα να επιφέρει τις αντίθετες συνέπειες.
<SPEAKER ID="128" NAME="Bogusław Liberadzki " AFFILIATION="PSE">
γραπτώς. (PL) Ψήφισα υπέρ της έγκρισης της έκθεσης της κ. Lévai για τη σύσταση της Επιτροπής της 18ης Οκτωβρίου 2005 σχετικά με τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές (online) μουσικές υπηρεσίες (σύσταση 2005/737/ΕΚ).
<P>
Δεν πρέπει να ξεχνάμε ότι έγινε πολλή δουλειά για την εκπόνηση της προαναφερόμενης έκθεσης. " εισηγήτρια έλαβε επαρκώς υπόψη τη σοβαρή φύση του προβλήματος των δικαιωμάτων πνευματικής ιδιοκτησίας, τους κινδύνους που ενέχει το μονοπώλιο της αγοράς και το θέμα της προστασίας των δικαιωμάτων των καταναλωτών. Συμβαδίζοντας με το πνεύμα της έκθεσης, ελπίζω ότι η ευρωπαϊκή αγορά των επιγραμμικών μουσικών υπηρεσιών θα μπορέσει να απολαύσει την ελευθερία ανάπτυξης, χωρίς να ζημιωθεί η πολιτιστική πολυμορφία.
<P>
Θέλω να πω ότι υποστηρίζω το αίτημα να αναλάβει η Επιτροπή την εκπόνηση μιας διεξοδικής μελέτης των επιπτώσεων των αδειών πολλαπλής εδαφικής ισχύος και πολλαπλών ρεπερτορίων στις επιγραμμικές μουσικές υπηρεσίες και να υποβληθούν τα αποτελέσματα της μελέτης στο Ευρωπαϊκό Κοινοβούλιο.
<SPEAKER ID="129" NAME="Bart Staes " AFFILIATION="γραπτώς" LANGUAGE="NL">
Αυτό το Σώμα ορθώς μπορεί τώρα να συμπεράνει ότι η Επιτροπή, με τη σύστασή της με ημερομηνία 18 Οκτωβρίου 2005 σχετικά με τη "συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές (online) μουσικές υπηρεσίες" έχει ξεπεράσει τα όρια. Δεν ζητήθηκε η γνώμη ούτε της μουσικής βιομηχανίας, ούτε του Κοινοβουλίου, αλλά ούτε και του Συμβουλίου και η "ήπια νομοθετική προσέγγιση" που προτείνει η Επιτροπή έχει ήδη επηρεάσει τις αποφάσεις της αγοράς, γεγονός που την καθιστά κάτι περισσότερο από μια απλή σύσταση.
<P>
Επί του παρόντος, οι εταιρείες που θέλουν να προσφέρουν επιγραμμικές μουσικές υπηρεσίες στην Ευρώπη πρέπει να διευθετούν τα θέματα των δικαιωμάτων με τους οργανισμούς δικαιωμάτων πνευματικής ιδιοκτησίας και τις δισκογραφικές εταιρείες σε κάθε χώρα μεμονωμένα. " Επιτροπή ορθώς λέει ότι αυτή η διαδικασία μπορεί να απλουστευθεί. " σύσταση, ωστόσο, ανοίγει τη δυνατότητα για μια τελείως ελεύθερη αγορά, η οποία θα μπορούσε να θέσει σε κίνδυνο την πολιτιστική πολυμορφία και το τοπικό ρεπερτόριο, καθώς η προσέλκυση των πιο κερδοφόρων δικαιούχων είναι, πράγματι, μια πιο βιώσιμη πρόταση για τους συλλογικούς διαχειριστές δικαιωμάτων. Επιπροσθέτως, η Επιτροπή θέτει τα εμπορικά συμφέροντα πάνω από την πολιτιστική πολυμορφία.
<P>
Αυτό το Σώμα υποστηρίζει τον ελεγχόμενο ανταγωνισμό καθορίζοντας ορισμένους σαφείς όρους, όπως η ίση μεταχείριση των δημιουργών, η δίκαιη και διαφανής ανταγωνιστική δομή που δεν επιτρέπει τη μείωση των εσόδων των δημιουργών και η δίκαιη εκπροσώπηση όλων των ενδιαφερομένων μερών στις δομές διαχείρισης. Αυτή η έκθεση εκτιμά την αξία της ενότητας στην πολυμορφία, γι' αυτό έχει την υποστήριξή μου.
<SPEAKER ID="130" NAME="Andrzej Jan Szejna " AFFILIATION="γραπτώς" LANGUAGE="PL">
Ψήφισα υπέρ της έγκρισης της έκθεσης της κ. Lévai σχετικά με τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές (online) μουσικές υπηρεσίες.
<P>
" κ. Lévai υπέβαλε μια πολύ καλή έκθεση στο Κοινοβούλιο.
<P>
" τεχνική πρόοδος και η εξέλιξη του πολιτισμού μας οδήγησαν στην εμφάνιση μιας νέας γενιάς διασυνοριακών εμπορικών χρηστών δικαιωμάτων πνευματικής ιδιοκτησίας. Πρόκειται για τους παρόχους διαδικτυακών μουσικών υπηρεσιών. Αυτό δείχνει πόσο εξελίσσεται και αναπτύσσεται η αγορά των δικαιωμάτων πνευματικής ιδιοκτησίας και των συγγενικών δικαιωμάτων, γεγονός που επιβεβαιώνει ακόμα περισσότερο την ανάγκη για την ανάληψη πρωτοβουλιών σε αυτόν τον τομέα.
<P>
Κατά τη διεξαγωγή αυτής της συζήτησης, πρέπει επίσης να λάβουμε υπόψη τη δυνατότητα ανταπόκρισης σε μελλοντικές ανάγκες που προκύπτουν από τη φύση της συλλογικής διασυνοριακής διαχείρισης των δικαιωμάτων πνευματικής ιδιοκτησίας και των συγγενικών δικαιωμάτων. Γι' αυτόν τον λόγο επίσης, είναι σημαντικό να διεξαχθεί μια εις βάθος μελέτη των κινδύνων της χορήγησης αδειών πολλαπλής εδαφικής ισχύος και πολλαπλών ρεπερτορίων για επιγραμμικές μουσικές υπηρεσίες και των επιπτώσεων στην κοινωνικοοικονομική κατάσταση των δικαιούχων και στην πολιτιστική πολυμορφία.
<SPEAKER ID="131" NAME="Πρόεδρος">
Οι αιτιολογήσεις ψήφου έληξαν.

<CHAPTER ID="014">
Ισότητα μεταξύ γυναικών και ανδρών - 2008 (συζήτηση) 
<SPEAKER ID="775" NAME="Πρόεδρος">
" ημερήσια διάταξη προβλέπει τη συζήτηση της έκθεσης Iratxe García Pérez, εξ ονόματος της Επιτροπής Δικαιωμάτων των Γυναικών και Ισότητας των Φύλων σχετικά με την ισότητα μεταξύ γυναικών και ανδρών - 2008.
<SPEAKER ID="428" NAME="Iratxe García Pérez">
εισηγήτρια. - (ES) Κύριε Πρόεδρε, κύριε Επίτροπε, θα ήθελα να ξεκινήσω την ομιλία μου εκφράζοντας τις ευχαριστίες μου προς την Επιτροπή για την έκθεσή της για το 2008 σχετικά με την ισότητα μεταξύ γυναικών και ανδρών, η οποία προσεγγίζει ολοκληρωμένα τόσο τις πολιτικές για την ενσωμάτωση της διάστασης του φύλου όσο και τη λήψη ειδικών μέτρων θετικής διάκρισης. Αν και οφείλουμε να ομολογήσουμε ότι η έκθεση της Επιτροπής έχει στον πυρήνα της εργασιακά θέματα, δεν λαμβάνει ωστόσο υπόψη της πολλά άλλα θέματα και δύσκολές καταστάσεις που αντιμετωπίζουν οι γυναίκες, και για τον λόγο αυτόν, προσπαθήσαμε να ενσωματώσουμε όλα αυτά τα θέματα στην έκθεση του Κοινοβουλίου.
<P>
Θα ήθελα επίσης να ευχαριστήσω όλους τους συναδέλφους μου, που με τις προσπάθειές τους βοήθησαν για τη βελτίωση της έκθεσης σε σχέση με την αρχική της μορφή. Κατά κοινή ομολογία, παρά την πρόοδο που έχει σημειωθεί, πολλά ακόμα απομένουν να γίνουν.
<P>
Από αυτήν την άποψη, η αυταρέσκεια μπορεί να είναι ο χειρότερός μας εχθρός. Αν δεν γνωρίζουμε το έργο που πρέπει ακόμα να γίνει, θα μας είναι πολύ δύσκολο να σημειώσουμε κάποια πρόοδο στα ζητήματα της ισότητας.
<P>
" γενική ιδέα της συγκεκριμένης έκθεσης στηρίζεται στην αρχή της ενσωμάτωσης της διάστασης του φύλου, και η έκθεση θίγει πολλά ζητήματα που άπτονται της συγκεκριμένη αρχής. Όλα είναι εξίσου σημαντικά και κανένα δεν πρέπει να παραμεληθεί: η ένταξη των γυναικών στην αγορά εργασίας, η ενδοοικογενειακή βία, οι γυναίκες στην εκπαίδευση, η ισορροπία ανάμεσα στην επαγγελματική και οικογενειακή ζωή και οι ευάλωτες ομάδες, όπως π.χ. οι μετανάστριες ή οι γυναίκες με αναπηρία. Όλες αυτές οι πτυχές πρέπει να συνυπολογιστούν και χρήζουν διεξοδικής μελέτης και ανάλυσης, θα ήθελα όμως στον χρόνο που διαθέτω να επικεντρωθώ στα επιμέρους θέματα που είναι και τα σημαντικότερα για εμένα.
<P>
" ενδοοικογενειακή βία είναι η μεγαλύτερη μάστιγα της εποχής μας, όχι μόνο στην Ευρώπη αλλά και σε ολόκληρο τον κόσμο. Μια κοινωνική αδικία, κατά την οποία οι γυναίκες, μόνο και μόνο επειδή είναι γυναίκες, βιώνουν τη βία στα χέρια των ανδρών επειδή οι σοβινιστικές αξίες εξακολουθούν να είναι βαθιά ριζωμένες στην κοινωνία μας.
<P>
Είναι επομένως απαραίτητο να ενθαρρυνθούν νόμοι στα κράτη μέλη για την καταπολέμηση αυτής της κοινωνικής μάστιγας. Ένα καλό παράδειγμα προσφέρει η Ισπανία, όπου πριν από λίγα χρόνια ο νόμος κατά της ενδοοικογενειακής βίας ενσωματώθηκε στην εθνική έννομη τάξη· αναγνωρίζει τα δικαιώματα των κακοποιημένων γυναικών και εφαρμόζει μια ολοκληρωμένη πολιτική που ξεκινά από την πρόληψη και φτάνει μέχρι τη θεραπεία και την επανένταξη αυτών των γυναικών.
<P>
Όσον αφορά τις γυναίκες και την αγορά εργασίας, θα πρέπει να γνωρίζουμε ότι βρισκόμαστε ακόμα πολύ μακριά από την επίτευξη των στόχων της στρατηγικής της Λισαβόνας. " απασχόληση των γυναικών έχει αυξηθεί, αλλά τα ποσοστά ανεργίας των γυναικών εξακολουθούν να είναι σε πολύ υψηλότερα επίπεδα από τα αντίστοιχα των ανδρών, και οφείλουμε επομένως να λάβουμε πολιτικά μέτρα, τόσο μέσω της Ευρωπαϊκής Επιτροπής όσο και μέσω των κρατών μελών, τα οποία θα ενθαρρύνουν τις γυναίκες να ενταχθούν στην αγορά εργασίας σε ισότιμη βάση με τους άνδρες.
<P>
Ένα άλλο γεγονός που δεν μπορούμε να προσπεράσουμε είναι η διαφορά στους μισθούς, η οποία έχει "κολλήσει" στο 15% από το 2003. Απαιτούνται σημαντικότερα μέτρα με τη συμφωνία των επιχειρήσεων και των συνδικαλιστικών ενώσεων.
<P>
Επίσης, στη συγκεκριμένη έκθεση προτείνουμε στα κοινοτικά θεσμικά όργανα και στα κράτη μέλη να ανακηρύξουν την 22α Φεβρουαρίου "Διεθνή "μέρα Ίσης Αμοιβής". Μια γυναίκα πρέπει να δουλεύει 52 ημέρες περισσότερες τον χρόνο για να λάβει τον ίδιο μισθό με έναν άνδρα.
<P>
Σχετικά με την εξεύρεση ισορροπίας μεταξύ της επαγγελματικής και της οικογενειακής ζωής, πρέπει να αλλάξουμε το γεγονός ότι σήμερα το 85% εκείνων που με άτυπο τρόπο φροντίζουν την οικογένεια είναι γυναίκες. Χρειαζόμαστε περισσότερες δημόσιες υπηρεσίες που θα έχουν τον ρόλο της παροχής παιδικής μέριμνας φροντίδας για τα εξαρτώμενα άτομα.
<P>
Ομοίως, όσον αφορά τη συμμετοχή των γυναικών στη δημόσια ζωή, θα πρέπει να ενθαρρύνουμε πρωτοβουλίες για την αύξηση της συμμετοχής μέσω κοινωνικών οργανώσεων, ενώσεων και πολιτικών κομμάτων. Οι εκλογικές ποσοστώσεις ήταν ένα αποφασιστικό βήμα το οποίο πρέπει να συνεχίσουμε στην προσπάθεια μας για ισότητα στη δημοκρατία.
<P>
Υπάρχουν άλλες πολύ σημαντικές πτυχές, όπως π.χ. η πρόσβαση στην εκπαίδευση, η ανατροπή των κοινωνικών στερεοτύπων, τα ζητήματα και οι δυσκολίες που αντιμετωπίζουν οι γυναίκες στις αγροτικές περιοχές, τα οποία δεν μπορούμε να αγνοούμε. Πρέπει να ενώσουμε τις δυνάμεις μας για αυτόν τον σκοπό. Πρέπει να εργαστούμε σε στενή συνεργασία με τις οργανώσεις και να κάνουμε πραγματικότητα τη θεμελιώδη ευρωπαϊκή αρχή της ισότητας μεταξύ ανδρών και γυναικών, δεδομένου ότι με αυτόν τον τρόπο θα κινούμαστε προς μια Ευρώπη με περισσότερο δίκαιο και μεγαλύτερη κοινωνική δικαιοσύνη.
<SPEAKER ID="430" NAME="Vladimír Špidla">
Μέλος της Επιτροπής. - (CS) Κύριε Πρόεδρε, κυρίες και κύριοι, η Επιτροπή χαιρετίζει την έκθεση και την πρόταση ψηφίσματος σχετικά με την ισότητα μεταξύ γυναικών και ανδρών στην Ευρωπαϊκή Ένωση. " αποδοχή της έκθεσης υπογραμμίζει την ευθύνη του Κοινοβουλίου σε ό,τι αφορά την ισότητα μεταξύ γυναικών και ανδρών και επιβεβαιώνει την υποστήριξη του Κοινοβουλίου στην προσέγγιση της Επιτροπής. Θα ήθελα να ευχαριστήσω πάνω από όλα την εισηγήτρια κυρία Garcia Pérez για την υποστήριξή της στις ενέργειες της Ευρωπαϊκής Επιτροπής για το συγκεκριμένο ζήτημα.
<P>
" ισότητα μεταξύ γυναικών και ανδρών είναι μια από τις θεμελιώδεις αξίες της Ευρωπαϊκής Ένωσης. Αντιπροσωπεύει επίσης έναν τομέα στον οποίον η Ευρώπη προλαβαίνει συνήθως τις κοινωνικές εξελίξεις. Τα τελευταία χρόνια έχει επίσης δρομολογήσει σημαντικές και φιλόδοξες πρωτοβουλίες. " αποδοχή του σχεδίου για την επίτευξη ισότιμου καθεστώτος μεταξύ γυναικών και ανδρών τονίζει την προθυμία της Επιτροπής να χρησιμοποιήσει όλα τα μέσα για να φέρει την Ευρώπη πιο κοντά στην πραγματική ισότητα μεταξύ γυναικών και ανδρών σε όλους τους τομείς.
<P>
Επιπλέον, η Επιτροπή σημειώνει ότι η πρόταση ψηφίσματος του Κοινοβουλίου αναδεικνύει ορισμένα θέματα που συμπεριλαμβάνονται στις προτεραιότητες του σχεδίου, μεταξύ των οποίων η θέση των γυναικών στην αγορά εργασίας, η ισορροπία οικογενειακής και επαγγελματικής ζωής, μια ισορροπημένη πρόσβαση στις ηγετικές θέσεις καθώς και ο αγώνας για να σταματήσει βία κατά των γυναικών. " συγκεκριμένη προσέγγιση συνάδει με την πολιτική της Επιτροπής στον συγκεκριμένο τομέα και περιλαμβάνει θέματα που υπογραμμίζονται στην έκθεση του 2008.
<P>
Αν και η πρόοδος που έχει σημειωθεί στον τομέα της ισότητας μεταξύ γυναικών και ανδρών είναι προφανής, βρισκόμαστε ακόμα αντιμέτωποι με πολλές υποχρεώσεις. Πρέπει να συνεχίσουμε τις προσπάθειές μας και να ενισχύσουμε τη νομική βάση.
<P>
" Επιτροπή συμμερίζεται την άποψη της εισηγήτριας ότι η ισορροπία μεταξύ της επαγγελματικής και οικογενειακής ζωής διαδραματίζει κεντρικό ρόλο για την επίτευξη της ισότητας μεταξύ γυναικών και ανδρών. Γνωρίζουμε καλά ότι κυρίως οι γυναίκες έχουν την ευθύνη για την οικογένεια και το σπίτι. Για αυτόν τον λόγο, οι γυναίκες, πιο συχνά από τους άνδρες, πρέπει να διακόψουν τις σπουδές τους και τη σταδιοδρομία τους, χωρίς πολλές φορές να έχουν τη δυνατότητα επιστροφής σε αυτές. Επομένως, για την αύξηση της γυναικείας απασχόλησης, είναι σημαντικό να υπάρχει πρόσβαση σε προσιτές και υψηλής ποιότητας δομές παιδικής μέριμνας. " Επιτροπή θα υποβάλει μια έκθεση σχετικά με τις εξελίξεις στον συγκεκριμένο τομέα τις ερχόμενες εβδομάδες.
<P>
Επιπλέον, το 2006 και 2007 η Επιτροπή διαβουλεύτηκε με αντιπρόσωπους των εργαζομένων και των εργοδοτών για το ζήτημα της ισορροπίας της επαγγελματικής και οικογενειακής ζωής. Τον Ιούλιο του 2008, εκδήλωσαν την πρόθεσή τους να διαπραγματευτούν για τη γονική άδεια. Επί του παρόντος, η Επιτροπή δεν υποβάλλει κάποια πρόταση για το συγκεκριμένο θέμα.
<P>
" Επιτροπή σκοπεύει στο προσεχές μέλλον να παρουσιάσει μια δέσμη πρωτοβουλιών σχετικά με την ισορροπία της επαγγελματικής και οικογενειακής ζωής, και κυρίως μια έκθεση για την παιδική μέριμνα, ένα σχέδιο οδηγίας για την τροποποίηση της οδηγίας του 1986 σχετικά με "τις/τους συμβοηθούσες/ντες συζύγους". " σημερινή κατάσταση με τις/τους συμβοηθούσες/ντες συζύγους στη γεωργία και σε άλλους τομείς όπου υπάρχουν οικογενειακές επιχειρήσεις είναι απαράδεκτη. Είναι απαράδεκτο άτομα που εργάζονται κανονικά σε οικογενειακές επιχειρήσεις να μην έχουν δικαίωμα σε κοινωνική ασφάλιση και να βρίσκονται σε κατάσταση μεγάλης ανάγκης σε περίπτωση διαζυγίου, θανάτου του προσώπου που εξασφαλίζει το εισόδημα για την οικογένεια ή οικονομικής δυσκολίας.
<P>
Μια πολιτική ισότητας είναι θεμελιώδους σημασίας για την πρόληψη και την καταπολέμηση της βίας κατά του αντίθετου φύλου αφού η τελευταία στηρίζεται στην ανισορροπία ισχύος μεταξύ ανδρών και γυναικών. Από την άλλη πλευρά, τα αποτελεσματικά μέτρα κατά της βίας λόγω φύλου συμβάλλουν στην προστασία των δικαιωμάτων των γυναικών στην κοινωνία και στην υποστήριξη της ισότητας.
<P>
" βία κατά των γυναικών είναι απαράδεκτη. Ο βιασμός, η σεξουαλική κακοποίηση των κοριτσιών, η διακίνηση γυναικών με στόχο τη σεξουαλική η εργασιακή εκμετάλλευση, η ενδοοικογενειακή βία, η παρενόχληση στον χώρο εργασίας, καθώς και οι παραδοσιακές ή οι παραμορφωτικές πρακτικές - όπως π.χ. ο ακρωτηριασμός των σεξουαλικών οργάνων - καταστρέφουν την υγεία, την ελευθερία, την αξιοπρέπεια και το σωματικό και συναισθηματικό απαραβίαστο των γυναικών. Οι παρεμβάσεις μας πρέπει να είναι προσεκτικές και ιδιαίτερα αποτελεσματικές, ειδικά στις περιπτώσεις όπου η βία κατά των γυναικών διαπράττεται από το διεθνές οργανωμένο έγκλημα, όπως στην περίπτωση της εμπορίας ανθρώπων.
<P>
Ως εκ τούτου, η Επιτροπή θεωρεί ότι στο πλαίσιο του προγράμματος εργασίας της για το 2009, θα επανεξετάσει και θα ξαναγράψει τη νομοθεσία σχετικά με την εμπορία ανθρώπων, την εκμετάλλευση και τη σεξουαλική παρενόχληση των παιδιών, που είναι ένα τρομακτικό έγκλημα που διαπράττεται κυρίως σε βάρος κοριτσιών.
<P>
Συνεπώς, θα ήθελα να πω ότι η πολιτική ισότητας διαδραματίζει θεμελιώδη ρόλο για την αλλαγή νοοτροπίας και συμπεριφοράς. Είναι επομένως πολύ σημαντική για τη διασφάλιση τόσο της νομικής ισότητας όσο και της πραγματικής ισότητας μεταξύ γυναικών και ανδρών. Ως εκ τούτου, η Επιτροπή χαιρετίζει την υποστήριξη από το Ευρωπαϊκό Κοινοβούλιο μέσω της πρότασης ψηφίσματός του.
<SPEAKER ID="432" NAME="Marian Harkin">
εισηγήτρια για τη γνωμοδότηση της Επιτροπής Απασχόλησης και Κοινωνικών Υποθέσεων. - (EN) Κύριε Πρόεδρε, καταρχάς θα ήθελα να πω ότι πρόκειται για μια ολοκληρωμένη έκθεση που υπογραμμίζει πολλά από τα θέματα που πρέπει να αντιμετωπιστούν με στόχο τη διασφάλιση της ισότητας μεταξύ γυναικών και ανδρών.
<P>
Με μεγάλη μου χαρά βλέπω την εξέταση του θέματος της βίας κατά των γυναικών, επειδή για πολλούς η βία κατά των γυναικών θεωρείται ότι είναι ένα γυναικείο ζήτημα ενώ στην πραγματικότητα πρόκειται για ένα κοινωνικό ζήτημα και αν δεν εξεταστεί ως τέτοιο, δεν μπορούμε να ελπίζουμε στην εξάλειψή του.
<P>
Επιπλέον, συμφωνώ με την εισηγήτρια και με τη δήλωσή της σχετικά με την αύξηση του ποσοστού των γυναικών μεταξύ των φτωχών και για τις ομάδες που βρίσκονται σε μεγάλο κίνδυνο, καθώς και για το κεντρικό ζήτημα της διασφάλισης ίσης πρόσβασης στις συντάξεις και στις παροχές κοινωνικής πρόνοιας.
<P>
Στο πλαίσιο αυτό, θα ήθελα να εγκριθεί η παράγραφος 14 της γνωμοδότησής μου, στην οποία κάνω ειδική αναφορά στους παρέχοντες φροντίδα. Δεδομένου ότι το 2030 η αναλογία των ενεργών έναντι των μη ενεργών ατόμων θα είναι 2:1, ο ρόλος των παρεχόντων φροντίδα μελών της οικογένειας θα γίνει πολύ πιο σημαντικός και δεδομένου ότι υπάρχουν ήδη 100 εκατομμύρια παρέχοντες φροντίδα - άνδρες και γυναίκες αλλά κυρίως γυναίκες - χωρίς την κατάλληλη πρόσβαση σε πληρωμές κοινωνικής πρόνοιας ή σε συντάξεις, οφείλουμε να διασφαλίσουμε ότι η σημερινή γενιά των παρεχόντων φροντίδα δεν θα είναι η επόμενη γενιά φτωχότερων ηλικιωμένων που θα αυξήσει ακόμα περισσότερο το ποσοστό των γυναικών μεταξύ των φτωχών.
<P>
Τέλος, ένα προσωπικό σχόλιο για την παράγραφο 9, που δεν αντικατοπτρίζει τις απόψεις της Επιτροπής Απασχόλησης: θεωρώ ότι το κείμενο θα πρέπει να εγκριθεί τονίζοντας την ανάγκη για την τήρηση της εθνικής νομοθετικής διαδικασίας όταν εξετάζεται το ζήτημα της άμβλωσης. Υπάρχει ένα πρωτόκολλο στη Συνθήκη του Μάαστριχτ που διασφαλίζει ότι η νομοθεσία της ΕΕ δεν θα υπερισχύει του άρθρου 40.3.3 του Ιρλανδικού Συντάγματος σχετικά με την προστασία των κυοφορούμενων παιδιών.
<P>
Κατά τη διάρκεια της συζήτησης για τη Λισαβόνα στην Ιρλανδία, πολλοί πολίτες μου ανέφεραν ότι η ΕΕ είχε την πρόθεση να ασκήσει πιέσεις για τη νομιμοποίηση της άμβλωσης στην Ιρλανδία. Αν και ανέφερα ότι δεν ήταν αυτό το ζήτημα, πολλοί εξακολουθούσαν να ισχυρίζονται ότι το Κοινοβούλιο προωθούσε την ατζέντα, και για αυτόν τον λόγο πιστεύω ότι η πρόθεσή μας πρέπει να διασαφηνιστεί. Το θέμα δεν είναι η άποψη κάποιου για την άμβλωση. " δική μου, υποψιάζομαι, ότι ενδέχεται να διαφέρει από εκείνη της εισηγήτριας αλλά στην προκειμένη περίπτωση αυτό δεν έχει καμία σημασία. Το θέμα είναι η επικουρικότητα και οι πολίτες, όποια και να είναι η θέση τους για την άμβλωση, πρέπει να μπορούν να στηρίζονται σε αυτήν. Νομίζω ότι και όλοι εμείς στο Κοινοβούλιο οφείλουμε να το σεβαστούμε αυτό.
<SPEAKER ID="434" NAME="Maria Badia i Cutchet">
συντάκτρια γνωμοδότησης της Επιτροπής Πολιτισμού και Εκπαίδευσης. - (ES) Κύριε Πρόεδρε, καταρχάς θα ήθελα να συγχαρώ την εισηγήτρια για τον κατάλληλο τρόπο με τον οποίο προσέγγισε το θέμα της ισότητας μεταξύ ανδρών και γυναικών κατά τη σύνταξη της έκθεσης.
<P>
Ως εισηγήτρια για την Επιτροπή Πολιτισμού, θα ήθελα να υπογραμμίσω τη σημαντική συνεισφορά της επιτροπής μου η οποία σχετίζεται προφανώς με τομείς της αρμοδιότητάς μας, όπως π.χ. εκπαίδευση, πολιτισμός, αθλητισμός και επικοινωνία.
<P>
Καταρχάς, εισηγηθήκαμε την προώθηση της ίσης αντιμετώπισης στα σχολεία και την άρση των στερεοτύπων που σχετίζονται με το φύλο που εξακολουθούν να είναι ευρέως διαδομένα σε κάποια μέσα ενημέρωσης· τη λήψη μέτρων για να αλλάξει ο διαχωρισμός της αγοράς εργασίας στα διάφορα στάδια των σχολικών συστημάτων με στόχο την ίση συμμετοχή των δασκάλων και των δύο φύλων σε κάθε στάδιο· την κατάργηση κάθε είδους διάκρισης σε ό,τι αφορά τον μισθό με βάση το φύλο στους τομείς της εκπαίδευσης, του πολιτισμού και της επικοινωνίας· και την ενθάρρυνση της μεγαλύτερης συμμετοχής των γυναικών στα διοικητικά όργανα των συγκεκριμένων τομέων όπου οι γυναίκες αποτελούν μειονότητα.
<P>
Όπως είπε ήδη και η εισηγήτρια, έχουμε ακόμα πολύ δρόμο μπροστά μας. Θυμάμαι κάποιες γραμμές του Machado, ο οποίος έγραψε: "Ταξιδιώτη, δεν υπάρχει δρόμος μπροστά, διαγράφεις μόνος τον δρόμο σου προχωρώντας" επειδή φίλοι μου θα πετύχουμε την ισότητα μόνο αν παλέψουμε για αυτήν.
<SPEAKER ID="436" NAME="Μαρία Παναγιωτοπούλου-Κασσιώτου">
εξ ονόματος της ομάδας PPE-DE. - Κύριε Πρόεδρε, εξ ονόματος της πολιτικής μου ομάδας, θέλω να συγχαρώ την Επιτροπή για την έκθεσή της, καθώς και τη συνάδελφο για την άποψη του Κοινοβουλίου που εκφράζει με την έκθεσή της, αν και σε ορισμένα σημεία έχουμε προτείνει σχετικές τροπολογίες προκειμένου να τη βελτιώσουμε και να δείξουμε με την έκθεση του Κοινοβουλίου ότι αναγνωρίζουμε τα όσα έγιναν με βάση το χάρτη πορείας για την ισότητα, με βάση το σύμφωνο για την ισότητα.
<P>
" ποσοτική επιτυχία είναι μεγάλη. Μας μένει να βελτιώσουμε την ποιότητα εφαρμογής των μέτρων, καθώς και την εξασφάλιση αποτελεσματικής εφαρμογής και διευρυμένης έννομης προστασίας μέσω ορισμού αρμόδιου φορέα για καταγγελίες σε κάθε κράτος μέλος, μέσω ορισμού κυρώσεων με βάση την αρχή της αναλογικότητας.
<P>
" αρχή της επικουρικότητας επίσης θέλουμε να τηρείται και θέλουμε να τηρείται η αρχή της ελεύθερης επιλογής. Ιδίως στο θέμα της εργασίας στην οικογένεια, σε συνδυασμό με την επαγγελματική ζωή, δεν θέλουμε να καλύπτονται μόνον οι εργαζόμενες, αλλά και οι άνεργες και όσες αποφασίζουν να έχουν μοναδική απασχόληση το σπίτι τους, καθώς και οι ελεύθερες επαγγελματίες ή οι αυτοαπασχολούμενες σε οικογενειακές επιχειρήσεις.
<P>
Οι άδειες μητρότητας, οι οικογενειακές άδειες, θέλουμε να ενισχυθούν και πιστεύουμε ότι η Επιτροπή με την ανακοίνωση που περιμένουμε θα μας καλύψει στο σημείο αυτό με μια καλή πρόταση.
<P>
Οι γυναίκες σπουδάζουν περισσότερο, δουλεύουν περισσότερο, τους αξίζει και να αμείβονται για κάθε είδους παροχή υπηρεσιών.
<SPEAKER ID="438" NAME="Zita Gurmai">
εξ ονόματος της Ομάδας PSE. - (HU) Σας ευχαριστώ κύριε Πρόεδρε, Επίτροπε, κυρίες και κύριοι, οι τακτικές αξιολογήσεις της Επιτροπής, οι οποίες αποτυπώνουν ανάγλυφα τη σημερινή κατάσταση, είναι εξαιρετικά σημαντικές προς την κατεύθυνση της επίτευξης της ισότητας των φύλων. " δέσμευση του Επιτρόπου Špidla για το συγκεκριμένο ζήτημα είναι γνωστή. " πρώτη έκθεση για την ισότητα των φύλων εκπονήθηκε πριν από πέντε χρόνια και δικαίως αναμένουμε τα αποτελέσματα σήμερα. Σύμφωνα με την έκθεση του 2008 για την ισότητα μεταξύ γυναικών και ανδρών, έχει σημειωθεί κάποια πρόοδος αλλά δυστυχώς γίνεται αναφορά και σε κάποιους παγωμένους τομείς όπου δεν έχει υπάρξει κάποια αξιόλογη κίνηση.
<P>
" μισθολογική διαφορά μεταξύ ανδρών και γυναικών έχει μείνει στάσιμη στο 15% τα τελευταία πέντε χρόνια ή σύμφωνα με τη συνάδελφό μου στις 54 ημέρες ή μέχρι τις 22 Φεβρουαρίου. " αναλογία των γυναικών έναντι των ανδρών εξακολουθεί να είναι δυσανάλογη σε ό,τι αφορά τη διαδικασία λήψης αποφάσεων, και η εικόνα των γυναικών που προβάλλουν τα μέσα ενημέρωσης είναι μειονεκτική. Τα μεγαλύτερο πρόβλημα είναι ότι δεν έχει σημειωθεί κάποια σημαντική πρόοδος σε ό,τι αφορά κυρίως τον τομέα της απασχόλησης και στα συναφή θέματα, αν και αυτά είναι πολύ σημαντικά, αφενός λόγω των δημογραφικών προκλήσεων της ΕΕ, αφετέρου λόγω της οικονομικής ανάπτυξης και της διασφάλισης της ισότητας. Οι κύριες αυτές προτεραιότητες επιτάσσουν άμεσα την αύξηση της συμμετοχής των γυναικών στην αγορά εργασίας.
<P>
Μια ποσοτική επιτυχία της στρατηγικής της Λισαβόνας είναι η δημιουργία των 12 εκατομμυρίων νέων θέσεων εργασίας, εκ των οποίων τα 7,5 εκατομμύρια καλύφτηκαν από γυναίκες, αν και αυτό δεν σημαίνει βελτίωση της ποιότητας. " υποχρεωτική μερική απασχόληση, η σχεδιαζόμενη 65ωρη εργασιακή εβδομάδα, οι οριζόντιες και κάθετες εργασιακές αγορές και ο διαχωρισμός, θα έχουν δυστυχώς ως επακόλουθο την περαιτέρω αμφισβήτηση του συνδυασμού της επαγγελματικής και προσωπικής ζωής λόγω της έλλειψης υπηρεσιών παιδικής μέριμνας. Θεωρώ πολύ σημαντικό τα κράτη μέλη να εκπονήσουν περαιτέρω συντονισμένες στρατηγικές και μεθόδους, και να τις εφαρμόσουν αποτελεσματικά στην πράξη καθώς και να παρέχουν πραγματική πολιτική στήριξη. Θα ήθελα να συγχαρώ τη συνάδελφό μου για το έργο της· παρουσίασε μια εξαιρετική έκθεση.
<SPEAKER ID="441" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, καταρχάς θα ήθελα προφανώς να ευχαριστήσω τη φίλη και συνάδελφό μου Iratxe García για το έργο που επιτέλεσε με τη συγκεκριμένη έκθεση, την οποία θεωρώ ένα σημαντικό και πλήρες κείμενο. Θα ήθελα επίσης να υπογραμμίσω τουλάχιστον τέσσερα από τα σημεία που αναφέρονται στην έκθεση και που ανέφερε η εισηγήτρια στην ομιλία της που είναι επίσης σημαντικά για την ομάδα μου.
<P>
Πρώτον, η ανάγκη τα ευρωπαϊκά θεσμικά όργανα να προχωρήσουν ένα βήμα μπροστά δεδομένου του σημερινού κύματος της σοβινιστικής βίας, τόσο σε ό,τι αφορά τη νομοθεσία, όσο και για τη δημιουργία μιας σαφούς νομικής βάσης η οποία θα επιτρέψει την καταπολέμηση όλων των μορφών βίας· αυτή θα περιλαμβάνει για παράδειγμα την αναγνώριση του δικαιώματος ασύλου αν προηγουμένως έχει υπάρξει κακοποίηση λόγω φύλου.
<P>
Δεύτερον, με στόχο τη διασφάλιση της μεγαλύτερης συμμετοχής των γυναικών στη διαδικασία λήψης αποφάσεων, όλοι οι οργανισμοί και τα πολιτικά κόμματα πρέπει να μελετήσουν το ζήτημα και να λάβουν συγκεκριμένα μέτρα για αυτό χωρίς να αποκλείουμε τις εκλογικές ποσοστώσεις στην προκειμένη περίπτωση.
<P>
Τρίτον είναι σημαντικό να αναγνωριστεί οριστικά ότι, προκειμένου για τη διασφάλιση της πλήρους χειραφέτησης των γυναικών, οι γυναίκες πρέπει να είναι αυτές που θα λαμβάνουν τις αποφάσεις για τα δικαιώματα που σχετίζονται με τη σεξουαλική και αναπαραγωγική υγεία τους.
<P>
Τέταρτον, εκφράζοντας τη λύπη μου για την έλλειψη προόδου σχετικά με τις μισθολογικές διαφορές μεταξύ γυναικών και ανδρών τα τελευταία χρόνια, το διαβόητο "μισθολογικό χάσμα", είναι πολύ σημαντικό για την Επιτροπή και τα κράτη μέλη να αξιολογήσουν στρατηγικές και δράσεις, που σε συνδυασμό με τη δράση των κοινωνικών φορέων θα επιτρέψουν τη διόρθωση της κατάστασης.
<SPEAKER ID="443" NAME="Eva-Britt Svensson">
εξ ονόματος της Ομάδας GUE/NGL. - (SV) Κύριε Πρόεδρε, θα ήθελα και εγώ με τη σειρά μου να συγχαρώ την εισηγήτρια για αυτήν την έκθεση την οποία υποστηρίζω πλήρως. Θα υποστηρίξω επίσης τις τροπολογίες για την αγορά εργασίας που κατέθεσε η κυρία Figueiredo. Έχω στη διάθεσή μου μόνο ένα λεπτό ομιλίας, και έτσι δεν θα θέσω κάποιο ειδικό ζήτημα πολιτικής. Θέλω απλώς να πω ένα πράγμα που αξίζει να ειπωθεί.
<P>
" εισηγήτρια αναφέρει διάφορα μέτρα που πρέπει να ληφθούν για την επίτευξη της ισότητας μεταξύ γυναικών και ανδρών. Τα μέτρα αφορούν 45 τομείς. Επαναλαμβάνω: 45 τομείς! Στην ΕΕ και στα κράτη μέλη της που ισχυρίζονται εδώ και πολύ καιρό ότι δίνουν προτεραιότητα στα ίσα δικαιώματα μεταξύ ανδρών και γυναικών, η συγκεκριμένη έκθεση δείχνει ότι υπάρχουν 45 τομείς που πρέπει να αλλάξουν. Δεν χρειάζεται να πω περισσότερα, λέω μόνο ναι στην έκθεση και κυρίως στη συγκεκριμένη δράση τώρα!
<SPEAKER ID="445" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, ένα σημαντικό στοιχείο στην έκθεση είναι κατά την άποψή μου, αφενός η έκκληση να καταστεί πιο εύκολη για τους εργαζόμενους η επιστροφή στην εργασία ύστερα από ένα διάλειμμα στη σταδιοδρομία τους με μια άδεια μητρότητας ή μια γονική άδεια, αφετέρου η άρση των ανισοτήτων στις αμοιβές και στην εκπαίδευση.
<P>
Είναι ωστόσο δύσκολο να αποδεχθεί κανείς την άμεση αιτιώδη σχέση μεταξύ των προβλημάτων ζωής που ταλανίζουν πολλούς ανθρώπους και του γεγονότος να είσαι γυναίκα. Αν αντιμετωπίζουμε την κοινωνική ζωή ως μια μάχη των φύλων δημιουργώντας έναν νέο εχθρό στη βάση του προηγούμενου μοντέλου της ταξικής πάλης, τότε δίνουμε το δικαίωμα σε όσους συνηγορούν υπέρ αυτής της μάχης να επεμβαίνουν απεριόριστα σε κάθε πεδίο της ανθρώπινης ύπαρξης, συμπεριλαμβανομένης της λειτουργίας της οικογένειας.
<P>
Το πρόβλημα στην Ευρώπη δεν είναι η μάχη μεταξύ ανδρών και γυναικών. Είναι η έλλειψη σεβασμού στα δικαιώματα και στις ηθικές αρχές, η οποία εκδηλώνεται κυρίως με την απεριόριστη απληστία και τον εγωισμό. Ως γυναίκα, θα προτιμούσα τα ίσα δικαιώματα να μην επιφέρουν τόσο την ισότητα με τους άνδρες σε όλες τις πτυχές, όσο να οδηγήσουν σε ρυθμίσεις που να προστατεύουν τις γυναίκες και να μειώνουν τα βάρη τους. Από τη στιγμή που οι γυναίκες δεν θα αντιμετωπίζονται ως ένα απρόσωπο εργατικό δυναμικό, θα μπορούν να συμβάλλουν σε πολλούς τομείς της οικονομίας.
<SPEAKER ID="447" NAME="Zita Pleštinská" AFFILIATION="PPE-DE">
(SK) Αυτή η έκθεση του 2008 σχετικά με την ισότητα μεταξύ γυναικών και ανδρών συνοψίζει την έκθεση του Ευρωπαϊκού Κοινοβουλίου που έχει ήδη εγκριθεί και που έδωσε μεγάλη ώθηση για να εφαρμοστεί στην πράξη. Την βλέπω ως αντανάκλαση του έργου της Επιτροπής Δικαιωμάτων των Γυναικών και Ισότητας των Φύλων, και ως εκ τούτου θα ήθελα καταρχάς να ευχαριστήσω τη δημιουργό της, την κυρία García Pérez.
<P>
Για την εκπλήρωση των στόχων της Λισαβόνας, είναι σημαντικό να γίνει η μεγαλύτερη δυνατή χρήση του δυναμικού των γυναικών στην αγορά εργασίας. Είναι επίσης σημαντικό οι γυναίκες να έχουν τη μεγαλύτερη δυνατή πρόσβαση στις μεταπτυχιακές σπουδές και στη διά βίου μάθηση καθώς και πρόσβαση στις νέες τεχνολογίες και στην κοινωνία της πληροφορίας, ώστε να είναι ανταγωνιστικές στην αγορά εργασίας.
<P>
Τρέφω μεγάλο θαυμασμό για τις γυναίκες που βρίσκονται στο τιμόνι μεγάλων εταιρειών αλλά και μικρών οικογενειακών επιχειρήσεων δημιουργώντας νέες ευκαιρίες απασχόλησης. Παράλληλα με τα καθημερινά της καθήκοντα ως σύζυγος και ως μητέρα, μια επιχειρηματίας επωμίζεται επίσης διοικητικά καθήκοντα στην επιχείρησή της όντας υπεύθυνη όχι μόνο για την επιτυχία της οικογένειάς της αλλά και για την επιτυχία της εταιρείας της. Ως κοινωνία, δεν αναγνωρίζουμε πάντα επαρκώς τη σημασία αυτού του καθήκοντος για την κοινωνία. Οι γυναίκες σε ηγετικές θέσεις είναι υποχρεωμένες να ξεπεράσουν πρόσθετα εμπόδια που συνδέονται κυρίως με τις οικογενειακές τους ευθύνες.
<P>
" εναρμόνιση της οικογενειακής και επαγγελματικής ζωής είναι ένα από τα πολλά προαπαιτούμενα για την αύξηση της γυναικείας απασχόλησης. Είναι επομένως πολύ σημαντικό να προτείνουμε μέτρα που θα παρέχουν κίνητρα στους πατέρες να παίρνουν και αυτοί γονική άδεια, χωρίζοντας την άδεια μητρότητας μεταξύ των δυο γονέων.
<P>
Πολλές γυναίκες γνωρίζουν σήμερα ότι δεν θα καταλάβουν σημαντικές θέσεις αν βασιστούν στα προγράμματα κοινωνικής στήριξης αλλά μόνο αν στηριχτούν στις δικές τους ικανότητες. " καγκελάριος Angela Merkel είναι ένα χαρακτηριστικό παράδειγμα ότι και εμείς οι γυναίκες έχουμε τη δική μας ισχυρή θέση στην παγκόσμια πολιτική.
<P>
Όταν ξεφυλλίζουμε τα ιστορικά βιβλία, διαβάζουμε πολλά για τους άνδρες ήρωες. Οι γυναίκες εμφανίζονται μόνο στο παρασκήνιο. Έχω την πεποίθηση ότι είναι ευθύνη μας να στρέψουμε τα φώτα στις ανώνυμες ορδές των γυναικών που συμμετέχουν στην κοινωνία μας, χωρίς τις οποίες ο κόσμος δεν θα μπορούσε να είχε προχωρήσει.
<SPEAKER ID="449" NAME="Gabriela Creţu" AFFILIATION="PSE">
(RO) Αγαπητοί συνάδελφοι, υπάρχουν θέματα για τα οποία γίνεται πολύς λόγος αλλά για τα οποία δεν κάνουμε τίποτα. Στη συζήτηση για την κοινωνική δέσμη μέτρων, μιλήσαμε για την έλλειψη των μέσων που απαιτούνται προκειμένου να ισχύσει η αρχή της ίσης αμοιβής για εργασία ίσης αξίας και να μειωθεί η διαφορά αμοιβών μεταξύ ανδρών και γυναικών. Χωρίς αυτά, οι δεσμεύσεις μας είναι μόνο λόγια και η νομοθεσία άχρηστη.
<P>
Υπάρχουν επίσης ζητήματα για τα οποία δεν γίνεται τίποτα ή γίνονται ελάχιστα αλλά για τα οποία δεν συζητάμε καθόλου. Με εξαίρεση εμάς εδώ, αργά το απόγευμα, δεν πολυμιλάμε για τις 100.000 γυναίκες θύματα εμπορίας ανθρώπων κάθε χρόνο· ίσως επειδή αυτές είναι αγαθά και όχι πολίτες. Οι περισσότερες από αυτές διακινούνται για να εκπορνευθούν. Απαιτούμε πιο ισχυρές ολοκληρωμένες δράσεις κατά των δικτύων διακίνησης, καθώς και συντονισμένες δράσεις για να αποθαρρυνθεί η ζήτηση για πορνεία. Χωρίς ζήτηση δεν υπάρχει λόγος ύπαρξης της διακίνησης.
<P>
Δεν πολυμιλάμε επίσης για την κατάσταση των γυναικών που εργάζονται ως οικιακοί βοηθοί· σαν να είναι αόρατες. Χωρίς κανένα κοινωνικό δικαίωμα ή με ελάχιστα δικαιώματα, αντιμετωπίζουν τον ίδιο κίνδυνο κακομεταχείρισης όπως και οι γυναίκες στις δικές τους οικογένειες, συμπεριλαμβανομένου του κινδύνου εκμετάλλευσης. Για όσες από αυτές δουλεύουν στο εξωτερικό, η μη άσκηση των πολιτικών τους δικαιωμάτων επιδεινώνει την επισφαλή κοινωνική και οικονομική τους κατάσταση. " ορθή ρύθμιση της κατάστασης τους δεν είναι σήμερα μόνο ζήτημα δικαιοσύνης αλλά θα μπορούσε να αποτρέψει τη διατήρηση των υψηλών ποσοστών φτώχειας στις τάξεις των ηλικιωμένων γυναικών στο μέλλον.
<P>
Ένα άλλο θέμα για το οποίο διστάζουμε να μιλήσουμε είναι οι γυναίκες στην κυβέρνηση της χώρας μου, επειδή πολύ απλώς δεν υφίστανται. Αγαπητέ Επίτροπε, αγαπητοί συνάδελφοι, θεωρούμε ότι έφτασε ή στιγμή να σταματήσουμε να κάνουμε δηλώσεις για το τι θα πρέπει να κάνουμε και να κάνουμε αυτό που πρέπει να κάνουμε.
<SPEAKER ID="451" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, τα στοιχεία δείχνουν ότι οι διακρίσεις σε βάρος των γυναικών συνεχίζονται και τελικά πλήττουν τις γυναίκες εργαζόμενες, οι μισθοί των οποίων είναι κατά μέσο όρο 15% χαμηλότεροι από τους αντίστοιχους των ανδρών. Σε ορισμένες χώρες, μεταξύ των οποίων και στην Πορτογαλία, το ποσοστό αυτό ανεβαίνει στο 25%, μια κατάσταση που βαίνει επιδεινούμενη τα τελευταία χρόνια.
<P>
Ζητούμε επομένως την αναβάθμιση της απασχόλησης, αξιοπρεπείς μισθούς, τήρηση των προδιαγραφών υγείας και ασφάλειας και μείωση της εργασιακής ημέρας χωρίς μείωση μισθού. Έτσι θα δημιουργηθούν περισσότερες θέσεις εργασίας με δικαιώματα για τις γυναίκες, και θα διασφαλιστεί ο καλύτερος συνδυασμός επαγγελματικής και οικογενειακής ζωής.
<P>
" έγκριση μέτρων τόσο για την καταπολέμηση της εργασιακής ανασφάλειας που πλήττει κυρίως τις γυναίκες, όσο και για την ενίσχυση των συλλογικών διαπραγματεύσεων με στόχο την υπεράσπιση των ανδρών και των γυναικών εργαζομένων πρέπει να ενθαρρυνθεί, " έγκριση δημόσιων μέτρων και δράσεων για τη βελτίωση της πρόσβασης των γυναικών σε υπηρεσίες σεξουαλικής και αναπαραγωγικής υγείας και για την καλύτερη ενημέρωσή τους για τα δικαιώματά τους και για τις διαθέσιμες δημόσιες υπηρεσίες πρέπει επίσης να ενθαρρυνθεί με σεβασμό στην αξιοπρέπειά τους.
<SPEAKER ID="453" NAME="Godfrey Bloom" AFFILIATION="IND/DEM">
(EN) Κύριε Πρόεδρε, δυστυχώς υπάρχουν πάρα πολλές διακρίσεις σε βάρος των γυναικών στο "νωμένο Βασίλειο. Ξέρω ότι η δική μου επιτροπή - η Επιτροπή Δικαιωμάτων των Γυναικών και Ισότητας των Φύλων - έχει καλές προθέσεις. Ωστόσο, οι περισσότερες διακρίσεις οφείλονται στους νόμους που διέπουν την απασχόληση, που είναι τόσο δυσμενείς για τις μικρές επιχειρήσεις που προσλαμβάνουν νέες γυναίκες, με αποτέλεσμα αυτές να προβαίνουν σε διακρίσεις με καλυμμένο τρόπο.
<P>
Νομίζω ότι πρόκειται για τον κλασικό νόμο της ακούσιας συνέπειας. Κάνεις έναν νόμο εδώ, έναν νόμο εκεί και αυτό που συμβαίνει στο τέλος είναι ότι τίποτα δεν συμβαίνει, γεγονός το οποίο τελικά ενισχύει τη θέση.
<P>
Δεν θέλω να ακουστώ αγενής αλλά όταν κοιτάζω την επιτροπή μου - την Επιτροπή Δικαιωμάτων των Γυναικών και Ισότητας των Φύλων - βλέπω ότι η νοοτροπία τους είναι κολλημένη στη δεκαετία του 1970 -ότι δεν έχουν προχωρήσει. Φοβάμαι ότι η ζωή δεν είναι έτσι πια και όταν ακούω τους άλλους να μιλούν για τη χειραφέτηση των γυναικών, λυπάμαι, αλλά ως Άγγλος, πιστεύω ότι αυτό το γεγονός συνέβη πριν από πολύ καιρό. Δεν ξέρω τα προβλήματα των άλλων χωρών αλλά θα ήθελα να σας παρακαλέσω να μην συμπεριλαμβάνετε σε όλο αυτό το "νωμένο Βασίλειο, όπου δεν έχουμε αυτό το πρόβλημα, επειδή, μολονότι θα πω πάλι ότι έχετε καλές προθέσεις (ο νόμος των ακούσιων συνεπειών), τα κάνετε μαντάρα.
<SPEAKER ID="455" NAME="Mary Honeyball" AFFILIATION="PSE">
(EN) Κύριε Πρόεδρε, πρόκειται μάλλον για μια πολύ χρήσιμη σύμπτωση που μιλώ μετά από τον Godfrey Bloom, ο οποίος φαίνεται ότι ζει στον 19ο αιώνα. Είναι ο άνθρωπος που έγινε διάσημος λέγοντας πριν από όχι και τόσο πολύ καιρό ότι οι γυναίκες θα πρέπει να καθαρίζουν πίσω από το ψυγείο και ότι αυτός είναι ένας από τους σημαντικότερους ρόλους στη ζωή τους. Αν είμαι εγώ εκείνη που δεν έχει προχωρήσει, τότε είμαι περήφανη, επειδή δεν θέλω να συνδεθώ σε καμία περίπτωση, ειδικά ως Αγγλίδα, με τέτοιου είδους σχόλια .
<P>
Αυτό που θέλω να πω είναι ότι αυτή η εξαίρετη έκθεση θίγει πολύ σημαντικά ζητήματα και ευχαριστώ την εισηγήτρια για αυτό. Ευχαριστώ επίσης τον Επίτροπο για τα σχόλια που έκανε. Ένα ειδικό σημείο στο οποίο θα ήθελα να σταθώ είναι το όλο θέμα της εμπορίας ανθρώπων. Ως βουλευτής από το Λονδίνο - και μάλιστα, γυναίκα βουλευτής από το Λονδίνο - ενδιαφέρομαι ιδιαίτερα για το συγκεκριμένο θέμα επειδή το Λονδίνο είναι από τα μέρη εκείνα που πλήττονται σε μεγάλο βαθμό από τη διακίνηση των γυναικών.
<P>
Ζητούμε σήμερα από τα κράτη μέλη να υπογράψουν τη σύμβαση του Συμβουλίου της Ευρώπης για την καταπολέμηση της εμπορίας ανθρώπων. Αν και κάποια από τα κράτη μέλη την έχουν ήδη υπογράψει, υπάρχουν κάποια - 15 συγκεκριμένα - που δεν την έχουν υπογράψει ακόμα, και είναι αλήθεια ότι υπάρχουν και δύο που δεν φαίνονται διατεθειμένα να το κάνουν. Ζητώ επομένως από όλα τα κράτη μέλη της ΕΕ να επικυρώσουν τη συγκεκριμένη σύμβαση κατά της εμπορίας ανθρώπων, και από όλους τους παρευρισκόμενους, συμπεριλαμβανομένων των μελών της Επιτροπής για τα Δικαιώματα των Γυναικών, να το αναλάβουν προσωπικά και όταν επιστρέψουν στις κυβερνήσεις τους να τις πιέσουν να εργαστούν περισσότερο από ό,τι σήμερα για την καταπολέμηση του ποταπού και επονείδιστου εμπορίου γυναικών.
<SPEAKER ID="457" NAME="Věra Flasarová" AFFILIATION="GUE/NGL">
(CS) Επίτροπε, κυρίες και κύριοι επικροτώ την έκθεση που παρουσίασε η κυρία Pérez και η Ευρωπαϊκή Επιτροπή. Τα στατιστικά στοιχεία δείχνουν ότι η γυναικεία απασχόληση έχει αυξηθεί τα τελευταία χρόνια στο επίπεδο του διόλου ευκαταφρόνητου 57,2% αλλά σύμφωνα με την έκθεση, μια σειρά από προβλήματα παραμένουν. Οι γυναίκες εξακολουθούν να καταλαμβάνουν μόνο το ένα τρίτο των διευθυντικών θέσεων στις ιδιωτικές εταιρείες και σε άλλους τομείς, συμπεριλαμβανομένης της πολιτικής. Ένα μεγάλο ποσοστό των νέων θέσεων εργασίας δεν καλύπτεται από συμβάσεις απασχόλησης μεγάλης διάρκειας και επομένως οι μελλοντικές προοπτικές είναι αβέβαιες. Αυτού του είδους οι θέσεις απασχόλησης προορίζονται κυρίως για τις γυναίκες. Επικρατεί ακόμα η άποψη ότι η κύρια ευθύνη των γυναικών είναι η φροντίδα της οικογένειας, ενώ οι αποδοχές τους από τη δουλειά αντιπροσωπεύουν μόνο ένα συμπλήρωμα του οικογενειακού προϋπολογισμού. Για αυτόν τον λόγο, οι γυναίκες για την ίδια εργασία και με τα ίδια προσόντα με τους άνδρες αμείβονται χειρότερα από αυτούς. Αυτά τα στερεότυπα εξακολουθούν να αποτελούν ένα από τα μέσα των διακρίσεων σε βάρος των γυναικών στις αγορές εργασίας. Κατά την άποψή μου, η προθυμία των εργοδοτών να προσφέρουν στις γυναίκες περισσότερες παροχές για να τις βοηθήσουν με τη φροντίδα των παιδιών, διευκολύνοντας με αυτόν τον τρόπο την επαγγελματική τους σταδιοδρομία και εξέλιξη δεν είναι καθόλου ικανοποιητική.
<SPEAKER ID="459" NAME="Mihaela Popa" AFFILIATION="PPE-DE">
(RO) Μιλάμε για την ανάγκη της καταπολέμησης της βίας κατά των γυναικών, για την ενθάρρυνση της συμμετοχής των γυναικών στις δραστηριότητες του πολίτη και μια πτυχή που εμπίπτει στη δραστηριότητα της Επιτροπής Πολιτισμού - διαφορές στην εκπαίδευση μεταξύ γυναικών και ανδρών.
<P>
Αν και οι γυναίκες πετυχαίνουν καλύτερα αποτελέσματα από τους άνδρες στον τομέα της εκπαίδευσης, εξακολουθεί να υφίσταται μια μισθολογική ανισότητα μεταξύ των δύο φύλων στην αγορά εργασίας. Προσωπικά, ως μέλος της Επιτροπής Πολιτισμού και Παιδείας, κατέθεσα μια τροπολογία στη γνωμοδότηση που κατάρτισε η Επιτροπή Πολιτισμού, Νεότητας, Παιδείας και Μέσων Ενημέρωσης σχετικά με τη συγκεκριμένη έκθεση. Θεωρώ πολύ σημαντική την εξάλειψη από τα μέσα ενημέρωσης εικόνων που παρουσιάζουν τη γυναίκα σε απαξιωτικές καταστάσεις, λαμβάνοντας υπόψη τον αντίκτυπο των μέσων μαζικής ενημέρωσης στις δημόσιες αντιλήψεις και συμπεριφορές.
<P>
" διασφάλιση της ισότητας μεταξύ γυναικών και ανδρών σε όλους τους τομείς δράσης της Ευρωπαϊκής Ένωσης εξακολουθεί να είναι ένα επίκαιρο θέμα στις δυτικές κοινωνίες.
<SPEAKER ID="461" NAME="Anna Záborská" AFFILIATION="PPE-DE">
(SK) " έκθεση ξεκινάει με μια παράγραφο που αναφέρει ότι η ισότητα μεταξύ γυναικών και ανδρών είναι μια θεμελιώδης αρχή της Ευρωπαϊκής Ένωσης, μια αρχή που ισχύει επί 50 και πλέον χρόνια. Το δεύτερο μέρος της έκθεσης ωστόσο, συνεχίζει με 46 παραγράφους που περιέχουν συστάσεις, προσκλήσεις ή αιτήματα για την τήρηση της συγκεκριμένης αρχής. Υπάρχουν επίσης θεμελιώδεις συστάσεις, όπως π.χ. η ίση πρόσβαση στους πόρους, στην εκπαίδευση, στην υγειονομική περίθαλψη ή στην αμοιβή. Υπάρχει ένα αίτημα για την καταπολέμηση της βίας κατά των γυναικών, ένα αίτημα για την καταπολέμηση της εμπορίας γυναικών και πολλά άλλα.
<P>
Τέτοιου είδους εκθέσεις είναι σίγουρα σημαντικές και συγχαίρω την εισηγήτρια. Από την άλλη πλευρά ωστόσο, μιλά για την ανεπαρκή εφαρμογή των εγγράφων που έχουν ήδη εγκριθεί. Επισημαίνεται η ύπαρξη ανεπαρκών ελέγχων και κυρώσεων. Επισημαίνεται όμως επίσης και η ανειλικρίνεια των πολιτικών, οι οποίοι αν και φαινομενικά εκφράζουν την υποστήριξή τους για την ισότητα μεταξύ γυναικών και ανδρών, παρά ταύτα στην πράξη δεν την τηρούν, και για αυτό οι προσδοκίες μας δεν είναι αυτές που θα θέλαμε.
<SPEAKER ID="463" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, όταν αναλύουμε την πρόταση ψηφίσματος για την ισότητα μεταξύ γυναικών και ανδρών είναι δύσκολο να μην την υποστηρίξουμε. Αναφέρομαι συγκεκριμένα στα σημεία που αφορούν τη βία κατά των γυναικών και στην ανάγκη για εκπαίδευση από τα πρώτα χρόνια για τη διάκριση σε βάρος τους. Γνωρίζουμε όλοι ότι μια κατάλληλη ανατροφή και εκπαίδευση είναι ο καλύτερος τρόπος για να χτυπηθούν στην ρίζα τους οι διακρίσεις και η βία κατά των γυναικών.
<P>
Οι πολίτες της ΕΕ δεν είναι αρκετά ενημερωμένοι για την εμπορία γυναικών και πολλοί σήμερα δεν γνωρίζουν την ύπαρξη αυτού του τρομακτικού και βίαιου εμπορίου, που είναι απαράδεκτο σε έναν πολιτισμένο κόσμο. Νομίζω επομένως ότι θα πρέπει να διατεθούν σημαντικοί πόροι σε μια εκστρατεία πληροφόρησης.
<P>
Πρέπει να επισημανθεί ωστόσο ότι παρά τα δύσκολα προβλήματα που συζητάμε, έχει υπάρξει σημαντική πρόοδος προς την κατεύθυνση της ισότητας μεταξύ γυναικών και ανδρών τα τελευταία χρόνια που, ειδικά στις αγροτικές περιοχές, είναι εμφανής.
<SPEAKER ID="465" NAME="Monica Maria Iacob-Ridzi" AFFILIATION="PPE-DE">
(RO) Κύριε Πρόεδρε, η ισότητα μεταξύ ανδρών και γυναικών θα πρέπει να είναι μια βασική αρχή της ευρωπαϊκής κοινωνίας.
<P>
" τελευταία έρευνα του Ευρωβαρόμετρου επισημαίνει το γεγονός ότι οι γυναίκες στα αγροτικά περιβάλλοντα δεν συμμετέχουν στη διαδικασία λήψης αποφάσεων στις κοινότητες στις οποίες ανήκουν, δεν έχουν σταθερή εργασία και οι περισσότερες από αυτές είναι επιφορτισμένες μόνο με οικιακά καθήκοντα σε ποσοστό που αγγίζει το 98% σε ορισμένες περιοχές. Ωστόσο, πάνω από το 50% των γυναικών επιθυμεί να έχει πρόσβαση στην αγορά εργασίας αλλά και να αποκτήσει επαγγελματικά προσόντα που θα διευκόλυναν την απασχόλησή τους στη δημόσια διοίκηση, στη γεωργία, στην κοινωνική πρόνοια ή στην εκπαίδευση. Επίσης, ένα σημαντικό ποσοστό των γυναικών επιθυμεί να επωφεληθεί από τις διευκολύνσεις που προσφέρονται σε ευρωπαϊκό επίπεδο σε ό,τι αφορά την έναρξη μιας επιχείρησης.
<P>
Συνεπώς, πιστεύω ότι οι πρωτοβουλίες των γυναικών από το αγροτικό περιβάλλον σχετικά με την ενεργό συμμετοχή τους στην κοινωνία, τη μόνιμη βελτίωση και τη συμμετοχή στην οικονομική ανάπτυξη της περιοχής από την οποία προέρχονται, θα πρέπει να υποστηριχθούν. " εξάλειψη των διακρίσεων απαιτεί μια κοινή ευρωπαϊκή προσπάθεια. Προγράμματα όπως το Ευρωπαϊκό Κοινωνικό Ταμείο και το Progress, σε συνεργασία με τοπικές κυβερνήσεις και αρχές, θα πρέπει να διαθέσουν περισσότερους πόρους για την υποστήριξη των γυναικών στο αγροτικό περιβάλλον.
<SPEAKER ID="467" NAME="Vladimír Špidla">
Μέλος της Επιτροπής. - (CS) Κυρίες και κύριοι, σας ευχαριστώ για τη συζήτηση. Σε γενικές γραμμές, αν ρίξουμε μια ματιά στις εξελίξεις μπορούμε να πούμε ότι έχει σημειωθεί σημαντική πρόοδος αλλά, κυρίες μου και κύριοι, είναι σαφές ότι ο δρόμος που απομένει να διανύσουμε είναι ακόμα πολύ μακρύς. Για αυτόν ακριβώς τον λόγο, η Επιτροπή προσπαθεί να διεξάγει σύνθετες διαπραγματεύσεις χρησιμοποιώντας όλα τα εργαλεία που έχουμε στη διάθεσή μας. Έχω αναφερθεί για παράδειγμα στις νομοθετικές προτάσεις που έχουν ήδη καταρτιστεί, καθώς και στην πρόθεση να αυστηροποιηθούν οι ποινές για την εμπορία ανθρώπων.
<P>
Θα ήθελα επίσης να αναφέρω ότι οι προσπάθειες για την επίτευξη ισότητας έχουν φυσικά ένα βαθιά ηθικό έρεισμα και, ακόμα και αν δεν βρίσκαμε κανέναν λόγο που να στηρίζεται στην κοινωνική ισορροπία, στη σταθερότητα των κοινωνικών συστημάτων ή στην οικονομία, θα εξακολουθούσε να είναι σωστό και απαραίτητο να προχωρήσουμε με σταθερό βηματισμό. Ωστόσο, θα ήθελα να πω ότι η πραγματική ισότητα ευκαιριών είναι η βασική προτεραιότητα της Ευρωπαϊκής Ένωσης και ότι μια κοινωνία που δεν μπορεί να επιτύχει την ισότητα ευκαιριών δεν μπορεί να έχει μακροπρόθεσμα μέλλον στον παγκόσμιο ανταγωνισμό. Δεν είναι μόνο δίκαιο και ηθικά αναμφισβήτητο, αλλά είναι και επωφελές. Νομίζω επομένως ότι είναι εξαιρετικά σημαντικό να προχωρήσουμε καθώς δεν είμαστε ικανοποιημένοι με τις εξελίξεις, οι οποίες σε πολλές περιπτώσεις μπορούν να ερμηνευτούν ως πρόοδος, αλλά από την άλλη πλευρά υπάρχουν πολλά πράγματα για τα οποία μπορεί να υπάρχει ακόμα η άποψη ότι δεν συνιστούν παρά πενιχρά μόνο αποτελέσματα.
<SPEAKER ID="469" NAME="Iratxe García Pérez">
εισηγήτρια. - (ES) Κύριε Πρόεδρε, επικροτώ τις ομιλίες των συναδέλφων μου που αναφέρθηκαν στο συγκεκριμένο ζήτημα επειδή έτσι μπορούμε να διαπιστώσουμε ότι παρά τον διαφορετικό βαθμό έμφασης και κάποιες διαφορές, ο στόχος είναι κοινός για όλους μας.
<P>
Θα ήθελα επίσης να πω στον Επίτροπο ότι είμαι πολύ ικανοποιημένη από την ομιλία του και τη συνεισφορά του κατά τη διάρκεια της συγκεκριμένης συζήτησης. Ο καθένας από εμάς ξεχωριστά θα προσυπόγραφε την ομιλία του. Έτσι, θα ήθελα να εκφράσω την ικανοποίησή μου αλλά θα προσέθετα ότι αυτό που χρειάζεται τώρα είναι μια πραγματική πολιτική βούληση για την εφαρμογή όλων των πρωτοβουλιών που βρίσκονται τη στιγμή αυτή στο τραπέζι. Έτσι, αν ο Επίτροπος συνεχίσει να δίνει έμφαση στο συγκεκριμένο θέμα και εμμείνει στις προσπάθειές του για την εφαρμογή όλων αυτών των πρωτοβουλιών, θα έχει τη στήριξη αυτού του Κοινοβουλίου.
<P>
Θα ήθελα μόνο να σημειώσω κάτι: τη σημασία του ρόλου των ανδρών στη μάχη για την ισότητα μεταξύ γυναικών και ανδρών.
<P>
" συμμετοχή των ανδρών σε αυτήν την αποστολή είναι ουσιαστική. Το γεγονός ότι σήμερα οι άνδρες συνάδελφοι συμμετείχαν σε αυτήν τη συζήτηση μπορεί πιστεύω να αντικατοπτρίζει το γεγονός ότι και οι άνδρες πρέπει να στηρίξουν τις γυναίκες στη μάχη για την ισότητα.
<P>
Θα κλείσω αναφέροντας ένα από τα θέματα που έθεσε σε αυτήν τη συζήτηση ένας συνάδελφος ο οποίος ανέφερε ότι οι γυναίκες λένε τα ίδια πράγματα από τον 19ο αιώνα. Θα ήθελα να του επισημάνω ότι οι γυναίκες στη χώρα μου τον 19ο αιώνα διεκδικούσαν το δικαίωμα ψήφου: δεν μπορούσαν ούτε καν να ψηφίσουν. Υπάρχει επομένως μια σαφής διαφορά.
<P>
Είναι αναμφισβήτητο ότι έχει σημειωθεί μεγάλη πρόοδος. Πρέπει να ευχαριστήσουμε όλες τις γυναίκες και όλες τις οργανώσεις που έχουν στηρίξει τον αγώνα για την ισότητα. Κάτι τέτοιο ωστόσο δεν μπορεί να σημαίνει ότι πρέπει να αρνηθούμε το προφανές: υπάρχει ακόμη πολύς δρόμος να διανύσουμε και πολλή δουλειά να γίνει. Αν όλοι μας, άνδρες και γυναίκες, επιμείνουμε, θα πετύχουμε την πραγματική ισότητα μεταξύ ανδρών και γυναικών.
<SPEAKER ID="470" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 11.30.
<P>
Γραπτές δηλώσεις (άρθρο 142 του κανονισμού)
<SPEAKER ID="774" NAME="Sylwester Chruszcz  " AFFILIATION="NI">
γραπτώς. - (PL) Κυρίες και κύριοι, σε αυτήν τη συζήτηση τέθηκαν πολλά ζητήματα. Τονίζω το ζήτημα της μητρικής και γονικής άδειας. " Ευρώπη βρίσκεται αντιμέτωπη με ένα δημογραφικό πρόβλημα που δεν οφείλεται μόνο στα οικονομικά προβλήματα που ταλανίζουν την ήπειρό μας αλλά και στην μη παροχή της κατάλληλης στήριξης στις νέες μητέρες. Είναι πολύ σημαντικό για μια γυναίκα που αποκτά ένα μωρό να λαμβάνει την κατάλληλη στήριξη που να προσφέρει σε αυτήν και στο παιδί της την αναγκαία ασφάλεια, και που θα της διασφαλίζει ότι έχει τη δυνατότητα να επιστρέψει στην επαγγελματική και κοινωνική της ζωή.
<P>
Οι μητέρες πρέπει να λαμβάνουν τέτοια προστασία ώστε να μπορούν να επιστρέψουν στον χώρο εργασίας τους σε σύντομο χρονικό διάστημα και να φροντίζουν τις οικογένειές τους με τον κατάλληλο τρόπο, και εμείς πρέπει να δώσουμε μεγαλύτερη έμφαση στο να διασφαλίσουμε ότι οι συγκεκριμένες ρυθμίσεις θα αντιμετωπιστούν με την ίδια σοβαρότητα σε ολόκληρη την Ευρώπη.
<SPEAKER ID="773" NAME="Corina Creţu  " AFFILIATION="PSE">
γραπτώς. - (RO) Αν και η Ρουμανία είναι ένας από τους καλούς μαθητές της Ευρωπαϊκής Ένωσης σε ό,τι αφορά το νομοθετικό πλαίσιο και τον αριθμό των κυβερνητικών πρωτοβουλιών και προγραμμάτων για τη μείωση της ανισότητας των δύο φύλων, εμφανίζει ωστόσο ελλείψεις σε σημαντικές πτυχές που επιτείνουν και διαιωνίζουν την ανισότητα μεταξύ γυναικών και αδρών.
<P>
Όσον αφορά την πρόσβαση των γυναικών σε διοικητικές θέσεις, η Ρουμανία κατατάσσεται μεταξύ των τελευταίων χωρών στην Ευρώπη. Από τα 331 μέλη του Κοινοβουλίου, μόνο 37 είναι γυναίκες, μόλις πάνω από το 11% επί του συνόλου. Ωστόσο, το ποσοστό των γυναικών στην τοπική διοίκηση της Ρουμανίας είναι ακόμα χαμηλότερο. " Σουηδία έχει περίπου τον ίδιο αριθμό γυναικών και ανδρών στο Κοινοβούλιο. Επίσης, στη Ρουμανία το ένα τρίτο περίπου των γυναικών απασχολούνται σε θέσεις μερικής απασχόλησης, σε σύγκριση με το 7,7% των ανδρών, έναντι αμοιβής που είναι κατά μέσο όρο 15 τοις εκατό χαμηλότερη από την αντίστοιχη των ανδρών.
<P>
" κατάσταση αυτή είναι στενά συνδεδεμένη με την επιμονή των στερεοτύπων που συνδέονται με το φύλο, χάρη στα οποία η ευθύνη για τα περισσότερα από τα οικιακά καθήκοντα βαρύνει τις γυναίκες. Δυστυχώς, η ανισότητα των φύλων και οι σχετικές προκαταλήψεις δεν είναι μόνο παρούσες στο οικογενειακό περιβάλλον αλλά και στο εκπαιδευτικό περιβάλλον των Ρουμάνων. Μελέτες δείχνουν ότι στη Ρουμανία, τόσο οι σχολικές δραστηριότητες, όσο και οι δραστηριότητες κοινωνικοοικονομικού προσανατολισμού που οργανώνει το εκπαιδευτικό προσωπικό τείνουν να διαμορφώνουν διαφοροποιημένες νοοτροπίες ανάλογα με το φύλο.
<P>
Ως εκ τούτου, τονίζω τη σημασία της συμπερίληψης στην έκθεση των θεμάτων που αφορούν τη σημασία της εκπαίδευσης στη μείωση της ανισότητας των φύλων.
<SPEAKER ID="772" NAME="Véronique Mathieu  " AFFILIATION="PPE-DE">
γραπτώς. - (FR) " ισότητα μεταξύ ανδρών και γυναικών είναι μια θεμελιώδης αρχή της Ευρωπαϊκής Ένωσης. Τα αριθμητικά στοιχεία της έκθεση του 2008 δείχνουν ωστόσο ότι εξακολουθεί να μην υπάρχει ισότητα. Πράγματι, η διαφορά στις αμοιβές παραμένει στο 15% από το 2003.
<P>
Υπό το φως αυτής της κατάστασης, πιστεύω ότι πρέπει να ενισχύσουμε την ευρωπαϊκή νομοθεσία, αναγκάζοντας για παράδειγμα τους εργοδότες να προβούν σε ελέγχους μισθών και αποδοχών, με στόχο τη μείωση αυτής της διαφοράς στην αμοιβή.
<P>
Είναι επίσης σημαντικό να εξετάσουμε την ιδιαίτερη κατάσταση των γυναικών που ζουν σε αγροτικές περιοχές και που δεν δηλώνονται ποτέ ως "εργαζόμενες" στην επίσημη αγορά εργασίας. Επειδή δεν έχουν καμία επίσημη επαγγελματική ιδιότητα, οι συγκεκριμένες γυναίκες, οι οποίες βεβαίως εργάζονται αφού βοηθούν τον σύζυγο τους στην οικογενειακή αγροτική επιχείρηση, αντιμετωπίζουν πάρα πολλές οικονομικές και νομικές δυσκολίες σε ό,τι αφορά την πρόσβαση σε συντάξεις γήρατος και στην κοινωνική ασφάλιση. Θα υποστηρίξω κάθε μέτρο που θα βελτιώσει την κατάσταση αυτών των γυναικών.
<P>
Τέλος, επικροτώ τα προτεινόμενα μέτρα για τη βελτίωση της πρόσβασης των γυναικών σε υπηρεσίες σεξουαλικής και αναπαραγωγικής υγείας. " πρόσβαση αυτή είναι πράγματι μια πολύ σημαντική προϋπόθεση για την άσκηση της ελευθερίας τους.
<SPEAKER ID="771" NAME="Dumitru Oprea  " AFFILIATION="PPE-DE">
γραπτώς. - (RO) Θεωρώ ότι οι διακρίσεις λόγω φύλου διατηρούνται λόγω κυρίως παλαιών νοοτροπιών που εξακολουθούν να υφίστανται στις σύγχρονες κοινωνίες: ο άνδρας υποστηρίζει οικονομικά την οικογένειά του και η γυναίκα έχει την κοινωνική ευθύνη της τελευταίας. Αυτές οι νοοτροπίες είναι ορατές σε όλες τις χώρες αλλά κυρίως στις μειονεκτικές περιοχές. Το εν λόγω φαινόμενο θα μπορούσε να εξαλειφθεί μέσω της κατάλληλης εκπαίδευσης.
<P>
Στο πλαίσιο αυτό, πιστεύω ότι θα πρέπει να λάβουμε υπόψη το γεγονός ότι η εξέλιξη της σημερινής κοινωνίας στο σύνολό της έχει οδηγήσει σε μια αύξηση της συμμετοχής των γυναικών στην ενεργό ζωή και η κατάσταση των τελευταίων στην κοινωνία έχει βελτιωθεί αισθητά. Ωστόσο, μπορούν να υπάρχουν προβλήματα στο επίπεδο της οικογένειας, ειδικά σε σχέση με τη γονική φροντίδα για τα παιδιά, τη συμμετοχή στην ανατροφή τους και στην εκπαίδευσή τους. " έλλειψη χρόνου, το φορτωμένο ωράριο εργασίας, η επιρροή ξένων χωρών έχουν αποτέλεσμα να ελέγχουν σε μικρότερο βαθμό οι γονείς τα παιδιά τους τόσο κατά τη διάρκεια των διακοπών, όσο και στο διάστημα 2:00-6:00 μ.μ. κατά τις σχολικές ημέρες.
<P>
Ως εκ τούτου, πρέπει να προσδιοριστούν λύσεις για να μην υπάρχει η ανησυχία σχετικά με το τι κάνει το παιδί όσο οι γονείς βρίσκονται στη δουλειά τους, μέσω της ανάπτυξης ενδοσχολικών και εξωσχολικών δραστηριοτήτων, οι οποίες θα μπορούσαν να καλύψουν την έλλειψη της επίβλεψης από τους γονείς.
<P>
Στη πραγματικότητα η μετασχολική μέθοδος πρέπει να επεκταθεί και πρέπει να αποτελέσει ένα χρήσιμο εργαλείο για την οικογένεια, τη χώρα και την Ευρώπη.
<SPEAKER ID="770" NAME="Rovana Plumb  " AFFILIATION="PSE">
γραπτώς. - (RO) Θα ήθελα να συγχαρώ την εισηγήτρια και να τονίσω τη σημασία του περιεχομένου της έκθεσης για την επίτευξη των στόχων της οικονομικής ανάπτυξης που έχουν αναληφθεί στο πλαίσιο της Στρατηγικής της Λισαβόνας.
<P>
Τόσο η Ευρωπαϊκή Ένωση όσο και τα κράτη μέλη θα πρέπει να προσφέρουν ένα καλύτερο μοντέλο για την κοινωνία. Παρά την πρόοδο που έχει σημειωθεί, η ανισότητα μεταξύ ανδρών και γυναικών επιμένει, και για αυτό πρέπει να αναληφθεί δράση.
<P>
Θα ήθελα να σας επιστήσω την προσοχή σε ένα πρόβλημα που αντιμετωπίζουν καθημερινά πάρα πολλές γυναίκες και για το οποίο πολύ λίγες από αυτές δικαιώνονται, που δεν είναι άλλο από τη σεξουαλική παρενόχληση.
<P>
Σύμφωνα με μια εθνική μελέτη που διεξήχθη στη Ρουμανία, στο 90% των περιπτώσεων, τα θύματα της σεξουαλικής παρενόχλησης είναι γυναίκες ενώ 1 στους 9 στο αστικό περιβάλλον είχε προσωπική εμπειρία από σεξουαλική παρενόχληση. Στο 55% και πλέον των περιπτώσεων, ο επιτιθέμενος ήταν ο προϊστάμενος του θύματος.
<P>
Νομίζω ότι απαιτείται μια επαναξιολόγηση των στρατηγικών και των δράσεων στον συγκεκριμένο τομέα με στόχο τη βελτίωση των προτύπων διαβίωσης και των επαγγελματικών προτύπων, ενώ τα κράτη μέλη οφείλουν να επιταχύνουν την εφαρμογή της κοινοτικής νομοθεσίας για την ισότητα μεταξύ γυναικών και ανδρών σε ό,τι αφορά την αγορά εργασίας, συμπεριλαμβανομένης της σεξουαλικής παρενόχλησης.
<SPEAKER ID="769" NAME="Theodor Dumitru Stolojan  " AFFILIATION="PPE-DE">
γραπτώς. - (RO) Έφτασε η ώρα να εξαλειφθούν τα στερεότυπα και να δράσουμε γρήγορα προκειμένου να υπάρχουν ίσες ευκαιρίες για γυναίκες και άνδρες. Τα τελευταία δέκα χρόνια, η πρόοδος είναι αναμφισβήτητη σε ό,τι αφορά την αύξηση της γυναικείας εκπροσώπησης στις ηγετικές πολιτικές θέσεις της Ευρώπης, αν και ακόμα είναι ανεπαρκής. Αντίθετα, οι μισθολογικές διαφορές έχουν παραμείνει σχετικά σταθερές τα τελευταία χρόνια. Οι ευρωπαϊκές εταιρείες εξακολουθούν να συμβάλλουν στον θεμελιώδη αποκλεισμό και απαιτούνται σκληρές και πιο θαρραλέες αποφάσεις, μαζί με μια πιο αποτελεσματική εκστρατεία από τα μέσα ενημέρωσης για τον σκοπό αυτόν.
<P>
" γενική συμμετοχή των γυναικών στη διαδικασία λήψης αποφάσεων υπόκειται σε προφανείς στρεβλώσεις στη Ρουμανία, η οποία είναι η μοναδική χώρα όπου ούτε μια γυναίκα δεν κατέχει θέση υπουργού, ενώ στο κοινοβούλιο οι γυναίκες αντιπροσωπεύουν μόνο το 9%. " ρουμανική κοινωνία έχει το καθήκον να αντιπαλέψει τις νοοτροπίες, τις διακρίσεις λόγω φύλου σε όλες τις καθημερινές τους μορφές.
<P>
Πιστεύω στα θετικά αποτελέσματα της χρήσης των εκλογικών ποσοστώσεων για την εκπροσώπηση των γυναικών. Μπορούμε να βρούμε μοντέλα βέλτιστων πρακτικών στις σκανδιναβικές χώρες, και όχι μόνο. Ανεξάρτητα από το αν επιλέξουμε ένα εκλογικό σύστημα που θα βασίζεται στην αναλογική εκπροσώπηση που θα διασφαλίζει την ισότιμη εκπροσώπηση των φύλων στα ψηφοδέλτια, καθώς και την ίση προβολή στα μέσα ενημέρωσης (Βέλγιο) είτε τη θέσπιση ποσοστώσεων κατανομής (Φινλανδία, Σουηδία, Ισπανία, Γαλλία), πιστεύω ότι η κατάσταση των γυναικών στην πολιτική, οικονομική και κοινωνική ζωή θα μπορούσε να βελτιωθεί στη Ρουμανία.

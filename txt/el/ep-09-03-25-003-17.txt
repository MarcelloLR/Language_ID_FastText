<CHAPTER ID="003-17">
17. Συμφωνία οικονομικής εταιρικής σχέσης ΕΚ/CARIFORUM (
<SPEAKER ID="127" NAME="David Martin">
εισηγητής. - Κυρία Πρόεδρε, ξέρω πόση σημασία έχουν τα γεύματα για τους συναδέλφους -ή μήπως συμβαίνει το αντίστροφο, δεν είμαι σίγουρος- αλλά θα ήθελα να μιλήσω για δύο λεπτά.
<P>
Το βράδυ της Δευτέρας είχαμε μια πολύ σημαντική συζήτηση σχετικά με το κατά πόσον μπορούμε ή όχι να παράσχουμε τη σύμφωνη γνώμη μας στη CARIFORUM. " Επιτροπή και το Συμβούλιο -και είναι σημαντικό ότι και τα δύο θεσμικά όργανα ανέλαβαν τις δεσμεύσεις αυτές- μας υποσχέθηκαν ότι, όσον αφορά τις υποσχέσεις για βοήθεια, αυτή θα είναι ποιοτική και θα παρασχεθεί εγκαίρως. Μας διαβεβαίωσαν ότι κανένας όρος της ΣΟΕΣ δεν θα επηρεάσει την πρόσβαση των χωρών της Καραϊβικής σε φάρμακα. Μας διαβεβαίωσαν ότι η εφαρμογή της ρήτρας του μάλλον ευνοούμενου κράτους δεν θα έχει σε καμία περίπτωση αντίκτυπο στο εμπόριο Νότου-Νότου και ότι η ανασκόπηση ύστερα από πέντε χρόνια, στη λήξη της πρώτης φάσης της παρούσας ΣΟΕΣ, θα είναι μια πραγματική ανασκόπηση η οποία θα λάβει υπόψη τους αναπτυξιακούς στόχους.
<P>
Βάσει των υποσχέσεων αυτών -και με την προϋπόθεση, φυσικά, ότι αυτές έχουν εγγραφεί πλέον στα πρακτικά του παρόντος Κοινοβουλίου και ότι τόσο το Συμβούλιο όσο και η Επιτροπή υπόσχονται να τιμήσουν και να τηρήσουν τις εν λόγω δεσμεύσεις- πιστεύω ότι το παρόν Σώμα μπορεί, με μαζική πλειοψηφία σήμερα, να παράσχει τη σύμφωνη γνώμη του στην ΣΟΕΣ της Καραϊβικής.
<P>
Θα ήθελα να ευχαριστήσω την Επίτροπο Ashton για την τεράστια συνεργασία της στο θέμα αυτό, για την ευελιξία που επέδειξε και για τη δέσμευσή της. Το γεγονός ότι είναι παρούσα στην παρούσα ψηφοφορία αυτή σημαίνει πολλά για αυτήν. " ψηφοφορία είχε προγραμματισθεί για την Τρίτη. Γνωρίζω ότι ανέβαλε ζωτικής σημασίας υποχρεώσεις για να είναι εδώ σήμερα και ανέλαβε ζωτικής σημασίας δεσμεύσεις προς το παρόν Κοινοβούλιο. Θέλω να ευχαριστήσω την Επιτροπή για τη συνεργασία της και να ζητήσω από τους βουλευτές να ψηφίσουν υπέρ της σύμφωνης γνώμης.
<SPEAKER ID="128" NAME="Helmuth Markov" AFFILIATION="GUE/NGL">
- (DE) Κυρία Πρόεδρε, κυρίες και κύριοι, έχω μία παρατήρηση επί της εφαρμογής του Κανονισμού. Θα ήθελα να διαβάσω ένα απόσπασμα της επιστολής που έλαβα από τον Πρόεδρο Pöttering ως πρόεδρος της Επιτροπής Διεθνούς Εμπορίου. Μην ανησυχείτε, δεν θα διαβάσω ολόκληρη την επιστολή.
<P>
"" ερμηνεία του άρθρου 47 του Κανονισμού από την AFCO στην οποία παραπέμπετε ανακοινώθηκε στη συνεδρίαση του Κοινοβουλίου στις 18 Φεβρουαρίου 2009, και, απουσία ενστάσεων, θεωρείται ότι εγκρίνεται. [...] Οι προτάσεις που αφορούν τις δύο ΣΟΕΣ [δηλαδή οι εκθέσεις των David Martin και Erika Mann] ανακοινώθηκαν επίσημα και παραπέμφθηκαν στην επιτροπή σας [δηλαδή την Επιτροπή Διεθνούς Εμπορίου] στη συνεδρίαση της 19ης Φεβρουαρίου 2009. Υπό το πρίσμα της ως άνω ερμηνείας, δεν θα είναι πλέον δυνατή η εφαρμογή του άρθρου 47 του Κανονισμού σε σχέση με τις δύο αυτές διαδικασίες ούτε σε σχέση με οποιεσδήποτε περαιτέρω διαδικασίες".
<P>
(DE) Επομένως, κάθε παραπομπή σε επίσημα έγγραφα στο άρθρο 47 του Κανονισμού πρέπει να διαγραφεί. Αυτό αφορά τόσο το εξώφυλλο του εγγράφου και τον πίνακα περιεχομένων, όσο και τη σελίδα της γνωμοδότησης και τη σελίδα της διαδικασίας, την τελευταία σελίδα της Επιτροπής Διεθνούς Εμπορίου. Θα ήθελα να καταχωρηθεί αυτό στα πρακτικά.
<SPEAKER ID="131" NAME="Πρόεδρος">
- Σας ευχαριστώ, κύριε Markov. Στην πραγματικότητα, έπρεπε να ενημερώσω το Σώμα ότι υπάρχει μια διόρθωση σε όλες τις γλωσσικές εκδόσεις της παρούσας έκθεσης, η οποία διαγράφει την αναφορά στο άρθρο 47 του κανονισμού. Επομένως, τα όσα αναφέρατε θα ληφθούν υπόψη. Καθώς φαίνεται πως συμφωνούμε, μπορούμε να συνεχίσουμε.

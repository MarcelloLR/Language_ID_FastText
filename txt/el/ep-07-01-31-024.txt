<CHAPTER ID="024">
Οι σχέσεις της ΕΕ με τις Νήσους του Ειρηνικού - Στρατηγική για μια ενισχυμένη εταιρική σχέση (συζήτηση) 
<SPEAKER ID="238" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Nirj Deva, εξ ονόματος της Επιτροπής Ανάπτυξης, σχετικά με τις σχέσεις της ΕΕ με τις Νήσους του Ειρηνικού - Στρατηγική για μια ενισχυμένη εταιρική σχέση.
<SPEAKER ID="239" NAME="Nirj Deva " AFFILIATION="PPE-DE">
εισηγητής. - (EN) Κύριε Πρόεδρε, είναι τόσο απίστευτα κολακευτικό να μιλά κανείς σε μια σχεδόν άδεια Αίθουσα!
<P>
Νήσοι Κουκ, Νήσοι Φίτζι, Κιριμπάτι, Νήσοι Μάρσαλ, "νωμένες Πολιτείες της Μικρονησίας, Ναουρού, Νιούε, Παλάου, Παπούα-Νέα Γουινέα, Σαμόα, Νήσοι του Σολομώντος, Ανατολικό Τιμόρ, Τόνγκα, Τουβαλού, Βανουάτου - εξωτικά μέρη, τοποθεσίες φανταστικές, τόσο μακρινές, τόσο ρομαντικές κ.ο.κ., όμως στην πραγματικότητα έχουν ανάγκη από βοήθεια. Όλες αυτές οι χώρες είναι τμήμα των Νήσων του Ειρηνικού. Ιστορικά, η Ευρώπη έχει ασκήσει την ισχυρότερη επιρροή στην περιοχή του Ειρηνικού μέσω της αποικιοκρατίας. " λήξη του Δευτέρου Παγκοσμίου Πολέμου επιτάχυνε τη διαδικασία τερματισμού της ευρωπαϊκής αποικιοκρατίας, όμως οι σχέσεις συνεχίστηκαν. Με τη Σύμβαση Λομέ και τη Συμφωνία του Κοτονού, η περιοχή του Ειρηνικού συνδέεται πλέον με την Ευρώπη και με την καθημερινότητά μας μέσω της ομάδας των κρατών ΑΚΕ.
<P>
Παρά το γεγονός ότι ο πληθυσμός των Νήσων του Ειρηνικού είναι μικρός, δεν πρέπει να λησμονούμε ότι ο ίδιος ο Ειρηνικός Ωκεανός καλύπτει σχεδόν το 30% της επιφάνειας του πλανήτη. " γεωγραφική τους θέση, ενώ προσφέρει τεράστια οφέλη στην περιοχή μέσω της αλιείας και του τουρισμού, σημαίνει ότι είναι απομονωμένα και υφίστανται την ιδιότυπη τυραννία αυτής της απόστασης. Ωστόσο, η πρόοδος της τεχνολογίας, των εναέριων μεταφορών και των υποδομών έχει συμβάλει στη βελτίωση της οικονομικής τους κατάστασης.
<P>
Μια άλλη πτυχή που πρέπει να εξετάσουν -και διαπιστώνω με ικανοποίηση τη σημαντική εκπροσώπηση της Επιτροπής σε αυτήν τη συζήτηση- είναι ότι η αγγλόφωνη ψηφιακή οικονομία μπορεί να προσφέρει έναν ακόμη τρόπο επίτευξης προόδου στις χώρες αυτές, καθώς μπορούν να προσφέρουν υπηρεσίες εξωτερικής ανάθεσης επιχειρηματικών διαδικασιών και διεργασιών που απαιτούν ειδικευμένες γνώσεις στις "νωμένες Πολιτείες και την Αυστραλασία.
<P>
Στην περιοχή παρατηρούνται σημαντικές οικονομικές ανισότητες, καθώς το ετήσιο κατά κεφαλήν ΑΕγχΠ κυμαίνεται μεταξύ 500 ευρώ και 8 000 ευρώ. Είναι, δηλαδή, σαν να συγκρίνουμε τη Σομαλία με τη Βουλγαρία. Συνεπώς, η στρατηγική που θα εφαρμοστεί για την περιοχή πρέπει να χαρακτηρίζεται από ευελιξία προκειμένου να διασφαλιστεί ότι η αναπτυξιακή βοήθεια θα προσφέρεται σύμφωνα με τις εθνικές και περιφερειακές ανάγκες και με σκοπό να επιτευχθεί το μέγιστο όφελος τόσο για τα πιο φτωχά όσο και για τα πιο πλούσια νησιά.
<P>
Για πολλούς κατοίκους των Νήσων του Ειρηνικού, τα γεωργικά προϊόντα είναι τα κύρια προϊόντα εξαγωγής προς τις διεθνείς αγορές, καθώς προσφέρουν αγαθά όπως ζάχαρη, καρποί φοινικοκαρυάς, μπανάνες, ινδικές καρύδες και φοινικέλαιο. Εντούτοις, αντιμετωπίζουν προκλήσεις όπως το φαινόμενο του θερμοκηπίου, το οποίο αποτελεί τεράστια πρόκληση για τις καλλιέργειές τους. Τους έχουμε δημιουργήσει μάλιστα ένα πρόσθετο ενδιαφέρον πρόβλημα: τις συμφωνίες οικονομικής εταιρικής σχέσης, τις συνέπειες των οποίων υποχρεώνονται να υποστούν. Με πληροφορούν ότι χάνουν έσοδα από την ενδοπεριφερειακή τελωνειακή τους ένωση. Τι πρέπει να κάνουν; Θα τους βοηθήσουμε; Θα τους ενισχύσουμε; Θα δημιουργήσουμε υποδομές οι οποίες θα τους επιτρέψουν να υπερβούν αυτό το πρόβλημα; Αυτά τα θέματα πρέπει να μας απασχολήσουν.
<P>
Μία από τις μεγαλύτερες προκλήσεις που αντιμετωπίζει η περιοχή είναι η βιώσιμη διαχείριση της αλιείας. Ο τόνος είναι ιδιαιτέρως άφθονος στον Ειρηνικό, ενώ το ένα τρίτο της παγκόσμιας αλιείας τόνου πραγματοποιείται στις Νήσους του Ειρηνικού, με αξία η οποία ανέρχεται σε 2 δισ. ευρώ. Προστατεύουμε μήπως τα αλιευτικά τους αποθέματα; Μεριμνούμε ώστε τα οφέλη από αυτές τις αλιευτικές δραστηριότητες να τα αντλούν οι τοπικοί πληθυσμοί; Δεν γνωρίζω. Ίσως η Επιτροπή πρέπει να εξετάσει αυτό το θέμα. Δεν γνωρίζω πού ακριβώς καταλήγουν αυτά τα αλιεύματα. Οι πληθυσμοί αυτοί δεν πρέπει να είναι τόσο φτωχοί αν εισπράττουν 2 δισ. ευρώ για αυτά τα αλιεύματα.
<P>
Στην έκθεσή μου υπογραμμίζεται ότι κάθε ενθάρρυνση του τουρισμού στην περιοχή πρέπει να συνοδεύεται από αυξημένη τοπική συμμετοχή στις τουριστικές υπηρεσίες. Υπογραμμίζω ότι στις περισσότερες περιπτώσεις μόνο οι πλουσιότερες χώρες, οι οποίες διαθέτουν πιο ανεπτυγμένες υποδομές και συχνότερες αεροπορικές συνδέσεις, προσελκύουν σημαντικό αριθμό τουριστών κάθε χρόνο. Σε αυτές τις περιπτώσεις, για τις φτωχότερες χώρες, πρέπει να συνεχιστεί η χορήγηση αναπτυξιακής βοήθειας για τη χρηματοδότηση υποδομών και την ενθάρρυνση του βιώσιμου τουρισμού. Σε αυτό το πλαίσιο, γιατί δεν έχουμε εξετάσει το ενδεχόμενο δημιουργίας ενός κόμβου στον Ειρηνικό, ενός περιφερειακού κόμβου; Θα μπορούσαμε να δημιουργήσουμε έναν τέτοιο κόμβο, όπως το Ντουμπάι. Εξάλλου, τι ήταν το Ντουμπάι; Το Ντουμπάι αποτελούνταν μόνο από άμμο πριν από 20 χρόνια! Σήμερα αποτελεί κεντρικό κόμβο στις περιφερειακές αεροπορικές μεταφορές. Ο σεΐχης Μακτούμ και αυτοί οι ευφυείς Άραβες έχουν δημιουργήσει κάτι το εξαιρετικό. Γιατί δεν κάνουμε το ίδιο και στον Ειρηνικό για τους κατοίκους αυτών των νησιών;
<P>
Στην έκθεσή μου συνιστάται να συνεχίσουν οι πιο ανεπτυγμένες νησιωτικές χώρες του Ειρηνικού να αναπτύσσουν τον τοπικό τομέα μεταποίησης, δημιουργώντας έτσι περισσότερες θέσεις εργασίας. Πρέπει δε να διερευνήσουν την πιθανότητα χορήγησης δανείων με ευνοϊκούς όρους από την Ευρωπαϊκή Τράπεζα Επενδύσεων σε μικρομεσαίες επιχειρήσεις, ώστε να αυξηθεί η αξία των εξαγωγών τους.
<P>
Πολλά από τα νησιά είναι πολιτικώς ασταθή, όπως διαπιστώσαμε από τα πολυάριθμα στρατιωτικά πραξικοπήματα στις Νήσους Φίτζι. Έχω κουραστεί να ακούω για στρατιωτικά πραξικοπήματα στα Φίτζι, όμως οι κάτοικοί τους πρέπει να μπορέσουν να αισθανθούν ότι θα έχουν εγγυημένο μέλλον ως δύο κοινότητες οι οποίες ζουν σε συνθήκες αγαστής συνεργασίας, και πρέπει να συμβάλουμε και εμείς προς αυτήν την κατεύθυνση. Πρέπει να τεθεί τέρμα σε τέτοιες ενέργειες· διαφορετικά, πρέπει να σταματήσουμε τη χορήγηση βοήθειας. Αυτό συνιστά απειλή, όμως χρειαζόμαστε κάποιο είδος ανταλλάγματος σε αυτό το θέμα.
<P>
" διασφάλιση της χρηστής διακυβέρνησης στο σύνολο των χωρών του Ειρηνικού είναι ζωτικής σημασίας, και για να επιτύχουμε τους Αναπτυξιακούς Στόχους της Χιλιετίας πρέπει επίσης να επιτύχουμε κάποιο βαθμό αμοιβαιότητας. Στην Παπούα-Νέα Γουινέα, για παράδειγμα, και στις Νήσους του Σολομώντος, υπάρχει πρόβλημα με το AIDS. " ΕΕ, ως σημαντικός χορηγός στην περιοχή, μπορεί να διαμορφώσει μια στρατηγική η οποία θα στηρίζει τις προσπάθειες των νησιωτικών χωρών του Ειρηνικού να επιτύχουν τους Αναπτυξιακούς Στόχους της Χιλιετίας και να βοηθήσουν τους πολίτες τους να αξιοποιήσουν πλήρως τις δυνατότητές τους. " έκθεσή μας είναι μόνο η αρχή.
<SPEAKER ID="240" NAME="Ján Figeľ">
Μέλος της Επιτροπής. - (EN) Κύριε Πρόεδρε, χαιρετίζω την έκθεση σχετικά με τις σχέσεις της ΕΕ με τις Νήσους του Ειρηνικού, και συγχαίρω ιδιαιτέρως τον εισηγητή, κ. Deva, για το αποτέλεσμα που έχει επιτύχει.
<P>
Όταν ο συνάδελφός μου, Επίτροπος Michel, ανέλαβε την πρωτοβουλία για την κατάρτιση της πρώτης κοινοτικής στρατηγικής για τις σχέσεις μας με τις χώρες του Ειρηνικού στο πλαίσιο της συνεργασίας με τις χώρες ΑΚΕ, το έπραξε επειδή οι χώρες αυτές καθίστανται όλο και πιο σημαντικές, ενώ συγχρόνως αντιμετωπίζουν δύσκολες προκλήσεις. Μπορούμε να αντλήσουμε οφέλη από τις στενότερες σχέσεις με τις χώρες του Ειρηνικού, καθώς η περιοχή έχει παγκόσμια σημασία και μπορούμε να συμβάλουμε σημαντικά στην ανάπτυξή της. Στην έκθεση του Κοινοβουλίου αντικατοπτρίζεται σαφώς αυτή η κατάσταση και καταδεικνύονται οι σημαντικές μελλοντικές μας προοπτικές.
<P>
Οι χώρες αυτές είναι ως επί το πλείστον απομακρυσμένες, σχετικά φτωχές και μικρές, ενώ κατέκτησαν την ανεξαρτησία τους σχετικά πρόσφατα. Ο πληθυσμός των περισσοτέρων αναπτύσσεται με ταχείς ρυθμούς. Καλούνται να διατηρήσουν μια δύσκολη ισορροπία μεταξύ της παράδοσης και των πιέσεων της σύγχρονης πραγματικότητας. " παγκοσμιοποίηση αποτελεί ευκαιρία για τις χώρες αυτές, αλλά συγχρόνως δημιουργεί κινδύνους για την πολιτιστική τους κληρονομιά.
<P>
Σε πολλές χώρες του Ειρηνικού, η δημοκρατία προσπαθεί να αναπτυχθεί υπό δύσκολες συνθήκες, ενώ συγχρόνως ο Ειρηνικός χρειάζεται διακυβέρνηση υψηλής ποιότητας προκειμένου να προοδεύσει. Για τον λόγο αυτόν, η προσήλωσή σας στη δημοκρατική τους εξέλιξη, στη διεθνή τους παρουσία και σε επαφές μαζί τους είναι πολύ σημαντική.
<P>
Διαθέτουν σημαντικούς φυσικούς πόρους, όπως πετρέλαιο, φυσικό αέριο, αλιεύματα και τροπική ξυλεία, καθώς και εκπληκτική βιοποικιλότητα. Ο Ειρηνικός Ωκεανός είναι τόσο σημαντικός ώστε πρέπει να θεωρείται παγκόσμιο δημόσιο αγαθό. Αυτό προσφέρει στις νησιωτικές χώρες του Ειρηνικού ευκαιρίες στο διεθνές προσκήνιο και προοπτικές για το μέλλον. Ωστόσο, η αλλαγή του κλίματος απειλεί πολλά από τα νησιά, ακόμη και ολόκληρες χώρες.
<P>
Οι υπερπόντιες χώρες και εδάφη αποτελούν γέφυρες μεταξύ της Ευρώπης και του Ειρηνικού και μεταξύ των πολιτισμών μας. Στους τομείς στους οποίους οι χώρες του Ειρηνικού έχουν ανάγκες και εμείς διαθέτουμε συγκριτικά πλεονεκτήματα, προτείνουμε να τις ενισχύουμε. " "γαλάζια-πράσινη" θεματική αποτελεί τον ακρογωνιαίο λίθο της εστίασής μας όσον αφορά τη βιώσιμη ανάπτυξη των φυσικών πόρων της περιοχής. Επιπλέον, έχουμε ταχθεί με συνέπεια υπέρ μιας ενισχυμένης πολιτικής σχέσης, πιο εστιασμένων αναπτυξιακών παρεμβάσεων και πιο αποτελεσματικής παροχής βοήθειας.
<P>
Στην ανακοίνωσή μας προβλέπαμε ότι οι χώρες του Ειρηνικού θα αντιμετωπίσουν περισσότερα προβλήματα στο μέλλον εάν δεν αντιστραφούν ορισμένες σημαντικές τάσεις. Μόνο πέρυσι εκδηλώθηκαν σοβαρά προβλήματα ασφάλειας και πολιτικές κρίσεις στις Νήσους του Σολομώντος, στο Ανατολικό Τιμόρ, στην Τόνγκα και στις Νήσους Φίτζι. Τα προβλήματα είναι τόσο δύσκολα και σοβαρά ώστε πολλές χώρες ΑΚΕ του Ειρηνικού να μην μπορούν να τα αντιμετωπίσουν από μόνες τους. Για τον λόγο αυτόν, συνεργαζόμαστε με τους φίλους μας στην Αυστραλία και τη Νέα Ζηλανδία και, όπως επεσήμανε ο κ. Deva, εάν οι συνθήκες σταθεροποιηθούν μπορούμε να συμβάλουμε στην περαιτέρω ανάπτυξη του τουρισμού στον Ειρηνικό.
<P>
Το Κοινοβούλιο έλαβε, ασφαλώς, υπόψη τα συμπεράσματα του Συμβουλίου σχετικά με τη στρατηγική για τον Ειρηνικό, στα οποία επιβεβαιώνεται ότι η ΕΕ θα ενισχύσει τις εταιρικές της σχέσεις με την εν λόγω περιοχή. Ορισμένα κράτη μέλη παρακολουθούν πολύ προσεκτικά τις εξελίξεις στις χώρες του Ειρηνικού. " ΕΕ καλείται να διαδραματίσει σημαντικό ρόλο στον Ειρηνικό. Αυτό καταδεικνύεται σαφέστατα στην έκθεσή σας, και υπολογίζουμε στη συνεχή στήριξη και αλληλεγγύη σας προς αυτές τις πραγματικά εκπληκτικές χώρες.
<SPEAKER ID="241" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, κυρίες και κύριοι, απόψε συζητάμε την έκθεση του κ. Deva σχετικά με τις σχέσεις της Ευρωπαϊκής Ένωσης με τις Νήσους του Ειρηνικού - Στρατηγική για μια ενισχυμένη εταιρική σχέση.
<P>
Ήμουν συντάκτρια της γνωμοδότησης που εκδόθηκε και εγκρίθηκε από την Επιτροπή Αλιείας. Θα ήθελα να συγχαρώ τον κ. Deva για το έργο που επιτέλεσε και χαίρομαι που οι προτάσεις της Επιτροπής Αλιείας πρόκειται να συμπεριληφθούν στο κείμενο του ψηφίσματος, τουλάχιστον εν μέρει.
<P>
Ο Ειρηνικός Ωκεανός είναι ένα από τα πλουσιότερα αλιευτικά πεδία στον κόσμο, και ο ευρωπαϊκός στόλος αλιείας τόνου αλιεύει σε αυτά τα ύδατα εδώ και αρκετό καιρό χάρη στις διμερείς συμφωνίες που έχουν υπογραφεί με τις χώρες της περιοχής.
<P>
Σύμφωνα με τις επιστημονικές μελέτες, το επίπεδο των αποθεμάτων είναι απολύτως ικανοποιητικό, και η οικονομική βοήθεια της Ευρωπαϊκής Ένωσης αποτελεί μια σημαντική πηγή εισοδήματος για τις χώρες της περιοχής.
<P>
Πρέπει, επομένως, να ενισχύσουμε τις σχέσεις μας με αυτές τις χώρες. Έχουμε αμοιβαίο συμφέρον. Μπορούμε να συμβάλλουμε στην προώθηση μέτρων για τη βιώσιμη διαχείριση των αλιευτικών πόρων σε αυτά τα ύδατα, και για τους ευρωπαίους αλιείς τόνου θα ήταν πολύ θετικό να σημειωθεί μεγαλύτερη πρόοδος προς την κατεύθυνση της δημιουργίας ενός δικτύου συμφωνιών σχετικά με τον τόνο παρόμοιου με εκείνο που υπάρχει ήδη στον Ινδικό Ωκεανό, όπως ζητά η Επιτροπή Αλιείας στη γνωμοδότησή της.
<P>
Όσον αφορά την ενίσχυση της εταιρικής σχέσης με αυτήν την περιοχή του κόσμου, επομένως, δεν πρέπει να παραβλέψουμε την αλιεία.
<SPEAKER ID="242" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, ευχαριστούμε πολύ τον εισηγητή για τις επίπονες προσπάθειές του. Μια στρατηγική ενίσχυσης των εταιρικών σχέσεων με τις Νήσους του Ειρηνικού μοιάζει εκ πρώτης όψεως θετική και αρκετά ήπια ώστε να μην προκαλεί καμία υποψία ή δυσαρέσκεια. Εξάλλου, ο προβαλλόμενος στόχος είναι η βελτίωση των σχέσεων, κυρίως των εμπορικών σχέσεων, προς αμοιβαίο όφελος των πολιτών της ΕΕ και των Νήσων του Ειρηνικού.
<P>
Αυτό ενδεχομένως ισχύει για την πλειονότητα των νησιωτικών χωρών του Ειρηνικού. Για αρκετές, όμως, από αυτές υπάρχει μια αλήθεια η οποία αποκρύπτεται και η οποία συνίσταται στο γεγονός ότι πολλές από τις Νήσους του Ειρηνικού δεν είναι καν χώρες: είναι αποικίες του 21ου αιώνα, και δύο από τα αποικιοκρατικά κράτη συμβαίνει να είναι μέλη της ΕΕ, συγκεκριμένα η Γαλλία και η Βρετανία.
<P>
Πάρτε για παράδειγμα τη Νέα Καληδονία. Έχει έκταση περίπου 18 500 τετραγωνικών χιλιομέτρων και ο πληθυσμός της, που ανέρχεται σε 250 000 περίπου κατοίκους, χαρακτηρίζεται απλώς ως "ιδιότυπη κοινότητα". " Νέα Καληδονία δεν είναι χώρα, αλλά υπερπόντιο διαμέρισμα της Γαλλίας. Σε πολύ μικρότερη κλίμακα, οι Νήσοι Πίτκερν είναι υπερπόντιο έδαφος της Βρετανίας τη διακυβέρνηση του οποίου ασκεί κυβερνήτης τον οποίο διορίζει η Βασίλισσα της Αγγλίας.
<P>
Συνεπώς, κυρίες και κύριοι συνάδελφοι, εκτός από την εντελώς επαίσχυντη ηθικώς αποδοχή του δικαιώματος της Γαλλίας και της Βρετανίας να συνεχίσουν να διατηρούν αποικίες, φαίνεται ότι δεν έχουμε κανέναν ενδοιασμό να συνάψουμε σχέσεις με τέτοιες αποικίες, σαν να μην υπάρχει κανένα πρόβλημα. Μάλιστα, στην υπό συζήτηση έκθεση δεν αναφέρεται το παραμικρό σχετικά με την αποικιοκρατία και τη συνακόλουθη στέρηση της δημοκρατίας.
<P>
Εν κατακλείδι, επιτρέψτε μου να θέσω το ακόλουθο ερώτημα. Δεδομένου ότι ορισμένα από αυτά τα νησιά είναι ουσιαστικά τμήματα της επικράτειας των προαναφερθέντων κρατών μελών της ΕΕ, επιδιώκουν ουσιαστικά η Γαλλία και η Βρετανία να συνάψουν σχέσεις με τους εαυτούς τους μέσω αυτής της στρατηγικής εταιρικής σχέσης; Ίσως ο Επίτροπος μπορεί να μας διαφωτίσει σχετικά με αυτήν την άκρως ενδιαφέρουσα αλλά παράδοξη προοπτική.
<SPEAKER ID="243" NAME="Józef Pinior" AFFILIATION="PSE">
(PL) Κύριε Πρόεδρε, θα ήθελα πρώτον να ευχαριστήσω τον κ. Deva για αυτήν την πολύ σημαντική έκθεση σχετικά με μια στρατηγική για μια ενισχυμένη εταιρική σχέση της Ευρωπαϊκής Ένωσης με τις Νήσους του Ειρηνικού. Το Ευρωπαϊκό Κοινοβούλιο υποστηρίζει την άποψη της Ευρωπαïκής Επιτροπής ότι απαιτείται διεξοδικότερος πολιτικός διάλογος με το φόρουμ των Νήσων του Ειρηνικού. Όντως, οι ηγέτες του φόρουμ έχουν εγκρίνει μια νέα συμφωνία η οποία εδραιώνει το φόρουμ ως διακυβερνητικό οργανισμό σύμφωνα με το διεθνές δίκαιο.
<P>
Ταυτόχρονα, επιθυμούμε να υπογραμμίσουμε ότι η ενίσχυση του διαλόγου σε περιφερειακό επίπεδο πρέπει να λαμβάνει επίσης υπόψη τις ανάγκες των φτωχότερων χωρών στην περιοχή. " εκμετάλλευση των φυσικών πόρων πρέπει να συμβάλει στη δημιουργία εισοδήματος για όλους τους πολίτες των εν λόγω νησιωτικών κρατών στον Ειρηνικό. Ειδικότερα, πρέπει να βοηθήσει στη μείωση της φτώχειας. Το Ευρωπαϊκό Κοινοβούλιο επιθυμεί να υπογραμμίσει τη σημασία του τουρισμού στην περιοχή, έχοντας κατά νου ότι η φυσική ομορφιά των Νήσων του Ειρηνικού αποτελεί ένα από τα βασικά πλεονεκτήματά τους. " υποστήριξη του τουρισμού στην περιοχή πρέπει να συμβαδίζει με την αυξημένη συμμετοχή των ίδιων των νησιωτών στην παροχή τουριστικών υπηρεσιών, προκειμένου να διασφαλίσουν το μέλλον του τουριστικού τομέα και να μεγιστοποιήσουν τα οφέλη που αποφέρει στην τοπική οικονομία. Θα ήθελα επίσης να επισημάνω ότι η έκθεση υπογραμμίζει την ανάγκη στήριξης των συστημάτων τεχνικής εκπαίδευσης και κατάρτισης στις χώρες της περιοχής, στο πλαίσιο του 10ου Ευρωπαϊκού Ταμείου Ανάπτυξης.
<P>
Το Ευρωπαϊκό Κοινοβούλιο συμμερίζεται την άποψη της Ευρωπαϊκής Επιτροπής ότι η πολιτική αστάθεια και οι συγκρούσεις μπορεί να έχουν καταστροφικές επιπτώσεις στην οικονομική ανάπτυξης της περιοχής, ειδικά όσον αφορά την απώλεια εσόδων από τον τουρισμό και την καταστροφή των οικονομικών υποδομών. Επιθυμούμε να επιστήσουμε την προσοχή στην κατάσταση του Ανατολικού Τιμόρ, όπου σημειώθηκε έξαρση βίας τον Μάιο και τον Ιούνιο του 2006. Αναμένεται ότι, σε στενή συνεργασία με τη διεθνή κοινότητα, η Επιτροπή θα είναι σε θέση να βοηθήσει τους ηγέτες του Ανατολικού Τιμόρ να επιλύσουν τα βαθύτερα προβλήματα που προκαλούν την κρίση, λαμβάνοντας υπόψη την ανάγκη για πολιτική σταθερότητα, ελάφρυνση της φτώχειας, κοινωνική ανάπτυξη και συμφιλίωση μεταξύ των διαφόρων κοινωνικών ομάδων.
<SPEAKER ID="244" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, στις 11.30.
<P>
Γραπτή δήλωση (άρθρο 142 του Κανονισμού)
<SPEAKER ID="245" NAME="Margie Sudre" AFFILIATION="PPE -DE">
(FR) Αυτήν την εβδομάδα ζητείται η γνώμη του Ευρωπαϊκού Κοινοβουλίου σχετικά με την πρώτη επίσημη στρατηγική για τα 30 χρόνια σχέσεων μεταξύ της Ευρωπαϊκής Ένωσης και του Ειρηνικού. " στρατηγική αυτή αποσκοπεί στην ενίσχυση του πολιτικού διαλόγου, στη βελτίωση της συνεργασίας και στην αύξηση της αποτελεσματικότητας της αναπτυξιακής βοήθειας, το ένα τέταρτο και πλέον της οποίας παρέχεται από την Ευρωπαϊκή Ένωση.
<P>
Στην περίπτωση μιας σειράς ζωτικών τομέων, η στρατηγική τονίζει την αειφόρο ανάπτυξη τόσο από οικολογική όσο και από οικονομική άποψη. Οι τομείς αυτοί περιλαμβάνουν τον τουρισμό, τις μεταφορές, την εξόρυξη, τη γεωργία και την αλιεία.
<P>
Στην Επιτροπή Αλιείας, συνέβαλα στην έγκριση μιας τροπολογίας σχετικά με το ότι η Ευρωπαϊκή Ένωση πρέπει να υποστηρίξει σχέδια περιφερειακής συνεργασίας σχετικά με την αξιολόγηση, παρακολούθηση και διαχείριση των αλιευτικών πόρων, τα οποία διεξάγονται με τρίτες χώρες στην περιοχή και με τις υπερπόντιες χώρες και εδάφη που συνδέονται με την Ευρωπαϊκή Ένωση: Γαλλική Πολυνησία, Νέα Καληδονία, Νήσοι Βαλίς και Φουτούνα και Νήσοι Πίτκερν.
<P>
Με ενθουσιάζει το γεγονός ότι η Ευρωπαϊκή Ένωση είναι πρόθυμη να συμμετάσχει πιο εποικοδομητικά στον Ειρηνικό δίνοντας έμφαση στην οικονομική ανάπτυξη, την πολιτική σταθερότητα και την ορθή διαχείριση των πόρων στις περιοχές που συνορεύουν άμεσα με τις υπερπόντιες χώρες και εδάφη μας. Ας ελπίσουμε ότι οι χρηματοδοτικοί πόροι θα είναι ανάλογοι των δεδηλωμένων φιλοδοξιών.
<SPEAKER ID="272" NAME="Bogdan Golik" AFFILIATION="PSE">
(PL) Θα ήθελα να επισημάνω την υποστήριξή μου για το περιεχόμενο της έκθεσης του κ. Deva σχετικά με τις σχέσεις της ΕΕ με τις Νήσους του Ειρηνικού με τίτλο "Στρατηγική για μια ενισχυμένη εταιρική σχέση με τις Νήσους του Ειρηνικού". Ελπίζω ότι αυτό το πολύ αναγκαίο έγγραφο θα αναγγείλει μια νέα εποχή στις επαφές μεταξύ της ΕΕ και των Νήσων του Ειρηνικού.
<P>
Οι ευρωπαϊκές χώρες είναι παρούσες στην περιοχή του Ειρηνικού εδώ και τριάντα χρόνια και αποτελούν σημαντικούς δωρητές στην περιοχή. Είναι, συνεπώς, ιδιαίτερα σημαντική η ανάπτυξη μιας μακροπρόθεσμης στρατηγικής. Πρόκειται μάλιστα για το μόνο τμήμα στον κόσμο για το οποίο η Ένωση δεν έχει αναπτύξει ακόμη μια γενική, ολοκληρωμένη στρατηγική.
<P>
" έγκριση του υπό εξέταση εγγράφου αποτελεί εξαιρετική ευκαιρία δημιουργίας μιας νέας σχέσης με την εν λόγω περιοχή. Αυτή η σχέση θα πρέπει να είναι τόσο οικονομική όσο και πολιτική. Οι Νήσοι του Ειρηνικού διαδραματίζουν πολύ σημαντικό ρόλο στη σταθεροποίηση του κλίματος και κατέχουν επίσης μεγάλο πλούτο φυσικών πόρων όπως κοιτάσματα ορυκτών και ψάρια. Θα είναι μια εταιρική σχέση με μια περιοχή που ηγείται παγκοσμίως στην αλιεία τόνου και στην οποία αντιστοιχεί το ένα τρίτο των παγκόσμιων αλιευμάτων.
<P>
" υποστήριξή μου για το προαναφερθέν έγγραφο σχετίζεται επίσης με την ανάγκη προώθησης της δημοκρατίας και της σταθερότητας στην περιοχή του Ειρηνικού και την πρόληψη της εδραίωσης εξτρεμιστικών ιδεολογιών. " Ευρωπαϊκή Ένωση έχει ιστορικούς δεσμούς με αυτά τα νησιά και θα πρέπει να υποστηρίξει τις προσπάθειές τους να επιτύχουν τους Αναπτυξιακούς Στόχους της Χιλιετίας.
<P>
" έγκριση της στρατηγικής για ενισχυμένη εταιρική σχέση θα μας δώσει την ευκαιρία να θέσουμε υψηλότερους οικονομικούς και κοινωνικούς στόχους. " συμμετοχή της Ευρωπαϊκής Ένωσης σε αυτές τις προσπάθειες θα μπορούσε να προχωρήσει πέραν της απλής παροχής στήριξης σε πρώην αποικίες.

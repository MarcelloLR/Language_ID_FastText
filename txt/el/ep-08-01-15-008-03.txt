<CHAPTER ID="008-03">
3. (
<P>
- Πριν από την ψηφοφορία:
<SPEAKER ID="098" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, αγαπητοί συνάδελφοι, όπως γνωρίζετε η αρχική πρόταση της Ευρωπαϊκής Επιτροπής συμπεριλάμβανε σε έναν μόνο κανονισμό την τροποποιημένη πρόταση κανονισμού αριθ. 11 σχετικά με την κατάργηση των διακρίσεων στις τιμές και όρους μεταφοράς και την τροποποίηση του κανονισμού 852/2004 για την υγιεινή των τροφίμων.
<P>
" πρόταση της Επιτροπής βασιζόταν στα άρθρα 75, 152 και 95 της Συνθήκης των Ευρωπαϊκών Κοινοτήτων, η δε προβλεπόμενη διαδικασία για την υιοθέτηση του κανονισμού ήταν η συναπόφαση. Οι συννομοθέτες, το Συμβούλιο και το Κοινοβούλιο αποφάσισαν να χωρίσουν την αρχική πρόταση σε δύο ξεχωριστούς κανονισμούς, έναν για την τροποποίηση του κανονισμού με αριθμό 11 για τις μεταφορές βασισμένο στο άρθρο 75, παράγραφος 3, το οποίο δεν προβλέπει καμία παρέμβαση του Ευρωπαϊκού Κοινοβουλίου στη νομοθετική διαδικασία και για το οποίο γνωμοδότησε η Επιτροπή Μεταφορών και έναν άλλο για την τροποποίηση του κανονισμού για την υγιεινή των τροφίμων βασισμένο στα άρθρα 95 και 152, 4β) για τον οποίο γνωμοδοτεί προσεχώς η Επιτροπή Περιβάλλοντος. Καλούμαστε σήμερα να αποφασίσουμε εάν το άρθρο 75, παράγραφος 3, αποτελεί την κατάλληλη νομική βάση για την τροποποίηση του κανονισμού για τις μεταφορές, ενώ η τροποποίηση του κανονισμού, όπως είπαμε, 852/2004 θα συζητηθεί αργότερα.
<P>
" πρόταση κανονισμού που υποβάλλεται σήμερα προβλέπει τη διαγραφή του άρθρου 5, του οποίου η ισχύς έχει εκπνεύσει από το 1961 και τροποποίηση του άρθρου 6 που στοχεύει στη μείωση των διοικητικών υποχρεώσεων των μεταφορέων, καταργώντας την υποχρέωσή τους να σημειώνουν τις πληροφορίες των τιμών ενώ αυτό συμπεριλαμβάνεται στις φορτωτικές και στα λογιστικά τους στοιχεία. Αυτή η τροποποίηση αποτελεί τη δυνατότητα ελέγχου των τιμών και των συνθηκών μεταφοράς, καθώς και τη διαπίστωση των τυχόν διακρίσεων. Πρόκειται λοιπόν για τροποποίηση που αντιστοιχεί ακριβώς σε ότι προβλέπει το άρθρο 75, παράγραφος 3, δεύτερο εδάφιο της Συνθήκης των Ευρωπαϊκών Κοινοτήτων και εφόσον η τροποποίηση του άρθρου 6 είναι αναγκαία, ώστε τα ευρωπαϊκά όργανα να μπορούν να ελέγχουν την τήρηση της αρχής της μη διάκρισης στον τομέα των μεταφορών σύμφωνα με το άρθρο 75 (3) της Συνθήκης, η Επιτροπή Νομικών Θεμάτων απέδειξε ότι το άρθρο 75(3) είναι η μοναδική νομική βάση που μπορεί να εφαρμοσθεί για την τροποποίηση του κανονισμού με αριθμό 11.

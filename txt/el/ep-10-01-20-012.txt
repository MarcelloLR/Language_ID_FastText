<CHAPTER ID="012">
Ώρα των ερωτήσεων (ερωτήσεις προς το Συμβούλιο) 
<SPEAKER ID="271" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (B7-0002/2010).
<P>
Καλωσορίζω τον υπουργό σε αυτήν την πρώτη Ώρα των Ερωτήσεων με την ισπανική Προεδρία.
<P>
Οι ακόλουθες ερωτήσεις απευθύνονται στο Συμβούλιο.
<P>
" ερώτηση αριθ.1 δεν γίνεται δεκτή, καθώς το θέμα στο οποίο αναφέρεται περιλαμβάνεται ήδη στην ημερήσια διάταξη γι' αυτήν την περίοδο συνόδου.
<P>

<P>
Θέμα: Μείωση της προσφοράς πιστώσεων/δανείων για τις επιχειρήσεις
<P>
Τον Δεκέμβριο ο γερμανός υπουργός Οικονομίας ανάφερε ότι η Γερμανία θα αντιμετωπίσει μια νέα μείωση της προσφοράς πιστώσεων εάν οι τράπεζες δεν δανείσουν περισσότερο, και ειδικότερα προς τις μικρομεσαίες επιχειρήσεις. Αυτό είναι ένα πρόβλημα το οποίο θα μπορούσε να καταστεί ιδιαίτερα σημαντικό σε όλη την ΕΕ.
<P>
Ποια ειδική δράση αναλαμβάνει το Συμβούλιο ώστε να εξασφαλίσει ότι οι τράπεζες θα προβούν σε δανειοδότηση των επιχειρήσεων, έτσι ώστε οι τελευταίες να μπορέσουν να διατηρηθούν σε λειτουργία δημιουργώντας απασχόληση και ανάπτυξη και συμβάλλοντας τοιουτοτρόπως στην οικονομική ανάκαμψη;
<SPEAKER ID="273" NAME="Diego López Garrido" LANGUAGE="ES">
Το πρόβλημα της διασφάλισης επαρκούς πρόσβασης σε κεφάλαιο για τις επιχειρήσεις καθώς και οι δράσεις που έχουν αναλάβει τα κράτη μέλη γι' αυτόν τον σκοπό έχουν απασχολήσει το Συμβούλιο εδώ και αρκετό καιρό, όπως γνωρίζετε.
<P>
Τον Ιανουάριο του προηγούμενου έτους, το Συμβούλιο παρατήρησε ότι τα κράτη μέλη είχαν αναλάβει δράση δυναμικά και αποφασιστικά για την απελευθέρωση των πιστωτικών αγορών, μεταξύ άλλων. Την άνοιξη, το Ευρωπαϊκό Συμβούλιο ανακοίνωσε ότι είναι σημαντικό να συνεχιστεί η εφαρμογή μέτρων για την ανάκαμψη της οικονομίας και κάλεσε την Επιτροπή και το Συμβούλιο να αξιολογήσουν την αποτελεσματικότητα των μέτρων που εγκρίθηκαν και να ενημερώσουν το Ευρωπαϊκό Συμβούλιο τον Ιούνιο.
<P>
Το Ευρωπαϊκό Συμβούλιο του Ιουνίου αξιολόγησε πράγματι την αποτελεσματικότητα των μέτρων που εγκρίθηκαν από τα κράτη μέλη για τη στήριξη του χρηματοπιστωτικού τομέα και της κατάστασης σχετικά με τη σταθερότητα και τη λειτουργία των χρηματοπιστωτικών αγορών. Τα αποτελέσματα αυτά δόθηκαν ως ανατροφοδότηση, με τη μορφή έκθεσης, στο ίδιο το Ευρωπαϊκό Συμβούλιο. Επομένως, η έκθεση πέρασε από το Συμβούλιο, με άλλα λόγια από το Συμβούλιο Υπουργών, στο Ευρωπαϊκό Συμβούλιο. " έκθεση ήταν θετική και ανέφερε την ύπαρξη εγγυήσεων ανακεφαλαιοποίησης και μηχανισμών εντός των κρατών μελών, ενώ κατέληξε στο συμπέρασμα ότι τα κράτη μέλη είχαν διαδραματίσει καίριο ρόλο προκειμένου να σταματήσει η καθοδική πορεία. Θα ήθελα να σας υπενθυμίσω ότι ολόκληρο το χρηματοπιστωτικό σύστημα διέτρεχε κίνδυνο κατάρρευσης στα τέλη του 2008.
<P>
Υπήρξαν, συνεπώς, θετικές επιπτώσεις διότι επετράπη στις τράπεζες πρόσβαση σε παγκόσμια χρηματοδότηση, πράγμα που με τη σειρά του τόνωσε τη ροή των πιστώσεων στην πραγματική οικονομία. Το Συμβούλιο εκτίμησε ότι τα μέτρα που εγκρίθηκαν από τα κράτη μέλη υπήρξαν σημαντικά για να διατηρηθούν ανοιχτοί οι πιστωτικοί δίαυλοι.
<P>
Επί του παρόντος, ο τραπεζικός τομέας βρίσκεται ακόμη υπό κάποια πίεση αναφορικά με την ανακεφαλαιοποίηση και, κατά συνέπεια, το Συμβούλιο κάλεσε τα κράτη μέλη να αναδιαρθρώσουν μεμονωμένα τα κεφάλαια ή να αποκαταστήσουν τους ισολογισμούς τους για να μειώσουν την αβεβαιότητα και να διευκολύνουν την παροχή πίστωσης.
<P>
Έως τον προηγούμενο μήνα -Δεκέμβριο- το Συμβούλιο μπορούσε να δει ότι τα κράτη μέλη είχαν εφαρμόσει μία ευρεία σειρά υποστηρικτικών μέτρων με στόχο την αποκατάσταση της οικονομικής σταθερότητας. Υπογράμμισε, ωστόσο, ότι η ανάκαμψή τους ήταν ακόμη κάπως εύθραυστη και κάλεσε την Επιτροπή Ευρωπαϊκών Αρχών Τραπεζικής Εποπτείας να παρέχει τακτική ενημέρωση για το ύψος του κεφαλαίου που είναι διαθέσιμο για πρόσθετο δανεισμό.
<P>
Έχουμε τώρα εφαρμόσει μια σειρά μέτρων: έλεγχο από το Συμβούλιο από τη μια πλευρά και καθοδήγηση από το Ευρωπαϊκό Συμβούλιο από την άλλη. Το αποτέλεσμα συνιστά βελτίωση, με την Ευρωπαϊκή Κεντρική Τράπεζα να δρα εύλογα για να εξασφαλίσει πάνω απ' όλα τραπεζική ρευστότητα και πρόσβαση των επιχειρήσεων σε δανειοδοτήσεις.
<SPEAKER ID="274" NAME="Gay Mitchell" AFFILIATION="PPE">
(EN) Κυρία Πρόεδρε, θα ήθελα να πω στον κ. υπουργό ότι σύμφωνα με την εμπειρία μου, η συμπεριφορά μερικών τραπεζών -σε καμία περίπτωση όλων, αλλά μερικών, ίσως ακόμη και πολλών τραπεζών- κατά τη διάρκεια της ανάπτυξης της χρηματοπιστωτικής αγοράς υπήρξε ανεύθυνη και μερικές τράπεζες -ίσως και πάλι όχι όλες αλλά πολλές τράπεζες- εξακολουθούν να συμπεριφέρονται ανεύθυνα κατά το διάστημα των εβδομάδων και μηνών που ξεκινά η ανάκαμψη.
<P>
Γνωρίζω, για παράδειγμα, μία συγκεκριμένη εταιρεία στο Δουβλίνο, η οποία διοικείται με μεγάλη επιτυχία, όπου ο ιδιοκτήτης τηρεί σχολαστικά τις υποχρεώσεις του και η τράπεζα δεν του προσφέρει καμιά βοήθεια. Άδραξε την ευκαιρία να του μειώσει το όριο υπερανάληψης και να θέσει υπό πίεση την επιχείρησή του - μια επιχείρηση που είναι βιώσιμη, μια επιχείρηση που θα επιβιώσει από αυτήν την ύφεση.
<P>
Θα σας παρακαλούσα, κύριε υπουργέ, να αναλάβετε αυτές τις τράπεζες, να τους πείτε ότι τους δίνουμε τα χρήματα των φορολογουμένων και περιμένουμε να λάβουν υπόψη τους το δημόσιο συμφέρον, όχι μόνο τα συμφέροντα των μετόχων τους - μερικοί εκ των οποίων είναι εξαιρετικά εύποροι.
<SPEAKER ID="275" NAME="Diego López Garrido">
Προεδρεύων του Συμβουλίου. - (ES) Αυτό που πρέπει να σας πω είναι ότι πιστεύω πως το Συμβούλιο και τα ευρωπαϊκά θεσμικά όργανα κάνουν καλή δουλειά. Πιστεύω ότι έχουν κάνει καλή δουλειά και ότι έχουν συνδράμει σε μεγάλο βαθμό, ώστε να αποφευχθεί η κατάρρευση της διάθεσης ρευστότητας στο σύνολο της οικονομίας.
<P>
Το Συμβούλιο Ecofin ακολουθούσε και συνεχίζει να ακολουθεί τα μέτρα που ενέκριναν τα κράτη μέλη. Αυτό το κάνει με συστηματικό τρόπο. Για παράδειγμα, το Συμβούλιο Ecofin έχει επί του παρόντος το καθήκον να παρατηρεί πώς γίνεται η διάθεση των εγγυήσεων που χορηγούνται στις τράπεζες αν έχουν τεθεί ή όχι περιορισμοί για εταιρείες στον χρηματοπιστωτικό τομέα και πώς χορηγούνται πιστώσεις από την Ευρωπαϊκή Κεντρική Τράπεζα.
<P>
Θα ήθελα απλώς να αναφέρω ότι στις 7 Δεκεμβρίου 2009 ο κ. Trichet, ο ίδιος ο Πρόεδρος της Ευρωπαϊκής Κεντρικής Τράπεζας, δήλωσε ότι δεν υπάρχουν περιορισμοί για τις τράπεζες όσον αφορά τον δανεισμό από την Ευρωπαϊκή Κεντρική Τράπεζα. Δεν υπάρχουν περιορισμοί στην παροχή δανείων. Εάν υπάρχουν τράπεζες που δεν κάνουν χρήση αυτής της δυνατότητας, αυτό είναι θέμα καθενός από αυτούς τους χρηματοπιστωτικούς οργανισμούς· ωστόσο, δεν υπάρχει κανένα είδος περιορισμού σε ό,τι αφορά την Ευρωπαϊκή Ένωση ή την Ευρωπαϊκή Κεντρική Τράπεζα.
<P>
Σε κάθε περίπτωση, το Συμβούλιο, μαζί με το Ευρωπαϊκό Κοινοβούλιο, είναι φυσικά διατεθειμένο να εξετάσει τις παρούσες οδηγίες για να τεθούν προς συζήτηση σε σχέση με τα χρηματοπιστωτικά εποπτικά συστήματα ή όποια άλλη πρωτοβουλία μπορεί να παρουσιάσει η Επιτροπή επί του θέματος.
<SPEAKER ID="276" NAME="Catherine Greze" AFFILIATION="Verts/ALE">
(FR) Κυρία Πρόεδρε, μία από τις προτεραιότητες της Προεδρίας του Συμβουλίου είναι να αυξήσει την επιρροή της ΕΕ στη διεθνή σκηνή, και πιο συγκεκριμένα στη Λατινική Αμερική.
<P>
Ωστόσο, για τι είδους επιρροή μιλάμε; Το υφιστάμενο σύστημα των διεθνών σχέσεων παρέχει ελάχιστο χώρο στη δημοκρατία και τα ανθρώπινα δικαιώματα. Θα επιθυμούσε το Συμβούλιο να χρησιμοποιήσει συμφωνίες ελεύθερων συναλλαγών για να στηρίξει καθεστώτα τα οποία παραβιάζουν συνεχώς τα ανθρώπινα δικαιώματα στη Λατινική Αμερική;
<P>
Θα ήθελα να παραθέσω το παράδειγμα του Περού, όπου οι πράξεις βίας που διαπράχθηκαν στη Bagua αποτελούν μια τρομερή απεικόνιση του τρόπου με τον οποίο η κυβέρνηση συνεργάζεται με πολυεθνικές, κατάσχοντας γη από τους αυτόχθονες πληθυσμούς για οικονομικούς σκοπούς. Ήδη σχεδόν το 70% της γης βρίσκεται στα χέρια πολυεθνικών και εξορυκτικών εταιρειών.
<P>
Άλλο ένα διαβόητο παράδειγμα είναι αυτό της Κολομβίας, η οποία είναι η πλέον επικίνδυνη χώρα για συνδικαλιστές, δεδομένου ότι εκατοντάδες άνθρωποι δολοφονήθηκαν εκεί. " ερώτησή μου είναι η εξής: σκοπεύετε να θέσετε το ζήτημα των ανθρωπίνων δικαιωμάτων για άλλη μία φορά στο επίκεντρο της εξωτερικής πολιτικής της ΕΕ στη Λατινική Αμερική;
<SPEAKER ID="277" NAME="Πρόεδρος">
Λυπάμαι, αλλά η ερώτησή σας δεν φαίνεται να σχετίζεται καθόλου με την τελευταία ερώτηση. Δεν είμαι σίγουρη αν έχετε συμμετάσχει στην Ώρα των Ερωτήσεων στο παρελθόν, αλλά σας επιτρέπεται μία συμπληρωματική ερώτηση που σχετίζεται με την κύρια ερώτηση. Λυπάμαι, αλλά πρέπει να διαγράψω εντελώς την ερώτησή σας. Προτείνω να κοιτάξετε τον Κανονισμό.
<P>
Εξ όσων γνωρίζω, δεν υπήρχαν συμπληρωματικές ερωτήσεις τη στιγμή που ολοκλήρωσα την τελευταία ερώτηση. Ως εκ τούτου, θα συνεχίσω εκτός εάν υπάρχει άλλη ερώτηση σχετική με τη μείωση της προσφοράς πιστώσεων/δανείων για τις επιχειρήσεις.
<P>
Κύριε Zemke, εάν η ερώτησή σας είναι σχετική με αυτό, τότε έχετε 30 δευτερόλεπτα.
<SPEAKER ID="278" NAME="Janusz Władysław Zemke" AFFILIATION="S&amp;D">
(PL) Ναι, η ερώτησή μου αφορά ακριβώς αυτό.
<P>
Γνωρίζουμε πολύ καλά ότι η κατάσταση είναι πολύ διαφορετική στα διάφορα κράτη μέλη. Σχετικά με αυτό, εάν μιλάμε για παροχή βοήθειας στην επιχειρηματικότητα, θα ήθελα να κάνω μια ερώτηση για την κατάσταση στην Ελλάδα, διότι η κρίση στη χώρα αυτή σήμερα είναι χειρότερη από οπουδήποτε αλλού - προβλέπονται ειδικά μέτρα σε σχέση με αυτό;
<SPEAKER ID="279" NAME="Diego López Garrido">
Προεδρεύων του Συμβουλίου. - (ES) Νομίζω ότι υπάρχει μια ερώτηση στη συνέχεια, η οποία αφορά ακριβώς το ίδιο ζήτημα. Θα παρακαλούσα τον κ. βουλευτή να παραμείνει μέχρι να απαντήσω σε αυτό, καθώς και στην ερώτηση που είναι στην ημερήσια διάταξη σχετικά με το ίδιο ακριβώς θέμα.
<P>
Αναφέρομαι στην ερώτηση αριθ. 9 στον κατάλογο που έχω ή αριθ. 8 στον παρόντα κατάλογο, της κ. Κράτσα-Τσαγκαροπούλου: " δημοσιονομική κατάσταση στην Ελλάδα.
<P>
Προεδρεύων του Συμβουλίου. (ES) Αναφέρομαι στην ερώτηση αριθ. 9 στον κατάλογο που έχω ή αριθ. 8 στον παρόντα κατάλογο, της κ. Κράτσα-Τσαγκαροπούλου: " δημοσιονομική κατάσταση στην Ελλάδα.
<P>
Θέμα: Προσχώρηση του Κοσσυφοπεδίου στην ΕΕ
<P>
Ποια βήματα σχεδιάζει το Συμβούλιο για να ανταποκριθεί στην επιθυμία του Ευρωπαϊκού Κοινοβουλίου να ενταχθεί το Κοσσυφοπέδιο στα προγράμματα της ΕΕ, τις προενταξιακές στρατηγικές και τη διαδικασία της Θεσσαλονίκης παρά το ζήτημα του καθορισμού του καθεστώτος του;
<SPEAKER ID="282" NAME="Diego López Garrido" LANGUAGE="ES">
Το Συμβούλιο επαναλαμβάνει πάντοτε την προοπτική προσχώρησης των Δυτικών Βαλκανίων στην Ευρώπη. Αυτό υπήρξε αναμφίβολα μέρος της εξωτερικής πολιτικής, σε αυτήν την περίπτωση της πολιτικής γειτονίας καθώς και της πολιτικής διεύρυνσης της Ευρωπαϊκής Ένωσης.
<P>
Ως εκ τούτου, πρόσφατα, στη συνεδρίαση του Συμβουλίου τον Δεκέμβριο του 2009 επιβεβαιώθηκε η ανάγκη τήρησης συγκεκριμένων δίκαιων όρων στο πλαίσιο της διαδικασίας σταθεροποίησης και σύνδεσης για τα Βαλκάνια.
<P>
Όσον αφορά το Κοσσυφοπέδιο, το Συμβούλιο παρατήρησε ήδη ότι σε αυτήν την περίπτωση τα κράτη μέλη αποφάσιζαν σύμφωνα με την εθνική τους πρακτική και το διεθνές δίκαιο.
<P>
Όπως γνωρίζετε, η μονομερής διακήρυξη ανεξαρτησίας του Κοσσυφοπεδίου υπόκειται επί του παρόντος σε δικαστικές διαδικασίες στο Διεθνές Δικαστήριο. Σε κάθε περίπτωση, ωστόσο, το Συμβούλιο λάμβανε πάντοτε υπόψη του το Κοσσυφοπέδιο στις πολιτικές του σχέσεις με τα Βαλκάνια, και υπήρξε συναίνεση μεταξύ των κρατών μελών και των κυβερνήσεων γι' αυτό το θέμα, για παράδειγμα, όσον αφορά την απελευθέρωση των θεωρήσεων, από την οποία το Κοσσυφοπέδιο θα πρέπει να επωφεληθεί, όπως θεωρούσε πάντοτε το Συμβούλιο. Επιπλέον, η ανακοίνωση της Επιτροπής σχετικά με τα μέσα ενίσχυσης της πολιτικής και κοινωνικοοικονομικής ανάπτυξης του Κοσσυφοπεδίου υπήρξε ευπρόσδεκτη.
<P>
Το Συμβούλιο κάλεσε την Επιτροπή να λάβει τα απαραίτητα μέτρα για τη στήριξη της προόδου του Κοσσυφοπεδίου προς την Ευρωπαϊκή Ένωση σύμφωνα με την ευρωπαϊκή προοπτική στην περιοχή, στην οποία αναφέρθηκα προηγουμένως.
<P>
Το Συμβούλιο ενθάρρυνε την Επιτροπή, και αυτό έγινε με συναίνεση φυσικά, να κινήσει διαδικασίες για τη συμμετοχή του Κοσσυφοπεδίου στα προγράμματα της Ευρωπαϊκής Ένωσης, ενσωματώνοντας το Κοσσυφοπέδιο στην οικονομική και δημοσιονομική εποπτεία με την κινητοποίηση του δεύτερου σκέλους της προενταξιακής βοήθειας και την ενίσχυση του διαλόγου για τη διαδικασία σταθεροποίησης και σύνδεσης.
<P>
Τα συμπεράσματα αυτά εγκρίθηκαν από το τελευταίο Ευρωπαϊκό Συμβούλιο στις 10 και 11 Δεκεμβρίου 2009.
<SPEAKER ID="283" NAME="Bernd Posselt" AFFILIATION="PPE">
(DE) Κύριε Προεδρεύοντα του Συμβουλίου, έχω δύο ακόμη συγκεκριμένες ερωτήσεις. Πρώτον, πιστεύετε ότι στη διάρκεια της ισπανικής Προεδρίας θα καταφέρουμε να προωθήσουμε τις ρυθμίσεις χορήγησης θεωρήσεων για το Κοσσυφοπέδιο, έτσι ώστε να μην παραμένει μια φυλακή μέσα σε μια ελεύθερη περιοχή των Βαλκανίων; Δεύτερον, τι πρόκειται να πράξετε για να πείσετε σταδιακά τα κράτη μέλη που δεν έχουν αναγνωρίσει ακόμη το Κοσσυφοπέδιο να το κάνουν; Ωστόσο, όπως είπα, το κύριο θέμα είναι οι ρυθμίσεις χορήγησης θεωρήσεων.
<SPEAKER ID="284" NAME="Diego López Garrido">
Προεδρεύων του Συμβουλίου. - (ES) Αναφέρθηκα στο σύστημα χορήγησης θεωρήσεων νωρίτερα.
<P>
Το Συμβούλιο εξέφραζε πάντοτε την επιθυμία του να επωφεληθεί και το Κοσσυφοπέδιο από το σύστημα χορήγησης θεωρήσεων και από μια πιθανή απελευθέρωση των θεωρήσεων σε ολόκληρη την περιοχή. Όπως ξέρετε, η Επιτροπή επεξεργάζεται τις λεπτομέρειες του ζητήματος αυτού. Αρχικά σε σχέση με τη διευκόλυνση χορήγησης θεωρήσεων και στη συνέχεια ακόμη και με την απελευθέρωση των θεωρήσεων, έτσι ώστε να μπορεί να παρουσιάσει μια πρόταση στο Συμβούλιο. Φυσικά, πρέπει να τηρηθούν ακόμη ορισμένες προϋποθέσεις αναφορικά με αυτό και η Επιτροπή εργάζεται στο πλαίσιο αυτό με τις ενδιαφερόμενες χώρες. Σε αυτήν την περίπτωση συνεργάζεται με το Κοσσυφοπέδιο και ενημερώνει το Συμβούλιο σε τακτική βάση.
<P>
" ιδέα της απελευθέρωσης των θεωρήσεων που μπορεί να επεκταθεί σε γειτονικές περιοχές της Ευρωπαϊκής Ένωσης είναι μια ιδέα που ασφαλώς συμμερίζονται το Συμβούλιο και η ισπανική Προεδρία και πιστεύω ότι πρόκειται για έναν από τους πολιτικούς προσανατολισμούς που πρέπει σαφώς να ενθαρρύνουμε στην Ευρώπη τους επόμενους μήνες όσον αφορά την κινητικότητα, την ικανότητα επικοινωνίας και τη μετακίνηση όχι μόνο στην Ευρωπαϊκή Ένωση αλλά και σε όλες τις περιοχές στις παρυφές της Ευρωπαϊκής Ένωσης. Πιστεύω ότι είναι μια στάση που θα ωφελήσει σαφώς και τις δύο πλευρές: την Ευρωπαϊκή Ένωση, η οποία χορηγεί αυτές τις θεωρήσεις, και τις εν λόγω χώρες, οι οποίες φυσικά θα πρέπει να κάνουν το ίδιο στη βάση της αμοιβαιότητας.
<SPEAKER ID="285" NAME="Andreas Mölzer" AFFILIATION="NI">
(DE) Κύριε Προεδρεύοντα του Συμβουλίου, σε όλες τις πρωτοβουλίες που αναλαμβάνει το Συμβούλιο όσον αφορά το Κοσσυφοπέδιο, θα ληφθούν επαρκώς υπόψη και οι απόψεις της Σερβίας και οι πληροφορίες που παρέχει; Ανεξαρτήτως του εδαφικού ζητήματος σε ό,τι αφορά το Κοσσυφοπέδιο, η Σερβία είναι φυσικά κράτος ζωτικής σημασίας σε σχέση με την ενσωμάτωση των Δυτικών Βαλκανίων στην ΕΕ, και θα πρέπει να την συμπεριλάβουμε σε όλες τις ενέργειες στις οποίες θα προβούμε.
<SPEAKER ID="286" NAME="Νικόλαος Χουντής" AFFILIATION="GUE/NGL">
Κυρία Πρόεδρε, κύριε Υπουργέ, εκτιμώ θετικά τη στάση της χώρας σας, της Ισπανίας, που δεν έχει προχωρήσει στην αναγνώριση της ανεξαρτησίας του Κοσσυφοπεδίου καθώς και την πρόσφατη απόφασή σας να αποσυρθούν τα ισπανικά στρατεύματα που στράτευαν μέχρι τώρα στο Κοσσυφοπέδιο.
<P>
Επειδή βρισκόμαστε και σε περίοδο οικονομικής κρίσης, θα σας κάνω την πεζή ερώτηση: πόσο κόστισε στην Ισπανία η παραμονή αυτών των στρατευμάτων; Μπορείτε να σχολιάσετε τη στάση της δικής μου χώρας, της Ελλάδας, που έχει την ίδια δύναμη στο Κοσσυφοπέδιο και που αντιμετωπίζει τα γνωστά οικονομικά προβλήματα; Είναι σωστό να παραμένουν τα στρατεύματα εκεί στο Κοσσυφοπέδιο;
<SPEAKER ID="287" NAME="Diego López Garrido">
Προεδρεύων του Συμβουλίου. - (ES) Αναφορικά με την πρώτη ερώτηση για τη Σερβία, ασφαλώς και η Σερβία είναι η ισχυρότερη χώρα των Δυτικών Βαλκανίων, την οποία πρέπει να λαμβάνουμε πάντοτε υπόψη μας σε οποιαδήποτε πολιτική, σε αυτήν την περίπτωση, στην πολιτική της ευρωπαϊκής προοπτικής, η οποία αποτελεί την πολιτική της Ευρωπαϊκής Ένωσης όσον αφορά τα Δυτικά Βαλκάνια.
<P>
Φυσικά, υπάρχει μια πρόσφατη συμφωνία, την οποία θα γνωρίζετε, για την απελευθέρωση των θεωρήσεων για τη Σερβία και πρόσφατα επίσης ως περαιτέρω συνέπεια της άρσης του αδιεξόδου στην ενδιάμεση συμφωνία σύνδεσης με τη Σερβία, η Σερβία υπέβαλε επίσημη αίτηση ένταξης στην Ευρωπαϊκή Ένωση.
<P>
Εάν συμβεί αυτό, είμαστε υπέρ της εφαρμογής κοινοτικών κανονισμών, της διερεύνησης αυτού από την Επιτροπή, της παροχής τεχνικής γνωμοδότησης και της λήψης σχετικής απόφασης για το αν είναι πραγματικά δυνατό να αρχίσουν διαπραγματεύσεις σχετικά με την ένταξη μέσω της εκπλήρωσης των κριτηρίων της Κοπεγχάγης. Κατά συνέπεια, η Σερβία ασφαλώς και είναι χώρα με προφανή σημασία στην περιοχή και η οποία, κατά τη γνώμη μας, έχει ευρωπαϊκή προοπτική. " πλειοψηφία του Συμβουλίου, με ομοφωνία επί του παρόντος, ήταν υπέρ της απεμπλοκής της ενδιάμεσης συμφωνίας και τοποθετήθηκε δυναμικά σε συνεργασία με τη Σερβία.
<P>
Όσον αφορά το Κοσσυφοπέδιο, με ρωτήσατε για ένα ζήτημα, αξιότιμε κύριε βουλευτή, το οποίο σχετίζεται με την εσωτερική πολιτική και τις εσωτερικές αποφάσεις της ισπανικής κυβέρνησης. Γνωρίζετε ότι σε αυτήν την περίπτωση εκπροσωπώ το Συμβούλιο, όχι μία συγκεκριμένη χώρα αλλά το Συμβούλιο, και κατά συνέπεια, σε αυτήν την περίπτωση, ανεξαρτήτως του αν είχα συγκεκριμένα δεδομένα εδώ, τα οποία δεν θα μπορούσα να έχω σε σχέση με τα αριθμητικά στοιχεία στα οποία αναφέρεστε, θεωρώ ότι σε αυτήν την περίπτωση δεν είναι δυνατόν να μιλήσω εξ ονόματος μίας χώρας, διότι μιλάω εξ ονόματος του Ευρωπαϊκού Συμβουλίου, ενός θεσμικού οργάνου της Ευρωπαϊκής Ένωσης, το οποίο εκπροσωπεί 27 χώρες.
<P>
Θέμα: Καταστροφή των τροπικών δασών
<P>
Υπό το πρίσμα των αποτελεσμάτων των παγκοσμίου κλίμακας συζητήσεων για την αλλαγή του κλίματος οι οποίες πραγματοποιήθηκαν στη συνεδρίαση του Δεκεμβρίου στην Κοπεγχάγη, δεν συμφωνεί το Συμβούλιο ότι, ενώ ο γεωργικός τομέας στην Ευρωπαϊκή Ένωση συμβάλλει όντως κατά πολύ στην παραγωγή εκπομπών CO2, η καταστροφή των τροπικών δασών της περιοχής του Αμαζονίου επιφέρει πολύ πιο αρνητικές συνέπειες από αυτές του ευρωπαϊκού γεωργικού τομέα σε ό,τι αφορά τις εκπομπές CO2;
<SPEAKER ID="289" NAME="Diego López Garrido" LANGUAGE="ES">
Το Συμβούλιο συμφωνεί σε μεγάλο βαθμό μαζί σας, κύριε Higgins, ότι η γεωργία και η αποψίλωση των δασών είναι παράγοντες που επηρεάζουν την εκπομπή CO2 στην ατμόσφαιρα.
<P>
Είναι δύσκολο να ξέρουμε ποιος από τους δύο αυτούς παράγοντες έχει μεγαλύτερη επίδραση. Πρόκειται για μια επιστημονική παρά για μια πολιτική συζήτηση. Ωστόσο, σε κάθε περίπτωση, πρέπει να ληφθούν μέτρα και στους δύο τομείς ταυτόχρονα και αυτό ίσχυε πάντοτε.
<P>
Σε ό,τι αφορά τη βιώσιμη γεωργία, έχουμε σημειώσει πρόοδο και στους δύο τομείς. Αυτό έχει οδηγήσει ακόμη και στην τροποποίηση της πολιτικής αγροτικής ανάπτυξης της Ευρωπαϊκής Ένωσης. Στο πλαίσιο της αναθεώρησης της μεταρρύθμισης της ΚΓΠ, έχει ληφθεί υπόψη για την αντιμετώπιση προκλήσεων όπως ο μετριασμός των επιπτώσεων και η προσαρμογή στην κλιματική αλλαγή και όπως ξέρετε, στο πλαίσιο της χάραξης της ευρωπαϊκής πολιτικής, η κοινή γεωργική πολιτική θεωρείται σημαντικός παράγοντας που πρέπει να λαμβάνεται υπόψη σε σχέση με μια ευρύτερη πολιτική αντιμετώπισης της κλιματικής αλλαγής.
<P>
Το 2008, το Συμβούλιο υποστήριξε προτάσεις της Επιτροπής σχετικά με την αποψίλωση των δασών και η Επιτροπή πρότεινε να ανασταλεί η απώλεια δασικών εκτάσεων, οι οποίες εξαφανίζονται συνεχώς με υπερβολικό ρυθμό, το αργότερο έως το 2030 και να μειωθεί η μαζική αποψίλωση των τροπικών δασών κατά τουλάχιστον 50% έως το 2020 σε σύγκριση με τα τωρινά επίπεδα.
<P>
Χρειάζεται, συνεπώς, να συμβάλουμε στην προώθηση της βιώσιμης διαχείρισης των δασών. Σε ό,τι αφορά την αποψίλωση, η καταστροφή των δασών σαφώς αποτελεί μέρος των στόχων της ισπανικής Προεδρίας, και κατανοούμε ότι είναι αναγκαίο να χρησιμοποιήσουμε μερικά από τα μέσα που έχει στη διάθεσή της η Ευρωπαϊκή Ένωση, για παράδειγμα τη νομικά μη δεσμευτική πράξη για κάθε τύπο δασών και το σχέδιο δράσης της Ευρωπαϊκής Ένωσης για την επιβολή της δασικής νομοθεσίας, τη διακυβέρνηση και το εμπόριο, το οποίο, για παράδειγμα, προβλέπει τη δημιουργία ενός νομικού πλαισίου για την αποτροπή της εισαγωγής παράνομα υλοτομημένης ξυλείας.
<P>
" θέση της Ευρωπαϊκής Ένωσης βρισκόταν εντός αυτού του πλαισίου και, παρά τους διαφορετικούς βαθμούς απογοήτευσης που προκύπτουν από την αδυναμία εκπλήρωσης ορισμένων από τους στόχους της Κοπεγχάγης, διασαφηνίστηκαν ορισμένα τεχνικά θέματα αναφορικά με τη σημασία της αποψίλωσης των τροπικών δασών, τα οποία πρέπει να αντιμετωπιστούν στις αναπτυσσόμενες χώρες ως βασικός παράγοντας για να αποτραπούν οι εκπομπές CO2.
<P>
Επιπλέον, πρέπει να αναφερθεί ότι η διάσκεψη ενέκρινε μια απόφαση σχετικά με τα μέτρα για τη μείωση της αποψίλωσης και της καταστροφής των δασών, ενισχύοντας τη στήριξη για τη βελτίωση των ικανοτήτων των αναπτυσσόμενων χωρών.
<SPEAKER ID="290" NAME="Jim Higgins" AFFILIATION="PPE">
(EN) Θα ήθελα να εκφράσω τις καλύτερες ευχές μου στην ισπανική Προεδρία. Νομίζω ότι κάνατε μια πολύ καλή αρχή αυτήν την εβδομάδα. Συνεπώς, ¡viva España!
<P>
Θα ήθελα να αναφέρω σε σχέση με την ίδια την ερώτηση ότι τα δέντρα λειτουργούν ως δεξαμενές άνθρακα απορροφώντας τις εκπομπές CO2. " τραγωδία όσον αφορά τη λεκάνη του Αμαζονίου, το 60% της οποίας βρίσκεται στη Βραζιλία, έγκειται στο ότι η ανηλεής καταστροφή του όμορφου δάσους του Αμαζονίου είναι προφανής: για παράδειγμα, μέχρι σήμερα έχουν καταστραφεί 4,1 εκατομμύρια τετραγωνικά χιλιόμετρα. Αφαιρείται η δεξαμενή άνθρακα, καταστρέφεται ένας τρόπος ζωής λόγω του ότι οι Ινδιάνοι του Αμαζονίου εξαφανίζονται· τρίτον, από την πλευρά της γεωργικής παραγωγής, γνωρίζουμε ότι τα πρότυπα παραγωγής σε καμία περίπτωση δεν πληρούν τα πρότυπα συμμόρφωσης της ΕΕ.
<P>
Τελικά, μπορούμε πραγματικά να κάνουμε κάτι ή πρόκειται απλώς για λόγια;
<SPEAKER ID="291" NAME="Diego López Garrido">
Προεδρεύων του Συμβουλίου. - (ES) Κύριε Higgins, θα ήθελα να σας πω ότι συμφωνούμε σε μεγάλο βαθμό με τις σκέψεις σας, καθώς και ότι η αλήθεια είναι πως, σε ό,τι αφορά τη βιοποικιλότητα, στόχος της ισπανικής Προεδρίας είναι να εντατικοποιηθούν η διατήρηση και η βιώσιμη χρήση, δηλαδή να υπάρξει ένα προηγμένο, ισχυρό όραμα στο πλαίσιο της βιοποικιλότητας. Θα αποτελέσει ένα από τα κεντρικά σημεία, μία από τις προτεραιότητες της Προεδρίας μας.
<P>
Εκτιμώ την αξιολόγηση που κάνατε για το θετικό ξεκίνημα της Προεδρίας μας και πρέπει, επίσης, να σας πω ότι η Επιτροπή σκέφτεται να υποβάλει μια Πράσινη Βίβλο για την προστασία των δασών στις αρχές του τρέχοντος έτους. Αυτή θα μπορούσε να αποτελέσει μια εξαιρετικά σημαντική πρωτοβουλία, και θα γίνει δουλειά σε αυτόν τον τομέα για να ανταποκριθούμε στα φαινόμενα που καταστρέφουν αυτές τις περιοχές. Αναφέρατε ορισμένα από αυτά τα στοιχεία και υπάρχουν και άλλα, για παράδειγμα, η καταστροφή που προκαλείται από δασικές πυρκαγιές.
<P>
Υπάρχουν και πολλά άλλα στοιχεία που πρέπει να ληφθούν υπόψη, όμως είναι βέβαιο ότι είναι μία σημαντική στιγμή για να αγωνιστούμε ενάντια στην καταστροφή των δέντρων μας, ότι η προτεραιότητα αυτή εναρμονίζεται πλήρως με τη στρατηγική για τη βιοποικιλότητα και ότι θα αποτελέσει αναμφίβολα ένα από τα βασικά στοιχεία της δράσης που θα αναλάβει η Ευρωπαϊκή Ένωση φέτος.
<SPEAKER ID="292" NAME="Chris Davies" AFFILIATION="ALDE">
(EN) Αισθάνομαι αισιοδοξία, διότι ένα από τα λίγα επιτυχή αποτελέσματα της Διάσκεψης της Κοπεγχάγης υπήρξε η ευρεία συμφωνία για έναν μηχανισμό που θα δώσει τη δυνατότητα στις αναπτυγμένες χώρες να συνεισφέρουν οικονομικά για να αποτρέψουν την καταστροφή των τροπικών δασών.
<P>
Θα συμφωνούσε, συνεπώς, ο κ. υπουργός ότι ένας από τους στόχους της ισπανικής Προεδρίας θα πρέπει να είναι η ουσιαστική εφαρμογή αυτής της συμφωνίας και η διασφάλιση μιας σαφούς ένδειξης από την Ευρώπη σχετικά με τον βαθμό στον οποίο είμαστε διατεθειμένοι να δεσμευτούμε για να αποτρέψουμε την καταστροφή των τροπικών δασών;
<SPEAKER ID="293" NAME="Franz Obermayr" AFFILIATION="NI">
(DE) Κύριε Προεδρεύοντα του Συμβουλίου, όπως όλοι γνωρίζουμε, εισήχθησαν πιστοποιητικά για να επιτύχουμε τη μείωση των εκπομπών CO2 και αυτό ακριβώς αφορά η ερώτησή μου. Πριν από λίγο καιρό, αποκαλύφθηκε ότι πραγματοποιήθηκαν ύποπτες δοσοληψίες και καταχρήσεις του συστήματος που σχετίζεται με την εμπορία εκπομπών. Κατά πόσον έχει διεξαχθεί ή διεξάγεται έρευνα για τις κατηγορίες, και προβλέπονται συναφείς αλλαγές;
<SPEAKER ID="294" NAME="Diego López Garrido" LANGUAGE="ES">
Συμφωνώ με την πρώτη ομιλία. Πιστεύω ότι συμφωνεί με αυτά που είπαμε. Πρέπει να αντιμετωπίσουμε την αποψίλωση των τροπικών δασών στις αναπτυσσόμενες χώρες. Πρόκειται για έναν ουσιαστικό παράγοντα για τη βελτίωση των ικανοτήτων των αναπτυσσόμενων χωρών, και προς δικό τους όφελος, και πρέπει να γίνει με τη συμμετοχή των αυτόχθονων πληθυσμών, του τοπικού πληθυσμού και τη θέσπιση εθνικών συστημάτων ελέγχου δασοκομίας.
<P>
Συνεπώς, πιστεύω ότι σημειώθηκε σημαντική πρόοδος στην Κοπεγχάγη στο θέμα αυτό και δεν υπάρχει αμφιβολία ότι η Ευρωπαϊκή Ένωση διατηρεί μια θέση πρωτοπορίας και ηγεσίας από αυτήν την άποψη και από άλλες απόψεις που σχετίζονται με την καταπολέμηση της κλιματικής αλλαγής. " κριτική που θα μπορούσε να ασκηθεί στην Ευρωπαϊκή Ένωση σε σχέση με την Κοπεγχάγη είναι ότι βρίσκεται πολύ πιο μπροστά από όσα επιτεύχθηκαν εκεί.
<P>
" Ευρωπαϊκή Ένωση επιθυμεί να αντιμετωπίσει το ζήτημα αυτό σε μεγαλύτερο βάθος και, συνεπώς, λαμβάνει υπόψη τα ζητήματα που θέτετε, τα οποία συνδέονται στενά με τη δράση της Ευρωπαϊκής Ένωσης σε σχέση με την καταπολέμηση της κλιματικής αλλαγής.
<P>
" συγκεκριμένη περίπτωση που αναφέρεται βρίσκεται φυσικά εντός του πλαισίου των όσων εφαρμόζονται στην πράξη, της εφαρμογής μέτρων για την καταπολέμηση της κλιματικής αλλαγής. Μέρους αυτού φυσικά είναι να αποτρέπεται η αλλοίωση δράσεων λόγω κατάχρησης μεμονωμένων μέσων και αποτελεί μέρος των δυσκολιών που μπορεί να προκύψουν από αυτό ή άλλα μέτρα και φυσικά εντάσσεται στις υποχρεώσεις που όλοι οφείλουμε να παρακολουθούμε προσεκτικά.
<P>
Θέμα: Δράση σε ευρωπαϊκό επίπεδο για την καταπολέμηση της νόσου του Alzheimer
<P>
Υπολογίζεται ότι 8,6 εκατομμύρια άνθρωποι στην Ευρώπη υποφέρουν από νευροεκφυλιστικές ασθένειες όπως η νόσος του Alzheimer και ότι θα εξακολουθήσει να αυξάνεται ο αριθμός τους δεδομένης της γήρανσης του πληθυσμού της Ευρώπης.
<P>
Μπορεί το Συμβούλιο να μας διευκρινίσει την προσφάτως ανακοινωθείσα Πρωτοβουλία Κοινού Προγραμματισμού για την καταπολέμηση των ασθενειών αυτών; Πώς προτίθεται το Συμβούλιο να συντονίσει τις ευρωπαϊκές ενέργειες για τη μείωση της επιβάρυνσης των ασθενών, των οικογενειών τους και των θεραπευτών;
<SPEAKER ID="296" NAME="Diego López Garrido" LANGUAGE="ES">
Το Συμβούλιο αποδίδει πολύ μεγάλη σημασία στη νόσο του Alzheimer και στις νευροεκφυλιστικές ασθένειες γενικότερα.
<P>
Ο έλεγχος αυτής της νόσου πρέπει να αποτελέσει βασικό στόχο για την Ευρωπαϊκή Ένωση, λαμβάνοντας επίσης υπόψη ότι η συχνότητα αυτής της νόσου αυξάνεται εκθετικά με την ηλικία και διπλασιάζεται κάθε πέντε χρόνια από το 75ο έτος της ηλικίας. " Eurostat προβλέπει ότι ο αριθμός των ανθρώπων που θα προσβληθούν από τη νόσο στην ηλικία των 65 ετών ή άνω θα διπλασιαστεί στην Ευρωπαϊκή Ένωση μεταξύ των ετών 1995 και 2050.
<P>
Υπάρχουν δύο πτυχές στην ερώτηση που θέσατε, κύριε Aylward. Αφενός απαιτείται ένα πιλοτικό πρόγραμμα κοινού προγραμματισμού, το οποίο έχει ήδη αναλάβει το Συμβούλιο, για τις νευροεκφυλιστικές ασθένειες και ιδίως τη νόσο του Alzheimer. Αυτό περιλαμβάνεται στο πρόγραμμα της ισπανικής Προεδρίας, του οποίου έχετε γνώση. Και βάσει αυτού, η Επιτροπή υπέβαλε μία πρόταση, όπως ξέρετε, η οποία εγκρίθηκε στα συμπεράσματα του Συμβουλίου τον Δεκέμβριο του 2009. Επιπλέον, το Συμβούλιο έλαβε υπόψη το ψήφισμα του Ευρωπαϊκού Κοινοβουλίου σε ό,τι αφορά αυτήν την πιλοτική πρωτοβουλία. Από την άλλη πλευρά, όσον αφορά τον συντονισμό της δράσης της Ευρώπης, το Συμβούλιο συμφωνεί επίσης με τη γραμμή αυτή της συνεργασίας σε ευρωπαϊκό επίπεδο για την καταπολέμηση αυτής και άλλων παρόμοιων ασθενειών, κυρίως διότι οφείλουμε να ανακουφίσουμε τους ασθενείς και τις οικογένειές τους. Υπολογίζεται ότι για κάθε άτομο που πάσχει από αυτήν τη νόσο επηρεάζονται τρία μέλη της οικογένειας, δεδομένου ότι επωμίζονται το βάρος της παροχής φροντίδας. Είναι κατά συνέπεια σημαντικό να υπάρξει συνεργασία σε ευρωπαϊκό επίπεδο στο θέμα αυτό.
<P>
Στην κοινή έκθεση για την κοινωνική προστασία και ένταξη που εγκρίθηκε από το Συμβούλιο το 2008, τα κράτη μέλη δεσμεύτηκαν να αυξήσουν την πρόσβαση σε υπηρεσίες υψηλής ποιότητας εξισορροπώντας τις δημόσιες και ιδιωτικές αρμοδιότητες και την επίσημη και άτυπη περίθαλψη. Τα κράτη μέλη εξέφρασαν την άποψη ότι η παροχή υπηρεσιών σε οικοτροφεία ή στο πλαίσιο της κοινότητας είναι καλύτερη ή προτιμότερη από την ιδρυματική φροντίδα, αν και είναι αλήθεια ότι αυτές οι υπηρεσίες υψηλής ποιότητας εξακολουθούν να αποτελούν πρόκληση για πολλά κράτη μέλη.
<P>
Αυτό που έκαναν το Συμβούλιο και η Ευρωπαϊκή Ένωση είναι να προωθήσουν αυτές τις κατευθυντήριες γραμμές σε σχέση με την εν λόγω νόσο.
<SPEAKER ID="297" NAME="Liam Aylward" AFFILIATION="ALDE">
(EN) Όπως πολύ σωστά αναφέρατε, εκτιμάται ότι έως το 2050, ο αριθμός των ανθρώπων με άνοια στην Ευρώπη θα έχει διπλασιαστεί.
<P>
Κατά συνέπεια, είναι επιτακτική ανάγκη να ανταποκριθούν οι κυβερνήσεις των κρατών μελών στις συγκεκριμένες ανάγκες των ατόμων με άνοια και να προσφέρουν ουσιαστική υποστήριξη στα άτομα που παρέχουν φροντίδα.
<P>
Επί του παρόντος, ωστόσο, πολλές χώρες της Ευρωπαϊκής Ένωσης δεν διαθέτουν σχέδια για την ανάπτυξη εθνικών στρατηγικών για την άνοια, συνεπώς η ερώτησή μου είναι: με ποιον συγκεκριμένο τρόπο θα στηρίξει το Συμβούλιο τα κράτη μέλη ώστε να γίνει η άνοια προτεραιότητα για τη δημόσια υγεία;
<SPEAKER ID="298" NAME="Diego López Garrido">
Προεδρεύων του Συμβουλίου. - (ES) Αυτό που σχεδιάζουμε να κάνουμε υπό την ισπανική Προεδρία είναι να ενθαρρύνουμε μια οδηγία, πράγμα που θεωρούμε ζωτικής σημασίας, για τις προηγμένες θεραπείες και την παροχή βοήθειας στην περίπτωση χρόνιων και μη μεταδιδόμενων ασθενειών. Αυτό είναι κάτι που πρέπει να αντιμετωπιστεί στο υψηλότερο δυνατό επίπεδο και, συνεπώς, πρέπει να συμβαδίζει με την προώθηση των πρωτοβουλιών για τη βελτίωση της ποιότητας και ασφάλειας των ασθενών, καθώς και με το έργο της ομάδας υψηλού επιπέδου για τη δημόσια υγεία.
<P>
Συνεπώς, πρέπει να παράσχουμε βοήθεια -καθώς η Ευρωπαϊκή Ένωση συχνά δεν έχει τις απαιτούμενες εξουσίες για να το κάνει αυτό- καθοδηγώντας, συντονίζοντας, προωθώντας τη συνεργασία, δημιουργώντας μια συνέργεια των δράσεων των κρατών μελών όσον αφορά αυτές τις νευροεκφυλιστικές ασθένειες, ιδίως τη νόσο του Alzheimer, καθώς και βοηθώντας εμμέσως.
<P>
Είναι αλήθεια ότι τα κράτη μέλη είναι υπεύθυνα για την παροχή της πλέον άμεσης βοήθειας στις οικογένειες, για παράδειγμα, και ακόμη και στις μη κυβερνητικές οργανώσεις, αν και στο πλαίσιο του προγράμματος της ΕΕ για τη δημόσια υγεία καθίσταται δυνατή η πρόσβαση σε συγκεκριμένα κονδύλια από μη κυβερνητικές οργανώσεις, πράγμα που αποτελεί έναν ενδιαφέροντα, έστω και έμμεσο τρόπο παροχής βοήθειας σε όσους πάσχουν από τη νόσο του Alzheimer και άλλες εκφυλιστικές ασθένειες και στις οικογένειές τους που πλήττονται άμεσα και, από αυτήν την άποψη, είναι εξαιρετικά εξαρτώμενοι.
<SPEAKER ID="299" NAME="Jim Higgins" AFFILIATION="PPE">
(EN) Θέλω να ευχαριστήσω το Συμβούλιο για την απάντηση. Θα ήθελα να ρωτήσω το Συμβούλιο ποια είναι η στάση του σε σχέση με την τοποθέτηση σωλήνα διατροφής στους ασθενείς με τη νόσο του Alzheimer, που αποτελεί διαδεδομένη πρακτική στο "νωμένο Βασίλειο και την Ιρλανδία; Δεν γνωρίζω για την υπόλοιπη Ευρώπη.
<P>
Μιλάμε για την τοποθέτηση ενός σωλήνα στην κοιλιακή χώρα. Το Συμβούλιο μίλησε για κατευθυντήριες γραμμές. Οι κατευθυντήριες γραμμές και τα πρότυπα είναι εξαιρετικά σημαντικά, όμως η αιτιολόγηση γι' αυτήν τη συγκεκριμένη διαδικασία είναι ότι παρέχει στον ασθενή αρκετή τροφή ώστε να εξασφαλισθεί ότι αν και έχει άνοια -αρνήθηκε το φαγητό κ.λπ.- θα συνεχίσει να ζει, όμως μου φαίνεται ότι υπάρχει κάτι παράξενο σε όλο αυτό. Ποια είναι η στάση σας απέναντι σε αυτό, και πρόκειται να ορίσετε πρότυπα;
<SPEAKER ID="300" NAME="Silvia-Adriana Ţicău" AFFILIATION="S&amp;D">
(RO) Λαμβάνοντας υπόψη ότι οι νευροεκφυλιστικές ασθένειες πλήττουν έναν τεράστιο αριθμό ανθρώπων και ότι δυστυχώς μερικές χώρες διαθέτουν ανεπαρκείς εγκαταστάσεις για τη διάγνωση και θεραπεία αυτών των ασθενειών, θα ήθελα να σας ρωτήσω αν είστε υπέρ της δημιουργίας ευρωπαϊκών κέντρων θεραπείας τα οποία, βάσει ενός αυξανόμενου αριθμού ασθενών, ενδέχεται να ενθαρρύνουν την έρευνα σε αυτόν τον τομέα για να ανακαλυφθούν λύσεις για την πρόληψη και θεραπεία αυτών των ασθενειών.
<SPEAKER ID="301" NAME="Diego López Garrido">
Προεδρεύων του Συμβουλίου. - (ES) Τα δύο αυτά ζητήματα που ετέθησαν από τους δύο βουλευτές θα έλεγα ότι προφανώς απαιτούν επιστημονική γνωμοδότηση. Πιστεύω ότι εν προκειμένω υπάρχουν ομάδες και πρωτοβουλίες εντός της Ευρωπαϊκής Ένωσης που αποτελούν το κατάλληλο βήμα για την επεξεργασία των προτάσεων και παρατηρήσεων που θέσατε. Για παράδειγμα, το πιλοτικό πρόγραμμα για την καταπολέμηση των νευροεκφυλιστικών ασθενειών και ιδίως, της νόσου του Alzheimer, σχετικά με το οποίο η Επιτροπή υπέβαλε πρόταση σύστασης του Συμβουλίου, η οποία βρίσκεται τώρα σε εξέλιξη.
<P>
Από την άλλη πλευρά, όπως ξέρετε, ανέφερα προηγουμένως την ύπαρξη μιας ομάδας υψηλού επιπέδου για τον κοινό προγραμματισμό σε σχέση με αυτές τις ασθένειες, οι οποίες σε αυτήν την περίπτωση είναι χρόνιες και μη μεταδοτικές. " εν λόγω ομάδα παρακολουθεί στενά αυτήν την πιλοτική πρωτοβουλία για να καθορίσει και να προσδιορίσει συγκεκριμένα ζητήματα όπως αυτά που αναφέρατε στην παρέμβασή σας και, συνεπώς, να καταστήσει δυνατή τη λήψη πολύ πιο συγκεκριμένων αποφάσεων. Νομίζω ότι είναι το σωστό μέρος για την αντιμετώπιση αυτού του ζητήματος.
<P>
Μέχρι σήμερα, αυτή η ομάδα υψηλού επιπέδου έχει συμφωνήσει σε μια προσέγγιση και ένα πρόγραμμα στρατηγικής έρευνας. Συμμετέχουν 24 χώρες σε αυτό και επί του παρόντος, διαμορφώνουν τις δομές διαχείρισης και καθορίζουν το σχέδιο δράσης τους. " επόμενη συνεδρίαση της εν λόγω ομάδας θα πραγματοποιηθεί κατά τη θητεία της ισπανικής Προεδρίας, και νομίζω ότι από το σημείο εκείνο θα είναι σε θέση να απαντήσουν σε ερωτήσεις όπως αυτές που θέσατε με έναν πολύ συγκεκριμένο και άμεσο τρόπο.
<P>
Νομίζω ότι αυτό είναι το κατάλληλο μέρος και πλαίσιο. Γι' αυτόν τον λόγο υπάρχει. Γι' αυτόν τον λόγο συγκροτήθηκε αυτή η ομάδα υψηλού επιπέδου: για να επεξεργαστεί και να προετοιμάσει τις επόμενες αποφάσεις.
<SPEAKER ID="302" NAME="Πρόεδρος">
Καταλαβαίνω ότι ο κ. Higgins πιθανόν να μην είναι ιδιαίτερα ικανοποιημένος, αλλά νομίζω ότι πρόκειται για ένα δύσκολο ζήτημα το οποίο κάποια στιγμή αξίζει μάλλον τη δική του ερώτηση.
<P>
Θέμα: Κοινωνική ευθύνη των επιχειρήσεων
<P>
Με την ευκαιρία της διάσκεψης "Protect, Respect, Remedy" που διεξήχθη στη Στοκχόλμη στις 10 και 11 Νοεμβρίου 2009, η εν ενεργεία προεδρία και η προσεχής ισπανική προεδρία κάλεσαν την Ευρωπαϊκή Ένωση και τα κράτη μέλη να αναλάβουν ηγετικό ρόλο στο θέμα της κοινωνικής ευθύνης των επιχειρήσεων. Το Μάρτιο του 2007 το Κοινοβούλιο ζήτησε τη θέσπιση ενός μηχανισμού ο οποίος θα έχει ως σκοπό να διευκολύνει τις αιτήσεις αποζημίωσης των θυμάτων αθέμιτων επιχειρηματικών πρακτικών στις έννομες τάξεις στην Ευρώπη, την επέκταση της υποχρέωσης των διοικούντων να μειώσουν στο ελάχιστο τον αρνητικό αντίκτυπο των δραστηριοτήτων τους στο περιβάλλον και τα ανθρώπινα δικαιώματα, καθώς και τη θέσπιση σαφών κανόνων υποβολής αναφορών σε διεθνές επίπεδο. Στη δήλωσή του, το Συμβούλιο υπογραμμίζει την πρόοδο που έχει πραγματοποιηθεί, αλλά συνιστά να εργασθεί κανείς σε κοινά πλαίσια αναφέροντας ρητά το καθήκον προστασίας που έχουν τα κράτη, εξασφαλίζοντας το σεβασμό των ανθρωπίνων δικαιωμάτων από τον επιχειρηματικό κόσμο και κυρώσεις σε περίπτωση παραβίασης.
<P>
Ποια νομικά μέσα δεσμευτικής ισχύος προτείνει το Συμβούλιο για να σέβονται οι επιχειρήσεις την αρχή της επίδειξης επιμέλειας και της υποβολής αναφορών και να τιμωρούνται σε περιπτώσεις παραβίασης των ανθρωπίνων και περιβαλλοντικών δικαιωμάτων εντός της σφαίρας ευθύνης τους;
<SPEAKER ID="304" NAME="Diego López Garrido" LANGUAGE="ES">
Οφείλω να αναφερθώ στη διάσκεψη για την κοινωνική ευθύνη των επιχειρήσεων που διεξήχθη στη Στοκχόλμη στις 10 και 11 Νοεμβρίου 2009.
<P>
" σουηδική Προεδρία, η οποία διοργάνωσε τη διάσκεψη, και η τότε προσεχής και τώρα εν ενεργεία ισπανική Προεδρία κατέληξαν στο συμπέρασμα ότι επί του ζητήματος αυτού η Ευρωπαϊκή Ένωση θα πρέπει να αναλάβει διεθνή ηγετικό ρόλο και να αποτελέσει παράδειγμα όσον αφορά το σημαντικό ζήτημα το οποίο εγείρει ο κ. Désir με την ερώτησή του. Το εν λόγω ζήτημα είναι η κοινωνική ευθύνη των επιχειρήσεων όσον αφορά τη δημιουργία αγορών, την καταπολέμηση της διαφθοράς, την προστασία του περιβάλλοντος και την προάσπιση της ανθρώπινης αξιοπρέπειας και των ανθρωπίνων δικαιωμάτων στον χώρο εργασίας, ιδίως δεδομένου ότι η Ευρωπαϊκή Ένωση είναι η μεγαλύτερη οικονομία στον κόσμο και συμβάλλει σημαντικά στη συνεργασία για την ανάπτυξη. " Ευρώπη φιλοξενεί πολλές πολυεθνικές επιχειρήσεις. Είναι το κατάλληλο μέρος για να αναλάβει την ηγεσία.
<P>
Ουσιαστικά, η κοινωνική ευθύνη έχει τρεις συνιστώσες - προστασία, σεβασμό και αποκατάσταση. Το κράτος οφείλει να προστατεύει, και αυτό σημαίνει νομοθεσία, κανόνες για την ανάπτυξη όσον αφορά τις παραβιάσεις των ανθρωπίνων δικαιωμάτων, ιδίως από τις επιχειρήσεις. Οι επιχειρήσεις έχουν υποχρέωση να σέβονται τα ανθρώπινα δικαιώματα, ενώ υποχρέωση έχουν και όλα τα εμπλεκόμενα μέρη να διασφαλίζουν την πρόσβαση σε επαρκή αποκατάσταση με στόχο την προστασία και βελτίωση αυτών των ανθρωπίνων δικαιωμάτων.
<P>
Θα ήθελα να επισημάνω ότι τώρα διαθέτουμε άλλο ένα μέσο, τον Χάρτη των Θεμελιωδών Δικαιωμάτων των πολιτών της Ευρώπης, ο οποίος είναι νομικά δεσμευτικός και αυτό σημαίνει ότι για πρώτη φορά και σε ευρωπαϊκό επίπεδο υπάρχει αυτή η προστασία σε ό,τι αφορά τα ζητήματα στα οποία αναφέρεται η ιδέα της κοινωνικής ευθύνης.
<P>
Είναι αναγκαίο να συμμετάσχουν όλα τα ενδιαφερόμενα μέρη. Είναι αναγκαίο να συνεχιστεί ο διάλογος με κράτη που δεν είναι μέλη της ΕΕ, με την κοινωνία των πολιτών, με τις συνδικαλιστικές οργανώσεις, με τις επιχειρήσεις, συμπεριλαμβανομένων των μικρομεσαίων επιχειρήσεων, για να υλοποιηθεί αυτή η ιδέα, αυτές οι τρεις συνιστώσες που αναφέραμε: προστασία, σεβασμός και αποκατάσταση. " ισπανική Προεδρία θα συνεχίσει να το προωθεί. Συγκεκριμένα, στις 25 και 26 Μαρτίου, η Προεδρία θα διοργανώσει μία διάσκεψη στην Palma de Mallorca, η οποία θα ασχοληθεί με το ζήτημα της θεσμοθέτησης της κοινωνικής ευθύνης των επιχειρήσεων από την άποψη της σχέσης της με τον κοινωνικό διάλογο.
<P>
" διάσκεψη θα εξετάσει το ενδεχόμενο να συμπεριληφθεί το πλαίσιο αυτό στον κατάλογο των μέσων που η ΕΕ και τα κράτη μέλη της θα είναι σε θέση να χρησιμοποιούν για να υλοποιούν τις δραστηριότητές τους, μεταξύ άλλων και εντός του πλαισίου ενός ζητήματος που αναφέρθηκε σήμερα το πρωί κατά την παρουσίαση του προγράμματος της ισπανικής Προεδρίας, της στρατηγικής ΕΕ 2020. Και σε αυτήν πρέπει να εμφανίζεται η κοινωνική ευθύνη.
<SPEAKER ID="305" NAME="Harlem Désir" AFFILIATION="S&amp;D">
(FR) Σας ευχαριστώ, κύριε υπουργέ, για την απάντησή σας. Σας συγχαίρω για την πρωτοβουλία σας να διοργανώσετε την εν λόγω διάσκεψη στην Palma de Mallorca τον Μάρτιο καθώς θα ακολουθήσει τη διάσκεψη που διοργανώθηκε στη Στοκχόλμη.
<P>
Το πρόβλημα είναι ότι πρέπει να αντιμετωπίσουμε πολυεθνικές εταιρείες· όπως είπατε, η Ευρώπη πρέπει να αναλάβει ηγετικό ρόλο στο θέμα της εταιρικής κοινωνικής ευθύνης, όμως πρέπει να αναλάβει ηγετικό ρόλο και σε ό,τι αφορά τη συμπεριφορά των ευρωπαϊκών εταιρειών που είναι εγκατεστημένες εκτός Ευρώπης. Το πρόβλημα είναι ότι αυτές οι θυγατρικές εταιρείες είναι ξεχωριστά νομικά πρόσωπα. Είστε διατεθειμένοι να εξετάσετε ένα νομικό μέσο σύμφωνα με το οποίο οι μητρικές εταιρείες θα υποχρεούνται να αναλαμβάνουν την ευθύνη για τη συμπεριφορά των θυγατρικών τους που είναι εγκατεστημένες σε άλλα μέρη του κόσμου, όταν αδυνατούν να τηρήσουν τις υποχρεώσεις τους σε ό,τι αφορά το περιβάλλον ή τον σεβασμό των ανθρωπίνων δικαιωμάτων ή των δικαιωμάτων των εργαζομένων; Διότι, εάν δεν επιβληθεί αυτή η υποχρέωση, οι ευρωπαϊκές εταιρείες θα ξεγλιστρήσουν από αυτήν την εταιρική κοινωνική ευθύνη που η Ευρώπη επιθυμεί να προαγάγει λόγω της συμπεριφοράς των θυγατρικών τους που είναι εγκατεστημένες κάπου αλλού στον κόσμο.
<SPEAKER ID="306" NAME="Diego López Garrido">
Προεδρεύων του Συμβουλίου. - (ES) Νομίζω ότι η Ευρωπαϊκή Ένωση χρειάζεται να διευκολύνει τις βέλτιστες πρακτικές σε ολόκληρη την Ευρώπη και ότι αυτό θα οδηγήσει στην υποβολή των νομοθετικών προτάσεων που μπορούν να βελτιώσουν την κατάσταση.
<P>
Πρέπει να λάβουμε υπόψη αυτό το μέρος της κοινωνικής ευθύνης, το οποίο θα ονομάσουμε το νομικά δεσμευτικό μέρος, και το οποίο πάνω απ' όλα έχει σχέση με τον σεβασμό των ανθρωπίνων δικαιωμάτων. Υπάρχει επίσης ένα εθελοντικό μέρος που αποτελείται από προαιρετικές πρακτικές. Είναι, συνεπώς, σημαντικό να δημιουργηθούν πλαίσια διαλόγου σε επίπεδο εντός και εκτός Ευρώπης για να ασχοληθούν με αυτά τα ζητήματα. Μερικά από αυτά είναι ήδη σε λειτουργία. Στην πραγματικότητα, για παράδειγμα, η ομάδα υψηλού επιπέδου των κρατών μελών συναντάται κάθε έξι μήνες για την ανταλλαγή εμπειριών που σχετίζονται με την κοινωνική ευθύνη.
<P>
Πιστεύω επίσης ότι στο πλαίσιο της οικονομικής κρίσης είναι ακόμη πιο σημαντικό να εργαστούμε βάσει των παραπάνω και να εργαστούμε για να επιτύχουμε την ανταγωνιστικότητα και την προστασία του περιβάλλοντος σε συνδυασμό με την κοινωνική ενσωμάτωση. Αυτό ισχύει ακόμη περισσότερο για το 2010 που είναι το έτος για την καταπολέμηση της φτώχειας και του κοινωνικού αποκλεισμού.
<P>
Νομίζω ότι αυτό πρέπει να αποτελέσει το σημείο εκκίνησης και ότι σε αυτό το πλαίσιο, σε κάτι που είναι ακόμη ως έναν βαθμό καινοτόμο, πρέπει να διαμορφωθούν αυτά τα πλαίσια διαλόγου, όπου όλοι οι ενδιαφερόμενοι θα πρέπει να συμμετάσχουν σε έναν διάλογο από τον οποίο θα προκύψουν τα επακόλουθα μέτρα. Νομίζω, ωστόσο, ότι θα πρέπει να αντιμετωπίσουμε αυτό το στάδιο του διαλόγου, το οποίο είναι απολύτως θεμελιώδες, μέσω κοινής δράσης που μέχρι στιγμής είναι ουσιαστικά άνευ προηγουμένου.
<SPEAKER ID="307" NAME="Ádám Kósa" AFFILIATION="PPE">
(HU) Θα ήθελα να επικροτήσω την πρόταση του κ. υπουργού για την επισήμανση των βέλτιστων πρακτικών. Όλοι γνωρίζουμε ότι η ΕΕ διαθέτει έναν αυξανόμενα γηράσκοντα πληθυσμό, και οι εταιρείες έχουν ευθύνη να διατηρούν την υγεία των ατόμων με μακρόχρονη ανικανότητα. Σκοπεύει το Συμβούλιο να ασκήσει πίεση στις εταιρείες για να αξιοποιήσουν την εμπειρία των συνταξιούχων στην κοινωνία; Δηλαδή να τους επιτρέψει να παραμείνουν ενεργοί και να μην σταματήσουν μετά τη συνταξιοδότηση.
<SPEAKER ID="308" NAME="Hans-Peter Martin" AFFILIATION="NI">
(DE) Κύριε Προεδρεύοντα του Συμβουλίου, το ζήτημα που αναφέρατε μας απασχολεί επί μεγάλο χρονικό διάστημα. Πολλά από αυτά που ειπώθηκαν θα μπορούσαν να έχουν ειπωθεί πριν από 10 ή 15 χρόνια. Έχω μερικές συγκεκριμένες ερωτήσεις επί του θέματος. Συμφωνείτε ότι είναι αναγκαίο να υπάρξουν τόσο κυρώσεις όσο και κίνητρα για να εφαρμοστεί δεόντως και να προβληθεί η έγκριση της εταιρικής κοινωνικής ευθύνης; Πιστεύετε ότι η Ευρωπαϊκή Ένωση θα μπορούσε να θεσπίσει ένα σύστημα δημοσιοποίησης και διαπόμπευσης; Λαμβανομένου υπόψη πόσο συχνά φέρουν επισήμανση τα προϊόντα, θα μπορούσατε επίσης να εξετάσετε την τοποθέτηση μιας σαφούς αναφοράς στα προϊόντα των εταιρειών σχετικά με το αν τηρούν αυτούς τους βασικούς κανόνες της εταιρικής κοινωνικής ευθύνης ή αν τους παραβαίνουν; Είμαστε συνηθισμένοι σε τόσες πολλές άλλες μορφές επισήμανσης. Γιατί να μην χρησιμοποιήσουμε αυτήν τη μέθοδο και σε κοινωνικά θέματα;
<SPEAKER ID="309" NAME="Diego López Garrido">
Προεδρεύων του Συμβουλίου. - (ES) Συμφωνώ με την πρώτη ομιλία με την έννοια ότι πιστεύω ότι αποτελεί τη βάση γι' αυτό που αποκάλεσα διάλογο της Ευρωπαϊκής Ένωσης με κράτη που δεν είναι μέλη της ΕΕ, με την κοινωνία των πολιτών, με τις συνδικαλιστικές οργανώσεις, με τις επιχειρήσεις και όλα τα ενδιαφερόμενα μέρη, και φυσικά η συμμετοχή των ατόμων που αναφέρατε, αξιότιμε κύριε βουλευτή, είναι απολύτως αναγκαία.
<P>
Πιστεύω ότι ήρθε ο καιρός να συζητήσουμε το θέμα αυτό, καθώς και αυτό στο οποίο αναφερθήκατε, όμως θεωρώ ότι θα πρέπει να γίνει στο πλαίσιο μιας γενικής, ολοκληρωμένης προσέγγισης σε ένα ζήτημα που πρόκειται να αντιμετωπιστεί, πιθανόν για πρώτη φορά, ή σχεδόν για πρώτη φορά, στην ομάδα υψηλού επιπέδου στην οποία αναφέρθηκα και στη διάσκεψη που θα διοργανωθεί τον Μάρτιο. Εκεί πιστεύω ότι θα πρέπει να διεξαχθεί η συζήτηση και είναι ο καλύτερος τρόπος για να επιτευχθούν οι στόχοι μας.
<P>
Κάποιες φορές είναι προτιμότερο να ακολουθεί κανείς την οδό των κινήτρων και άλλες την οδό των κυρώσεων. " οδός των κυρώσεων δεν είναι πάντοτε η καλύτερη. Νομίζω ότι το ζήτημα αυτό απαιτεί ολοκληρωμένη μελέτη, διότι θεωρώ ότι χρειαζόμαστε ολοκληρωμένο όραμα και μια σειρά μέτρων, όχι διαδοχικά, μεμονωμένα μέτρα, αλλά τελικά ένα ολοκληρωμένο όραμα ολόκληρου του προβλήματος και του ζητήματος που αντιπροσωπεύει, το οποίο αποτελεί μια μεγάλη ευκαιρία: την κοινωνική ευθύνη.
<P>
Θέμα: Χρηματοπιστωτική εποπτεία στην ΕΕ
<P>
Τη Δευτέρα 7 Δεκεμβρίου 2009 στην Επιτροπή Οικονομικής και Νομισματικής Πολιτικής στο Ευρωπαϊκό Κοινοβούλιο ο επικεφαλής της ΕΚΤ Jean-Claude Trichet δήλωσε αναφορικά με το θέμα της χρηματοπιστωτικής εποπτείας στην ΕΕ και της συμφωνίας των υπουργών οικονομίας της ΕΕ: "Τούτο δεν είναι κατ' ανάγκην η βέλτιστη λύση", διότι δεν προβλέπονται, για παράδειγμα, άμεσες αρμοδιότητες των αρχών της ΕΕ που σχεδιάζεται να θεσπισθούν.
<P>
Πώς προτίθεται να εξασφαλίσει το Συμβούλιο ότι τράπεζες, ασφαλιστικές εταιρίες, φορείς παροχής χρηματοοικονομικών υπηρεσιών, αμοιβαία κεφάλαια και αμοιβαία κεφάλαια υψηλού κινδύνου που δραστηριοποιούνται διεθνώς δεν θα αποφεύγουν λόγω του συνεχιζόμενου κατακερματισμού αρμοδιοτήτων σε εθνικό επίπεδο την αποτελεσματική εποπτεία;
<SPEAKER ID="311" NAME="Diego López Garrido" LANGUAGE="ES">
Κύριε Martin, θεωρώ σαφώς ότι η ΕΕ αντιμετωπίζει το ζήτημα της κατάλληλης εποπτείας του χρηματοπιστωτικού συστήματος σε ευρωπαϊκό επίπεδο και ασφαλώς, σε αυτήν την περίπτωση, χρειάστηκε να βγούμε από μια σοβαρή κρίση. " ΕΕ εκτελεί το εν λόγω έργο εκκινώντας από δύο ουσιαστικές διαστάσεις που προβλέπονται στις οδηγίες για τη χρηματοπιστωτική εποπτεία, τις έξι οδηγίες που υπέβαλε τον προηγούμενο χρόνο η Επιτροπή και οι οποίες επί του παρόντος απαιτούν συμφωνία μεταξύ του Συμβουλίου και του Κοινοβουλίου. Σκοπεύουμε η εν λόγω συμφωνία να ολοκληρωθεί κατά τη διάρκεια της ισπανικής Προεδρίας. Κατά συνέπεια, θα τη συζητήσουμε κυρίως με το Κοινοβούλιο.
<P>
Αφενός υπάρχει αυτό που είναι γνωστό ως μακροπροληπτική εποπτεία, μέσω του Ευρωπαϊκού Συμβουλίου Συστημικού Κινδύνου, το οποίο επιδιώκει να αποτρέψει σοβαρές κρίσεις, να διασφαλίσει την χρηματοοικονομική σταθερότητα και να περιορίσει τις αναταραχές στο χρηματοπιστωτικό σύστημα. Και αφετέρου, υπάρχει αυτό που είναι γνωστό ως μικροπροληπτική εποπτεία, στην οποία βασικά νομίζω ότι αναφερόταν ο κ. Martin στην ερώτησή του.
<P>
Αυτές είναι οι τρεις ευρωπαϊκές αρχές στον τραπεζικό τομέα, τον ασφαλιστικό τομέα και το χρηματιστήριο. Σκοπός αυτής της εποπτείας είναι μια περισσότερο εις βάθος εποπτεία, συγχωρείστε μου την επανάληψη, και η μείωση των αναταραχών στα επιμέρους χρηματοπιστωτικά ιδρύματα, προστατεύοντας κατά συνέπεια τους πελάτες των εν λόγω ιδρυμάτων.
<P>
Το Συμβούλιο, όπως είπα, ενέκρινε οριστικά μια κοινή θέση επί του θέματος αυτού. Κατά πρώτον, τον Οκτώβριο του προηγούμενου έτους, το Συμβούλιο παρείχε πολιτική επικύρωση και πολιτική εμπιστοσύνη σε αυτήν τη μακροεποπτεία και τον Δεκέμβριο, στη μικροεποπτεία και σε ολόκληρη τη δέσμη νομοθετικών μέτρων. Αυτό, όπως έλεγα, είναι κάτι που υπόκειται στη συνήθη νομοθετική διαδικασία και, κατά συνέπεια, σε ό,τι συμφωνήσει το Κοινοβούλιο με το Συμβούλιο.
<P>
Αυτές οι τρεις επιτροπές θα έπρεπε να λειτουργούν. Θα επιθυμούσαμε να εγκριθούν οι οδηγίες, αν είναι δυνατόν ακόμη και εντός του πρώτου εξαμήνου της θητείας της ισπανικής Προεδρίας και σε κάθε περίπτωση, να εφαρμοστούν έως το τέλος του 2010. Αυτός είναι ο στόχος του Συμβουλίου.
<P>
Κατά συνέπεια, προσδοκούμε γόνιμη συνεργασία με το Ευρωπαϊκό Κοινοβούλιο ώστε να μπορέσουμε να ολοκληρώσουμε αυτό το σημαντικό βήμα προόδου, το οποίο πιστεύω ότι είναι ιστορικό και συμβαδίζει με τις προσεγγίσεις που εμφανίστηκαν εκτός Ευρώπης, από την ομάδα G20, καθώς οι "νωμένες Πολιτείες προετοιμάζουν έναν παρόμοιο κανονισμό. Πιστεύουμε ότι αυτή είναι μία από τις προκλήσεις που πρέπει να αντιμετωπίσουμε για να αποφύγουμε άλλη μια κρίση όπως αυτή, η οποία προήλθε από το χρηματοπιστωτικό σύστημα λόγω της έλλειψης ρύθμισης και της ανευθυνότητας, όπως ανέφερε προηγουμένως ο κ. βουλευτής, ορισμένων εκ των επικεφαλής εντός του χρηματοπιστωτικού συστήματος.
<SPEAKER ID="312" NAME="Hans-Peter Martin" AFFILIATION="NI">
(DE) Σας ευχαριστώ για τις δηλώσεις σας, κύριε López Garrido. Αναφέρατε τον χώρο της μακροεποπτείας του Ευρωπαϊκού Συμβουλίου Συστημικού Κινδύνου. Θα γνωρίζετε ασφαλώς ότι ασκείται ήδη έντονη κριτική επί του θέματος αυτού, πρώτον, σε ό,τι αφορά το μέγεθος του Συμβουλίου, διότι για ακόμη μία φορά συστάθηκε σύμφωνα με το σύνηθες ευρωπαϊκό σύστημα της αναλογικής εκλογής. Βλέπετε και εσείς στο σημείο αυτό, όπως πολλοί άλλοι, ότι δεν θα είναι δυνατόν το εν λόγω Συμβούλιο να εργαστεί αποτελεσματικά;
<P>
Το δεύτερο πρόβλημα σε σχέση με αυτό το Ευρωπαϊκό Συμβούλιο Συστημικού Κινδύνου είναι η έλλειψη ανεξαρτησίας του. Θεωρείτε ότι θα μπορούσατε να προχωρήσετε περισσότερο κατά τη διάρκεια της ισπανικής Προεδρίας και να επιχειρήσετε να του διασφαλίσετε μεγαλύτερο βαθμό ανεξαρτησίας και να προβείτε στις κατάλληλες βελτιώσεις όσον αφορά το μέγεθος του Συμβουλίου, διότι δεν θα είναι δυνατόν να εργαστεί με ουσιαστικό τρόπο επί αυτής της βάσης;
<SPEAKER ID="313" NAME="Diego López Garrido">
Προεδρεύων του Συμβουλίου. - (ES) Νομίζω ότι έχει γίνει πρόταση από την Επιτροπή. Έχει υπάρξει συμφωνία, επετεύχθη τελικά συμφωνία, συναίνεση στο Συμβούλιο, πράγμα που δεν ήταν εύκολο. " σουηδική Προεδρία και η Επιτροπή χρειάστηκε να εργαστούν σκληρά για να εξασφαλίσουν αυτήν τη συμφωνία στο Συμβούλιο Ecofin, η οποία βρίσκεται εδώ μπροστά μας. Βρίσκεται τώρα εδώ στο Ευρωπαϊκό Κοινοβούλιο, και το Κοινοβούλιο είναι αυτό που πρέπει να ακολουθήσει αυτήν την προσέγγιση, όπως επισημάνατε εσείς και άλλοι.
<P>
Εδώ είναι το μέρος για να επιτευχθεί αυτή η συμφωνία μεταξύ των δύο χώρων. Υπάρχει συναίνεση στο επίπεδο του Συμβουλίου και θα δούμε αν μπορούμε να επιτύχουμε συναίνεση με το Ευρωπαϊκό Κοινοβούλιο.
<P>
Θεωρώ ότι τα ζητήματα που εγείρατε επιδέχονται, όπως και άλλα, επιχειρηματολογίας και συζήτησης και είμαι βέβαιος ότι η συμφωνία θα επιτευχθεί, διότι είναι απολύτως αναγκαία, μεταξύ των δύο νομοθετικών σωμάτων της Ένωσης: του Συμβουλίου και του Κοινοβουλίου.
<SPEAKER ID="314" NAME="Seán Kelly" AFFILIATION="PPE">
(EN) Στο πλαίσιο της προτεινόμενης χρηματοπιστωτικής εποπτείας, θα εξέταζε η ισπανική Προεδρία την υποβολή συστάσεων όσον αφορά τις βέλτιστες πρακτικές για την επιβολή ανώτατων ορίων στις αποδοχές των ανώτατων στελεχών των μεγάλων τραπεζών καθώς και για τον περιορισμό της νοοτροπίας των τεράστιων μπόνους που δημιούργησε πολλές από τις δυσκολίες και μας οδήγησε στο τέλμα στο οποίο βρισκόμαστε τώρα;
<SPEAKER ID="315" NAME="Νικόλαος Χουντής" AFFILIATION="GUE/NGL">
Κυρία Πρόεδρε, κύριε Υπουργέ, θέλω να συνδέσω το θέμα της χρηματοπιστωτικής εποπτείας της Ευρωπαϊκής Ένωσης με την κερδοσκοπική δράση που αναπτύσσουν εταιρείες διαχείρισης αμοιβαίων κεφαλαίων που μάλιστα εδρεύουν στην Ευρωπαϊκή Ένωση, στο City του Λονδίνου. Δημοσιεύματα λένε ότι διαχειριστές τέτοιων εταιρειών ποντάρουν πτωτικά στο ευρώ, στα δημόσια ομόλογα της Ελλάδας και άλλου, στο χρέος και στο έλλειμμα, με συνέπεια να επιδεινώνεται ο δανεισμός.
<P>
Είσαστε σε θέση, λοιπόν, να μου πείτε τι συγκεκριμένα μέτρα μπορούν να ληφθούν ούτως ώστε να προστατευθούν οι οικονομίες των χωρών μελών της Ευρωπαϊκής Ένωσης από τις κερδοσκοπικές επιθέσεις των εταιρειών αμοιβαίων κεφαλαίων υψηλού ρίσκου που μάλιστα εδρεύουν στην Ευρωπαϊκή Ένωση;
<SPEAKER ID="316" NAME="Diego López Garrido">
Προεδρεύων του Συμβουλίου. - (ES) Ναι, νομίζω ότι είναι δυνατόν να εξεταστούν οι ορθές πρακτικές σε σχέση με τα χρηματοπιστωτικά ιδρύματα. Ανοίγουμε μια συζήτηση που επικεντρώνεται σε αυτά τα συστήματα χρηματοπιστωτικής εποπτείας και νομίζω ότι αυτό είναι το πλέον κατάλληλο μέρος για να εργαστούμε προς αυτήν την κατεύθυνση και να μπορέσουμε να συνεισφέρουμε μερικά από τα στοιχεία στα οποία αναφερθήκατε, κύριε Kelly, ακόμη και στο πλαίσιο των οδηγιών.
<P>
Θεωρώ επίσης ότι υπάρχει περιθώριο για την πρόταση που έγινε από τον δεύτερο ομιλητή στο πλαίσιο αυτών των οδηγιών, τις οποίες θα μπορέσετε να συζητήσετε στο Κοινοβούλιο, για παράδειγμα, σε σχέση με τη ρύθμιση των αμοιβαίων κεφαλαίων κινδύνου η οποία περιλαμβάνεται στις απαιτήσεις της εποπτείας που έχουν συζητηθεί ή κάτι που ανέφερε εδώ σήμερα το πρωί ο εν ενεργεία Πρόεδρος του Συμβουλίου της Ένωσης, την εξάλειψη των φορολογικών παραδείσων.
<P>
Όλα αυτά, αυτές οι ιδέες που τέθηκαν, έχουν τη θέση τους και θα ενταχθούν στη συζήτηση που θα διεξαχθεί στο Κοινοβούλιο τους επόμενους μήνες σχετικά με τη μεταρρύθμιση, όπως την χαρακτήρισε τότε το Ευρωπαϊκό Συμβούλιο, μια πλήρη και πραγματική μεταρρύθμιση της εποπτείας του χρηματοπιστωτικού συστήματος. Μια ολοκληρωμένη και σημαντική μεταρρύθμιση, συνεπώς, στην οποία θα έχουν θέση όλα τα θέματα και οι συζητήσεις που αναφέρατε.
<P>
Θέμα: " δημοσιονομική κατάσταση στην Ελλάδα και ο ρόλος της ευρωζώνης
<P>
Τα μηνύματα στην πρόσφατη Σύνοδο Κορυφής για τη σοβαρότητα της δημοσιονομικής κατάστασης στην Ελλάδα, αλλά και τη στήριξη κρατών που βρίσκονται σε τέτοια κατάσταση, ήταν αντιφατικά. " κ. Μέρκελ υπογράμμισε την κοινή ευθύνη όλων των χωρών της ευρωζώνης για όσα συμβαίνουν σε ένα μέλος της, ενώ ο κ. Ράινφελντ επισήμανε ότι τα προβλήματα της Ελλάδας είναι "εσωτερικό πρόβλημα της χώρας και πρέπει να επιλυθούν με εσωτερικές αποφάσεις".
<P>
Πώς αντιλαμβάνεται η Προεδρία την αλληλεγγύη μεταξύ των κρατών μελών, ιδίως της ευρωζώνης, σε περίπτωση κινδύνου χρεοκοπίας μιας χώρας; Θεωρεί σκόπιμη την παροχή εγγυήσεων και δανεισμού των κυβερνήσεων από την ΕΚΤ (Ευρωπαϊκή Κεντρική Τράπεζα), ώστε να αποφευχθούν τα κερδοσκοπικά φαινόμενα και οι δυσμενείς συνέπειες τυχόν υποβάθμισης της πιστοληπτικής ικανότητας των κρατών μελών που διαιωνίζουν τον φαύλο κύκλο του κρατικού χρέους;
<P>
Πιστεύει ότι, εκτός από τα τιμωρητικά-κατασταλτικά μέτρα που προβλέπονται στο ΣΣΑ (Σύμφωνο Σταθερότητας και Ανάπτυξης), χρειάζονται ουσιαστικότεροι προληπτικοί έλεγχοι και μέτρα για την ένταση της απασχόλησης και της ανάπτυξης στα χρεωμένα κράτη μέλη, πριν αυτά εισέλθουν σε πολύ δυσμενή δημοσιονομική θέση;
<SPEAKER ID="318" NAME="Diego López Garrido" LANGUAGE="ES">
Στις Συνθήκες της Ευρωπαϊκής Ένωσης υπάρχει σαφής διαχωρισμός αρμοδιοτήτων. Οι οικονομικές πολιτικές των κρατών μελών είναι κοινού ενδιαφέροντος για την Ένωση, αλλά παράλληλα οι εθνικοί προϋπολογισμοί είναι αρμοδιότητα κάθε κράτους μέλους.
<P>
Δεδομένου ότι υπάρχει ένα κοινό νόμισμα σε 16 χώρες της Ένωσης και παράλληλα στόχος επέκτασης αυτού, καθώς η ιδέα της νομισματικής ένωσης είναι κάτι που εμφανίζεται στη Συνθήκη του Μάαστριχτ ως ο πλέον δυνατός συνολικός στόχος, ασφαλώς και τηρούνται οι κανόνες των κρατών μελών σε σχέση με τους προϋπολογισμούς τους, διότι αυτό επηρεάζει την οικονομία και το νομισματικό σύστημα στο σύνολό του.
<P>
Κατά συνέπεια, είναι αναγκαίο να αποφευχθούν τα υπερβολικά δημόσια ελλείμματα, πράγμα ουσιαστικό για τη λειτουργία της οικονομικής και νομισματικής ένωσης, και εκ των δύο, γι' αυτό που αναπτύχθηκε περισσότερο -πρέπει να το αναγνωρίσουμε- τη νομισματική και όχι τόσο για την οικονομική ένωση.
<P>
Ως εκ τούτου, το σύμφωνο σταθερότητας στη Συνθήκη του Μάαστριχτ τότε και σήμερα το άρθρο 123 της Συνθήκης για τη λειτουργία της Ευρωπαϊκής Ένωσης απαγορεύει τα ελλείμματα ή τη χορήγηση πίστωσης για την κάλυψη αυτών των ελλειμμάτων από την Ευρωπαϊκή Κεντρική Τράπεζα και τις κεντρικές τράπεζες των κρατών μελών των οποίων το νόμισμα είναι το ευρώ. Επίσης, αναφέρεται στη Συνθήκη ότι ούτε η Ένωση ούτε τα κράτη μέλη θα αναλάβουν ή θα ανταποκριθούν στις υποχρεώσεις της κεντρικής κυβέρνησης ή άλλων δημόσιων αρχών άλλου κράτους μέλους.
<P>
Συνεπώς, κάθε κράτος μέλος οφείλει να στηρίζει τη δέσμευσή του όσον αφορά το έλλειμμα, και το Συμβούλιο δήλωσε ότι όλα τα κράτη μέλη έχουν αυτήν την υποχρέωση και είναι πεπεισμένο ότι η Ελλάδα και τα άλλα κράτη μέλη θα λάβουν τις απαραίτητες αποφάσεις για την αποκατάσταση της οικονομικής τους ανισορροπίας για να διατηρήσουν την ισχύ του εθνικού οικονομικού και χρηματοοικονομικού τους περιβάλλοντος.
<P>
Πρέπει να θυμόμαστε ότι μια διαδικασία υπερβολικού ελλείμματος προβλέπει την εποπτεία των οικονομικών πολιτικών σε αιτιολογημένες περιπτώσεις. Το Συμβούλιο πρόκειται να συζητήσει την περίπτωση της Ελλάδας, ελπίζουμε, τον Φεβρουάριο. Είναι πιθανό ότι τότε, αν και εξαρτάται από το δικαίωμα πρωτοβουλίας της Επιτροπής, θα εγκριθούν συστάσεις και κατά συνέπεια θα οριστούν στρατηγικές κατά τέτοιον τρόπο ώστε η Ευρωπαϊκή Ένωση να μπορεί να εκφράσει το ενδιαφέρον και την παρέμβασή της στις δύσκολες καταστάσεις ή συνθήκες στις οποίες μπορεί να βρεθούν ορισμένα κράτη μέλη.
<SPEAKER ID="319" NAME="Ρόδη Κράτσα-Τσαγκαροπούλου" AFFILIATION="PPE">
Κυρία Πρόεδρε, κύριε Προεδρεύοντα, μας υπενθυμίσατε τα άρθρα της Συνθήκης που αντιστοιχούν στη διαδικασία υπερβολικού ελλείμματος. Γνωρίζει το Κοινοβούλιο τα άρθρα αυτά. Αλλά έχω την αίσθηση ότι θα μπορούσατε να μου δώσετε περισσότερες πληροφορίες σχετικά με το τι εννοεί ο κ. Zapatero όταν μιλάει για αλληλεγγύη στην ευρωζώνη, για αλληλεγγύη σε χώρες με ιδιαίτερα δημοσιονομικά προβλήματα. Μήπως υπάρχει το ενδεχόμενο της συζήτησης ενός καλύτερου δημοσιονομικού συντονισμού μεταξύ κέντρου και περιφέρειας όσον αφορά τις επιδόσεις; Μήπως το ενδεχόμενο ενός καλύτερου φορολογικού συντονισμού για να αποφευχθεί το φορολογικό και κοινωνικό ντάμπινγκ που ήδη επιβαρύνει την Ευρωπαϊκή Ένωση και έχει ιδιαίτερες συνέπειες σε κάποιες χώρες; Μπορείτε να μου πείτε κάτι περισσότερο από αυτά που αναφέρατε προηγουμένως σχετικά με το τι εννοεί ο κ. Zapatero ως αλληλεγγύη;
<SPEAKER ID="320" NAME="Diego López Garrido">
Προεδρεύων του Συμβουλίου. - (ES) " Ευρωπαϊκή Ένωση είναι μια περιοχή του κόσμου, όπου η επίδειξη αλληλεγγύης είναι φανερή. Για παράδειγμα, στην περίπτωση της Ελλάδας, ή της χώρας μου της Ισπανίας, βιώσαμε μεγάλη αλληλεγγύη εκ μέρους της Ευρωπαϊκής Ένωσης μέσω ευρωπαϊκών πόρων και των διαρθρωτικών ταμείων, που αποτελούν ουσιαστικά στοιχεία της ευρωπαϊκής πολιτικής αλληλεγγύης, η οποία θα συνεχιστεί.
<P>
Δεν έχουν όμοιό τους πουθενά αλλού στον κόσμο. Αυτό επέτρεψε να σημειωθεί σημαντική πρόοδος σε πολλές χώρες, κάτι που ωφελεί τις χώρες στο σύνολό τους, ανοίγοντας παράλληλα τις αγορές. Ταυτόχρονα, υπήρξε μεταβίβαση ορισμένων ποσών για τον εκσυγχρονισμό μιας περιφέρειας. Πρόκειται για ένα σαφές παράδειγμα αλληλεγγύης. Πρόκειται για πόρους οι οποίοι πρέπει ασφαλώς να χρησιμοποιηθούν σωστά και ελέγχονται από την Ευρωπαϊκή Ένωση, όπως είναι λογικό. Ως εκ τούτου, υπάρχει αλληλεγγύη.
<P>
Μια άλλη μορφή αλληλεγγύης είναι αυτή που μπορούμε να λάβουμε σαφώς από τη Συνθήκη. Αναφερθήκατε συγκεκριμένα στη Συνθήκη. " Συνθήκη ορίζει την υποχρέωση των κρατών μελών να συντονίσουν τις οικονομικές και κοινωνικές πολιτικές τους καθώς και τις πολιτικές απασχόλησης. Το άρθρο 5 της Συνθήκης για τη λειτουργία της Ευρωπαϊκής Ένωσης το ορίζει με σαφήνεια και στο σημείο αυτό επίσης εκφράζεται η αλληλεγγύη της Ευρωπαϊκής Ένωσης: στην κοινή συζήτηση και έγκριση των στόχων με προοπτική μία συντονισμένη οικονομική πολιτική.
<P>
Πολλά από τα υφιστάμενα προβλήματα σε διάφορες ευρωπαϊκές χώρες ως συνέπεια της κρίσης δεν θα ήταν τόσο έντονα αν είχε υπάρξει οικονομική ένωση πολύ νωρίτερα, διότι η οικονομική ένωση σταμάτησε. " νομισματική ένωση προχώρησε, όμως η οικονομική ένωση σταμάτησε και αυτές οι συνεργίες συντονισμού των οικονομικών πολιτικών στην Ευρωπαϊκή Ένωση δεν προέκυψαν, όπως εν ολίγοις θα έπρεπε να συμβεί. Σε τελική ανάλυση αυτό προτείνει η Συνθήκη.
<P>
" στρατηγική "Ευρώπη 2020", οι στόχοι στους οποίους πρέπει να συμφωνήσουμε σχετικά με τις επενδύσεις στην εκπαίδευση, την εξειδίκευση και τον καταμερισμό της εργασίας και την καταπολέμηση της κλιματικής αλλαγής αποτελούν επίσης στοιχεία συμφωνίας και αλληλεγγύης. Και εδώ η αλληλεγγύη εκφράζεται με σαφήνεια σε μια ήπειρο, σε μια Ευρωπαϊκή Ένωση η οποία πρέπει πάντοτε να είναι όσο το δυνατόν περισσότερο ενωμένη. Ωστόσο, ασφαλώς, αυτό δεν εμποδίζει τη Συνθήκη, όπως είναι λογικό, να απαιτεί από τα κράτη μέλη να αναλάβουν την ευθύνη για το ύψος του χρέους τους ή για την πίστωση που λαμβάνουν. Αυτό, φυσικά, είναι ευθύνη κάθε κράτους μέλους. Ωστόσο, υπάρχει ένα ολόκληρο πλαίσιο από αγορές, κοινωνικές, διαρθρωτικές και περιφερειακές πολιτικές και στο μέλλον, ελπίζω, συντονισμός των οικονομικών, κοινωνικών πολιτικών και των πολιτικών απασχόλησης, το οποίο είναι αναμφίβολα ένα πλαίσιο αλληλεγγύης.
<P>
Αυτή είναι η πλέον κατάλληλη, εις βάθος και μεγαλόπνοη μορφή μιας πολιτικής αλληλεγγύης στην Ένωση.
<SPEAKER ID="321" NAME="Janusz Władysław Zemke" AFFILIATION="S&amp;D">
(PL) Θα ήθελα να κάνω μια ερώτηση, διότι είπατε, κύριε υπουργέ, ότι η πολύ σοβαρή κατάσταση στην Ελλάδα θα τεθεί στη συνεδρίαση της Επιτροπής τον Φεβρουάριο του τρέχοντος έτους. Είναι αλήθεια ότι η κρίση στην Ελλάδα είναι πολύ σοβαρή, όμως όλοι γνωρίζουμε καλά ότι μπορεί, δυστυχώς, να επεκταθεί. Θα ήθελα να ρωτήσω το εξής: εκτός από το βήμα διαλόγου της Επιτροπής, δεν θα έπρεπε να διεξαγάγετε μια πιο ουσιαστική συζήτηση με την Ευρωπαϊκή Κεντρική Τράπεζα; Θεωρώ ότι και αυτή αποτελεί ένα σημαντικό όργανο που θα έπρεπε να διαδραματίζει πιο ενεργό ρόλο εδώ, όσον αφορά την κατάσταση στην Ελλάδα.
<SPEAKER ID="322" NAME="Diego López Garrido">
Προεδρεύων του Συμβουλίου. - (ES) Θεωρώ ότι κάθε όργανο έχει τον δικό του τομέα εργασίας. Πρόκειται για ένα από τα πιο σημαντικά χαρακτηριστικά της δομής της ευρωπαϊκής οικονομικής και νομισματικής ένωσης και, επιπλέον, αυτό που της προσδίδει αξιοπιστία.
<P>
Είναι αλήθεια ότι το Συμβούλιο θα συζητήσει την περίπτωση της Ελλάδας, λογικό εφόσον αποτελεί ένα από τα κράτη μέλη της Ένωσης, και προφανώς ό,τι συμβαίνει σε μια άλλη ευρωπαϊκή χώρα μας επηρεάζει όλους. Μας επηρεάζει ό,τι συμβαίνει σε χώρες εκτός Ευρώπης, για να μην αναφέρουμε σε ένα μέρος όπου υπάρχει μία ενιαία αγορά και ένα ενιαίο νόμισμα για 16 χώρες.
<P>
Είναι λογικό να συζητηθεί εντός των ορίων που προβλέπει η Συνθήκη και, επιπλέον, αυτό θα γίνει βάσει της δημοσιονομικής και της οικονομικής στρατηγικής που θα θεωρηθούν κατάλληλες για τις τρέχουσες συνθήκες και οι οποίες, σε αυτήν την περίπτωση, συστήνονται στην Ελλάδα, διότι από αυτές θα μπορέσει αναμφίβολα να επωφεληθεί.
<P>
" Ευρωπαϊκή Κεντρική Τράπεζα έχει τα δικά της καθήκοντα σύμφωνα με τη Συνθήκη, καθήκοντα σχετικά με τη χρηματοοικονομική σταθερότητα και τη σταθερότητα των τιμών από μια ανεξάρτητη θέση. " ανεξαρτησία της Ευρωπαϊκής Κεντρικής Τράπεζας αποτελεί ουσιαστική αρχή της Ευρωπαϊκής Ένωσης, η οποία επιτρέπει στο οικονομικό και χρηματοοικονομικό μας σύστημα και στο ενιαίο μας νόμισμα, το ευρώ, να έχουν μεγαλύτερη αξιοπιστία. Αυτό το κριτήριο της ανεξαρτησίας θα πρέπει να γίνεται σεβαστό, διότι αποτελεί θεμελιώδες στοιχείο της οικονομικής και νομισματικής ένωσης που εγκρίναμε πριν από χρόνια στην Ευρωπαϊκή Ένωση.
<SPEAKER ID="323" NAME="Πρόεδρος">
Κύριε υπουργέ, σας ευχαριστώ για τη συμμετοχή σας σε αυτήν την πρώτη Ώρα των Ερωτήσεων στο πλαίσιο της Προεδρίας σας.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.15 και συνεχίζεται στις 21.00.)

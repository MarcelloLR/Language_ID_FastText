<CHAPTER ID="004">
Ημερήσια διάταξη
<SPEAKER ID="103" NAME="Πρόεδρος">
Όσον αφορά την πρόταση ψηφίσματος από την Επιτροπή Εξωτερικών Υποθέσεων για την ανθρωπιστική κατάσταση στη Σρι Λάνκα, έχω λάβει γραπτή ένσταση κατά της συμπερίληψης της εν λόγω πρότασης ψηφίσματος από τον Robert Evans και 40 άλλους υπογράφοντες.
<P>
Σύμφωνα με τις διατάξεις του άρθρου 90 παράγραφος 4 του Κανονισμού, η πρόταση ψηφίσματος περιλαμβάνεται για συζήτηση και ψηφοφορία στην ημερήσια διάταξη της τρέχουσας συνόδου.
<P>
Ως εκ τούτου, σας προτείνω η συζήτηση σήμερα το βράδυ να συμπεριληφθεί ως τελευταίο στοιχείο της ημερήσιας διάταξης, και η ψηφοφορία θα διεξαχθεί αύριο στις 12 το μεσημέρι. " προθεσμία για την κατάθεση τροπολογιών είναι 3 μ.μ. σήμερα το απόγευμα.
<SPEAKER ID="104" NAME="Robert Evans" AFFILIATION="PSE">
Κυρία Πρόεδρε, τη Δευτέρα το βράδυ, η Επιτροπή Εξωτερικών Υποθέσεων ενέκρινε μια πρόταση σχετικά με την επιδείνωση της ανθρωπιστικής κατάστασης στη Σρι Λάνκα, δυνάμει του άρθρου 91.
<P>
" κατάσταση στη Σρι Λάνκα είναι σαφώς πολύ σοβαρή, αλλά τι ακριβώς συμβαίνει σχετικά με την ανθρωπιστική κατάσταση δεν είναι καθόλου σαφές. Γνωρίζω ότι υπάρχουν πολλές διαφορετικές απόψεις στο Σώμα. Συνεπώς, θεωρώ ότι ο πιο λογικός τρόπος δράσης θα ήταν να προγραμματίσουμε μια σωστή συζήτηση, η οποία προφανώς δεν μπορεί να χωρέσει σε αυτή την περίοδο συνόδου, αλλά θα μπορούσε να προγραμματισθεί για την επόμενη περίοδο συνόδου, η οποία απέχει δέκα μόλις μέρες. Είμαι ευγνώμων προς τον κ. Daul της Ομάδας PPE-DE, ο οποίος υπέδειξε τη στήριξη της ομάδας του για αυτόν τον τρόπο δράσης. Δεδομένου ότι είμαστε μια σοβαρή Αίθουσα, προτείνω και ζητώ από τους συναδέλφους να στηρίξουν μια συζήτηση με ψήφισμα και πλήρη συμμετοχή κατά την επόμενη περίοδο συνόδου, προκειμένου να αντιμετωπίσουμε με τη δέουσα σοβαρότητα την κατάσταση στη Σρι Λάνκα.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Κυρία Πρόεδρε, όταν κάποιος προτείνει κάτι, μπορεί κάποιος άλλος πάντα να διαφωνήσει πριν από την ψηφοφορία.
<P>
Ως εκ τούτου, επιθυμώ απλώς να πω ότι η κατάσταση στην Σρι Λάνκα είναι εξαιρετικά τραγική. 150.000 έχουν παγιδευτεί χωρίς διέξοδο. Για τον λόγο η Σρι Λάνκα πρέπει να παραμείνει σήμερα στην ημερήσια διάταξη, για να δείξουμε την αποφασιστικότητά μας να στηρίξουμε αυτούς που έχουν παγιδευτεί.

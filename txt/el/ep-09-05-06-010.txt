<CHAPTER ID="010">
Συμπεράσματα της διάσκεψης των Ηνωμένων Εθνών για τον ρατσισμό (DURBAN ΙΙ - Γενεύη) (συζήτηση)
<SPEAKER ID="280" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τα συμπεράσματα της Διάσκεψης των "νωμένων Εθνών για τον Ρατσισμό. (Durban II - Γενεύη).
<SPEAKER ID="281" NAME="Jan Kohout">
Προεδρεύων του Συμβουλίου. - Κυρία Πρόεδρε, θα ήθελα να ξεκινήσω με το να σας ευχαριστήσω για αυτή την ευκαιρία να αξιολογήσω τη Διάσκεψη Αναθεώρησης του Durban, την οποία γνωρίζω ότι παρακολούθησαν πολλοί από τους βουλευτές που βρίσκονται εδώ σήμερα.
<P>
" προπαρασκευαστική διαδικασία που οδηγούσε στη διάσκεψη υπήρξε ιδιαιτέρως πολύπλοκη, καθώς πολλές χώρες είχαν σοβαρές επιφυλάξεις σχετικά με τη διαδικασία λόγω των συμβάντων του 2001. Αρκετά Κράτη Μέλη, συμπεριλαμβανομένου και του δικού μου, αποφάσισαν να αποχωρήσουν από τη διάσκεψη, επειδή υπήρχε ανησυχία μήπως κατέληγε σε βάθρο έκφρασης μίσους και μισαλλοδοξίας στην πιο ακραία τους μορφή. Οι ανησυχίες αυτές επιβεβαιώθηκαν από την παρέμβαση ενός μέλους των "νωμένων Εθνών στην αρχή μάλιστα της διάσκεψης. Όχι μόνο το θεωρήσαμε παντελώς απαράδεκτο, αλλά ήταν και εκ διαμέτρου αντίθετο στο ίδιο το πνεύμα και τον σκοπό της διάσκεψης.
<P>
Είναι κρίμα, αν και πιθανώς αναπόφευκτο, που αυτό το περιστατικό και η ακόλουθη αποχώρηση όλων των Κρατών Μελών καθώς και άλλων μελών των "νωμένων Εθνών έγινε πρώτη είδηση επισκιάζοντας την ομόφωνη υιοθέτηση του τελικού κειμένου. Την ίδια ώρα πιστεύω ότι θα πρέπει να αναγνωρισθεί πλήρως η πολύ εποικοδομητική και σημαντική συνεισφορά της ΕΕ κατά την προπαρασκευαστική φάση της διάσκεψης. Αυτό συνέβη κατά τη σύνταξη του εγγράφου με τα τελικά πορίσματα, στην οποία η ΕΕ έπαιξε σπουδαίο ρόλο. Παρ'όλα τα προβλήματα που ανέφερα, το γεγονός ότι το έγγραφο με τα τελικά πορίσματα της διάσκεψης σέβεται όλες τις κόκκινες γραμμές της ΕΕ συνιστά ένα σημαντικότατο επίτευγμα.
<P>
Το έγγραφο με τα τελικά πορίσματα σέβεται πλήρως το υπάρχον πλαίσιο των ανθρωπίνων δικαιωμάτων, ιδίως σε ό,τι αφορά την ελευθερία της έκφρασης και πληρεί πολλές από τις απαιτήσεις μας, όπως την ανάγκη να αποφεύγεται κάθε αναφορά σε δυσφήμιση θρησκειών και κάθε προσπάθεια απομόνωσης του Ισραήλ. Επιπλέον, η παράγραφος που μνημονεύεται το Ολοκαύτωμα διατηρήθηκε στο κείμενο.
<P>
Είναι ανάγκη τώρα να αναλογιστούμε τις επιπτώσεις που θα έχει για την ΕΕ τόσο η ίδια η διάσκεψη όσο και το έγγραφο με τα τελικά πορίσματα. Συγκεκριμένα θα χρειαστεί να προσδιορίσουμε με ποιον τρόπο θα στηρίξουμε την εφαρμογή των ανειλημμένων δεσμεύσεων. Το Συμβούλιο εξακολουθεί να ανησυχεί εξαιρετικά για τα φαινόμενα του ρατσισμού και της ξενοφοβίας, τα οποία θεωρούμε ότι αποτελούν από τις μεγαλύτερες προκλήσεις κατά των ανθρωπίνων δικαιωμάτων στις μέρες μας.
<P>
Ξέρω ότι τούτο το Κοινοβούλιο συμμερίζεται αυτές τις ανησυχίες και ότι έχετε συμβάλει τα μέγιστα στη δημιουργία της νομοθετικής βάσης και των πρακτικών εργαλείων προκειμένου να βοηθήσετε στην καταπολέμηση αυτής της μάστιγας. Ο αγώνας κατά του ρατσισμού και της ξενοφοβίας είναι μια συνεχής διαδικασία που απαιτεί τόσο πολιτική θέληση όσο και πρακτικά μέτρα, ιδίως στον τομέα της εκπαίδευσης. Υπάρχει επίσης διαρκώς η ανάγκη για ενίσχυση του διαλόγου και της αμοιβαίας κατανόησης και για προώθηση της ανεκτικότητας.
<P>
Και ενώ υπάρχουν σημάδια ότι η νομοθεσία της ΕΕ κατά των διακρίσεων έχει έναν θετικό αντίκτυπο, η γενική παγκόσμια πρόοδος στην καταπολέμηση αυτών των φαινομένων παραμένει δυστυχώς πολύ αργή. Στην πραγματικότητα η τάση σε μερικές χώρες είναι μάλιστα αρνητική. Έχουμε δει περιπτώσεις όπου η σημερινή οικονομική κρίση έχει αρχίσει να πυροδοτεί ρατσιστική και ξενοφοβική μισαλλοδοξία σε όλο τον κόσμο. Με φόντο την οικονομική κρίση, αυστηρά αντιρατσιστικά μέτρα είναι σημαντικότερα από ποτέ. Τόσο σε ευρωπαϊκό όσο και σε παγκόσμιο επίπεδο αντιμετωπίζουμε ένα ξέσπασμα βίαιων επιθέσεων με στόχο μετανάστες, πρόσφυγες, αιτούντες άσυλο καθώς και μειονότητες όπως οι Ρομ.
<P>
" ΕΕ έχει ένα σημαντικό κεκτημένο (acquis) στον αγώνα κατά του ρατσισμού και της ξενοφοβίας. Και τα δύο αυτά φαινόμενα δεν συμβαδίζουν με τις αρχές πάνω στις οποίες θεμελιώθηκε η ΕΕ. " ΕΕ έχει επανειλημμένα απορρίψει και καταδικάσει όλες τις εκδηλώσεις ρατσισμού και θα συνεχίσει να ενεργεί με τον ίδιο τρόπο. " ΕΕ μέσα στα πλαίσια των αρμοδιοτήτων που της παραχωρούνται από τις Συνθήκες, θα εξακολουθήσει να αντιμετωπίζει το ρατσισμό και την ξενοφοβία τόσο στο πλαίσιο της ίδιας της Ένωσης όσο και στο πλαίσιο των εξωτερικών μας δράσεων.
<P>
Σε εσωτερικό επίπεδο έχουμε υιοθετήσει νομοθεσία που απαγορεύει τις άμεσες ή έμμεσες διακρίσεις με βάση τη φυλετική ή εθνοτική καταγωγή στο χώρο της εργασίας ή της εκπαίδευσης και όσον αφορά την πρόσβαση σε προϊόντα και υπηρεσίες. " νομοθεσία απαγορεύει επίσης τις διακρίσεις που οφείλονται σε άλλους λόγους, όπως στη θρησκεία, την ηλικία, τον σεξουαλικό προσανατολισμό και τις ειδικές ανάγκες, ιδιαίτερα στο χώρο εργασίας. " ΕΕ έχει επιπλέον υιοθετήσει νομοθεσία που απαγορεύει τη ρητορική μίσους από τα τηλεοπτικά κανάλια, καθώς επίσης που ποινικοποιεί "τη δημόσια υποκίνηση βίας ή μίσους που στρέφεται κατά μια ομάδας προσώπων ή μέλους ομάδας που προσδιορίζεται βάσει της φυλής, του χρώματος, της θρησκείας, της καταγωγής ή της εθνικής ή εθνοτικής καταγωγής". " ίδια νομοθεσία ποινικοποιεί τη δημόσια επιδοκιμασία, την άρνηση ή τη χονδροειδή υποτίμηση της σοβαρότητας όσον αφορά εγκλήματα γενοκτονίας, εγκλήματα κατά της ανθρωπότητας και εγκλήματα πολέμου.
<P>
Σε εξωτερικό επίπεδο η ΕΕ σε τακτά χρονικά διαστήματα θέτει ζητήματα σχετικά με τον ρατσισμό και την ξενοφοβία στους διμερείς διαλόγους για την πολιτική και τα ανθρώπινα δικαιώματα με τρίτες χώρες όπως η Ρωσία και η Κίνα. Έχουμε επίσης διασφαλίσει ότι ο ρατσισμός και η ξενοφοβία έχουν ενταχθεί στις στρατηγικές συνεργασίας, όπως στα σχέδια δράσης της Ευρωπαϊκής Πολιτικής Γειτονίας. Πολλά γίνονται στο διάφορα πολυμερή φόρουμ. Στο πλαίσιο του ΟΑΣΕ, τα Κράτη Μέλη συντονίζουν το έργο τους, έτσι ώστε να εξασφαλίζουν ότι οι δεσμεύσεις των 56 κρατών που συμμετέχουν στον ΟΑΣΕ σε αυτόν τον τομέα γίνονται σεβαστές και εφαρμόζονται. Το ίδιο ισχύει και μέσα στο Συμβούλιο της Ευρώπης και στο ευρύτερο πλαίσιο των "νωμένων Εθνών.
<P>
Αυτά τα παραδείγματα δείχνουν τη συλλογική μας δέσμευση να εργαστούμε πάνω σε αυτό το θέμα τόσο σε εσωτερικό όσο και σε ευρύτερο επίπεδο με εταίρους από όλο τον κόσμο. " Διάσκεψη Αναθεώρησης του Durban ήταν μέρος αυτών των ευρύτερων προσπαθειών. Δεν ήταν εύκολο και αμαυρώθηκε ξεκάθαρα από εκείνους που σκέφτηκαν να χρησιμοποιήσουν τα αποτελέσματα της διάσκεψης για να εξυπηρετήσουν τους δικούς τους κοντόφθαλμους πολιτικούς σκοπούς. Αλλά παρ'όλα αυτά θα πρέπει να χαιρετίσουμε το γεγονός ότι στο τέλος έχει επικεντρώσει την προσοχή στη διαρκή ανάγκη αντιμετώπισης του ρατσισμού και της ξενοφοβίας και στη δέσμευση που έχουμε αναλάβει μαζί με πολλούς άλλους να εξαφανίσουμε αυτή τη μάστιγα.
<SPEAKER ID="282" NAME="Jacques Barrot" LANGUAGE="FR">
Κυρία Πρόεδρε, κυρίες και κύριοι, χαίρομαι που έχω την ευκαιρία να συμμετέχω σε αυτή τη συζήτηση. " Ευρωπαϊκή Επιτροπή έχει παρακολουθήσει από κοντά τις προετοιμασίες για τη Διάσκεψη του Durban και την προσπάθεια να βρεθεί μια κοινή θέση της Ευρωπαϊκής Ένωσης κατά τη συμμετοχή της στη διάσκεψη αυτή.
<P>
Ως προς αυτό, έχουμε λάβει υπόψη το κάλεσμα του Κοινοβουλίου - του δικού σας Κοινοβουλίου - που δεσμεύει την Ευρωπαϊκή Ένωση να συμμετάσχει ενεργά στην αναθεώρηση της Διάσκεψης του Durban στο πλαίσιο της απόφασης για την πρόοδο του Συμβουλίου των "νωμένων Εθνών για τα Δικαιώματα του Ανθρώπου - και ιδιαίτερα το ρόλο της Ένωσης - μια απόφαση που εγκρίνατε στις 19 Ιανουαρίου.
<P>
Όπως γνωρίζετε, πέντε Κράτη Μέλη έχουν αποφασίσει να μην πάρουν μέρος σε αυτή τη διάσκεψη. " Επιτροπή αποφάσισε να επιβεβαιώσει τη συμμετοχή της ως παρατηρητής, καθώς συμμερίζεται την άποψη της πλειοψηφίας των Κρατών Μελών ότι οι κόκκινες γραμμές της Ευρωπαϊκής Ένωσης έχουν διατηρηθεί στο έγγραφο της διάσκεψης.
<P>
Το τελικό έγγραφο που εγκρίθηκε, το οποίο είναι αποτέλεσμα συμβιβασμού, δεν είναι ένα ιδανικό κείμενο, αλλά δεν περιέχει καμία δυσφήμιση αντισημιτικού χαρακτήρα, καμία δυσφήμιση οποιασδήποτε χώρας, περιοχής του κόσμου ή θρησκείας.
<P>
" ομόφωνη υιοθέτηση του τελικού εγγράφου από τα 182 Κράτη Μέλη των "νωμένων Εθνών επιβεβαιώνει τη δέσμευση της διεθνούς κοινότητας για την καταπολέμηση του ρατσισμού και των διακρίσεων. Αυτό έρχεται σαν απάντηση στις αξιοθρήνητες προσπάθειες μερικών να εκμεταλλευτούν τη διάσκεψη για αντισημιτικούς σκοπούς, προσπάθειες στις οποίες η Ευρωπαϊκή Επιτροπή έχει έντονα αντιδράσει.
<P>
Σε κάθε περίπτωση, τα γεγονότα στη διάσκεψη αναθεώρησης με κανένα τρόπο δεν επηρεάζουν αρνητικά την μακροπρόθεσμη δέσμευση της Επιτροπής να κάνει το παν για τον αγώνα κατά των εκδηλώσεων ρατσισμού και ξενοφοβίας σε όλες τις μορφές. " Επιτροπή παραμένει αποφασισμένη να συνεχίσει τις πολιτικές της στον τομέα της καταπολέμησης του ρατσισμού, της ξενοφοβίας και του αντισημιτισμού - τόσο εντός όσο και εκτός της Ευρωπαϊκής Ένωσης - με όλο το εύρος των αρμοδιοτήτων που της παραχωρούνται από τις Συνθήκες.
<P>
Πρέπει να πω, Κυρία Πρόεδρε, κυρίες και κύριοι, ότι εγώ προσωπικά θα παρακολουθώ από πολύ κοντά την εφαρμογή από τα Κράτη Μέλη της Αποφάσεως Πλαισίου για τον Ρατσισμό και την Ξενοφοβία. Θα αναλάβω προσωπικά την εποπτεία της μεταφοράς αυτής της αποφάσεως πλαισίου και πρέπει να τονίσω ότι ο Οργανισμός Θεμελιωδών Δικαιωμάτων θα είναι επομένως ένα ακόμα εργαλείο για να παρατηρούμε όλα αυτά τα φαινόμενα, τα οποία απαιτούν ένα μεγάλο βαθμό σταθερότητας από τη μεριά μας.
<P>
Μπορούμε πράγματι να ελπίζουμε ότι η επόμενη διάσκεψη των "νωμένων Εθνών για τον ρατσισμό δεν θα αμαυρωθεί από απαράδεκτες ομιλίες που στην πραγματικότητα υποδαυλίζουν το μίσος και τον ρατσισμό. Πάντως, είναι επίσης αληθές ότι ο τελικός συμβιβασμός της διάσκεψης μας δίνει μια εικόνα ενός καλύτερου μέλλοντος.
<SPEAKER ID="283" NAME="Charles Tannock">
εξ ονόματος της ομάδας PPE-DE. - Κυρία Πρόεδρε, ο Ιρανός Πρόεδρος Ahmadinejad υποστήριξε πρόσφατα με σθένος στη Διάσκεψη των "νωμένων Εθνών για τον Ρατσισμό στη Γενεύη ότι το Ισραήλ είναι μια ρατσιστική χώρα. Μας βάζει στον πειρασμό να τον καταδικάσουμε σαν ένα λαϊκιστή δημαγωγό που φλερτάρει με τη δημοσιότητα, ενώ είχε στο παρελθόν την εξωφρενική απαίτηση να σβηστεί το Ισραήλ από τον χάρτη και αναμφίβολα το κράτος αυτό θα ήταν ο πρώτος στόχος για το πυρηνικό όπλο που διακαώς επιθυμεί να κατασκευάσει. Επομένως, θα έπρεπε να εξετάσουμε την παρέμβασή του υπό το φως της αδυσώπητης εχθρότητάς του κατά του Εβραϊκού κράτους, το οποίο, και πολύ σωστά κατά τη γνώμη μου, είναι σύμμαχος της ΕΕ και ισχυρός εταίρος.
<P>
Όσο για τις κατηγορίες που αφορούν το ρατσισμό, δύσκολα μπορούμε να βρούμε μια πιο ποικιλόμορφη από εθνικής απόψεως και λιγότερο ρατσιστική χώρα από το Ισραήλ, στην κοινωνία του οποίου συνυπάρχουν μειονότητες από την Αραβία, την Αρμενία, οι Ντρουζ και άλλες. " εικόνα της αερομεταφοράς Εβραίων της Αιθιοπίας προς το Ισραήλ τη δεκαετία του 1980 είναι ακόμα χαραγμένη στο μυαλό μου.
<P>
Το Ισραήλ εξακολουθεί βεβαίως να εφαρμόζει μια ανοιχτή μεταναστευτική πολιτική βασισμένη στο κύρος που έχει ως εστία των Εβραίων όλου του κόσμου, αλλά θα έπρεπε να αναλογιστούμε και τη θέση των Ισραηλινών Αράβων στην κοινωνία. Απολαμβάνουν δημοκρατικά δικαιώματα και ένα επίπεδο ζωής που σπάνια παρέχονται από τις Αραβικές χώρες στους ίδιους τους πολίτες τους. Υποψιάζομαι ότι ο Ahmadinejad στην πραγματικότητα προσπαθεί να αποσπάσει την προσοχή από τις φρικτές και απεχθείς συνθήκες των ανθρώπινων δικαιωμάτων που κυριαρχούν στην Ισλαμική Δημοκρατία του Ιράν.
<P>
Στο Ιράν οι δημοσιογράφοι που τολμούν να ασκήσουν κριτική στο καθεστώς φυλακίζονται, στο Ισραήλ όμως υπάρχει ελευθερία τύπου. Στο Ιράν οι μοιχοί, οι ομοφυλόφιλοι και οι ανήλικοι συχνά εκτελούνται ακόμα και με λιθοβολισμό, ενώ στο Ισραήλ οι γκέι και οι λεσβίες προστατεύονται πλήρως από το νόμο. Στο Ιράν οι μειονότητες όπως οι Χριστιανοί και οι Μπάχα συχνά διώκονται, ενώ στο Ισραήλ οι μειονότητες χαίρουν εκτίμησης και τα δικαιώματά τους γίνονται σεβαστά.
<P>
Εν τούτοις παρ'όλα αυτά τα στοιχεία πολλά Μέλη αυτού του Σώματος πιο εύκολα θα ασκούσαν κριτική στο δημοκρατικό μας σύμμαχο, το Ισραήλ, παρά θα αποκήρυτταν το βάρβαρο και πιθανότατα καταστροφικό καθεστώς της Τεχεράνης.
<P>
Το Ισραήλ θα έπρεπε να γνωρίζει ότι έχει όντως φίλους σε αυτό το Κοινοβούλιο, φίλους όπως τον ομιλούντα που τιμούν τα ανθρώπινα δικαιώματα και απορρίπτουν το φανατισμό. Ειλικρινά κατά την άποψή μου είναι ντροπή που Κράτη Μέλη της ΕΕ έστειλαν αντιπροσωπείες στο Durban II, γνωρίζοντας πολύ καλά ότι ο Πρόεδρος Ahmadinejad θα ήταν παρών και ότι θα προέβαινε σε αυτά τα εξοργιστικά σχόλια.
<SPEAKER ID="284" NAME="Ana Maria Gomes" LANGUAGE="PT">
Υπάρχουν μερικοί που θεωρούν επιτυχία τη Διάσκεψη Αναθεώρησης του Durban. Στην πράξη, το τελικό έγγραφο σέβεται τις πέντε κόκκινες γραμμές που έθεσε η Ευρωπαϊκή Ένωση και αντικατοπτρίζει μια αληθινή παγκόσμια ομοφωνία σε αντίθεση με τις προηγούμενες αποδόσεις, οι οποίες είχαν οδηγήσει σε πολλές και έντονες συζητήσεις.
<P>
Ωστόσο, δυστυχώς δεν είναι αυτό το έγγραφο που θα μείνει χαραγμένο στη μνήμη όσων παραβρέθηκαν από όλο τον κόσμο στις συζητήσεις στη Γενεύη. Αυτό που θα θυμούνται πρωτίστως είναι ο βαθύς διχασμός που προκάλεσε μια διάσκεψη αφιερωμένη σε ένα θέμα παγκοσμίου ενδιαφέροντος, δηλαδή στον αγώνα κατά του ρατσισμού, ο οποίος κέρδισε την προσοχή του κόσμου.
<P>
" Ευρώπη για μία ακόμη φορά επέδειξε πόσο εύθραυστη είναι η ευρωπαϊκή ενότητα στα ζητήματα που προκαλούν τη μεγαλύτερη πολιτική πόλωση, όπως αποδείχθηκε περίτρανα και στη διάσκεψη.
<P>
Τίποτα δεν θα ήταν συμβολικά πιο σημαντικό από τη μαζική έξοδο από την αίθουσα της διάσκεψης όλων των χωρών της ΕΕ προς απάντηση των προκλητικών και απαράδεκτων προτάσεων του Ιρανού προέδρου, ο οποίος παρά την αλλαγή τόνου στην Ουάσινγκτον, επιμένει να βάζει τη χώρα του σε τροχιά σύγκρουσης με τη Δύση. Δυστυχώς, μερικές ευρωπαϊκές χώρες δεν παρευρίσκονταν καν στην αίθουσα της διάσκεψης ώστε να εκφράσουν τη δυσαρέσκειά τους για την ομιλία που μοναδικό σκοπό είχε, όπως υπογράμμισε και ο Γενικός Γραμματέας των "νωμένων Εθνών, να κατηγορήσει, να διχάσει, ως και να υποδαυλίσει.
<P>
Ένωση σημαίνει δύναμη και η Ευρωπαϊκή Ένωση με το να παρουσιάζεται διχασμένη επέδειξε αδυναμία. Ο αγώνας κατά του ρατσισμού και κατά της προσπάθειας του Προέδρου Ahmadinejad και άλλων να υποδαυλίσουν μίσος άξιζε μια καλύτερη αντιμετώπιση.
<SPEAKER ID="285" NAME="Sophia in 't Veld">
εξ ονόματος της ομάδας ALDE. - Κυρία Πρόεδρε, θα ήθελα να ξεκινήσω κάνοντας ένα γενικό σχόλιο. Οι χώρες δεν είναι ρατσιστικές, οι άνθρωποι είναι. Είμαι σίγουρη ότι υπάρχουν πολλοί άνθρωποι στο Ιράν που δεν ασπάζονται τις απόψεις του Προέδρου τους και νομίζω ότι πράγματι χάθηκε μια ευκαιρία, όταν η Ευρώπη παρουσιάστηκε αδύναμη, σιωπηλή, διχασμένη και απούσα και δεν μίλησε εκ μέρους αυτών των ανθρώπων στο Ιράν αφήνοντας το βήμα στους ομοίους του κυρίου Ahmadinejad για να μιλήσουν τη ρατσιστική του γλώσσα.
<P>
Εγώ προσωπικά τάχθηκα κατά του μποϊκοτάζ της διάσκεψης, το χειρότερο όμως κατά τη γνώμη μου ήταν ότι δεν υπήρχε καμία ευρωπαϊκή στρατηγική. Γιατί ήταν η Ευρώπη διχασμένη; Γιατί; Θα ήθελα μια εξήγηση από το Συμβούλιο - και έχω καταθέσει μια τροπολογία ως προς αυτό στην έκθεση του Obiols i Germà που θα συζητήσουμε αργότερα - γιατί δεν υπήρξε καμία ευρωπαϊκή στρατηγική; Γιατί 27 ευρωπαϊκές χώρες είναι ανίκανες να συμφωνήσουν σε μια στρατηγική; Αν και όταν ισχύσει η Συνθήκη της Λισαβόνας, κάτι που το Συμβούλιο έχει υποστηρίξει, τότε οι 27 χώρες θα πρέπει να καταβάλουν μεγαλύτερη προσπάθεια για μια κοινή στρατηγική.
<P>
Όσον αφορά το θέμα της δυσφήμισης της θρησκείας, ανησυχώ ιδιαιτέρως που ένα όργανο των "νωμένων Εθνών είναι αυτό που μπορεί να εγκρίνει ψηφίσματα στα οποία ζητείται η καθολική απαγόρευση της δυσφήμισης των θρησκειών ή της προσβολής θρησκειών. Τελικά, κατανοώ ότι έχει μετριαστεί ο ρόλος του στο τελικό ψήφισμα, αλλά εξακολουθώ να πιστεύω ότι είναι ανησυχητικό που κάτι τέτοιο μπορεί να προκύψει από τα "νωμένα Έθνη. Ωστόσο, διακρίνω την ειρωνεία στο γεγονός ότι σε αυτό το Σώμα εξακολουθεί να είναι πολύ δύσκολο ακόμα και το να ασκεί κανείς κριτική - όχι να προσβάλλει, αλλά να κριτικάρει - τις θρησκείες και συγκεκριμένα μια μεγάλη ευρωπαϊκή θρησκεία και υπάρχει άλλη μια τροπολογία που κατατέθηκε από εμένα και τον συνάδελφό μου Cappato για την έκθεση του Obiols i Germà που ασκεί κριτική στο Βατικανό για τη θέση του σχετικά με τα προφυλακτικά στον αγώνα κατά του AIDS. Για μια ακόμη φορά θα ήθελα να ζητήσω από το Συμβούλιο να εξηγήσει τι ενέργειες έχουν γίνει προκειμένου να φτάσουμε σε μια ευρωπαϊκή στρατηγική.
<SPEAKER ID="286" NAME="Laima Liucija Andrikien" AFFILIATION="PPE-DE">
Κυρία Πρόεδρε, θέλω για μια ακόμα φορά να τονίσω ότι το έγγραφο με τα τελικά πορίσματα της Διάσκεψης Αναθεώρησης του Durban εγκρίθηκε με ομόφωνη απόφαση. Παρ' όλο που το κείμενο δεν είναι το ιδανικό και αντιπροσωπεύει το αποτέλεσμα πολύπλοκων διαπραγματεύσεων, όσον αφορά τη νέα θέση, εγώ πιστεύω ότι είναι σημαντικό να συνεχιστεί η συζήτηση για το νέο έγγραφο και τα πολυσυζητημένα θέματα όπως οι φυλετικές διακρίσεις, η ξενοφοβία, ο στιγματισμός και τα στερεότυπα των ανθρώπων βάσει της θρησκείας ή των πιστεύω τους.
<P>
Θα πρέπει να συμμετέχουμε σε περαιτέρω συζητήσεις με τρόπο όμως όχι επιθετικό, αλλά δείχνοντας τη σθεναρή μας αντίδραση σε απαράδεκτες δηλώσεις και απόπειρες μερικών να χρησιμοποιήσουν τη διαδικασία του Durban για να εκφράσουν τη ρατσιστική τους ιδεολογία. Πεποίθησή μου είναι ότι χωρίς μια δυνατή θέση της Ευρωπαϊκής Ένωσης για την προστασία των ανθρωπίνων δικαιωμάτων και τον αγώνα ενάντια στο ρατσισμό και την ξενοφοβία, η διαδικασία του Durban θα μπορούσε να πάρει λάθος κατεύθυνση.
<SPEAKER ID="287" NAME="Hélène Flautre" AFFILIATION="Verts/ALE">
(FR) Κυρία Πρόεδρε, αυτό που προφανώς είναι κρίμα είναι ότι τα θύματα του ρατσισμού και των διακρίσεων δεν ήταν στο επίκεντρο της Διάσκεψης του Durban. Αυτό συνέβη βέβαια, επειδή ο Πρόεδρος του Ιράν προσπάθησε σκανδαλωδώς να εκμεταλλευτεί τη διάσκεψη, πράγμα που στάθηκε - και εδώ θέλω να εκφράσω τη δυσαρέσκειά μου ως προς αυτό - παγίδα για αρκετά Κράτη Μέλη της ΕΕ. Αυτό είναι το πρόβλημα.
<P>
Προσωπικά θα ήθελα να ευχαριστήσω τα Κράτη Μέλη της Ευρωπαϊκής Ένωσης που παρ'όλα αυτά έδειξαν και εξακολουθούν να δείχνουν τη δέσμευσή τους' έχουμε συμπεράσματα που είναι απολύτως αξιοπρεπή, ακόμα κι αν δεν είναι τέλεια. Θα ήθελα επίσης να ακούσω τη γνώμη της Προεδρίας σχετικά με τις προσπάθειες που έγιναν ή δεν έγιναν από τα Κράτη Μέλη για να εξασφαλίσουν ότι η Ευρωπαϊκή Ένωση δεν θα εμφανιζόταν ανοργάνωτη σε αυτή τη διάσκεψη, μια κατάσταση που ήταν ιδιαίτερα θλιβερή.
<SPEAKER ID="288" NAME="Jan Kohout">
Προεδρεύων του Συμβουλίου. - Κυρία Πρόεδρε, η ΕΕ μετείχε επίσης πλήρως στη φάση προετοιμασίας της διάσκεψης και συνέβαλε ενεργά στο σχεδιασμό του τελικού εγγράφου, με σκοπό να το κάνει όσο το δυνατό πιο ισορροπημένο και να εξασφαλίσει ότι σέβεται τους υπάρχοντες κανόνες για τα δικαιώματα του ανθρώπου, ιδιαίτερα όσον αφορά την ελευθερία της έκφρασης.
<P>
" ΕΕ κατάφερε επίσης να διασφαλίσει ότι το Ισραήλ δεν απομονώθηκε στο κείμενο. Οφείλεται σε μεγάλο βαθμό στις κοινές προσπάθειες της ΕΕ ότι στο τέλος καταλήξαμε σε ένα κείμενο που σέβεται τις κόκκινες γραμμές μας και αυτό έγινε ανεξάρτητα από το γεγονός ότι μερικά Κράτη Μέλη της ΕΕ αποφάσισαν να μην συμμετέχουν με την εθνική τους ιδιότητα.
<P>
Πρέπει ακόμα να προστεθεί ότι οι χώρες που δεν παρευρίσκονταν στη διάσκεψη δεν εμπόδισαν την Ευρωπαϊκή Ένωση, λόγω της απουσίας τους, να μιλήσει στη διάσκεψη. " Προεδρία συνέχισε τον εσωτερικό συντονισμό της συμμετοχής της ΕΕ, συμπεριλαμβανομένης της προετοιμασίας δύο δηλώσεων εξ ονόματος όλων των Κρατών Μελών της ΕΕ, οι οποίες εκφωνήθηκαν από τη Σουηδία, την επερχόμενη Προεδρία. " τελική δήλωση εκφωνήθηκε εξ ονόματος 22 κρατών.
<P>
" ΕΕ θα αναλύσει, την επαύριο του Durban, πώς θα συνεχίσει να στηρίζει την ατζέντα του Durban. Το γεγονός ότι πέντε Κράτη Μέλη από τα 27 αποφάσισαν στο τέλος να μην συμμετέχουν στην ίδια τη διάσκεψη με κανένα τρόπο δεν θέτει σε αμφισβήτηση τη δέσμευση της ΕΕ για την καταπολέμηση του ρατσισμού και των διακρίσεων στο μέλλον. Έχουμε ένα στέρεο κεκτημένο (acquis) σε αυτά τα θέματα, πάνω στο οποίο θα συνεχίσουμε να χτίζουμε. Όπως σωστά επισημάνθηκε - και το λαμβάνω σαν μια μορφή κριτικής - στο τέλος των προετοιμασιών για τη διάσκεψη δεν ήμασταν πράγματι σε θέση να βρούμε μια κοινή βάση. Δεν υπήρξε ποτέ κοινή βάση, επομένως δεν υπήρξε ποτέ μια θέση της ΕΕ πριν τη διάσκεψη. Αποφασίστηκε ομόφωνα ότι υπήρχαν εθνικές θέσεις, οπότε οι αντιπροσωπείες αποχώρησαν από την αίθουσα με την εθνική τους ιδιότητα.
<P>
Επαναλαμβάνω ότι οι υπουργοί συζήτησαν αυτό το θέμα στην τελευταία συνάντηση και θα πάρουμε το μάθημά μας. Θα πρέπει να συλλογιστούμε και να επιστρέψουμε, γιατί η ΕΕ δεν ακολούθησε το "ηρωικό" μονοπάτι σε αυτή τη διάσκεψη. Αυτό πρέπει να σημειωθεί.
<SPEAKER ID="289" NAME="Jacques Barrot" LANGUAGE="FR">
Είμαι ευγνώμων για όλες τις ομιλίες σας. Την περασμένη Δευτέρα η Επίτροπος Ferrero-Waldner έλαβε μια επιστολή από την κυρία Pillay, την Ύπατο Αρμοστή των "νωμένων Εθνών για τα ανθρώπινα δικαιώματα, η οποία εστάλη επίσης σε όλους τους υπουργούς εξωτερικών της Ένωσης.
<P>
Σε αυτή την επιστολή, η κυρία Pillay ενθυμήθηκε αυτά που είχε ήδη πει στις Βρυξέλλες στις 8 Οκτωβρίου, σε μια διάσκεψη που οργανώθηκε από κοινού με το Ευρωπαϊκό Κοινοβούλιο για την προστασία των ακτιβιστών των ανθρωπίνων δικαιωμάτων. " κυρία Pillay θεωρεί ότι είναι σημαντικό να αποκατασταθεί μια ορισμένη ενότητα σχετικά με την προάσπιση και προαγωγή των ανθρωπίνων δικαιωμάτων στον κόσμο, ιδιαίτερα όσον αφορά τον αγώνα κατά του ρατσισμού. Καλεί όλα τα Κράτη Μέλη των "νωμένων Εθνών να συμμετέχουν στην εφαρμογή του προγράμματος των "νωμένων Εθνών για την καταπολέμηση του ρατσισμού, ιδίως όπως ορίζεται στο τελικό έγγραφο της διάσκεψης του Durban.
<P>
Νομίζω ότι η Ευρωπαϊκή Ένωση πρέπει να συλλογιστεί την απάντηση που θα δώσει σε αυτή την πρόσκληση. Σε κάθε περίπτωση η Ευρωπαϊκή Ένωση έχει υιοθετήσει μια πολιτική ενεργής καταπολέμησης του ρατσισμού. " Ένωση πρέπει να παραμείνει σε επιφυλακή και προσηλωμένη στο καθήκον, έτσι ώστε οι διεθνείς προσπάθειες για αυτό το θέμα να μπορούν να εξακολουθούν να είναι ολοφάνερα αποτελεσματικές. Εγώ προσωπικά συμμερίζομαι την άποψη που εκφράζεται εδώ: μια Ευρώπη με στρατηγική και χωρίς να είχε ενεργήσει με ανοργάνωτο τρόπο θα ήταν σίγουρα σε θέση να εκμεταλλευθεί πραγματικά αυτή την ευκαιρία για να εκφράσει, με μια φωνή, την αντίθεσή της σε απαράδεκτες δηλώσεις. Αυτό ας μας γίνει μάθημα. Ευγνωμονώ την Προεδρία που είπε ότι αυτό πρέπει να λειτουργήσει σαν μάθημα και ότι - ενισχυμένη, είμαι σίγουρος, από την επικύρωση της Συνθήκης της Λισαβόνας - πρέπει να μπορέσουμε να κάνουμε πιο αποτελεσματική την εξωτερική πολιτική της Ευρωπαϊκής Ένωσης για τα ανθρώπινα δικαιώματα και άρα την ευρωπαϊκή δράση των πολυμερών οργάνων. Μπορώ μοναχά να προσθέσω τη φωνή μου για αυτό το θέμα στις ομιλίες που έβγαλαν αρκετοί βουλευτές, τους οποίους ευγνωμονώ. Για μια ακόμη φορά αυτό πρέπει να μας ενθαρρύνει να σκεφτούμε σοβαρά προκειμένου να ετοιμάσουμε πιο αποτελεσματικές στρατηγικές στο μέλλον.
<SPEAKER ID="290" NAME="Πρόεδρος">
" συζήτηση έληξε.

<CHAPTER ID="005">
Επένδυση στο μέλλον: ένα νέο πολυετές δημοσιονομικό πλαίσιο (ΠΔΠ) για μια ανταγωνιστική και βιώσιμη Ευρώπη χωρίς αποκλεισμούς (συνέχεια της συζήτησης) 
<SPEAKER ID="053" NAME="Πρόεδρος">
Συνεχίζουμε τη συζήτηση της έκθεσης του Salvador Garriga Polledo σχετικά με ένα νέο πολυετές δημοσιονομικό πλαίσιο (ΠΔΠ) για μια ανταγωνιστική και βιώσιμη Ευρώπη χωρίς αποκλεισμούς.
<SPEAKER ID="054" NAME="François Alfonsi" AFFILIATION="Verts/ALE">
(FR) Κύριε Πρόεδρε, η έκθεση του κ. Garriga Polledo, και τον ευχαριστώ και τον συγχαίρω για το έργο του, αποτελεί μια φιλόδοξη σύνοψη που στρέφεται προς το μέλλον.
<P>
Όντως, η έκθεσή του ζητεί περισσότερους πόρους ώστε να μπορέσει να υλοποιήσει καλύτερα η Ένωση τους στόχους της όπως αυτοί ορίζονται στη Συνθήκη της Λισαβόνας. Εγείρει με πυγμή το ζήτημα των ιδίων πόρων και ως εκ τούτου, μάλιστα, το ζήτημα του κατά πόσον το θεσμικό μας όργανο διαθέτει ελευθερία στη θεμελιώδη πολιτική του δράση, την ελευθερία να ψηφίζει επί του προϋπολογισμού του. Προτείνει διεύρυνση και επέκταση των κοινών πολιτικών, και πιο συγκεκριμένα της πολιτικής συνοχής που συνεισέφερε σημαντικά κατά το παρελθόν στο να καταστεί η Ευρωπαϊκή Ένωση πρότυπο συνεργασίας και κατανόησης μεταξύ των λαών, και που μπορεί να συνεχίσει να το κάνει στο μέλλον.
<P>
Με το μελλοντικό πολυετές δημοσιονομικό πλαίσιο, εάν ακούσουμε το Ευρωπαϊκό Κοινοβούλιο, η πολιτική συνοχής θα μπορέσει να περάσει σε μια νέα φάση χάρη στη δημιουργία των ενδιάμεσων περιφερειών. Συνεπώς, προτείνουμε μια νέα δέσμη μέτρων γι' αυτό το ταμείο για την ενίσχυση της ισότητας των ευκαιριών μεταξύ όλων των ευρωπαϊκών επικρατειών, ανεξαρτήτως του οικονομικού τους παρελθόντος, ανεξαρτήτως των μειονεκτημάτων τους σε σύγκριση με τις πιο ανεπτυγμένες περιφέρειες και ανεξαρτήτως του πόσο ευάλωτες μπορεί να είναι στην οικονομική κρίση που βιώνουμε σήμερα ή σε οποιαδήποτε κρίση ενδέχεται να αντιμετωπίσουμε στο μέλλον.
<P>
" συνοχή μεταξύ των διάφορων επικρατειών της Ευρωπαϊκής Ένωσης αποτελεί καίριο, στρατηγικό στόχο από τον οποίο εξαρτάται το ίδιο το μέλλον της Ευρώπης. Οι προτάσεις που υποβλήθηκαν αποτελούν ένα βήμα προς τη σωστή κατεύθυνση και, εάν αναλάβουμε σχετική δράση, μπορούν να θέσουν ισχυρά θεμέλια για το μέλλον.
<P>
Κύριε Πρόεδρε, η ψηφοφορία επί της έκθεσης του κ. Garriga θα αποτελέσει απλή επιλογή: επιλογή μιας Ευρώπης που προχωράει μπροστά, μιας ψήφου από ανθρώπους οι οποίοι, αφήνοντας κατά μέρος τους πολιτικούς δεσμούς τους, πιστεύουν στο μέλλον της Ευρώπης.
<SPEAKER ID="055" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, κατά την τρέχουσα σοβαρή οικονομική κρίση στη ζώνη του ευρώ, που προκλήθηκε από νεοφιλελεύθερες πολιτικές και από έλλειψη αλληλεγγύης και οικονομικής και κοινωνικής συνοχής, είναι απαράδεκτο το ότι δεν υποστηρίζεται η ρήξη και η αλλαγή των πολιτικών της Ευρωπαϊκής Ένωσης και των δημοσιονομικών της πόρων.
<P>
Όταν βιώνουμε μια οικονομική και κοινωνική κρίση, μία από τις σημαντικότερες προκλήσεις που αντιμετωπίζουμε είναι η εξεύρεση ενός νέου πολυετούς δημοσιονομικού πλαισίου στο οποίο ο προϋπολογισμός της Ένωσης για την οικονομική και κοινωνική συνοχή αυξάνεται σημαντικά, ενώ οι υποχρεωτικές εθνικές συνεισφορές μειώνονται, το πολύ, στο 10% του έργου που βρίσκεται επί τάπητος, ιδίως για τις χώρες που αντιμετωπίζουν τις μεγαλύτερες οικονομικές δυσκολίες· ένα πλαίσιο στο οποίο πραγματοποιούνται δεσμεύσεις για επενδύσεις, δημόσιες υπηρεσίες, την υποστήριξη της παραγωγής, τη δημιουργία θέσεων εργασίας με δικαιώματα και την εξάλειψη της φτώχειας, των κοινωνικών ανισοτήτων και κάθε μορφής διακρίσεων, ιδίως λόγω φύλου. Απαιτείται επίσης προώθηση της ειρήνης, της συνεργασίας και της αναπτυξιακής βοήθειας και σημαντική μείωση των δαπανών για τη στρατιωτική και υπερπόντια εκπροσώπηση.
<P>
Για όλους αυτούς τους λόγους, θεωρούμε ότι η έκθεση αυτή απέχει πολύ από αυτό που απαιτείται για ένα καλύτερο και πιο δίκαιο μέλλον για την Ευρώπη και τους πολίτες της.
<SPEAKER ID="057" NAME="Πρόεδρος">
Κυρίες και κύριοι, καθώς αναλαμβάνω την προεδρία αυτής της συνεδρίασης, όλοι σας θα δείξετε κατανόηση αν εκφράσω τη θλίψη και την ταραχή μου για τον θάνατο του Jorge Semprún, ο οποίος έφυγε από τη ζωή πριν από λίγες ώρες σε ηλικία 87 ετών.
<P>
Στο πρόσωπο του Jorge Semprún, τιμούμε κάποιον ο οποίος φυλακίσθηκε στο στρατόπεδο συγκέντρωσης και αφανισμού του Buchenwald, κάποιον ο οποίος πολέμησε τις δυνάμεις των ναζί στη Γαλλία και τη δικτατορία του Φράνκο στην πατρίδα μου, την Ισπανία.
<P>
Τιμούμε επίσης τον εξαιρετικό, πολιτικά αφοσιωμένο συγγραφέα, ο οποίος συνεργάστηκε, ειδικότερα, στο πρόγραμμά μας για το Ευρωπαϊκό Βραβείο Λογοτεχνίας, και τον πιστό φιλοευρωπαίο πολιτικό.
<P>
Θρηνώ τον θάνατό του τόσο ως συνάδελφος όσο και ως φίλος του και θα ζητήσω από τον Πρόεδρο Buzek να αποστείλει στην οικογένειά του και στην ισπανική κυβέρνηση ένα μήνυμα εγκάρδιων συλλυπητηρίων και συμπαράστασης, συναισθήματα τα οποία είμαι βέβαιος ότι όλοι συμμεριζόμαστε.
<P>
(Χειροκροτήματα)
<SPEAKER ID="058" NAME="Lorenzo Fontana" AFFILIATION="EFD">
(IT) Κύριε Πρόεδρε, δεν υπάρχει αμφιβολία ότι αντιμετωπίζουμε μία από τις κρισιμότερες στιγμές στην οικονομική ιστορία της Ευρωπαϊκής Ένωσης. Γι' αυτόν ακριβώς τον λόγο, η επιτροπή που καταφέραμε να συγκροτήσουμε στη διάρκεια του τρέχοντος έτους είναι βέβαιο ότι διαδραματίζει θεμελιώδη ρόλο.
<P>
Δεν έχουμε προκαθορισμένες ιδέες κατά της αύξησης του προϋπολογισμού, αν και θεωρούμε ότι όντως πρέπει να διερευνήσουμε τις περιπτώσεις στις οποίες μπορούν να πραγματοποιηθούν περικοπές. Είναι σαφές ότι πρέπει να πραγματοποιήσουμε περικοπές στον ευρωπαϊκό προϋπολογισμό, επειδή, δυστυχώς, ορισμένες φορές τα ευρωπαϊκά κονδύλια δεν χρησιμοποιούνται ορθά. Μάλιστα, ίσως ακριβώς εξαιτίας του τρόπου με τον οποίο χρησιμοποιούνται τα κονδύλια αυτά πολλοί ευρωπαίοι πολίτες δεν είναι πλέον πεπεισμένοι ότι η Ευρωπαϊκή Ένωση είναι κάτι το οποίο αξίζει.
<P>
Για να παραθέσω ένα παράδειγμα, εφιστώ την προσοχή σας στα διάφορα κονδύλια που διοχετεύονται στην πολιτική διεύρυνσης - ορισμένες φορές δεν γνωρίζουμε πού καταλήγουν. Τι μπορούμε να πούμε για τα ανυπολόγιστα ποσά που έχουν δαπανηθεί για την ολοκλήρωση και τα οποία έχουν επιτύχει τόσο λίγα αποτελέσματα; Υπάρχουν ορισμένες άξιες περιφέρειες που δεν έχουν πρόσβαση στα κονδύλια, τα οποία εν συνεχεία παρέχονται σε άλλες περιφέρειες που είτε δεν τα χρησιμοποιούν είτε τα χρησιμοποιούν ελλιπώς ή για όχι ολότελα θεμιτούς σκοπούς.
<P>
Θα ήθελα να σας ζητήσω να δοθεί η μέγιστη δυνατή έμφαση σε όλο αυτό το ζήτημα και να ληφθούν μέτρα, ώστε η Ευρώπη να μπορέσει να ανακτήσει την αξιοπιστία της, μεταξύ άλλων μέσω αυστηρών μέτρων.
<SPEAKER ID="059" NAME="Frank Vanhecke" AFFILIATION="NI">
(NL) Κύριε Πρόεδρε, προφανώς, θα πρέπει να περιοριστώ σε ορισμένες βασικές παρατηρήσεις.
<P>
Καταρχάς, παρά τον όγκο της, δεν μπορώ να βρω πουθενά στην έκθεση αυτή μια σοβαρή προσπάθεια να γίνουν προτάσεις για τη διαρθρωτική εξοικονόμηση, για παράδειγμα, την κατάργηση παντελώς περιττών, κατά την άποψή μου, ευρωπαϊκών οργάνων, όπως της Οικονομικής και Κοινωνικής Επιτροπής, της Επιτροπής των Περιφερειών και αρκετών ευρωπαϊκών οργανισμών κάθε είδους. Ούτε έχει γίνει καμία προσπάθεια να τεθεί το ερώτημα μήπως θα ήταν σοφότερο να περιοριστεί η Ευρώπη σε ορισμένα προσεκτικά καθορισμένα βασικά καθήκοντα. Το αντίθετο μάλιστα.
<P>
Δεύτερον, οι επανειλημμένες εισηγήσεις ότι η ΕΕ θα πρέπει να επιβάλει τους δικούς της φόρους ή ότι θα πρέπει να εκδώσει ομόλογα των ευρωπαϊκών κυβερνήσεων, τα οποία αργά ή γρήγορα θα πρέπει να αποπληρωθούν από κάποιον, μου προκαλούν ανατριχίλα. Ο υπαινιγμός στην έκθεση αυτή ότι μέτρα αυτού του είδους δεν θα αύξαναν τη συνολική φορολογική επιβάρυνση των πολιτών είναι, βεβαίως, ψευδής και συνιστά το χειρότερο είδος παραπλάνησης. Εξάλλου, κάτι τέτοιο θα υπονόμευε το τελευταίο ίχνος εποπτείας και ελέγχου που ασκούν τα κράτη μέλη στη διαρροή δαπανών των ευρωπαϊκών οργάνων.
<P>
Αυτοί είναι οι βασικοί λόγοι για τους οποίους δεν μπορώ σε καμία περίπτωση να στηρίξω αυτήν την έκθεση.
<SPEAKER ID="060" NAME="Marian-Jean Marinescu" AFFILIATION="PPE">
(RO) Κύριε Πρόεδρε, οι τρέχουσες προκλήσεις που αντιμετωπίζει η Ευρωπαϊκή Ένωση απαιτούν μια σθεναρή, διαρκή απάντηση σε επίπεδο ΕΕ. " απάντηση στις προκλήσεις αυτές είναι η στρατηγική για το 2020, ένα μέσο το οποίο δημιουργήθηκε για να φέρει ανάκαμψη και ισχύ στην Ευρώπη. " έκθεση η οποία παρουσιάστηκε σήμερα τοποθετεί τη στρατηγική για το 2020 στο επίκεντρο του επόμενου υπό κατάρτιση ΠΔΠ, σε συνδυασμό με τη νέα κατάσταση που δημιουργήθηκε από τους τομείς αρμοδιότητας και τις πολιτικές που ορίζει η Συνθήκη της Λισαβόνας.
<P>
Σε μια περίοδο όπου πολλά κράτη αντιμετωπίζουν δύσκολες δημοσιονομικές προσαρμογές, ο προϋπολογισμός της ΕΕ, το 95% του οποίου χρησιμοποιείται για επενδύσεις, πρέπει να παράσχει ένα πολύ υψηλό επίπεδο ευρωπαϊκής προστιθέμενης αξίας. " έκθεση ζητεί τη συνέχιση δύο εξαιρετικά σημαντικών ευρωπαϊκών πολιτικών -της κοινής γεωργικής πολιτικής και της πολιτικής συνοχής- τουλάχιστον στο τρέχον επίπεδό τους. " διάθεση πόρων στο πλαίσιο αυτών των πολιτικών πρέπει να βασιστεί σε νέα κριτήρια, τα οποία θα διασφαλίσουν την κατάλληλη χρήση των πόρων για την επίτευξη της μέγιστης δυνατής αποτελεσματικότητας και συμμόρφωσης με τα κριτήρια σύγκλισης και συνοχής.
<P>
Οι πολιτικές μεταφορών και ενέργειας πρέπει να ενισχυθούν. " διάθεση χρηματοδότησης στην έρευνα και ανάπτυξη, τόσο σε ευρωπαϊκό όσο και σε εθνικό επίπεδο, πρέπει να διασφαλίζει την πρόοδο όλων των ευρωπαϊκών πολιτικών. " επταετής περίοδος, η νέα προτεινόμενη δομή και η μεγαλύτερη ευελιξία παρέχουν πρόσθετη ασφάλεια για την υλοποίηση μεταβαλλόμενων προτεραιοτήτων και την προσαρμογή σε αυτές. Προς όφελος της σταθερότητας, το σύστημα πόρων του προϋπολογισμού της ΕΕ πρέπει να επανεξεταστεί, ούτως ώστε να αντικαταστήσει τις τρέχουσες εθνικές συνεισφορές με ευρωπαϊκούς πόρους.
<P>
Το Ευρωπαϊκό Συμβούλιο πρόσφατα ενέκρινε φιλόδοξους στόχους για την ανάπτυξη της ΕΕ. Το ίδιο αυτό Συμβούλιο πρέπει να δεχθεί ότι η αύξηση του προϋπολογισμού κατά 5% όπως προτείνει η έκθεση είναι η ελάχιστη προϋπόθεση για την επίτευξη αυτών των στόχων. Το επόμενο ΠΔΠ πρέπει να υλοποιηθεί με ένα σύστημα οικονομικής διακυβέρνησης το οποίο θα μπορεί να διασφαλίσει την οικονομική σταθερότητα που απαιτείται για την υλοποίηση των ευρωπαϊκών πολιτικών. Θα ήθελα να συγχαρώ τον εισηγητή, Salvador Garriga.
<SPEAKER ID="061" NAME="Eider Gardiazábal Rubial" AFFILIATION="S&amp;D">
(ES) Κύριε Πρόεδρε, θα ήθελα να ξεκινήσω την ομιλία μου επαινώντας το έργο του εισηγητή και όλων των μελών της ειδικής επιτροπής σχετικά με τις προκλήσεις πολιτικής και τους δημοσιονομικούς πόρους για μια βιώσιμη Ευρωπαϊκή Ένωση μετά το 2013 (Επιτροπή SURE). Πάνω απ' όλα, πρέπει να επαινέσω την αποφασιστικότητά της στο έργο που επιτέλεσε κατά το τελευταίο έτος για να επιτύχει τη συμφωνία και την υποστήριξη της πλειοψηφίας στο Κοινοβούλιο για μια έκθεση όπως αυτήν την οποία παρουσιάζουμε σήμερα. " έκθεση είναι ο χάρτης πορείας που πρέπει να ακολουθήσει η Ευρωπαϊκή Ένωση, εάν θέλουμε να επιτύχουμε τους πολιτικούς, οικονομικούς και κοινωνικούς στόχους που έχουμε ορίσει, και επίσης εάν θέλουμε να ξεπεράσουμε τις προκλήσεις που πρόκειται να αντιμετωπίσουμε τα επόμενα έτη. Αυτό είναι το σενάριο που πρέπει να ακολουθήσουμε για να βγούμε από την κρίση και να διασφαλίσουμε ότι η ανάπτυξή μας θα είναι ευφυής, βιώσιμη και ολοκληρωμένη, όπως προβλέπει η στρατηγική Ευρώπη 2020.
<P>
Εάν συμφωνήσουμε ότι η αξία της Ευρωπαϊκής Ένωσης είναι πολύ μεγαλύτερη από το σύνολο των 27 κρατών μελών που την απαρτίζουν, εάν ταχθούμε υπέρ της υψηλής ποιότητας, υπεύθυνης γεωργίας, εάν θέλουμε να επιτύχουμε τους αναπτυξιακούς στόχους της Χιλιετίας, εάν θέλουμε να βοηθήσουμε τους γείτονές μας στη Μεσόγειο κατά τη μετάβασή τους στη δημοκρατία, εάν θέλουμε να συνεχίσουμε να επενδύουμε στην έρευνα και καινοτομία, εάν θέλουμε να συνεχίσουμε να καταπολεμούμε την κλιματική αλλαγή και να επενδύουμε στην εκπαίδευση, στην κατάρτιση και στις υποτροφίες Erasmus, εάν εξακολουθούμε να πιστεύουμε στην πολιτική συνοχής ως εργαλείο βιώσιμης ανάπτυξης και αλληλεγγύης μεταξύ των χωρών μας, και εάν εξακολουθούμε να στηρίζουμε, για παράδειγμα, τα διευρωπαϊκά δίκτυα μεταφορών και ενέργειας -εν ολίγοις, εάν εξακολουθούμε να θέλουμε περισσότερη Ευρώπη- τότε πρέπει να ζητήσουμε αύξηση του προϋπολογισμού για την Ευρωπαϊκή Ένωση.
<P>
Αυτός είναι ο λόγος για τον οποίο προειδοποιούμε στην έκθεση αυτή ότι, χωρίς επαρκείς πόρους, δεν θα μπορέσουμε να επιτύχουμε τους στόχους που έχουμε θέσει. Γνωρίζουμε ότι ορισμένα μέλη του Συμβουλίου δεν συμφωνούν με την αύξηση του προϋπολογισμού - έχουμε δει αρκετές περιπτώσεις. Ούτε σε περιόδους οικονομικής άνθισης ήταν υπέρ. Τώρα λένε ότι φταίει η κρίση, αλλά ήθελαν περικοπές όταν οι τρέχουσες δημοσιονομικές προοπτικές ήταν επίσης υπό διαπραγμάτευση. Γι' αυτό ζητούμε από το Συμβούλιο, εάν δεν συμφωνήσει με την εν λόγω αύξηση του προϋπολογισμού, να μας πει ποιοι στόχοι δεν θέλει να επιτευχθούν.
<P>
Στην έκθεση αυτή, δεν παρουσιάζουμε απλώς πολιτικές που θέλουμε να επιτύχουμε. Παρουσιάζουμε επίσης τρόπους χρηματοδότησής τους και προτείνουμε μια συζήτηση σχετικά με τους ιδίους πόρους. " συζήτηση αυτή, η οποία έχει σχεδιαστεί για να δώσει τέλος στην παραπλανητική συζήτηση για τους καθαρούς συνεισφέροντες, επιδιώκει χρηματοδότηση χωρίς ελεημοσύνη, χρηματοδότηση χωρίς εξαιρέσεις, δίκαιη χρηματοδότηση. Έχουμε προτείνει διάφορες επιλογές για να επιτευχθεί αυτό, αλλά προτιμώ μία από αυτές, και ο Επίτροπος Lewandowski γνωρίζει πολύ καλά ποια είναι αυτή: είναι η φορολόγηση των χρηματοπιστωτικών συναλλαγών ή, όπως είναι γνωστός σε πολλές από τις χώρες μας, ο φόρος του Ρομπέν των Δασών. Ο φόρος αυτός θα καθιστούσε δυνατή τη συγκέντρωση μεταξύ 200 δισ. ευρώ και 300 δισ. ευρώ. Είναι ένας φόρος ο οποίος πλήττει τους κερδοσκόπους και θα ανάγκαζε όλους όσοι έχουν αποκομίσει κέρδη ρισκάροντας με τα χρήματά μας να πληρώσουν. Πρόκειται για έναν φόρο ο οποίος θα αύξανε τη διαφάνεια και θα μείωνε τη χρηματοπιστωτική κερδοσκοπία και, πάνω απ' όλα, για έναν φόρο ο οποίος δεν θα επηρέαζε τους πολίτες, επειδή θα ανάγκαζε τους άμεσα υπεύθυνους για την κρίση να πληρώσουν για τις υπερβολές τους.
<P>
Σας ζητούμε πραγματικά μόνο ένα πράγμα: να θέσετε υψηλότερα τον πήχυ. Σας ζητούμε να θέσετε υψηλότερα τον πήχη, ώστε να διασφαλίσετε ότι το ευρωπαϊκό εγχείρημα δεν θα ξεφύγει από την πορεία του και δεν θα περιέλθει σε τέλμα, επειδή αυτό θα ήταν ολέθριο για το μέλλον μας.
<SPEAKER ID="062" NAME="Alexander Alvaro" AFFILIATION="ALDE">
(DE) Κύριε Πρόεδρε, γεννήθηκα στην Ευρωπαϊκή Ένωση το 1975 και έκτοτε έχει διαμορφώσει την πολιτική ζωή μου. Γι' αυτό με πονά το πάγωμα αυτού του ζητήματος.
<P>
Όταν συζητούμε αυξήσεις, τότε οι συζητήσεις πρέπει να οδηγήσουν στην εξέταση της σωστής χρήσης των πόρων. Παρότι η έκθεση είναι φιλόδοξη όσον αφορά την προσδοκία να εξασφαλίσει την υποστήριξη της μέγιστης δυνατής πλειοψηφίας του Κοινοβουλίου, πιστεύω ότι στερείται φιλοδοξίας όσον αφορά τους στόχους και τους σκοπούς που επιδιώκει να επιτύχει με την τρέχουσα μορφή της.
<P>
Ο γεωργικός και ο διαρθρωτικός προϋπολογισμός δεν θίγονται. Ωστόσο, αναζητούνται περισσότερα χρήματα για έρευνα και ανάπτυξη. " μόνη απάντηση για το Κοινοβούλιο και την έκθεση είναι τα περισσότερα χρήματα, παρότι δεν υπάρχουν σαφείς ενδείξεις για την πηγή των χρημάτων αυτών. Ακούμε να γίνεται λόγος για τους "ιδίους πόρους" της Ένωσης, αλλά δεν έχει υπάρξει ένας ορισμός για το τι πραγματικά είναι αυτοί οι πόροι.
<P>
Εάν οι άνθρωποι ήθελαν πραγματικά διαρθρωτικές μεταρρυθμίσεις, θα μπορούσαν να είχαν δεχθεί την εισήγηση του David Cameron, για παράδειγμα, να πάνε στο Συμβούλιο και να δηλώσουν: η χρηματοδότηση θα παγώσει, αλλά απαιτούμε οι πόροι που δεν θα χρησιμοποιηθούν να είναι δυνατόν να μεταφερθούν στο επόμενο οικονομικό έτος, ούτως ώστε να μπορέσουμε να τους δαπανήσουμε σε βιώσιμα έργα και να εξοικονομήσουμε χρήματα.
<P>
" μελλοντική βιωσιμότητα της ΕΕ δεν θα πρέπει να υπολογίζεται με δεκαδικά ψηφία. Ως προς αυτό, είμαι πολύ απογοητευμένος από την παρούσα έκθεση.
<SPEAKER ID="063" NAME="Derk Jan Eppink" AFFILIATION="ECR">
(EN) Κύριε Πρόεδρε, σήμερα το πρωί, ο κ. Daul ήρθε τρέχοντας να μιλήσει στην Ολομέλεια για την ανάγκη ενός μεγαλύτερου προϋπολογισμού της ΕΕ, αλλά βιαζόταν τόσο πολύ που λαχάνιασε και αναγκάστηκε να σταματήσει να μιλά. " περίπτωση αυτή αντικατοπτρίζει πολύ καλά τη συζήτηση για τον πολυετή προϋπολογισμό.
<P>
Ο προϋπολογισμός της ΕΕ έχει καθορισθεί σε περίπου 1% του ΑΕγχΠ της ΕΕ· η Επιτροπή και το Κοινοβούλιο λένε ότι "δεν αρκεί, θέλουμε περισσότερα χρήματα". Ωστόσο, η ΕΕ δεν μπορεί να δαπανήσει τα διαθέσιμα χρήματα· δισεκατομμύρια ευρώ σε ταμεία περιφερειακής συνοχής παραμένουν αναξιοποίητα. Ορισμένα χρήματα πρέπει να επιστρέφονται στα κράτη μέλη. Επομένως, για ποιον λόγο χρειάζεστε περισσότερα χρήματα, εάν δεν μπορείτε να δαπανήσετε τα χρήματα που διαθέτετε;
<P>
Εδώ, όμως, στο Κοινοβούλιο έχουμε ορισμένους "Pavlov": ο κ. Schulz, ο κ. Daul, ο κ. Verhofstadt, όλοι από τους οποίους απουσιάζουν τώρα - το έβαλαν στα πόδια αντί να μιλήσουν εδώ για να εστιαστεί ο προϋπολογισμός στην ποιότητα αντί για την ποσότητα, για παράδειγμα, περιορίζοντας τα περιφερειακά ταμεία και τα ταμεία συνοχής στα φτωχότερα κράτη μέλη, εξοικονομώντας το 30% αυτών των κονδυλίων, και επενδύοντας τα χρήματα αυτά σε καινοτομία και πολιτικές προσανατολιζόμενες στο μέλλον. Είμαι βέβαιος όμως ότι οι Pavlov της ΕΕ θα προσκρούσουν πάλι στον τοίχο του Συμβούλιου της ΕΕ αργότερα στη διάρκεια του τρέχοντος έτους.
<SPEAKER ID="064" NAME="Isabelle Durant" AFFILIATION="Verts/ALE">
(FR) Κύριε Πρόεδρε, όπως έχει ήδη ειπωθεί, είναι σαφές ότι για ποικίλους λόγους, άλλους ίδιους και άλλους διαφορετικούς, οι οποίοι όμως σε κάθε περίπτωση έχουν επιδεινωθεί από την κρίση, οι εθνικοί προϋπολογισμοί αντιμετωπίζουν δυσκολίες. Σε όλες τις χώρες μας, ανεξαρτήτως της πλειοψηφίας στην κυβέρνηση, η δημοσιονομική κατάσταση πρέπει να αντιμετωπιστεί.
<P>
Έχουμε δύο επιλογές. " μία είναι να ενεργήσουμε όλοι μόνοι μας, να προσπαθήσουμε να συνδυάσουμε τις δαπάνες με τα έσοδα, σε ορισμένες περιπτώσεις, σύμφωνα με τα όσα έχω ακούσει, λατρεύοντας τη λιτότητα ως αυτοσκοπό, πραγματοποιώντας δραστικές περικοπές στις δημόσιες δαπάνες και στα κοινωνικά επιδόματα, επιδεινώνοντας κατ' αυτόν τον τρόπο την κατάσταση για τους πολίτες.
<P>
Θα υποστήριζα τη δεύτερη επιλογή, δηλαδή τη συγκέντρωση των δημοσιονομικών προσπαθειών μας, επιτελώντας έργο δημοσιονομικής αλληλεγγύης, επιλέγοντας να χρησιμοποιήσουμε τους ιδίους πόρους, κυρίως μέσω της φορολόγησης των χρηματοπιστωτικών συναλλαγών. Αυτός είναι ο σκοπός της δημοσιονομικής συμπληρωματικότητας που θέλουμε να επιτύχουμε μέσω αυτής της διάσκεψης τύπου σύμβασης, μια πρόταση την οποία παρουσιάσαμε στο Συμβούλιο κατά τη διάρκεια της διαδικασίας συνδιαλλαγής και την οποία επαναλάβαμε στην έκθεση αυτή.
<P>
Πρέπει να συνεργαστούμε -η Ευρωπαϊκή Ένωση, τα εθνικά κοινοβούλια και οι κυβερνήσεις- ώστε να βρούμε έναν τρόπο να αθροίσουμε τις δαπάνες και τις δημοσιονομικές προσεγγίσεις μας. Δεν μπορούμε να έχουμε και την πίτα ολόκληρη και τον σκύλο χορτάτο: δεν μπορούμε να κάνουμε περικοπές και, ταυτόχρονα, να επενδύουμε σε υποδομές. Δεν είναι δυνατόν να συνεισφέρουμε λιγότερα, αλλά να εισπράττουμε περισσότερα. Θεωρώ ότι αυτό το μοντέλο διαλόγου τύπου σύμβασης μεταξύ των κυβερνήσεων, της Ευρωπαϊκής Ένωσης, των εθνικών κοινοβουλίων και του Ευρωπαϊκού Κοινοβουλίου είναι ο σωστός τρόπος να αποκαταστήσουμε την εμπιστοσύνη στην Ευρώπη, και τώρα και μακροπρόθεσμα.
<SPEAKER ID="065" NAME="Cornelis de Jong" AFFILIATION="GUE/NGL">
(NL) Κύριε Πρόεδρε, πρόκειται για μια πολύ κακή έκθεση, μια έκθεση που της αξίζει να πεταχθεί αμέσως στο καλάθι των αχρήστων. Ακριβώς αυτήν τη στιγμή όπου παντού οι άνθρωποι έρχονται αντιμέτωποι με απίστευτα οδυνηρά μέτρα λιτότητας, είναι υπερβολικά παράλογο εμείς εδώ στην Ευρωπαϊκή Ένωση να προτείνουμε τη δαπάνη ακόμη περισσότερων χρημάτων. Αναλογιστείτε ότι συμπεριφερόμαστε με τον τρόπο αυτόν, όταν τα πράγματα θα μπορούσαν να είναι τόσο διαφορετικά: να μην ξοδεύουμε χρήματα δεξιά και αριστερά. να μην χρηματοδοτούμε ποδηλατόδρομους και κρεπερί σε μια χώρα όπως οι Κάτω Χώρες. Θα πρέπει να εστιάσουμε τους πόρους των διαρθρωτικών ταμείων μας στις φτωχότερες χώρες και μόνο σε καινοτόμα έργα πανευρωπαϊκής σημασίας στα υπόλοιπα κράτη μέλη.
<P>
Σύμφωνα με την έκθεση, όλα θα πρέπει να παραμείνουν ως έχουν: έχουν ζητηθεί περισσότερα χρήματα για το Ευρωπαϊκό Γεωργικό Ταμείο Αγροτικής Ανάπτυξης, δεν έχει προταθεί καμία μεταρρύθμιση των διαρθρωτικών ταμείων, πουθενά δεν υπάρχουν απτές προτάσεις για μεγαλύτερη αποτελεσματικότητα. Το Κοινοβούλιο αυτό θα έπρεπε να ντρέπεται, ιδίως, η Ομάδα της Συμμαχίας Φιλελευθέρων και Δημοκρατών για την Ευρώπη και η Ομάδα του Ευρωπαϊκού Λαϊκού Κόμματος (Χριστιανοδημοκράτες). Ενώ, στις Κάτω Χώρες, σημειωτέον, το ιδιαίτερο γραφείο του πρωθυπουργού Rutte αφήνει τους ασθενείς και τα άτομα με αναπηρίες έξω στο κρύο, οι ίδιες ομάδες στο Κοινοβούλιο αυτό δαπανούν χρήματα ασύστολα. Πρωταθλητές λιτότητας στην πατρίδα τους, σπάταλοι στις Βρυξέλλες. Αυτό είναι αίσχος!
<SPEAKER ID="066" NAME="Claudio Morganti" AFFILIATION="EFD">
(IT) Κύριε Πρόεδρε, κυρίες και κύριοι, θα ήθελα να τονίσω διάφορες πτυχές αυτής της σημαντικής έκθεσης, ξεκινώντας από το σύστημα εσόδων της Ευρωπαϊκής Ένωσης.
<P>
Έως τώρα, είναι σαφές ότι ο τρέχων μηχανισμός παρουσιάζει πολλές ασυνέπειες, η γνωστότερη από τις οποίες είναι ο διορθωτικός μηχανισμός του "νωμένου Βασιλείου. Έκτοτε έχουν προστεθεί πολλές άλλες διορθώσεις και αντισταθμίσεις, οι οποίες κατέστησαν τον μηχανισμό εσόδων της ΕΕ εντελώς άδικο και κάθε άλλο παρά διαφανή.
<P>
Στο σημείο αυτό, θα ήταν καλύτερο να κινηθούμε προς ένα άμεσο σύστημα εσόδων βασισμένο αποκλειστικά στο ακαθάριστο εγχώριο προϊόν των κρατών μελών ή προς μια κοινή και ενοποιημένη μορφή εσόδων, όπως ο φόρος προστιθέμενης αξίας, για παράδειγμα. Προφανώς, οι ευρωπαίοι πολίτες δεν πρέπει να υποστούν επιπλέον επιβαρύνσεις, ούτε η Ευρώπη θα πρέπει να αντικαταστήσει τις φορολογικές πολιτικές των κρατών μελών, τα οποία θα πρέπει να παραμείνουν αυτόνομα και απολύτως κυρίαρχα στον τομέα αυτόν.
<P>
" έκθεση αναφέρει διάφορες προτεραιότητες, άλλες περισσότερο και άλλες λιγότερο σημαντικές, αλλά σε κάθε περίπτωση, όλες ιδιαίτερα δαπανηρές. Μπορούμε να συγκεντρώσουμε πόρους, χρησιμοποιώντας μέσα, όπως τα ομόλογα έργου και τα ευρωομόλογα, τα οποία πρέπει, ωστόσο, να υπόκεινται στην αυστηρότερη δυνατή διαχείριση, ούτως ώστε να μην διατρέχεται κίνδυνος δημιουργίας περαιτέρω χρέους, κάτι το οποίο θα ήταν επικίνδυνο.
<P>
Εμείς, ως βουλευτές του Ευρωπαϊκού Κοινοβουλίου, μπορούμε να συμβάλουμε άμεσα στη βελτίωση των οικονομικών της Ευρώπης. Πρέπει, επιτέλους, να επιλέξουμε μια ενιαία τοποθεσία για τις εργασίες του Κοινοβουλίου, πράγμα που θα οδηγούσε σε εξοικονόμηση δεκάδων εκατομμυρίων ευρώ ετησίως. Αυτό δεν είναι δημαγωγία, αλλά απλή ...
<P>
(Ο Πρόεδρος διακόπτει τον ομιλητή)
<SPEAKER ID="067" NAME="Diane Dodds" AFFILIATION="NI">
(EN) Κύριε Πρόεδρε, ο χλευασμός της κυβέρνησης της Αυτής Μεγαλειότητας από τον κ. Verhofstadt, όταν μοιράστηκε μαζί μας το σκεπτικό του σχετικά με τον λόγο για το οποίο η Βρετανία θα πρέπει να εκχωρήσει περισσότερους χρηματικούς πόρους και περισσότερη εξουσία στην ΕΕ ήταν μια περαιτέρω ένδειξη της τρανταχτής περιφρόνησης του "νωμένου Βασιλείου, της εθνικής του κυβέρνησης και των πολιτών του από ορισμένους σε αυτό το Κοινοβούλιο. Αυτό το οποίο δεν ανέφερε ο κ. Verhofstadt είναι ότι στο "νωμένο Βασίλειο υπάρχει δυνατότητα για άλλες εξοικονομήσεις. Επιχειρήσεις οι οποίες αναγκάζονται να δαπανούν 30 εκατ. λίρες στερλίνες, ώστε να συμμορφώνονται με τους κανονισμούς της ΕΕ θα μπορούσαν να εξοικονομήσουν το ποσό αυτό ανακτώντας τον έλεγχο από την Ευρώπη. Οι αλιείς του "νωμένου Βασιλείου θα ήθελαν πάρα πολύ να έχουν 3,3 δισ. λίρες στερλίνες στην τσέπη τους: την αξία των αλιευμάτων που χάθηκαν όταν η ΕΕ επέτρεψε σε άλλες χώρες να αλιεύουν στα χωρικά του ύδατα.
<P>
Κύριε Επίτροπε, αναφέρατε ότι ο ευρωπαϊκός προϋπολογισμός δεν αποτελεί αντίγραφο του εθνικού προϋπολογισμού. Ωστόσο, δεν είναι δυνατόν να διαχωριστεί από την πραγματικότητα στην οποία ζουν οι πολίτες του. Επί του παρόντος, η συνεισφορά του "νωμένου Βασιλείου είναι 6,4 δισ. λίρες στερλίνες, ποσό το οποίο θα ξεπεράσει τα 10 δισ. λίρες στερλίνες εάν καταργηθεί η επιστροφή. Το ποσό μπορεί να συγκεντρωθεί μόνο με την αύξηση των φόρων, την περικοπή υπηρεσιών, σχολείων ...
<P>
(Ο Πρόεδρος διακόπτει την ομιλήτρια)
<SPEAKER ID="068" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, υπάρχουν πέντε ερωτήσεις τις οποίες πρέπει να θέσουμε στους εαυτούς μας:
<P>
" πρώτη είναι: τι προϋπολογισμός απαιτείται για τη στρατηγική για την ανάπτυξη και την απασχόληση για το 2020;
<P>
Δεύτερον: τι προϋπολογισμό απαιτεί μια νομισματική ένωση;
<P>
Τρίτον: ποιες δυνατότητες έχουμε στη διάθεσή μας για την πραγματοποίηση εξοικονομήσεων;
<P>
Τέταρτον: τι προϋπολογισμός απαιτείται από τις "νωμένες Πολιτείες της Ευρώπης;
<P>
Πέμπτον: ποιον ρόλο πρέπει να διαδραματίσει η στρατηγική Ευρώπη 2020; Θέλουμε γενικά να διαδραματίσει κάποιον ρόλο;
<P>
Εμείς, το Ευρωπαϊκό Κοινοβούλιο, λαμβάνουμε σοβαρά τις ευθύνες μας. Ομιλούμε τη γλώσσα της αλήθειας. Στην Αυστρία, έχουμε ένα ρητό: εάν δεν πληρώσεις, το συγκρότημα δεν παίζει. Θέλουμε να επιτύχουμε τους στόχους μας, να τηρήσουμε τις υποχρεώσεις μας, να αποδεχθούμε τις προκλήσεις και να κρατήσουμε τις υποσχέσεις μας. Περισσότερα καθήκοντα, μεγαλύτερη ανταγωνιστικότητα, περισσότερο βιώσιμη ανάπτυξη, περισσότερες θέσεις εργασίας, περισσότερη έρευνα και περαιτέρω ολοκλήρωση δεν είναι δυνατόν να επιτευχθούν με λιγότερα χρήματα, χωρίς δημοσιονομική αναθεώρηση, χωρίς αξιολόγηση της υφιστάμενης εκταμίευσης κονδυλίων και χωρίς ιδίους πόρους.
<P>
" περισσότερη Ευρώπη θα δημιουργήσει επίσης δυνατότητες εξοικονόμησης στα κράτη μέλη. " περισσότερη Ευρώπη θα δημιουργήσει επίσης μεγαλύτερη αποτελεσματικότητα και είναι η απάντησή μας στην παγκοσμιοποίηση, στο μέλλον και στο δημόσιο χρέος.
<P>
Τι θέλουμε; Δεν θέλουμε να παγώσουμε τον προϋπολογισμό. Όποιος επιδιώκει να παγώσει τον προϋπολογισμό θα βλάψει την Ευρώπη και θα εξασθενήσει την ικανότητά μας να εκπληρώνουμε τα καθήκοντά μας προς τους πολίτες μας. Θέλουμε να θεσπίσουμε έναν φόρο επί των συναλλαγών ως ίδιο πόρο, αποδεχόμενοι τις προκλήσεις και τηρώντας τη Συνθήκη, αντί να στρουθοκαμηλίζουμε. Αυτή είναι η στρατηγική μας. Ας δώσουμε πραγματικά το έναυσμα και ας ψηφίσουμε υπέρ αυτής της έκθεσης.
<SPEAKER ID="069" NAME="Ivailo Kalfin" AFFILIATION="S&amp;D">
(BG) Κύριε Πρόεδρε, κύριε Επίτροπε, κυρίες και κύριοι, το βασικό θέμα στην έκθεση του Salvador Garriga δεν είναι τα οικονομικά, αλλά οι πολιτικές. Θα ήθελα να ευχαριστήσω τον ίδιο και την Jutta Haug, καθώς και όλους τους συναδέλφους βουλευτές στην επιτροπή, που έλαβαν υπόψη το θέμα αυτό ως κυρίαρχη σκέψη κατά το έργο που επιτελέσθηκε στη διάρκεια ολόκληρου του έτους. Οι χρηματοοικονομικοί πόροι αποτελούν απλώς ένα μέσο επίτευξης των στόχων. Οι πολιτικές είναι αυτό το οποίο έχει σημασία και το οποίο πρέπει να επισημανθεί κατά τη συζήτηση του επόμενου δημοσιονομικού πλαισίου.
<P>
Όλοι γνωρίζουμε ότι σε όλα τα κράτη μέλη της Ευρωπαϊκής Ένωσης πραγματοποιούνται περικοπές στους προϋπολογισμούς. Αυτό θα συνεχιστεί και τα επόμενα έτη. Οι περικοπές αυτές αποτελούν μέρος των προσπαθειών εξόδου από την κρίση. Ωστόσο, δεν πρέπει να ξεχνούμε ότι η υφιστάμενη κρίση έχει επίσης ευρωπαϊκές πτυχές: το πρόγραμμα οικονομικής ανάπτυξης, κανονισμοί για τη ρύθμιση της χρηματοπιστωτικής αγοράς με στόχο την πρόληψη της επανάληψης της κρίσης, τα μέτρα που συζητούνται επί του παρόντος σχετικά με την οικονομική διακυβέρνηση στην Ευρωπαϊκή Ένωση, τα μέτρα της ΕΕ τα οποία απλώς καθιστούν τα εθνικά μέτρα περισσότερο αποτελεσματικά. Αυτός είναι ο λόγος για τον οποίο δεν πρέπει τα εθνικά μέτρα που αποσκοπούν στην αντιμετώπιση της κρίσης και των συνεπειών της να συγκρουστούν με τα ευρωπαϊκά μέτρα.
<P>
" συμμετοχή στην Ευρωπαϊκή Ένωση εξασφαλίζει προστιθέμενη αξία. " προστιθέμενη αξία και η αλληλεγγύη δεν είναι κούφια λόγια. Το να λέμε στους ολλανδούς φορολογούμενους ότι οι συνεισφορές τους προς την Ευρωπαϊκή Ένωση αυξάνονται δεν είναι το ίδιο με το να λέμε στους βούλγαρους ή στους πολωνούς κτηνοτρόφους ότι η επιδότηση που λαμβάνουν είναι τρεις φορές μικρότερη και ότι υποχρεούνται να ανταγωνιστούν στην ίδια ανταγωνιστική αγορά. Δεν είναι εύκολο να απευθύνουμε κατηγορίες στους έλληνες φορολογούμενους, οι οποίοι διέρχονται μια εξαιρετικά δύσκολη περίοδο αυτόν τον καιρό, επειδή το ευρωπαϊκό χρηματοπιστωτικό σύστημα απέσπασε ένα τεράστιο χρηματικό ποσό από την Ελλάδα μόλις πριν από λίγα έτη.
<P>
" αλληλεγγύη έχει συγκεκριμένες πτυχές. Οι πτυχές αυτές συνδέονται επίσης με τις προτεραιότητες που έχει θέσει η Ευρωπαϊκή Ένωση για τα επόμενα έτη. Δεν είναι δυνατόν να επιτευχθεί καμία πρόοδος στον επιστημονικό τομέα, στην ενέργεια, στις μεταφορές, στην οικονομική διακυβέρνηση ή στις ψηφιακές τεχνολογίες, εάν οι τομείς αυτοί δεν υποστηριχθούν από κοινές ευρωπαϊκές πολιτικές.
<P>
Μάλιστα, πρέπει επίσης να σκεφθούμε με ποιον τρόπο μπορούμε να τροποποιήσουμε τον τρέχοντα ευρωπαϊκό προϋπολογισμό. Δεν περιλαμβάνει αποθεματικά και πρέπει να αναζητηθούν. Ωστόσο, θα σας δώσω ένα παράδειγμα. Τα αποθεματικά αυτά δεν είναι δυνατόν να καταστούν διαθέσιμα, για παράδειγμα, από όλες τις πολιτικές ή τους στόχους που αφορούν την ενεργειακή απόδοση, τις μεταφορές κ.λπ. και ενσωματώνονται στην πολιτική συνοχής. " περικοπή των πόρων από τα υφιστάμενα προγράμματα δεν θα αντικαταστήσει την ανάγκη για επιπρόσθετους νέους πόρους, εάν θέλουμε να θέσουμε νέους στόχους για την Ευρωπαϊκή Ένωση, εάν θέλουμε η ευρωπαϊκή ολοκλήρωση να εξασφαλίσει πραγματική προστιθέμενη αξία, μεταξύ άλλων και για τους φορολογούμενους, οι οποίοι δικαίως βλέπουν κάθε δεκάρα να διατίθεται στον ευρωπαϊκό προϋπολογισμό.
<P>
Γι' αυτόν τον λόγο πρέπει επίσης να εξετάσουμε τον ευρωπαϊκό προϋπολογισμό στο πλαίσιο ενός συστήματος: τόσο για την οικονομική διακυβέρνηση όσο και για τη διαχείριση του ενιαίου νομίσματος. " ελάχιστη αύξηση κατά 5%, η οποία αμφισβητείται, δεν αρκεί για την επίλυση όλων αυτών των ζητημάτων. Αυτός είναι ο λόγος για τον οποίο πρέπει να διερωτηθούμε για τα ευρωπαϊκά ομόλογα έργου, τα ευρωομόλογα και άλλα μέσα χρηματοδότησης.
<SPEAKER ID="070" NAME="Marit Paulsen" AFFILIATION="ALDE">
(SV) Κύριε Πρόεδρε, πρέπει να πω ότι, σε όλα μου τα χρόνια σε αυτό το Κοινοβούλιο, το έργο της ειδικής επιτροπής σχετικά με τις προκλήσεις πολιτικής και τους δημοσιονομικούς πόρους για μια βιώσιμη Ευρωπαϊκή Ένωση μετά το 2013 είναι το πιο ευχάριστο και διορατικό, εν ολίγοις, το πιο απολαυστικό - πρόκειται πραγματικά για εξαιρετικό έργο. Περιλαμβάνει ό,τι είναι αναγκαίο και θετικό για το μέλλον της Ευρώπης.
<P>
Ωστόσο, προσωπικά ανησυχώ ιδιαίτερα για όσα δεν κάναμε, και αυτό είναι ο καθορισμός προτεραιοτήτων. Έχουμε λάβει υπόψη μας όλες τις νέες προκλήσεις, αλλά διατηρήσαμε και όλες τις παλιές. Πιθανώς δεν θα είναι δυνατό να χειριστούμε και τις δύο. Έπρεπε να έχουμε θέσει προτεραιότητες. Έπρεπε να ήμασταν περισσότεροι σχολαστικοί κατά τον καθορισμό προτεραιοτήτων, αλλά το πιο ανησυχητικό απ' όλα είναι ότι έχουμε αφήσει τον καθορισμό προτεραιοτήτων στο Συμβούλιο. " επιλογή αυτή δεν είναι ευοίωνη για το μέλλον, κυρίες και κύριοι.
<SPEAKER ID="071" NAME="Martin Callanan" AFFILIATION="ECR">
(EN) Κύριε Πρόεδρε, οι πολίτες, οι σκληρά εργαζόμενοι φορολογούμενοι σε ολόκληρη την Ευρώπη, οι οποίοι είναι αυτοί που στην πραγματικότητα βγάζουν τα χρήματα τα οποία τόσοι πολλοί εδώ είναι τόσο πρόθυμοι να ξοδέψουν, θέλουν η Ευρώπη να κάνει λιγότερα και θέλουν η Ευρώπη ό,τι κάνει, να το κάνει καλύτερα. Θέλουν έναν μικρό ευρωπαϊκό προϋπολογισμό που να λαμβάνει υπόψη ότι, είτε μας αρέσει είτε όχι, ζούμε σε μια εποχή λιτότητας. Θέλουν η Ευρώπη να επικεντρωθεί στον ιδιαίτερα περιορισμένο αριθμό τομέων στους οποίους η Ευρώπη μπορεί πράγματι να προσδώσει αξία και να αφήσει τις υπόλοιπες δραστηριότητες στα κράτη μέλη μας. Δυστυχώς, η εν λόγω έκθεση δεν προτείνει τίποτε από αυτά.
<P>
Πρέπει να είμαστε σαφείς: η εισήγηση της αύξησης κατά 5% είναι εντελώς απαράδεκτη και η ιδέα των αποκαλούμενων ιδίων πόρων είναι εξίσου απαράδεκτη - πρόκειται απλώς για υφαρπαγή εξουσιών εκ μέρους της ΕΕ. Ο προϋπολογισμός θα πρέπει να εκσυγχρονιστεί, τα κονδύλια θα πρέπει να διατεθούν εκ νέου σε προγράμματα τα οποία πράγματι θα αποφέρουν μελλοντικά οφέλη και δεν θα συγκαλύπτουν προηγούμενες αστοχίες. " χρηματοδότηση της οικονομικής διάσωσης θα πρέπει να περιοριστεί στις χώρες οι οποίες πράγματι ήθελαν να ενταχθούν στη ζώνη του ευρώ εξαρχής. Όσοι από εμάς προειδοποιούσαν ότι επρόκειτο για λάθος, δεν θα πρέπει να αναγκάζονται να συνεισφέρουν.
<P>
" επιτροπή είχε την ευκαιρία να ακολουθήσει πολλές από αυτές τις εποικοδομητικές και βιώσιμες για το μέλλον προτάσεις· όμως τις απέρριψε. Δεν έκανε τίποτα από όλα αυτά και η έκθεση θα πρέπει να απορριφθεί από το Κοινοβούλιο.
<SPEAKER ID="072" NAME="László Surján" AFFILIATION="PPE">
(HU) Κύριε Πρόεδρε, η έκθεση την οποία έχουμε ενώπιόν μας είναι ίσως η σημαντικότερη αυτής της περιόδου. Το Ευρωπαϊκό Κοινοβούλιο είναι το πρώτο από τα όργανα που συντάσσει τις σκέψεις του για τα επόμενα επτά έτη, με την επιφύλαξη όμως του δικαιώματος της Επιτροπής να υποβάλει προτάσεις. Ωστόσο, αυτή είναι η μόνη δυνατότητα να αποφευχθεί το ξέσπασμα σκανδάλου σχετικά με το δικαίωμα της σύμφωνης γνώμης που θα μας υποχρέωνε να απορρίψουμε την πρόταση του Συμβουλίου. Συνεπώς, όλοι οι εταίροι μας γνωρίζουν ότι το Ευρωπαϊκό Κοινοβούλιο θέλει και μπορεί να την ενσωματώσει στις ιδέες του στον βαθμό που αυτό είναι δυνατό.
<P>
Αξιότιμοι συνάδελφοι, επιτρέψτε μου να σας προτείνω δύο έγγραφα τα οποία αξίζει να διαβασθούν προτού επιδοθείτε σε σκαιή κριτική: τη Συνθήκη της Λισαβόνας και την ίδια την έκθεση. " υποστήριξη των ιδίων πόρων είναι ούτε λίγο ούτε πολύ αυτό το οποίο προβλέπεται στη Συνθήκη της Λισαβόνας. Θεωρώ ιδιαίτερα σημαντικό το μήνυμα ότι ο ευρωπαϊκός προϋπολογισμός χρειάζεται μια μικρή αύξηση. Μικρή από την άποψη ότι αυτό το 5% θα τροποποιηθεί επίσης από τον πληθωρισμό, πράγμα που σημαίνει ότι δεν μιλούμε για υπέρμετρη αύξηση. Το ζήτημα δεν είναι η αύξηση των δαπανών για τη γεωργία ή τη συνοχή, αλλά ότι οι δαπάνες αυτές δεν είναι δυνατόν να μειωθούν.
<P>
Ο Miklós Zrínyi, συγγραφέας κροατικής και ουγγρικής καταγωγής ο οποίος έζησε το 1600, είπε -σχετικά με τους Τούρκους εκείνη την εποχή- "Κάτω τα χέρια από τους Ούγγρους!" Παραθέτοντας τα λόγια του, εγώ θα πω: Κάτω τα χέρια από τη γεωργική πολιτική, κάτω τα χέρια από την πολιτική συνοχής· επειδή, όσοι πειράξουν αυτές τις πολιτικές, δεν θα πειράξουν μόνο τους Ούγγρους, τους Ρουμάνους, τους Σλοβάκους, αλλά και όλους τους πολίτες των ευρωπαϊκών χωρών. Όσο λιγότερο στηρίζουν οι ψηφοφόροι έναν πολιτικό, αυτός τόσο περισσότερο στρέφεται προς τους πολίτες. Πιστεύω ότι εμείς, που έχουμε την υποστήριξη μιας μεγαλύτερης πολιτικής δύναμης, εκπροσωπούμε παρομοίως τα συμφέροντα των πολιτών, και γι' αυτόν τον λόγο λέμε: κάτω τα χέρια από τη γεωργική πολιτική και τη συνοχή!
<SPEAKER ID="073" NAME="Derek Vaughan" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω τον εισηγητή και τον πρόεδρο για το έργο που έχουν επιτελέσει όσον αφορά την παρούσα έκθεση. " συζήτηση σήμερα επί της έκθεσης επισημαίνει ότι θα υπάρξει διαφωνία στο Συμβούλιο σχετικά με ορισμένα ζητήματα, συμπεριλαμβανομένης της συνολικης αύξησης, της επιστροφής του "νωμένου Βασιλείου και τους ιδίους πόρους. Για να είμαι δίκαιος, πέρα από το ζήτημα της επιστροφής του "νωμένου Βασιλείου, όπου οι βουλευτές του "νωμένου Βασιλείου θα ανήκουν στη μειοψηφία του ενός, πιστεύω ότι το Κοινοβούλιο προσπάθησε να πετύχει ορισμένους συμβιβασμούς.
<P>
Όταν έχετε μεγάλες, πολύπλοκες και σημαντικές εκθέσεις όπως αυτή, ο συμβιβασμός είναι σχεδόν αναπόφευκτος, επικροτώ όμως ορισμένους συμβιβασμούς. Επικροτώ τον συμβιβασμό για τη διάρκεια και τη δομή των επόμενων δημοσιονομικών προοπτικών. Επικροτώ επίσης τον συμβιβασμό για την πολιτική συνοχής. Πιστεύω ότι η πολιτική συνοχής είναι ζωτικής σημασίας για να επιτύχουμε θέσεις εργασίας και ανάπτυξη στην ΕΕ μετά το 2013. Επομένως, για την πολιτική συνοχής, χρειαζόμαστε επαρκή χρηματοδότηση, τουλάχιστον στο επίπεδο που έχουμε τώρα, εάν όχι περισσότερη στο μέλλον.
<P>
Οι επόμενες δημοσιονομικές προοπτικές πρέπει να αφορούν τις θέσεις απασχόλησης και την ανάπτυξη, προκειμένου να έχουν πρακτική σημασία για τους πολίτες. Επομένως, εκτός από μια ισχυρή πολιτική συνοχής, χρειαζόμαστε επίσης πολιτικές για τη χρηματοδότηση της έρευνας και ανάπτυξης στα πανεπιστήμια και στις ΜΜΕ μας. Το ΠΠ8 χρειάζεται επομένως επαρκή χρηματοδότηση για το μέλλον. Πρέπει επίσης να επενδύσουμε στις υποδομές μας στην Ευρωπαϊκή Ένωση -υποδομές όπως οι μεταφορές, η ενέργεια και η βελτίωση των ευρυζωνικών δικτύων σε πολλές αγροτικές περιοχές- και δεν θα πρέπει να ξεχνούμε τις ίδιες τις αγροτικές περιοχές μας.
<P>
Για να υλοποιήσουμε όλες αυτές τις πολιτικές για τις θέσεις εργασίας και την ανάπτυξη, χρειαζόμαστε μηχανισμούς εκτέλεσης. Χρειαζόμαστε επίσης εταίρους.
<P>
(Ο Πρόεδρος διακόπτει τον ομιλητή)
<SPEAKER ID="074" NAME="Riikka Manner" AFFILIATION="ALDE">
(FI) Κύριε Πρόεδρε, κύριε Επίτροπε, καταρχάς, θα ήθελα να συγχαρώ τον εισηγητή για την εξαιρετική έκθεση και το εξαιρετικό του έργο επί της ειδικής επιτροπής σχετικά με τις προκλήσεις πολιτικής και τους δημοσιονομικούς πόρους για μια βιώσιμη Ευρωπαϊκή Ένωση μετά το 2013. Ένας από τους κύριους στόχους των μελλοντικών δημοσιονομικών πλαισίων είναι η δημιουργία μέσων που θα αναγάγουν τη στρατηγική ΕΕ 2020 σε επίπεδο βάσης. Υπάρχει η συνειδητοποίηση σε αυτήν την έκθεση ότι, χωρίς την πολιτική συνοχής και τη γεωργική πολιτική που είναι σθεναρή και ισχυρή από την άποψη του προϋπολογισμού της, ο στόχος αυτός δεν θα επιτευχθεί. " πολιτική συνοχής, για παράδειγμα, δεν είναι το μόνο απτό μέσο που θα μας επιτρέψει να αναπτύξουμε καινοτομίες και να δημιουργήσουμε θέσεις εργασίας και ανάπτυξη. Χρειαζόμαστε μεταρρυθμίσεις, αλλά μπορούμε επίσης να την υλοποιήσουμε στο πλαίσιο αυτών των τομέων πολιτικής.
<P>
Συνεπώς, απευθύνω έκκληση προς εσάς, κύριε Επίτροπε, να διασφαλίσετε, στην επόμενη δημοσιονομική περίοδο, ότι τόσο η περιφερειακή πολιτική όσο και η γεωργική πολιτική θα διατηρήσουν τα υφιστάμενα επίπεδα των προϋπολογισμών τους, σύμφωνα με τη γνώμη του Κοινοβουλίου. Είμαι, επομένως, ευγνώμων που η έκθεση λαμβάνει επίσης υπόψη τις περιφέρειες όπου οι συνθήκες είναι ιδιαίτερα δύσκολες, όπως οι αραιοκατοικημένες περιοχές του Βορρά. Θα χρειαστούν επίσης τους δικούς τους επιπρόσθετους προϋπολογισμούς κατά την επόμενη δημοσιονομική περίοδο.
<SPEAKER ID="075" NAME="Peter van Dalen" AFFILIATION="ECR">
(NL) Κύριε Πρόεδρε, η λέξη κλειδί για την Ευρώπη είναι "εμπιστοσύνη". Τα ευρωπαϊκά θεσμικά όργανα γενικότερα, και το Ευρωπαϊκό Κοινοβούλιο ειδικότερα, πρέπει να αποκαταστήσουν την εμπιστοσύνη μεταξύ των πολιτών. Πώς μπορεί να επιτευχθεί αυτό;
<P>
Πρώτον, όχι με περισσότερη Ευρώπη ή περισσότερα χρήματα για την Ευρώπη, αλλά με μια καλύτερη Ευρώπη, μια Ευρώπη με προστιθέμενη αξία, και η Ευρώπη δεν θα πρέπει να αναμειγνύεται σε ζητήματα, όπως ο αθλητισμός ή ο τουρισμός, τα οποία μπορούν να αντιμετωπίσουν τα κράτη μέλη μόνα τους άψογα.
<P>
Δεύτερον, να δεσμευτούν οι πόροι του Ταμείου Συνοχής για τις πραγματικά φτωχιές περιφέρειες της Ευρώπης. Το 50% των κονδυλίων εξακολουθούν να διοχετεύονται σε πλούσια κράτη μέλη, όπως η Γερμανία και η Γαλλία. Αυτό είναι απαράδεκτο. Εάν το επιλύσουμε αυτό, θα μπορέσουμε να χαλιναγωγήσουμε την άσκοπη κατασπατάληση χρημάτων, ακόμη και να επιτύχουμε καθαρό κέρδος.
<P>
Τρίτον, με επενδύσεις σε βιώσιμη για το μέλλον γεωργία και βιομηχανία. " έκθεση Polledo ήταν σκέτη αποτυχία. Ρίξαμε τα πάντα σε ένα τεράστιο χωνευτήρι, και περιμένουμε από τους πολίτες μας να χωνέψουν αυτόν τον χυλό. Καλή όρεξη, αλλά προσέξτε μην πνιγείτε.
<SPEAKER ID="076" NAME="José Manuel Fernandes" AFFILIATION="PPE">
(PT) Κύριε Πρόεδρε, κυρίες και κύριοι, θα ήθελα να συγχαρώ τον εισηγητή για το εξαιρετικό έργο που επιτέλεσε και είχε ως αποτέλεσμα μια έκθεση η οποία καθιστά δυνατό ένα καλό ξεκίνημα για την ανάπτυξη του πολυετούς δημοσιονομικού πλαισίου (ΠΔΠ) και η οποία συνιστά πρόκληση για την Επιτροπή και το Συμβούλιο.
<P>
Πρόκειται για μια φιλόδοξη έκθεση, ενώ ταυτόχρονα είναι και ρεαλιστική. Ελπίζω ότι όλα τα θεσμικά όργανα έχουν συναγάγει τα σωστά συμπεράσματα από τη χρηματοπιστωτική, οικονομική και κοινωνική κρίση, η οποία θα αργήσει να ξεπεραστεί. Κατά την άποψή μου, ένα συμπέρασμα είναι σαφές: μόνο μια ενωμένη Ευρώπη με αλληλεγγύη και ενισχυμένη, εναρμονισμένη και συγκλίνουσα οικονομική διακυβέρνηση θα μπορέσει να ανταποκριθεί στο καθήκον της επιτυχούς αντιμετώπισης των πολιτικών προκλήσεων που έχουμε ενώπιόν μας.
<P>
Χρειαζόμαστε περισσότερη και καλύτερη Ευρώπη. Πρέπει να δώσουμε προτεραιότητα στην κοινοτική μέθοδο παρά στη διακυβερνητική μέθοδο. Πρέπει να αυξήσουμε τον προϋπολογισμό.
<P>
" στρατηγική Ευρώπη 2020 έχει συμφωνηθεί, οι προτεραιότητές της είναι σαφείς και οι στόχοι της μετρήσιμοι. Θα είναι ο οδηγός μας για τις επόμενες δημοσιονομικές προοπτικές. Ωστόσο, η στρατηγική αυτή θα είναι επιτυχής μόνο εάν υπάρχει ένας προϋπολογισμός που να ανταποκρίνεται στις δραστηριότητές της, στους στόχους της. Ως εκ τούτου, το ΠΔΠ πρέπει να έχει τη δημοσιονομική υποστήριξη για να ανταποκριθεί στις φιλοδοξίες και στη δέσμευση της στρατηγικής Ευρώπη 2020. " πολιτική συνοχής είναι επίσης το αποτέλεσμα της αρχής της αλληλεγγύης. Είναι σημαντικό η συνοχή αυτή να είναι οικονομική, κοινωνική και εδαφική, και να λειτουργήσει ως θέλγητρο για τις φτωχότερες περιφέρειες.
<P>
Πιστεύω, επομένως, ότι είναι σημαντικό η χρηματοδότηση της πολιτικής συνοχής να παραμείνει τουλάχιστον στα ίδια επίπεδα, σε συνδυασμό με τη χρηματοδότηση για την κοινή γεωργική πολιτική (ΚΓΠ). Πρέπει επίσης να σημειωθεί πρόοδος προς ένα ΠΔΠ, όπου πάνω από το 80% των κονδυλίων του δεν προέρχονται από εθνικούς προϋπολογισμούς.
<SPEAKER ID="077" NAME="Kinga Göncz" AFFILIATION="S&amp;D">
(HU) Κύριε Πρόεδρε, η κρίση μάς αναγκάζει να αναθεωρήσουμε τόσο τους εθνικούς προϋπολογισμούς όσο και τον προϋπολογισμό της Ευρωπαϊκής Ένωσης ως προς την αποτελεσματικότητα και να εξετάσουμε με ποιον τρόπο εξυπηρετούν τους στόχους μας και πόση προστιθέμενη αξία, ευρωπαϊκή προστιθέμενη αξία, προσδίδουν προς τον σκοπό αυτόν. Θα ήθελα να μιλήσω για έναν τομέα που δεν έχει αναφερθεί σήμερα μέχρι στιγμής, ήτοι τη συνεργασία στον τομέα της δικαιοσύνης και των εσωτερικών υποθέσεων, ο οποίος πέρασε από την αρμοδιότητα των κρατών μελών σε επίπεδο πολιτικής της ΕΕ με τη Συνθήκη της Λισαβόνας. " επιθυμία μας να επιτύχουμε μεγάλη βελτίωση στον τομέα αυτόν πρέπει να αντικατοπτριστεί στην επόμενη δημοσιονομική περίοδο.
<P>
Πρέπει οπωσδήποτε να εξασφαλίσουμε κονδύλια για το πρόγραμμα της Στοκχόλμης, το οποίο είναι ένα μάλλον φιλόδοξο πρόγραμμα. " Ευρώπη χρειάζεται μετανάστες με καλή μόρφωση που να έρχονται στην Ευρώπη σε συμμόρφωση με τους κανονισμούς, και μια κοινή μεταναστευτική πολιτική με επαρκείς πόρους. Τα γεγονότα στη βόρεια Αφρική επέστησαν για άλλη μία φορά την προσοχή στη σημασία μιας κοινής ευρωπαϊκής μεταναστευτικής πολιτικής, και κατέδειξαν ότι είναι αναγκαία η ολοκλήρωση που υποστηρίζεται από πόρους και η ευρωπαϊκή αλληλεγγύη.
<P>
Οι τελευταίοι μήνες επεσήμαναν επιπλέον ότι η προστασία των κοινών αξιών μας, η καταπολέμηση των διακρίσεων και τα ανθρώπινα δικαιώματα χρειάζονται επίσης προστασία και πόρους, ότι πρέπει να απλουστεύσουμε τη χρήση πόρων για τη διαχείριση έκτακτων καταστάσεων και ότι χρειαζόμαστε ιδίους πόρους για να δημιουργήσουμε μια καλύτερη, ισχυρότερη και περισσότερο εκτεταμένη Ευρώπη το επόμενο διάστημα.
<SPEAKER ID="078" NAME="James Elles" AFFILIATION="ECR">
(EN) Κύριε Πρόεδρε, συγχαίρω τον εισηγητή για όλο το έργο που επιτέλεσε. Είναι έξοχο όσον αφορά την επίτευξη της προσπάθειας να εξασφαλισθεί ομοφωνία. Υπάρχουν τρεις τομείς τροποποίησης, υπέρ των οποίων θα ήθελα να επιχειρηματολογήσω.
<P>
Πρώτον, μακροπρόθεσμα, χρειαζόμαστε μια πενταετή δημοσιονομική προοπτική. Εάν η στρατηγική για το 2020 έχει επταετή διάσταση, θα πρέπει ως απόλυτη προϋπόθεση η επόμενη να προορίζεται για πενταετή περίοδο.
<P>
Δεύτερον, δεν έχει επιτελεσθεί επαρκές έργο όσον αφορά την εξεύρεση τρόπου να εφασφαλισθεί δήλωση αξιοπιστίας για δαπάνες. Όσοι ζητούν περισσότερα χρήματα σε ευρωπαϊκό επίπεδο, θα είχαν μεγαλύτερη υποστήριξη εάν γνωρίζαμε με κάθε βεβαιότητα τον ακριβή προορισμό των χρημάτων.
<P>
Τέλος, σε απάντηση στον κ. Verhofstadt, δεν είναι συνετό να ξεχωρίζουμε οποιοδήποτε κράτος μέλος, όταν υπάρχουν αρκετά κράτη μέλη τα οποία αποτελούν καθαρούς συνεισφέροντες στον προϋπολογισμό. Θα ήθελα να υποστηρίξω σθεναρά να θέσουμε ένα όριο στην καθαρή συνεισφορά των κρατών μελών ως ποσοστό επί του ΑΕγχΠ, επειδή, κοιτώντας μπροστά, δεν είναι ρεαλιστικό να θεωρούμε ότι μπορούμε να έχουμε την έγκριση των κρατών μελών, όταν οι καθαρές συνεισφορές τους διπλασιάζονται σε μια περίοδο σημαντικής λιτότητας.
<SPEAKER ID="079" NAME="Markus Pieper" AFFILIATION="PPE">
(DE) Κύριε Πρόεδρε, η αύξηση του 5% στον προϋπολογισμό εξηγείται από τις δαπάνες για την Υπηρεσία Εξωτερικής Δράσης, την προστασία των συνόρων, την καταπολέμηση της τρομοκρατίας, την αύξηση της αναπτυξιακής βοήθειας, την ενίσχυση της έρευνας και των διεθνών υποδομών. Γενικά, το αίτημα του Κοινοβουλίου είναι απολύτως δικαιολογημένο. Ωστόσο, το Κοινοβούλιο προσπερνά επίσης μια ευκαιρία με την έκθεση Garriga Polledo. Θα είχαμε περισσότερη αξιοπιστία αν μπορούσαμε να δείξουμε σε ποιους τομείς μπορεί να είναι αποτελεσματικότερη η Ευρώπη και σε ποιους μπορούν να εξοικονομηθούν χρήματα.
<P>
Αυτό, βεβαίως, περιλαμβάνει τον μεγάλο αριθμό οργανισμών που απολαμβάνουν μια εξαιρετικά δαπανηρή αυτόνομη ύπαρξη, και τη γεωργία, όπου ορισμένα κράτη μέλη δεν έχουν καταφέρει ακόμη να δημιουργήσουν ένα σύστημα κατ' αποκοπήν ενισχύσεων με βάση την έκταση το οποίο θα είναι καταλληλότερο για την αγορά. Ως εισηγητής για το μέλλον της πολιτική συνοχής, θα ήθελα επίσης να αναφέρω ότι η ευρωπαϊκή πολιτική συνοχής θα πρέπει επίσης να συμπεριληφθεί εν προκειμένω. Ευτυχώς, πολλές περιφέρειες έχουν καταφέρει να περάσουν το όριο για τη μέγιστη χρηματοδότηση του 75%. Ωστόσο, εάν υπάρχει λιγότερη φτώχεια στις διάφορες περιφέρειες της Ευρώπης, τότε η ευρωπαϊκή αλληλεγγύη μπορεί επίσης να υποχωρήσει. Τα χρήματα που εξοικονομήθηκαν θα μπορούσαν να επενδυθούν καλύτερα σε ευρωπαϊκή προστιθέμενη αξία, για παράδειγμα, σε έναν ευφυή σύνδεσμο μεταξύ των διαρθρωτικών ταμείων και των διεθνικών δικτύων στις συνοριακές περιφέρειες. Το ζήτημα αυτό βρίσκεται επί του παρόντος υπό συζήτηση στην Επιτροπή Περιφερειακής Ανάπτυξης, καθώς και η πρόταση για τη δημιουργία ενδιάμεσης κατηγορίας που θα κυμαίνεται από το 75 έως το 90% του ΑΕγχΠ, όπως προτείνεται στην έκθεση Garriga Polledo. Ίσως η κ. Krehl ονειρευόταν, εάν πίστευε ότι είχε ήδη συμφωνήσει επί ενός συμβιβασμού στην Επιτροπή Περιφερειακής Ανάπτυξης.
<P>
Δεν θεωρώ ότι η προσωρινή ειδική επιτροπή σχετικά με τις προκλήσεις πολιτικής και τους δημοσιονομικούς πόρους για μια βιώσιμη Ευρωπαϊκή Ένωση μετά το 2013 είναι κατάλληλη να προβαίνει σε συστάσεις για την εν λόγω ενδιάμεση κατηγορία. Απλοποιούμε τα πράγματα υπερβολικά αν απλώς χαρακτηρίζουμε επίσης τις περισσότερο εύπορες περιφέρειες ως περιφέρειες οι οποίες απαιτούν ειδική στήριξη. Προσωπικά αυτό το βλέπω ως πρόσκληση να σπαταλήσουμε χρήματα. Εγκαταλείπουμε το καθιερωμένο και δοκιμασμένο σύστημα της σταδιακής εξόδου/εισόδου, αλλά δεν προσφέρουμε πλέον άλλα κίνητρα. Εγγυώμαστε μόνιμη επιδότηση για όλες τις περιφέρειες, σχεδόν έως το επίπεδο της μέσης οικονομικής ισχύος. Δεν μπορεί να υπάρξει μέλλον για ένα σύστημα όπως αυτό στην ευρωπαϊκή περιφερειακή πολιτική. Πρέπει επομένως να διαγράψουμε την παράγραφο 73 από την έκθεση. Κατά τα άλλα, η έκθεση είναι αποδεκτή.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="080" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, κύριε Pieper, εκπλήσσομαι που σας ακούω να λέτε ότι η κ. Krehl πρέπει να ονειρεύεται. Μια μεγάλη πλειοψηφία ψήφισε υπέρ του ενδιάμεσου στόχου, όταν πραγματοποιήθηκε η ψηφοφορία στην Επιτροπή Περιφερειακής Ανάπτυξης. Πιστεύω ότι θα εξασφαλίσουμε την υποστήριξη της πλειοψηφίας και εδώ, επειδή η αλληλεγγύη των περιφερειών υποστηρίζεται από την πλειοψηφία. Γι' αυτό χρειαζόμαστε αυτόν τον ενδιάμεσο στόχο. Θα με ενδιέφερε να μάθω για ποιον λόγο αναφέρεστε σε αυτήν την πλειοψηφία ως όνειρο.
<SPEAKER ID="081" NAME="Πρόεδρος">
Κύριε Pieper, μπορείτε να εξηγήσετε για ποιον λόγο πρόκειται για όνειρο;
<SPEAKER ID="082" NAME="Markus Pieper" AFFILIATION="PPE">
(DE) Κύριε Πρόεδρε, κυρία Schroedter, αυτή είναι η δική σας αντίληψη για το ζήτημα. Εμείς στην Επιτροπή Περιφερειακής Ανάπτυξης έχουμε μια διαφορετική πρόταση από εκείνη η οποία περιέχεται στην έκθεση Garriga Polledo. Αυτή είναι η πρώτη μου επισήμανση.
<P>
" δεύτερη επισήμανσή μου είναι ότι μεταξύ των πολιτικών ομάδων εξακολουθεί να υπάρχει σημαντική θεμελιώδης αντίσταση στην ενδιάμεση κατηγορία. Το γνωρίζετε καλά αυτό. Γι' αυτό με εκπλήσσει η ερώτησή σας. Θεωρώ ότι ονειρεύεστε όταν απλώς ισχυρίζεστε ότι έχουμε προτείνει συμβιβασμούς και ότι είναι σαφείς. Εν πάση περιπτώσει, είναι αρμοδιότητα της Επιτροπής Περιφερειακής Ανάπτυξης να προετοιμάσει το θέμα αυτό για συζήτηση στην Ολομέλεια. Με εκπλήσσει ιδιαίτερα η εξαιρετικά αισιόδοξη άποψή σας ότι το έργο μας έχει ολοκληρωθεί.
<SPEAKER ID="083" NAME="Estelle Grelier" AFFILIATION="S&amp;D">
(FR) Κύριε Πρόεδρε, η συζήτηση σχετικά με τις δημοσιονομικές προοπτικές της Ευρωπαϊκής Ένωσης εγείρει ερωτήματα σχετικά με το ευρωπαϊκό εγχείρημα, την έκτασή του και τη φιλοδοξία του.
<P>
" έκθεση αυτή είναι αξιέπαινη, επειδή επιδιώκει να επιστρατεύσει τους δημοσιονομικούς πόρους της Ένωσης, προκειμένου να συμμορφωθούν με τη στρατηγική Ευρώπη 2020. " επιδίωξη αυτή έρχεται σε αντιδιαστολή με τη στενή οπτική των περισσότερων κρατών μελών.
<P>
Ενώ τα κράτη μέλη βλέπουν την Ευρώπη από την άποψη της χρηματοοικονομικής συνεισφοράς τους, την οποία θέλουν να δουν να μειώνεται, και των οικονομικών οφελών, τα οποία θέλουν να δουν να αυξάνονται, η έκθεση αυτή τάσσεται υπέρ ισχυρών και ολοκληρωμένων κοινοτικών πολιτικών, είτε πρόκειται για από μακρού εδραιωμένες πολιτικές είτε για νέες αρμοδιότητες στο πλαίσιο της Συνθήκης της Λισαβόνας.
<P>
Κατά συνέπεια, αυτή η έκθεση πρωτοβουλίας του Κοινοβουλίου θα πρέπει να αποτελέσει τη βάση για μελλοντικές συζητήσεις, ακόμη και αν, κατά την άποψή μου, σφάλλει επί της ομοφωνίας και της επιφυλακτικότητας. Είναι αλήθεια ότι μια αύξηση κατά 5% του ευρωπαϊκού προϋπολογισμού θα ήταν καλύτερη από τα δημοσιονομικά προγράμματα των κρατών μελών για το 2012. Ωστόσο, η ουσία του προβλήματος -και μάλλον το εμπόδιο- θα είναι να συμφωνηθεί ένα νούμερο που να ταιριάζει με τις πολιτικές οι οποίες περιγράφονται στην έκθεση.
<P>
Γνωρίζουμε τις αρνητικές πλευρές των πολιτικών λιτότητας: πώς επηρεάζουν την απασχόληση και φέρνουν σε απόγνωση ολοένα και μεγαλύτερο αριθμό πολιτών. Έχουμε υποχρέωση να χρηματοδοτήσουμε αντικυκλικές πολιτικές, κυρίως μέσω μιας ισχυρής πολιτικής συνοχής, κύριε Pieper, η οποία θα προωθεί τις δημόσιες επενδύσεις και την απασχόληση σε όλες τις ευρωπαϊκές περιφέρειες. Θα ήθελα να τονίσω τη σημασία της δημιουργίας μιας ενδιάμεσης κατηγορίας περιφερειών για να διασφαλίσουμε ότι η διάθεση των πόρων των διαρθρωτικών ταμείων αντικατοπτρίζει με ακρίβεια την οικονομική και κοινωνική πραγματικότητα στις περιφέρειες.
<P>
Επιτρέψτε μου να κλείσω λέγοντας ότι πρέπει να επιβάλουμε έναν φόρο στη χρηματοοικονομική κερδοσκοπία, ο οποίος θα αύξανε την υποστήριξη των πολιτών προς μια άρτια χρηματοδοτούμενη Ευρώπη.
<SPEAKER ID="084" NAME="Gunnar Hökmark" AFFILIATION="PPE">
(EN) Κύριε Πρόεδρε, καταρχάς, θα ήθελα να συγχαρώ τον εισηγητή για την επισήμανση του πλήθους των προκλήσεων που μας περιμένουν. Επικροτώ επίσης το ιδιαίτερα σαφές μήνυμα της έκθεσης, το οποίο ζητεί σημαντική αύξηση όσον αφορά την έρευνα και την επιστήμη, επειδή πρόκειται για μία από τις προτεραιότητες που πρέπει να έχουμε.
<P>
Θα ήθελα να πω -και το λέω αυτό στην Επιτροπή- ότι η πολιτική και η ηγεσία έχουν να κάνουν με προτεραιότητες. Χωρίς προτεραιότητες, δεν υπάρχει ηγεσία. Υπάρχουν πάντοτε τα καθήκοντα εκείνα και οι προκλήσεις που έχουν μεγαλύτερη σημασία από άλλα. Το ίδιο συμβαίνει και με τον προϋπολογισμό της Ευρωπαϊκής Ένωσης, όπως και με εκείνον των κρατών μελών. Πρέπει να αυξήσουμε περαιτέρω την έρευνα και την επιστήμη, αλλά πρέπει επίσης να αυξήσουμε το ποσό της επιστήμης και της έρευνας στην περιφερειακή χρηματοδότηση. Πρέπει να λάβουμε υπόψη μας την ανάπτυξη των γεωργικών αγορών και να μειώσουμε τις δαπάνες σε αυτές.
<P>
Ας θυμηθούμε όμως ότι πρέπει να θέσουμε προτεραιότητες σε όλα τα επίπεδα, σε ευρωπαϊκό επίπεδο, καθώς και σε επίπεδο κρατών μελών. Οφείλω να αναφέρω ότι απεχθάνομαι τις σφοδρές επιθέσεις κατά της ΕΕ ή κατά των Βρυξελλών, απεχθάνομαι όμως και τις σφοδρές επιθέσεις κατά των κρατών μελών, επειδή μειώνουν τη σημασία των δαπανών που πραγματοποιούνται στα κράτη μέλη: υγειονομική περίθαλψη, κοινωνική ασφάλιση, συντάξεις, εκπαίδευση. Δεν πρόκειται για διαμάχη μεταξύ της ΕΕ και των κρατών μελών. Πρόκειται για μια διαρκή πάλη για ηγεσία και προτεραιότητες. Εάν δεν τολμούμε να θέσουμε αυτές τις προτεραιότητες, τότε δεν επιδεικνύουμε ηγετικό χαρακτήρα.
<P>
Πρέπει να πω ότι εάν δεν μπορούμε να κατανοήσουμε τη δύσκολη κατάσταση στην οποία βρίσκονται σήμερα τα κράτη μέλη, δεν μπορούμε να κατανοήσουμε την πραγματικότητα των πολιτών. Πρέπει να θέσουμε προτεραιότητες και να μην επιλύσουμε τα προβλήματα απλώς αυξάνοντας τους προϋπολογισμούς. Ζητώ, λοιπόν, από τον Επίτροπο να επιδείξει ηγετικό χαρακτήρα, θάρρος, και να θυμηθεί ότι η έρευνα και η επιστήμη, οι υποδομές ...
<P>
(Ο Πρόεδρος διακόπτει τον ομιλητή)
<SPEAKER ID="085" NAME="Andrea Cozzolino" AFFILIATION="S&amp;D">
(IT) Κύριε Πρόεδρε, κυρίες και κύριοι, πρόκειται να ψηφίσουμε επί ενός εξαιρετικά σημαντικού στρατηγικού εγγράφου το οποίο εξασφαλίζει ένα σταθερό πλαίσιο αναφοράς για τις δημοσιονομικές προοπτικές μετά το 2013. Ξεκινά με το αίτημα για συνοχή μεταξύ των στόχων και των μέσων, και μεταξύ του νέου ρόλου που πρέπει να επιτελέσουν τα ευρωπαϊκά θεσμικά όργανα -υπό το πρίσμα της Συνθήκης της Λισαβόνας και της ύφεσης- και των πόρων που, μαζί, θα αποφασίσουμε να επενδύσουμε.
<P>
" εν λόγω συνοχή συνεπάγεται επίσης μια σοβαρή απάντηση στην απαίτηση για καινοτομία από τους πολίτες, από τους αποδέκτες των πολιτικών της ΕΕ, και από τις κοινωνικές ομάδες και τις βιομηχανίες της Ευρώπης. Το ίδιο πράξαμε και για τη συνοχή, η οποία αποτελεί καίριο ζήτημα για να αποφασίσουμε πώς θέλουμε να είναι η Ευρωπαϊκή Ένωση τα επόμενα έτη. " εμπειρία δείχνει ότι η συνοχή αποτελεί πλέον ζωτικό άξονα του ευρωπαϊκού εγχειρήματος, και σημαντικό αγαθό, το οποίο πρέπει να περιφρουρηθεί, να προστατευθεί και να ανανεωθεί από όλους.
<P>
Στο πλαίσιο αυτό, η προσπάθεια που έχει καταβληθεί όσον αφορά τη δημιουργία μιας ενδιάμεσης κατηγορίας περιφερειών είναι ιδιαίτερα σημαντική, πάνω απ' όλα, επειδή σε ορισμένες περιπτώσεις τα έτη της ύφεσης από την οποία εξερχόμαστε έχουν εντείνει τους εσωτερικούς διχασμούς, αυξάνοντας περαιτέρω τη σημασία της αποτελεσματικής και επαρκούς στήριξης για τις λιγότερο ανεπτυγμένες περιφέρειες της Ευρώπης, καταπολεμώντας τις σπατάλες και φέρνοντας την αναπτυξιακή πολιτική ακριβώς στο επίκεντρο.
<P>
Ωστόσο, υποστηρίζω ότι πρέπει να αντιμετωπίσουμε την πρόκληση των ενδιάμεσων κατηγοριών και της ρήτρας διασφάλισης, προκειμένου να ξεκινήσουμε μια νέα φάση στην πολιτική συνοχής της Ευρώπης και επίσης να επιφέρουμε, στο πλαίσιο της πολιτικής συνοχής, την περισσότερο ισορροπημένη και βιώσιμη ανάπτυξη που θέλουμε να διασφαλίσουμε για την Ευρώπη κατά τα επόμενα έτη.
<SPEAKER ID="086" NAME="Frank Engel" AFFILIATION="PPE">
(FR) Κύριε Πρόεδρε, τα 500 εκατομμύρια πολίτες της Ευρωπαϊκής Ένωσης αντιστοιχούν επί του παρόντος σε περισσότερο από το 8% του παγκόσμιου πληθυσμού.
<P>
Έως το 2050, ο αριθμός αυτός θα είναι 5% ή 6%. Το 2100, θα αντιστοιχούμε στο 3% αυτού του πληθυσμού. Αυτό το πλήθος Ευρωπαίων συνεχίζει να διατηρεί, σε μεγάλο βαθμό μέσω των εθνικών προϋπολογισμών, 2.000 πρεσβείες, 27 σώματα ενόπλων δυνάμεων, 50 κοινές δυνάμεις κ.ά. Πιστεύω ότι η Κίνα απασχολεί επί του παρόντος περισσότερους υφυπουργούς απλώς για να υποδέχεται όλους τους ισχυρούς ευρωπαίους υπουργούς που καταφθάνουν για να ζητήσουν χάρες και διμερείς συμφωνίες από το Πεκίνο. Όλα αυτά αρχίζουν να φαντάζουν γελοία στην παγκόσμια σκηνή.
<P>
" διαίρεση του 8% του παγκόσμιου πληθυσμού μεταξύ 30 κρατικών δημοσιονομικών πολιτικών είναι μια τρέλα. Ουσιαστικά, η κυριαρχία αυτή παραμένει απόλυτη. " Ευρώπη διαχειρίζεται το 2,5% ή το ένα τεσσαρακοστό των συνολικών δημοσιονομικών δαπανών που πραγματοποιούνται στην Ευρώπη. Οι συνεισφορές των κρατών μελών συνιστούν το ένα τεσσαρακοστό των εθνικών δαπανών τους. Και όμως, φαίνεται ότι ακόμη και αυτό είναι πάρα πολύ.
<P>
Ας σκεφθούμε τώρα το ζήτημα των ιδίων πόρων ή ίσως κάποια άλλη στιγμή. Ας πάψουμε να γκρινιάζουμε για το 2,5% των δημόσιων δαπανών με τις οποίες υποτίθεται ότι πρέπει να διατηρούμε ολόκληρο τον μηχανισμό που απαιτείται για την υλοποίηση της στρατηγικής για το 2020 και για να εκπληρώσουμε τις υποχρεώσεις που μας έχουν ανατεθεί στο πλαίσιο της Συνθήκης της Λισαβόνας. Δεν επινοήσαμε εμείς τη στρατηγική και τις αρμοδιότητες: τα κράτη μέλη το έκαναν αυτό. Βάσει αυτών των δεδομένων, η έκθεση του κ. Garriga Polledo χαρακτηρίζεται από μετριοπάθεια. Και όμως υπάρχουν εκείνοι οι οποίοι θέλουν να μας περιορίσουν ακόμη περισσότερο και θεωρούν την έκθεση φιλόδοξη. Αυτός είναι ο λόγος για τον οποίο το Κοινοβούλιο αυτό θα πρέπει να εγκρίνει την έκθεση.
<SPEAKER ID="087" NAME="Frédéric Daerden" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, η έκθεση αυτή είναι ζωτικής σημασίας για το μέλλον του ευρωπαϊκού εγχειρήματος, το οποίο θα πρέπει να περιλαμβάνει αλληλεγγύη και φιλόδοξους στόχους, ειδικότερα λόγω των δημοσιονομικών κρίσεων με τις οποίες παλεύουν τα κράτη μέλη την περίοδο αυτή.
<P>
Ακολουθώντας μια υπερφιλελεύθερη προσέγγιση, η πλειοψηφία των αρχηγών κρατών και κυβερνήσεων στο Συμβούλιο επιλέγει να συνεχίσει τις δραστικές περικοπές στους προϋπολογισμούς και είναι πρόθυμη να θυσιάσει τις επενδύσεις σε σημαντικές μελλοντοστραφείς πολιτικές, όπως εκείνες οι οποίες χρηματοδοτούνται από τον ευρωπαϊκό προϋπολογισμό. Το πάγωμα του προϋπολογισμού θα καταφέρει πλήγμα στην ανάπτυξη, ασχέτως με όσα μπορεί να λένε οι υπόλοιποι βουλευτές. Μια αύξηση κατά τουλάχιστον 5%, όπως συνιστά η παρούσα συναινετική έκθεση, είναι το ελάχιστο που μπορούμε να κάνουμε για να αντιμετωπίσουμε τις προκλήσεις και να μείνουμε ενωμένοι.
<P>
" ευρωπαϊκή αλληλεγγύη περιλαμβάνει την αναγκαιότητα χρηματοδότησης της στρατηγικής για το 2020, κυρίως τους κοινωνικούς στόχους της, οι οποίοι περιλαμβάνουν την καταπολέμηση της φτώχειας. " έκθεση με έχει πείσει επίσης ότι η ευρωπαϊκή αλληλεγγύη θα πρέπει να ενισχυθεί από τη δημιουργία ενδιάμεσων περιφερειών, προκειμένου να διασφαλιστεί ότι η πολιτική συνοχής εξασφαλίζει δίκαιη κάλυψη ολόκληρης της Ευρώπης.
<P>
Τέλος, ένα ακόμη παράδειγμα είναι το Ευρωπαϊκό Ταμείο Προσαρμογής στην Παγκοσμιοποίηση, το οποίο προσφέρει πραγματική αλληλεγγύη στους ευρωπαίους εργαζόμενους. " έκθεση αναγνωρίζει τον πολύτιμο ρόλο που έχει διαδραματίσει αυτό το Ταμείο. " αύξηση στο πολυετές δημοσιονομικό πλαίσιο είναι αναγκαία. Δεν θα πρέπει να θεωρείται επιβάρυνση στα κράτη μέλη, επειδή ο ευρωπαϊκός προϋπολογισμός παρέχει προστιθέμενη αξία και θα περιλαμβάνει, στο μέλλον, έναν φόρο επί των χρηματοπιστωτικών συναλλαγών.
<SPEAKER ID="088" NAME="Μαριέττα Γιαννάκου" AFFILIATION="PPE">
Κύριε Πρόεδρε, η Συνθήκη της Λισαβόνας δημιούργησε νέα πεδία αρμοδιότητας και ενίσχυσε τις πολιτικές της Ένωσης, γεγονός που αντανακλάται στη διαμόρφωση του επομένου πολυετούς δημοσιονομικού πλαισίου της περιόδου 2013-2020. Συγχαίρω τον εισηγητή κ. Garriga για την ολοκληρωμένη έκθεση του που απεικονίζει τις πολιτικές προτεραιότητες μιας Ευρώπης διαφορετικής από αυτή που γνωρίζαμε.
<P>
Με δεδομένες τις μεγάλες εσωτερικές προκλήσεις που αντιμετωπίζει η ίδια η Ένωση αλλά και οι πολίτες της και λαμβάνοντας υπόψη τον ενισχυμένο διεθνή της χαρακτήρα, αντιλαμβανόμαστε ότι κύριος στόχος της πολιτικής πρέπει να είναι η μείωση των υφισταμένων κοινωνικών, οικονομικών και εδαφικών ανισοτήτων. Μια προβεβλημένη και επιτυχής πολιτική συνοχής αποτελεί από μόνη της ευρωπαϊκή προστιθέμενη αξία και πρέπει να αποβαίνει προς όφελος όλων των κρατών μελών της Ένωσης.
<P>
Το νέο πρόγραμμα και το νέο πλαίσιο επταετούς διάρκειας θεμελιώνεται στις δράσεις της στρατηγικής ΕΕ 2020 και έχει ως γνώμονα την ανάκαμψη της Ευρώπης από την κρίση με την προώθηση έξυπνης, διατηρήσιμης και χωρίς αποκλεισμούς ανάπτυξης. Ως πολιτικές προτεραιότητες και στόχοι ορίζονται η προώθηση της απασχόλησης, η ενίσχυση της καινοτομίας, η έρευνα, η ανάπτυξη, η αντιμετώπιση της κλιματικής αλλαγής, η βελτίωση των επιπέδων εκπαίδευσης, η κοινωνική ένταξη, η καταπολέμηση της φτώχειας· επίσης οι πολιτικές για τη μετανάστευση και η εξασφάλιση πόρων για την ανάπτυξη δύσβατων και ακριτικών περιοχών.
<P>
Ο προϋπολογισμός της Ένωσης αποτελεί τον κύριο μηχανισμό ενεργοποίησης της αλληλεγγύης μεταξύ των κρατών μελών και ισχυρό εργαλείο μιας μεταρρύθμισης που θα μπορούσε να κινητοποιήσει πρόσθετους ιδιωτικούς και δημόσιους πόρους για να υποστηριχθούν οι επενδύσεις οι οποίες θα λειτουργούσαν ως καταλύτης όσον αφορά την πολλαπλασιαστική επίδραση των δαπανών της Ένωσης. Ο ευρωπαϊκός προϋπολογισμός πρέπει να αυξηθεί, κύριε Πρόεδρε, και να βασιστεί σε πραγματικούς ιδίους πόρους αν θέλουμε μια Ευρώπη ισχυρή για τους πολίτες της και έναντι όλου του κόσμου. Ο προϋπολογισμός της Ένωσης είναι εργαλείο συνολικής και ολοκληρωμένης ανάπτυξης σε μια στιγμή που τα κράτη μέλη μόνα τους δεν μπορούν...
<P>
(Ο Πρόεδρος διακόπτει την ομιλήτρια)
<SPEAKER ID="089" NAME="Sophie Auconie" AFFILIATION="PPE">
(FR) Κύριε Πρόεδρε, κυρίες και κύριοι, λέγεται συχνά ότι τα χρήματα είναι τα μέσα διεξαγωγής πολέμου. Πρέπει να θυμόμαστε ότι τα χρήματα αποτελούν επίσης τη ραχοκοκαλιά ενός ειρηνικού εγχειρήματος όπως η Ευρωπαϊκή Ένωση. Εάν η Ευρώπη πράγματι σκοπεύει να υλοποιήσει τις πολιτικές που προβλέπονται στις Συνθήκες, συμπεριλαμβανομένων νέων πολιτικών που περιλαμβάνονται στη Συνθήκη της Λισαβόνας, χρειάζεται τους χρηματοοικονομικούς πόρους για να υλοποιήσει αυτούς τους στόχους.
<P>
Κατά συνέπεια, είμαι υπέρ της συγκέντρωσης ιδίων πόρων και της θέσπισης ενός φόρου επί των χρηματοπιστωτικών συναλλαγών. " αναγκαία αύξηση του ευρωπαϊκού προϋπολογισμού πρέπει να συνοδεύεται από σημαντικές εξοικονομήσεις από τη βελτιστοποίηση των δαπανών μας. Για παράδειγμα, ας δημιουργήσουμε μια πραγματική Κοινή Εξωτερική Πολιτική και Πολιτική Ασφάλειας, ώστε να δώσουμε στην Ευρώπη περισσότερη επιρροή στην παγκόσμια σκηνή, αλλά και για να κάνουμε τη βέλτιστη δυνατή χρήση των δημόσιων χρημάτων.
<P>
" έκθεση του κ. Garriga Polledo είναι κρίσιμης σημασίας, σχεδόν πλήρης αναδιατύπωση: συνιστά ένα πολύ ισχυρό πολιτικό και χρηματοοικονομικό πλαίσιο για την Ευρωπαϊκή Ένωση. Επιπλέον, δύο σημαντικές πολιτικές της Ένωσης αποκτούν τη θέση που δικαιωματικά τους αξίζει. Όσον αφορά την κοινή γεωργική πολιτική (ΚΓΠ), η οποία είναι κρίσιμης σημασίας για την επισιτιστική ασφάλεια και την αυτάρκεια, η έκθεση υποστηρίζει την ανανέωση του προϋπολογισμού της ΚΓΠ. Σχετικά με την πολιτική συνοχής, η οποία αποτελεί το χρηματοδοτικό μέσο που χρησιμοποιείται για τη δημιουργία περιφερειακής αλληλεγγύης και ενθάρρυνσης της περιφερειακής οικονομικής ανάπτυξης, η έκθεση προτείνει την ενίσχυση των στόχων της, δημιουργώντας μια κατηγορία ενδιάμεσων περιφερειών, ώστε οι περιφέρειες που βρίσκονται στο ίδιο αναπτυξιακό επίπεδο να μπορούν να επωφεληθούν ...
<P>
(Ο Πρόεδρος διακόπτει την ομιλήτρια)
<SPEAKER ID="090" NAME="Danuta Maria Hübner" AFFILIATION="PPE">
(EN) Κύριε Πρόεδρε, θα ήθελα να πω ορισμένα λόγια σχετικά με την ανάγκη να στραφούμε προς τη μεταρρύθμιση των ιδίων πόρων. Πιστεύω ότι ο κυρίαρχος ρόλος των εσόδων βάσει του ΑΕΕ καθιστά τη λήψη απόφασης για τον προϋπολογισμό της ΕΕ υπερ-πολιτικοποιημένη και λιγότερο προσανατολισμένη στην αποτελεσματικότητα. Αποτελεί αφορμή για το αίτημα παγώματος ή μείωσης των δαπανών της ΕΕ. Οδηγεί στη λογική η οποία εκφράζεται στο πλαίσιο των διαπραγματεύσεων για τον προϋπολογισμό του 2011, ότι εάν περικόψουμε τους εθνικούς προϋπολογισμούς μας λόγω της κρίσης, θα πρέπει να ακολουθήσουμε την ίδια προσέγγιση και για τον προϋπολογισμό της ΕΕ.
<P>
Ωστόσο, δεν είναι καθόλου προφανές ότι με πρόσθετους ιδίους πόρους που θα μείωναν την εξάρτηση από το ΑΕΕ μπορούμε να αναμένουμε μια επανάσταση στις ικανότητες της ΕΕ να χρηματοδοτήσει την ανάπτυξη και διαθρωτικές αλλαγές. Υπάρχει πάντοτε ο κίνδυνος ο ίδιος συνασπισμός που θα εγκρίνει τη δημοσιονομική απόφαση στο Συμβούλιο να μπορεί επίσης να εγκρίνει την ίδια απόφαση στο Ευρωπαϊκό Κοινοβούλιο.
<P>
Εάν νοιαζόμαστε για την Ευρώπη, θα πρέπει να ξεχάσουμε τις προσδοκίες των υπουργών Οικονομικών και να στραφούμε προς τις προσδοκίες των πολιτών. " επιτυχία ενός εθνικού πολιτικού που επιστρέφει στην πατρίδα του από διαπραγματεύσεις στις Βρυξέλλες δεν θα πρέπει να βασίζεται στο μήνυμα ότι η κυβέρνηση θα πληρώσει λιγότερα για τον προϋπολογισμό της ΕΕ, αλλά, για παράδειγμα, στο μήνυμα ότι η ΕΕ θα βοηθήσει ώστε οι μικρές επιχειρήσεις να χρηματοδοτήσουν έργα καινοτομίας.
<P>
Είναι σαφές ότι ο τρόπος με τον οποίο χρηματοδοτούνται οι δαπάνες της ΕΕ θα πρέπει να είναι απολύτως διαφανής. Αυτό θα μπορούσε να επιτευχθεί ευκολότερα με έναν μόνο φόρο, αλλά είναι επίσης εφικτό τα έσοδα να βασιστούν σε μια ομάδα φόρων που θα πληρούν κριτήρια όσον αφορά τη διαφάνεια, την ισότητα, την προβολή, την αποτελεσματικότητα και την επαρκή εναρμόνιση.
<SPEAKER ID="091" NAME="Maria Da Graça Carvalho" AFFILIATION="PPE">
(PT) Κύριε Πρόεδρε, κύριε Επίτροπε, θα ξεκινήσω συγχαίροντας τον εισηγητή για το εξαιρετικό του έργο. Επικροτώ το ότι οι προτεραιότητες που προτείνονται σε αυτήν την έκθεση συνάδουν με τη στρατηγική Ευρώπη 2020 και θέτουν την ανάπτυξη στο επίκεντρο της ευρωπαϊκής πολιτικής. Χρειαζόμαστε περισσότερη και καλύτερη Ευρώπη.
<P>
Ως εκ τούτου, θα πρέπει να προωθήσουμε τους τομείς που συμβάλλουν περισσότερο στην ανταγωνιστικότητα, όπως η έρευνα, η καινοτομία και η ενέργεια. Πρέπει, επομένως, να αυξήσουμε σημαντικά τη χρηματοδότηση της επιστήμης και της καινοτομίας, προκειμένου να προωθήσουμε την αριστεία σε ολόκληρη την Ευρώπη. Είναι επίσης σημαντικό να ενισχύσουμε το ευρωπαϊκό σύστημα για τη χρηματοδότηση της επιστήμης, προκειμένου να υλοποιήσουμε τον στόχο της επένδυσης του 3% του ακαθάριστου εγχώριου προϊόντος (ΑΕγχΠ).
<P>
Ο νέος προϋπολογισμός θα πρέπει επίσης να προωθεί την αυξημένη ενεργειακή απόδοση και να στηρίζει την κατασκευή μελλοντικών υποδομών, ειδικότερα ενεργειακών υποδομών, δημιουργώντας κατ' αυτόν τον τρόπο τις αναγκαίες συνθήκες ώστε η ευρωπαϊκή βιομηχανία να είναι ανταγωνιστική. Πρέπει να αυξηθεί ο ρόλος της βιομηχανίας, ειδικότερα εκείνος των μικρών και μεσαίων επιχειρήσεων (ΜΜΕ), συμβάλλοντας κατ' αυτόν τον τρόπο στην ενίσχυση της ηγετικής θέσης της Ευρώπης σε έναν παγκοσμιοποιημένο κόσμο.
<SPEAKER ID="092" NAME="Barbara Matera" AFFILIATION="PPE">
(IT) Κύριε Πρόεδρε, θα ήθελα να συγχαρώ τον εισηγητή, κ. Garriga Polledo, για το εξαιρετικό του έργο καθ' όλη τη διάρκεια του έτους, το οποίο εισέπραξε ευρεία πολιτική υποστήριξη. Επικροτώ το μήνυμα το οποίο κατάφερε να περάσει η έκθεση αυτή: η λύση στην κρίση είναι η διασφάλιση της θέσης της Ένωσης ως παγκόσμιου παράγοντα.
<P>
Το μελλοντικό δημοσιονομικό πλαίσιο αντικατοπτρίζει τους στόχους που τέθηκαν στη στρατηγική Ευρώπη 2020 και θεμελιώνεται ακράδαντα στη Συνθήκη της Λισαβόνας. Ωστόσο, απαιτείται κατάλληλη χρηματοδότηση, ώστε οι πολιτικές της Ένωσης να είναι αξιόπιστες. " ανάπτυξη των υποδομών ενέργειας και μεταφορών, οι επενδύσεις στην έρευνα και ανάπτυξη, η πολιτική για τη μάθηση και τη νεολαία πρέπει να λάβουν νέα ώθηση στους μελλοντικούς προϋπολογισμούς της Ένωσης, ενώ οι θεμελιώδεις πυλώνες της πολιτικής συνοχής και της γεωργικής πολιτικής θα πρέπει να συνεχίσουν να εισπράττουν το τρέχον ποσό χρηματοδότησης.
<P>
" Ευρώπη και τα μεγάλα έργα της έρχονται σε σύγκρουση με δημοσιονομικούς περιορισμούς σε εθνικό επίπεδο, εννοώντας ότι η μεγαλύτερη συμμετοχή του ιδιωτικού τομέα μέσω ομολόγων έργου ή συμπράξεων δημόσιου-ιδιωτικού τομέα είναι το κλειδί στην αύξηση της ανταγωνιστικότητας και της ανάπτυξης.
<P>
Μαζί με την υπόλοιπη ιταλική αντιπροσωπεία, προβληματίζομαι σχετικά με τις προτάσεις να προστεθούν αυτές οι αποκαλούμενες "ενδιάμεσες κατηγορίες" στην περιφερειακή πολιτική, καθώς κάτι τέτοιο ενέχει τον κίνδυνο να πληγούν οι ασθενέστερες περιφέρειες της Ένωσης. Θα ολοκληρώσω βεβαιώνοντας ότι η χρηματοδότηση της Ένωσης αποκλειστικά μέσω ενός συστήματος βασισμένου στους ιδίους πόρους είναι ο μόνος τρόπος να διασφαλίσουμε το μέλλον και την ανάπτυξη της Ευρωπαϊκής Ένωσης.
<SPEAKER ID="093" NAME="Ingeborg Gräßle" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, η μεταρρύθμιση του κανονισμού υπηρεσιακής κατάστασης πρόκειται να παρουσιαστεί μαζί με τη δέσμη για το ΠΔΠ. Το ζήτημα όσον αφορά τον τρόπο με τον οποίο η ΕΕ διοικείται πραγματικά αντιμετωπίζεται πολύ λακωνικά στις παραγράφους 125 και 126 της έκθεσης Garriga Polledo. Κύριε Επίτροπε, θα ήθελα να σας ζητήσω να είστε φιλόδοξος κατά την παρουσίαση του υπηρεσιακού κανονισμού. Εξάλλου, το ζήτημα του τι κάνουμε, το οποίο συζητήθηκε εδώ λεπτομερώς, είναι τουλάχιστον εξίσου σημαντικό με το ζήτημα του πώς το κάνουμε.
<P>
Το ερώτημα είναι ποιον ρόλο θα διαδραματίσει η Ευρωπαϊκή Επιτροπή στο μέλλον κατά την υλοποίηση όλων των σημείων του προγράμματος της στρατηγικής για το 2020 το οποίο παρουσιάσαμε σήμερα. Θα ήθελα να δω την Επιτροπή να επιλέγει έναν ισχυρότερο ρόλο για τον εαυτό της, αντί να αναθέτει όλα τα καθήκοντα σε άλλους. Γι' αυτό είναι σημαντικό, στο πλαίσιο της μεταρρύθμισης του υπηρεσιακού κανονισμού, να δημιουργηθούν θέσεις για τα νέα αυτά καθήκοντα, ώστε να μπορεί να συμμετέχει και η ίδια η Επιτροπή. Ο αριθμός των ημερών αδείας που έχουμε στη διάθεσή μας είναι τεράστιος. Οι υπάλληλοι της Επιτροπής έχουν έως και 13 εβδομάδες άδεια μετ' αποδοχών. Κύριε Επίτροπε, θα σας συνιστούσα να πάρετε λίγες από αυτές τις ημέρες αδείας και να τις διαθέσετε για την υλοποίηση του προϋπολογισμού, ώστε να μπορούμε πράγματι να επιτύχουμε τους πολιτικούς στόχους που θέλουμε να επιτύχουμε. Θα έλεγα επίσης ότι θα πρέπει να εξασφαλίσουμε μια στρατηγική ΕΕ 2020 για τη διοίκηση της ΕΕ. Κάτι τέτοιο θα απαιτούσε δράση όχι μόνο από εσάς, αλλά και από ολόκληρο το Σώμα των Επιτρόπων και τον Πρόεδρο της Επιτροπής.
<SPEAKER ID="094" NAME="Sidonia Elżbieta Jędrzejewska" AFFILIATION="PPE">
(PL) Κύριε Πρόεδρε, θα ήθελα να συγχαρώ τον κ. Garriga Polledo που συνέταξε μια τόσο εξαιρετική έκθεση για το πολυετές δημοσιονομικό πλαίσιο. " έκθεση απέσπασε πολύ μεγάλη υποστήριξη στο πλαίσιο της ειδικής επιτροπής σχετικά με τις προκλήσεις πολιτικής και τους δημοσιονομικούς πόρους για μια βιώσιμη Ευρωπαϊκή Ένωση μετά το 2013. Ελπίζω ότι η έκθεση θα αποτελέσει το βασικό θεμέλιο για τις διαπραγματεύσεις σχετικά με τον νέο πολυετή προϋπολογισμό της Ευρωπαϊκής Ένωσης, οι οποίες θα ξεκινήσουν σύντομα.
<P>
Χαίρομαι ιδιαίτερα που οι βουλευτές του ΕΚ αποφάσισαν να στηρίξουν την τροπολογία την οποία κατέθεσα σχετικά με την ενίσχυση των πολιτικών για τη νεολαία. Σε μια περίοδο όπου οι νέοι Ευρωπαίοι συγκαταλέγονται στα κύρια θύματα της οικονομικής κρίσης, θα πρέπει να στηρίξουμε όλες τις πρωτοβουλίες που αποσκοπούν στη βελτίωση της κατάστασης των νέων και, ειδικότερα, όσων αποσκοπούν στη βελτίωση της πρόσβασης στην εκπαίδευση και της επαγγελματικής τους κατάστασης. Προγράμματα όπως το "Νεολαία εν δράσει" και το "Διά βίου μάθηση", τα οποία έχουν πολύ μικρό κόστος ανά δικαιούχο και είναι εξαιρετικά αποτελεσματικά, θα πρέπει επομένως να διατηρηθούν ως χωριστό στοιχείο των μελλοντικών πολυετών δημοσιονομικών πλαισίων, και τα προγράμματα αυτά αξίζουν επίσης πολύ μεγαλύτερη χρηματοδότηση.
<P>
Ταυτόχρονα, θα ήθελα να επαινέσω την πρόταση για τη διατήρηση υψηλού επιπέδου χρηματοδότησης για την πολιτική συνοχής. " πολιτική συνοχής δεν διαδραματίζει βασικό ρόλο στην επίτευξη των στόχων της στρατηγικής Ευρώπη 2020· κύριο μέλημά της είναι η ενίσχυση της ευρωπαϊκής ολοκλήρωσης και αλληλεγγύης, μειώνοντας τις κοινωνικές, οικονομικές και εδαφικές διαφορές οι οποίες δυστυχώς εξακολουθούν να υπάρχουν στην Ευρωπαϊκή Ένωση.
<SPEAKER ID="095" NAME="Rareş-Lucian Niculescu" AFFILIATION="PPE">
(RO) Κύριε Πρόεδρε, ο εισηγητής ξεκίνησε την παρουσίασή του με μια ιδιαίτερα σημαντική φράση, λέγοντας ότι πρέπει να συνδυάσουμε τις παραδοσιακές πολιτικές της Ευρωπαϊκής Ένωσης με τις νέες μας προτεραιότητες. Ούτε το ένα ούτε το άλλο μπορεί να λειτουργήσει αυτόνομα. Στο πλαίσιο αυτό, θα ήθελα να επικροτήσω το όραμα της κοινής γεωργικής πολιτικής που περιγράφηκε στην έκθεση.
<P>
Θα σας υπενθυμίσω, εάν μου επιτρέπετε, ορισμένες σημαντικές ιδέες, από τις οποίες η κύρια είναι η διατήρηση του επιπέδου του προϋπολογισμού για την ΚΓΠ κατά την επόμενη περίοδο δημοσιονομικού προγραμματισμού. Ο παραδοσιακός ρόλος της ευρωπαϊκής γεωργίας, σε συνδυασμό με τις νέες φιλοδοξίες στις οποίες προσβλέπουμε, δικαιολογεί απόλυτα τη διατήρηση του επιπέδου αυτού του προϋπολογισμού.
<P>
Δεύτερον, η ανάγκη διατήρησης ενός συστήματος ΚΓΠ βασίζεται σε δύο πυλώνες, ενώ η προώθηση των αγροτικών περιοχών στο πλαίσιο του δεύτερου πυλώνα συνδέεται στενά με τους στόχους της στρατηγικής Ευρώπη 2020.
<P>
Μία τελευταία επισήμανση είναι η ανάγκη αναθεώρησης της ΚΓΠ στο μέλλον, με στόχο την αποτελεσματικότερη χρήση του προϋπολογισμού, βάσει μιας δίκαιης κατανομής των ενισχύσεων ως μία από τις επιλογές για την επίτευξη αυτού του στόχου.
<SPEAKER ID="096" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, καταρχάς θα ήθελα να ευχαριστήσω όλους τους εισηγητές για το υπέροχο έργο το οποίο επιτέλεσαν. Σήμερα, έχουμε μια σαφή κοινοβουλευτική θέση σχετικά με το τι περιμένουμε εμείς και οι πολίτες μας από την επόμενη περίοδο δημοσιονομικού προγραμματισμού. Όλοι κατανοούμε ότι θα πρέπει να αλλάξουμε ριζικά την κατεύθυνση της τρέχουσας πολιτικής και αυτό αντικατοπτρίζεται ξεκάθαρα στη στρατηγική Ευρώπη 2020. Πρέπει να αναπτύξουμε μια ασφαλή ενιαία ευρωπαϊκή αγορά ενέργειας, να διασφαλίσουμε ότι ολόκληρη η Ευρώπη συνδέεται μέσω δικτύων μεταφοράς και να εξαλείψουμε τις διαφορές που εξακολουθούν να υπάρχουν μεταξύ των διάφορων περιφερειών της Ευρωπαϊκής Ένωσης. Πρέπει να αναθεωρήσουμε πλήρως την κοινή γεωργική πολιτική, η οποία πρέπει να εξασφαλίσει ένα δίκαιο και ενιαίο σύστημα άμεσων ενισχύσεων, και πολλούς άλλους σημαντικούς τομείς, χωρίς τους οποίους δεν θα κατορθώσουμε να δημιουργήσουμε μια ανταγωνιστική και ισχυρή Ευρώπη. Φυσικά, αυτό θα απαιτεί σημαντικές επενδύσεις, ιδίως στην έρευνα. Επομένως, πρέπει να αναζητήσουμε νέα χρηματοδοτικά μέσα, όπως η θέσπιση ενός φόρου επί των χρηματοπιστωτικών συναλλαγών κ.λπ. Πιστεύω ότι ...
<P>
(Ο Πρόεδρος διακόπτει τον ομιλητή)
<SPEAKER ID="097" NAME="Jan Mulder" AFFILIATION="ALDE">
(NL) Κύριε Πρόεδρε, ένα από τα βασικά ζητήματα που αναδείχθηκαν από αυτήν τη συζήτηση είναι: "Τι ακριβώς είναι η ευρωπαϊκή προστιθέμενη αξία;". Ελπίζω ότι όταν η Επιτροπή θα παρουσιάσει τις προτάσεις στο τέλος αυτού του μήνα, θα δώσει μια σαφή εξήγηση όσον αφορά τον λόγο για τον οποίο συγκεκριμένα κονδύλια του προϋπολογισμού έχουν σαφή προστιθέμενη αξία. Έχω την εντύπωση ότι αυτό ακριβώς είναι που πρέπει να μάθουμε, επειδή τότε θα μπορούμε να αιτιολογήσουμε την ψήφο μας.
<P>
Δεύτερον, η συζήτηση θα επηρεαστεί επίσης έντονα από τις συζητήσεις για τους ιδίους πόρους. Ένα από τα ζητήματα που δηλητηρίασε τη συζήτηση είναι η απόφαση για τη βρετανική επιστροφή, η οποία ελήφθη το 1984. Πώς μπόρεσε να συνεχιστεί όλο αυτό το διάστημα; Θεωρώ ότι είτε η βρετανική κυβέρνηση δεν θα έπρεπε να δικαιούται οποιαδήποτε επιστροφή είτε άλλες χώρες που βρίσκονται σε παρόμοια κατάσταση με αυτήν στην οποία βρισκόταν η Μεγάλη Βρετανία το 1984 θα πρέπει να έχουν την ίδια μεταχείριση. Ελπίζω ότι οι προτάσεις της Επιτροπής θα κινηθούν, πράγματι, προς αυτήν την κατεύθυνση.
<SPEAKER ID="098" NAME="Raul Romeva i Rueda" AFFILIATION="Verts/ALE">
(ES) Κύριε Πρόεδρε, η εμμονή αυτή με την έμφαση μόνο στην ποσότητα των περικοπών που πρέπει να γίνουν και όχι στον τρόπο ή σε αυτά που πρέπει να περικοπούν, και ακόμη λιγότερο στον τρόπο αύξησης των εσόδων, αποτελεί ήδη αιτία ανησυχίας.
<P>
Πρώτον, περισσότερη Ευρώπη σημαίνει καλύτερη Ευρώπη εφόσον σημαίνει λιγότερη οικονομική δύναμη για τα κράτη μέλη.
<P>
Δεύτερον, πρέπει, βεβαίως, να εξετάσουμε και τις δαπάνες. Ωστόσο, πρέπει να είμαστε προσεκτικοί όσον αφορά το πού να το κάνουμε αυτό: μία πρόταση θα ήταν να μειώσουμε τις στρατιωτικές δαπάνες, μία άλλη θα ήταν να μειώναμε τους δύο χώρους λειτουργίας του Ευρωπαϊκού Κοινοβουλίου σε μια ενιαία έδρα. Πιστεύουμε ότι αυτές είναι οι σημαντικότερες προτάσεις.
<P>
Τρίτον, αυτό το οποίο με προβλημάτισε περισσότερο ήταν να βλέπω τον κ. Lewandowski να χαμογελά, με ανησυχητικό κατ' εμέ τρόπο, όταν αναφέρθηκε το ζήτημα της επιβολής φόρου επί των χρηματοπιστωτικών συναλλαγών.
<P>
Με ανησύχησε, και θα ήθελα να τον ρωτήσω πώς θα μπορούσε να είναι τόσο κακό, τόσο επιζήμιο, να ζητήσουμε από όσους πλούτισαν με κερδοσκοπία να πληρώσουν για την κρίση, αντί να ζητούμε να πληρώσουν όσοι ευθύνονται λιγότερο γι' αυτήν, και να μην κάνουμε ό,τι κάνατε εχθές, όταν ζητήσατε από την Ισπανία να μειώσει τις κοινωνικές δαπάνες μέσω μείωσης των δαπανών για ...
<P>
(Ο Πρόεδρος διακόπτει τον ομιλητή)
<SPEAKER ID="099" NAME="Alfreds Rubiks" AFFILIATION="GUE/NGL">
(LV) Κύριε Πρόεδρε, θα ήθελα να υπενθυμίσω στους συναδέλφους βουλευτές ένα πράγμα - κατά την έγκριση του προϋπολογισμού πρέπει να θυμόμαστε ότι μεταξύ των πολιτών της Ευρώπης ο σκεπτικισμός αυξάνεται όσον αφορά το τι κάνουμε εμείς εδώ. Εν προκειμένω, θεωρώ ότι ο προϋπολογισμός δεν είναι επαρκώς συντονισμένος με τους φιλόδοξους στόχους που περιλαμβάνονται στο πρόγραμμα ΕΕ 2020. Θέλω επίσης να κάνω μία ερώτηση: εσείς, κύριε Επίτροπε, υποσχεθήκατε στους λετονούς αγρότες ότι οι άμεσες ενισχύσεις θα εξισώνονταν με αυτόν τον προϋπολογισμό. Ωστόσο, εάν εγκριθεί ως έχει, θα είναι δύσκολο να τηρήσετε την υπόσχεσή σας. Θέλω όλα όσα αναφέρουμε και συζητούμε να ανταποκρίνονται επίσης στα συμφέροντα των ψηφοφόρων μας.
<SPEAKER ID="100" NAME="Andrew Henry William Brons" AFFILIATION="NI">
(EN) Κύριε Πρόεδρε, θεωρούσα ότι η ΕΕ δεν θα μπορούσε να βρεθεί σε χειρότερη κατάσταση και μετά πέφτει στα χέρια μου αυτή η έκθεση. Ξεκινά με μια μεγάλη δόση αυταπάτης: "Ποτέ οι Ευρωπαίοι δεν ήταν περισσότερο απαιτητικοί απέναντι στην ΕΕ". " αλήθεια είναι ότι ολοένα μεγαλύτερος αριθμός Βρετανών ζητά να βγούμε από την ΕΕ. Ίσως αυτό να εννοούν. Απορρίπτει εντελώς την ιδέα για πάγωμα του προϋπολογισμού μετά το 2013 και επιμένει ότι ακόμη και μια αύξηση της τάξης του 5% θα καθιστούσε δυνατή μια περιορισμένη μόνο συνεισφορά στους στόχους της ΕΕ. Θα πρέπει, όμως, να είμαστε ευγνώμονες που αποφύγαμε τα χειρότερα.
<P>
Κρυμμένη στο μέσο της παραγράφου 166 βρίσκεται μια έκκληση να δοθεί τέλος στις επιστροφές. Αυτός είναι ο μηχανισμός με τον οποίο το "νωμένο Βασίλειο πληρώνει μόνο μια απαράδεκτη καθαρή συνεισφορά αντί για μια εξωφρενική καθαρή συνεισφορά. " εμμονή ότι το "νωμένο Βασίλειο πρέπει να επιστρέψει τα χρήματα που έχει κερδίσει με δυσκολία είναι αρκετά κακή, αλλά η παράγραφος 169 εισηγείται ότι η ΕΕ θα έπρεπε να έχει την εξουσία να εισπράττει τους φόρους της χωρίς τη συγκατάθεση και χωρίς τον έλεγχό μας. Αυτό είναι εντελώς απαράδεκτο.
<SPEAKER ID="101" NAME="Czesław Adam Siekierski" AFFILIATION="PPE">
(PL) Κύριε Πρόεδρε, έχουμε επιτύχει σημαντική συναίνεση. " έκθεση η οποία παρουσιάστηκε είναι απαραίτητη συνέχεια των όσων συνέβησαν προηγουμένως, προτείνοντας ταυτόχρονα τις αναμενόμενες αλλαγές. " σταθερότητα είναι χαρακτηριστικό στοιχείο των πολιτικών της ΕΕ, εξού και η πρόταση για τη διατήρηση του τρέχοντος προϋπολογισμού για την πολιτική συνοχής και την κοινή γεωργική πολιτική.
<P>
" επιβολή ίσων όρων ανταγωνισμού όσον αφορά την ανάπτυξη συμβάλλει σημαντικά στην ενίσχυση της κοινής αγοράς, η οποία αποφέρει θετικά αποτελέσματα για όλα τα κράτη μέλη της ΕΕ. " κοινή γεωργική πολιτική ωφελεί κάθε καταναλωτή στην ΕΕ. Αξίζει να λάβουμε υπόψη μας ότι οι αγρότες έχουν πολύ χαμηλά εισοδήματα, παρά την ενίσχυση την οποία λαμβάνουν από τον ευρωπαϊκό προϋπολογισμό. Τα νέα καθήκοντα με τα οποία έχει έρθει αντιμέτωπη η γεωργία όσον αφορά το περιβάλλον, το κλίμα, την καλή μεταχείριση των ζώων και οι μη ρεαλιστικές διαπραγματεύσεις στον ΠΟΕ συνεπάγονται επιπρόσθετα έξοδα για τους αγρότες. Ποιος θα πληρώσει; Οι αλλαγές τις οποίες αναμένουμε περιλαμβάνουν αύξηση της χρηματοδότησης για βιώσιμη και ευφυή ανάπτυξη, και έμφαση στην καινοτομία, την επιστημονική έρευνα και την εκπαίδευση.
<P>
(Ο Πρόεδρος διακόπτει τον ομιλητή)
<SPEAKER ID="102" NAME="Γεώργιος Σταυρακάκης" AFFILIATION="S&amp;D">
Κύριε Πρόεδρε, κύριε Επίτροπε, το Κοινοβούλιο στέλνει σήμερα ένα ξεκάθαρο μήνυμα τόσο στην Ευρωπαϊκή Επιτροπή όσο και στους πρωθυπουργούς της Ευρωπαϊκής Ένωσης για έναν προϋπολογισμό μέχρι το 2020 αντάξιο των ευθυνών της αλλά και των προσδοκιών των πολιτών.
<P>
Όσον αφορά την πολιτική συνοχής το μήνυμα είναι ξεκάθαρο. Ναι, σε μια πολιτική συνοχής με επαρκή χρηματοδότηση για να συμβάλει καθοριστικά στην ανάπτυξη, σε νέες θέσεις εργασίας, στην καινοτομία. Ναι, σε μια αυτόνομη πολιτική συνοχής. Ναι, στον συντονισμό σε όλα τα επίπεδα χάραξης πολιτικής από τον στρατηγικό σχεδιασμό έως την υλοποίηση. Ναι, στη δημιουργία ενδιάμεσης κατηγορίας στήριξης περιφερειών. Ναι, σε ειδικά μέτρα για νησιωτικές και ορεινές περιοχές της Ευρώπης.
<P>
Αλλά επίσης και δύο ξεκάθαρα σημαντικά όχι. Όχι, σε οποιαδήποτε διάσπαση της πολιτικής αυτής σε διάφορους τομείς και τέλος όχι, στην επιβολή κυρώσεων συνδεομένων με το σύμφωνο σταθερότητας και ανάπτυξης.
<SPEAKER ID="103" NAME="Πρόεδρος">
Εδώ ολοκληρώνεται η διαδικασία εκτάκτων παρεμβάσεων και ζητώ συγνώμη από τους 11 ή 12 βουλευτές οι οποίοι είχαν εγγραφεί στον κατάλογο και δεν κατάφεραν να λάβουν τον λόγο, όμως είναι προφανές ότι δεν υπάρχει χρόνος για τις ομιλίες τους.
<SPEAKER ID="104" NAME="Janusz Lewandowski" LANGUAGE="EN">
Κύριε Πρόεδρε, έχω χρησιμοποιήσει ήδη όλο τον χρόνο αγόρευσής μου, επομένως θα αναφέρω μόνο δύο σύντομες παρατηρήσεις.
<P>
Πρώτον, στο παρόν διεθνές πλαίσιο λιτότητας, ο ευρωπαϊκός προϋπολογισμός, ο οποίος δεν παρουσιάζει έλλειμμα, δεν μπορεί να κατηγορηθεί για την κακοδιαχείριση των εθνικών οικονομικών. Μπορεί ωστόσο, να συμβάλει στη δημιουργία θέσεων εργασίας και ανάπτυξης, επειδή αφορά τις επενδύσεις. Σε αυτό, διαφέρει από τους εθνικούς προϋπολογισμούς, οι οποίοι αφορούν κυρίως κοινωνικές μεταβιβάσεις.
<P>
Δεύτερον, όσον αφορά τις υποσχέσεις προς τους αγρότες στην Ευρώπη, η σταδιακή σύγκλιση είναι ρεαλιστική. Ο πάγιος συντελεστής δεν είναι εφικτός αυτήν τη στιγμή, και πιστεύω ότι η κατάσταση αυτή δεν θα αλλάξει τα επόμενα έτη.
<P>
Τέλος, εξ ονόματος της Επιτροπής, αναμένω η ερχόμενη ψηφοφορία να αντικατοπτρίζει την ευρεία συναίνεση στην Αίθουσα αυτή, καθιστώντας τη φωνή του Ευρωπαϊκού Κοινοβουλίου ηχηρή και ικανή να ασκήσει επιρροή.
<SPEAKER ID="105" NAME="Πρόεδρος">
Θα ολοκληρώσουμε τη συζήτηση με μια ομιλία του κ. Garriga Polledo ως εισηγητή, τον οποίο συγχαίρω ολόψυχα για το εξαιρετικό του έργο επί του θέματος αυτού.
<SPEAKER ID="106" NAME="Salvador Garriga Polledo" LANGUAGE="ES">
Κύριε Πρόεδρε, καταρχάς θέλω να ευχαριστήσω τις εθνικές αντιπροσωπείες, οι οποίες κατανοώ ότι αρνήθηκαν την άσκηση πίεσης στα οικεία κράτη μέλη και θα ψηφίσουν για την έκθεση αυτή.
<P>
Θεωρώ ότι αυτή δεν είναι μια συζήτηση για τον όγκο του προϋπολογισμού, αλλά περισσότερο για την υπεροχή της κοινοτικής μεθόδου, και θεωρώ ότι όσοι εστίασαν τη συζήτηση αυτή στις προσπάθειες μείωσης του προϋπολογισμού της Ένωσης έσφαλαν. Θέλουν νέες προτεραιότητες και μειωμένο προϋπολογισμό· εγώ θα τους απαντήσω ότι η επιλογή αυτή σημαίνει ότι θα καταλήξουν με μειωμένο προϋπολογισμό και λιγότερες προτεραιότητες.
<P>
Βεβαίως δεν καταλαβαίνω πώς μπορούν να κάθονται σε αυτό το ημικύκλιο και να υπερασπίζονται μια διακυβερνητική προσέγγιση. Αφήστε αυτό το βήμα στο Συμβούλιο· θα πρέπει να υπερασπιστείτε μια Ευρωπαϊκή Ένωση με τις πολιτικές, τις προτεραιότητες, τις υποχρεώσεις της και έναν επαρκή προϋπολογισμό.
<P>
Δεν επιθυμούμε αύξηση κατά 5% των ευρωπαϊκών δημοσίων δαπανών· αντιθέτως, επιδιώκουμε την εξάλειψη των εθνικών δημοσιονομικών επιβαρύνσεων και τη συγκέντρωση ορισμένων διεθνικών επενδύσεων στον προϋπολογισμό της ΕΕ, όπου μπορούν να αξιοποιηθούν αποτελεσματικότερα. Αυτή είναι η ευρωπαϊκή προστιθέμενη αξία που όλες οι Ομάδες του Κοινοβουλίου αποδέχθηκαν στο πλαίσιο της επιτροπής για τις πολιτικές προκλήσεις (SURE).
<P>
Θεωρώ ότι αυτή είναι σίγουρα μια μακρόπνοη πρόταση· είναι μια φιλόδοξη πρόταση και απαιτεί τη λήψη σημαντικών αποφάσεων στα κράτη μέλη, και θα τους ζητήσουμε να ανταποκριθούν στην πρόκληση που αυτό συνεπάγεται.
<P>
Θέλω να αναγνωρίσω τον εποικοδομητικό χαρακτήρα των προτάσεων και της συζήτησης, η οποία έχω την αίσθηση ότι ήταν αρκετά ζωηρή και εξέφρασε απόλυτα το μωσαϊκό των απόψεων που συνθέτουν το Ευρωπαϊκό Κοινοβούλιο. Θεωρώ ότι βγαίνουμε από τη συζήτηση, εν πάση περιπτώσει, περισσότερο πλούσιοι ως Κοινοβούλιο και με ένα κατά πολύ βελτιωμένο πολιτικό προφίλ.
<SPEAKER ID="107" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12.00 το μεσημέρι.
<P>
(" συνεδρίαση διακόπτεται για λίγα λεπτά)
<P>
Γραπτές δηλώσεις (άρθρο 149 του Κανονισμού)
<SPEAKER ID="108" NAME="Elena Băsescu" LANGUAGE="RO">
Λόγω της τρέχουσας κρίσης και των δραστικών περιορισμών των δημοσίων δαπανών, τα κράτη μέλη δυσκολεύονται ολοένα περισσότερο να σημειώσουν οικονομική ανάπτυξη. Οφείλω να τονίσω ότι η ΕΕ πρέπει να ανταποκριθεί στις δημογραφικές προκλήσεις. " μείωση του ποσοστού του εργαζόμενου πληθυσμού, σε συνδυασμό με την αύξηση του ποσοστού των συνταξιούχων θα επιβαρύνει τα συστήματα κοινωνικής προστασίας.
<P>
Στηρίζω την ιδέα ότι το σύνολο της χρηματοδότησης που παρέχεται από την ΕΕ θα πρέπει να συμβάλει στη βελτίωση της γενικής κατάστασης του ευρωπαϊκού περιβάλλοντος. Κατά συνέπεια, ο θετικός και ο αρνητικός αντίκτυπος στο κλίμα και στο περιβάλλον και η χρήση των κονδυλίων της ΕΕ θα πρέπει να αναλυθούν σε κάθε επίπεδο. Οι επενδύσεις σε επίπεδο ΕΕ μπορούν να επιτύχουν σημαντικά μεγαλύτερη εξοικονόμηση σε εθνικό επίπεδο, ειδικά σε τομείς στους οποίους η ΕΕ αδιαμφισβήτητα παρέχει μεγαλύτερη προστιθέμενη αξία απ' ό,τι οι εθνικοί προϋπολογισμοί.
<SPEAKER ID="109" NAME="Zuzana Brzobohatá" LANGUAGE="CS">
" συνεχιζόμενη συζήτηση σχετικά με την επερχόμενη περίοδο προγραμματισμού μάς δείχνει ότι θα πρέπει να δώσουμε έμφαση σε μεγαλύτερο βαθμό αυτήν τη φορά σε μια πιο ολοκληρωμένη προσέγγιση σε αυτό το πρωτογενές οικονομικό μέσο για τις πολιτικές της ΕΕ. " παγκόσμια χρηματοπιστωτική κρίση και οι έντονες παγκόσμιες ανταγωνιστικές πιέσεις από τους οικονομικούς τίγρεις της Κίνας και της Ινδίας μάς δείχνουν ότι το πολυετές δημοσιονομικό πλαίσιο (ΠΔΠ) θα πρέπει να συγκροτηθεί κατά τέτοιον τρόπο ώστε να ανταποκρίνεται στους κύριους στόχους της ατζέντας για το 2020. " ιδέα του εισηγητή για τη συγχώνευση όλων των πολιτικών που αφορούν την ατζέντα για το 2020 στον ενιαίο τομέα του ΠΔΠ φαίνεται εξαιρετικά τολμηρή. Ο εισηγητής πολύ σωστά προτείνει μια νομικά δεσμευτική αναθεώρηση των ορίων σε επιμέρους τομείς στα μέσα της περιόδου προγραμματισμού. Ενδιαφέρουσα επίσης είναι η ιδέα του συγχρονισμού του ΠΔΠ σύμφωνα με τους πολιτικούς κύκλους των οργάνων της ΕΕ, αυξάνοντας κατ' αυτόν τον τρόπο τον δημοκρατικό έλεγχο και την ευθύνη. " ιδέα του εισηγητή ότι πρέπει να εξετάσουμε το ενδεχόμενο αναθεώρησης των εσόδων της ΕΕ είναι αδιαμφισβήτητα κατά βάση ορθή. Είναι επίσης απολύτως σκόπιμο να κινηθούμε σταδιακά προς ένα σύστημα ιδίων πόρων για την ΕΕ, το οποίο θα αντικαταστήσει το τρέχον σύστημα συνεισφορών των κρατών μελών, καθώς αυτό οδηγεί σε συγκρίσεις της ισορροπίας μεταξύ της ΕΕ και των κρατών μελών, ωθώντας το ευρύ κοινό να αντλεί λανθασμένα συμπεράσματα σχετικά με τη σημασία της ιδιότητας κράτους μέλους της ΕΕ, το οποίο είναι ένα εντελώς λανθασμένο συμπέρασμα δεδομένης της τρέχουσας διασυνδεσιμότητας οικονομιών και πολιτικών.
<SPEAKER ID="109" NAME="Alain Cadec" LANGUAGE="FR">
" έκθεση του κ. Garriga Polledo επιδιώκει να προσδιορίσει τις πολιτικές προτεραιότητες του Ευρωπαϊκού Κοινοβουλίου για το πολυετές δημοσιονομικό πλαίσιο για την περίοδο μετά το 2013, όσον αφορά τόσο τη νομοθεσία όσο και τον προϋπολογισμό. Συγκεκριμένα, δύο στοιχεία τράβηξαν την προσοχή μου: πρώτον, ότι η συνοχή για την ανάπτυξη και την απασχόληση αποτελεί πολιτική προτεραιότητα. Στηρίζω απόλυτα τη δημιουργία μιας ενδιάμεσης κατηγορίας περιφερειών. " κατηγορία αυτή θα περιελάμβανε όλες τις περιφέρειες όπου το κατά κεφαλήν ΑΕγχΠ εμπίπτει μεταξύ του 75% και του 90% του ΑΕγχΠ της ΕΕ. Αυτό θα δημιουργούσε καλύτερη ισορροπία μεταξύ των περιφερειών. " πρόταση θέτει σε εφαρμογή την αρχή της εδαφικής συνοχής όπως ορίζεται στο άρθρο 174 της Συνθήκης για τη λειτουργία της Ευρωπαϊκής Ένωσης. Σχετικά με το ζήτημα των δημοσιονομικών προοπτικών, τάσσομαι υπέρ της φορολόγησης των χρηματοπιστωτικών συναλλαγών, προκειμένου να αναπτύξουμε ιδίους πόρους για την Ευρωπαϊκή Ένωση.
<SPEAKER ID="109" NAME="Proinsias De Rossa" LANGUAGE="EN">
Θέλω να επιστήσω την προσοχή στην πρόταση της έκθεσης αυτής για την επιβολή φόρου επί των χρηματοπιστωτικών συναλλαγών. Με τη θέσπιση φόρου επί των χρηματοπιστωτικών συναλλαγών θα μπορούσαν να αντιμετωπιστούν ταυτόχρονα δύο προβλήματα - η χρηματοδότηση των ολοένα μεγαλύτερων απαιτήσεων για την υλοποίηση των νέων πολιτικών της ΕΕ και η συμβολή του χρηματοπιστωτικού τομέα στην επίλυση της οικονομικής κρίσης, την οποία βοήθησε να προκληθεί. Τα φορολογικά έσοδα θα μπορούσαν να μετριάσουν τις εισφορές που καταβάλλουν επί του παρόντος τα κράτη μέλη της ΕΕ στον προϋπολογισμό της ΕΕ. Ταυτόχρονα, θα επιτρέψουν την ομαλή ανάπτυξη πολιτικών για την προστασία του οικονομικού μέλλοντος της Ευρώπης. Θα είχαμε τους πόρους για να επενδύσουμε στην έρευνα και ανάπτυξη, στην καταπολέμηση της κλιματικής αλλαγής και στην ανάπτυξη αλληλεγγύης μεταξύ των περιφερειών της ΕΕ. " Ευρώπη θα πρέπει να διαδραματίσει ηγετικό ρόλο διεθνώς επιβάλλοντας τον φόρο αυτόν εντός των συνόρων της και προωθώντας τη θέσπισή του και στον υπόλοιπο κόσμο. Παροτρύνω την Ευρωπαϊκή Επιτροπή να ενεργήσει ταχέως βάσει της εν λόγω έκθεσης και να ανταποκριθεί στις απαιτήσεις αυτού του δημοκρατικά εκλεγμένου Κοινοβουλίου για τη θέσπιση κατάλληλων μέτρων.
<SPEAKER ID="110" NAME="João Ferreira" LANGUAGE="PT">
Ας μελετήσουμε το τρέχον πολυετές δημοσιονομικό πλαίσιο (ΠΔΠ). " διεύρυνση της ΕΕ κατά 12 νέες χώρες, με γενικά χαμηλότερα επίπεδα ανάπτυξης από τον μέσο όρο των προηγούμενων 15 κρατών μελών, οδήγησε σε αδιαμφισβήτητες προκλήσεις και απαιτήσεις όσον αφορά την υλοποίηση της αρχής της οικονομικής και κοινωνικής συνοχής. Ωστόσο, αυτό το οποίο είδαμε είναι μια σχετική περικοπή στα διαρθρωτικά ταμεία από 0,42% έως 0,37% του ακαθάριστου εθνικού προϊόντος (ΑΕΕ). Με άλλα λόγια: οι περικοπές πραγματοποιήθηκαν με σχετικούς όρους σε μια περίοδο όπου οι πόροι ήταν περισσότερο αναγκαίοι. Τα αποτελέσματα είναι ξεκάθαρα: αντί της υποσχόμενης σύγκλισης, αυτό το οποίο έχουμε είναι μια ορατή απόκλιση, η οποία επιδεινώνεται από τις επιπτώσεις της οικονομικής και κοινωνικής κρίσης, και από τη λειτουργία και την ανάπτυξη μέσων όπως η ενιαία αγορά, προς όφελος ορισμένων και σαφώς εις βάρος άλλων. Αυτό είναι το ΠΔΠ το οποίο επί του παρόντος λειτουργεί ως δείκτης αναφοράς για τη συζήτηση σχετικά με τις δημοσιονομικές προοπτικές για την περίοδο 2013-2020, ενώ η πρόταση είναι, ουσιαστικά, να διατηρηθεί. " αύξηση κατά 5% δεν θα ωθήσει τον προϋπολογισμό της ΕΕ σημαντικά πάνω από το 1% του ΑΕΕ της Ένωσης. Για άλλη μία αφορά, αυτό απειλεί την προαναγγελθείσα αρχή της συνοχής. " κατάσταση αυτή επιδεινώνεται ακόμη περισσότερο λόγω του ότι οι διαθέσιμοι πόροι τώρα διοχετεύονται σε άλλους σκοπούς - που περιλαμβάνονται, ωστόσο, στις Συνθήκες: μιλιταρισμός και υπερπόντια παρέμβαση, μεταξύ άλλων, που προσδίδουν ακόμη περισσότερο σε αυτήν την αρχή δευτερεύοντα χαρακτήρα.
<SPEAKER ID="111" NAME="Lidia Joanna Geringer de Oedenberg" AFFILIATION="S&amp;D">
γραπτώς. - (PL) Παρότι υπήρχαν λόγοι για το πάγωμα των δαπανών της ΕΕ κατά τη διάρκεια της κρίσης, δεν μπορούμε να χρησιμοποιήσουμε τα ίδια επιχειρήματα που χρησιμοποιούσαμε πριν από δύο έτη, όταν εξετάζουμε σήμερα το πολυετές δημοσιονομικό πλαίσιο. Αντιθέτως, πρέπει να διερωτηθούμε σχετικά με τις αρχές που θα διέπουν τη λειτουργία της ΕΕ κατά την επόμενη επταετή περίοδο: θα είναι μια ΕΕ βασισμένη στην αλληλεγγύη, η οποία θα τηρεί τις υποχρεώσεις της και θα δημιουργήσει μια καινοτόμα οικονομία και μια κοινή εξωτερική πολιτική σύμφωνα με τη Συνθήκη της Λισαβόνας; Ή θα είναι μια ΕΕ η οποία συμπεριέλαβε ομολογουμένως φιλόδοξους στόχους στη Συνθήκη, αλλά όλοι ξέρουν ότι υποκρινόταν; Στηρίζω σθεναρά το πρώτο σενάριο και στηρίζω τη γνώμη του εισηγητή όσον αφορά την ανάγκη αύξησης του προϋπολογισμού στο επόμενο πολυετές δημοσιονομικό πλαίσιο κατά 5% σε σύγκριση με τα επίπεδα του 2013. " αλλαγή αυτή θα μας έφερνε πιο κοντά στην επίτευξη των φιλόδοξων στόχων που κατοχυρώνονται στη Συνθήκη, και η αύξηση των δαπανών κατά 5% θα σήμαινε ουσιαστικά μια πολύ μικρή αύξηση, αφού επί του παρόντος ο πληθωρισμός βρίσκεται στο 3,2%. Επιπλέον, αυτή η ασήμαντη αύξηση στον προϋπολογισμό της ΕΕ θα ωφελήσει τις φτωχότερες περιφέρειες, οι οποίες αποκομίζουν περισσότερα οφέλη από τη βοήθεια που χορηγεί η ΕΕ, προκειμένου να διασφαλισθεί ότι οι διαφορές στην ανάπτυξη θα ξεπεραστούν. Ελπίζω ότι η επόμενη Προεδρία, η οποία θα ασκηθεί από την Πολωνία, θα θέσει ως προτεραιότητά της τη συμφιλίωση των θέσεων των "καθαρών συνεισφερόντων", όπως η Γερμανία, η Γαλλία και το "νωμένο Βασίλειο, με τη θέση του Κοινοβουλίου, όπως ορίζεται στη φιλόδοξη έκθεση Garriga Polledo.
<SPEAKER ID="112" NAME="Jiří Havel" LANGUAGE="CS">
Στο παρελθόν, οι βουλευτές του Ευρωπαϊκού Κοινοβουλίου είχαν περιορισμένη μόνο επιρροή στο πολυετές δημοσιονομικό πλαίσιο (ΠΔΠ) της Ένωσης. " θεμελιώδης αλλαγή που εισήχθη με τη Συνθήκη της Λισαβόνας αφορά αυτόν ακριβώς τον μακροπρόθεσμο προγραμματισμό του προϋπολογισμού, ο οποίος πρέπει να καταρτισθεί εκ νέου από το Συμβούλιο μετά την έγκρισή του από το Ευρωπαϊκό Κοινοβούλιο. Αυτός ήταν ο λόγος της συγκρότησης της ειδικής επιτροπής σχετικά με τις προκλήσεις πολιτικής και τους δημοσιονομικούς πόρους για μια βιώσιμη Ευρωπαϊκή Ένωση μετά το 2013 (SURE), η οποία καθορίζει στην έκθεσή της τις πολιτικές προτεραιότητες του Ευρωπαϊκού Κοινοβουλίου ενόψει των συνομιλιών για το επόμενο ΠΔΠ μετά το 2013. Από την έκθεση του Salvador Garriga Polledo καθίσταται σαφές ότι θα πρέπει να διασφαλισθεί επαρκής χρηματοδότηση για τις πολιτικές της ΕΕ, εάν η Ένωση εξακολουθεί να θέλει να διατηρήσει την εστίασή της στην επίτευξη των φιλόδοξων στόχων της στρατηγικής Ευρώπη 2020. Χωρίς επαρκείς νέους πόρους μετά το 2013, η Ένωση δεν θα μπορεί να υλοποιήσει ούτε τις τρέχουσες πολιτικές προτεραιότητες ούτε τα νέα καθήκοντα και τους στόχους που απορρέουν από τη στρατηγική Ευρώπη 2020. Υπό το πρίσμα της ανεπάρκειας των παραδοσιακών ιδίων πόρων της ΕΕ, ξεκίνησε στην επιτροπή SURE μια συζήτηση εμπειρογνωμόνων σχετικά με νέους ιδίους πόρους για τον προϋπολογισμό της ΕΕ. Στο επόμενο δημοσιονομικό πλαίσιο έχουμε μια θαυμάσια ευκαιρία να δείξουμε στους ευρωπαίους πολίτες ότι η Ένωση είναι ικανή να σκέφτεται και να ενεργεί για το μακροπρόθεσμο όφελός τους, και να επιτυγχάνει πραγματικά αποτελέσματα όσον αφορά τη διασφάλιση της εσωτερικής συνοχής και της σταθερής ανάπτυξης. Συμφωνώ, επομένως, απολύτως με τη δήλωση προτεραιότητας του εισηγητή ότι τα ποσά που προορίζονται για την κοινή γεωργική πολιτική και την πολιτική συνοχής την επόμενη περίοδο δεν πρέπει να είναι χαμηλότερα από τα ποσά του τρέχοντος πλαισίου.
<SPEAKER ID="113" NAME="Edit Herczog" LANGUAGE="HU">
Το σχέδιο πρότασης, το οποίο υποστηρίχθηκε από οκτώ επιτροπές, ξεκινά με τις προκλήσεις στις οποίες πρέπει να ανταποκριθεί και το νέο πολυετές δημοσιονομικό πλαίσιο. " τρέχουσα κρίση είναι η τελευταία προειδοποίηση για να αντιδράσει η Ευρώπη στον μετασχηματισμό της παγκόσμιας τάξης. Όπως όλοι οι μετασχηματισμοί, η νέα τάξη θα αναδείξει νικητές και ηττημένους. " Ευρώπη δεν πρέπει να είναι μεταξύ των ηττημένων. Ο Jean Monnet, στην εποχή του, απηύθηνε την εξής προειδοποίηση: "" Ευρώπη δεν υπήρξε ποτέ. Κάποιος πρέπει να την δημιουργήσει αληθινά". Ο πατέρας της ευρωπαϊκής ολοκλήρωσης δεν θεωρούσε το έργο αυτό αυτοτελή πράξη, αλλά συνεχές έργο. Συνεπώς, πρέπει να αξιολογήσουμε τις αναμενόμενες συνθήκες και τις ειδικές περιστάσεις και να αποφασίσουμε τι πρέπει να πράξουμε για να διασφαλίσουμε ότι η Ευρώπη υπάρχει και ότι δεν θα καταλήξει ηττημένη. " Επιτροπή παρουσίασε τη στρατηγική Ευρώπη 2020 πέρυσι, ο στόχος της οποίας είναι η ανάκαμψη από την κρίση και η προετοιμασία της ευρωπαϊκής οικονομίας για την επόμενη δεκαετία. Οι τρεις βασικοί τομείς που προωθούν την οικονομική ανάπτυξη είναι οι εξής: γνώση, καινοτομία, εκπαίδευση· ή "έξυπνη ανάπτυξη" με την ψηφιακή κοινωνία στο επίκεντρο, διατηρήσιμη ανάπτυξη που προωθεί την αποδοτικότερη χρήση της ενέργειας και ενισχύει την ανταγωνιστικότητα, και ανάπτυξη χωρίς αποκλεισμούς που αυξάνει τη συμμετοχή στην αγορά εργασίας. Το νέο πολυετές δημοσιονομικό πλαίσιο της Ευρωπαϊκής Ένωσης πρέπει να θεσπισθεί σε κοινοτικό επίπεδο και τα εθνικά προγράμματα ανάπτυξης θα πρέπει να προσαρμοστούν μεταξύ τους κατά τέτοιον τρόπο ώστε να έχουν ως αποτέλεσμα τη βέλτιστη υλοποίηση της στρατηγικής Ευρώπης 2020 με τη δημιουργία των αναγκαίων συνεργειών.
<SPEAKER ID="114" NAME="Anneli Jäätteenmäki" LANGUAGE="FI">
Οι πολίτες περιμένουν απτά αποτελέσματα από την ΕΕ περισσότερο από ποτέ στη διάρκεια οικονομικά δύσκολων περιόδων. Χρειαζόμαστε καλύτερη, απλούστερη νομοθεσία που να υπηρετεί τα συμφέροντα των Ευρωπαίων. Οι κανονιστικές ρυθμίσεις πρέπει να περιοριστούν σε έκταση. Δεν υπάρχει λόγος να καταρτίζουμε ευρωπαϊκή νομοθεσία, εκτός εάν υπάρχει πραγματική ανάγκη. Ο επόμενος προϋπολογισμός της ΕΕ θα πρέπει να ανταποκρίνεται αποτελεσματικότερα στα καθημερινά προβλήματα που αντιμετωπίζουν οι πολίτες. Ο προϋπολογισμός θα πρέπει να στηρίζει την ανάπτυξη και τις νέες θέσεις εργασίας, αλλά, πάνω απ' όλα, θα πρέπει να δημιουργεί ευρωπαϊκή προστιθέμενη αξία.
<P>
Στο τέλος αυτού του μήνα, η Επιτροπή θα δημοσιεύσει τις προτάσεις της για τον προϋπολογισμό της ΕΕ μετά το 2014. Με την οικονομική κρίση, τα κράτη μέλη της ΕΕ αναγκάστηκαν να λάβουν σκληρές αποφάσεις όσον αφορά τους προϋπολογισμούς τους. Σε περιόδους κρίσης, ο προϋπολογισμός της ΕΕ δεν θα πρέπει να αυξηθεί. Αντιθέτως, θα πρέπει να υποστεί περικοπές.
<P>
Ελπίζω ότι, τελικά, θα απαλλαγούμε από πολλές ανοησίες που συνδέονται με την ΕΕ. Το μηνιαίο οδοιπορικό του Κοινοβουλίου μεταξύ Βρυξελλών και Στρασβούργου κοστίζει στους ευρωπαίους φορολογούμενους 200 εκατ. ευρώ ετησίως. Τα χρήματα αυτά μπορούν να χρησιμοποιηθούν για καλύτερο σκοπό. Οι διάφορες ελαφρύνσεις που χορηγούνται στο "νωμένο Βασίλειο, στη Σουηδία, στην Αυστρία, στις Κάτω Χώρες και στη Γερμανία θα πρέπει όλες τους να καταργηθούν. Φέτος, μόνο το "νωμένο Βασίλειο θα λάβει επιστροφή περίπου 3 δισ. ευρώ λόγω μιας ελάφρυνσης των συνεισφορών που αποτέλεσε αντικείμενο διαπραγμάτευσης το 1984.
<P>
Είναι καιρός η ΕΕ και ο προϋπολογισμός της να μεταρρυθμιστούν. Τα χρήματα που προσφέρουν οι ευρωπαίοι φορολογούμενοι πρέπει να χρησιμοποιηθούν αποτελεσματικότερα και να παράσχουν ευρωπαϊκή προστιθέμενη αξία στα κράτη μέλη. " αύξηση της διοίκησης, της γραφειοκρατίας και της περιττής νομοθεσίας της ΕΕ δεν αντιπροσωπεύει αυτήν την προστιθέμενη αξία.
<SPEAKER ID="114" NAME="Filip Kaczmarek" AFFILIATION="PPE">
γραπτώς. - (PL) Το νέο πολυετές δημοσιονομικό πλαίσιο είναι εξαιρετικά σημαντικό, επειδή το μέλλον της Ευρωπαϊκής Ένωσης, σε μεγάλο βαθμό, θα εξαρτηθεί από αυτό. " συζήτηση για τις δημοσιονομικές προοπτικές δεν είναι εύκολη, επειδή πολλά κράτη μέλη βιώνουν τις επιπτώσεις της οικονομικής κρίσης. " διστακτικότητά τους να αυξήσουν τον προϋπολογισμό της ΕΕ είναι απολύτως κατανοητή. Παρ' όλα αυτά, οι σκεπτικιστές σε χρηματοοικονομικά θέματα θα πρέπει να γνωρίζουν την έκταση των οφελών που προσφέρει η κοινή αγορά στις οικονομίες των επιμέρους κρατών μελών. " ευρωπαϊκή ολοκλήρωση έχει θετική και ενισχυτική επίδραση στην οικονομία. Επιπλέον, το Ευρωπαϊκό Κοινοβούλιο θα ήθελε το νέο δημοσιονομικό πλαίσιο να είναι διαρθρωμένο κατά τέτοιον τρόπο ώστε να αυξήσει την ανταγωνιστικότητα και να προωθήσει την κοινωνική ολοκλήρωση. Ο προϋπολογισμός της ΕΕ χρηματοδοτεί μέτρα τα οποία είναι απολύτως ζωτικά για τους πολίτες όλων των κρατών μελών. " δήλωση αυτή δεν είναι τυχαία. " πολιτική συνοχής και η κοινή γεωργική πολιτική έχουν αντίκτυπο στις καθημερινές ζωές εκατομμυρίων πολιτών. Δεν υπάρχει αμφιβολία ότι ορισμένα από τα καθήκοντα που επιτελεί η ΕΕ δεν εκτελούνταν από κανέναν άλλο φορέα. " αύξηση του επιπέδου της συνοχής σε κοινωνικό και οικονομικό επίπεδο και σε επίπεδο υποδομών ή η διασφάλιση ίσων ευκαιριών στον γεωργικό τομέα αποτελούν στόχους που αξίζουν την υποστήριξή μας. Αξίζει να δαπανήσουμε ευρωπαϊκά χρήματα για τους σκοπούς αυτούς. " Ευρωπαϊκή Ένωση δεν μπορεί να υλοποιήσει περισσότερα μέτρα σε περισσότερα κράτη μέλη με μικρότερο προϋπολογισμό. Αυτό δεν είναι εφικτό, και αυτός είναι ο λόγος για τον οποίο χρειαζόμαστε έναν μεγαλύτερο και φιλόδοξο προϋπολογισμό.
<SPEAKER ID="115" NAME="Jarosław Kalinowski" AFFILIATION="PPE">
γραπτώς. - (PL) Όπως αναφέρει ο εισηγητής, η βοήθεια της Ευρωπαϊκής Ένωσης είναι σημαντική, προκειμένου τα κράτη μέλη να είναι σε θέση να αντιμετωπίσουν μελλοντικές προκλήσεις. " στρατηγική Ευρώπη 2020 υποδεικνύει τους κατάλληλους τομείς στους οποίους θα πρέπει να εστιαστεί η βοήθεια αυτή, υπογραμμίζοντας τις προτεραιότητες και το όραμα μιας ισχυρής, σταθερής και σύγχρονης Ευρώπης· μιας Ευρώπης που θα έχει αντλήσει τα διδάγματά της από τα πρόσφατα οικονομικά προβλήματα και μιας Ευρώπης που θα εξασφαλίζει θέσεις εργασίας, ενεργειακή ασφάλεια και υγιεινά τρόφιμα για τους πολίτες της. Τα δημοσιονομικά προγράμματα θα πρέπει να λαμβάνουν υπόψη τους σημαντικότερους στόχους της βιώσιμης ανάπτυξης, και ταυτόχρονα να είναι ευέλικτα και επικεντρωμένα σε σαφή μέτρα. Δεν χρειάζεται καν να αναφέρω ότι τα χρήματα πρέπει να δαπανώνται με διαφανή και λογικό τρόπο. " αποδοχή και η κατανόηση των πολιτών αποτελούν σήμερα αναπόσπαστο μέρος της πολιτικής της ΕΕ και αποτελούν τη βάση της λειτουργίας της ΕΕ.
<SPEAKER ID="116" NAME="Tunne Kelam" LANGUAGE="EN">
Για την επίτευξη των στόχων για το 2020, απαιτείται μια ευρωπαϊκή προσέγγιση. Ταυτόχρονα, πρέπει να συνειδητοποιήσουμε ότι περισσότερη Ευρώπη δεν μπορεί να επιτευχθεί με λιγότερα χρήματα. Το πάγωμα των πόρων από τα κράτη μέλη δεν θα είναι βιώσιμη επιλογή. Εφόσον τα κράτη μέλη έχουν αποδεχθεί μακροπρόθεσμες, στρατηγικές, πανευρωπαϊκές, πολιτικές δεσμεύσεις, δεν είναι δυνατόν να τους στερηθεί η χρηματοδότηση. Αυτό απλώς θα υπονομεύσει την αξιοπιστία της ΕΕ έναντι εκατομμυρίων πολιτών. Από πρακτική άποψη, απαιτείται πολύ καλύτερος συντονισμός των προγραμμάτων, με έμφαση στη συμπληρωματικότητά τους. " χρηματοδότηση των νέων προτεραιοτήτων -έρευνας και ανάπτυξης, καινοτομίας, και δικτύων ενέργειας και μεταφορών- δεν θα είναι ρεαλιστική, εάν διατηρηθεί το τρέχον επίπεδο πόρων. " πραγματική εσωτερική πρόκληση για την ΕΕ είναι να καταφέρει η παλαιότερη ΕΕ των 15 και η νεότερη ΕΕ των 12 να συναντηθούν στο τέλος του επόμενου δημοσιονομικού πλαισίου. " συνέχιση των παλαιών προγραμμάτων και ο σχεδιασμός νέων προγραμμάτων πρέπει να ελεγχθούν σε βάθος. " προσήλωση στις ενωσιακές αρχές της ισότητας και της αλληλεγγύης θα πρέπει να δώσει τέλος στην ύπαρξη διαφορετικών προτύπων και επίσης προκαταλήψεων στη λήψη αποφάσεων. " ΕΕ μπορεί να επιτύχει όταν όλα τα μέλη της αντιμετωπίζονται με τα ίδια κριτήρια. Μια πραγματική δημοσιονομική προοπτική πρέπει να έχει μεγαλύτερο χρονικό ορίζοντα από επτά έτη. Ωστόσο, στηρίζω τη δημιουργία ευέλικτων μηχανισμών για τις αναγκαίες προσαρμογές.
<SPEAKER ID="117" NAME="Lena Kolarska-Bobińska" AFFILIATION="PPE">
γραπτώς. - (PL) Οι φτωχότερες περιφέρειες της Ευρωπαϊκής Ένωσης αναπτύσσονται ταχέως επί του παρόντος, και ένας από τους λόγους γι' αυτό είναι η ευρωπαϊκή χρηματοδότηση. Παρότι έχουν κατασκευαστεί ή επισκευαστεί πολλοί καινούργιοι δρόμοι και έχουν εγκατασταθεί συνδέσεις στο Διαδίκτυο, εξακολουθούν να υπάρχουν πολλές ανάγκες που πρέπει να καλυφθούν, καθώς υπάρχει πολύ μεγάλο χάσμα μεταξύ των περιφερειών αυτών και των περισσότερο ανεπτυγμένων περιφερειών. Όταν ενταχθήκαμε στην Ευρωπαϊκή Ένωση, υπήρχαν φόβοι ότι η Πολωνία και τα νέα κράτη μέλη δεν θα χρησιμοποιούσαν σωστά τις ευκαιρίες που τους παρέχονταν με την ένταξή τους στην ΕΕ, και ότι τα ευρωπαϊκά κονδύλια θα δαπανώνταν χωρίς τη δέουσα μελέτη. Εκφράστηκαν επίσης φόβοι όσον αφορά τη διαφθορά, αφού οι ευκαιρίες -ή τα πολλά χρήματα- μπορούν να κάνουν κάποιον κλέφτη. Στο μεταξύ, αναλύσεις έχουν δείξει ότι τα ευρωπαϊκά χρήματα δαπανήθηκαν με σύνεση στην Πολωνία, και δεν συνδέθηκαν με ανέντιμες πρακτικές. Επομένως, υπό το πρίσμα του χάσματος που προσπαθούμε να γεφυρώσουμε και, ταυτόχρονα, των μελλοντικών στόχων της ΕΕ, δεν πρέπει να μειώσουμε ούτε τον προϋπολογισμό της ΕΕ ούτε τα κονδύλια για την υλοποίηση της πολιτικής συνοχής. Ακόμη και αν το Ευρωπαϊκό Κοινοβούλιο υπερψηφίσει την αύξηση του ευρωπαϊκού προϋπολογισμού, πράγμα το οποίο ελπίζω να συμβεί, τώρα είναι σημαντικό να πείσουμε τα επιμέρους κράτη μέλη ότι αξίζει να υποστηρίξουν την πολιτική θέση του Κοινοβουλίου.
<SPEAKER ID="117" NAME="Jan Kozłowski" AFFILIATION="PPE">
γραπτώς. - (PL) Θα ήθελα να απευθύνω τα ειλικρινή μου συγχαρητήρια στον κ. Garriga Polledo για την ολοκληρωμένη έκθεση που εκπόνησε και για τις εντυπωσιακές προσπάθειες που κατέβαλε για να καταρτίσει συμβιβαστικές τροπολογίες. Συμφωνώ με τον εισηγητή ότι η πολιτική συνοχής, η οποία έχει αποδείξει την αποτελεσματικότητά της, θα πρέπει να έχει θέση στο νέο πολυετές δημοσιονομικό πλαίσιο, το οποίο είναι ανάλογο της σημασίας της. Ωστόσο, θα πρέπει να επιδιώξουμε καλύτερο συντονισμό και τη συμπληρωματικότητα των επιμέρους κονδυλίων, καθώς και απλουστευμένες διαδικασίες. Οι αλλαγές σε συστήματα για την παρακολούθηση και τη διαχείριση κεφαλαίων, με στόχο την αύξηση της αποτελεσματικότητας των παρεμβάσεών τους, θα πρέπει να βασίζονται σε εκτενή ανάλυση της τρέχουσας λειτουργίας τους. Στηρίζω επίσης την άποψη ότι τα μη χρησιμοποιημένα κονδύλια θα πρέπει να παραμένουν στον προϋπολογισμό που προορίζεται για τη συνοχή και να μην επιστρέφονται στα κράτη μέλη, και πιστεύω ότι χρειαζόμαστε μια ενδελεχή ανάλυση των πιθανών συνεπειών της συμπερίληψης του Ευρωπαϊκού Ταμείου Ανάπτυξης στον προϋπολογισμό της ΕΕ, ειδικότερα υπό το πρίσμα των υποχρεώσεων της ΕΕ προς τρίτες χώρες.
<SPEAKER ID="118" NAME="Vladimír Maňka" LANGUAGE="SK">
" Ευρώπη διέρχεται κρίση. Οι φορολογικές ανεπάρκειες των αυτοδιοικούμενων περιφερειών ξεπερνούν το 20% του προϋπολογισμού, σε σύγκριση με την περίοδο πριν από την κρίση, ποσοστό το οποίο είναι μη βιώσιμο. Οι ελλείψεις εσόδων για τους δήμους παρουσιάζουν παρόμοια εικόνα. Αδυνατούν να χρηματοδοτήσουν τις βασικές αρμοδιότητές τους, απολύουν υπαλλήλους και χρεώνονται.
<P>
Σε μια τέτοια κατάσταση, δεν θα πρέπει να μας εκπλήσσει το ότι δεν κατανοούν για ποιον λόγο το Ευρωπαϊκό Κοινοβούλιο ζητά περισσότερους πόρους.
<P>
Ωστόσο, εάν τα κράτη συντόνιζαν τις πολιτικές και τη χρηματοδότησή τους στον τομέα των προτεραιοτήτων, θα επιτύγχαναν καλύτερα αποτελέσματα και θα εξοικονομούσαν περισσότερα κονδύλια σε σύγκριση με το ποσό αύξησης του κοινού προϋπολογισμού της ΕΕ. Επομένως, δεν υπάρχει καλύτερη εναλλακτική λύση από αυτήν την οποία συζητούμε σήμερα.
<P>
Πρέπει να την συζητήσουμε και να την συνεξετάσουμε περισσότερο, όχι μόνο στο Ευρωπαϊκό Κοινοβούλιο, αλλά ιδίως με τους υπουργούς στο Συμβούλιο, με τους βουλευτές εθνικών κοινοβουλίων, και επίσης στις περιφέρειες, ούτως ώστε να κατανοήσουν ότι μια κοινή λύση δεν θα φέρει μόνο τα καλύτερα αποτελέσματα για τους πολίτες μας, αλλά θα οδηγήσει και σε εξοικονομήσεις στους εθνικούς προϋπολογισμούς.
<SPEAKER ID="119" NAME="Andreas Mölzer" LANGUAGE="DE">
Μετά το φιάσκο με τη δέσμη μέτρων για τη διάσωση του ευρώ, οι καθαροί συνεισφέροντες κατέληξαν όχι μόνο να πληρώνουν τον προϋπολογισμό της ΕΕ μέσω του τεράστιου μηχανισμού ανακατανομής, αλλά και να πληρώνουν ουσιαστικά δύο και τρεις φορές περισσότερο. Τα επόμενα έτη, θα διοχετευτούν πραγματικά ποσά σε μετρητά σε αυτούς τους μηχανισμούς διάσωσης αντί για εγγυήσεις. Αυτό θα πρέπει να χρηματοδοτηθεί από τους καθαρούς συνεισφέροντες, με άλλα λόγια, τους σκληρά εργαζόμενους γερμανούς, γάλλους, ιταλούς, ολλανδούς και αυστριακούς πολίτες, από τους εθνικούς προϋπολογισμούς τους· οι πρώτες οδυνηρές περικοπές γίνονται ήδη αισθητές σε αυτές τις χώρες. Οι πολίτες στις οικονομικά ισχυρές χώρες της ΕΕ είναι αγανακτισμένοι -τουλάχιστον τόσο αγανακτισμένοι όσο οι διαδηλωτές στην Αθήνα- επειδή πρέπει να σφίξουν τις ζώνες τους για χάρη της Πορτογαλίας, της Ιταλίας, της Ιρλανδίας και της Ελλάδας. " απαίτηση αυξήσεων στον προϋπολογισμό σε αυτήν τη δύσκολη κατάσταση δεν ανταποκρίνεται στην πραγματικότητα και είναι σκανδαλώδης. Δεν χρειαζόμαστε έναν διογκωμένο προϋπολογισμό της ΕΕ, ο οποίος είναι ίσως έως και δέκα φορές υψηλότερος από όσο είναι αναγκαίο· δεν χρειαζόμαστε έναν προϋπολογισμό που χρηματοδοτείται από τον φορολογούμενο της ΕΕ και που έχει χάσει κάθε αίσθηση της ανάγκης εξοικονόμησης· δεν χρειαζόμαστε περαιτέρω διόγκωση της γραφειοκρατίας των Βρυξελλών που καταληστεύει τους καθαρούς συνεισφέροντες. Αντιθέτως, θα πρέπει να αδράξουμε με συνέπεια κάθε ευκαιρία εξοικονόμησης. Οι γεωργικές επιδοτήσεις, ο μεγαλύτερος και περισσότερο επίμαχος δημοσιονομικός παράγοντας, θα πρέπει να επανεθνικοποιηθούν. Αυτό θα απομάκρυνε την πίεση από τον προϋπολογισμό της ΕΕ και τα κράτη μέλη θα μπορούσαν να ανταποκριθούν καλύτερα στον ειδικό χαρακτήρα του γεωργικού τομέα. Εάν το τεράστιο ποσό χρημάτων που καταβάλλεται σε φόρους έφθανε στους μικρομεσαίες αγρότες και όχι στους μεγάλους γαιοκτήμονες, στα γεωργικά εργοστάσια, στις μεγάλες επιχειρήσεις, στους μονάρχες και στις λέσχες γκολφ, τότε ίσως θα ήταν δυνατό να αναχαιτιστεί η παρακμή της κτηνοτροφίας.
<SPEAKER ID="119" NAME="Marie-Thérèse Sanchez-Schmid" LANGUAGE="FR">
" έγκριση της έκθεσης του κ. Garriga Polledo αποτέλεσε σημαντικό βήμα του Κοινοβουλίου: συνιστά μια σαφή, πραγματιστική και ρεαλιστική δήλωση των δημοσιονομικών φιλοδοξιών του Ευρωπαϊκού Κοινοβουλίου μετά το 2013. Πρώτον, σχετικά με την πολιτική συνοχής, η οποία είναι βασική για την περιφερειακή ανάπτυξη. Πιστεύω ότι πρέπει να διατηρήσουμε τον προϋπολογισμό της πολιτικής συνοχής και να δημιουργήσουμε ένα δίκαιο μοντέλο ενισχύσεων για όλες τις περιφέρειες με ενδιάμεσο εισόδημα, προκειμένου να καταστήσουμε τις μελλοντικές επενδύσεις της ΕΕ στις περιφέρειες διαφανείς και δίκαιες. " αύξηση του προϋπολογισμού κατά 5% είναι εύλογη. Δεν είναι, όπως υποστηρίζουν οι ευρωσκεπτικιστές, ένα παράδειγμα ευρωπαϊκού οργίου σπατάλης, αλλά μάλλον μια θαρραλέα παραδοχή πως αν δεν προσφέρουμε σε εμάς τα μέσα για να οικοδομήσουμε μαζί την Ευρώπη, θα παραμείνουμε απομονωμένοι και ανίσχυροι. Κατά συνέπεια, για να μπορούμε να χρηματοδοτήσουμε τις ενέργειες που συνδέονται με τις νέες αρμοδιότητες της ΕΕ στο πλαίσιο της Συνθήκης της Λισαβόνας, στηρίζω το αίτημα να εξεταστεί το ζήτημα των ιδίων πόρων και το αίτημα για νέες μορφές κοινοτικού εισοδήματος, προκειμένου να μετριαστεί η πίεση που ασκείται στους εθνικούς προϋπολογισμούς και για να εγκαταλείψουμε την πίστη σε μια "δίκαιη επιστροφή", η οποία είναι οικονομικά ανακριβής και πολιτικά άστοχη.
<SPEAKER ID="119" NAME="Theodor Dumitru Stolojan" LANGUAGE="RO">
Το Ευρωπαϊκό Κοινοβούλιο παρουσιάζει στην Ευρωπαϊκή Επιτροπή και στο Συμβούλιο το όραμά του για τις προτεραιότητες της Ευρωπαϊκής Ένωσης για την περίοδο 2014-2020 για πρώτη φορά. Τώρα είναι η σειρά της Ευρωπαϊκής Επιτροπής να λάβει υπόψη της στη νομοθετική της πρόταση τη γνώμη του Ευρωπαϊκού Κοινοβουλίου. Θα πρέπει να τονίσω ειδικότερα ότι η ανάπτυξη ενός ανταγωνιστικού γεωργικού τομέα και της οικονομικής και κοινωνικής συνοχής θα πρέπει να διατηρηθούν ως προτεραιότητες για την περίοδο που θα ακολουθήσει. Οι βουλευτές του Ευρωπαϊκού Κοινοβουλίου έχουν δώσει επίσης τη δέουσα προσοχή στις ερευνητικές προσπάθειες της Ευρώπης. Ολόκληρο το όραμα του Ευρωπαϊκού Κοινοβουλίου θεμελιώνεται σταθερά στη στρατηγική Ευρώπη 2020.
<SPEAKER ID="120" NAME="Csaba Sándor Tabajdi" LANGUAGE="HU">
Κατά τον καθορισμό του πλαισίου του επόμενου προϋπολογισμού, η πρώτη ερώτηση που θα ήθελα να θέσω είναι αν θέλουμε περισσότερη ή λιγότερη Ευρώπη. Κατά την άποψή μου, το Κοινοβούλιο έχει ήδη διαμορφώσει τη στάση του στο ζήτημα αυτό. Έχουμε ήδη δηλώσει ότι χρειαζόμαστε περισσότερη Ευρώπη με την αποδοχή των φιλόδοξων στόχων της στρατηγικής Ευρώπη 2020. Τώρα πρέπει να δηλώσουμε δυνατά και ξεκάθαρα ότι αυτοί οι στόχοι μπορούν να επιτευχθούν μόνο εάν τους διαθέσουμε επαρκείς πόρους. Σε μια περίοδο κατά την οποία πολλά κράτη μέλη ταλαιπωρούνται από το "μεσογειακό δίλημμα", όπου η χώρα χρειάζεται δημοσιονομική επέκταση προκειμένου να τονώσει την ανάπτυξη, αλλά αυτό δεν μπορεί να γίνει επειδή τα ατελείωτα μέτρα λιτότητας θα ήταν αναπόφευκτα λόγω του χρέους της χώρας, δεν μπορούμε να ανταποκριθούμε μειώνοντας ή εγκρίνοντας τον τρέχοντα προϋπολογισμό της ΕΕ ο οποίος αποσκοπεί κατά βάση στην ανάπτυξη. Δεν μπορούμε, επειδή αυτό θα σήμαινε ότι αφαιρούμε από τις περιφέρειες που υστερούν τη μοναδική τους ευκαιρία να θέσουν τις οικονομίες τους σε τροχιά ανάπτυξης.
<SPEAKER ID="120" NAME="Rafał Trzaskowski" AFFILIATION="PPE">
γραπτώς. - (PL) " δημιουργία "ενδιάμεσων περιφερειών", όπως προτείνεται στην έκθεση σημαίνει ότι οι σχετικά πλούσιες περιοχές των φτωχότερων κρατών μελών θα εξακολουθούν να λαμβάνουν στήριξη, και θα είναι σε θέση να προετοιμαστούν σταδιακά για τη χρονική στιγμή κατά την οποία θα χάσουν ολοκληρωτικά αυτήν την πρόσθετη χρηματοδότηση. " δυνατότητα δημιουργίας μιας τέτοιας ομάδας περιφερειών αποτελεί αδιαμφισβήτητα μια ιδιαίτερα ευπρόσδεκτη εξέλιξη για τους κύριους δικαιούχους της πολιτικής συνοχής, οι οποίοι πρέπει να καταρτίσουν μακροπρόθεσμα προγράμματα. " έγκριση της πρότασης αυτής από το Κοινοβούλιο σήμερα θα στείλει ένα πολύ σημαντικό μήνυμα στο πλαίσιο της συζήτησης για τη μελλοντική μορφή της πολιτικής συνοχής.
<SPEAKER ID="120" NAME="Zbigniew Ziobro" AFFILIATION="ECR">
γραπτώς. - (PL) " έκθεση Galliga Polledo αφιερώνει αρκετή προσοχή στο πρόγραμμα Ευρώπη 2020. Πιστεύω ότι η διάθεση σημαντικών χρηματικών ποσών για τους στόχους του προγράμματος αυτού μπορεί να οδηγήσει σε μείωση της χρηματοδότησης για προγράμματα τα οποία είναι σημαντικά για τη συνοχή και την ανάπτυξη της Ευρώπης, όπως το Ταμείο Συνοχής. Τα αποτελέσματα δείχνουν ότι αυτό το ταμείο είναι το αποτελεσματικότερο εργαλείο μέχρι σήμερα για την επίτευξη των στόχων που προβλέπονται στη Συνθήκη για την Ευρωπαϊκή Ένωση και στη Συνθήκη της Λισαβόνας. Επομένως, η χρηματοδότησή του πρέπει να αυξηθεί. Πολλές ευρωπαϊκές χώρες έχουν πληγεί σοβαρά από την οικονομική κρίση και γι' αυτές το Ταμείο Συνοχής αποτελεί πλέον κινητήρια δύναμη η οποία καθιστά δυνατή την προληπτική καταπολέμηση της ανεργίας και την κινητοποίηση των περιφερειών. Από την άλλη πλευρά, είναι σημαντικό η ΕΕ να παράσχει χρηματοδοτική στήριξη για ενεργειακά έργα και έργα καινοτομίας. Αυτοί οι δύο τομείς επενδύσεων αποτελούν το κλειδί για την ταχεία ανάπτυξη της Ευρωπαϊκής Ένωσης. Επί του παρόντος, τα δύο τρίτα των ενεργειακών πόρων εισάγονται από χώρες εκτός της ΕΕ, κυρίως από τη Ρωσία. Αυτό συνεπάγεται σημαντική εκροή κεφαλαίων εκτός των συνόρων μας, και θα πρέπει, επομένως, να διαθέσουμε περισσότερα κονδύλια για τη στήριξη επενδύσεων σε υποδομές που θα επιτρέπουν τη διαφοροποίηση του εφοδιασμού και την επακόλουθη μείωση στις τιμές, συμπεριλαμβανομένου του αγωγού Nabucco, ο οποίος αποτελεί το σημαντικότερο έργο από άποψη διαφοροποίησης. " έκθεση επίσης δεν διατυπώνει σαφείς κατευθυντήριες γραμμές όσον αφορά την παροχή στήριξη στις έρευνες για σχιστολιθικό φυσικό αέριο στο εγγύς μέλλον. " ΕΕ δεν πρέπει να ξεχνά ότι η πραγματοποίηση συνετών επενδύσεων σήμερα σε πηγές ενέργειας, αύριο θα σημαίνει εξοικονόμηση κεφαλαίων.
<SPEAKER ID="122" NAME="Paul Rübig" AFFILIATION="PPE">
(DE) Κύριε Πρόεδρε, ήθελα απλώς να πω ότι το μικρόφωνο στo έδρανό μου, αριθμός 759, δεν λειτουργεί. Ζήτησα ήδη από εχθές να επιδιορθωθεί. Θα ήθελα τη βοήθεια ενός τεχνικού παρακαλώ. Σας ευχαριστώ.
<SPEAKER ID="123" NAME="Πρόεδρος">
Αγαπητοί συνάδελφοι, όπως γνωρίζετε, λόγω της άσκησης ετοιμότητας σε περίπτωση πυρκαγιάς, η ψηφοφορία και οι αιτιολογήσεις ψήφου ανεστάλησαν εχθές, επομένως θα τις διεξαγάγουμε σήμερα στο πλαίσιο της ψηφοφορίας. Έχουν ενσωματωθεί, με τη σειρά που σημειώνεται στις καταστάσεις ψηφοφορίας τις οποίες διαθέτετε.

<CHAPTER ID="017">
Διάταξη των εργασιών
<SPEAKER ID="022" NAME="Πρόεδρος">
Το τελικό σχέδιο της ημερήσιας διάταξης για την τρέχουσα περίοδο συνόδου έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα/Πέμπτη:
<P>
Δεν υπάρχουν τροποποιήσεις
<P>
Τετάρτη:
<P>
" Ομάδα Ανεξαρτησία και Δημοκρατία έχει προτείνει την αλλαγή του τίτλου της συζήτησης σχετικά με την προετοιμασία της συνεδρίασης του Ευρωπαϊκού Συμβουλίου ως ακολούθως: "Προετοιμασία του Ευρωπαϊκού Συμβουλίου μετά το δημοψήφισμα στην Ιρλανδία".
<SPEAKER ID="023" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, προτείνω στο Σώμα να αλλάξει ο τίτλος "Προετοιμασία του Ευρωπαϊκού Συμβουλίου", και να συμπληρωθεί ως εξής: "Προετοιμασία του Ευρωπαϊκού Συμβουλίου μετά το δημοψήφισμα στην Ιρλανδία".
<P>
(Το Σώμα εγκρίνει την αίτηση.)
<SPEAKER ID="025" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, μόλις τροποποιήσαμε τον τίτλο της συζήτησης, και λόγω των περιπλοκών -ως προς τις οποίες εκφράζονται αποκλίνουσες απόψεις- της απόφασης που ελήφθη στην Ιρλανδία, θα ήταν εύλογο να δοθεί στο Σώμα κάποιο χρονικό περιθώριο ώστε να συζητήσει αυτά τα προβλήματα. Για τον λόγο αυτόν, προτείνουμε να μεταφερθεί το δεύτερο θέμα της ημερήσιας διάταξης από την πρωινή στην απογευματινή συνεδρίαση. Γνωρίζω βεβαίως ότι το απόγευμα θα πιεστούμε λόγω του περιορισμένου χρόνου, ενόψει όμως του επείγοντος χαρακτήρα και της σπουδαιότητας αυτής της συνεδρίασης του Συμβουλίου, η αναβολή είναι πολύ εύλογη. Δεν έχουμε αντίρρηση να μεταφερθεί κάποιο από τα άλλα θέματα της ημερήσιας διάταξης σε μεταγενέστερη συνεδρίαση, όμως η πρόταση που καταθέτουμε επί του παρόντος είναι να αφιερώσουμε ολόκληρο το πρωινό στην ουσία της μετονομασθείσας συζήτησης, προκειμένου να έχουμε αρκετό χρόνο στη διάθεσή μας για να συζητήσουμε το θέμα.
<SPEAKER ID="026" NAME="Richard Corbett" AFFILIATION="PSE">
(EN) Κύριε Πρόεδρε, ως εισηγητής για τη Συνθήκη της Λισαβόνας, θέλω να δηλώσω ότι στηρίζω αυτή την πρόταση. Πρέπει να διεξαγάγουμε μια ευρεία συζήτηση η οποία να δείχνει ότι ακούμε τόσο τις απόψεις που εξέφρασε ο ιρλανδικός λαός όσο και τις απόψεις που έχουν εκφραστεί σε όλα τα υπόλοιπα κράτη μέλη, τα περισσότερα από τα οποία, αν όχι όλα, θέλουν να προχωρήσουν στην εφαρμογή αυτής της Συνθήκης.
<SPEAKER ID="027" NAME="Carmen Fraga Estévez">
, εξ ονόματος της Ομάδας PPE-DE. - (ES) Κύριε Πρόεδρε, η Συνθήκη της Λισαβόνας και τα γεγονότα στην Ιρλανδία είναι πολύ σημαντικά, όμως δεν πρέπει να υπονομεύουν τη συζήτηση ενός θέματος όπως η αλιεία.
<P>
Οφείλω να επισημάνω ότι πολλοί βουλευτές δεν ενδιαφέρονται ιδιαίτερα για την αλιεία. Εντούτοις, την περίοδο που διανύουμε η αλιευτική βιομηχανία βιώνει τη μεγαλύτερη ίσως πραγματική κρίση στην ιστορία της.
<P>
Στις 23 Ιουνίου, το Συμβούλιο των Υπουργών Αλιείας της Ευρωπαϊκής Ένωσης θα λάβει μια σειρά αποφάσεων σχετικά με την κρίση στον αλιευτικό τομέα, η οποία είναι συγκυριακή και διαρθρωτική. Φρονώ ότι ο αλιευτικός τομέας της Ευρωπαϊκής Ένωσης δεν θα δείξει κατανόηση αν το παρόν Κοινοβούλιο δεν φροντίσει να αφιερώσει τον αναγκαίο χρόνο ώστε να εξετάσει και να τοποθετηθεί επί του θέματος αυτού.
<P>
Καλώ λοιπόν τις πολιτικές ομάδες να επιδείξουν ευαισθησία και να συμβάλουν αποφασιστικά στη διενέργεια μιας καλής συζήτησης σχετικά με την κρίση που διέρχεται ο αλιευτικός τομέας.
<P>
(Το Σώμα εγκρίνει την αίτηση.)
<SPEAKER ID="029" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, θέλω να καταθέσω δύο αιτήματα.
<P>
Το πρώτο είναι το αίτημα που κατέθεσε και ο κ. Swoboda, ο οποίος ζήτησε να αφιερωθεί περισσότερος χρόνος στη συζήτηση σχετικά με το Ευρωπαϊκό Συμβούλιο και το θέμα του δημοψηφίσματος.
<P>
Το δεύτερο αίτημα αφορά το κατά πόσον πρέπει να διαχωρίσουμε τη συζήτηση σχετικά με τις τιμές του πετρελαίου από τη συζήτηση σχετικά με την αλιεία ή αν πρέπει να πραγματοποιήσουμε κοινή συζήτηση και για τα δύο θέματα.
<P>
Τα θέματα αυτά είναι διακριτά. Προτείνω να διευθετηθεί πρώτα το ζήτημα του χρόνου ομιλίας στη συζήτηση για το Ευρωπαϊκό Συμβούλιο, και ύστερα να διευθετηθεί το θέμα που αφορά την αλιεία.
<P>
(Το Σώμα εγκρίνει την πρώτη αίτηση και απορρίπτει τη δεύτερη.)
<P>
(Καθορίζεται η διάταξη των εργασιών.)

<CHAPTER ID="019">
Διαχείριση αλιευτικών στόλων που είναι νηολογημένοι σε εξόχως απόκεντρες περιοχές της Κοινότητας (συζήτηση) 
<SPEAKER ID="220" NAME="Πρόεδρος">
" ημερήσια διάταξη προβλέπει την έκθεση του κ. Guerreiro, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τροποποίηση του κανονισμού (ΕΚ) αριθ. 639/2004 για τη διαχείριση αλιευτικών στόλων που είναι νηολογημένοι σε εξόχως απόκεντρες περιοχές της Κοινότητας - C6-0298/2008 -
<SPEAKER ID="221" NAME="Pedro Guerreiro">
εισηγητής. - (PT) Λόγω των μόνιμων διαρθρωτικών περιορισμών και μειονεκτημάτων που αντιμετωπίζουν οι εξόχως απόκεντρες περιοχές, συγκεκριμένα μέτρα που θα προωθούν την κοινωνικοοικονομική ανάπτυξη τους πρέπει να υιοθετηθούν. Τα μέτρα αυτά δεν πρέπει να βασίζονται σε κριτήρια χρονικού περιορισμού ή στην εξέλιξη της κατάστασης πλούτου λόγω συγκυριακών ή τεχνητών συνθηκών.
<P>
Ο αλιευτικός κλάδος είναι στρατηγικός για τις περιοχές αυτές, τόσο για την προμήθεια ψαριών στους πληθυσμούς όσο και την εξασφάλιση απασχόλησης και της οικονομικής βιωσιμότητας για τις αλιευτικές κοινότητες. Εντούτοις, παρά τις βελτιώσεις που παρατηρούνται, οι αλιευτικοί τους στόλοι αποτελούνται στο μεγαλύτερο μέρος τους από παλαιά σκάφη, τα οποία κατά μέσο όρο είναι άνω των 30 ή 40 ετών, ιδιαιτέρως οι στόλοι μικρής κλίμακας.
<P>
Νέα οικονομική στήριξη για την ανανέωση και τον εκσυγχρονισμό των αλιευτικών στόλων των εν λόγω περιοχών είναι ζωτική και είναι ακατανόητο το ότι η στήριξη αυτή εμποδίζεται από την Ευρωπαϊκή Ένωση. " συνεχής στήριξη για την ανανέωση και τον εκσυγχρονισμό των αλιευτικών στόλων είναι sine qua non για τη βελτίωση των συνθηκών εργασίας και ασφάλειας των αλιέων και τις συνθήκες διατήρησης των αποθεμάτων ψαριών.
<P>
" Επιτροπή Αλιείας του Ευρωπαϊκού Κοινοβουλίου προτείνει την επέκταση της κρατικής ενίσχυσης μόνο για την ανανέωση των στόλων στις εξόχως απόκεντρες περιοχές μέχρι το 2009 και επιτρέπει στα σκάφη αυτά να νηολογηθούν μέχρι το 2011. Πέρα από το ότι προχωράει πέρα από όσα προτείνει η Επιτροπή, αισθανόμαστε ότι οι προτάσεις αυτές εξακολουθούν αν είναι ανεπαρκείς καθώς δεν καταφέρνουν αν ανταποκριθούν στις πραγματικές ανάγκες των αλιέων των εν λόγω περιοχών, ιδιαιτέρως των στόλων μικρής κλίμακας. Για το λόγο αυτό υποβάλαμε τροποποιήσεις που αποσκοπούν στη διασφάλιση κρατικής ενίσχυση για την ανανέωση και τον εκσυγχρονισμό των αλιευτικών στόλων χωρίς χρονικούς περιορισμούς και σύμφωνα με τις ανάγκες του κλάδου στις εν λόγω περιοχές.
<P>
Αν και δεν είναι αυστηρά απαραίτητο, μπορούμε να πούμε ότι το μέτρο αυτό δεν θα προσθέσει κόστη στον κοινοτικό προϋπολογισμό και δεν θα αυξήσει το μέγεθος των στόλων. Στην πραγματικότητα, πρόκειται για προτάσεις που έχουν υιοθετηθεί από το ίδιο το Ευρωπαϊκό Κοινοβούλιο που επανέλαβε, το 2005, την ανάγκη για μελλοντική ενίσχυση για την ανανέωση και τον εκσυγχρονισμό των αλιευτικών στόλων, για το συμφέρον της κερδοφορίας και της ανταγωνιστικότητας του κλάδου στις εν λόγω περιοχές. Οι προτάσεις έχουν επίσης γίνει αποδεκτές από την Επιτροπή Αλιείας του Κοινοβουλίου, η οποία νωρίτερα μέσα στο έτος, υπέδειξε την ανάγκη για νέα ενίσχυση για την ανανέωση και τον εκσυγχρονισμό των στόλων στις εξόχως απόκεντρες περιοχές, δεδομένου ότι η εξάλειψη κοινοτικής ενίσχυσης για ανανέωση του στόλου θα καθιστούσε δύσκολη τη διόρθωση μιας κατάστασης όπου αυτοί οι στόλοι θα έμεναν πίσω από τους στόλους της ηπειρωτικής Ευρώπης. Ως αποτέλεσμα, όταν έρθει η κρίσιμη στιγμή για τη λήψη απόφασης, ζητάμε απλώς από το Κοινοβούλιο να παραμείνει συνεπές ως προς τις δικές του θέσεις.
<SPEAKER ID="222" NAME="Joe Borg">
Μέλος της Επιτροπής. - Κύριε Πρόεδρε, θα ήθελα αρχικά να εκφράσω την ευγνωμοσύνη μου στην Επιτροπή Αλιείας και ειδικά στον εισηγητή της κ. Guerreiro, για την έκθεσή του.
<P>
" Επιτροπή κατανοεί τις δυσκολίες που απαντώνται στις εξόχως απόκεντρες περιοχές κατά την εκτέλεση των αποφάσεων του 2006 για τον εκσυγχρονισμό των στόλων. Δεν μπορεί, ωστόσο, να συνεχίσει να χρηματοδοτεί την ανανέωση και τον εκσυγχρονισμό των στόλων, εφόσον αυτό οδηγεί σε υπερπροσφορά στόλων και σε χαμηλή οικονομική αποδοτικότητα μεσοπρόθεσμα και μακροπρόθεσμα. Ωστόσο, κατανοούμε όσα είπε ο εισηγητής σχετικά με το ότι, σε ορισμένες περιπτώσεις, οι αποφάσεις που έχουμε ήδη λάβει οδηγούν σε συσσώρευση αναμονής σε ναυπηγεία που δεν μπορούν να ανταποκριθούν στην προβλεπόμενη εργασία πριν από ένα συγκεκριμένο χρονικό όριο. Επομένως, είμαστε έτοιμοι να δεχτούμε την παράταση της προθεσμίας για ένταξη στον στόλο μέχρι το 2011, όπως πρότεινε ο εισηγητής. Άρα, είμαι πρόθυμος να δεχτώ τις τροπολογίες 2 και 7.
<P>
" Επιτροπή πιστεύει επίσης, ωστόσο, ότι οι βασικοί κανόνες διαχείρισης στόλων - δηλαδή, ένα καθεστώς εισόδου/εξόδου που θα εγγυάται ότι δεν θα υπάρχουν αυξήσεις στην ικανότητα και η απόσυρση των κρατικών επιδοτήσεων σε περίπτωση τέτοιων αυξήσεων ικανότητας - πρέπει να διασφαλιστεί. Διαφορετικά οι εξόχως απόκεντρες περιοχές διακινδυνεύουν να παράγουν - όπως συνέβη με τους μητροπολιτικούς στόλους - πλεόνασμα αλιευτικής ικανότητας που θα υπονόμευε τελικά την οικονομία.
<P>
Επιτρέψτε μου να αναφέρω σε σχέση με τα παραπάνω το πακέτο καυσίμων που υιοθετήθηκε τον Ιούλιο αυτού του έτους στο πλαίσιο της οικονομικής κρίσης που πυροδοτήθηκε από τις υψηλές τιμές των καυσίμων. Θα ήθελα να καλέσω όλους τους φορείς που εμπλέκονται στις εξόχως απόκεντρες περιοχές να αξιοποιήσουν με τον καλύτερο τρόπο αυτό το πακέτο ώστε να βελτιώσουν την ενεργειακή αποδοτικότητα των στόλων τους και να καταστήσουν τους στόλους πιο βιώσιμους οικονομικά μέσω σχεδίων που προσφέρονται στο πακέτο, όπως η αναδιάρθρωση και ο μερικός παροπλισμός. Για το λόγο αυτό η Επιτροπή, βάσει όσων είπα προηγουμένως, δεν είναι σε θέση να δεχτεί τις τροπολογίες 1, 3, 4, 5, 6, 9, 10 και 11. Τέλος, η τροπολογία 8, μπορεί να γίνει δεκτή υπό τον όρο ότι γίνεται κατανοητό ότι η έκθεση της Επιτροπής πρέπει να καθυστερήσει μέχρι να είναι διαθέσιμες όλες οι πληροφορίες για τη χρησιμοποίηση των εξαιρέσεων που προβλέπονται στον κανονισμό.
<P>
Σχετικά με το αίτημα προς την Επιτροπή για τη μελλοντική πρόταση νέων μέτρων, επιτρέψτε μου να τονίσω ότι αυτό εναπόκειται στη διακριτική ευχέρεια της Επιτροπής, η οποία θα προτείνει σε κάθε περίπτωση νέα μέτρα εφόσον αισθανθεί ότι είναι απαραίτητο και κατάλληλο να το κάνει.
<SPEAKER ID="223" NAME="Emanuel Jardim Fernandes" LANGUAGE="PT">
Κύριε Πρόεδρε, Επίτροπε, κυρίες και κύριοι, σε σχέση με την έκθεση αυτή πρέπει πρώτα να τονίσω την αναγκαιότητα να ληφθούν υπόψη οι ανάγκες του αλιευτικού κλάδου στις εξόχως απόκεντρες περιοχές. Δεύτερον, πρέπει να τονίσω την επέκταση της εξαίρεσης από το γενικό καθεστώς εισόδου/εξόδου προς όφελος των εξόχως απόκεντρων περιοχών.
<P>
Αυτή η επέκταση που συμφωνήθηκε στην Επιτροπή Αλιείας σημαίνει ότι τα αλιευτικά σκάφη που έχουν επωφεληθεί από κρατική ενίσχυση μπορούν, σύμφωνα με την αντίστοιχη εξαίρεση, να μπουν στους αλιευτικούς στόλους των εν λόγω περιοχών μέχρι το 2011 χωρίς να χρειάζεται η είσοδος νέας ικανότητας να αντισταθμιστεί με την έξοδο της αντίστοιχης ικανότητας. Αυτή η τροπολογία που προτάθηκε από την Επιτροπή Αλιείας ήταν το αποτέλεσμα συμφωνίας μεταξύ του Σοσιαλιστικού Κόμματος και της Ομάδας PPE-DE και ενέπλεκε μέλη από τις δύο αυτές ομάδες που προέρχονται από τις εξόχως απόκεντρες περιοχές καθώς και τον εισηγητή, κ. Guerreiro, ο οποίος, όπως μόλις ακούσαμε, ήθελε να προχωρήσει περαιτέρω. Ως σκιώδης εισηγητής για την ομάδα PSE, έχω δεσμευτεί για το στόχο αυτό και επομένως καλώ τα μέλη να ψηφίσουν υπέρ της έκθεσης αυτής αύριο. Καλώ την Επιτροπή, τον Επίτροπο και το Συμβούλιο να λάβουν υπόψη το νομοθετικό ψήφισμα του Ευρωπαϊκού Κοινοβουλίου, το οποίο ελπίζω θα υιοθετηθεί αύριο.
<SPEAKER ID="224" NAME="Kathy Sinnott">
εξ ονόματος της Ομάδας IND/DEM. - Κύριε Πρόεδρε, τα κρίσιμα θέματα που επηρεάζουν την αλιεία στις εξόχως απόκεντρες περιοχές μοιάζουν να είναι ίδια με εκείνα που αντιμετωπίζουν όλοι οι αλιείς, αλλά περισσότερο διογκωμένα. Υπάρχει πραγματικός κίνδυνος για το μέλλον αυτής της αλιείας - πειρατεία, απορρίψεις, μειούμενα αποθέματα κ.λπ., παλαιά σκάφη και στόλοι - αλλά για αυτούς τα προβλήματα αυτά είναι μεγαλύτερο βάρος, γιατί είναι ήδη πολύ ευάλωτοι.
<P>
Πρέπει να βοηθήσουμε τις πιο απόκεντρες αλιευτικές μας κοινότητες να διατηρήσουν όχι μόνο τον τρόπο ζωής τους αλλά και τις δεξιότητές τους, τις οποίες τελειοποιούν εδώ και γενιές και οι οποίες, χωρίς προστασία, κινδυνεύουν να χαθούν - όχι μόνο για εκείνους αλλά και για εμάς.
<P>
Πρέπει όλοι να λάβουμε σοβαρά υπόψη τις μεταβαλλόμενες κοινωνικοοικονομικές ανάγκες των εξόχως αυτών απόκεντρων περιοχών, λαμβάνοντας υπόψη τον αντίκτυπο που βιώνουν στον κλάδο τους. Προκειμένου να τους βοηθήσουμε να επιβιώσουν, πρέπει να τους επιτρέψουμε μεγαλύτερη συμμετοχή στη διαχείρισή τους, καθώς και συγκεκριμένα μέτρα όπως η επέκταση του χρόνου για την ανανέωση του στόλου.
<SPEAKER ID="225" NAME="Paulo Casaca" AFFILIATION="PSE">
(PT) Κύριε Πρόεδρε, πιστεύω ότι η εργασία που έγινε στην Επιτροπή Αλιείας που ενέπλεκε τον εισηγητή μας, τις διάφορες πολιτικές ομάδες και την Ευρωπαϊκή Επιτροπή, ήταν εξαιρετικά εποικοδομητική. Κατέληξε σε ένα συμπέρασμα, στο οποίο σχεδόν όλοι συμφωνήσαμε, συμπεριλαμβανομένης της Ευρωπαϊκής Επιτροπής, ότι η επέκταση της προθεσμίας μέχρι το 2011, μαζί με την προετοιμασία έκθεσης που θα αξιολογεί την πιθανή ανάγκη για περαιτέρω επέκταση του μέτρου αυτού, είναι ο καταλληλότερος τρόπος να αντιμετωπίσουμε το πρόβλημα αυτό.
<P>
Πρέπει να ευχαριστήσω όλους τους συναδέλφους μας από την ομάδα PPE-DE που συμφώνησαν στη θέση αυτή με εμάς καθώς και την Ευρωπαϊκή Επιτροπή για την προσπάθειά τους να καταλήξουμε στο συμπέρασμα αυτό. Αυτό που μας μένει είναι να ελπίζουμε ότι και το Συμβούλιο θα φανεί ευαίσθητο σε σχέση με όσα αποφασίσαμε και ότι θα κατανοήσει την ανάγκη να αφήσουμε περισσότερο χρόνο στις εξόχως απόκεντρες περιοχές να ικανοποιήσουν την απαίτηση αυτή.
<SPEAKER ID="226" NAME="Sérgio Marques" AFFILIATION="PPE-DE">
(PT) Κύριε Πρόεδρε, Επίτροπε, κυρίες και κύριοι, πρέπει να δοθεί άδεια για κρατική ενίσχυση για την ανανέωση και τον εκσυγχρονισμό των αλιευτικών στόλων στις εξόχως απόκεντρες περιοχές μόνο μέχρι το τέλος του 2009 ή πρέπει να συνεχιστεί απροσδιόριστα; " ιδιαίτερη φύση της αλιευτικής βιομηχανίας στις περιοχές αυτές δικαιολογεί την εν λόγω βοήθεια πέρα από το 2009, χωρίς να ζημιώνεται το θαλάσσιο περιβάλλον κατά κάποιο τρόπο.
<P>
Απροσδιόριστη κρατική ενίσχυση για την ανανέωση και τον εκσυγχρονισμό των στόλων στις εξόχως απόμακρες περιοχές δεν σημαίνει μόνιμη και αιώνια ενίσχυση. Θα σταματήσει αμέσως όταν οι μελέτες και οι αξιολογήσεις του Επιστημονικού Συμβουλίου και των περιφερειακών γνωμοδοτικών συμβουλίων υποδείξουν ότι έτσι πρέπει. Αυτή είναι η λύση που αρμόζει καλύτερα στην πολύ ειδική κατάσταση της αλιευτικής βιομηχανίας στις εξόχως απόκεντρες περιοχές. Οι ίδιοι λόγοι που αιτιολογούν γιατί οι αλιείς από κάθε εξόχως απόκεντρη περιοχή έχουν το δικαίωμα αποκλειστικής αλιευτικής περιοχής μέχρι 100 μίλια, αιτιολογούν επίσης τη διαφορετική μεταχείριση σε σχέση με την ενίσχυση για την ανανέωση και τον εκσυγχρονισμό του στόλου. Είμαι ενθουσιασμένος που η Επιτροπή Αλιείας βρήκε τις καλύτερες λύσεις για να ικανοποιήσει τις ειδικές ανάγκες του αλιευτικού κλάδου στις εξόχως απόκεντρες περιοχές.
<SPEAKER ID="227" NAME="Avril Doyle" AFFILIATION="PPE-DE">
Κύριε Πρόεδρε, θα ήθελα απλώς να δείξω κάποια αλληλεγγύη, προερχόμενη από ένα νησιωτικό κράτος όπου, στα περιφερειακά μας εδάφη, η αλιευτική κοινότητα είναι εξαιρετικά σημαντική - ο πολιτισμός, οι παραδόσεις, οι δεξιότητες - και στις οποίες περιοχές, εναλλακτική βιομηχανία ή εναλλακτικοί τρόποι ζωής ή επαγγελμάτων είναι εξαιρετικά δύσκολο να προσελκύσουν. Εάν μπορούμε να δείξουμε αυτή την αλληλεγγύη προς τις περιφερειακές περιοχές στην Ευρώπη, τι πρέπει να δείξουμε στις εξόχως απόκεντρες περιοχές, που βρίσκονται στο απώτατο άκρο της περιφέρειας, αν μου επιτρέπετε; Θα ήθελα να στηρίξω την προσπάθεια που γίνεται εδώ για την υποστήριξη των δεξιοτήτων, των παραδόσεων και του πολιτισμού των αλιευτικών κοινοτήτων σε αυτές τις εξόχως απόκεντρες περιοχές και σε πολύ απομακρυσμένες, συχνά πολύ μικρές νησιωτικές κοινότητες των περιφερειακών περιοχών της ΕΕ.
<P>
Θα ήθελα να στηρίξω όσα είπαν οι συνάδελφοι, και θα προέτρεπα τον Επίτροπο Borg να διασφαλίσει, ότι εάν πρόκειται για την επέκταση της κρατικής ενίσχυσης σε επίπεδο προθεσμιών για την ανανέωση των αλιευτικών στόλων, οτιδήποτε χρειάζεται να γίνει, ας είμαστε όσο πιο γενναιόδωροι μπορούμε.
<SPEAKER ID="228" NAME="Manuel Medina Ortega" AFFILIATION="PSE">
(ES) Κύριε Πρόεδρε, ο Επίτροπος μίλησε για πλεόνασμα αλιευτικής ικανότητας, ή υπερπροσφορά στόλου, στις εξόχως απόκεντρες περιοχές.
<P>
Συμφωνώ μαζί του. " ερώτηση μου προς αυτόν είναι η εξής: γνωρίζει η Επιτροπή ότι οι εξόχως απόκεντρες περιοχές - οι Κανάριοι, οι Αζόρες και Μαδέρα στον κεντρικό Ατλαντικό, η Γουαδελούπη, η Μαρτινίκα και η Γουιάνα στην Καραϊβική, και η Ρεϋνιόν στον Ινδικό Ωκεανό - περικλείονται από τεράστιες θαλάσσιες περιοχές στις οποίες, ως αποτέλεσμα της υπεραλιείας, οι αλιευτικοί πόροι σταδιακά μειώνονται; Έχει η Επιτροπή σχετικά στοιχεία; Πιστεύει η Επιτροπή ότι θα μπορούσε να βοηθήσει τον αλιευτικό στόλο στις εν λόγω περιοχές βοηθώντας στη διατήρηση των αποθεμάτων ψαριών στις περιοχές αυτές;
<SPEAKER ID="229" NAME="Joe Borg">
Μέλος της Επιτροπής. - Ευχαριστώ πολύ για τα σχόλιά σας. Μπορώ να σας διαβεβαιώσω για τη δέσμευσή μου να βοηθήσω τους στόλους των εξόχως απόκεντρων περιοχών όσο μπορώ και όσο αυτό είναι εφικτό.
<P>
Εντούτοις, επιτρέψτε μου να τονίσω ότι η διατήρηση ή ακόμα και η αύξηση της ικανότητας των στόλων αυτών δεν είναι η λύση και μπορεί στην πραγματικότητα να είναι μέρος του προβλήματος. Όπως επεσήμανα στα αρχικά μου σχόλια, εάν χρειάζεται να υπάρξει μέτρο αναδιάρθρωσης των στόλων αυτών, θα σας προέτρεπα να εξετάσετε το προσφάτως υιοθετημένο πακέτο καυσίμων που προβλέπει μια σειρά δυνατοτήτων που μπορεί να ωφελήσουν τους στόλους των εξόχως απόκεντρων περιοχών. Και πάλι, όπως είπα, μπορώ να δεχτώ την επέκταση της προθεσμίας για τη νηολόγηση, δεδομένων των προβλημάτων των καθυστερήσεων που αντιμετωπίζουν τα ναυπηγεία, αλλά δεν μπορώ να δεχτώ την περαιτέρω επέκταση της χρηματοδότησης κρατικής ενίσχυσης για την κατασκευή και για το καθεστώς εισόδου/εξόδου πέρα από ότι είχε ήδη δοθεί από το Ευρωπαϊκό Αλιευτικό Ταμείο, όπου έγινε ειδική μέριμνα για τις εξόχως απόκεντρες περιοχές, εφόσον αυτό δεν πρόκειται να λύσει προβλήματα.
<P>
Δεχόμαστε ότι υπάρχει υπεραλιεία και αναγνωρίζουμε ότι αυτό οφείλεται στην υπερπροσφορά. " Επιτροπή δεν επιθυμεί να συμβάλλει στην υπερπροσφορά και στις περιφερειακές περιοχές, γιατί αυτό θα προκαλέσει μόνο προβλήματα στο μέλλον. Σχετικά με την πιθανότητα υπεραλιείας γύρω από τις περιφερειακές περιοχές, έχουμε εξετάσει το ζήτημα και το Συμβούλιο μόλις υιοθέτησε ένα κανονισμό για την παράνομη, αδήλωτη και ανεξέλεγκτη αλιεία, με τις ευλογίες του Ευρωπαϊκού Κοινοβουλίου. Από την 1η Ιανουαρίου 2010, κανένα ψάρι που δεν θα έχει πιστοποίηση ότι αλιεύθηκε νόμιμα δεν θα μπορεί να εισέρχεται στην ευρωπαϊκή αγορά. Αναλαμβάνουμε επίσης πρωτοβουλίες στις περιφερειακές αλιευτικές οργανώσεις προκειμένου να προτείνουμε βιώσιμη αλιεία στους ωκεανούς όπου έχουμε φωνή, και αυτό ισχύει ουσιαστικά σε όλες τις περιφερειακές αλιευτικές οργανώσεις. Σκοπεύουμε να επιμείνουμε στην προσπάθεια αυτή ώστε να μπορούμε να διασφαλίσουμε βιώσιμη αλιεία, όχι μόνο στα ύδατά μας αλλά και στα διεθνή ύδατα, που είναι τόσο κρίσιμα για τις εξόχως απόκεντρες περιοχές μας.
<SPEAKER ID="230" NAME="Pedro Guerreiro">
εισηγητής. - (PT) Αφού σας ευχαριστήσω για τα λόγια σας, θα επισημάνω επίσης ότι, σύμφωνα με τις συνθήκες, τα μέτρα για την υποστήριξη των εξόχως απόκεντρων περιοχών είναι δυνατά και επιθυμητά. Αυτή η δυνατότητα πρέπει επομένως να καταλήξει σε συγκεκριμένη δράση. Ο αλιευτικός κλάδος είναι στρατηγικός για τις περιοχές αυτές. Χρειάζεται στήριξη για την ανανέωσή του και τον εκσυγχρονισμό, και για το λόγο αυτό πρόκειται για ένα απολύτως φυσιολογικό θέμα. Τα κοινοτικά κεφάλαια υπάρχουν και, όπως αποδείχτηκε από τη συζήτηση, δεν υπάρχει ούτε ένα έγκυρο επιχείρημα για τη συνέχιση της παρακώλυσης της χορήγησης κρατικής βοήθειας για την ανανέωση και τον εκσυγχρονισμό των αλιευτικών στόλων στις εν λόγω περιοχές. Αντίθετα προς αυτό που ειπώθηκε, η ανανέωση και ο εκσυγχρονισμός των εν λόγω στόλων δεν θα οδηγήσει σε υπερπροσφορά ή αυξημένη υπερπροσφορά.
<P>
Το ερώτημα επομένως που πρέπει να τεθεί είναι γιατί δεν λαμβάνονται μέτρα για τη στήριξη του τομέα αυτού; Μετά από αυτή τη συζήτηση, είμαστε περισσότερο από ποτέ πεπεισμένοι ότι όχι μόνο πρέπει να επεκτείνουμε την προθεσμία για τη νηολόγηση των σκαφών που έχουν επωφεληθεί από κρατική ενίσχυση για εκσυγχρονισμό, όπως πρότεινε η Ευρωπαϊκή Επιτροπή και η Επιτροπή Αλιείας, αλλά είναι επίσης σημαντικό να διασφαλιστεί η δυνατότητα κρατικής ενίσχυσης για την ανανέωση και τον εκσυγχρονισμό των στόλων στις εν λόγω περιοχές, ειδικά των στόλων μικρής κλίμακας, χωρίς χρονικά όρια, όπως και πάλι υποστηρίξαμε με συνοχή.
<P>
Επομένως, θέλουμε οι τροπολογίες που υποβάλαμε σχετικά, να υιοθετηθούν αύριο. " κατάσταση το απαιτεί και ο χρόνος θα μας δικαιώσει.
<SPEAKER ID="231" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="232" NAME="Margie Sudre  " AFFILIATION="PPE-DE">
γραπτώς. - (FR) Είμαι ενθουσιασμένη που το Ευρωπαϊκό Κοινοβούλιο επέτρεψε την κατασκευή αλιευτικών σκαφών μέχρι τις 31 Δεκεμβρίου 2011, για τους στόλους που είναι νηολογημένοι στις εξόχως απόκεντρες περιοχές και έχουν λάβει κρατική ενίσχυση για ανανέωση.
<P>
Θα ήθελα να ευχαριστήσω τους συναδέλφους που εργάσθηκαν μαζί μου κατά τις σκληρές διαπραγματεύσεις με την Επιτροπή, προκειμένου να αποκτήσουμε ακόμα δύο χρόνια στην αρχική πρόταση. Πράγματι, η καθυστερημένη υιοθέτηση του νόμου που επέτρεπε στα κράτη μέλη να χορηγήσουν αυτή την ενίσχυση και η περιορισμένη ικανότητα των ναυπηγείων δεν θα είχαν επιτρέψει την έγκαιρη κατασκευή των σκαφών αυτών. Είμαι χαρούμενη που η Ευρωπαϊκή Επιτροπή άκουσε τα αιτήματα των αλιέων, αν και λυπάμαι για το γεγονός ότι η Κομουνιστική ομάδα αποφάσισε να μην μας στηρίξει.
<P>
" συμφωνία αυτή δείχνει ότι η Ευρωπαϊκή Ένωση συνεχίζει να λαμβάνει υπόψη τις ειδικές συνθήκες των εξόχως απόκεντρων περιοχών, και το κάνει περισσότερο από ποτέ, συμφωνώντας να επεκτείνει το σύστημα εξαίρεσής τους. Ας μην ξεχνάμε ότι η κρατική βοήθεια για την κατασκευή νέων σκαφών έχει απαγορευθεί στην υπόλοιπη Ευρωπαϊκή Ένωση από το 2005.
<P>
Καλώ τους υπουργούς αλιείας να εκδώσουν την απόφαση αυτή πολύ σύντομα, ώστε οι αλιείς στις εξόχως απόκεντρες περιοχές να μπορούν να αποκτήσουν σύγχρονα σκάφη που προσφέρουν ιδανικές συνθήκες ασφαλείας.

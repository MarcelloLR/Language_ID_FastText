<CHAPTER ID="004">
Χρονοδιάγραμμα των περιόδων συνόδου
<SPEAKER ID="102" NAME="Πρόεδρος">
Πριν προχωρήσουμε στην ψηφοφορία, θα ήθελα να σας πληροφορήσω ότι, κατά τη συνεδρίασή της στις 12 του περασμένου Μαΐου, η Διάσκεψη των Προέδρων αποφάσισε, σύμφωνα με το άρθρο 134 του Κανονισμού, τη σύγκληση έκτακτης συνόδου την Τετάρτη 23 Ιουνίου από τις 15.00 έως τις 17.00. Κατά τη σύνοδο αυτή, ο Πρόεδρος του Ευρωπαϊκού Συμβουλίου κ. Van Rompuy θα έχει την ευκαιρία να ενημερώσει το Κοινοβούλιο σχετικά με τα συμπεράσματα της συνεδρίασης του Ευρωπαϊκού Συμβουλίου που θα πραγματοποιηθεί στις 17 Ιουνίου, σύμφωνα με το άρθρο 15 της Συνθήκης της Λισαβόνας.
<SPEAKER ID="103" NAME="Robert Atkins" AFFILIATION="ECR">
(EN) Κύριε Πρόεδρε, θέτω ένα θέμα επί της διαδικασίας για να ρωτήσω κατά πόσον πρόκειται να αποτελέσει προηγούμενο το ότι βρίσκουμε, επάνω στα γραφεία μας σε αυτό το Σώμα, πληροφοριακά στοιχεία σχετικά με προτάσεις προς υπογραφή. Ανεξάρτητα από τη σημασία ή όχι της υπόθεσης, πρέπει ασφαλώς να αποδοκιμαστεί το ότι θα τοποθετούνται άχρηστα αντικείμενα στις θέσεις μας επί των οποίων δεν έχουμε κανέναν απολύτως έλεγχο. Μπορείτε σας παρακαλώ να το σταματήσετε αυτό;
<P>
(Χειροκροτήματα)
<SPEAKER ID="104" NAME="Πρόεδρος">
Κύριε Atkins, λαμβάνουμε υπόψη την παρατήρηση ή διαμαρτυρία σας ή ό,τι αυτή είναι.
<SPEAKER ID="105" NAME="Werner Langen" AFFILIATION="PPE">
(DE) Κύριε Πρόεδρε, σχετικά με το ίδιο θέμα επί της διαδικασίας, δεν αρκεί να το λάβει υπόψη του ο Πρόεδρος. Ζητώ να σταματήσει.
<SPEAKER ID="106" NAME="Πρόεδρος">
" Προεδρία το έλαβε υπόψη ώστε να ενεργήσει αναλόγως. Το να το λάβει υπόψη, ωστόσο, αποτελεί το πρώτο βήμα. Αφού το λάβει υπόψη, έπειτα ενεργεί ανάλογα.

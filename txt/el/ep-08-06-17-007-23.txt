<CHAPTER ID="007-23">
23. Καθορισμός ορίων καταλοίπων των φαρμακολογικά δραστικών ουσιών στα τρόφιμα ζωικής προέλευσης (
<P>
Πριν από την ψηφοφορία:
<SPEAKER ID="147" NAME="Avril Doyle">
εισηγήτρια. - (EN) Κύριε Πρόεδρε, αυτή η νομοθεσία είναι λίαν σημαντική, δεδομένου ότι η τρέχουσα νομοθεσία για τον έλεγχο των καταλοίπων οδήγησε σε σημαντική μείωση σε ό,τι αφορά τη διαθεσιμότητα εγκεκριμένων κτηνιατρικών φαρμάκων, επιφέροντας αρνητικές συνέπειες στη δημόσια υγεία και ευημερία και στην υγεία και την καλή διαβίωση των ζώων.
<P>
Θέλω να παρακινήσω την Προεδρία, ιδίως τον αναλαμβάνοντα καθήκοντα γάλλο υπουργό, να δώσει προτεραιότητα σε αυτόν τον φάκελο για να συμβάλει στην επίλυση της κρίσης διαθεσιμότητας, ιδίως σε ό,τι αποκαλούμε χρήσεις ήσσονος σημασίας και ζώα ήσσονος σημασίας, που περιλαμβάνουν τα πρόβατα, τα άλογα, τις μέλισσες, τα ψάρια και πολλά άλλα ζώα, που δεν είναι και τόσο ήσσονος σημασίας σε πολλές από τις χώρες μας.
<P>
Ωστόσο, είναι επείγουσα ανάγκη να αναθεωρηθεί η οδηγία για τα κτηνιατρικά φάρμακα σύμφωνα με την έκβαση της ειδικής ομάδας για τη διαθεσιμότητα των κτηνιατρικών φαρμάκων.
<P>
Αυτή η νομοθεσία δεν είναι παρά ένα κουτί πρώτων βοηθειών από πλευράς της αναγκαιότητας που υπάρχει. Αν και την επιδοκιμάζω, παρακινώ την αναλαμβάνουσα καθήκοντα γαλλική Προεδρία να δώσει την προτεραιότητα που χρειάζεται.

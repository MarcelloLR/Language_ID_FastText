<CHAPTER ID="008">
Αιτιολογήσεις ψήφου 
<P>
Προφορικές αιτιολογήσεις ψήφου
<SPEAKER ID="109" NAME="Frank Vanhecke" AFFILIATION="NI">
(NL) Κύριε Πρόεδρε, θα ήθελα απλώς να αναφέρω ότι δεν υποστήριξα το ψήφισμα σχετικά με τον διάλογο ΕΕ/Κίνας για τα ανθρώπινα δικαιώματα για μια σειρά από αιτίες. Ειδικότερα, θεωρώ ότι εμείς, στο παρόν ημικύκλιο έχουμε ήδη συντάξει πάρα πολλά υπερβολικά κείμενα και ότι τα ευρωπαϊκά θεσμικά όργανα σπάνια, αν όχι ποτέ, δίνουν συνέχεια στα υπερβολικά αυτά κείμενα και στις υπερβολικές δηλώσεις με ανάληψη δράσεων.
<P>
Με τους Ολυμπιακούς Αγώνες του Πεκίνου να απέχουν ελάχιστα, οι Αυτές Ευρωπαϊκές Εξοχότητές Τους θα επιχειρήσουν για μία ακόμα φορά να κερδίσουν την εύνοια των κινεζικών αρχών. Αυτό έχει ήδη καταστεί σαφές μέσα από το τρέχον ψήφισμα, το οποίο, παράλληλα με πολλά άλλα λογικά στοιχεία που περιλαμβάνει, ισχυρίζεται ότι, κατά το πρόσφατο Εθνικό Συνέδριο του Κομμουνιστικού Κόμματος της Κίνας -διαβάζω αυτολεξεί- "προέκυψαν διάφορες προοπτικές ... σε σχέση με την εφαρμογή αυστηρότερων διεθνών προτύπων στον τομέα των ανθρωπίνων δικαιωμάτων". Πόσο πολύ παραλογίζεται το Κοινοβούλιο, την ίδια στιγμή που η πραγματικότητα στο σημερινό Πεκίνο ενέχει εκφοβισμούς, απελάσεις, συλλήψεις και στρατόπεδα εργασίας. Είναι καιρός η Ευρωπαϊκή Ένωση να εγκαταλείψει πλέον την πολιτική των δύο μέτρων και σταθμών σε σχέση με την Κίνα.
<SPEAKER ID="111" NAME="Dimitar Stoyanov" AFFILIATION="NI">
(BG) Ψήφισα κατά του ψηφίσματος σχετικά με τον εξτρεμισμό, διότι αποτελεί καρπό του ίδιου του μίσους που καλείται να καταδικάσει. Και ποιος μας κάνει κήρυγμα σχετικά με τον εξτρεμισμό; Ο σύντροφος Schulz και ο σύντροφος Cohn-Bendit, αυτοί οι υπέρμαχοι του μαρξισμού και του λενινισμού, της ίδιας ακριβώς ιδεολογίας που οδήγησε στη σφαγή δεκάδων εκατομμυρίων Ρώσων και Ουκρανών στις αρχές του περασμένου αιώνα; Ή ο σύντροφος Vigenin, το κόμμα του οποίου κρατούσε τον λαό της Βουλγαρίας στις άρπαγές του επί πενήντα χρόνια και σκότωσε χιλιάδες Βούλγαρους στα στρατόπεδα συγκεντρώσεώς του; Είστε εσείς σε θέση να μας διδάξετε τι σημαίνει εξτρεμισμός; Σας ευχαριστώ.
<SPEAKER ID="112" NAME="Frank Vanhecke" AFFILIATION="NI">
(NL) Κύριε Πρόεδρε, ναι, αυτός ακριβώς είναι ο τρόπος με τον οποίο λειτουργεί το Κοινοβούλιο. Εκτός και αν το όνομά σου είναι κ. Schulz, πρέπει να κάνεις χρήση των αιτιολογήσεων ψήφου για να μπορέσεις να εκφράσεις τις απόψεις σου. Το παρόν Κοινοβούλιο γέννησε για μία ακόμα φορά το περιοδικό αβγό του σχετικά με την "αναγκαιότητα" καταπολέμησης του "εξτρεμισμού" - αλλά δεν αναφέρεται σε πραγματικό εξτρεμισμό και πραγματική βία, για παράδειγμα εκείνον του Ισλάμ που κάνει ολοένα περισσότερο αισθητή την παρουσία του στην Ευρώπη. Αντιθέτως, αναφέρεται για νιοστή φορά στον περιορισμό της ελευθερίας έκφρασης όσων υπερασπίζονται με ειρηνικό τρόπο το δικαίωμα στην ατομικότητα, το δικαίωμα στην προστασία και διατήρηση των γλωσσών, των πολιτισμών και της ελευθερίας μας.
<P>
Είναι σχεδόν τραγικό το γεγονός ότι το παρόν Κοινοβούλιο μιλά διαρκώς για ελευθερία και ανθρώπινα δικαιώματα, ενώ ταυτόχρονα επιβάλλει τους πιο αυστηρούς, τους πιο δραστικούς κανόνες για να κλείσει το στόμα των ανθρώπων που εκφέρουν διαφορετική άποψη και που, για παράδειγμα, δεν συμπαρατάσσονται απλώς με το υπόλοιπο Κοινοβούλιο κατά τη λατρεία της ιερής αγελάδας που αποτελεί η παροιμιώδης πολυπολιτισμική κοινωνία. Προσωπικά, δεν παίρνω το εν λόγω ψήφισμα στα σοβαρά και, όσον αφορά εμένα, δεν μπορεί να υπάρξει ελευθερία χωρίς πλήρη ελευθερία πολιτικής έκφρασης.
<SPEAKER ID="113" NAME="Philip Claeys" AFFILIATION="NI">
(NL) Κύριε Πρόεδρε, και εγώ με τη σειρά μου ψήφισα κατά του ψηφίσματος σχετικά με τον εξτρεμισμό. Αυτό δεν οφείλεται στο γεγονός ότι θεωρώ ότι ο όρος δεν με αφορά -το ακριβώς αντίθετο- αλλά στο γεγονός ότι, για νιοστή φορά, μια νόμιμη πολιτική συζήτηση κατά της περαιτέρω μαζικής μετανάστευσης και υπέρ μιας αυστηρής προσαρμογής συνδέεται συνειδητά με τον εξτρεμισμό και τη βία.
<P>
Ακόμα και ο τίτλος του ψηφίσματος είναι παραπλανητικός και προκατειλημμένος. Ο εξτρεμισμός της άκρας Αριστεράς είναι προφανώς κάτι που εξ ορισμού δεν μπορεί να υπάρξει και, βεβαίως, κανείς δεν έχει ακούσει το παραμικρό σχετικά με τον αυξανόμενο ισλαμικό φονταμενταλισμό. Προέρχονται κατευθείαν από ιστορίες του Κάφκα. Θα ήταν αστείο αν δεν ήταν τόσο θλιβερό. Όποιος δεν συμβαδίζει με την πολιτική ορθότητα είναι εγκληματίας. Ίσως να μπορούσε κάποιος να εξηγήσει με ποιον τρόπο συμβαδίζει αυτό με τον Χάρτη των Θεμελιωδών Δικαιωμάτων που υπογράψαμε χτες.
<SPEAKER ID="114" NAME="Koenraad Dillen" AFFILIATION="NI">
(NL) Κύριε Πρόεδρε, και εγώ με τη σειρά μου ψήφισα ολόψυχα κατά του ψηφίσματος, διερωτώμενος "τι γυρεύει η αλεπού στο παζάρι". Δεν έχω συναντήσει πιο υποκριτικό κείμενο από την παρούσα πρόταση ψηφίσματος για την "αύξηση του εξτρεμισμού" στην Ευρώπη - και είναι τοις πάσι γνωστό ότι η Ευρώπη και το παρόν Κοινοβούλιο έχουν ήδη σπάσει κάθε ρεκόρ υποκρισίας.
<P>
Εξάλλου, όπως ανέφεραν ήδη οι συνάδελφοί μου, δεν υπάρχει εξτρεμισμός της άκρας Αριστεράς. Για την ακρίβεια, δεν καταδεικνύεται καν ο ισλαμικός εξτρεμισμός. Τα προάστια του Παρισιού πυρπολούνται, αλλά το πρόβλημα προφανώς προκαλείται από μια μικρή αντιδραστική μειονότητα που έχει μετατραπεί στο αγκάθι στο πλευρό του παρόντος αγέρωχου θεσμικού ιδρύματος.
<P>
Ίσως πρέπει να ανοίξουμε και πάλι τις πύλες των Γκούλανγκ για εκείνους που εξακολουθούν να επικρίνουν τη θρησκεία της Ευρώπης και την ιερή πολυπολιτισμική κοινωνία - μαζί με την Ιερά Εξέταση και τη Νήσο του Διαβόλου για τους αιρετικούς. Μόνο τότε θα γλιτώσει η Ευρώπη από τους τελευταίους επικριτές της, και η θρησκεία της θα μπορέσει να συνεχίσει ανενόχλητη την αποστολή προσηλυτισμού της.
<SPEAKER ID="115" NAME="Mogens Camre" AFFILIATION="UEN">
(DA) Κύριε Πρόεδρε, το παρόν ψήφισμα περιέχει δικαιολογημένη κριτική των νεοφασιστικών και φονταμενταλιστικών κινημάτων σε ορισμένες ευρωπαϊκές χώρες. Ωστόσο, φαίνεται ότι στο σύνολό του στρέφεται μονομερώς προς ένα πρόβλημα που περιγράφεται ως ευρωπαίοι πολίτες με φασιστικές και ρατσιστικές απόψεις, και αυτό καθιστά το ψήφισμα ανούσιο. Επανειλημμένες σφυγμομετρήσεις στη Δανία καταδεικνύουν ότι οι μετανάστες από μη δυτικά κράτη δεν αισθάνονται να υπόκεινται σε οποιαδήποτε μορφή ρατσισμού ή εχθρικής μεταχείρισης. Ωστόσο, ορισμένοι μετανάστες από μη ευρωπαϊκά κράτη έχουν προβεί σε πολύ εκτεταμένες πράξεις βίας σε βάρος τόσο των δανών πολιτών όσο και άλλων μεταναστών. Στις επίσημες στατιστικές της εγκληματικότητας, οι μετανάστες από μη δυτικά κράτη υποεκπροσωπούνται σε δυσανάλογο βαθμό.
<P>
Κατά τους τελευταίους μήνες, κάθε εβδομάδα σημειώνονται περιστατικά πυροβολισμών στους δρόμους όπου συμμετέχουν συμμορίες μεταναστών, καθώς και μεμονωμένες επιθέσεις. Μετανάστες αξιωματούχοι, που δεν έχουν δανική εθνικότητα, δέχονται απειλές κατά της ζωής τους και λαμβάνουν εντολή να εγκαταλείψουν τη δουλειά τους, όχι από Δανούς αλλά από ανθρώπους προερχόμενους από ξένους πολιτισμούς, τους οποίους οι ίδιοι προσπαθούν να βοηθήσουν να ενταχθούν στη δανέζικη κοινωνία. Έχουμε έναν εξέχοντα μετανάστη πολιτικό που κατάγεται από τη Συρία, ο οποίος πρέπει να φυλάσσεται επί 24ώρου βάσεως, όχι έναντι των Δανών αλλά έναντι των φονταμενταλιστών ισλαμικού υποβάθρου. " υπηρεσία πληροφοριών μας ασχολείται διαρκώς με την πρόληψη βίαιων επιθέσεων σε βάρος Δανών και δανέζικων κοινωνικών ιδρυμάτων, όχι από Δανούς αλλά από ξένους. Επομένως, από την προοπτική της Δανίας, το παρόν ψήφισμα είναι παράλογο. Στη Δανία, βίαιες πράξεις ρατσισμού στρέφονται κατά της δημοκρατίας και των ανθρωπίνων δικαιωμάτων. Στη βάση αυτή, δεν μπόρεσα να ψηφίσω υπέρ του παρόντος ψηφίσματος.
<SPEAKER ID="117" NAME="Miroslav Mikolášik" AFFILIATION="PPE-DE">
(SK) Κύριε Πρόεδρε, η Μαύρη Θάλασσα μετατρέπεται σε μία από τις βασικές οδούς για τις αυξανόμενες εξαγωγές πετρελαίου στην περιοχή και τα τελευταία χρόνια αποτέλεσε, δυστυχώς, συχνά τόπο συχνών ατυχημάτων που περιλαμβάνουν δεξαμενόπλοια και εμπορικά πλοία. Δώδεκα σκάφη βυθίστηκαν ή εξόκειλαν εδώ κατά τη διάρκεια μεγάλης καταιγίδας. Τα συμβάντα αυτά είχαν σοβαρές συνέπειες, επηρέασαν τις ζωές των ανθρώπων και προκάλεσαν οικολογικές καταστροφές μεγάλης κλίμακας.
<P>
" πετρελαιοκηλίδα του Exxon Valdez στην Αλάσκα που προκλήθηκε πριν από 18 και πλέον χρόνια αποτελεί παράδειγμα καταστροφής μεγάλης κλίμακας, οι συνέπειες της οποίας γίνονται αισθητές μέχρι σήμερα.
<P>
Λαμβάνοντας υπόψη ότι σχεδόν 200 δεξαμενόπλοια διασχίζουν τις θάλασσες ανά τον κόσμο κάθε μέρα, είμαι της γνώμης ότι η κατάσταση θα πρέπει να παρακολουθείται τακτικά και στενά όχι μόνο στη Μαύρη Θάλασσα αλλά και σε άλλες θάλασσες. Τα κράτη μέλη, καθώς και άλλες χώρες που γειτνιάζουν με την Ευρωπαϊκή Ένωση, πρέπει να διασφαλίσουν την αυστηρότερη εφαρμογή της υπάρχουσας κοινοτικής νομοθεσίας και των προτύπων ναυτικής ασφάλειας. Στο πλαίσιο αυτό, καλώ το Συμβούλιο να επιταχύνει τις συσκέψεις του και να εγκρίνει κοινές θέσεις σχετικά με τις εναπομείνασες νομοθετικές πράξεις στην τρίτη δέσμη μέτρων για τη ναυτική ασφάλεια.
<SPEAKER ID="119" NAME="Zuzana Roithová" AFFILIATION="PPE-DE">
(CS) Κύριε Πρόεδρε, η κατάργηση των ποσοστώσεων και η εισαγωγή παρακολούθησης των κινεζικών εισαγωγών κλωστοϋφαντουργικών προϊόντων κατά το επόμενο έτος θα οδηγήσουν αναμφίβολα σε βελτιωμένους ελεγκτικούς μηχανισμούς. Ωστόσο, δεν συμφωνώ ότι τα μάλλινα προϊόντα δεν πρέπει να υπόκεινται στην παρακολούθηση. Το ψήφισμά μας αποτελεί πολιτική έκκληση προς την Επιτροπή, έκφραση της επιθυμίας μας να δοθεί μεγαλύτερη έμφαση στην απαίτηση της τήρησης των διεθνών υποχρεώσεων, και αποτελεί διαμαρτυρία κατά των κινεζικών φραγμών στις εισαγωγές ευρωπαϊκών προϊόντων. Χαιρετίζω το γεγονός ότι η Κίνα θα πρέπει να εκδίδει άδειες εισαγωγής, που θα καταστήσουν δυνατές τις διαδικασίες ελέγχου στα κινεζικά λιμάνια και, συνεπώς, την καλύτερη προστασία της Ευρώπης από τα παραποιημένα αγαθά. Ταυτόχρονα, αποτελεί καθήκον της Επιτροπής να προστατεύσει τους ευρωπαίους καταναλωτές από τις τοξικές ουσίες, για παράδειγμα τα αζωχρώματα που εμφανίζονται μερικές φορές στα κινεζικά προϊόντα. Ως εκ τούτου, καλώ την Επιτροπή να ασκήσει πίεση για την κατάσχεση των υφασμάτων που συνιστούν κίνδυνο για την υγεία στα σύνορα της Ευρωπαϊκής Ένωσης.
<P>
Γραπτές αιτιολογήσεις ψήφου
<SPEAKER ID="122" NAME="Bastiaan Belder  " LANGUAGE="NL">
Το Συμβούλιο και το Ευρωπαϊκό Κοινοβούλιο κατέληξαν σε συμφωνία όσον αφορά την πρόσθετη χρηματοδότηση του δορυφορικού συστήματος Galileo και τις δαπάνες για τον τομέα των εξωτερικών υποθέσεων, συμπεριλαμβανομένης της αποστολής αστυνόμευσης στο Κοσσυφοπέδιο. Για τον σκοπό αυτόν, αύξησαν το πολυετές δημοσιονομικό πλαίσιο για την περίοδο 2007-2013 και χρησιμοποίησαν το μέσο ευελιξίας, ενώ προχώρησαν επίσης σε αναδιατάξεις στο πλαίσιο των υπαρχόντων κονδυλίων του προϋπολογισμού. Αυτές οι αναδιατάξεις θα μπορούσαν να έχουν μεγαλύτερη έκταση.
<P>
Τα βασικά στοιχεία με τα οποία έχω πρόβλημα είναι η προσαρμογή του παλαιότερα συμπεφωνημένου ανώτατου ορίου για τα ταμεία της ΕΕ για την περίοδο μέχρι το 2013 και η χρήση του μέσου ευελιξίας για τον σκοπό αυτόν. " χρήση του εν λόγω μέσου πρέπει να αποφεύγεται και πρέπει πάση θυσία να περιορίζεται σε εξαιρετικές περιπτώσεις. Οποιαδήποτε αλλαγή στις δαπάνες μπορεί να απορροφηθεί κυρίως μέσω μείωσης άλλων κονδυλίων του προϋπολογισμού. Αναφέρομαι κυρίως στις δαπάνες που δεν αφορούν τους βασικούς στόχους της Ευρωπαϊκής Ένωσης και τα κονδύλια του προϋπολογισμού, η εφαρμογή των οποίων σημειώνει ήδη καθυστέρηση όσον αφορά τις προβλεπόμενες δαπάνες.
<SPEAKER ID="123" NAME="Pedro Guerreiro  " AFFILIATION="GUE/NGL">
γραπτώς. - (PT) " συμφωνία που συνήφθη μεταξύ της Επιτροπής, του Συμβουλίου και του Κοινοβουλίου σχετικά με τον προϋπολογισμό του 2008 αποκαλύπτει την πραγματική βαρύτητα των "μεγάλων" και των "πλούσιων χωρών", καθώς ανταποκρίνεται στις απαιτήσεις για όσο το δυνατόν μεγαλύτερο περιορισμό του ανώτατου ορίου του προϋπολογισμού της ΕΕ.
<P>
Παρόλες τις απόπειρες συγκάλυψής της, η αλήθεια είναι ότι οι προτάσεις της Επιτροπής, του Συμβουλίου και του Κοινοβουλίου για τον προϋπολογισμό της ΕΕ, και η παρούσα συμφωνία, βρίσκονταν κάτω από τα αριθμητικά στοιχεία που αναφέρονταν για το 2008 στο δημοσιονομικό πλαίσιο για την περίοδο 2007-2013. Το ίδιο συνέβη και πέρυσι, όπως και στο δημοσιονομικό πλαίσιο της περιόδου 2000-2006.
<P>
Στην πραγματικότητα, αυτός ο προϋπολογισμός της ΕΕ για το 2008 αντιπροσωπεύει μείωση σε ύψος μεγαλύτερο από 9 δισ. ευρώ σε όρους πληρωμών σε σύγκριση με όσα είχαν συμφωνηθεί στο δημοσιονομικό πλαίσιο για το 2008 - δηλαδή, σε όρους πληρωμών, ο προϋπολογισμός της ΕΕ μειώθηκε από 1,04% σε 0,96% του κοινοτικού ΑΕΙ. Από την άλλη πλευρά, ο προϋπολογισμός της ΕΕ έστρεψε σταδιακά τις προτεραιότητές του προς τη χρηματοδότηση των νεοφιλελεύθερων, ομοσπονδιακών και στρατιωτικών πολιτικών της ΕΕ.
<P>
Ως εκ τούτου, απορρίπτουμε την εν λόγω συμφωνία.
<SPEAKER ID="124" NAME="Gunnar Hökmark  " AFFILIATION="PPE-DE">
γραπτώς. - (SV) Στηρίζουμε τις βασικές αρχές του προϋπολογισμού της ΕΕ για το 2008 και τονίζουμε ότι θα πρέπει να παράσχει στους φορολογούμενους αξία ανάλογη των χρημάτων τους. Τα πλαίσια που θεσπίζονται όσον αφορά τη χρηματοοικονομική προοπτική πρέπει να γίνονται σεβαστά και πρέπει, ως εκ τούτου, να χαιρετίσουμε το γεγονός ότι ο προϋπολογισμός θα διατηρηθεί εντός αυτών των πλαισίων με ένα καλό περιθώριο.
<P>
" γεωργική στήριξη αποτελεί έναν από τους τομείς όπου υπάρχει περιθώριο για περικοπές προς όφελος της επίτευξης στόχων που είναι περισσότερο προσαρμοσμένοι στις φιλοδοξίες της Λισαβόνας, δηλαδή της μετατροπής της ΕΕ στην πιο επιτυχημένη οικονομικά περιοχή στον κόσμο.
<SPEAKER ID="125" NAME="Gay Mitchell  " AFFILIATION="PPE-DE">
γραπτώς. - (ΕΝ) Κατά τη διάρκεια των διαπραγματεύσεων για τον προϋπολογισμό, το Κοινοβούλιο αποφάσισε μαζί με το Συμβούλιο την αναδιάταξη 50 εκατ. ευρώ από τους αποκεντρωμένους οργανισμούς για τη μερική χρηματοδότηση των ευρωπαϊκών προγραμμάτων GNSS (EGNOS/GALILEO) και του Ευρωπαϊκού Ινστιτούτου Τεχνολογίας. Δεν αναφέρθηκε ποιοι οργανισμοί θα επηρεάζονταν από αυτό.
<P>
Ο επαναπρογραμματισμός αφορά τους οργανισμούς που περιλαμβάνονται στον τίτλο 1A όπου ανήκει το Eurofound, το ευρωπαϊκό ίδρυμα για τη βελτίωση των συνθηκών διαβίωσης και εργασίας, το οποίο έχει την έδρα του στο Δουβλίνο. Το ίδρυμα αυτό παρέχει σημαντικές υπηρεσίες στον τομέα της αγοράς εργασίας και των συνθηκών εργασίας, και τυχόν περικοπές του προϋπολογισμού του θα ήταν απαράδεκτες και αντιπαραγωγικές.
<SPEAKER ID="126" NAME="José Albino Silva Peneda  " AFFILIATION="PPE-DE">
γραπτώς. - (PT) Ψήφισα υπέρ του προτεινόμενου προϋπολογισμού για το 2008, καταρχάς διότι η πρόταση είναι εμφανώς σύμφωνη με τις αρχές που θεσπίσθηκαν στο πλαίσιο των δημοσιονομικών προοπτικών για την περίοδο 2007-2013.
<P>
Δεύτερον, διότι η πρόταση που τίθεται σε ψηφοφορία, κατόπιν των διαπραγματεύσεων με την Επιτροπή και το Συμβούλιο, κατάφερε τελικά να ξεπεράσει τα σοβαρά προβλήματα που προέκυψαν όσον αφορά τη χρηματοδότηση του Galileo. " λύση που δόθηκε εν προκειμένω είναι επίσης πολύ θετική και επιτρέπει την παροχή ενός εύλογου επιπέδου χρηματοδότησης σχεδίων στο πλαίσιο των διευρωπαϊκών δικτύων.
<P>
Τρίτον, θεωρώ ότι οι λύσεις που βρέθηκαν στα ταμειακά προβλήματα είναι πολύ θετικές όσον αφορά τον προϋπολογισμό για τις πληρωμές με σκοπό τη χρηματοδότηση προγραμμάτων στο πλαίσιο του Ευρωπαϊκού Κοινωνικού Ταμείου και του Ευρωπαϊκού Ταμείου Περιφερειακής Ανάπτυξης, που είναι πολύ σημαντικά καθώς επιτρέπουν στην Πορτογαλία να αναπτύξει τα προγράμματα που έχει ανάγκη για την επίτευξη πολύ υψηλότερων ρυθμών οικονομικής ανάπτυξης από ό,τι κατά τα τελευταία χρόνια και να έρθει έτσι πιο κοντά στον μέσο όρο της ΕΕ.
<SPEAKER ID="128" NAME="Carlos Coelho  " AFFILIATION="PPE-DE">
γραπτώς. - (PT) Πριν από περίπου 50 χρόνια, το Συμβούλιο της Ευρώπης διαμόρφωσε ένα σύστημα κανόνων και νομικών και δικαιοδοτικών μέσων με σκοπό την προστασία και την προώθηση των θεμελιωδών δικαιωμάτων που αποτέλεσε σημείο αναφοράς για τα ανθρώπινα δικαιώματα, το κράτος δικαίου και τη δημοκρατία στην Ευρώπη.
<P>
Ο Οργανισμός Θεμελιωδών Δικαιωμάτων, ο οποίος αποτελεί τη νομική συνέχεια του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας, θα βοηθήσει στην ενίσχυση της συνεκτικότητας και της συνοχής της πολιτικής της ΕΕ σχετικά με τα θεμελιώδη δικαιώματα.
<P>
Καθώς αμφότερα τα θεσμικά όργανα μοιράζονται έναν κοινό στόχο (την ενίσχυση της προστασίας των θεμελιωδών δικαιωμάτων), έχει ουσιαστική σημασία να διασφαλισθεί η στενή συνεργασία τους.
<P>
" παρούσα συμφωνία στοχεύει στη διασφάλιση της συμπληρωματικότητας και της προστιθέμενης αξίας και στην αποφυγή της επικάλυψης με τις δραστηριότητες του Συμβουλίου της Ευρώπης, όπως αυτές ορίζονται στο άρθρο 9 του κανονισμού για την ίδρυση του Οργανισμού Θεμελιωδών Δικαιωμάτων της ΕΕ.
<P>
Υποστηρίζω τη σύναψη της παρούσας συμφωνίας σε ένα πνεύμα συνεργασίας, διαφάνειας και συμπληρωματικότητας, ιδίως τη θέσπιση ενός πλαισίου συνεργασίας μεταξύ των δύο θεσμικών οργάνων που περιλαμβάνει τακτικές επαφές και συναντήσεις, ανταλλαγή πληροφοριών και συντονισμό των δραστηριοτήτων προκειμένου να αποφευχθεί η επικάλυψη και να διασφαλισθεί η καλύτερη δυνατή χρήση των πόρων.
<SPEAKER ID="129" NAME="Marine Le Pen  " AFFILIATION="NI">
γραπτώς. - (FR) Το παράδοξο, ή ίσως η υποκρισία του Ευρωπαϊκού Κοινοβουλίου, είναι ότι διακηρύσσει δημοκρατικές αρχές και αξίες, αλλά τις αγνοεί αρνούμενο να τις εφαρμόσει όταν δεν το συμφέρει.
<P>
Κάτι τέτοιο συνέβη χτες όταν το Ευρωπαϊκό Κοινοβούλιο, κατά τη συνεδρίαση της Ολομέλειάς του, προέβη στην επίσημη διακήρυξη του Χάρτη των Θεμελιωδών Δικαιωμάτων εν μέσω γενικής αναταραχής, αγνοώντας έτσι τις διαμαρτυρίες από τους οπαδούς της απόσχισης για διεξαγωγή δημοψηφίσματος για την έγκριση της νέας συνταγματικής συνθήκης.
<P>
Το Ευρωπαϊκό Κοινοβούλιο απαξιώνει την ίδια του την ύπαρξη αρνούμενο κάθε συζήτηση και στιγματίζει τα εκλεγμένα μέλη του που έχουν δεσμευθεί να προωθήσουν τη διατήρηση της εθνικής ταυτότητας και κυριαρχίας.
<P>
" ελευθερία έκφρασης έχει αξία μόνο εάν την απολαμβάνουν και οι πολιτικοί σου αντίπαλοι. Σύμφωνα με τις συντηρητικές πολιτικές ομάδες, φαίνεται ότι η έκφραση κάποιων απόψεων είναι παράνομη και πρέπει να αποφεύγεται πάση θυσία. Μπορεί το Ευρωπαϊκό Κοινοβούλιο να θέτει σε κίνδυνο τον εαυτό του διεκδικώντας τον Χάρτη των Θεμελιωδών Δικαιωμάτων, ωστόσο τα εκλεγμένα μέλη του Εθνικού Μετώπου δηλώνουν δυνατά και καθαρά ότι δεν συμμερίζονται τις ιδέες του περί ανθρωπίνων δικαιωμάτων και ότι θα συνεχίσουν να μάχονται για τον σεβασμό της κυριαρχίας και της ταυτότητας των εθνών της Ευρώπης.
<SPEAKER ID="131" NAME="Duarte Freitas  " AFFILIATION="PPE-DE">
γραπτώς. - (PT) Ψηφίζω υπέρ της έκθεσης του κ. Graefe zu Baringdorf, διότι καθίσταται επείγουσα η ανάγκη θέσπισης συστήματος ηλεκτρονικής αναγνώρισης των αιγοπροβάτων. Λυπούμαι μόνο για την καθυστέρηση διάρκειας 17 μηνών της πρότασης της Επιτροπής.
<P>
Συμφωνώ με την τροπολογία επί της πρότασης της Επιτροπής ότι θα πρέπει να ορισθεί μια συγκεκριμένη ημερομηνία για τη θέση σε ισχύ του συστήματος, με την 31η Δεκεμβρίου 2009 να είναι η πλέον κατάλληλη, όπως προτείνει η έκθεση του κ. Graefe zu Baringdorf.
<P>
Δεν συμφωνώ με τις τροπολογίες 4 και 5, οι οποίες θα καθυστερήσουν την ταχεία εφαρμογή του συστήματος. Δεν συμφωνώ ούτε με την τροπολογία 3, διότι, κατά την άποψή μου, το εν λόγω έγγραφο στοχεύει στο να ορίσει ένα χρονοδιάγραμμα και όχι στο να συζητήσει επί των αρχών.
<SPEAKER ID="133" NAME="Jan Andersson, Göran Färm, Anna Hedh και Inger Segelström  " AFFILIATION="PSE">
γραπτώς. - (SV) Εμείς, οι σουηδοί Σοσιαλδημοκράτες, ψηφίσαμε υπέρ της έκθεσης διότι είναι σημαντικό να εξαλειφθούν τα υπάρχοντα εμπόδια όσον αφορά την καταβολή διατροφής από πολίτες που διαμένουν σε κράτη μέλη άλλα από εκείνα όπου διαμένουν τα άτομα που δικαιούνται τη διατροφή. Εν προκειμένω, είναι ιδιαίτερα σημαντικό να προστατευτεί η πιο αδύναμη πλευρά κατά τη διαδικασία της είσπραξης. Ωστόσο, είμαστε αντίθετοι προς τη διατύπωση των τροπολογιών 9 και 26 που ζητούν από τους αντισυμβαλλόμενους, κατόπιν ανεξάρτητης παροχής νομικών συμβουλών, να συνάψουν γραπτή συμφωνία σχετικά με τη δικαιοδοσία του δικαστηρίου και το εφαρμοστέο εθνικό δίκαιο, και ορίζουν ότι η συμφωνία αυτή θα γίνεται δεκτή στο δικαστήριο. Τέτοιου είδους προϋποθέσεις δεν συνάδουν με τη σουηδική νομική παράδοση.
<SPEAKER ID="134" NAME="Carlos Coelho  " AFFILIATION="PPE-DE">
γραπτώς. - (PT) " αύξηση της κινητικότητας στην ΕΕ, σε συνδυασμό με τον αυξανόμενο αριθμό των ζευγαριών που χωρίζουν, έχει επιφέρει αύξηση στον αριθμό των διασυνοριακών διαφορών σχετικά με απαιτήσεις διατροφής.
<P>
Οι τρέχουσες διαδικασίες για τη λήψη διατροφής είναι πολύ χρονοβόρες και περίπλοκες και σε πολλές περιπτώσεις είναι αδύνατη η επίτευξη αποτελεσμάτων. Εν τω μεταξύ, οι αποδέκτες της διατροφής, στη μεγάλη πλειονότητά τους παιδιά, ζουν σε συνθήκες μεγάλης φτώχειας και συχνά δεν διαθέτουν καθόλου χρήματα για να επιβιώσουν.
<P>
" εν λόγω πρωτοβουλία είναι επομένως πολύ σημαντική, καθώς θα έπρεπε να διευκολύνει τη λειτουργία της εσωτερικής αγοράς και την ελεύθερη κυκλοφορία εξαλείφοντας τα εμπόδια που δημιουργούν οι ασυμφωνίες μεταξύ των κρατών μελών, όσον αφορά την επιβολή των υποχρεώσεων καταβολής της διατροφής. Θα πρέπει να διασφαλίσει ότι τέτοιου είδους αποφάσεις θα αναγνωρίζονται και θα εφαρμόζονται σε ολόκληρη την Ευρωπαϊκή Ένωση κατά τον συντομότερο και αποτελεσματικότερο τρόπο και με το μικρότερο δυνατό κόστος.
<P>
Θα απλοποιήσει τις ζωές των πολιτών και θα έχει ταυτόχρονα θετικές κοινωνικές συνέπειες, καθώς θα καταστήσει ευκολότερο για τους δικαιούχους της διατροφής που διαμένουν σε κάποιο άλλο κράτος μέλος να απευθυνθούν στο αρμόδιο δικαστήριο και, εφόσον έχει ανακοινωθεί η απόφαση του δικαστηρίου, να αναγνωρίζεται σε όλα τα κράτη μέλη χωρίς περαιτέρω τυπικές διαδικασίες.
<SPEAKER ID="135" NAME="Bogusław Liberadzki  " AFFILIATION="PSE">
γραπτώς. - (PL) Κύριε Πρόεδρε, ψηφίζω υπέρ της έκθεσης σχετικά με την πρόταση κανονισμού του Συμβουλίου που αφορά τη διεθνή δικαιοδοσία, το εφαρμοστέο δίκαιο, την αναγνώριση και εκτέλεση αποφάσεων και τη συνεργασία σε θέματα υποχρεώσεων διατροφής - C6-0079/2006 -.
<P>
" κ. Grabowska αναφέρει σωστά στην αξιολόγησή της ότι επί του παρόντος δεν υπάρχει κοινό, εναρμονισμένο σύστημα αναγνώρισης και εφαρμογής των αποφάσεων που αφορούν θέματα διατροφής σε επίπεδο ΕΕ.
<P>
Συμφωνώ με την πρωτοβουλία για την ταχεία και δωρεάν επιβολή των αιτημάτων διατροφής, ιδίως στο πλαίσιο της διασυνοριακής κυκλοφορίας προσώπων.
<P>
" έκθεση τονίζει ορθώς την ανάγκη εισαγωγής τέτοιων δράσεων ώστε μια απόφαση να έχει την ίδια ισχύ με αυτήν που έχει και στο κράτος μέλος έκδοσής της, χωρίς την ανάγκη για πρόσθετες τυπικές διαδικασίες.
<SPEAKER ID="137" NAME="Pedro Guerreiro  " AFFILIATION="GUE/NGL">
γραπτώς. - (PT) Από το 1997, οπότε και υπογράφηκε η Σύμβαση της Οτάβας, με βάση τα δεδομένα που ήταν διαθέσιμα τον περασμένο Νοέμβριο, 156 κράτη έχουν υπογράψει τη Σύμβαση. Έχει σημασία και είναι λυπηρό το γεγονός ότι οι "ΠΑ δεν περιλαμβάνονται μεταξύ αυτών.
<P>
Πολύ σωστά, το ψήφισμα που εγκρίθηκε σήμερα επισημαίνει την ασυνέπεια μεταξύ της ανακοίνωσης της Ευρωπαϊκής Επιτροπής ότι προτίθεται να καταβάλει ενεργό προσπάθεια για την καταστροφή των ναρκών κατά προσωπικού και για την υποστήριξη των θυμάτων που στην πλειονότητά τους, ας μην ξεχνούμε, είναι παιδιά, και της ταυτόχρονης κατάργησης του ειδικού κονδυλίου του προϋπολογισμού του 2006 που προοριζόταν για την καταπολέμηση των ναρκών κατά προσωπικού.
<P>
Με δεδομένη τη σημασία αυτής της δράσης και το γεγονός ότι η υποστήριξη των θυμάτων δεν επαρκεί για να ανταποκριθεί στις ανάγκες τους, θεωρούμε ότι πρέπει να εγκριθεί ειδικό κονδύλι του προορισμού για την καταπολέμηση των ναρκών κατά προσωπικού που θα προορίζεται για τη χρηματοδότηση δράσεων εναντίον των ναρκών, την αρωγή των θυμάτων, και την καταστροφή των συσσωρευμένων αποθεμάτων. Επιπλέον, πρέπει να προσθέσουμε ότι θα πρέπει να υπάρξει σημαντική αύξηση των διατιθέμενων πόρων.
<P>
Εκφράζουμε λύπη για τη μη έγκριση της πρότασης της κοινοβουλευτικής μας Ομάδας που καλεί όλες τις χώρες να σταματήσουν άμεσα την παραγωγή ναρκών και επισημαίνει ότι σε καμία περίπτωση δεν πρέπει τα στρατεύματα της ΕΕ να κάνουν χρήση ναρκών.
<SPEAKER ID="139" NAME="Robert Goebbels  " AFFILIATION="PSE">
γραπτώς. - (FR) Απείχα από το ψήφισμα σχετικά με τις σχέσεις ΕΕ-Κίνας, διότι δεν επιθυμώ να σχετισθώ με αυτές τις πατερναλιστικές μομφές ή με την ηθικοπλαστική συζήτηση στην οποία οδηγούν τέτοιου είδους ψηφίσματα. Μια Ευρωπαϊκή Ένωση που δεν μπορεί να εγκρίνει έναν Χάρτη Θεμελιωδών Δικαιωμάτων που θα ισχύει σε ολόκληρη την επικράτειά της δεν είναι σε θέση να παραδίδει μαθήματα στον υπόλοιπο κόσμο.
<SPEAKER ID="141" NAME="Jim Allister  " AFFILIATION="NI">
γραπτώς. - (EN) Ως εκπρόσωπος μιας περιοχής, της Βόρειας Ιρλανδίας, όπου το Sinn Fein, το οποίο συνδέεται με τρομοκρατική οργάνωση που πρόσφατα δολοφόνησε έναν νέο άνδρα, τον Paul Quinn, συμμετέχει στην κυβέρνηση σε έναν συνασπισμό με αποκλειστικά δημοκρατικά κόμματα, ενθαρρύνθηκα να σημειώσω και να ψηφίσω υπέρ της τροπολογίας 14 που είχε την εξής διατύπωση:
<P>
"εκφράζει τη λύπη του για το γεγονός ότι ορισμένα παραδοσιακά κόμματα θεώρησαν σκόπιμο να συμβάλουν στην αξιοπιστία και την αποδοχή εξτρεμιστικών κομμάτων συνάπτοντας μαζί τους συμφωνίες για τη συγκρότηση συνασπισμού, θυσιάζοντας κατά αυτόν τον τρόπο την ηθική τους ακεραιότητα στον βωμό βραχυπρόθεσμων πολιτικών κερδών και σκοπιμοτήτων".
<SPEAKER ID="142" NAME="Gerard Batten  " AFFILIATION="IND/DEM">
γραπτώς. - (EN) Αν και είναι αντίθετο με τον εξτρεμισμό σε κάθε μορφή του, το UKIP δεν πιστεύει ότι χρειαζόμαστε συμβουλές από την ΕΕ ως προς αυτό το θέμα, και δεν θα καλούσε την ΕΕ να αναλάβει δράση. Αυτό, όπως και κάθε άλλο ζήτημα, θα έπρεπε να είναι δικαίωμα ενός ανεξάρτητου, δημοκρατικού εθνικού κράτους.
<SPEAKER ID="999" NAME="Derek Roland Clark  " AFFILIATION="IND/DEM">
γραπτώς. - (EN) Αν και είναι αντίθετο με τον εξτρεμισμό σε κάθε μορφή του, το UKIP δεν πιστεύει ότι εμείς οι Βρετανοί χρειαζόμαστε συμβουλές από την ΕΕ ως προς αυτό το θέμα, και δεν θα καλούσε την ΕΕ να αναλάβει δράση. Αυτό, όπως και κάθε άλλο ζήτημα, θα έπρεπε να είναι δικαίωμα ενός ανεξάρτητου, δημοκρατικού εθνικού κράτους.
<SPEAKER ID="143" NAME="Hanna Foltyn-Kubicka, Wojciech Roszkowski και Konrad Szymański  " AFFILIATION="UEN">
γραπτώς. - (PL) Κύριε Πρόεδρε, είμαστε αντίθετοι στον ρατσισμό, την ξενοφοβία και τον πολιτικό εξτρεμισμό. Ωστόσο, οι πρόσφατες πρακτικές του Ευρωπαϊκού Κοινοβουλίου που καταπατούν τις έννοιες αυτές στο πλαίσιο μιας διαρκούς πολιτικής διαμάχης, αυξάνοντας τις απειλές σε βάρος της ελευθερίας έκφρασης, χαρακτηριστικό παράδειγμα των οποίων ήταν τα επεισόδια στο παρόν ημικύκλιο στις 12 Δεκεμβρίου του τρέχοντος έτους, μας οδηγούν στη σκέψη ότι οι οπαδοί του Χάρτη των Θεμελιωδών Δικαιωμάτων ο οποίος, πρέπει να αναφερθεί, περιλαμβάνει μια παράλογη απαγόρευση των διακρίσεων λόγω "πολιτικών φρονημάτων", παραβιάζουν τις αρχές τις οποίες οι ίδιοι υπερασπίζονται.
<P>
" έλλειψη συγκεκριμένου ορισμού του πολιτικού εξτρεμισμού και της ξενοφοβίας στο εν λόγω ψήφισμα, το οποίο στοχεύει στην καταπολέμηση του εξτρεμισμού, μας κάνει να απέχουμε από την ψηφοφορία επί του ζητήματος.
<SPEAKER ID="144" NAME="Bruno Gollnisch  " AFFILIATION="NI">
γραπτώς. - (FR) Το Front National, το Vlaams Belang και το FPOE δεν αποτελούν εξτρεμιστικές, ρατσιστικές ή ξενοφοβικές παρατάξεις. Το να τις "στοιβάζουμε" όλες μαζί κατ' αυτόν τον τρόπο στην ίδια κατηγορία είναι ανθυγιεινό και λανθασμένο, και όλα τα επονομαζόμενα "συντηρητικά" κόμματα εξακολουθούν να προσπαθούν να τις κατηγορήσουν για εξτρεμισμό απλώς και μόνο επειδή επιθυμούν να προωθήσουν τη διατήρηση της εθνικής ταυτότητας.
<P>
" δημοκρατία βρίσκεται ασφαλώς σε κίνδυνο, αλλά εκείνοι που έχουν εκ των προτέρων χαρακτηρισθεί από το σύστημα ένοχοι δεν είναι εκείνοι που το απειλούν. Δεν κινδυνεύει από τους ανθρώπους που το επικρίνουν και αμφισβητούν τις πολιτικές, ιδίως εκείνες που αφορούν τη μετανάστευση, και οι οποίοι κατηγορούνται ως εκ τούτου για εξτρεμισμό. Κινδυνεύει από εκείνους που καταπνίγουν συστηματικά την ελευθερία έκφρασης στο όνομα των ανθρωπίνων δικαιωμάτων και της πολιτικής ορθότητας, και οι οποίοι το μόνο που καταφέρνουν στην πραγματικότητα είναι να καλύπτουν τη δική τους αποτυχία να επιλύσουν τα προβλήματα που αντιμετωπίζουν όσον αφορά τη μετανάστευση, την έλλειψη ασφάλειας και ταυτότητας.
<P>
Αυξάνοντας σε τεράστιο βαθμό τον όγκο της νομοθεσίας για την καταπολέμηση του εξτρεμισμού στην Ευρώπη, το Κοινοβούλιο θα μπορούσε να έχει βοηθήσει στη διατήρηση των δημοκρατικών αρχών και αξιών. Δυστυχώς, ισχύει το ακριβώς αντίθετο. Αντί να επικεντρώνεται στα ακραία ισλαμικά ή στα ολοκληρωτικά κομμουνιστικά καθεστώτα, το Κοινοβούλιο τρέφει απλώς για μία ακόμα φορά την αντεθνική μανία του και τη μανία του για παγκοσμιοποίηση.
<SPEAKER ID="145" NAME="Mieczysław Edmund Janowski  " AFFILIATION="UEN">
γραπτώς. - (PL) Κύριε Πρόεδρε, είμαι κατηγορηματικά αντίθετος στον ρατσισμό, την ξενοφοβία και τον πολιτικό εξτρεμισμό. Θεωρώ, ωστόσο, ότι τα έγγραφα που εγκρίνονται υπό την αιγίδα του Ευρωπαϊκού Κοινοβουλίου πρέπει να περιλαμβάνουν σαφή ορισμό των όρων αυτών, ιδίως του πολιτικού εξτρεμισμού και της ξενοφοβίας. Εάν δεν γίνει αυτό, τότε ίσως να εξυπηρετούν στην πραγματικότητα, παρά την ευγενή βιτρίνα τους, τους αντίθετους σκοπούς και ίσως να αποτελούν πεδίο καταχρήσεων στο πλαίσιο των δημόσιων δραστηριοτήτων των πολιτικών, καταπνίγοντας την ελευθερία έκφρασης και την ελευθερία να λέει κανείς τις απόψεις του.
<P>
Ένα παράδειγμα τέτοιου είδους επιλεκτικής ερμηνείας των εννοιών αυτών προσέφερε η κατάσταση που δημιουργήθηκε κατά τη συνεδρίαση της Ολομέλειας του Ευρωπαϊκού Κοινοβουλίου στο Στρασβούργο στις 12 Δεκεμβρίου του τρέχοντος έτους. Πώς, για παράδειγμα, συμβιβάζεται η διάταξη ενός άρθρου από τον Χάρτη των Θεμελιωδών Δικαιωμάτων που αναφέρει ότι "Απαγορεύεται κάθε διάκριση ... λόγω ... πολιτικών φρονημάτων ή κάθε άλλης γνώμης" με τη βίαιη αρπαγή φύλλων χαρτιού που γράφουν "Δ"ΜΟΨ"ΦΙΣΜΑ" από τα χέρια των βουλευτών; Επρόκειτο για μια ειρηνική έκφραση της γνώμης ορισμένων εκλεγμένων βουλευτών.
<P>
Με δεδομένη αυτήν την κατάσταση, απείχα από την ψηφοφορία για το ψήφισμα σχετικά με την καταπολέμηση της αύξησης του εξτρεμισμού στην Ευρώπη.
<SPEAKER ID="146" NAME="Carl Lang  " AFFILIATION="NI">
γραπτώς. - (FR) Είναι εντυπωσιακό να διαπιστώνει κανείς πόσο ημιπληγικό μπορεί να είναι το Ευρωπαϊκό Κοινοβούλιο: μπορεί να βλέπει μόνο προς τα δεξιά! Τα διάφορα ψηφίσματα που προτείνονται από το ΕΣΚ, τους Φιλελεύθερους, τους Πράσινους, ακόμα και τους Κομμουνιστές αντιλαμβάνονται τον εξτρεμισμό ως ανήκοντα αποκλειστικά στην "άκρα Δεξιά".
<P>
Και ο ακραίος ισλαμισμός και όλοι αυτοί οι τροτσκιστές και κομμουνιστές; Ούτε μία φορά δεν αναφέρονται αυτά τα είδη εξτρεμισμού.
<P>
Αυτό αποτελεί προσβολή προς όλα τα θύματα των ολοκληρωτικών κομμουνιστικών καθεστώτων και όλους εκείνους που υποφέρουν σε καθημερινή βάση εξαιτίας του δόγματος και των πρακτικών του ακραίου ισλαμισμού. Το Ευρωπαϊκό Κοινοβούλιο δεν θεωρεί ότι αυτά τα είδη εξτρεμισμού πρέπει να απαγορευτούν. Πολύ απλά δεν υπάρχουν, διότι δεν αποτελούν τμήμα του τρέχοντος πρότυπου λεξιλογίου της πολιτικής ορθότητας εντός των τοίχων αυτών.
<P>
Από σεβασμό για τις αρχές και τις αξίες της δημοκρατίας, της ισότητας και της ανοχής, η Ομάδα ΕΣΚ σπεύδει να χαιρετίσει τη διάλυση της ακροδεξιάς πολιτικής ομάδας Ανεξαρτησία, Παράδοση και Κυριαρχία (ITS) προτού ζητήσει την ενίσχυση των συνθηκών που διέπουν τη διαμόρφωση πολιτικών ομάδων εντός του Κοινοβουλίου. Το σύνθημα των εκλεγμένων αυτών μελών είναι η συστηματική εξαπόλυση κατηγοριών εναντίον των πολιτικών τους αντιπάλων, με σκοπό να επιβάλουν σε όλους τον δικό τους συντηρητισμό.
<P>
Τα ψηφίσματα αυτά αποτελούν υποκριτικές, τυφλές και σκοταδιστικές αγγαρείες και θα τα καταψηφίσουμε.
<SPEAKER ID="147" NAME="Geoffrey Van Orden  " LANGUAGE="EN">
Αν και προσυπογράφω τα γνήσια μέτρα για την αντιμετώπιση του ρατσισμού και του εξτρεμισμού, αυτό το είδος ψηφίσματος, που έχει παραχθεί από την Αριστερά, δεν βοηθάει και στοχεύει αποκλειστικά στην προώθηση του δικού της διαταραγμένου προγράμματος εργασίας. Στην πραγματικότητα, ελάχιστα διαφέρει η άκρα Δεξιά από την άκρα Αριστερά και η μία τρέφει την άλλη. Ωστόσο, η Αριστερά κατόρθωσε να τραβήξει την προσοχή μακριά από τις δικές της ακρότητες και να προωθήσει θεσμούς και πολιτικές που εξυπηρετούν τους στόχους της. " ΕΕ, στο πλαίσιο των συνεχών προσπαθειών της να επεκτείνει τις δυνάμεις της, συνεργεί συχνά σε αυτό. Δεν εγκρίνω κατασκευάσματα της ΕΕ όπως ο αποκαλούμενος "Οργανισμός Θεμελιωδών Δικαιωμάτων της ΕΕ" ή τη χρηματοδότηση μέσω δημοσίων πόρων της πλειάδας των ΜΚΟ που προωθούν το πρόγραμμα της Αριστεράς. Για τον λόγο αυτόν, απείχα από το ψήφισμα.
<SPEAKER ID="148" NAME="Thomas Wise  " AFFILIATION="IND/DEM">
γραπτώς. - (EN) Αντιτίθεμαι στον εξτρεμισμό σε κάθε μορφή του, αλλά δεν δέχομαι ότι ο βρετανικός λαός πρέπει να λαμβάνει συμβουλές από την ΕΕ σχετικά με αυτό - ή και οποιοδήποτε άλλο ζήτημα. Δεν εξελέγην για να βλέπω την ΕΕ να επεκτείνει τον έλεγχό της στο "νωμένο Βασίλειο. Το ζήτημα αυτό θα πρέπει να παραμείνει υπό τον έλεγχο και να συνεχίσει να αποτελεί δικαίωμα των ανεξάρτητων, δημοκρατικών εθνικών κρατών.
<SPEAKER ID="150" NAME="Erik Meijer  " LANGUAGE="NL">
Το 1918, το ανεξάρτητο Μαυροβούνιο επέλεξε εθελοντικά την ένωσή του με τις γειτονικές χώρες της Σερβίας, της Κροατίας, της Βοσνίας-Ερζεγοβίνης και της Σλοβενίας. Το 2006, μετά τη διάλυση της Γιουγκοσλαβίας, το εκλογικό σώμα του Μαυροβουνίου, του τελευταίου κράτους που είχε παραμείνει ενωμένο με τη Σερβία, αποφάσισε με δημοκρατικό τρόπο να δώσει τέλος στην ένωση αυτή. Αυτό κατέστησε το Μαυροβούνιο το 49ο ανεξάρτητο κράτος στην Ευρώπη. Τώρα είναι σημαντικό να μετατραπεί το Μαυροβούνιο σε φυσιολογικό κράτος, αντί για μια μεγαλύτερη εκδοχή του Μονακό: ενός παραδείσου για πλούσιους ξένους που επιθυμούν να πληρώνουν χαμηλή φορολογία, να ξεπλένουν χρήματα και να χτίζουν παλάτια. Το Μαυροβούνιο πρέπει να καταβάλει μεγαλύτερες προσπάθειες για να καταπολεμήσει τη μόλυνση του περιβάλλοντος και το λαθρεμπόριο τσιγάρων.
<P>
Με χαροποιεί το γεγονός ότι η Επιτροπή Εξωτερικών Υποθέσεων δέχθηκε τις τροπολογίες μου σχετικά με τη στέγαση και τις θέσεις εργασίας για τους πρόσφυγες από τη Σερβία και το Κοσσυφοπέδιο. Τα ανιθαγενή άτομα δεν μπορούν να παραμείνουν ανιθαγενή για πάντα, και το Μαυροβούνιο πρέπει να επιδείξει σεβασμό προς τις συμφωνίες του Συμβουλίου της Ευρώπης εν προκειμένω. Ακόμα και η πρότασή μου για την αποκατάσταση των σιδηροδρομικών συνδέσεων Βορρά και Νότου στο Nikšić στα σύνορα με τη Βοσνία και την πόλη Σκόδρα της Αλβανίας έγινε δεκτή. " αύξηση των οδικών μεταφορών δεν αποτελεί βιώσιμη λύση. Ευτυχώς, ο εισηγητής, κ. Vernola -σε αντίθεση με την προηγούμενη ετήσια έκθεσή του- δεν ζητεί την ταχεία προσχώρηση στο ΝΑΤΟ, ούτε μια οικονομική πολιτική που είναι ακόμα πιο νεοφιλελεύθερη από ό,τι συνηθίζεται στην υπόλοιπη Ευρώπη. " προσχώρηση στο ΝΑΤΟ δεν μπορεί να αποτελέσει προϋπόθεση για ένταξη στην ΕΕ.
<SPEAKER ID="152" NAME="Pedro Guerreiro  " AFFILIATION="GUE/NGL">
γραπτώς. - (PT) Το ψήφισμα που εγκρίθηκε σήμερα στο Ευρωπαϊκό Κοινοβούλιο εκφράζει αλληλεγγύη προς τα θύματα των ναυαγίων που σημειώθηκαν στο Στενό του Κερτς -δηλαδή, στο στενό που συνδέει τη Μαύρη Θάλασσα με την Αζοφική Θάλασσα- προκαλώντας περιβαλλοντική καταστροφή.
<P>
Οι επιπτώσεις στο περιβάλλον της διαρροής παραγόντων πετρελαίου στο Στενό επιδεινώθηκαν λόγω της ταχείας διασποράς της μόλυνσης εξαιτίας των δυνατών ανέμων και των κυμάτων που επικρατούσαν.
<P>
Σε γενικές γραμμές, συμφωνούμε με τη θέση που περιέχεται στο ψήφισμα, η οποία τονίζει τον σημαντικό ρόλο που διαδραματίζουν τα κράτη μέλη ώστε να διασφαλισθεί ότι τα πλοία στα εθνικά τους νηολόγια συμμορφώνονται προς τα διεθνή πρότυπα και στην πρόληψη των ναυτικών ατυχημάτων και την καταπολέμηση των συνεπειών των ατυχημάτων αυτών.
<P>
Συμφωνούμε με την ανάγκη εφαρμογής μέτρων για τη μείωση του περιβαλλοντικού κινδύνου και την επίτευξη προόδου όσον αφορά τη ναυτική ασφάλεια και θεωρούμε ότι κάθε πρωτοβουλία που λαμβάνεται σε επίπεδο ΕΕ στο πλαίσιο αυτό πρέπει να βασίζεται στην ενισχυμένη συνεργασία μεταξύ των κρατών μελών, χωρίς να μειώνονται οι αρμοδιότητες αυτών στον συγκεκριμένο τομέα.
<SPEAKER ID="153" NAME="Marie Anne Isler Béguin  " AFFILIATION="Verts/ALE">
γραπτώς. - (FR) " διεύρυνση της Ευρωπαϊκής Ένωσης ζητεί την αλληλεγγύη μας με τον πληθυσμό της περιοχής των 431 000 km2 γύρω από τη Μαύρη Θάλασσα.
<P>
Αυτή η αλληλεγγύη εκφράζεται μέσω της συμφωνίας για έναρξη διαπραγματεύσεων με την Τουρκία, της εφαρμογής της πολιτικής γειτονίας με τη Γεωργία και την Ουκρανία, και της στρατηγικής εταιρικής σχέσης με τη Ρωσία. " βιαιότητα της καταιγίδας μάς υποχρεώνει να σκεφτούμε τις συνέπειες της κλιματικής αλλαγής, και στη δική μας γειτονιά. Απαιτείται μια πολιτική διαχείρισης κινδύνου που θα συνδυάζει τόσο την πρόληψη όσο και την προστασία της βιοποικιλότητας.
<P>
Υπενθυμίζουμε ότι η καταιγίδα παγίδευσε τέσσερα σκάφη και προκάλεσε τον θάνατο οκτώ ναυτικών. Ρωσικό εμπορικό πλοίο έσπασε επίσης στη μέση, απελευθερώνοντας 4 000 τόνους πετρελαίου θέρμανσης κατά μήκος μεταναστευτικής οδού θαλάσσιων πτηνών που έρχονται από τη Σιβηρία. " Ευρωπαϊκή Ένωση έστειλε ομάδα στο πλαίσιο του Οργανισμού Παρακολούθησης και Πληροφόρησης. Θα έπρεπε να γίνουν περισσότερα στο πλαίσιο αυτής της πρωτοβουλίας. Για την πρόληψη μελλοντικών καταστροφών, η ΕΕ πρέπει να διασφαλίσει τη συστηματική εφαρμογή υψηλών προτύπων ασφάλειας στον στόλο των ρωσικών σκαφών. " ΕΕ πρέπει να επιβάλει στον ρώσο εταίρο της τη χρήση εμπορικών σκαφών διπλού κύτους για τη μεταφορά πετρελαίου. Καθώς πρόκειται να συνεδριάσει η κοινοβουλευτική συνέλευση της Οικονομικής Συνεργασίας του Ευξείνου Πόντου, πρέπει να απαιτήσουμε την εφαρμογή των προτύπων αυτών στην ευρωπαϊκή δέσμη μέτρων σχετικά με τη ναυτική ασφάλεια.
<SPEAKER ID="155" NAME="Andrzej Jan Szejna  " AFFILIATION="PSE">
γραπτώς. - (PL) Κύριε Πρόεδρε, ψηφίζω υπέρ της έκθεσης του κ. Ehler σχετικά με τα συστήματα εγγύησης των καταθέσεων.
<P>
Ο εισηγητής υπέβαλε μια πολύ καλή έκθεση, στο πλαίσιο της οποίας η προσοχή εφιστάται στις νέες προκλήσεις με τις οποίες έρχονται αντιμέτωπα τα συστήματα εγγύησης των καταθέσεων εξαιτίας της αυξανόμενης ολοκλήρωσης των αγορών. Οι προκλήσεις αυτές πρέπει να βρουν ανταπόκριση προκειμένου να διασφαλισθεί η σταθερότητα των χρηματοπιστωτικών αγορών. Τα συστήματα εγγύησης των πιστώσεων αποτελούν πολύ σημαντικό τμήμα του συστήματος των χρηματοπιστωτικών αγορών της ΕΕ και η λειτουργία τους θα πρέπει να βελτιώνεται συνεχώς.
<P>
Ο εισηγητής εφιστά ορθώς την προσοχή στο πρόβλημα της διαχείρισης κρίσεων και στο δίχτυ ασφαλείας για διασυνοριακές συνδρομές στο πλαίσιο της διαχείρισης κρίσεων.
<P>
Συμφωνώ ότι η διαχείριση κρίσεων θα πρέπει να βρίσκεται στη βάση του βελτιωμένου έγκαιρου εντοπισμού του κινδύνου, των καλύτερα καθορισμένων και προγραμματισμένων διαδικασιών διάδρασης μεταξύ όλων των εμπλεκόμενων μερών, και της διευκρίνισης του σημείου όπου θα υπάρχουν κοινά σύνορα. Οι διαφορές μεταξύ των συστημάτων και η ποικιλία των εμπλεκόμενων μερών στον δημόσιο και τον ιδιωτικό τομέα πρέπει να ληφθούν υπόψη.
<SPEAKER ID="157" NAME="Bruno Gollnisch  " AFFILIATION="NI">
γραπτώς. - (FR) Οι μαζικές εισαγωγές, ο παράλογος ρόλος του ισχυρού ευρώ έναντι ενός σκοπίμως υποτιμημένου ξένου νομίσματος, το κοινωνικό και περιβαλλοντικό ντάμπινγκ, τα παραποιημένα προϊόντα, η πειρατεία, τα επικίνδυνα προϊόντα και η ύπαρξη μη δασμολογικών φραγμών που πλήττουν την ευρωπαϊκή βιομηχανία: στον κλάδο της κλωστοϋφαντουργίας, όπως και σε άλλους, κάθε έκθεση και κάθε ψήφισμα του παρόντος Κοινοβουλίου σχετικά με τις εμπορικές σχέσεις μοιάζει ίδιο.
<P>
Για ποιον λόγο έγινε δεκτή η προσχώρηση της Κίνας στον ΠΟΕ υπό αυτές τις συνθήκες; Εμείς την καταψηφίσαμε. Γιατί αρνείσθε να δείτε ότι η ελευθέρωση του εμπορίου με χώρες που έχουν αποφασίσει να μην συμμορφωθούν με τους κανόνες -και ποτέ δεν αμφισβητήσατε αυτήν την ελευθέρωση- δεν οδηγεί παρά στην οικονομική καταστροφή και την κοινωνική αποσύνθεση για ολόκληρες περιοχές και τομείς; Γιατί αποδέχεστε το τέλος των ποσοστώσεων στην κλωστοϋφαντουργία και την απόλυση δεκάδων χιλιάδων ευρωπαίων εργαζομένων; Ανησυχείτε για αυτό τώρα, αλλά κάνετε μόνο δειλές αναφορές σε πιθανά μέσα εμπορικής άμυνας, μέσα προστασίας και κοινή παρακολούθηση των εξαγωγών. Αυτά είναι λίγα μέτρα και δεν αρκούν, αλλά είναι καλύτερα από το τίποτα.
<P>
Ως εκ τούτου, μολονότι το παρόν ψήφισμα είναι τόσο χρήσιμο όσο και μια τσαγιέρα από σοκολάτα, θα το υπερψηφίσουμε.
<SPEAKER ID="158" NAME="Pedro Guerreiro  " AFFILIATION="GUE/NGL">
γραπτώς. - (PT) Χαιρόμαστε για την έγκριση των προτάσεών μας που:
<P>
ισχυρίζονται ότι το σύστημα εποπτείας διπλών ελέγχων δεν θα εξυπηρετήσει άλλον σκοπό πέρα από την πρόληψη τυχόν επανάληψης της κατάστασης που παρουσιάστηκε το 2005 και ότι απαιτούνται νέα μέτρα ασφαλείας·
<P>
επαναλαμβάνουν την πρόταση για χάραξη κοινοτικού προγράμματος για τον τομέα της κλωστοϋφαντουργίας και των ενδυμάτων, ιδίως για τις πλέον μειονεκτούσες περιοχές που εξαρτώνται από αυτόν, και βοήθεια προς τις ΜΜΕ·
<P>
Εκφράζουμε λύπη για την απόρριψη από την πλειοψηφία του Ευρωπαϊκού Κοινοβουλίου των προτάσεων μας που, για παράδειγμα:
<P>
αναφέρονταν στις σοβαρές συνέπειες της ελευθέρωσης του τομέα της κλωστοϋφαντουργίας και των ενδυμάτων σε παγκόσμιο επίπεδο με το κλείσιμο ή τη μετεγκατάσταση εταιρειών και σοβαρές κοινωνικοοικονομικές κρίσεις·
<P>
επισήμαιναν ότι ορισμένες χώρες έχουν εγκρίνει μέτρα ασφαλείας που ισχύουν μέχρι τα τέλη του 2008, και συνεπώς δεν αντιλαμβάνονταν για ποιον λόγο η ΕΕ δεν ακολούθησε το παράδειγμά τους·
<P>
ισχυρίζονται ότι έπρεπε να θεσπισθεί ένα ρυθμιστικό πλαίσιο για την επιβολή κυρώσεων στη μετεγκατάσταση εταιρειών, την υπαγωγή της δημόσιας χρηματοδότησης προς τις επιχειρήσεις σε μακροχρόνιες δεσμεύσεις όσον αφορά την περιφερειακή ανάπτυξη και την απασχόληση, συμπεριλαμβανομένης της υποχρέωσης επιστροφής της χρηματοδότησης σε περίπτωση που δεν πληρούνταν οι προϋποθέσεις αυτές·
<P>
ζητούσαν έναν ισχυρότερο ρόλο για τους εκπροσώπους των εργαζομένων στα διοικητικά συμβούλια των εταιρειών και στη λήψη των θεμελιωδών οργανωτικών αποφάσεων.
<SPEAKER ID="159" NAME="Carl Lang  " AFFILIATION="NI">
γραπτώς. - (FR) Ο τομέας της κλωστοϋφαντουργίας στη Γαλλία και στην Ευρώπη μετά το τέλος της Συμφωνίας Πολυινών έχει μετατρέψει ορισμένες από τις περιφέρειές μας σε οικονομικές και κοινωνικές ερήμους. " φτώχεια και οι στερήσεις βασιλεύουν εκεί για χιλιάδες άνδρες και γυναίκες που έχουν χάσει τις θέσεις εργασίας τους.
<P>
" καταστροφή των εταιρειών αυτών, του κοινωνικού αυτού ιστού, στο όνομα της παγκοσμιοποίησης και του προς όφελος της Ευρώπης υπερβολικού φιλελευθερισμού, αποτελεί σύμβολο μίας από τις μεγαλύτερες οικονομικές αποτυχίες της Ευρωπαϊκής Ένωσης.
<P>
Για πολλά χρόνια, η προσέγγιση αυτή οδήγησε την παραγωγή μας σε διάφορους οικονομικούς τομείς, ακόμα και εκεί οπού υπήρχε πολύ υψηλό επίπεδο, στο να μεταφερθεί σε άλλες χώρες σε ολόκληρο τον κόσμο: στη Βόρεια Αφρική και ιδίως στην Ασία. Αυτή η παγκόσμια αναδιάταξη των ισορροπιών δεν προσέφερε ουσιαστικά τίποτα σε αυτές τις τρίτες χώρες, παρά μόνο επέτεινε την οικονομική σκλαβιά τους προς όφελος μιας μικρής ελίτ στα κινεζικά εργοστάσια και δημιούργησε μακροχρόνια ανεργία στην Ευρώπη έναντι ενός υποβάθρου μόνιμης οικονομικής κρίσης.
<P>
Είναι προφανές ότι ο παγκόσμιος ανταγωνισμός, όπως ενθαρρύνεται από τον ΠΟΕ, αποτελεί τον κύριο λόγο για την ευρεία εξαθλίωση και την έλλειψη δυναμισμού της Ευρώπης. " Ευρωπαϊκή Ένωση πρέπει επειγόντως να δώσει τέλος στην τρέλα αυτή και να προωθήσει επιτέλους την κοινοτική προστασία και προτίμηση.
<SPEAKER ID="161" NAME="Pedro Guerreiro  " AFFILIATION="GUE/NGL">
γραπτώς. - (PT) Μεταξύ άλλων, η παρούσα έκθεση περιλαμβάνει μια σημαντική παρανόηση. Αναγνωρίζει ότι "η φτώχεια παραμένει ένα άλυτο και επιδεινούμενο πρόβλημα στην Κορέα, η οποία σύμφωνα με τις στατιστικές του ΟΟΣΑ συγκαταλέγεται μεταξύ των τριών μελών του Οργανισμού με το μεγαλύτερο εισοδηματικό χάσμα και τους υψηλότερους ρυθμούς επιδείνωσής του" (θα μπορούσαμε να προσθέσουμε ότι δεν αποτελεί τη μοναδική περίπτωση, καθώς στο εσωτερικό της ΕΕ το εισοδηματικό χάσμα μεταξύ πλούσιων και φτωχών έχει επίσης διευρυνθεί, ιδίως στην Πορτογαλία, όπου η διαφορά μεταξύ των πλουσιότερων και των φτωχότερων χωρών συνεχίζει να αυξάνεται, με περίπου δύο εκατομμύρια Πορτογάλων να ζουν στο όριο της φτώχειας).
<P>
" έκθεση, ωστόσο, ζητεί τη σύναψη συμφωνίας ελευθέρων συναλλαγών μεταξύ της ΕΕ και της Κορέας και την ελευθέρωση του εμπορίου, ενώ είναι γνωστό ότι τέτοιες πολιτικές έχουν στο παρελθόν ωφελήσει και εξακολουθούν να ωφελούν τη συγκέντρωση του πλούτου σε μεγάλους οικονομικούς και χρηματοπιστωτικούς ομίλους τόσο στην ΕΕ όσο και στην Κορέα. Πρόκειται για μια συμφωνία που θα ασκήσει στους εργαζόμενους ακόμα μεγαλύτερη πίεση να αποδεχτούν χαμηλούς μισθούς και να χάσουν τα δικαιώματα και την κοινωνική πρόοδο που έχουν αποκτήσει στο όνομα της "ανταγωνιστικότητας", και θα αυξήσει τα θεαματικά κέρδη των λίγων.
<P>
Εν τω μεταξύ, δεν γίνεται η παραμικρή αναφορά στη ναυπηγική βιομηχανία ...
<SPEAKER ID="162" NAME="Andrzej Jan Szejna  " AFFILIATION="PSE">
γραπτώς. - (PL) Κύριε Πρόεδρε, ψηφίζω υπέρ της έγκρισης της έκθεσης του κ. Martin σχετικά με τις εμπορικές και οικονομικές σχέσεις με την Κορέα.
<P>
Ο εισηγητής υπέβαλε μια πολύ καλή έκθεση, στο πλαίσιο της οποίας επισημαίνει τη σημασία της Κορέας ως εμπορικού εταίρου για την Ευρωπαϊκή Ένωση σε οικονομικούς όρους. " σύναψη συμφωνίας ελευθέρων συναλλαγών με την Κορέα αποτελεί τμήμα της στρατηγικής που θα παράσχει μια παγκόσμια διάσταση στην Ευρώπη.
<P>
Μια συμφωνία ελευθέρων συναλλαγών ανάμεσα στην Κορέα και την Ευρωπαϊκή Ένωση θα μπορούσε να αποτελέσει τη βάση για την προώθηση υψηλών κοινωνικών και περιβαλλοντικών προτύπων και να χρησιμεύσει ως υπόδειγμα για άλλες συμφωνίες που βρίσκονται σήμερα στο στάδιο των διαπραγματεύσεων.
<P>
Συμφωνώ ότι θα πρέπει να καταβληθεί κάθε δυνατή προσπάθεια για να διασφαλισθεί ότι η Ευρωπαϊκή Ένωση και η Κορέα -υπό την αιγίδα της εμπορικής συμφωνίας που βρίσκεται επί του παρόντος υπό διαπραγμάτευση ή μέσω ξεχωριστής συμφωνίας- τηρούν οι ίδιες τις υποχρεώσεις που απορρέουν από τα ανθρώπινα δικαιώματα.
<P>
(" συνεδρίαση διακόπτεται στις 12.50 και συνεχίζεται στις 15.00)

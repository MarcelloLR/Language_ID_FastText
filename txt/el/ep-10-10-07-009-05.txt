<CHAPTER ID="009-05">
5. Δράση της ΕΕ στον τομέα της πετρελαϊκής έρευνας και εξόρυξης στην Ευρώπη (ψηφοφορία)
<SPEAKER ID="133" NAME="Corien Wortmann-Kool" AFFILIATION="PPE">
(EN) Κύριε Πρόεδρε, η παράγραφος 7 ζητεί να επανεξεταστεί η ικανότητα άμεσης αντίδρασης της ΕΕ σε ατυχήματα και να αναπτυχθεί ένα ευρωπαϊκό σχέδιο δράσης. Στο δεύτερο τμήμα της παραγράφου αυτής, γίνεται ειδική αναφορά στην Αρκτική. " προφορική τροπολογία που προστίθεται στο δεύτερο αυτό τμήμα έχει ως εξής: "σημειώνει επίσης ότι πρέπει να ληφθούν υπόψη οι περιοχές της Μεσογείου, της Βαλτικής και της Βόρειας Θάλασσας".
<SPEAKER ID="135" NAME="Vytautas Landsbergis" AFFILIATION="PPE">
(EN) Κύριε Πρόεδρε, προτείνω την εισαγωγή μιας ελάχιστης προϋπόθεσης όσον αφορά τις δραστηριότητες γεώτρησης, προκειμένου να αποφευχθούν τυχόν παρερμηνείες σε περιπτώσεις όπου εμπλέκονται και τρίτες χώρες. Όσον αφορά τις δραστηριότητες γεώτρησης, θα ήθελα να προσθέσω τη διατύπωση "που διεξάγουν η ΕΕ και τρίτες χώρες". Σας παρακαλώ να στηρίξετε την πρόταση αυτή.
<SPEAKER ID="137" NAME="Bogusław Sonik" AFFILIATION="PPE">
(PL) Υπό την ιδιότητά μου ως εισηγητή, θα ήθελα να σας ευχαριστήσω που συμμετείχατε στην ψηφοφορία. Στόχος μας ήταν να ορίσουμε, σε συνεργασία με την Ευρωπαϊκή Επιτροπή, τις υψηλότερες δυνατές προδιαγραφές για τις δραστηριότητες γεώτρησης στα ευρωπαϊκά ύδατα.
<P>
Παράλληλα, θα ήθελα να εκφράσω τη συμπαράσταση και την αλληλεγγύη μου στους ούγγρους συναδέλφους μου βουλευτές και στα όσα περνούν σήμερα με τη διαρροή τοξικών αποβλήτων. Θα πρέπει επίσης να θεσπίσουμε τις υψηλότερες δυνατές προδιαγραφές για τα επικίνδυνα απόβλητα στην Ευρώπη.

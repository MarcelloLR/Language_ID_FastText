<CHAPTER ID="006-05">
5. Ίση μεταχείριση ανδρών και γυναικών που ασκούν αυτοτελή επαγγελματική δραστηριότητα (
<SPEAKER ID="171" NAME="Astrid Lulling" LANGUAGE="FR">
Κυρία Πρόεδρε, συμφώνησα με τον κύριο Cocilovo, ο οποίος ήταν ο συντάκτης της γνωμοδότησης της Επιτροπής Απασχόλησης και Κοινωνικών Υποθέσεων, να παρεμβάλει την ακόλουθη ρήτρα σε αυτό το σημαντικό Άρθρο 6: "Αν η νομοθεσία ενός κράτους μέλους δεν προβλέπει την υποχρεωτική υπαγωγή στο σύστημα κοινωνικής ασφάλισης για το άτομο που ασκεί αυτοτελή επαγγελματική δραστηριότητα, η υπαγωγή χορηγείται στον συμβοηθούντα σύζυγο, αν το ζητήσει."
<P>
Θα εξηγήσω τι εννοώ με αυτό. Επιμένουμε ότι οι συμβοηθούντες σύζυγοι πρέπει να ασφαλίζονται υποχρεωτικά, όπως κάνουν και οι ασκούντες αυτοτελή επαγγελματική δραστηριότητα. Ωστόσο, αν σε μια χώρα, οι τελευταίοι δεν ασφαλίζονται υποχρεωτικά, δεν μπορούμε να απαιτήσουμε να συμβεί αυτό για τους συζύγους τους, καθώς αυτοί δεν μπορούν να υπαχθούν σε ένα σύστημα ασφάλισης που είναι ανύπαρκτο. Να γιατί αυτή η επιπρόσθετη παράγραφος θα πρέπει να εγκριθεί. Ενεργώ επίσης εξ ονόματος του κυρίου Cocilovo σε αυτό το θέμα.

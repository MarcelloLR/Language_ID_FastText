<CHAPTER ID="015">
Μεταρρύθμιση των μέσων της εμπορικής πολιτικής της ΕΕ (συζήτηση) 
<SPEAKER ID="321" NAME="Πρόεδρος">
" ημερήσια διάταξη προβλέπει την προφορική ερώτηση B6-0009/2007) του κ. Enrique Baron Crespo προς την Επιτροπή, εξ ονόματος της Επιτροπής Διεθνούς Εμπορίου, σχετικά με το Πράσινο Βιβλίο της Επιτροπής και τη δημόσια διαβούλευση σχετικά με μια ενδεχόμενη μεταρρύθμιση των μέσων της εμπορικής πολιτικής της ΕΕ.
<SPEAKER ID="322" NAME="Ignasi Guardans Cambó " AFFILIATION="ALDE">
αναπληρωτής συντάκτης. - (EN) Κύριε Πρόεδρε, ζητήσαμε τη διεξαγωγή αυτής της συζήτησης προκειμένου να εξεταστεί το υπόβαθρο και η σκοπιμότητα της Πράσινης Βίβλου την οποία ενέκρινε η Επιτροπή στις 6 Δεκεμβρίου 2006.
<P>
Με την εν λόγω Πράσινη Βίβλο, η Επιτροπή επιδιώκει να ξεκινήσει διάλογο σχετικά με τη χρήση των μέσων εμπορικής άμυνας στην Ευρώπη: των αντισταθμιστικών δασμών και των μέτρων αντιντάμπινγκ και προστασίας. Θεωρώ αξιέπαινη την πρωτοβουλία αυτή και είμαι πεπεισμένος για την αξία αυτού του διαλόγου. Πρέπει να συζητούμε περισσότερο τα θέματα εμπορικής πολιτικής και τις επιλογές της Ευρωπαϊκής Επιτροπής και του Συμβουλίου, ενώ οφείλουμε να μεριμνούμε ώστε, πριν από τη λήψη αποφάσεων, τα θέματα αυτά να συζητούνται επαρκώς στο Ευρωπαϊκό Κοινοβούλιο. Πρέπει να δώσουμε μεγαλύτερες αρμοδιότητες στο Κοινοβούλιο και να υποβάλουμε την εμπορική πολιτική σε περισσότερο δημοκρατικό έλεγχο.
<P>
Διανύουμε μια χρονική περίοδο η οποία θεωρείται από πολλούς περίοδος κρίσης. Διανύουμε μια περίοδο κατά την οποία οι Ευρωπαίοι διερωτώνται: τι αντιπροσωπεύει η Ευρώπη και γιατί να χρειαζόμαστε καν έναν τόσο σύνθετο οργανισμό όπως η Ευρωπαϊκή Ένωση; Όταν λοιπόν τίθενται αυτά τα εύλογα ερωτήματα, ορισμένα ζωτικής σημασίας θέματα που πρέπει να εξετάζονται είναι η σημασία του ρόλου μιας ενωμένης ΕΕ στον παγκοσμιοποιημένο κόσμο και η σημασία του να έχουμε μια ενιαία φωνή για την εκπροσώπηση και την προάσπιση των συμφερόντων των 500 εκατ. πολιτών σε κάθε διαπραγμάτευση με άλλους εμπορικούς εταίρους στη διεθνή αγορά.
<P>
Το διεθνές εμπόριο και ο αντίκτυπός του για τις ζωές των πολιτών μας και το μέλλον των επιχειρήσεών μας, μεγάλων, μεσαίων και μικρών, διαδραματίζει κεντρικό ρόλο στις ανησυχίες που εκφράζουν πολλοί έναντι του φαινομένου που ονομάζουμε "παγκοσμιοποίηση". Ενώ, όμως, πολλοί εξ ημών θεωρούμε ότι ορισμένες από τις επικρίσεις είναι απλούστατα φτηνή δημαγωγία, οφείλουμε να κατανοούμε αυτές τις ανησυχίες και να αντιστεκόμαστε σε καθαρά νομοτελειακές εξελίξεις σε αυτόν τον νέο κόσμο, στον τρόπο διεξαγωγής του εμπορίου και στον τρόπο με τον οποίο κατανέμονται η φτώχεια και ο πλούτος.
<P>
Δεν είναι δυνατόν να πούμε στους Ευρωπαίους που χάνουν τις θέσεις απασχόλησής τους όταν μια επιχείρηση αποφασίζει ξαφνικά να μετακινηθεί προς τα ανατολικά σε αναζήτηση μεγαλύτερων κερδών ότι δεν πρέπει να ορθώνουν εμπόδια στην πρόοδο. Επιθυμούν να είναι ενήμεροι για τις εξελίξεις, και η φωνή τους πρέπει να ακούγεται από τους υπεύθυνους για τη λήψη των τελικών αποφάσεων.
<P>
Δεν πρέπει να λησμονούμε ότι υπάρχουν περισσότερες από μία συνταγές οικονομικής μεγέθυνσης και εμπορικής ανάπτυξης. Είναι θέμα πολιτικών επιλογών το κατά πόσον το μέλλον της Ευρώπης θα ανήκει μόνο σε γιγαντιαίες εμπορικές επιχειρήσεις λιανικής πώλησης και εισαγωγείς ή αν μπορούμε να διατηρήσουμε ένα πρότυπο συμβατό με τους βασικότερους κοινωνικούς και περιβαλλοντικούς στόχους μας.
<P>
" ακλόνητη πίστη μας στο ελεύθερο εμπόριο είναι απολύτως συμβατή με την ανάγκη δημιουργίας ίσων όρων ανταγωνισμού. Ακόμη και οι πιο ειρηνικές χώρες του κόσμου -μεταξύ αυτών, και η Ευρώπη- γνωρίζουν ότι η απόλυτη προσήλωση στην ειρήνη δεν σημαίνει απαραιτήτως ότι καταργούνται οι στρατοί και ότι πρέπει να καταστραφούν όλα τα μέσα άμυνας.
<P>
Λέμε, λοιπόν, ναι στα τεράστια οφέλη του ελευθέρου εμπορίου στον ανοικτό κόσμο μας, και λέμε επίσης ναι στη δίκαιη εφαρμογή των κανόνων στους οποίους στηρίζεται αυτό το παγκόσμιο εμπόριο.
<P>
Χαιρετίζουμε την Πράσινη Βίβλο, η οποία έχει το πλεονέκτημα ότι ξεκινά τη συζήτηση αυτού του θέματος. Το κείμενο και τα θέματα που θίγει προϋποθέτουν ήδη ότι κάτι πρέπει να γίνει για την προσαρμογή του υφιστάμενου κοινοτικού συστήματος εμπορικής άμυνας.
<P>
Αυτό μπορεί να είναι αλήθεια. " πρόσφατη κρίση στον τομέα των υποδημάτων κατέδειξε ότι ο κίνδυνος αδιεξόδων είναι πραγματικός. Είναι δε προφανές ότι δεν ωφελούν κανέναν. Κανείς εδώ δεν υπερασπίζεται στα τυφλά ανεπαρκείς ευρωπαϊκές παραγωγικές πρακτικές και δεν υποστηρίζει τάσεις προστατευτισμού σε αυτό το άκρως ευαίσθητο θέμα. " μεταρρύθμιση των μέσων εμπορικής άμυνας μπορεί να εξεταστεί, εφόσον ο σκοπός είναι να καταστεί πιο αποτελεσματική και διαφανής.
<P>
" Πράσινη Βίβλος μπορεί να αποτελέσει ένα καλό σημείο εκκίνησης, εφόσον ληφθούν δεόντως υπόψη οι απόψεις όλων των ενδιαφερομένων και εφόσον η Επιτροπή και το Συμβούλιο δεν οχυρωθούν πίσω από προκατασκευασμένες ιδεολογικές θέσεις. " διαδικασία λήψης αποφάσεων μπορεί επίσης να βελτιωθεί, ενώ πρέπει να διασφαλίσουμε ότι οι αποφάσεις των κρατών μελών θα λαμβάνονται βάσει τεκμηριωμένων ερευνών τις οποίες θα πραγματοποιούν ανεξάρτητα κοινοτικά όργανα, και όχι βάσει των εθνικών συμφερόντων ή, αν προτιμάτε, του εθνικού εγωισμού.
<P>
Είναι, λοιπόν, σημαντικό να βελτιώσουμε και να ενισχύσουμε τα μέσα εμπορικής άμυνας, παρά να τα αποδυναμώσουμε. Από την άλλη πλευρά, μπορεί να υιοθετηθεί μια νέα προσέγγιση έναντι λιγότερο παραδοσιακών απειλών εις βάρος του ισορροπημένου και ελευθέρου διεθνούς εμπορίου. Πρακτικές όπως το λεγόμενο κοινωνικό ή περιβαλλοντικό ντάμπινγκ πρέπει επίσης να αντιμετωπιστούν και, όπου κρίνεται αναγκαίο, να εξετάζεται σοβαρά η χρήση νέων μέσων χειρισμού τους στο πλαίσιο των συμφερόντων της Κοινότητας.
<P>
Οι ακόλουθες είναι οι ερωτήσεις στις οποίες παρακαλώ τον κ. Mandelson να απαντήσει απόψε. Πρώτον, οι διαπραγματεύσεις της Ντόχα ξεκίνησαν και πάλι, και εύχομαι ειλικρινά ότι θα οδηγήσουν σε μια σαφή επιτυχία. Στο πλαίσιο αυτό, δεν θα ήταν προτιμότερο να περιμένουμε την επιτυχή ολοκλήρωση των πολυμερών διαπραγματεύσεων προτού ξεκινήσουμε αυτό το εγχείρημα, το οποίο ενδέχεται να αποδυναμώσει τη θέση μας στη Γενεύη;
<P>
Δεύτερον, μπορεί ο κ. Mandelson να εξηγήσει γιατί οι υπηρεσίες του εφαρμόζουν ήδη πολλές αμφιλεγόμενες καινοτομίες οι οποίες αναφέρονται στην Πράσινη Βίβλο, πριν ακόμη ολοκληρωθεί η δημόσια διαβούλευση και χωρίς να έχουν προηγηθεί συζητήσεις είτε στο Συμβούλιο είτε στο παρόν Κοινοβούλιο;
<P>
Τρίτον, δεδομένου ότι στο νέο σύστημα εμπορικής άμυνας το οποίο προτείνει η Επιτροπή προβλέπεται ρόλος για όλα τα ενδιαφερόμενα μέρη, περιλαμβανομένων όσων δεν σχετίζονται με την παραγωγή προϊόντων τα οποία εμπίπτουν στο πλαίσιο αυτής της έρευνας, θεωρείτε μήπως ότι είναι πλέον καιρός να επιτραπεί στις συνδικαλιστικές ενώσεις να υποβάλλουν καταγγελίες, όπως προβλέπεται στη συμφωνία αντιντάμπινγκ του ΠΟΕ;
<P>
Θα ολοκληρώσω την παρέμβασή μου ζητώντας επισήμως από τον κ. Mandelson να προσφέρει διαβεβαιώσεις ότι το Ευρωπαϊκό Κοινοβούλιο θα τηρείται ενήμερο σε όλα τα στάδια της διαδικασίας και ότι οι απόψεις που εκφράζονται από τα μέλη του θα λαμβάνονται πλήρως υπόψη κατά τη συζήτηση αυτού του εξαιρετικά ευαίσθητου θέματος.
<SPEAKER ID="323" NAME="Peter Mandelson">
Μέλος της Επιτροπής. - (EN) Κύριε Πρόεδρε, δεν νομίζω ότι μου ζητήθηκε ποτέ να απαντήσω, σε οποιοδήποτε κοινοβούλιο του οποίου προήδρευσα, σε μια αρχική ερώτηση ή ομιλία με την οποία να συμφωνούσα περισσότερο από ό,τι με την ομιλία την οποία μόλις παρακολούθησα. Όσον αφορά την περιγραφή του πνεύματος, του σκοπού και του πλαισίου αυτού του εγχειρήματος, οφείλω να ομολογήσω ότι θεώρησα ότι ο αξιότιμος βουλευτής περιέγραψε λεπτομερώς και ακριβέστατα όλες τις πτυχές των ενεργειών μας.
<P>
Το μόνο σημείο στο οποίο οφείλω να εκφράσω τη διαφωνία μου είναι η ερώτηση σχετικά με τους λόγους για τους οποίους οι υπηρεσίες μας -η Γενική Διεύθυνση Εμπορίου- εφαρμόζουν νέους κανόνες πριν από την ολοκλήρωση της αναθεώρησης. Δεν έχω την παραμικρή ιδέα σε ποιες ακριβώς περιπτώσεις ή θέματα αναφέρεται, και τον παρακαλώ να μου τα επισημάνει, διότι εγώ δεν γνωρίζω καμία τέτοια περίπτωση.
<P>
Στις 29 Μαΐου του περασμένου έτους, ενημέρωσα το Ευρωπαϊκό Κοινοβούλιο για την ανάγκη αναθεώρησης των μέσων εμπορικής άμυνας της ΕΕ. Με μεγάλη ευχαρίστηση επιστρέφω στο Σώμα για να σας ενημερώσω σχετικά με την πρόοδο σε αυτόν τον τομέα. Πλησιάζουμε τώρα την ολοκλήρωση της διαδικασίας διαβούλευσης που ξεκινήσαμε τον Δεκέμβριο. Στην εν λόγω διαβούλευση ζητήθηκαν οι απόψεις κρατών μελών, επιχειρήσεων, μη κυβερνητικών οργανώσεων, ατόμων και, βεβαίως, του Ευρωπαϊκού Κοινοβουλίου. Αυτό που σε καμία περίπτωση δεν επιδιώχθηκε είναι η αμφισβήτηση της σημασίας των μέσων εμπορικής άμυνας. Τα μέσα εμπορικής άμυνας είναι αναγκαία για την καταπολέμηση του αθέμιτου εμπορίου σε μια διεθνή οικονομία στην οποία δεν υφίσταται διεθνές αντίστοιχο των κανόνων ανταγωνισμού τους οποίους θεωρούμε δεδομένους στις εσωτερικές μας οικονομίες. Τα μέσα εμπορικής άμυνας είναι, κατά τη γνώμη μου, η άλλη πλευρά μιας ανοικτής οικονομίας. Είναι η εγγύηση ότι οι άλλοι δεν θα καταχραστούν αυτό το άνοιγμα εφαρμόζοντας αθέμιτες εμπορικές πρακτικές. Στην Πράσινη Βίβλο τίθεται το ερώτημα αν μπορούμε να χρησιμοποιήσουμε καλύτερα τα μέσα εμπορικής άμυνας, αν τα μέσα που διαθέτουμε έχουν προσαρμοστεί στη μεταβαλλόμενη παγκόσμια οικονομία και κατά πόσον οι κανόνες μας πρέπει να είναι σαφέστεροι και να λειτουργούν με μεγαλύτερη διαφάνεια.
<P>
Θεωρώ ότι το σκεπτικό στο οποίο στηρίζεται ένα τέτοιο εγχείρημα είναι προφανές. " τελευταία αναθεώρηση των μέσων εμπορικής άμυνάς μας διεξήχθη το 1996, οπότε έχουν επέλθει πολλές αλλαγές όσον αφορά τους τρόπους λειτουργίας των επιχειρήσεων της ΕΕ και τον ρόλο των διεθνών αλυσίδων εφοδιασμού στην οικονομία μας. Πολύ περισσότερες επιχειρήσεις της ΕΕ παράγουν πλέον προϊόντα τα οποία παράγονται στο σύνολό τους ή εν μέρει εκτός της ΕΕ και στη συνέχεια εισάγονται στην ΕΕ. Οι αλλαγές αυτές θέτουν υπό αμφισβήτηση τις παραδοσιακές αντιλήψεις σχετικά με την κοινοτική παραγωγή και τα κοινοτικά οικονομικά συμφέροντα. Δυσχεραίνουν περισσότερο τη διατύπωση ενός ορισμού των συμφερόντων των ευρωπαίων εργαζομένων, καθώς οι καταστάσεις είναι πιο σύνθετες. Δεδομένου ότι τα συμφέροντα αυτά είναι εν γένει τα συμφέροντα στα οποία θεμελιώνεται η εμπορική άμυνα, είναι εύλογο να επιδιώξουμε την αξιολόγηση του τρόπου λειτουργίας μας και του τρόπου εφαρμογής αυτών των κανόνων.
<P>
" Πράσινη Βίβλος, όμως, ξεκίνησε τη διαβούλευση· δεν περιλαμβάνει συστάσεις για μεταρρυθμίσεις και δεν είναι αυτός ο ρόλος της. Προβάλλει μια σειρά ερωτημάτων. Έχω επανειλημμένα υπογραμμίσει ότι η διαδικασία αυτή είναι ανοικτή και δεν έχω έτοιμες απαντήσεις. Μου τέθηκε ένα ερώτημα σχετικά με τις προθέσεις οι οποίες υποκρύπτονται πίσω από τις έξι κατηγορίες θεμάτων στο έγγραφο διαβούλευσης. Σκοπός αυτών των κατηγοριών είναι απλώς η τοποθέτηση των διαφόρων θεμάτων σε συγκεκριμένο πλαίσιο. Ορισμένα συνδέονται με τον αντίκτυπο της παγκοσμιοποίησης στο ευρωπαϊκό σύστημα εμπορικής άμυνας. Άλλα, ιδίως αυτά που αφορούν τη διαφάνεια, εθίγησαν από ενδιαφερόμενους παράγοντες και εμπειρογνώμονες με τους οποίους διεξήγαμε άτυπες συνομιλίες τον περασμένο Ιούλιο.
<P>
Δεν υπάρχουν, λοιπόν, άλλες προθέσεις πέρα από την επιθυμία να διεξαχθεί μια λογική συζήτηση και να αποκατασταθούν η συναίνεση και η αλληλεγγύη που αποτέλεσαν τα στηρίγματα των μέσων εμπορικής άμυνας και υπέστησαν πλήγματα σε ορισμένες περιπτώσεις προσφάτως. Συμφωνώ πλήρως με την αρχική επισήμανση του αξιότιμου βουλευτή: ο εθνικός εγωισμός πρέπει να παραχωρήσει τη θέση του στην ευρωπαϊκή αλληλεγγύη, και αυτό ελπίζω να μπορέσω να επιτύχω μέσω της διαδικασίας αυτής της αναθεώρησης.
<P>
Δεν σας παρουσιάζω σήμερα προτάσεις επί της ουσίας διότι δεν είναι αυτός ο ρόλος μου στο παρόν στάδιο. Τώρα, ακούμε τις απόψεις των άλλων. Το εύρος των όποιων αλλαγών προταθούν θα εξαρτηθεί από τις απόψεις που θα ακούσουμε. Κάποιος έθεσε το ερώτημα πώς συνδέεται αυτή η αναθεώρηση με τις προσπάθειές μας για αναθεώρηση των κανόνων αντιντάμπινγκ στον ΠΟΕ. Ο αξιότιμος βουλευτής επανέλαβε αυτό το ερώτημα, το οποίο είναι πραγματικά πολύ εύλογο. Επιβάλλεται να προωθήσουμε αυτό το θέμα στον ΠΟΕ, προκειμένου να διασφαλίσουμε ότι οι άλλες χώρες θα εφαρμόζουν τα ίδια πρότυπα που εφαρμόζουμε και εμείς. Αυτό επιδιώκουμε και θα συνεχίσουμε να το επιδιώκουμε στις διαπραγματεύσεις για την αναπτυξιακή ατζέντα της Ντόχα.
<P>
Όμως, η κοινοτική νομοθεσία σχετικά με τα μέσα εμπορικής άμυνας υπερβαίνει ήδη τις απαιτήσεις του ΠΟΕ με πολλούς τρόπους. Τα προφανέστερα παραδείγματα είναι ο υποχρεωτικός κανόνας του ήσσονος δασμού και η εξέταση του κοινοτικού συμφέροντος την οποία εφαρμόζουμε σε όλες τις έρευνες. Αυτούς τους κανόνες τους θεσπίσαμε επειδή συμβάλλουν στην καλύτερη λειτουργία του συστήματος για την εξυπηρέτηση του ευρύτερου συμφέροντος της ΕΕ. Βεβαίως, θα πιέσουμε και άλλους παράγοντες να υιοθετήσουν παρόμοιους κανόνες, όμως η μεταρρύθμιση στο διεθνές επίπεδο είναι δύσκολη και ορισμένοι από τους βασικούς εταίρους μας, για να είμαστε ειλικρινείς, είναι ισχυρογνώμονες. Στον βαθμό που οι ρυθμίσεις μας δεν δημιουργούν ανταγωνιστικό μειονέκτημα για εμάς, στον βαθμό που ανταποκρίνονται στα οικονομικά συμφέροντα της ΕΕ, γιατί να μην επιδιώξουμε την περαιτέρω μεταρρύθμισή τους;
<P>
Αυτή η επισήμανση σχετίζεται με το ζήτημα της γενικότερης στάσης της ΕΕ κατά του ντάμπινγκ. Εφαρμόζουμε πρακτικές προστατευτισμού ή μήπως ακολουθούμε μια προσέγγιση του τύπου "αντίδραση και άμυνα"; Κατά τη γνώμη μου, προστατευτισμός είναι η προάσπιση μιας εγχώριας βιομηχανίας από τον εξωτερικό ανταγωνισμό, από τον θεμιτό ανταγωνισμό - τον σκληρό μεν, αλλά θεμιτό ανταγωνισμό. Δεν είναι αυτός ο σκοπός της πολιτικής της ΕΕ ως προς τη χρήση των μέσων εμπορικής άμυνας και θα παραμείνω, φυσικά, σε εγρήγορση επ' αυτού. Δεν θα επιτρέψουμε τη μετατροπή των ευρωπαϊκών μέσων εμπορικής άμυνας σε μέτρα προστασίας της βιομηχανίας της ΕΕ από τον θεμιτό, νόμιμο ανταγωνισμό. Οι υποστηρικτές του προστατευτισμού δεν αναγνωρίζουν τη διαφορά μεταξύ του σκληρού ανταγωνισμού και του αθέμιτου ανταγωνισμού. Εμείς την αναγνωρίζουμε. Το σύστημά μας την αναγνωρίζει. Αυτή είναι η διαφορά μεταξύ της προστασίας και του προστατευτισμού.
<P>
" κοινοτική διαδικασία στηρίζεται στις συγκεκριμένες καταγγελίες. Αναλαμβάνουμε δράση μόνον όταν η κοινοτική βιομηχανία μπορεί να αποδείξει ότι απειλείται από αθέμιτες εμπορικές πρακτικές, όμως υπερασπιζόμαστε την ευρωπαϊκή παραγωγή μόνον απέναντι στο αθέμιτο εμπόριο, ενώ έχουμε νομική υποχρέωση να διασφαλίζουμε ότι κάθε μέτρο εμπορικής άμυνας εξυπηρετεί πραγματικά τα ευρύτερα ευρωπαϊκά οικονομικά συμφέροντα. Είμαστε συνετοί και συγκρατημένοι, αλλά κυρίως αντικειμενικοί και νηφάλιοι. Ορισμένα ερωτήματα άγγιξαν την ουσία ακριβώς του πώς διασφαλίζεται ότι τα μέσα εμπορικής άμυνας είναι αποτελεσματικά και εξυπηρετούν τους στόχους της Ευρώπης για την ανάπτυξη και την ανταγωνιστικότητα.
<P>
Όπως γνωρίζετε, αυτή η αναθεώρηση είναι τμήμα της πολιτικής πλαισίου για την παγκόσμια Ευρώπη την οποία ξεκίνησα πέρυσι και η οποία αποσκοπεί ρητώς στο να τεθεί η εμπορική πολιτική της ΕΕ στην υπηρεσία της στρατηγικής για την ανάπτυξη και την απασχόληση. Εκτός αυτού, θεωρώ ότι τα μέσα εμπορικής άμυνας μπορούν και πρέπει να αποτελούν τμήμα της ευρύτερης στρατηγικής μας με σκοπό να διασφαλιστεί ότι οι επιχειρήσεις της ΕΕ ανταγωνίζονται υπό ίσους όρους σε διεθνές επίπεδο. Νομίζω ότι είναι τώρα καιρός να κρίνουν οι ενδιαφερόμενοι πόσο καλά λειτουργεί το σύστημα για την επιδίωξη των στόχων που προανέφερα, και αυτός είναι και ο σκοπός αυτής της αναθεώρησης.
<P>
Το ερώτημα σχετικά με την αποτελεσματικότητα των μέτρων μας ήταν εύστοχο. " δυνατότητα αναθεώρησης των μέτρων εμπορικής άμυνας υφίσταται ανά πάσα στιγμή και τα μέτρα δεν μπορούν να επεκταθούν χωρίς σαφείς αποδείξεις ότι λειτουργούν σύμφωνα με τις προβλέψεις. " Επιτροπή πραγματοποιεί επίσης εσωτερικές αναλύσεις για να διερευνήσει την αποτελεσματικότητα των προσπαθειών της. " Γενική Διεύθυνση Εμπορίου ξεκίνησε πρόσφατα την ανάλυση του αντικτύπου αυτών των μέτρων εμπορικής άμυνας σε ορισμένες εταιρείες και τομείς. Ένα αξιόπιστο σύστημα μέσων εμπορικής άμυνας πρέπει να στηρίζεται σε τέτοιου τύπου αναλύσεις.
<P>
Τέθηκε ένα ερώτημα σχετικά με την ενημέρωση του κοινού και τα αποτελέσματα της διαδικασίας διαβούλευσης. Όπως γνωρίζετε, η Επιτροπή εφαρμόζει πολύ σαφείς κανόνες ως προς τη διαφάνεια των διαδικασιών με τις οποίες λαμβάνει τις αποφάσεις τις. Ορισμένοι βουλευτές ίσως να παρακολούθησαν το σεμινάριο σχετικά με την Πράσινη Βίβλο που διοργανώθηκε μόλις εχθές στις Βρυξέλλες. Αυτή η εκδήλωση ήταν ανοικτή για το κοινό και μεταδόθηκε μέσω της ιστοσελίδας μας. Εκτός από περιπτώσεις στις οποίες κάποιος από τους μετέχοντες ζητεί να διαφυλαχθεί η ανωνυμία του, δημοσιεύουμε όλες τις απαντήσεις στην Πράσινη Βίβλο στον δικτυακό τόπο της Γενικής Διεύθυνσης Εμπορίου. " όλη διαδικασία υπήρξε απολύτως διαφανής.
<P>
Τέλος, όσον αφορά τη συνεργασία και τον διάλογο με το Κοινοβούλιο: γνωρίζετε ότι έχω παρουσιαστεί επανειλημμένα ενώπιόν σας για όλα τα σημαντικά θέματα εμπορικής πολιτικής, και θα συνεχίσω να το πράττω. Το Κοινοβούλιο μπορεί να διαδραματίσει πολύ σημαντικό ρόλο στη διαδικασία εξέτασης των μέσων εμπορικής άμυνας. " έκθεσή σας θα έχει κεντρική σημασία στη διαδικασία αναθεώρησης που βρίσκεται σε εξέλιξη και θα μελετήσω πολύ προσεκτικά τις συστάσεις που θα περιλαμβάνει.
<P>
Σας ευχαριστώ που με ακούσατε ξανά σήμερα και ανυπομονώ να επιστρέψω εδώ σύντομα για να συζητήσουμε το σύνολο των θεμάτων εμπορικής πολιτικής, για τα οποία παραμένω ευχαρίστως υπόλογος σε αυτό το Σώμα.
<SPEAKER ID="324" NAME="Christofer Fjellner">
εξ ονόματος της Ομάδας PPE-DE. - (SV) Κύριε Πρόεδρε, κύριε Mandelson, μέσα εμπορικής άμυνας - η ονομασία είναι άκρως αποκαλυπτική: πρόκειται για μέσα προστασίας μας από το εμπόριο. Το να προστατευθούμε, όμως, από το εμπόριο θα ήταν δαπανηρό όσο και ανόητο, και γι' αυτό είναι ελάχιστοι οι οικονομολόγοι που έχουν τη συνήθεια να υποστηρίζουν τέτοιου είδους μέσα. Προσωπικά, έχω μιλήσει επανειλημμένα σε αυτό το Σώμα για το πώς, λόγου χάρη, οι καταναλωτές υποχρεώνονται να πληρώνουν αστρονομικά ποσά προκειμένου να προστατευθούν τα συμφέροντα ενός περιορισμένου αριθμού παραγωγών. Γεγονός είναι, ωστόσο, ότι θα συνεχίσουμε και στο μέλλον να χρησιμοποιούμε κάποια είδη μέσων εμπορικής άμυνας. Μέχρις ότου επικρατήσει κοινή νομοθεσία περί ανταγωνισμού σε ολόκληρο τον κόσμο, όλες οι χώρες θα αισθάνονται πιθανώς υποχρεωμένες να προστατευτούν από ό,τι θεωρούν ότι συνιστά αθέμιτο εμπόριο. Θεωρώ, λοιπόν, ότι πρέπει να σχεδιάσουμε τώρα αυτό το μέσο κατά τέτοιον τρόπο ώστε να είναι εύλογο, και να θεωρείται εύλογο από όλους - τους παραγωγούς, τους εισαγωγείς, τους καταναλωτές και όλα τα κράτη μέλη.
<P>
Πρέπει να ξεπεράσουμε τις προβλέψιμες συγκρούσεις μεταξύ Βορρά και Νότου, καθώς και μεταξύ παραγωγών και εισαγωγέων και καταναλωτών, καθόσον οι συγκρούσεις αυτές υπονομεύουν την εμπιστοσύνη στο εν λόγω μέσο και, πιο μακροπρόθεσμα, την εμπορική πολιτική της ΕΕ. Αν επιθυμούμε κάποιο είδος συναίνεσης σχετικά με αυτά τα μέσα εμπορικής άμυνας, πρέπει να καταβάλουμε περισσότερες προσπάθειες στον τομέα της νομοθεσίας περί ανταγωνισμού. Όλοι οι άνθρωποι τους οποίους συναντώ ζητούν, λόγου χάρη, περισσότερη διαφάνεια, περισσότερη προβλεψιμότητα και, πάνω από όλα, λιγότερα πολιτικά παζάρια σε αυτό το θέμα. Τους καταλαβαίνω, διότι είναι πραγματικά γελοίο να δίνεται στα κράτη μέλη περιθώριο ελαχίστων ημερών προκειμένου να αξιολογήσουν χιλιάδες σελίδες πριν από τη λήψη αποφάσεων σχετικά με την επιβολή δασμών αντιντάμπινγκ. " αλήθεια είναι πως το γεγονός ότι στις Βρυξέλλες έχουμε έναν ολόκληρο στρατό συμβούλων οι οποίοι διερευνούν διαρκώς φήμες για προτάσεις της Επιτροπής σχετικά με νέα μέτρα εμπορικής άμυνας είναι επίσης γελοίο, όπως εξάλλου και τα πολιτικά παζάρια στο πλαίσιο των οποίων οι δασμοί επί των υποδημάτων μπορεί να συμψηφίζονται με εξαιρέσεις από την οδηγία για τον χρόνο εργασίας - εξαιρέσεις οι οποίες, στη συνέχεια, μπορούν να συμψηφιστούν με δασμούς επί του νορβηγικού σολομού. Όλα αυτά καταδεικνύουν την ανάγκη για συνολική εκ θεμελίων μεταρρύθμιση.
<P>
Επιπλέον, ο κόσμος έχει αλλάξει. Καθώς οι διεθνείς δασμοί παγιοποιούνται και μειώνονται, όλο και περισσότεροι εμπορικοί εταίροι μας χρησιμοποιούν μέσα αποτροπής των εισαγωγών αγαθών κατά τον παραδοσιακό τρόπο· δεδομένου δε ότι η Ευρώπη είναι ο μεγαλύτερος παράγοντας στην παγκόσμια αγορά, πρέπει να αναλάβουμε ηγετικό ρόλο. Επιτρέψτε μου, λοιπόν, να ολοκληρώσω αυτή την παρέμβαση ρωτώντας σας πώς θα μπορέσουμε να διασφαλίσουμε ότι αυτή η μεταρρύθμιση δεν θα διολισθήσει ουσιαστικά σε αυτό που ο Frédéric Bastiat, για παράδειγμα, θα χαρακτήριζε με τη φράση "σκάβουμε τον ίδιο μας τον λάκκο".
<SPEAKER ID="325" NAME="David Martin">
εξ ονόματος της Ομάδας PSE. - (EN) Κύριε Πρόεδρε, χαιρετίζω την Πράσινη Βίβλο, καθόσον είναι σαφές ότι τα μέσα εμπορικής άμυνάς μας χρήζουν μεταρρύθμισης.
<P>
Οι ενδιαφερόμενοι, στη συντριπτική τους πλειονότητα, δεν είναι ικανοποιημένοι από την τρέχουσα κατάσταση. Στην παρούσα τους μορφή, από τις έρευνες κατά του ντάμπινγκ και των επιδοτήσεων απουσιάζουν η διαφάνεια, η συνέπεια και η αντικειμενικότητα, ενώ είναι υπερβολικά πολιτικοποιημένες και ακατάλληλες για τις πραγματικότητες μιας σύγχρονης κοινωνίας η οποία προσαρμόζεται στις δυνάμεις τις παγκοσμιοποίησης.
<P>
Ενώ είναι μάλλον αδύνατη η δημιουργία μιας εντελώς αντικειμενικής διαδικασίας, μπορούν και πρέπει να επέλθουν βελτιώσεις στην ισχύουσα διαδικασία διερεύνησης προκειμένου να αποπολιτικοποιηθεί και να διασφαλιστεί ότι εξυπηρετούνται με τον καλύτερο δυνατό τρόπο τα συμφέροντα όλων των ευρωπαίων πολιτών.
<P>
Για να το επιτύχουμε αυτό, όπως επεσήμανε ο κ. Επίτροπος πρέπει να επαναπροσδιορίσουμε και να δώσουμε μεγαλύτερη βαρύτητα στο κοινοτικό συμφέρον. Προκειμένου η Ευρωπαϊκή Ένωση να γίνει πιο σημαντική για την καθημερινή ζωή των ανθρώπων, πρέπει να λάβει ουσιαστικά μέτρα προστασίας των συμφερόντων των πολιτών. Αυτό συνεπάγεται, βεβαίως, την προστασία των θέσεων εργασίας έναντι πρακτικών οι οποίες είναι αθέμιτες και αντιβαίνουν στις αρχές του ανταγωνισμού. Εντούτοις, πολύ συχνά τα στενά συμφέροντα δυναμικών ομάδων παραγωγών έχουν υπερκεράσει τα συμφέροντα των εκατομμυρίων καταναλωτών οι οποίοι θα βγουν κερδισμένοι από τη διαδικασία της παγκοσμιοποίησης και η φωνή των οποίων συχνά δεν ακούγεται.
<P>
Επιπλέον, οι πιθανές ζημίες που μπορεί να υποστούν ευρωπαϊκές επιχειρήσεις οι οποίες δημιουργούν διεθνείς αλυσίδες εφοδιασμού για να παραμείνουν ανταγωνιστικές στην παγκοσμιοποιημένη οικονομία πρέπει επίσης να λαμβάνονται περισσότερο υπόψη κατά την εκτίμηση του κοινοτικού συμφέροντος. Όσον αφορά τη διαδικασία διερεύνησης πιθανών περιπτώσεων ντάμπινγκ, επικρατεί μεγάλη δυσαρέσκεια μεταξύ των ενδιαφερομένων λόγω των δυσχερειών πρόσβασης ακόμη και σε περιπτώσεις μη εμπιστευτικών εγγράφων και πληροφοριών.
<P>
" χρησιμοποίηση ανάλογων χωρών πρέπει επίσης να τεθεί υπό αμφισβήτηση. Αναφέρομαι ειδικότερα στην περυσινή περίπτωση των υποδημάτων στην οποία χρησιμοποιήθηκε η βραζιλιανή οικονομία ως μέτρο σύγκρισης με την Κίνα, ενώ στην πραγματικότητα οι οικονομίες των δύο χωρών είναι τόσο συγκρίσιμες όσο και οι ποδοσφαιρικές τους ομάδες.
<P>
Αναμένω επίσης από την Επιτροπή να διερευνήσει τη βιωσιμότητα της επέκτασης των μέσων εμπορικής άμυνας στους τομείς της πρόληψης του περιβαλλοντικού και κοινωνικού ντάμπινγκ, προκειμένου να διασφαλιστεί ότι δεν προσφέρονται άνισα πλεονεκτήματα μέσω της αδιαφορίας για το περιβάλλον ή της άρνησης εφαρμογής αξιοπρεπών εργασιακών προτύπων.
<SPEAKER ID="326" NAME="Gianluca Susta">
εξ ονόματος της Ομάδας ALDE. - (IT) Κύριε Πρόεδρε, κύριε Επίτροπε, κυρίες και κύριοι, η ερώτηση επί της οποίας συζητούμε και με το περιεχόμενο της οποίας συμφωνώ, αποτελεί μια ηχηρή έκκληση προς την ευρωπαϊκή κυβέρνηση, προκειμένου να μην αναλάβει η Ένωση μονομερείς πρωτοβουλίες που μας θέτουν σε υπερβολικά δυσχερή θέση όχι μόνον έναντι των αναδυόμενων χωρών αλλά και των μεγάλων ανεπτυγμένων χωρών, πρωτίστως των "νωμένων Πολιτειών, χωρίς να υπαναχωρεί από τη δέσμευσή της για την επαναπροώθηση του πολυμερούς διαλόγου, το άνοιγμα των αγορών και τη θέσπιση κανόνων που θα ενθαρρύνουν την ανάπτυξη και δεν θα αποτελούν τροχοπέδη με μη δασμολογικά εμπόδια.
<P>
" ενίσχυση της ανταγωνιστικότητας και της συνεκτικότητας με τη στρατηγική της Λισαβόνας, το άνοιγμα των αγορών, η προστασία των καταναλωτών, μεταξύ άλλων με την υποχρεωτική αναγραφή της χώρας προέλευσης στα εισαγόμενα εμπορεύματα, και η αποτελεσματικότητα των μέτρων για την προστασία ενός πραγματικά ελεύθερου ανταγωνισμού αποτελούν όλα στοιχεία που συνδέονται άμεσα. Επαναλαμβάνουμε την αντίθεσή μας στη στρεβλή χρήση των μέτρων αντιντάμπινγκ και σε μορφές συγκαλυμμένου και μη συμφωνημένου προστατευτισμού, ο οποίος παρουσιάζεται ως καταπολέμηση του αθέμιτου ανταγωνισμού και για τον οποίο μας καταγγέλλουν οι παγκόσμιοι ανταγωνιστές μας. Ζητάμε, ωστόσο, η αναθεώρηση των κανόνων αντιντάμπινγκ από την Ευρωπαϊκή Ένωση να μην αποτελέσει ένα έμμεσο στήριγμα για όσους τάσσονται παγκοσμίως κατά της ελευθέρωσης.
<P>
Πιστεύω πως στην παρούσα φάση, και για αρκετό χρονικό διάστημα ακόμη, η ελευθέρωση και οι κανόνες πρέπει να είναι, περισσότερο από ποτέ, στενά συνδεδεμένοι με τις ανάγκες της ίδιας της αγοράς. Ωστόσο, οι κανόνες πρέπει να είναι αντικειμενικοί, όπως αυτοί που προστατεύουν τον ανταγωνισμό, οι οποίοι είναι σαφείς, κατανοητοί, αποτελεσματικοί και εύκολα εφαρμόσιμοι. Για τον λόγο αυτόν, θα πρέπει να μειώσουμε στο ελάχιστο τη διακριτική ευχέρεια στην εφαρμογή των μέτρων προστασίας, προκειμένου οι μικρομεσαίες επιχειρήσεις να μπορούν πράγματι να επιβάλλουν την εφαρμογή τους όταν οι τιμές μεταβάλλονται με μη φυσικό τρόπο.
<P>
Κύριε Επίτροπε, ελπίζουμε η ευρωπαϊκή κυβέρνηση να λάβει υπόψη της αυτές τις παρατηρήσεις, έχοντας επίγνωση ότι η πραγματική οικονομία της Ευρώπης έχει την ανάγκη να αισθανθεί τμήμα μιας ισχυρής κοινότητας που την ενθαρρύνει και την καλεί να αποδεχθεί τις προκλήσεις ενός ολοένα και πιο παγκοσμιοποιημένου κόσμου, αλλά και την προστατεύει από όσους εκμεταλλεύονται την παραβίαση των κανόνων για την επίτευξη με αθέμιτα μέσα της δικής τους ανάπτυξης εις βάρος των άλλων.
<SPEAKER ID="327" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, κύριε Επίτροπε, χαιρετίζω την έναρξη της συζήτησης σχετικά με τη μεταρρύθμιση των μέσων εμπορικής πολιτικής.
<P>
Το τρέχον σύστημα μέσων εμπορικής πολιτικής, το οποίο έχει παραμείνει αμετάβλητο για αρκετές δεκαετίες δεν είναι πλέον αρκετά αποτελεσματικό ώστε να αντισταθμίσει τις αρνητικές επιπτώσεις της εντεινόμενης παγκοσμιοποίησης. Δεδομένου ότι το θέμα αυτό είναι υπερβολικά ευρύ για να το πραγματευθώ λεπτομερώς εδώ, θα προσπαθήσω να επιστήσω την προσοχή στα ζητήματα στα οποία απαιτούνται μεταρρυθμίσεις.
<P>
Πρώτον, οι δασμοί αντιντάμπινγκ επιβάλλονται από την Επιτροπή σε προϊόντα βάσει αποδείξεων ότι η τιμή τους στην κοινοτική αγορά δεν υπερβαίνει το κόστος παραγωγής. Για τον σκοπό αυτόν, η Επιτροπή εξετάζει κυρίως παραγωγικούς συντελεστές όπως, για παράδειγμα, οι αμοιβές, το κόστος των υλικών και η ενέργεια. " Επιτροπή δεν διερευνά, ωστόσο, το κατά πόσον η επιχείρηση καλύπτει το κόστος κοινωνικής ασφάλισης των εργαζομένων της, ή το κόστος από την εφαρμογή μέτρων περιβαλλοντικής προστασίας. Είναι, λοιπόν, δύσκολο να εξακριβωθεί κατά πόσον τα κόστη που μετρώνται είναι ελλιπή και αν έχει, ως εκ τούτου, μειωθεί τεχνητά η τιμή ενός προϊόντος που δεν λαμβάνει υπόψη τους εν λόγω παράγοντες.
<P>
Δεύτερον, συχνά οι σχετικά υψηλές τιμές ορισμένων προϊόντων τα οποία προέρχονται από την Ευρωπαϊκή Ένωση και, συνακολούθως, η μειωμένη ανταγωνιστικότητά τους στη διεθνή αγορά, οφείλονται στα πολύ υψηλά πρότυπα που έχουν επιβληθεί όσον αφορά την καλή μεταχείριση των ζώων, για παράδειγμα. " Ευρωπαϊκή Ένωση πρέπει να απαιτεί τα προϊόντα από τρίτες χώρες που πωλούνται στις αγορές της να τηρούν τα ίδια ακριβώς πρότυπα.
<P>
Τρίτον, η Ευρωπαϊκή Επιτροπή είναι πολύ επιφυλακτική ως προς την εφαρμογή των λεγομένων ρητρών προστασίας, σκοπός των οποίων είναι η προστασία της αγοράς της Ευρωπαϊκής Ένωσης από την κατακλυσμιαία εισαγωγή συγκεκριμένου τύπου προϊόντων. Αυτά τα μέτρα, όμως, είναι πολύ ταχύτερα και πολύ πιο εύχρηστα από τους δασμούς αντιντάμπινγκ.
<P>
Τέλος, η Επιτροπή πρέπει επίσης να προσπαθήσει να μειώσει στο ελάχιστο την περίοδο μεταξύ της έναρξης μιας ορισμένης διαδικασίας και της εφαρμογής του συναφούς μέσου προστασίας. Προς το παρόν, οι διαδικασίες αυτές διαρκούν πολλούς μήνες, ενώ για τους δασμούς αντιντάμπινγκ το διάστημα μπορεί να φτάνει ακόμη και τους εννέα μήνες, γεγονός που σημαίνει ότι οι ευρωπαίοι παραγωγοί υφίστανται εν τω μεταξύ τεράστιες απώλειες.
<SPEAKER ID="328" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, το ελεύθερο εμπόριο δεν είναι καλό όταν είναι αθέμιτο, ενώ τα μέτρα εμπορικής άμυνας εντάσσονται στην προσπάθεια να καταστεί περισσότερο θεμιτό. Φρονώ ότι η Επιτροπή δίνει μάλλον υπερβολική έμφαση στις πολυεθνικές επιχειρήσεις, ενώ είμαι επιφυλακτικός όσον αφορά τον επαναπροσδιορισμό του κοινοτικού συμφέροντος. Θέλω να διευκρινίσω ότι, αν μια διακρατική επιχείρηση με έδρα την ΕΕ επιδίδεται σε κοινωνικό ή περιβαλλοντικό ντάμπινγκ, είτε άμεσα είτε μέσω θυγατρικών εταιρειών ή υπεργολάβων, δεν μπορεί να θεωρείται ότι υπάγεται στο κοινοτικό συμφέρον μόνο και μόνο επειδή έχει την έδρα της στην ΕΕ. Πρέπει να τιμωρείται για την εφαρμογή τέτοιων πρακτικών.
<P>
Στην Πράσινη Βίβλο θίγονται επίσης πολλά ενδιαφέροντα θέματα τα οποία πρέπει να συζητήσουμε, όπως για παράδειγμα η αυξημένη διαφάνεια και η μεγαλύτερη επιρροή των μικρών επιχειρήσεων και των μη κυβερνητικών οργανώσεων. Απουσιάζει, ωστόσο, μια σημαντική πτυχή: η Πράσινη Βίβλος δεν είναι αρκετά πράσινη. Το όλο θέμα του περιβαλλοντικού ντάμπινγκ απουσιάζει. Επιτρέψτε μου να σας υπενθυμίσω την παράγραφο 11 της έκθεσης Muscardini του περασμένου Οκτωβρίου, στην οποία το Ευρωπαϊκό Κοινοβούλιο "καλεί την Επιτροπή να εξετάσει τη σκοπιμότητα της ριζικής αναθεώρησης των κανόνων χρήσης μέτρων εμπορικής άμυνας... υπό την αιγίδα του ΠΟΕ", και τούτο με στόχο να συμπεριληφθεί η μη συμμόρφωση με τις διεθνείς συμφωνίες και συμβάσεις για το περιβάλλον και τα κοινωνικά θέματα ως μορφή ντάμπινγκ ή επιδότησης.
<P>
" αλήθεια είναι ότι οι χώρες οι οποίες διαθέτουν χαλαρή περιβαλλοντική νομοθεσία ή δεν επιβάλλουν τους περιβαλλοντικούς φόρους των ανταγωνιστών τους πρέπει να θεωρείται ότι επιδοτούν ή εφαρμόζουν πρακτικές ντάμπινγκ όσον αφορά το κόστος παραγωγής τους· με άλλα λόγια, πρέπει να θεωρείται ότι μια τέτοια κατάσταση ισοδυναμεί με το παραδοσιακό ντάμπινγκ. Το πρόβλημα αυτό θα αυξάνεται όλο και περισσότερο όσο ενισχύονται τα διεθνή επίπεδα των προσδοκιών. Δεν πρέπει, λοιπόν, να υπάρχουν ελεύθερες ζώνες περιβαλλοντικής καταστροφής οι οποίες υπονομεύουν τις παγκόσμιες προσπάθειες υπέρ του περιβάλλοντος. Οφείλουμε, για παράδειγμα, να θεσπίσουμε έναν δασμό του Κιότο για χώρες οι οποίες δεν συμμορφώνονται με τη Συμφωνία του Κιότο. Άλλες χώρες πρέπει να παραπεμφθούν στον Παγκόσμιο Οργανισμό Εμπορίου (ΠΟΕ), οπότε ίσως κερδίσουμε, αλλά ίσως και να χάσουμε. Πολλοί πιστεύουν ότι ο ΠΟΕ είναι ισχυρός οργανισμός, όμως ένα πράγμα είναι σίγουρο: το κλίμα δεν ενδιαφέρεται καθόλου για τον ΠΟΕ και, αν δεν εισαγάγουμε μέτρα που να αφορούν το κλίμα στην εμπορική πολιτική, το κλίμα θα αλλάξει ανεξαρτήτως του τι πιστεύει ο ΠΟΕ.
<P>
Μια τελευταία παρατήρηση: αν θέλουμε τώρα να εφαρμόσουμε την αρχή της αλληλεγγύης και να θεσπίσουμε ως όριο το ένα τοις εκατό, πότε θα μπορέσει η Μάλτα να εφαρμόσει αυτά τα μέτρα εμπορικής άμυνας και πότε θα μπορέσει να αποκτήσει περισσότερο από το ένα τοις εκατό του εσωτερικού εμπορίου;
<SPEAKER ID="329" NAME="Béla Glattfelder" AFFILIATION="PPE-DE">
(HU) Το ελεύθερο εμπόριο λειτουργεί καλά όταν τηρούνται οι κανόνες του. Όμως, αυτό δεν συμβαίνει πάντα. Όλο και πιο συχνά χρησιμοποιούνται αθέμιτες εμπορικές πρακτικές και ντάμπινγκ εις βάρος της ΕΕ και των παραγωγών της. Σε πολλές περιπτώσεις ντάμπινγκ έχει αποδειχθεί ότι εκείνοι που βγαίνουν κερδισμένοι είναι οι πωλητές και όχι οι καταναλωτές. Δεν υπάρχει λόγος να αποδυναμώσει η ΕΕ τους ισχύοντες εμπορικούς κανόνες. Είναι απαράδεκτο να τιμωρούμε τις επιχειρήσεις οι οποίες έχουν παραμείνει στην Ευρώπη και έχουν διατηρήσει ευρωπαϊκές θέσεις απασχόλησης και να ανταμείβουμε τις επιχειρήσεις οι οποίες έχουν μεταφέρει τις δραστηριότητές τους σε τρίτες χώρες.
<P>
Χρειαζόμαστε προστασία έναντι του αθέμιτου ανταγωνισμού. Δεν πρέπει να χαλαρώσουμε τους κανόνες κατά του αθέμιτου εμπορίου, αλλά να τους εφαρμόζουμε πιστά. Αυτό ισχύει ιδίως στην περίπτωση χωρών οι οποίες δεν είναι οικονομίες της αγοράς, στις οποίες, για παράδειγμα, το κράτος χρησιμοποιεί περίπλοκα και αδιαφανή μέσα παροχής ενισχύσεων σε επιχειρήσεις οι οποίες παράγουν προϊόντα προς εξαγωγή. Επιπλέον, η Κίνα χρησιμοποιεί τα αυξανόμενα εμπορικά της έσοδα όχι για να διευρύνει τη δημοκρατία, να μειώσει τη φτώχεια, να προστατέψει το περιβάλλον ή να μειώσει τις εκπομπές CO2, αλλά για να αγοράσει όπλα. Φέτος, η Κίνα αυξάνει τις στρατιωτικές της δαπάνες κατά 18%. Σύμφωνα με επίσημα στατιστικά στοιχεία, οι εν λόγω δαπάνες θα αγγίξουν τα 45 δισ. δολάρια "ΠΑ. Άλλωστε, σύμφωνα με ειδήμονες του τομέα της πολιτικής ασφάλειας, το πραγματικό ποσό που δαπανά η Κίνα για εξοπλισμούς θα είναι τριπλάσιο από αυτό που ανακοινώνεται.
<P>
Κύριε Επίτροπε, δεν υπάρχει λόγος να στηρίζουμε τους στρατιωτικούς εξοπλισμούς της Κίνας καταργώντας ευρωπαϊκές θέσεις απασχόλησης.
<SPEAKER ID="330" NAME="Kader Arif" AFFILIATION="PSE">
(FR) Κύριε Πρόεδρε, κυρίες και κύριοι, θα ήθελα να ευχαριστήσω τον κ. Barón Crespo και τον κ. Guardans Cambó που ανέλαβαν την πρωτοβουλία να θέσουν αυτήν την προφορική ερώτηση στην Επιτροπή.
<P>
Το θέμα συνολικά των μέσων εμπορικής άμυνας της Ευρώπης είναι όντως μέγιστης σημασίας, όχι μόνο με την έννοια ότι διασφαλίζουν στους ευρωπαίους παραγωγούς αποτελεσματική προστασία από μορφές αθέμιτου ανταγωνισμού, αλλά επίσης στο πλαίσιο της ευρύτερης συζήτησης για τη θέση της Ευρωπαϊκής Ένωσης σε μια παγκοσμιοποιημένη οικονομία και για τους κανόνες που αυτή επιθυμεί να προαγάγει για τη διακυβέρνησή της.
<P>
Παρά το γεγονός ότι η Ευρωπαϊκή Ένωση υπερασπιζόταν πάντοτε το πολυμερές σύστημα του ΠΟΕ, πιστεύω ότι προξενεί τουλάχιστον έκπληξη το γεγονός ότι η Επιτροπή θα αρχίσει δημόσια διαβούλευση αυτού του είδους και θα εξετάσει μια δυνητικά σημαντική μεταρρύθμιση των μέσων άμυνάς μας σε μια στιγμή κατά την οποία οι διαπραγματεύσεις του ΠΟΕ για τα μέτρα κατά του ντάμπινγκ, κατά των επιδοτήσεων, και για τα μέτρα διασφάλισης δεν έχουν ακόμη ολοκληρωθεί και, επίσης, σε μια στιγμή που τα αποτελέσματα αυτών των διαπραγματεύσεων θα έχουν αντίκτυπο στον τρόπο με τον οποίο θα χρησιμοποιούνται αυτά τα μέσα.
<P>
Επιτρέψτε μου, λοιπόν, να υπενθυμίσω στην Επιτροπή ότι η ίδια είχε ζητήσει μελέτη αξιολόγησης των ευρωπαϊκών μέσων εμπορικής άμυνας, το συμπέρασμα της οποίας ήταν ότι το ισχύον καθεστώς ήταν η πιο λογική λύση και μάλιστα μια λύση που άρμοζε καλύτερα για την αντιμετώπιση των ανησυχιών όλων των μερών. Αυτή η μελέτη υποστηρίζει επίσης την ιδέα ότι, επί του παρόντος, δεν υπάρχει ορατή και επείγουσα ανάγκη για επανεξέταση ή τροποποίηση των υφιστάμενων μέσων εμπορικής άμυνας της Κοινότητας.
<P>
Θα ήθελα, κατά συνέπεια, να γνωρίζω ακριβώς ποιες συγκεκριμένες αλλαγές σχεδιάζει η Επιτροπή και με ποιον τρόπο το Σώμα θα συμμετέχει σε κάθε στάδιο της διαδικασίας, και ζητώ από την Επιτροπή να λάβει υπόψη αυτούς τους διάφορους παράγοντες εντός του πλαισίου των προσεχών συζητήσεών της σε επίπεδο Συμβουλίου, καθώς επίσης να λάβει υπόψη τις απόψεις των βουλευτών του Σώματος και τα αποτελέσματα της δημόσιας διαβούλευσης την οποία η ίδια ξεκίνησε με σκοπό τη σύνταξη των μελλοντικών προτάσεών της.
<SPEAKER ID="331" NAME="Leopold Józef Rutowicz" AFFILIATION="UEN">
(PL) " Πράσινη Βίβλος και η συζήτηση σχετικά με τα μέσα εμπορικής πολιτικής είναι εξαιρετικά σημαντικές για την οικονομία μας και μπορούν να μας προσφέρουν σημαντική προστιθέμενη αξία.
<P>
" ευρωπαϊκή πολιτική εξωτερικού εμπορίου πρέπει να ανταποκρίνεται με τον ενδεδειγμένο τρόπο σε κάθε αλλαγή που παρατηρείται στους τομείς της κατασκευής και της πώλησης αγαθών στην εσωτερική και την εξωτερική αγορά. Για παράδειγμα, στο πλαίσιο ορισμένων συμφωνιών, η αγορά μας μπορεί να προωθήσει την αγορά πρώτων υλών για βιοκαύσιμα, η πώληση των οποίων προσφέρει θετικές αναπτυξιακές προοπτικές, και να περιορίσει τις εισαγωγές, μειώνοντας έτσι την παραγωγή της βιομηχανίας ζάχαρης, λόγου χάρη. Μέσω των αμοιβαίων σχέσεών μας, πρέπει να βοηθούμε εκείνους τους προμηθευτές μας οι οποίοι μπορούν να ξεκινήσουν να παράγουν σύμφωνα με τις ανάγκες μας στο πλαίσιο συμφωνιών σύνδεσης ή προώθησης προϊόντων.
<P>
Ως προς το θέμα του ντάμπινγκ, η αντίδρασή μας είναι παρελκυστική και χαρακτηρίζεται από έλλειψη αποφασιστικότητας, και περισσότερο μας βλάπτει παρά μας ωφελεί. Για παράδειγμα, στην περίπτωση της κατεψυγμένης φράουλας από την Κίνα χρειάστηκε να περάσουν αρκετά χρόνια μέχρι να θεσπιστούν μέτρα αντιντάμπινγκ, οπότε πολυάριθμες εκμεταλλεύσεις είχαν ήδη καταρρεύσει ή πτωχεύσει. Μια ανάλυση της επιχειρησιακής επάρκειας, καθώς και η δραστική επιτάχυνση των υφιστάμενων γραφειοκρατικών διαδικασιών μπορούν να μας προσφέρουν σαφείς κανόνες λειτουργίας και αρμοδιότητες οι οποίες θα επιτρέπουν την ταχεία επεξεργασία των αιτήσεων.
<P>
Ένα άλλο πρόβλημα που αντιμετωπίζει η Ευρωπαϊκή Ένωση είναι ο καθορισμός των αρχών της κοινής εμπορικής μας πολιτικής για την αποφυγή του αθέμιτου ανταγωνισμού στην εξωτερική αγορά. Τα θέματα που ανέφερα απαιτούν διαρκή παρακολούθηση. Ευχαριστώ όλες και όλους τους συναδέλφους που μετέχουν στη συζήτηση αυτού του θέματος.
<SPEAKER ID="332" NAME="Daniel Caspary" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η ΕΕ πρέπει να εξετάσει προσεκτικά πώς μπορεί να υπερασπιστεί καλύτερα τα συμφέροντά της. " στρατηγική να γίνονται παραχωρήσεις νωρίτερα με την ελπίδα κέρδους αργότερα ασφαλώς δεν θα έχει αποτέλεσμα. Αντίθετα, οι κανόνες πρέπει να τηρούνται προς το συμφέρον ενός ελεύθερου και δίκαιου ανταγωνισμού. Οι αθέμιτες εμπορικές πρακτικές δεν πρέπει να γίνονται ανεκτές και, ως εκ τούτου, τα αποτελεσματικά μέσα εμπορικής άμυνας είναι αναμφίβολα απαραίτητο συστατικό της ευρωπαϊκής στρατηγικής για την ανταγωνιστικότητα. Με αυτό το πνεύμα, συμφωνώ απόλυτα με τον κ. Glattfelder ότι τα μέσα εμπορικής άμυνας δεν πρέπει να αποδυναμωθούν περαιτέρω.
<P>
Κατά την άποψή μου, κύριε Επίτροπε, η χρονική στιγμή για την Πράσινη Βίβλο είναι εξαιρετικά ακατάλληλη γιατί δεν θα πρέπει να προδικάζονται τα αποτελέσματα των πολυμερών διαπραγματεύσεων που διεξάγονται για τα μέσα εμπορικής άμυνας. Δεν θα πρέπει να γίνουν μεταρρυθμίσεις στην Ευρώπη πριν από την επιτυχή -όπως ελπίζω- ή μη ολοκλήρωση των διαπραγματεύσεων αυτών.
<P>
Το δεύτερο που θα ήθελα να πω είναι ότι τα σημερινά μέσα έχουν βασικά αποδείξει την αξία τους. Αν πρέπει οπωσδήποτε να γίνουν μεταρρυθμίσεις, θα πρέπει να στοχεύουν στη βελτίωση του υφισταμένου συστήματος.
<P>
Πρέπει να κάνουμε σαφή διάκριση -όπως πολύ σωστά ανέφερε ο κ. Επίτροπος- μεταξύ του πραγματικού ντάμπιγκ αφενός και της διαμόρφωσης των τιμών βάσει του νόμου του ανταγωνισμού αφετέρου. Δεν πρέπει να γίνεται κατάχρηση των μέτρων αντιντάμπιγκ για προστατευτικούς σκοπούς. Από την άλλη πλευρά, όμως, δεν πρέπει να θυσιαστεί η μακροπρόθεσμη διατήρηση της ευρωπαϊκής παραγωγής για χάρη φαινομενικών βραχυπρόθεσμων συμφερόντων των καταναλωτών. Από τη σκοπιά της διαδικασίας, πρέπει να εξασφαλιστεί η κατά το δυνατόν αντικειμενικότερη αξιολόγηση των περιπτώσεων, που δεν θα επηρεάζεται από ειδικά εθνικά συμφέροντα στο Συμβούλιο. Είμαι βαθύτατα πεπεισμένος ότι δεν πρέπει να χαλαρώσουμε τα μέτρα μας για την προστασία του εμπορίου, τη στιγμή που τρίτες χώρες τα χρησιμοποιούν εντατικά - και συχνά καταχρηστικά.
<P>
Όλα αυτά είναι δυνατά με τους υφιστάμενους κανόνες, αρκεί απλώς να εφαρμόζονται σωστά, και έτσι θα ήθελα να ζητήσω από τον κ. Επίτροπο να δείξει μεγάλη ευαισθησία ως προς αυτό και του συνιστώ να διαβάσει το τελευταίο σχέδιο έκθεσής μου για τη στρατηγική του εξωτερικού εμπορίου, που δίνει πολλά ερεθίσματα και στην οποία αναφέρομαι και στο θέμα των μέσων εμπορικής άμυνας.
<SPEAKER ID="333" NAME="Παναγιώτης Μπεγλίτης" AFFILIATION="PSE">
Κύριε Πρόεδρε, ευχαριστώ ιδιαίτερα τον Επίτροπο, κ. Mandelson.
<P>
Πιστεύω, κυρίες και κύριοι συνάδελφοι, ότι η αποψινή συζήτηση αναδεικνύει έναν εσωτερικό στρατηγικό διχασμό στην Ευρωπαϊκή Ένωση. Πιστεύω ότι, όπως έδειξε και η παρέμβαση του κ. Fjellner, από τη μια πλευρά υπάρχει η Ευρώπη των μεγάλων εμπορικών δικτύων προστασίας των καταναλωτών, από την άλλη η Ευρώπη των παραγωγικών δυνάμεων, της προστασίας του παραγωγικού και βιομηχανικού ιστού, της απασχόλησης, της υπεράσπισης των εργαζομένων. Πρέπει να συμφιλιώσουμε αυτές τις δύο στρατηγικές προσεγγίσεις για το καλό της Ευρωπαϊκής Ένωσης. Κανείς ασφαλώς δεν θέλει να μετατρέψει την Ευρωπαϊκή Ένωση σε ένα προστατευτικό φρούριο. Από την άλλη όμως πλευρά θα ήταν ψευδαίσθηση να πιστεύουμε ότι η Ευρωπαϊκή Ένωση μπορεί να παραμείνει αφοπλισμένη μπροστά στις προκλήσεις και τις αρνητικές συνέπειες της παγκοσμιοποίησης. Μπορεί να παραμείνει αφοπλισμένη απέναντι στις πρακτικές αθέμιτου διεθνούς εμπορικού ανταγωνισμού, απέναντι στο κοινωνικό και περιβαλλοντικό ντάμπινγκ ορισμένων αναδυόμενων οικονομιών στον αναπτυσσόμενο κόσμο.
<P>
Πιστεύω ότι η Πράσινη Βίβλος που παρουσιάζει ο κ. Mandelson μπορεί να αποτελέσει μια καλή βάση για περαιτέρω συζήτηση. Χρειαζόμαστε τα μέτρα εμπορικής άμυνας υπό τη βασική προϋπόθεση ότι θα είναι αποτελεσματικά, ότι θα βοηθήσουν στην υπεράσπιση των εμπορικών συμφερόντων της Ευρωπαϊκής Ένωσης, ότι θα βοηθήσουν στην υπεράσπιση της αρχής της διαφάνειας και της ταχύτερης διαδικασίας λήψης αποφάσεων. Εφόσον, κ. Mandelson, η πρότασή σας πηγαίνει προς την κατεύθυνση της βελτίωσης των μέσων εμπορικής άμυνας της Ευρωπαϊκής Ένωσης, μπορούμε πραγματικά να συζητήσουμε και να συμβάλουμε θετικά σ' αυτήν τη συζήτηση.
<SPEAKER ID="334" NAME="DanutBudreikait" AFFILIATION="ALDE">
(LT) Θέμα της σημερινής μας συζήτησης είναι η Πράσινη Βίβλος της Επιτροπής, η οποία εστιάζεται στα μέσα εμπορικής άμυνας της Ευρώπης σε μια μεταβαλλόμενη παγκόσμια οικονομία. Στο ανακοινωθέν εκφράζονται ανησυχίες σχετικά με μέσα εμπορικής άμυνας τα οποία δεν θα επηρεάζουν την υψηλή παραγωγικότητα. Αναφέρεται επίσης το θέμα του συντονισμού των συμφερόντων της Κοινότητας και των συμφερόντων της υψηλής παραγωγικότητας, των εισαγωγέων, των καταναλωτών, ακόμη και των συμφερόντων των αναπτυσσομένων χωρών.
<P>
Τα αριθμητικά στοιχεία που παρατίθενται καταδεικνύουν ότι οι "ΠΑ και η Ινδία, στο πλαίσιο της προστασίας των αγορών τους, έχουν διενεργήσει περισσότερες μελέτες σχετικά με τρόπους εφαρμογής μέσων άμυνας από ό,τι η ΕΕ. " ΕΕ δυσκολεύεται να εφαρμόσει τη στρατηγική της Λισαβόνας και να δημιουργήσει νέες θέσεις εργασίας, ενώ παρατηρείται καταστροφικό έλλειμμα ειδικευμένου προσωπικού στον κλάδο των μηχανικών, καθώς και επιστημόνων οι οποίοι μπορούν να δημιουργήσουν νέες ανταγωνιστικές τεχνολογίες.
<P>
Υπό τις παρούσες συνθήκες, δεν πρέπει σε καμία περίπτωση να χαλαρώσουν τα μέσα άμυνας, διότι αυτό θα έπληττε τα υφιστάμενα επίπεδα παραγωγικότητας της ΕΕ, ιδίως των μικρομεσαίων επιχειρήσεων και κυρίως στα νέα κράτη μέλη.
<P>
Επιπλέον, απευθύνω έκκληση στην Επιτροπή να διενεργήσει αμέσως μελέτες αντιντάμπινγκ, καθόσον οι καθυστερήσεις σε αυτόν τον τομέα έχουν ήδη οδηγήσει στη χρεοκοπία της λιθουανικής εταιρείας κατασκευής τηλεσκοπίων "Ekranas".
<SPEAKER ID="335" NAME="Francisco Assis" AFFILIATION="PSE">
(PT) Κύριε Mandelson, αυτή η πρωτοβουλία της Επιτροπής έχει το άμεσο πλεονέκτημα ότι προάγει τον διάλογο για ένα θέμα στο οποίο δεν προσφέρονται εύκολες λύσεις. Υπάρχουν τομείς στην Ευρώπη οι οποίοι κλίνουν περισσότερο προς τις δημαγωγικές και λαϊκιστικές λύσεις εκείνων που θεωρούν ότι έχουν εύκολες λύσεις γι' αυτό το πρόβλημα. Μπορεί να υπάρχουν εύκολες λύσεις, όμως αποτελούν φενάκες.
<P>
Το βασικό ερώτημα είναι πώς πρέπει να χρησιμοποιήσει η ΕΕ τα μέσα εμπορικής άμυνας που έχει στη διάθεσή της προκειμένου να εγγυηθεί τη συμμόρφωση με τους κανόνες του ελευθέρου εμπορίου και να αναλάβει ενεργό ρόλο στη διαδικασία ρύθμισης του διεθνούς εμπορίου.
<P>
Το ευρωπαϊκό οικονομικό και κοινωνικό μοντέλο πρέπει να προστατευθεί, αλλά δεν πρέπει ποτέ να ξεπεράσει τα όρια και να μετατραπεί σε προστατευτισμό. Αυτό είναι επί του παρόντος το σοβαρότερο ζήτημα που αντιμετωπίζει η ΕΕ.
<P>
Έχουμε ήδη διαπιστώσει ότι υπάρχουν φυσικές διαφορές απόψεων και αντικρουόμενα συμφέροντα στους κόλπους της ίδιας της ΕΕ. Τα συμφέροντα των κατασκευαστών δεν συμπίπτουν απαραιτήτως με τα συμφέροντα των μεγάλων εισαγωγέων, ενώ τα άμεσα συμφέροντα των καταναλωτών δεν συμπίπτουν απαραιτήτως σε όλες τις περιπτώσεις. Απαιτείται μια κατευθυντήρια γραμμή η οποία θα υπογραμμίζει πάντα μια βασική αρχή - το πώς η ΕΕ θα μπορεί να μετέχει ενεργά, σοβαρά και με ευφυή τρόπο στη διαδικασία ρύθμισης του διεθνούς εμπορίου. Στο πλαίσιο αυτό, πρέπει να επιδιώκει την προβολή σε διεθνή κλίμακα, μέσω του Παγκοσμίου Οργανισμού Εμπορίου, ορισμένων από τις βασικές αξίες που την χαρακτηρίζουν, ήτοι μια ανταγωνιστική οικονομία και, συγχρόνως, μια κοινωνία η οποία επιδεικνύει μεγαλύτερη αλληλεγγύη και περισσότερη συνοχή, ενώ είναι ιδιαιτέρως ευαισθητοποιημένη όσον αφορά τη διατήρηση ορισμένων καίριων περιβαλλοντικών αξιών.
<P>
Αυτή είναι η πρόκληση την οποία αντιμετωπίζει σήμερα η ΕΕ, και γι' αυτό θεωρώ ότι ορθώς η Επιτροπή προώθησε αυτή τη συζήτηση.
<SPEAKER ID="336" NAME="Benoît Hamon" AFFILIATION="PSE">
(FR) Κύριε Πρόεδρε, κύριε Επίτροπε, θα ήθελα και εγώ να ευχαριστήσω την Επιτροπή που ξεκίνησε αυτήν τη συζήτηση για τα μέσα εμπορικής άμυνας της ΕΕ, και θα ήθελα επίσης να συγχαρώ τον κ. Guardans Cambó για το γεγονός ότι μας πρόσφερε την ευκαιρία να συζητήσουμε το θέμα σήμερα.
<P>
Αυτό που θεωρώ εκπληκτικό σχετικά με το ερωτηματολόγιο της Επιτροπής, ή, με την ευρύτερη έννοια, σχετικά με όλο το σκεπτικό της για την εμπορική πολιτική, είναι η έλλειψη οιασδήποτε αναφοράς στο θέμα της συναλλαγματικής ισοτιμίας του ευρώ έναντι των νομισμάτων των κυριότερων εμπορικών εταίρων μας. Θα ήθελα να ρωτήσω τον Επίτροπο κ. Mandelson με ποιον τρόπο πιστεύει ότι τα εμπορικά συμφέροντα της Ευρωπαϊκής Ένωσης μπορούν να προστατεύονται αποτελεσματικά όταν το ευρώ έχει αυτή τη συναλλαγματική ισοτιμία έναντι του δολαρίου, του γουάν και του γεν;
<P>
Επιτρέψτε μου, λοιπόν, να πάρω το παράδειγμα της αεροναυπηγικής βιομηχανίας, η οποία, με τα σχέδιά της για απολύσεις και περικοπές και με τις απειλές της για αναθέσεις εργασιών σε υπεργολάβους και μετεγκατάστασής της αλλού, βρίσκεται σήμερα στο προσκήνιο, μια μεταβολή κατά δέκα λεπτά στη συναλλαγματική ισοτιμία ευρώ/δολαρίου αντιστοιχεί σε ζημία ή κέρδος ενός δισεκατομμυρίου ευρώ στα στοιχεία της Airbus στο τέλος του έτους. Δεν ισχύει, λοιπόν, ότι οι ανταγωνιστικές υποτιμήσεις νομίσματος εκ μέρους των ανταγωνιστών μας είναι τα πιο κραυγαλέα παραδείγματα ντάμπινγκ, των οποίων η συνέπεια είναι ότι η Airbus, η ναυαρχίδα της ευρωπαϊκής βιομηχανίας, διαπιστώνει τώρα ότι είναι καλύτερο να παράγει ορισμένα από τα αεροσκάφη της εκτός της ζώνης του ευρώ, αν θέλει να είναι σε θέση να ανταγωνιστεί την Boeing; Δηλαδή αυτό ακριβώς που πάντοτε θέλαμε!
<P>
Ενθαρρύνω τον Επίτροπο Mandelson να στραφεί προς την Ευρωπαϊκή Κεντρική Τράπεζα και να κάνει κάτι, σήμερα, ώστε να την καταστήσει υπεύθυνη όχι μόνον όταν η τιμή του ευρώ σημειώνει πτώση, αλλά επίσης και όταν αυτή σημειώνει άνοδο, διότι μήπως ήλθε μάλλον η στιγμή το Συμβούλιο και η Επιτροπή, βάσει των αρμοδιοτήτων οι οποίες τους παρέχονται με το άρθρο 111 της Συνθήκης, να εκπληρώσουν επιτέλους τα καθήκοντά τους και να μας δώσουν τη δυνατότητα να εξοπλιστούμε με κάτι που είναι απολύτως απαραίτητο, ήτοι το γενικό περίγραμμα μιας πολιτικής συναλλαγματικών ισοτιμιών;
<SPEAKER ID="337" NAME="Peter Mandelson">
Μέλος της Επιτροπής. - (EN) Κύριε Πρόεδρε, κατά τις εκτιμήσεις μου, το 85% όσων έλαβαν τον λόγο χαιρέτισαν αυτή την αναθεώρηση και, ως εκ τούτου, χαίρομαι διότι ανέλαβα την πρωτοβουλία να την προτείνω στην Επιτροπή. Ευελπιστώ ότι αυτό το γεγονός και οι πολύ λογικές και, σε γενικές γραμμές, ισορροπημένες παρεμβάσεις σε αυτή τη συζήτηση θα ληφθούν υπόψη από το Συμβούλιο και από την Προεδρία. Δεν γνωρίζω αν εκπροσωπούνται στην αποψινή συζήτηση. Από ό,τι φαίνεται, μάλλον όχι· εντούτοις, είμαι βέβαιος ότι αυτό το γεγονός θα γίνει ούτως ή άλλως γνωστό.
<P>
Το γεγονός, βεβαίως, ότι η αναθεώρηση επικροτήθηκε δεν σημαίνει ότι δεν υπάρχουν διαφορές απόψεων όσον αφορά το εάν επιθυμούμε να την χρησιμοποιήσουμε για την αποδυνάμωση ή την ενίσχυση των υφιστάμενων μέσων εμπορικής άμυνας. Θα απογοητεύσω και τις δύο αυτές κατηγορίες, και τους υπέρμαχους της αποδυνάμωσης και τους πολεμίους της, δηλώνοντας ότι σκοπός της αναθεώρησης δεν είναι ούτε η ενίσχυση ούτε η υποβάθμιση των υφιστάμενων κοινοτικών μέσων εμπορικής άμυνας. Απεναντίας, πρόθεσή μας είναι να διασφαλίσουμε όχι διαθέτουμε κανόνες σαφείς και συνεπείς, οι οποίοι τυγχάνουν της κοινής αποδοχής στο σύνολο της Ένωσης. Δεν μπορώ να ισχυριστώ με βεβαιότητα ότι επικρατεί επί του παρόντος η ενδεδειγμένη ισορροπία. Σε αυτό οφείλεται η αντιπαράθεση, η ανατροπή της συναίνεσης και η έλλειψη αλληλεγγύης εντός και μεταξύ των κρατών μελών που παρατηρήσαμε προσφάτως. Έχω ευθύνη να πράξω ό,τι είναι δυνατόν, εφόσον μπορεί να επιτευχθεί κάποιο αποτέλεσμα, προκειμένου να αποκατασταθεί η αλληλεγγύη και να εξασφαλιστεί εκ νέου η συναίνεση.
<P>
Βεβαίως, βρισκόμαστε διαρκώς αντιμέτωποι με διλήμματα όσον αφορά την άσκηση και την εφαρμογή αυτών των κανόνων. Κάτι που για ένα άτομο συνιστά εύλογη προστασία για κάποιο άλλο είναι προστατευτισμός, και σε αυτές τις περιπτώσεις είναι αναγκαίο να κρίνουμε βάσει της αντικειμενικής ανάλυσης την οποία διενεργεί η Επιτροπή.
<P>
Άκουσα, όμως, την έκκληση πολλών βουλευτών του Σώματος να διασφαλιστεί η σαφήνεια, η διαφάνεια και η αντικειμενικότητα του ευρωπαϊκού συστήματος αντιντάμπινγκ. Άκουσα τις ανησυχίες που εκφράστηκαν σχετικά με τη διάρκεια και την αναποτελεσματικότητα της διαδικασίας, καθώς και τους ομιλητές που δήλωσαν ότι επιθυμούν να λαμβάνονται περισσότερο υπόψη τα περιβαλλοντικά ζητήματα.
<P>
Δεν είμαι βέβαιος αν θα μπορέσω ποτέ να καταρτίσω μια δέσμη μέσων τα οποία θα μας επιτρέψουν να χρησιμοποιούμε την εμπορική άμυνα για την καταπολέμηση της αύξησης της θερμοκρασίας του πλανήτη ή να προσφέρουμε κλιματική ασφάλεια στον κόσμο. Βεβαίως, αν οι βουλευτές του Ευρωπαϊκού Κοινοβουλίου επιθυμούν να μας αναθέσουν τον χειρισμό μιας τέτοιας πρόκλησης, θα ανταποκριθούμε σε ό,τι μας ζητηθεί, όμως δεν είμαι βέβαιος ότι θα επιτύχουμε αυτόν τον στόχο, όπως δεν είμαι εντελώς σίγουρος ότι θα μπορέσουμε να χρησιμοποιήσουμε τα μέσα εμπορικής άμυνας για τον χειρισμό της πολιτικής συναλλαγματικών ισοτιμιών.
<P>
Είμαι ιδιαιτέρως ευγνώμων σε όσους έλαβαν τον λόγο και έθιξαν πολύ σημαντικά ζητήματα. " δική μου άποψη -για να επανέλθω στο περιεχόμενο της παρέμβασης του αρχικού ομιλητή- είναι ότι, αν επιθυμούμε να προωθήσουμε την ανοικτή οικονομία στην Ευρώπη, που προσωπικά επιθυμώ, τότε οι πολίτες της Ευρώπης πρέπει να νιώθουν σίγουροι, όταν απειλούνται αθέμιτα ή βλάπτονται από αντιανταγωνιστικές πρακτικές τρίτων, ότι έχουν κάποιον στο πλευρό τους: αυτός ο κάποιος είμαστε εμείς. Είναι ο αναγκαίος και αυξανόμενος ρόλος της Ευρωπαϊκής Ένωσης και της Ευρωπαϊκής Επιτροπής στην παγκοσμιοποιημένη εποχή μας. Αυτό δεν διευκολύνει το έργο μας, αλλά το καθιστά ακόμη περισσότερο αναγκαίο και σημαντικό, ενώ αποτελεί καθήκον το οποίο, από τη δική μου πλευρά, θα φροντίσω να εκτελώ με τρόπο δίκαιο, αντικειμενικό και νηφάλιο.
<SPEAKER ID="338" NAME="Πρόεδρος">
" συζήτηση έληξε.
<P>
Γραπτή δήλωση (άρθρο 142)
<SPEAKER ID="339" NAME="Tokia Saïfi " AFFILIATION="PPE-DE">
γραπτώς. - (FR) " Επιτροπή έχει εγκρίνει ένα Πράσινο Βιβλίο και έχει ξεκινήσει δημόσια διαβούλευση σχετικά με τη χρήση των μέσων εμπορικής άμυνας (ΜΕΑ) της ΕΕ σε μια μεταβαλλόμενη παγκόσμια οικονομία. Αυτή η δημόσια διαβούλευση θα προετοιμάσει το έδαφος για τις προτάσεις της Επιτροπής που θα στοχεύουν στη μεταρρύθμιση των δικών της μέσων εμπορικής άμυνας (ενέργειες κατά του ντάμπινγκ, κατά των επιδοτήσεων και ρήτρες διασφάλισης).
<P>
Ωστόσο, αυτή η μεταρρύθμιση, πρέπει να εξεταστεί με σύνεση. " Ευρωπαϊκή Ένωση δεν πρέπει να ενεργεί μονομερώς ή βεβιασμένα, διότι οιαδήποτε αναθεώρηση των μέσων της πρέπει να διεξάγεται εντός του νομικού πλαισίου των συνεχιζόμενων διαπραγματεύσεων σχετικά με τους πολυμερείς κανόνες που ισχύουν για τα ΜΕΑ και αποτελούν τμήμα του Γύρου της Ντόχα. Πέραν της ανάγκης να εναρμονίζεται με το πρόγραμμα του ΠΟΕ, είναι επίσης επιτακτικό η Επιτροπή να λάβει υπόψη το γεγονός ότι η ελευθέρωση του εμπορίου καθιστά τα ΜΕΑ απολύτως αναγκαία.
<P>
Τα ΜΕΑ χρησιμοποιούνται συνήθως με μετριοπάθεια και με κανένα τρόπο δεν είναι οι "ζουρλομανδύες" που οι υπέρμαχοι του ελεύθερου εμπορίου θεωρούν ότι είναι, ούτε τα όπλα των υπέρμαχων του προστατευτισμού. Ως ρυθμιστικοί κανόνες, είναι όντως αποτελεσματικά ως μέσα αποκατάστασης των συνθηκών θεμιτού ανταγωνισμού στις διεθνείς εμπορικές αγορές και περιορισμού των αρνητικών συνεπειών των παράνομων πρακτικών στη βιομηχανία, την ανάπτυξη και την απασχόληση στην Ευρωπαϊκή Κοινότητα.

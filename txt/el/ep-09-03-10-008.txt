<CHAPTER ID="008">
Ώρα των ψηφοφοριών
<SPEAKER ID="096" NAME="Πρόεδρος">
Προτού ξεκινήσουμε την ψηφοφορία, θα ήθελα να ενημερώσω τους βουλευτές ότι θεσπίζουμε σήμερα ένα νέο σύστημα ενημέρωσης για τις ψηφοφορίες στο Κοινοβούλιο. Το κύριο χαρακτηριστικό είναι η απεικόνιση, σε μία από τις μεγάλες οθόνες, της επίσημης κατάστασης ψηφοφορίας που κατάρτισε η Μονάδα κατάθεσης εγγράφων. " απεικόνιση θα παρουσιάζει κάθε μεμονωμένη ψηφοφορία κατά την ανακοίνωσή της, διευκολύνοντας με τον τρόπο αυτό την παρακολούθηση της ψηφοφορίας από όλους τους βουλευτές.
<P>
Το επόμενο θέμα είναι η ψηφοφορία.
<P>
(Για αποτελέσματα και άλλες λεπτομέρειες σχετικά με την ψηφοφορία: βλ. Συνοπτικά Πρακτικά)
<SPEAKER ID="097" NAME="Graham Watson">
εξ ονόματος της Ομάδας ALDE. - Κύριε Πρόεδρε, ζητώ μια διευκρίνηση. Αληθεύει ότι ο Πρόεδρος αποφάσισε ότι θα εφαρμόσουμε τη διαδικασία αναδιατύπωσης στην ψηφοφορία επί της έκθεσης Krahmer σήμερα και στην ψηφοφορία επί της έκθεσης Cashman αύριο; Εάν ισχύει κάτι τέτοιο, η ομάδα μου ζητεί να αναβάλουμε την ψηφοφορία επί της έκθεσης Krahmer έως αύριο, ώστε να μπορέσουμε να εξετάσουμε τις συνέπειες της εφαρμογής της διαδικασίας αναδιατύπωσης στη συγκεκριμένη ψηφοφορία.
<SPEAKER ID="098" NAME="Πρόεδρος">
Ο Πρόεδρος εξετάζει τα δύο αυτά σημεία. Όταν φτάσουμε στην έκθεση Krahmer, θα εξετάσουμε την πρότασή σας επί της διαδικασίας.
<SPEAKER ID="099" NAME="Thomas Mann" AFFILIATION="PPE-DE">
(DE) Κύριε Πρόεδρε, συγχαίρω το Κοινοβούλιο για αυτό το νέο σύστημα ενημέρωσης. Φαίνεται, ωστόσο, ότι μερικά μικρά στοιχεία ενημέρωσης στην καθημερινή ρουτίνα δεν λειτουργούν.
<P>
Στο μεταξύ, είμαι πολύ ευχαριστημένος γιατί στην 50ή επέτειο από την κατάληψη του Θιβέτ από την Κίνα, πολλοί εξ ημών κατάφεραν να επιδείξουν σημαίες του Θιβέτ. Ωστόσο, πληροφορήθηκα ότι το Προεδρείο είχε ανακοινώσει εκ των προτέρων ότι μερικές σημαίες δεν είναι δυνατόν να υψωθούν, πράγμα που σήμαινε ότι οι βουλευτές του ΕΚ δεν θα μπορούσαν να τις επιδείξουν αυτή τη σημαντική ημέρα. Υπάρχει ενημερωμένη πληροφόρηση σχετικά με το θέμα αυτό;
<SPEAKER ID="100" NAME="Πρόεδρος">
Αντιλαμβάνομαι ότι υπήρξε κάποια σύγχυση σχετικά με το θέμα αυτό, αλλά ο Πρόεδρος είπε ότι προς όφελος της ευταξίας σήμερα είναι δυνατή η επίδειξη τη σημαίας του Θιβέτ - και χαίρομαι που βλέπω τόσο πολλές σημαίες στο Σώμα· φορώ και εγώ μία στην τσέπη μου εδώ.
<P>
Επί τη ευκαιρία καλωσορίζω στο Κοινοβούλιο τον κ. Tashi Wangdi, εκπρόσωπο της Αυτού Αγιότητας του Δαλάι Λάμα.
<P>
(Παρατεταμένα χειροκροτήματα)
<SPEAKER ID="101" NAME="Zbigniew Zaleski" AFFILIATION="PPE-DE">
Κύριε Πρόεδρε, θα ήθελα να πω μερικά σοβαρά και σημαντικά πράγματα, εάν μου το επιτρέπετε. Μόλις πέρασε η επέτειος της βάρβαρης δολοφονίας, με πυροβολισμό στο πίσω μέρος του κεφαλιού, 20 000 πολωνών αξιωματικών και διανοουμένων στο Katyń το 1940 κατόπιν εντολής του "πατέρα των λαών" Ιωσήφ Στάλιν. Αυτό σήμαινε την εξόντωση των ηγετών και της ελίτ ενός λαού που αγωνιζόταν για την ελευθερία του και για την ελευθερία της Ευρώπης.
<P>
Πριν από τέσσερα χρόνια, ζήτησα την τήρηση ενός λεπτού σιγής στη μνήμη τους, αλλά το Σώμα αρνήθηκε. Επομένως, δεν θα ζητήσω κάτι τέτοιο σήμερα και θα απαλλάξω την προεδρία από μια κατά τα φαινόμενα τόσο δύσκολη απόφαση. Αντ' αυτού, θα ήθελα να μας θυμίσω αυτή την τραγωδία και να εκφράσω την ευχή οι κοινές μας προσπάθειες να προλάβουν γενοκτονίες του είδους αυτού στην ευρωπαϊκή ήπειρο στο μέλλον.
<P>
(Χειροκροτήματα)
<SPEAKER ID="102" NAME="Πρόεδρος">
Σας ευχαριστώ, κ. Zaleski - τα χειροκροτήματα μιλούν από μόνα τους.

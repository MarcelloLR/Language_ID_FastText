<CHAPTER ID="018">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="187" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="188" NAME="Elena Băsescu" AFFILIATION="PPE">
(RO) Χαιρετίζουμε την υπογραφή της συμφωνίας για το σχέδιο Nabucco στις 13 Ιουλίου στην Άγκυρα. Ωστόσο, το αέριο δεν είναι η μοναδική διαθέσιμη πηγή ενέργειας για τα ευρωπαϊκά κράτη. Πρέπει να υιοθετήσουμε την ίδια προσέγγιση όσον αφορά την τροφοδοσία της Ευρώπης με αργό πετρέλαιο προωθώντας έναν νότιο διάδρομο.
<P>
Έχει υποβληθεί σε εμάς ένα σχέδιο που μπορεί να προσλάβει την ίδια στρατηγική σημασία με το Nabucco. Αναφέρομαι στον πανευρωπαϊκό πετρελαιαγωγό Κονστάντζας-Τεργέστης. Αυτός ο πετρελαιαγωγός θα μεταφέρει τα πετρελαϊκά αποθέματα της Κασπίας Θάλασσας μέσω του γεωργιανού τερματικού σταθμού της Supsa, συνεχίζοντας με έναν αγωγό μέσω του λιμένα της Κωνστάντζας ως την Τεργέστη.
<P>
Μπορούμε να εγγυηθούμε ενεργειακή ασφάλεια για τα κράτη και τους πολίτες μας μόνο μέσω της διαφοροποίησης των πηγών και των οδών εφοδιασμού πετρελαίου και αερίου. Έχοντας αυτό υπόψη, η Ρουμανία έχει αρχίσει την κατασκευή ενός λιμενικού σταθμού στην Κωνστάντζα, ικανού να δεχθεί υγροποιημένο φυσικό αέριο, το οποίο θα διανέμει κατόπιν σε άλλους καταναλωτές στην Ευρώπη.
<SPEAKER ID="189" NAME="Marc Tarabella" AFFILIATION="S&amp;D">
(FR) Κύριε Πρόεδρε, θα χρησιμοποιήσω το ένα λεπτό χρόνου ομιλίας που μας έχει παραχωρηθεί για να επιστήσω την προσοχή στις θετικές συνέπειες -όπως άπαντες σε αυτό το Σώμα γνωρίζουν- της θετικής ψήφου του ιρλανδικού λαού όσον αφορά τη Συνταγματική Συνθήκη. Αυτή η ψήφος σημαίνει ότι, ειδικά σε μια επιτροπή όπως αυτήν της γεωργίας, όπως και στο Κοινοβούλιο, στην Ολομέλεια, θα έχουμε συναπόφαση. Το Κοινοβούλιο θα είναι τότε επί ίσοις όροις με το Συμβούλιο, πράγμα που, από δημοκρατικής άποψης, συνιστά προφανώς τεράστια πρόοδο.
<P>
Θα ήθελα με αυτήν την ευκαιρία να επισημάνω ότι, εφόσον μια μεγάλη πλειοψηφία των ιρλανδών φίλων μας είπε εχθές "ναι" στη Συνταγματική Συνθήκη και ο πολωνός πρόεδρος -σύμφωνα με όσα μόλις είπε ο Πρόεδρος του Κοινοβουλίου μας- αναμένεται επίσης να υπογράψει σύντομα την Συνθήκη, το μόνο που χρειάζεται είναι το "ναι" του τσέχου προέδρου. Θα ήθελα, επομένως, όλοι οι συνάδελφοι βουλευτές από τις διάφορες πολιτικές ομάδες να προσπαθήσουν, στο πλαίσιο των αντίστοιχων αρμοδιοτήτων μας, να μεταφέρουν στους τσέχους ομολόγους τους το μήνυμα ότι αυτή η Συνθήκη πρέπει πραγματικά να υπογραφεί, πόσω μάλλον εφόσον το τσεχικό κοινοβούλιο έχει ήδη πει "ναι". Το μόνο που μένει να πράξει ο πρόεδρος είναι να υπογράψει αυτήν την περγαμηνή, προάγοντας έτσι τη δημοκρατία στη χώρα του και, κατά συνέπεια, και στην Ευρώπη.
<SPEAKER ID="190" NAME="Luigi de Magistris" AFFILIATION="ALDE">
(IT) Κύριε Πρόεδρε, θα ήθελα να αναφερθώ στην τραγωδία στη Μεσσίνα -την οποία ο Πρόεδρος του Ευρωπαϊκού Κοινοβουλίου μας υπενθύμισε σήμερα- και τα δεκάδες θύματά της. Άλλη μία τραγωδία, λοιπόν, αναφέρθηκε στην Ιταλία: ο ιταλός πρωθυπουργός υποστήριξε μάλιστα ότι επρόκειτο για μια προβλέψιμη τραγωδία. Ίσως να ήταν προβλέψιμη, όμως τίποτε δεν έγινε για να αποφευχθεί. Τίποτε δεν έγινε επειδή η περιοχή κυβερνάται από το τσιμέντο, από τη μαφία του τσιμέντου, από τη μαφία των δασών, με τις δασικές πυρκαγιές της.
<P>
Ωστόσο, το Ευρωπαϊκό Κοινοβούλιο θα πρέπει να εστιάσει κυρίως στον τρόπο που τα κρατικά κονδύλια, καθώς και η ενίσχυση που χορηγείται από την Ευρωπαϊκή Ένωση, μπορούν να επενδυθούν σε μια διαφορετική μορφή περιφερειακής ανάπτυξης, εξασφαλίζοντας έτσι τη σωστή εκτέλεση των κατασκευαστικών έργων και την αποκατάσταση της σοβαρής περιβαλλοντικής καταστροφής που έχει προκληθεί. Αρκετά συχνά, αυτά τα κρατικά κεφάλαια καταλήγουν στην τσέπη εγκληματικών οργανώσεων, διεφθαρμένων πολιτικών και της μαφίας.
<P>
" τρέχουσα νομοθετική περίοδος πρέπει, επομένως, να εστιάσει στο τι συμβαίνει με τα κρατικά κονδύλια, τα οποία πρέπει να χρησιμοποιούνται για την αποκατάσταση της φύσης, την προστασία των φυσικών πόρων, την προώθηση μιας φιλικής προς το περιβάλλον οικονομικής ανάπτυξης και τη δημιουργία θέσεων εργασίας. Δεν πρέπει να συμβούν άλλες φρικτές τραγωδίες όπως αυτήν της Μεσσίνα.
<SPEAKER ID="191" NAME="Ryszard Czarnecki" AFFILIATION="ECR">
(PL) Κύριε Πρόεδρε, θα ήθελα να μιλήσω προς υπεράσπιση της πολωνικής μειονότητας στη Λιθουανία, η οποία πρόσφατα υπέστη διάκριση. Υπάρχει ένα θλιβερό παράδοξο εδώ, δηλαδή ότι οι Πολωνοί στη Λιθουανία, οι οποίοι σε ορισμένες περιοχές αποτελούν την πλειοψηφία των πολιτών, βρίσκονταν σε καλύτερη θέση πριν από την ένταξη της Λιθουανίας στην Ευρωπαϊκή Ένωση από ό, τι τώρα που η Λιθουανία είναι μέλος της ΕΕ.
<P>
" αυτοδιοίκηση της περιφέρειας Salcininkai έχει προθεσμία ως τις 14 Οκτωβρίου για να αφαιρέσει τις πινακίδες με πολωνικά ονόματα οδών, πράγμα που αντίκειται στα ευρωπαϊκά πρότυπα και στον Ευρωπαϊκό Χάρτη Τοπικής Αυτονομίας. Τον Μάρτιο του 2008, η ελευθερία δράσης στο πολωνικό σχολικό σύστημα περιορίστηκε, δυνάμει του λιθουανικού νόμου. Σε διάστημα ενάμισι έτους, τέσσερα σχολεία, με συνολικά 45 τάξεις, έκλεισαν, και ακόμη 107 τάξεις απειλούνται με κλείσιμο. Αλλαγές επιβάλλονται στα πολωνικά επώνυμα, ώστε να μοιάζουν με λιθουανικά. Τέλος, σε πολλούς Πολωνούς δεν έχουν επιστραφεί οι περιουσίες που κατέσχεσαν οι κομμουνιστές, η Σοβιετική Ένωση, μετά το 1939 ή μετά το 1944.
<P>
Απευθύνω έκκληση στο Ευρωπαϊκό Κοινοβούλιο να υπερασπιστεί τους Πολωνούς της Λιθουανίας, σύμφωνα με τα ευρωπαϊκά πρότυπα για τα ανθρώπινα δικαιώματα και τα δικαιώματα των μειονοτήτων.
<SPEAKER ID="192" NAME="João Ferreira" AFFILIATION="GUE/NGL">
(PT) Κύριε Πρόεδρε, γίνονται αισιόδοξες δηλώσεις σχετικά με την αναγγελία της αρχής του τέλους της κρίσης. Δυστυχώς, αυτές οι δηλώσεις αντικρούονται από την πραγματικότητα σε καθημερινή βάση. " κατάσταση στη βόρεια Πορτογαλία είναι ενδεικτική αυτού. Μόνο στην περιφέρεια Braga, τουλάχιστον δέκα εταιρείες έχουν κλείσει τις τελευταίες εβδομάδες, αφήνοντας άνεργους πάνω από 300 εργαζόμενους. Πολλές ακόμη κινδυνεύουν να κλείσουν.
<P>
" κατάσταση είναι ιδιαίτερα σοβαρή στον τομέα της κλωστοϋφαντουργίας και της ένδυσης: έναν από τους τομείς της Ευρωπαϊκής Ένωσης που επλήγη περισσότερο από την αυξανόμενη ελευθέρωση του παγκόσμιου εμπορίου. Σε αυτήν την τραγική κατάσταση, υπάρχει επείγουσα ανάγκη για λύσεις διαφορετικές από τις πολιτικές κατευθυντήριες γραμμές που την προκάλεσαν.
<P>
Είναι ζωτικής σημασίας να εφαρμοστούν μέτρα διασφάλισης, ειδικά σε τομείς που θα υποδειχθούν από τα κράτη μέλη, ώστε να μπορέσουν να διατηρήσουν και να προωθήσουν τις θέσεις εργασίας και τη συνεχή λειτουργία αυτών των εταιρειών, καθώς και να προβούν στη δημιουργία -ένα θέμα που έχει ήδη αποτελέσει αντικείμενο ψηφίσματος του παρόντος Κοινοβουλίου- ενός κοινοτικού προγράμματος για τη στήριξη του κλωστοϋφαντουργικού τομέα, με κατάλληλους πόρους ειδικά στοχευμένους στις λιγότερο ευνοημένες περιοχές που εξαρτώνται από τον συγκεκριμένο τομέα.
<SPEAKER ID="193" NAME="Paul Nuttall" AFFILIATION="EFD">
(EN) Κύριε Πρόεδρε, θα ήθελα να επιστήσω την προσοχή σας στον ύπουλο και αντιδημοκρατικό τρόπο με τον οποίο ο λαμπτήρας πυρακτώσεως απαγορεύτηκε στην Ευρωπαϊκή Ένωση. " αρχική οδηγία παρέδιδε εκτελεστικά μέτρα στην Ευρωπαϊκή Επιτροπή, πράγμα που στην πραγματικότητα σήμαινε ότι ο κανονισμός μπορούσε να περάσει δίχως τη συγκατάθεση τούτης της Συνέλευσης-παρωδίας ή του αληθινού μου κοινοβουλίου στο Westminster. " απαγόρευση ήταν κόλπο της πολιτικής ελίτ και έγινε με ένα μόνο νεύμα.
<P>
Οι πολίτες αγνοήθηκαν, αλλά βέβαια η Ευρωπαϊκή Ένωση είναι πολύ καλή στο να αγνοεί τους πολίτες. Δείτε μόνο τι συνέβη με τη συνθήκη της Λισαβόνας. Αφέθηκε να συμβεί, δυστυχώς, με τη δολοπλοκία του βρετανικού Συντηρητικού Κόμματος, το οποίο είναι ο Τζέκιλ και Χάιντ της βρετανικής πολιτικής όσον αφορά το ευρωπαϊκό ζήτημα. Λένε ένα πράγμα στη Βρετανία και έρχονται εδώ και κάνουν ακριβώς το αντίθετο στην επιτροπή.
<P>
Για να ολοκληρώσω, τις παραμονές του Α' Παγκοσμίου Πολέμου, ο βρετανός υπουργός Εξωτερικών, Sir Edward Grey, φοβήθηκε ότι τα φώτα θα έσβηναν σε όλη την Ευρώπη. Μπράβο στην Ευρωπαϊκή Ένωση, διότι, με την εμμονή σας στη μη επιστημονική ιδεοληψία της οφειλόμενης στον άνθρωπο κλιματικής αλλαγής, αυτό που κάνετε είναι να αποδεικνύετε σωστή την ατυχή προφητεία του Sir Edward.
<SPEAKER ID="194" NAME="Krisztina Morvai" AFFILIATION="NI">
(EN) Κύριε Πρόεδρε, έγινε πολλή συζήτηση σήμερα για τη Συνθήκη της Λισαβόνας και πώς ενισχύει την αλληλεγγύη μεταξύ των Ευρωπαίων. Εξ ονόματος του ουγγρικού λαού, θα ήθελα να ζητήσω τώρα την αλληλεγγύη σας διότι, σύμφωνα με αξιόπιστες πληροφορίες από υψηλόβαθμα στελέχη της ουγγρικής αστυνομίας με ευαισθησία στα ανθρώπινα δικαιώματα, στην τρίτη επέτειο της αποκαλούμενης Ματωμένης Δευτέρας του 2006 (23 Οκτωβρίου), η ουγγρική αστυνομία θα χρησιμοποιήσει και πάλι μαζική βία κατά των ούγγρων πολιτών στη διάρκεια των διαδηλώσεων ή των εκδηλώσεων μνήμης.
<P>
Θα ήθελα να καλέσω τους βουλευτές του Ευρωπαϊκού Κοινοβουλίου να προσέλθουν σε βοήθειά μας και να έλθουν στη Βουδαπέστη τη συγκεκριμένη ημέρα ως παρατηρητές για τα ανθρώπινα δικαιώματα. Θα ήθελα επίσης οι εκλογικές σας περιφέρειες να σας ζητήσουν να το κάνετε αυτό. Σας παρακαλώ να κάνετε την έρευνά σας στο διαδίκτυο για τις παραβιάσεις ανθρωπίνων δικαιωμάτων και τις μαζικές αγριότητες της αστυνομίας στην Ουγγαρία και να φροντίσετε να μην συμβούν ποτέ ξανά. Σας παρακαλώ να έλθετε και να επιδείξετε αυτήν την αλληλεγγύη που τόσο συχνά αναφέρθηκε σήμερα.
<SPEAKER ID="195" NAME="György Schöpflin" AFFILIATION="PPE">
(HU) Θα ήθελα να αναφερθώ στον σλοβακικό γλωσσικό νόμο, που έχει εγείρει σοβαρές ανησυχίες μετά την έγκρισή του. Οι τελευταίες εβδομάδες έχουν καταδείξει ότι αυτές οι ανησυχίες ήταν δικαιολογημένες διότι, παρόλο που οι προβλεπόμενες από αυτόν τον νόμο ποινές δεν έχουν ακόμη εφαρμοστεί, οι κυβερνητικοί υπάλληλοι έχουν διαταχθεί να μιλούν μόνο σλοβακικά. Αυτό σημαίνει πως, κατά τις ώρες εργασίας, οι ταχυδρομικοί υπάλληλοι, οι πυροσβέστες και οι αστυνομικοί των οποίων μητρική γλώσσα είναι η Ουγγρική δεν επιτρέπεται να χρησιμοποιούν τη γλώσσα τους.
<P>
Συνεπώς, εάν εγώ μιλήσω ουγγρικά σε έναν αστυνομικό στη Σλοβακία, εκείνος είναι υποχρεωμένος να μου απαντήσει στα σλοβακικά, ακόμη και αν η Ουγγρική είναι η μητρική του γλώσσα, και ανεξάρτητα από το γεγονός ότι εγώ δεν καταλαβαίνω την απάντησή του. Παρεμπιπτόντως, η κατάσταση είναι ίδια εάν επιχειρήσω να του μιλήσω στα αγγλικά. Θα ήθελα να προτείνω ένα νέο διαφημιστικό μήνυμα για τον τομέα της σλοβακικής φιλοξενίας: χαιρόμαστε να έχουμε ξένους τουρίστες στη Σλοβακία, με την προϋπόθεση ότι έχουν μάθει σλοβακικά πριν πατήσουν το πόδι τους στη χώρα μας. Καλώς ήρθατε στη χώρα του παραλόγου!
<SPEAKER ID="196" NAME="Monika Flašíková Beňová" AFFILIATION="S&amp;D">
(SK) Προέβλεπα ή ανέμενα περισσότερες παρόμοιες επιθέσεις κατά της Σλοβακικής Δημοκρατίας, καθώς ο θεσμός των παρεμβάσεων ενός λεπτού παρέχει ιδανική ευκαιρία σε συναδέλφους από την Ουγγαρία ή συναδέλφους με ουγγρική υπηκοότητα να επιτεθούν στη Σλοβακική Δημοκρατία.
<P>
Πρέπει να πω ότι αυτό με ανησυχεί ιδιαίτερα, διότι προσδοκώ πραγματικά από το Ευρωπαϊκό Κοινοβούλιο να επιλύσει τα προβλήματα που αντιμετωπίζει η Ευρωπαϊκή Ένωση. Έχουμε τείνει χείρα φιλίας αρκετές φορές σε συναδέλφους βουλευτές του Fidesz και άλλων κομμάτων σε συνεδριάσεις της Ολομέλειας εδώ στο Ευρωπαϊκό Κοινοβούλιο, επιθυμώντας να συζητήσουμε άλυτα προβλήματα ή ζητήματα μαζί τους. Αυτό πράξαμε και στην περίπτωση του γλωσσικού νόμου και πρέπει να δηλώσω πως είμαι πολύ απογοητευμένη, κύριε Πρόεδρε, διότι κανείς συνάδελφος βουλευτής του ΕΚ από την Ουγγαρία ή ουγγρικής υπηκοότητας δεν ανταποκρίθηκε στην πρόταση, ενώ οι συνάδελφοί μου από το SMK (που είναι κόμμα της Σλοβακικής Δημοκρατίας) προτίμησαν μάλιστα να απόσχουν από τη συνεδρίαση όταν θέσαμε το θέμα.
<P>
Έχω επίσης επισκεφθεί τον ιστότοπο του κοινοβουλίου της Σλοβακικής Δημοκρατίας, όπου είναι δυνατόν να διαβάσει κανείς ολόκληρο τον νόμο, και ο νόμος δεν απειλεί με κανέναν τρόπο το δικαίωμα των εθνικών μειονοτήτων να χρησιμοποιούν τη γλώσσα τους.
<SPEAKER ID="197" NAME="Ramon Tremosa I Balcells" AFFILIATION="ALDE">
(EN) Κύριε Πρόεδρε, η ισπανική κυβέρνηση αποφάσισε ότι η υπερταχεία σιδηροδρομική γραμμή Βαρκελώνη-Περπινιάν πρέπει να περνά ακριβώς κάτω από τον καθεδρικό της Sagrada Família, θέτοντας σε κίνδυνο ένα μνημείο που χαρακτηρίστηκε τοποθεσία παγκόσμιας κληρονομιάς της UNESCO το 1984 και το οποίο πέρυσι επισκέφθηκαν τρία εκατομμύρια τουρίστες. " κατασκευή μιας νέας υπόγειας σήραγγας πολύ κοντά στα θεμέλια του καθεδρικού της Sagrada Família ίσως προκαλέσει ανεπανόρθωτη καταστροφή στο κτήριο.
<P>
" ισπανική κυβέρνηση δηλώνει πως δεν υπάρχει πρόβλημα, όμως εφέτος τα μηχανήματα διάνοιξης σηράγγων μιας νέας γραμμής μετρό στη Βαρκελώνη έχουν αντιμετωπίσει πολλά περιστατικά σε παρόμοιες εδαφικές συνθήκες. Ένα μηχάνημα διάνοιξης έχει υποχρεωθεί να σταματήσει κοντά στον ποταμό Llobregat εδώ και μερικούς μήνες, χωρίς κανείς να γνωρίζει πώς θα επιλυθεί το πρόβλημα. Θα ήθελα να αναφέρω τον κίνδυνο κατάρρευσης της Sagrada Família στα ευρωπαϊκά θεσμικά όργανα. Προκειμένου να διατηρηθεί αυτό το ευρωπαϊκό αριστούργημα γενικού ενδιαφέροντος, σας παρακαλώ να εξετάσετε το θέμα, να σταματήσετε τις εργασίες που εκτελούνται από την ισπανική κυβέρνηση και να αλλάξετε την πορεία της σήραγγας.
<SPEAKER ID="198" NAME="Oldřich Vlasák" AFFILIATION="ECR">
(CS) Κύριε Πρόεδρε, κυρίες και κύριοι, θα ήθελα να επιστήσω την προσοχή σας στο πρόβλημα των καθυστερήσεων όσον αφορά την πρόσκληση προς τις Αυτόνομες Ενώσεις Οδηγών Τρένων της Ευρώπης (ALE) να συνεργαστούν με τον τομέα των σιδηροδρόμων της Επιτροπής Κοινωνικού Διαλόγου. Από το 2005, ο εν λόγω φορέας έχει ενώσει περισσότερα από 100 000 μέλη από 16 ευρωπαϊκές οργανώσεις οδηγών τρένων και έχει επιδιώξει να αναγνωριστεί ως αυτοτελής κοινωνικός εταίρος στον τομέα του κοινωνικού διαλόγου που αφορά τους σιδηροδρόμους. Παρά τις μακρές διαπραγματεύσεις με την Ευρωπαϊκή Ομοσπονδία Εργαζομένων στις Μεταφορές, που είναι αυτήν την στιγμή ο μόνος εκπρόσωπος των συμφερόντων των υπαλλήλων σε αυτήν την επιτροπή, δεν έχει ακόμη καταστεί δυνατόν να εξευρεθεί ένας συμβιβασμός που θα προσέφερε στην ALE τη δυνατότητα να υπερασπιστεί άμεσα τα συμφέροντα των μελών της. Κατά τη γνώμη μου, πρόκειται για μια πολύ ατυχή κατάσταση. Ο κοινωνικός διάλογος, όπως εγκρίνεται από το Ευρωπαϊκό Κοινοβούλιο, θα έπρεπε, κατά τη γνώμη μου, να επιτρέπει τον πλουραλισμό. Πιστεύω ακράδαντα ότι κανείς οργανισμός, ούτε καν ένας που εκπροσωπεί το 80% των υπαλλήλων στον ευρωπαϊκό σιδηροδρομικό τομέα, δεν έχει το δικαίωμα του μονοπωλίου και, ως εκ τούτου, καλώ όλα τα ενδιαφερόμενα μέρη, συμπεριλαμβανομένης της Ευρωπαϊκής Επιτροπής, να ανοίξουν τον δρόμο για περαιτέρω διαπραγματεύσεις.
<SPEAKER ID="199" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, οι οδηγίες της Ευρωπαϊκής Ένωσης και οι νόμοι στα κράτη μέλη για το οκτάωρο, γενικότερα οι αντιδραστικές αναδιαρθρώσεις διαμορφώνουν συνθήκες εργασιακού μεσαίωνα προκαλώντας την οργή και τις κινητοποιήσεις των εργαζομένων. " Ευρωπαϊκή Επιτροπή κατακλύζεται καθημερινά από διαδηλώσεις οργισμένων αγροτών και αγανακτισμένων εργαζομένων.
<P>
Χαρακτηριστικά, το ωράριο εργασίας του προσωπικού καμπίνας και των πιλότων στις αερομεταφορές, που προβλέπεται από τον κανονισμό 1899/2006, υπερβαίνει τις 14 ώρες εργασία την ημέρα, θέτοντας σε κίνδυνο τη ζωή των εργαζομένων και των επιβατών, όπως αποδεικνύεται από πολυάριθμες επιστημονικές μελέτες.
<P>
" Ευρωπαϊκή Ένωση αρνείται να λάβει υπόψη τις επιστημονικές μελέτες γιατί υπακούει στις εντολές των μονοπωλιακών επιχειρηματικών ομίλων που δεν δέχονται να θυσιάσουν ούτε ένα ευρώ από τα κέρδη τους για την υγεία των εργαζομένων και την ασφάλεια των πτήσεων.
<P>
Ζητάμε να μειωθεί ο χρόνος εργασίας των πιλότων και των πληρωμάτων καμπίνας στις αερομεταφορές και να ικανοποιηθούν τα δίκαια αιτήματα των εργαζομένων. Άλλωστε, είναι δεσμευμένη η Ευρωπαϊκή Επιτροπή τόσο απέναντι στο Ευρωπαϊκό Κοινοβούλιο όσο και στους εργαζόμενους.
<SPEAKER ID="200" NAME="Martin Ehrenhauser" AFFILIATION="NI">
(DE) Κύριε Πρόεδρε, η όλη διαδικασία επικύρωσης της Μεταρρυθμιστικής Συνθήκης της Λισαβόνας ήταν μια τραγωδία για τη δημοκρατία και για την Ευρωπαϊκή Ένωση. Επιτρέψτε μου, ως νέο βουλευτή του Ευρωπαϊκού Κοινοβουλίου, να πω ότι, μέσω δημοψηφισμάτων για όλους τους πολίτες στην Ευρωπαϊκή Ένωση, είχαμε την ευκαιρία, ιστορικά, να συνδέσουμε το ιδιαίτερα ελιτίστικο γραφειοκρατικά κατασκευασμένο σχέδιο της Ευρωπαϊκής Ένωσης με τους πολίτες της Ευρώπης. Είχατε την ευκαιρία να χρησιμοποιήσετε τα δημοψηφίσματα για να εμφυσήσετε ζωή και ψυχή στο συναισθηματικό ναυάγιο της Ευρωπαϊκής Ένωσης. Ωστόσο, δεν εκμεταλλευτήκατε αυτήν την ευκαιρία. Αντιθέτως, είπατε απλά "όχι" σε μια αμεσότερη δημοκρατία και στη συμμετοχή των πολιτών.
<P>
Το μόνο που μπορώ να πω σχετικά είναι πως αυτό δεν το θεωρώ δημοκρατία. " δημοκρατία απαιτεί τον διαχωρισμό εξουσιών και μια σαφή διαχωριστική γραμμή μεταξύ αντιπολίτευσης και κυβέρνησης. Αυτό υποστηρίζουμε και για αυτό αγωνιζόμαστε.
<SPEAKER ID="201" NAME="László Tőkés" AFFILIATION="PPE">
(HU) Επιτρέψτε μου να αρχίσω, κύριε Πρόεδρε, λέγοντας πως όσα είπε η κ. Beňová δεν ισχύουν. Πέντε νεαροί Ούγγροι έχουν ήδη παραμείνει πέντε χρόνια σε σερβική φυλακή μετά από μια συμπλοκή υπό την επήρεια μέθης στην πόλη Temerin της νότιας Σερβίας. Τους επιβλήθηκαν ποινές που κυμαίνονται από δέκα ως δεκαπέντε έτη. Καταδικάστηκαν συνολικά σε 61 έτη φυλάκισης και η υπόθεσή τους χρησιμοποιήθηκε από εθνικιστές ως εκλογική προπαγάνδα. Ούτε καν αυτοί που διέπραξαν εγκλήματα πολέμου κατά τον πόλεμο των Βαλκανίων δεν έχουν λάβει τόσο βαριές ποινές. Την ίδια περίοδο, περίπου 300 Ούγγροι ξυλοκοπήθηκαν στη Σερβία χωρίς νομικές επιπτώσεις. Αυτό συνιστά μια αναλογία 300 προς 1.
<P>
Το Ευρωπαϊκό Κοινοβούλιο απέστειλε μια διερευνητική αντιπροσωπεία στη Σερβία τον Ιανουάριο του 2005. Ωστόσο, έκτοτε αναμένουμε ακόμη από την Υποεπιτροπή για τα Ανθρώπινα Δικαιώματα να συζητήσει την έκθεση για τη διερεύνηση του άγριου ξυλοδαρμού των Ούγγρων. Καλώ το Κοινοβούλιο και τον Πρόεδρο Jerzy Buzek να μεριμνήσουν για την απελευθέρωση των νεαρών από το Temerin. " ΕΕ οφείλει να απαιτήσει ως προαπαιτούμενο για την ένταξη της Σερβίας να λειτουργεί το δικαστικό της σύστημα χωρίς διακρίσεις και αντί να εκδίδει εκφοβιστικές, μεροληπτικές ετυμηγορίες, να συλλαμβάνει τους πραγματικούς κακούς, τους σέρβους εγκληματίες πολέμου.
<SPEAKER ID="202" NAME="Zigmantas Balčytis" AFFILIATION="S&amp;D">
(EN) Κύριε Πρόεδρε, η χώρα μου, η Λιθουανία, μοιάζει πολύ με την Ιρλανδία από πολλές απόψεις, και το "ναι" των πολιτών της στη Συνθήκη της Λισαβόνας κατέδειξε σαφώς τη θέληση όλων των πολιτών μας για μια ισχυρότερη και αποτελεσματικότερη Ευρώπη. Κατέδειξε σαφώς ότι δεν μπορούμε να δρούμε μόνοι μας σε καιρούς κρίσης και να εξασφαλίζουμε την ευημερία των πολιτών μας.
<P>
Περισσότερο από κάθε άλλη φορά, η Κοινότητα πρέπει να μιλήσει με μία φωνή, και η αλληλεγγύη μεταξύ των κρατών μελών αποτελεί τη βάση γι' αυτό. " Ευρώπη περνά δύσκολους καιρούς και οι μεταρρυθμίσεις που προτείνει η Συνθήκη της Λισαβόνας θα δώσουν ώθηση για μια αποτελεσματικότερη θεσμική δομή, η οποία αναμφίβολα θα οδηγήσει σε συνεκτικότερες πολιτικές σε πολλούς τομείς. Πρόκειται πράγματι για μεγάλο επίτευγμα, τόσο για την Ευρώπη όσο και για καθέναν από εμάς.
<P>
Και πάλι συγχαίρω τον ιρλανδικό λαό για την απόφασή του να έχει μια καλύτερη και πιο ευημερούσα Ένωση.
<SPEAKER ID="203" NAME="Frédérique Ries" AFFILIATION="ALDE">
(FR) Κύριε Πρόεδρε, τη Δευτέρα -και αυτό δεν μπορεί να διέφυγε της προσοχής κανενός- γαλακτοπαραγωγοί από τις τέσσερις γωνιές της Ευρώπης για ακόμη μία φορά διαδήλωσαν στις Βρυξέλλες για να δηλώσουν, να διακηρύξουν την απόγνωση και τη δεινότητα της κατάστασής τους ενώπιον της κατάρρευσης των τιμών του γάλακτος, που τους εμποδίζει να εκτελούν την εργασία τους. Πόσω μάλλον διότι διακυβεύεται το ίδιο το μέλλον τους.
<P>
Το αίτημα για μια νέα μορφή ρύθμισης υποστηρίζεται σήμερα από μια μεγάλη πλειονότητα των κρατών μελών, τους G20 του γάλακτος, όπως θα τους αποκαλούμε στο εξής. Πιστεύω ότι, τώρα περισσότερο από ποτέ, έχει έρθει η στιγμή να ληφθούν αποφάσεις, και οπωσδήποτε στο επόμενο Συμβούλιο -επίσημο αυτήν τη φορά- των υπουργών Γεωργίας, το οποίο θα λάβει χώρα στις 19 Οκτωβρίου στο Λουξεμβούργο. Το θέμα είναι εξαιρετικά επείγον. Μια κρίση αυτού του μεγέθους δεν πρέπει να καταστεί αντικείμενο μελέτης επιτροπής, όπως συνέβη προ δύο ημερών.
<P>
Εν συντομία, έχω να θέσω δύο ερωτήματα στον Πρόεδρο Buzek, τα οποία ελπίζω να του μεταφέρετε. Πληροφορούμαι ότι σήμερα το πρωί συνάντησε τη Cecilia Malmström, τη σουηδή υπουργό Ευρωπαϊκών Υποθέσεων, και θα ήθελα να μάθω εάν εκείνη ήταν σε θέση να του επιβεβαιώσει τη δέσμευση της Προεδρίας για εξεύρεση επείγουσας λύσης σε αυτήν την κρίση, σύμφωνα με το ψήφισμα που εγκρίναμε στο Στρασβούργο κατά την τελευταία περίοδο συνόδου.
<P>
Τέλος, θα αναφερθώ στην ομάδα υψηλού επιπέδου, στην ομάδα ειδημόνων που άρχισε τις εργασίες της προχθές. Πριν και μετά την επόμενη έναρξη ισχύος της Συνθήκης της Λισαβόνας, γνωρίζουμε ότι το Κοινοβούλιό μας θα καταστεί συνυπεύθυνος φορέας λήψης αποφάσεων, συννομοθέτης. Πιστεύω ότι θα ήταν λογικό να συμπεριληφθούμε και εμείς στο έργο της εν λόγω ομάδας υψηλού επιπέδου.
<SPEAKER ID="204" NAME="Laima Liucija Andrikien" AFFILIATION="PPE">
(LT) Τον Αύγουστο, ο Marijus Ivanilovas, λιθουανός υπήκοος, τριάντα πέντε ετών, διευθυντής του τυπογραφείου της καθημερινής εφημερίδας Respublika, δηλαδή ένα πρόσωπο με μόνιμη εργασία και εισόδημα, συνελήφθη στη Λευκορωσία, όχι μακριά από το Μινσκ, και συνεχίζει να κρατείται εδώ και δύο μήνες, χωρίς δίκη ή απόδειξη της ενοχής του, σε μια φυλακή στην πόλη Zhodin της Λευκορωσίας. Πριν από λίγες ημέρες, η προθεσμία κράτησης του κ. Ivanilovas παρατάθηκε, καθώς σε δύο μήνες οι αρχές του καθεστώτος δεν κατάφεραν να βρουν αποδείξεις της ενοχής του. Είναι επίσης σημαντικό να επισημάνουμε ότι από την παιδική του ηλικία ο κ. Ivanilovas υποφέρει από βρογχικό άσθμα. Εξ όσων γνωρίζουν οι γονείς του, κρατείται σε ένα κελί όπου υπάρχουν 26 κρατούμενοι, αλλά μόνο έξι κρεβάτια και οι άνθρωποι καπνίζουν διαρκώς μέσα στο κελί. Ο Marijus έχει κρίσεις άσθματος, αλλά δεν του επιτρέπεται να παίρνει το φάρμακό του, ούτε του επιτρέπεται να συναντήσει τους δικούς του ή έστω τον λιθουανό πρόξενο. Κύριε Πρόεδρε, αυτό συμβαίνει σε μια γειτονική μας χώρα. Έτσι αντιμετωπίζεται ένας πολίτης κράτους μέλους της ΕΕ - της Λιθουανίας! Σας καλώ να λάβετε μέτρα στο πλαίσιο των αρμοδιοτήτων σας προκειμένου να εξασφαλίσετε την άμεση απελευθέρωση του Marijus Ivanilovas, καθώς δεν υπάρχει απόδειξη της ενοχής του και η κατηγορία είναι αβάσιμη. Πρέπει να επιτραπεί στον κ. Ivanilovas να επιστρέψει στη Λιθουανία. Χρειάζεται άμεση ιατρική περίθαλψη.
<SPEAKER ID="205" NAME="Daciana Octavia Sârbu" AFFILIATION="S&amp;D">
(RO) Τον προηγούμενο Δεκέμβριο, η Ευρωπαϊκή Ένωση προέβη στην ιστορική δέσμευση να μειώσει τις εκπομπές άνθρακα, επιβεβαιώνοντας με αυτόν τον τρόπο την ηγετική της θέση όσον αφορά τις προσπάθειες για την αντιμετώπιση της κλιματικής αλλαγής.
<P>
Μπορούμε να είμαστε υπερήφανοι για τον ρόλο που έχει διαδραματίσει το Ευρωπαϊκό Κοινοβούλιο στην έγκριση μιας νομοθεσίας η οποία περιέχει όχι μόνο διατάξεις για τη μείωση των επιπέδων της ρύπανσης, αλλά και ειδικά μέτρα που θα μας επιτρέψουν να εκπληρώσουμε αυτές τις δεσμεύσεις, πράγμα που θα βοηθήσει να ελέγξουμε την αύξηση της θερμοκρασίας του πλανήτη.
<P>
Κατά τις διαπραγματεύσεις στην Κοπεγχάγη τον ερχόμενο Δεκέμβριο, πρέπει να εξασφαλίσουμε πάγιες δεσμεύσεις όσον αφορά τη μείωση των εκπομπών και το επίπεδο της οικονομικής ενίσχυσης που θα χορηγηθεί σε αναπτυσσόμενες χώρες, ώστε να μπορέσουν να μετριάσουν τον αντίκτυπο της κλιματικής αλλαγής και να προσαρμοστούν σε αυτήν. Ωστόσο, η νομοθεσία περί κλιματικής αλλαγής δεν μπορεί να εγκριθεί στις "ΠΑ πριν από το συνέδριο της Κοπεγχάγης, παρότι η κυβέρνηση Ομπάμα θα επιχειρήσει να διεξαγάγει τις διαπραγματεύσεις, χωρίς όμως σαφή εντολή.
<P>
" κοινή θέση της Ευρωπαϊκής Ένωσης δεν πρέπει να αφεθεί ανεκμετάλλευτη. Είναι ζωτικής σημασίας να μιλήσουμε με μία φωνή και να ενθαρρύνουμε τις άλλες χώρες να ακολουθήσουν το παράδειγμά μας στο έργο της μείωσης των εκπομπών.
<SPEAKER ID="206" NAME="Sergej Kozlík" AFFILIATION="ALDE">
(SK) Οι ούγγροι εκπρόσωποι παραπλανούν την ευρωπαϊκή κοινή γνώμη με πολλές αναλήθειες. Ισχυρίζονται, για παράδειγμα, ότι οι πολίτες είναι δυνατόν να επιβαρυνθούν με πρόστιμα εάν χρησιμοποιούν μια μειονοτική γλώσσα, ότι οι γιατροί ουγγρικής υπηκοότητας θα μπορούν να εργάζονται μόνο στην επίσημη σλοβακική γλώσσα ή ότι οι θρησκευτικές λειτουργίες μπορούν να διεξάγονται μόνο στην επίσημη γλώσσα.
<P>
Ακούσαμε ούγγρους βουλευτές του ΕΚ να λένε ανοησίες σχετικά με αστυνομικούς που δεν επιτρέπεται να απαντούν σε τουρίστες στα ουγγρικά ή στα αγγλικά. Τίποτε από αυτά δεν αληθεύει. Αντιθέτως, ο τροποποιημένος νόμος αυξάνει τις δυνατότητες χρήσης των γλωσσών εθνικών μειονοτήτων σε σύγκριση με την προηγούμενη κατάσταση. " τροποποίηση δεν αφορά την ιδιωτική επικοινωνία μεταξύ πολιτών και δεν επιτρέπει την επιβολή ποινών σε πρόσωπα. " συμφωνία του τροποποιημένου νόμου με τα διεθνή πρότυπα έχει επιβεβαιωθεί από τις ευρωπαϊκές αρχές στον τομέα των μειονοτήτων - τον Ύπατο Αρμοστή του ΟΑΣΕ, Knut Vollebæk, και τον Επίτροπο της ΕΕ, Leonard Orban. Κατά τη γνώμη μου, η ουγγρική κοινότητα εκμεταλλεύεται αυτήν την αφορμή σε μια προσπάθεια να συγκαλύψει τον αυξανόμενο εξτρεμισμό και τη δολοφονία Ρομά στην Ουγγαρία.
<SPEAKER ID="207" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, με λύπη μου σας ενημερώνω ότι τα δικαιώματα των ατόμων που αποχωρούν από την Καθολική Εκκλησία στην Πολωνία παραβιάζονται. Ενάντια στη θέληση των αποστατών, τα προσωπικά τους στοιχεία δεν διαγράφονται από τα αρχεία των ενοριών. Αντιθέτως, συνεχίζουν να χρησιμοποιούνται. Αυτή είναι η εντολή όσον αφορά την προστασία προσωπικών δεδομένων στο πεδίο δραστηριότητας της Καθολικής Εκκλησίας στην Πολωνία. Το μέρος της εντολής στο οποίο αναφερόμαστε δεν βασίζεται στον ισχύοντα νόμο περί προστασίας προσωπικών δεδομένων, αλλά -και ακούστε προσεκτικά- στις διατάξεις του Κώδικα Κανονικού Δικαίου.
<P>
Πώς συμβαίνει στην Πολωνία, που διατείνεται ότι υποστηρίζει το κράτος δικαίου, το κανονικό δίκαιο να έχει προβάδισμα έναντι ενός νόμου που έχει θεσπίσει το εθνικό κοινοβούλιο; Για ποιο λόγο διέπει ο Κώδικας Κανονικού Δικαίου τα δικαιώματα των πολιτών που δεν είναι καθολικοί; Πώς είναι δυνατόν ο Γενικός Επιθεωρητής για την Προστασία των Προσωπικών Δεδομένων να μην έχει εξουσία ελέγχου των εκκλησιαστικών αρχείων; Μόνο μία εξήγηση υπάρχει: η Πολωνία είναι εκκλησιαστικό κράτος. Το Ευρωπαϊκό Κοινοβούλιο οφείλει να αντιδράσει σε αυτό.
<SPEAKER ID="208" NAME="Cristian Silviu Buşoi" AFFILIATION="ALDE">
(RO) Το θέμα της παρέμβασής μου σήμερα συνδέεται με το πλέον σημαντικό γεγονός που συνέβη πρόσφατα στην Ευρωπαϊκή Ένωση, δηλαδή την επιτυχή έκβαση του δημοψηφίσματος που οργανώθηκε από την Ιρλανδία για την επικύρωση της Συνθήκης της Λισαβόνας.
<P>
Θα ήθελα επίσης να ταχθώ με το μέρος των συναδέλφων μου βουλευτών που είχαν σήμερα την ευκαιρία να συγχαρούν τους ιρλανδούς πολίτες, οι οποίοι εξέφρασαν σαφέστατα την απόφασή τους να επιλέξουν τη συνέχιση της διαδικασίας της ευρωπαϊκής ολοκλήρωσης σε πολιτικό επίπεδο. Δεν υπέκυψαν στις λαϊκίστικες διακηρύξεις που εφιστούσαν την προσοχή σε ορισμένες δυσμενείς συνέπειες, διότι αυτή η Συνθήκη θα συντελέσει προφανέστατα στην αποτελεσματικότερη και δημοκρατικότερη λειτουργία των ευρωπαϊκών θεσμικών οργάνων.
<P>
Πιστεύω επίσης ότι είναι καθήκον του τσέχου προέδρου να σεβαστεί τις δεσμεύσεις που δόθηκαν κατά τις διαπραγματεύσεις για την εν λόγω Συνθήκη και να μην παρεμποδίζει αδικαιολόγητα την εφαρμογή της. Είναι απαραίτητη αυτή η Συνθήκη για να κλείσουμε το θεσμικό κεφάλαιο στην ανάπτυξη της ΕΕ, τουλάχιστον για ένα διάστημα, ούτως ώστε να μπορέσουμε να ασχοληθούμε περισσότερο με τις ευρωπαϊκές πολιτικές. Τα δύο εναπομείναντα κράτη, η Πολωνία και η Τσεχική Δημοκρατία, πρέπει να επικυρώσουν τη Συνθήκη το συντομότερο δυνατόν, ώστε να πραγματοποιηθούν οι διορισμοί στις νέες θέσεις που προβλέπονται από τη Συνθήκη, τόσο σε επίπεδο Επιτροπής όσο και Συμβουλίου.
<SPEAKER ID="209" NAME="Edit Bauer" AFFILIATION="PPE">
(HU) Πολλά ειπώθηκαν σχετικά με τον σλοβακικό γλωσσικό νόμο κατά την τελευταία κοινοβουλευτική συνεδρίαση, όπως και σήμερα. Δεν πρόκειται περί σύμπτωσης. Αυτός ο νόμος περιορίζει τον βαθμό στον οποίο οι μειονότητες μπορούν να χρησιμοποιούν τη γλώσσα τους, αντίθετα με τις διάφορες δηλώσεις που έγιναν, παρότι είναι αλήθεια ότι οι μειονοτικές γλώσσες μπορούν να χρησιμοποιούνται σε ένα πολύ μικρό πεδίο του δημόσιου βίου. Ωστόσο, δεν αληθεύει ότι αποφεύγουμε τη συζήτηση γι' αυτό το θέμα, διότι, αν κάποιος προσπαθεί να συμφωνήσει μέσα σε πέντε λεπτά επ' αυτού του θέματος ενώπιον δέκα δημοσιογράφων πιθανότατα δεν θα τα καταφέρει. Θα ήθελα να επιστήσω την προσοχή στο γεγονός ότι, εφόσον ο εν λόγω νόμος συντάχθηκε ελλιπώς και κακή τη πίστη, γεννά νέα νομική αβεβαιότητα, καθώς μέσα σε δύο ημέρες το σλοβακικό Υπουργείο Πολιτισμού έχει δώσει τρεις διαφορετικές διευκρινίσεις για ορισμένα από τα άρθρα του νόμου.
<P>
Ο νόμος έχει ενσταλάξει φόβο στους πολίτες. Γνωρίζουμε ήδη αρκετά περιστατικά όπου εργοδότες διατάσσουν τους υπαλλήλους τους να μιλούν σλοβακικά. Λυπάμαι πολύ που καθίσταται αναγκαίο να τεθεί αυτό το ζήτημα στο Σώμα. Ελπίζω ότι η Συνθήκη της Λισαβόνας θα μας προσφέρει την ευκαιρία να ασχοληθούμε δεόντως με τα ανθρώπινα δικαιώματα και τα δικαιώματα των μειονοτήτων.
<SPEAKER ID="210" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, η πειρατεία είναι ένα πρόβλημα που απασχολεί το παρόν Κοινοβούλιο, τα κράτη μέλη και, φυσικά, την Ισπανία, διότι έχουμε σήμερα ένα ισπανικό αλιευτικό σκάφος που κατελήφθη στα ύδατα του Ινδικού Ωκεανού, με 36 μέλη πληρώματος.
<P>
Το πρώτο πράγμα που θα ήθελα να κάνω είναι να εκφράσω την συμπάθειά μου στα μέλη του πληρώματος και τις οικογένειές τους, και φυσικά να προσφέρω την υποστήριξή μου στην ισπανική κυβέρνηση σε σχέση με την εξασφάλιση της ταχείας απελευθέρωσής τους.
<P>
Δεν συζητάμε, ωστόσο, για ένα πρόβλημα που επηρεάζει ειδικά τον στόλο αλίευσης τόνου της Ισπανίας, αλλά για ένα πρόβλημα που επηρεάζει τρεις χώρες -Γαλλία, Ιταλία και Ισπανία- οι οποίες αλιεύουν σε διεθνή ύδατα, έξω από την αποκλειστική περιοχή της Σομαλίας. Λαμβάνοντας αυτό υπόψη, απαιτείται μια διεθνής απάντηση και κοινά ευρωπαϊκά μέτρα πρόληψης και αντίδρασης. Αυτό σημαίνει διάθεση περισσότερων πόρων σε μια βελτιωμένη επιχείρηση Ατλάντα, η οποία υφίσταται ήδη και είναι επιτυχημένη όσον αφορά τη μείωση του αριθμού των σκαφών που κατελήφθησαν το 2009 σε σύγκριση με το 2008.
<P>
Τέλος, θα ήθελα να θίξω την προσπάθεια που πρέπει να καταβάλουμε για την πραγματοποίηση μιας διεθνούς διάσκεψης κορυφής για την πειρατεία στη Σομαλία, διότι πρέπει να βελτιώσουμε τις διεθνείς σχέσεις προκειμένου να επιλύσουμε αυτά τα προβλήματα στην περιοχή και επειδή πρέπει να βελτιώσουμε τον διεθνή διάλογο.
<SPEAKER ID="211" NAME="Chris Davies" AFFILIATION="ALDE">
(EN) Κύριε Πρόεδρε, πολλοί από το Σώμα έχουν συγχαρεί σήμερα τους ιρλανδούς πολίτες για την ορθή κρίση που επέδειξαν απορρίπτοντας τις εκκλήσεις του Nigel Farage και του βρετανικού ανεξάρτητου κόμματος και ψηφίζοντας συντριπτικά υπέρ της Συνθήκης της Λισαβόνας.
<P>
Ίσως οι βουλευτές θα έπρεπε επίσης να συμπάσχουν με τον βρετανικό λαό, διότι αναγκαζόμαστε να ανεχόμαστε τον κ. Farage σε καθημερινή βάση. Αποκαλεί μια πλειοψηφία δύο προς ένα στην Ιρλανδία "νίκη των τραμπούκων". Φοβάμαι πως τα λόγια του είναι χαρακτηριστικά ενός άνδρα που χρησιμοποιεί τη διαστρέβλωση και την απάτη, και μερικές φορές καθαρά ψεύδη, σε σχέση με την Ευρωπαϊκή Ένωση. Πολύ συχνά σε αυτά τα λόγια δεν προβάλλεται ένσταση από τους δημοσιογράφους.
<P>
Ωστόσο, η υπερβολή μπορεί να μετατραπεί σε παράνοια. Τώρα συγκρίνει την εκστρατεία στην Ιρλανδία με τη βιαιότητα των τελευταίων εκλογών στη Ζιμπάμπουε. Περιγράφει την Συνθήκη που παρέχει σε κάθε κράτος μέλος το δικαίωμα να αποχωρήσει από την Ευρωπαϊκή Ένωση ως τέλος της ανεξαρτησίας. Παρόλα αυτά, θα πρέπει να δείξουμε οίκτο. Το Κοινοβούλιο διαθέτει ιατρική υπηρεσία. Κύριε Πρόεδρε, σας καλώ να ζητήσετε από τους άνδρες με τις λευκές στολές να προσφέρουν τις υπηρεσίες τους στον συνάδελφό μας. Ας βγαίνουν από το στόμα του ανοησίες σχετικά με την Ευρώπη, αλλά τουλάχιστον εκείνοι θα φροντίσουν να μην πνιγεί από αυτές.
<SPEAKER ID="212" NAME="Czesław Adam Siekierski" AFFILIATION="PPE">
(PL) Θα ήθελα εδώ, στο Ευρωπαϊκό Κοινοβούλιο, να αναφερθώ στη δήλωση των πολωνών και γερμανών επισκόπων σχετικά με την 70η επέτειο της έναρξης του Β' Παγκοσμίου Πολέμου. Τη συγκεκριμένη στιγμή, όταν οι σκέψεις πολλών ανθρώπων στρέφονται σε εκείνα τα τραυματικά γεγονότα, υποδεικνύεται σε εμάς ότι πρέπει να μεριμνήσουμε ιδιαίτερα για τη νέα γενιά, ώστε να μάθει την πρέπουσα και πλήρη αλήθεια για την ιστορία, και πάνω σε αυτήν την αλήθεια να οικοδομηθεί ένα κοινό μέλλον.
<P>
Δεν είναι δυνατόν να μην ανακαλέσω εδώ την πρώτη επιστολή από τους πολωνούς επισκόπους προς τους γερμανούς επισκόπους το 1965, η οποία ενθάρρυνε τη συμφιλίωση και τη θεμελίωση εταιρικών σχέσεων μεταξύ των χωρών μας.
<P>
Σήμερα, όπως και τότε, ενδιαφερόμαστε για την ανάπτυξη εμπιστοσύνης και φιλικών σχέσεων μεταξύ των χωρών μας. Ωστόσο, παρότι ακολουθούμε αυτήν την κοινή οδό της συμφιλίωσης, βρισκόμαστε, σήμερα, σε διαφορετικό σημείο. Ας δημιουργήσουμε μαζί μια κοινή Ευρώπη, μια Ευρώπη συνεργασίας και φιλίας, μια Ευρώπη αξιών που βασίζονται στις χριστιανικές ρίζες και που αποτέλεσαν τη βάση για τη δημιουργία της Ευρώπης από τους ιδρυτές της Ευρωπαϊκής Κοινότητας. Προς το συμφέρον, επομένως, του κοινού μας μέλλοντος, πρέπει να δώσουμε ιδιαίτερη προσοχή στις προειδοποιήσεις και τις συστάσεις που περιέχονται στην κοινή δήλωση των πολωνών και των γερμανών επισκόπων.
<SPEAKER ID="213" NAME="Csaba Sándor Tabajdi" AFFILIATION="S&amp;D">
(HU) Κυρίες και κύριοι, πολλά έχουν ήδη λεχθεί σήμερα για τα ζητήματα των μειονοτήτων. Θα ήθελα να σας αναφέρω ένα θετικό παράδειγμα σε αυτόν τον τομέα. " Σερβία έχει υιοθετήσει έναν νόμο για την πολιτισμική αυτονομία, ο οποίος είναι μοναδικός σε όλη την Ευρώπη και είναι θετικός όχι μόνο για όλη την Ευρωπαϊκή Ένωση, αλλά και για ολόκληρη την Ευρώπη.
<P>
Σύμφωνα με αυτόν τον νόμο, δεκατρείς μειονότητες, συμπεριλαμβανομένων των Σλοβάκων, των Ρουμάνων, των Ούγγρων και άλλων εθνικοτήτων, μπορούν να εκλέγουν απευθείας τα δικά τους εθνικά συμβούλια. Αυτά τα εθνικά συμβούλια χρηματοδοτούνται από τον προϋπολογισμό και μπορούν, στο πλαίσιο της πολιτισμικής αυτονομίας, να χειρίζονται και να ελέγχουν τα αντίστοιχα θεσμικά όργανα. Ένα ακόμη μάθημα που πρέπει να διδαχθούμε είναι ότι οι μειονότητες συμμετείχαν στη σύνταξη αυτού του νόμου. Συνεπώς, η Σερβία αποτελεί παράδειγμα για πολλές χώρες της ΕΕ, όπως η Γαλλία, η Σλοβακία και άλλες, όσον αφορά τη νομική διασφάλιση των δικαιωμάτων των μειονοτήτων. Αυτό έχει επίσης βοηθήσει τη Σερβία να πραγματοποιήσει ένα σημαντικό βήμα στην κατεύθυνση προς την ευρωπαϊκή ολοκλήρωση.
<SPEAKER ID="214" NAME="Iuliu Winkler" AFFILIATION="PPE">
(EN) Κύριε Πρόεδρε, όντας ούγγρος βουλευτής του ΕΚ από τη Ρουμανία, δεν θα αναφερθώ σήμερα στη σλοβακική γλώσσα, παρότι φοβάμαι πως θα είχα σοβαρό λόγο να το κάνω. Αντίθετα, επιθυμώ να αναφερθώ στη σημερινή μας απόφαση να συστήσουμε μια ειδική επιτροπή για την οικονομική κρίση.
<P>
" συγκεκριμένη απόφαση αποδεικνύει την υπευθυνότητα του Κοινοβουλίου μας ενώπιον της μεγαλύτερης πρόκλησης που αντιμετωπίζει σήμερα η Ευρώπη. " ειδική επιτροπή θα επιβεβαιώσει τη θέση της Ευρωπαϊκής Ένωσης σε σχέση με τη νέα παγκόσμια δημοσιονομική διακυβέρνηση, αλλά και θα συνεργαστεί επίσης με τα κράτη μέλη, στοχεύοντας στη βέλτιστη εφαρμογή των κοινοτικών μέτρων που αποσκοπούν στη δημιουργία βιώσιμης οικονομικής ανάπτυξης.
<P>
Είναι ζωτικής σημασίας για τα νέα κράτη μέλη στην κεντρική και ανατολική Ευρώπη να λάβουν την απαραίτητη ενίσχυση για οικονομική ανάκαμψη. Ο συντονισμός των προσπαθειών ανάκαμψης πρέπει να είναι πιο αποτελεσματικός, και η βελτίωση του συντονισμού δεν είναι μόνο αρμοδιότητα των κυβερνήσεων, αλλά και των Βρυξελλών.
<P>
Αντιμετωπίζουμε μια εξαιρετικά πολύπλοκη οικονομική προοπτική συνοδευόμενη από την απειλή σοβαρών κοινωνικών ταραχών. Για τον λόγο αυτόν, η Ευρωπαϊκή Ένωση πρέπει να προτείνει την πλέον αποτελεσματική απάντηση στην επιδεινούμενη κατάσταση της περιοχής και το παρόν Σώμα πρέπει να επιδείξει ηγετική παρουσία σε αυτό το θέμα.
<SPEAKER ID="215" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, πριν από μερικές ημέρες, 36 άτομα απήχθησαν ενώ ψάρευαν σε ύδατα του Ινδικού Ωκεανού υπό την αιγίδα μιας συμφωνίας εγκεκριμένης από την Ευρωπαϊκή Επιτροπή.
<P>
Στις 15 Σεπτεμβρίου, καταδίκασα την επικίνδυνη κατάσταση στην οποία βρίσκονται, αβοήθητοι και απροστάτευτοι, αυτοί οι εργαζόμενοι. Πρότεινα ορισμένα συγκεκριμένα μέτρα, αλλά τίποτε δεν έγινε.
<P>
Δυστυχώς, έτσι καταλήξαμε αυτήν την στιγμή στη θέση να μιλάμε για αυτούς που έχουν απαχθεί και κρατούνται από τους πειρατές.
<P>
Ζητώ, ως εκ τούτου, από την Ευρωπαϊκή Επιτροπή να είναι αποφασιστική και να συστήσει στα κράτη μέλη να τοποθετήσουν στρατιώτες στα αλιευτικά σκάφη, και ζητώ να απευθύνει αυτήν την σύσταση στην ισπανική κυβέρνηση, διότι υπήρξε αποτελεσματικό μέτρο. " Γαλλία λαμβάνει αυτό το μέτρο και τα αποτελέσματα είναι ορατά.
<P>
Το παρόν Κοινοβούλιο έχει αναγνωρίσει, σε ψήφισμα, ότι ο αλιευτικός τομέας είναι απροστάτευτος διότι έχει δοθεί προτεραιότητα στο εμπορικό ναυτικό. Ο υπάλληλος της Ευρωπαϊκής Επιτροπής το παραδέχτηκε εξάλλου αυτό την παραμονή της κατάληψης, και συνεπώς ζητούμε να επεκταθεί αυτή η προστασία στα αλιευτικά σκάφη.
<P>
Καλώ επίσης τον Πρόεδρο να εκφράσει και να διαβιβάσει τη συμπάθεια και τη συμπαράστασή μας στους απαχθέντες και στις οικογένειές τους και να προσκαλέσει τον καπετάνιο του σκάφους, μόλις απελευθερωθεί, στο Κοινοβούλιο.
<SPEAKER ID="216" NAME="Ádám Kósa" AFFILIATION="PPE">
(HU) Πολλή συζήτηση έγινε νωρίτερα για τις μειονότητες. Θα ήθελα και εγώ να επιστήσω την προσοχή στα 50 εκατομμύρια άτομα με αναπηρίες που ζουν στην Ευρωπαϊκή Ένωση. Θεωρώ πως συνιστούν τη μεγαλύτερη μειονότητα. " οικονομική κρίση τούς πλήττει σοβαρότατα. Θα ήθελα να τονίσω πως αυτοί οι άνθρωποι είναι πάντα οι πρώτοι που χάνουν την εργασία τους, βλέπουν μείωση στο εισόδημά τους, έχουν ελάχιστες ευκαιρίες για απασχόληση και υφίστανται πτώση στο επίπεδο διαβίωσής τους, για να μην αναφέρω την ολοένα φθίνουσα υποστήριξη που παρέχεται στις κοινωνικές οργανώσεις που τους εκπροσωπούν.
<P>
Το σπουδαιότερο δίδαγμα από την τρέχουσα κρίση είναι ότι αξίζει να επενδύουμε στους ανθρώπους, και σε ατομική βάση, ακόμη και αντί άλλων μορφών επένδυσης. Οι υπεύθυνοι για τη λήψη πολιτικών και οικονομικών αποφάσεων έχουν καθήκον να μεριμνούν ιδιαίτερα για τα άτομα με αναπηρίες. Σας ζητώ, επομένως, να πράξετε ό, τι είναι δυνατόν για αυτά τα άτομα, ώστε να έχουν δικαιότερη μεταχείριση από εσάς. Τονίζω αυτό το σημείο, διότι 50 εκατομμύρια άνθρωποι έχουν τεράστια επιρροή στην Ευρωπαϊκή Ένωση, και είναι προς το συμφέρον μας να εξασφαλίσουμε ίσες ευκαιρίες στην κοινωνία.
<SPEAKER ID="217" NAME="Nessa Childers" AFFILIATION="S&amp;D">
(EN) Κύριε Πρόεδρε, χαίρομαι φυσικά που η Συνθήκη της Λισαβόνας εγκρίθηκε στη χώρα μου. Ωστόσο, παρατηρούμε σήμερα το απόγευμα ότι η συζήτηση για τη Μεταρρυθμιστική Συνθήκη ισορροπεί μεταξύ πραγματικότητας και σύγχυσης, και δεν πρέπει να μείνουμε αδρανείς σε ό, τι ακολουθεί. " πραγματικότητα είναι ότι ο κόσμος έχει αλλάξει θεμελιωδώς τις τελευταίες δεκαετίες, καθώς ένα πολύ μεγαλύτερο τμήμα του μας ανταγωνίζεται σε μια παγκόσμια αγορά.
<P>
Πολύ απλά, η Ευρώπη πρέπει να έχει μια συνεκτικότερη συμπεριφορά εάν επιθυμεί την ευημερία της. " Συνθήκη υποχρεώνει τώρα τα ευρωπαϊκά θεσμικά όργανα να είναι πιο δημοκρατικά και να ανταποκρίνονται περισσότερο σε κάθε ευρωπαίο πολίτη. Ο Χάρτης Θεμελιωδών Δικαιωμάτων επιμένει σε αυτό. Δεν έχουμε την πολυτέλεια να δρούμε μόνο προς το συμφέρον των χωρών μας· πρέπει να ενισχύσουμε την Ένωση την οποία καθένας από εμάς εκπροσωπεί. Όπως πράξαμε με το δημοψήφισμα, οφείλουμε να συνεχίσουμε να εκφράζουμε ποιοι και τι είμαστε.
<SPEAKER ID="218" NAME="Iosif Matula" AFFILIATION="PPE">
(RO) Κατά την τρέχουσα οικονομική κρίση τα ευρωπαϊκά κονδύλια είναι βασικά μέσα για τις λιγότερο ανεπτυγμένες περιφέρειες των κρατών μελών, καθώς τις βοηθούν να επιτύχουν τους στόχους σύγκλισης.
<P>
Μια μακρά και όχι ακριβώς απλή διαδικασία παρεμβάλλεται μεταξύ του χρόνου προσδιορισμού αυτών των στόχων και της απορρόφησης των κονδυλίων από τους δικαιούχους, η οποία παρεμποδίζεται εξάλλου από μια σειρά γραφειοκρατικών κανονισμών της ΕΕ. Την ώρα που εμείς, οι βουλευτές του Ευρωπαϊκού Κοινοβουλίου, υπογραμμίζουμε τις συνέπειες της οικονομικής κρίσης και εγκρίνουμε μέτρα για επιτάχυνση της διαδικασίας και απλοποίηση των κανονισμών πρόσβασης σε αυτά τα κονδύλια, τα κράτη μέλη επωφελούνται με αργούς ρυθμούς αυτών των μέτρων και όχι πλήρως.
<P>
Επ' αυτού, θα ήθελα να αναφέρω ένα συγκεκριμένο παράδειγμα από τη Ρουμανία. Σχέδια χρηματοδοτούμενα από το Ευρωπαϊκό Κοινωνικό Ταμείο, με στόχο τη βελτίωση των εργασιακών συνθηκών και την αύξηση του αριθμού των υπαλλήλων σε κάποιες εταιρείες, ακόμη αντιμετωπίζουν προβλήματα κατά την εφαρμογή τους.
<P>
Θα ήθελα να ζητήσω την επίσπευση των μέτρων που στοχεύουν στην απλοποίηση των διαδικασιών πρόσβασης στα κονδύλια, ώστε να διευκολυνθεί η δημιουργία θέσεων εργασίας στις περιφέρειες της Ευρώπης.
<SPEAKER ID="219" NAME="Alan Kelly" AFFILIATION="S&amp;D">
(EN) Κύριε Πρόεδρε, καλώ επειγόντως το Κοινοβούλιο να φροντίσει να χορηγηθούν το συντομότερο δυνατόν τα 14,8 εκατομμύρια ευρώ για τα οποία δόθηκε υπόσχεση στους εργαζόμενους στην κεντροδυτική Ιρλανδία, σε περιοχές όπως το Limerick, το Kerry και το Tipperary, οι οποίοι εργάζονταν για την Dell Computers και τους προμηθευτές της. Αυτά τα χρήματα τα υποσχέθηκε ο Πρόεδρος της Επιτροπής στο πλαίσιο του Ταμείου Προσαρμογής στην Παγκοσμιοποίηση σε πρόσφατη επίσκεψη στο Limerick. Δεν μπορεί να υπάρξει οπισθοχώρηση σε αυτό και, όποια και αν είναι τα προβλήματα που αφορούν το πρωτόκολλο και τον τρόπο διαχείρισης του Ταμείου, πρέπει να επιλυθούν άμεσα. Το Κοινοβούλιο δεν πρέπει να καθυστερεί αυτά τα χρήματα, τα οποία θα προσφέρουν στην περιοχή μια αναγκαία οικονομική ώθηση. Υπολογίστηκε σε κάποια φάση ότι η Dell και οι προμηθευτές της απασχολούσαν έναν στους πέντε κατοίκους σε ολόκληρη την κεντροδυτική Ιρλανδία, οπότε αυτή η περιοχή έχει πληγεί σοβαρά.
<P>
Για τον λόγο αυτόν, καλώ την Επιτροπή να επανεξετάσει τους κανόνες που αφορούν την κρατική ενίσχυση. Αυτοί συντάχθηκαν το 2006 πριν από τον τεράστιο κλυδωνισμό που προκάλεσε η απώλεια της Dell και άλλων βιομηχανιών. Καλώ την Επιτροπή να συμπεριλάβει την κεντροδυτική Ιρλανδία, ως περιοχή με σοβαρό πρόβλημα ανεργίας, στην αναθεώρηση των κανόνων κρατικής ενίσχυσης του επόμενου έτους, ούτως ώστε να δικαιούται την αναγκαία κοινοτική χρηματοδότηση.
<SPEAKER ID="220" NAME="Csaba Sógor" AFFILIATION="PPE">
(HU) Κύριε Πρόεδρε, ο ρόλος του Ευρωπαϊκού Κοινοβουλίου -και αναφέρω τα λόγια του Προέδρου του- είναι να μεσολαβεί μεταξύ διαφωνούντων μερών και κρατών, εάν είναι απαραίτητο. Το Κοινοβούλιο δεν πρέπει απλώς να συμμετέχει στην κατάσβεση πυρκαγιών, αλλά και να συμβάλλει στην πρόληψη της πυρκαγιάς.
<P>
Το Κοινοβούλιο θα πρέπει να εγκρίνει, για παράδειγμα, έναν νόμο πλαίσιο για τις μειονότητες που θα διασφαλίζει τα δικαιώματα των μειονοτήτων. Οι μειονότητες δικαιούνται να αισθάνονται ασφάλεια. Αυτός ο νόμος πλαίσιο θα συμβάλλει ώστε οι μειονότητες να μην βρίσκονται στο έλεος των κυβερνήσεων, των εξτρεμιστικών οργανώσεων και πράξεων όπως ο σλοβακικός γλωσσικός νόμος που τιμωρεί τις μειονότητες εάν χρησιμοποιούν τη μητρική γλώσσα τους. Είναι απαράδεκτο εντός της Ευρωπαϊκής Ένωσης να απαγορεύονται μειονοτικές οργανώσεις, να σβήνονται δίγλωσσες πινακίδες τοπωνυμίων και εξτρεμιστικές οργανώσεις να οργανώνουν προκλητικές αντι-μειονοτικές διαδηλώσεις.
<P>
Μέρος του ρόλου του Ευρωπαϊκού Κοινοβουλίου είναι να εφαρμόζει νομοθεσία που να προστατεύει τα ανθρώπινα δικαιώματα, να αποτρέπει τις διακρίσεις και να εξασφαλίζει για τις μειονότητες τη δυνατότητα διαβίωσης ως ανθρώπινα όντα άξια πλήρους σεβασμού στη γη όπου γεννήθηκαν.
<SPEAKER ID="221" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, ενώπιον της αρπαγής του ισπανικού αλιευτικού σκάφους Alakrana από πειρατές στον Ινδικό Ωκεανό, θα ήθελα να αναφερθώ στη σταθερή απόφαση της ισπανικής κυβέρνησης, με την υποστήριξη της Ευρωπαϊκής Ένωσης, να απελευθερώσει τα 36 μέλη του πληρώματος -δεκαέξι από τα οποία είναι Ισπανοί- φέρνοντάς τα πίσω σώα και ασφαλή, και να οδηγήσει τους απαγωγείς στη δικαιοσύνη.
<P>
Χάρη στην Atalanta, την ευρωπαϊκή επιχείρηση που ξεκίνησε τον Δεκέμβριο του 2008 με πρωτοβουλία της Γαλλίας και της Ισπανίας, και τη συμμετοχή και άλλων χωρών της Ευρωπαϊκής Ένωσης, έχουμε σήμερα μια σημαντική ανάπτυξη δυνάμεων στην περιοχή. " επέκταση της προστατευόμενης περιοχής δεν εκτείνεται, ωστόσο, ως το σημείο όπου εργάζονται οι αλιείς, και γι' αυτόν τον λόγο απευθύνουμε έκκληση στους χειριστές των σκαφών, ζητώντας τους να μην βγαίνουν έξω από την περιοχή ασφαλείας, και καλούμε την Ευρωπαϊκή Ένωση και τα κράτη μέλη της να παραχωρήσουν μια επέκταση στο νότιο τμήμα κάλυψης της Atalanta, καθώς και περισσότερους πόρους, ώστε να διασφαλίσουν την ελεύθερη κυκλοφορία των 20 000 σκαφών που διασχίζουν έναν ωκεανό η επιφάνεια του οποίου είναι τριπλάσια από αυτήν της Μεσογείου.
<P>
Παρότι η ανάπτυξη δυνάμεων εξασφάλισε πρόσβαση στα εμπορικά πλοία που μετέφεραν 227 000 τόνους για το επισιτιστικό πρόγραμμα των "νωμένων Εθνών στη Σομαλία, τώρα πρέπει να καταβάλουμε μια προσπάθεια για να καλύψουμε τη δραστηριότητα των δεκάδων αλιευτικών σκαφών που αλιεύουν στην περιοχή.
<P>
Τέλος, καλούμε τα κράτη μέλη να κινητοποιήσουν τις υπηρεσίες πληροφοριών τους, ώστε να αναζητήσουν και να συλλάβουν τους μεσολαβητές που δίνουν μυστικές πληροφορίες στους πειρατές και πληρώνονται για διασώσεις, δραστηριοποιούμενοι από ευρωπαϊκό έδαφος.
<SPEAKER ID="222" NAME="Seán Kelly" AFFILIATION="PPE">
(EN) Κύριε Πρόεδρε, έγινε πολλή συζήτηση τις δύο τελευταίες ώρες και τις δύο τελευταίες εβδομάδες στην Ιρλανδία αναφορικά με ένα επικοινωνιακό έλλειμμα και την ανάγκη να έλθει η Ευρώπη πιο κοντά στους πολίτες της.
<P>
Έχω μια πρόταση να υποβάλω: νομίζω πως θα έπρεπε να το συζητήσουμε αυτό κάποια στιγμή μελλοντικά στο παρόν Κοινοβούλιο, ιδίως για να ακούσουμε τις απόψεις των βουλευτών του ΕΚ σχετικά με το πώς η Επιτροπή και οι ίδιοι οι βουλευτές μπορούν να συμμετέχουν σε όλη αυτήν την προσπάθεια, διότι οι εθνικές κυβερνήσεις έχουν αποδειχθεί απρόθυμες στο παρελθόν να αναγνωρίσουν στην Ευρωπαϊκή Ένωση όσα προσφέρει, και ως αποτέλεσμα οι άνθρωποι δεν τα γνωρίζουν.
<P>
Σήμερα, με τις αυξημένες εξουσίες και τις αυξημένες ευκαιρίες μας, πρέπει να αδράξουμε αυτήν την ευκαιρία συζητώντας αυτό το θέμα στο Κοινοβούλιο και να καταλήξουμε σε τρόπους και προτάσεις σχετικά με το πώς θα μπορέσουμε πραγματικά να αποκαταστήσουμε αυτό το έλλειμμα και πώς θα φέρουμε την Ευρώπη πιο κοντά στους πολίτες της. Θα ήταν μια άσκηση που αξίζει τον κόπο.
<SPEAKER ID="223" NAME="Silvia-Adriana Ţicău" AFFILIATION="S&amp;D">
(RO) Τον Ιούνιο του 2009, το Ευρωπαϊκό Συμβούλιο κάλεσε την Ευρωπαϊκή Επιτροπή να καταρτίσει και να παρουσιάσει μια στρατηγική για την περιοχή του Δούναβη έως το τέλος του 2010.
<P>
" Ευρωπαϊκή Επιτροπή και τα κράτη μέλη πρέπει να εγκρίνουν μια κοινή ευρωπαϊκή στρατηγική, η οποία θα συνδυάζει τις τρέχουσες πρωτοβουλίες για τον Δούναβη και θα ενισχύσει τη σημασία αυτού του ποταμού ως μέρος των πολιτικών της Ευρωπαϊκής Ένωσης. " στρατηγική για την περιοχή του Δούναβη θα πρέπει να επικεντρώνεται στους κοινούς στόχους και τα κοινά σχέδια στους τομείς των μεταφορών, της ενέργειας, του περιβάλλοντος και της πολιτιστικής συνεργασίας.
<P>
Πέρυσι, η Επιτροπή Μεταφορών και Τουρισμού του Ευρωπαϊκού Κοινοβουλίου οργάνωσε μια αντιπροσωπεία για την περιοχή του Δούναβη προκειμένου να ερευνήσει και να προωθήσει τις δυνατότητες που προσφέρει αυτός ο ποταμός ως μέρος των ευρωπαϊκών πολιτικών. Ένα από τα βασικά συμπεράσματα στα οποία κατέληξε αυτή η αντιπροσωπεία ήταν ότι έπρεπε να δημιουργηθεί στο Ευρωπαϊκό Κοινοβούλιο μια διακομματική ομάδα για την προώθηση του ποταμού Δούναβη. " δημιουργία αυτής της διακομματικής ομάδας συντελεί στην επιβεβαίωση της δέσμευσης από μέρους του Ευρωπαϊκού Κοινοβουλίου να συμμετάσχει και να υποστηρίξει ενεργά τόσο την κατάρτιση μιας στρατηγικής για την περιοχή του Δούναβη όσο και την εφαρμογή της.
<SPEAKER ID="224" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, θα ήθελα να επιστήσω την προσοχή του Σώματος στο γεγονός ότι η 27η Σεπτεμβρίου ήταν η τριακοστή Παγκόσμια "μέρα Τουρισμού, υπό το σύνθημα "Τουρισμός-Γιορτάζοντας τη Διαφορετικότητα", τη στιγμή που όλοι ελπίζουμε να τεθεί σύντομα σε ισχύ η Συνθήκη της Λισαβόνας, η οποία περιλαμβάνει τον τουρισμό ως νέα σφαίρα δράσης για την Ευρωπαϊκή Ένωση.
<P>
Μία από τις προκλήσεις του τομέα είναι η βελτίωση του συνόλου των προσφερόμενων τουριστικών εμπειριών για όλον τον κόσμο χωρίς διακρίσεις.
<P>
Όπως τονίζεται από τη Διακήρυξη του Μόντρεαλ, η πρόσβαση σε τουριστική αναψυχή για όλον τον κόσμο συνεπάγεται απαραίτητα συμμετοχή στον αγώνα κατά της ανισότητας και του αποκλεισμού των πολιτισμικά διαφερόντων, όσων διαθέτουν περιορισμένα μέσα ή ικανότητες, ή όσων ζουν σε αναπτυσσόμενες χώρες.
<P>
Το Κοινοβούλιο έχει μεταφράσει αυτήν την φιλοδοξία σε πιλοτικό σχέδιο για τον κοινωνικό τουρισμό το οποίο θα αναπτύξει η Επιτροπή εφέτος. Ένας άλλος λόγος για τις ενέργειές του είναι ότι ο κοινωνικός τουρισμός ενισχύει το ποσοστό απασχόλησης αντιμετωπίζοντας την εποχικότητα -ένα από τα μείζονα προβλήματα του τομέα- και επιφέρει μεγαλύτερη ισότητα, περισσότερες θέσεις εργασίας, οι οποίες μάλιστα διαρκούν περισσότερο.
<P>
Κυρίες και κύριοι, αυτός είναι ο στόχος μας.
<SPEAKER ID="225" NAME="María Paloma Muñiz De Urquiza" AFFILIATION="S&amp;D">
(ES) Κύριε Πρόεδρε, μόλις πριν από λίγες ώρες, ο Cristo Ancor Cabello σκοτώθηκε στη Χεράτ του Αφγανιστάν. Ήταν ένας ισπανός στρατιώτης που ανήκε στη Διεθνή Δύναμη για την Προαγωγή της Ασφάλειας, τη δύναμη που αναπτύχθηκε κατόπιν εντολής των "νωμένων Εθνών, στην οποία στρατιώτες πολλών διαφορετικών εθνικοτήτων επιτελούν ένα πολύ δύσκολο καθήκον, που αξίζει την ευγνωμοσύνη μας, με στόχο τη βελτίωση των συνθηκών διαβίωσης και της ασφάλειας του αφγανικού άμαχου πληθυσμού.
<P>
Κύριε Πρόεδρε, σας ζητώ να μεταφέρετε τα συλλυπητήρια του Ευρωπαϊκού Κοινοβουλίου στην οικογένειά του, καθώς και τη συμπαράσταση και τη συμπάθειά μας στους συναδέλφους του στρατιώτες, μεταξύ των οποίων υπάρχουν πέντε τραυματίες.
<P>
Κύριε Πρόεδρε, θα ήθελα επίσης να προσθέσω ότι η ισπανική κυβέρνηση διατηρεί τη σταθερή της δέσμευση να διασφαλίσει την ασφάλεια όλων των στρατευμάτων στις ειρηνευτικές αποστολές που είναι ανεπτυγμένες στο εξωτερικό, όχι μόνο στο Αφγανιστάν, αλλά και σε άλλα μέρη του κόσμου.
<SPEAKER ID="226" NAME="Vasilica Viorica Dăncilă" AFFILIATION="S&amp;D">
(RO) Οι δύο τελευταίοι γύροι διεύρυνσης της Ευρωπαϊκής Ένωσης έχουν αποφέρει πολλά οφέλη και στα παλαιά και στα νέα κράτη μέλη, θέτοντας συγχρόνως πολυάριθμες προκλήσεις.
<P>
Δύο έτη μετά την ένταξή της στην ΕΕ, η Ρουμανία είναι μία από τις χώρες με τα χαμηλότερα ποσοστά επιτυχίας όσον αφορά την πρόσβαση σε ευρωπαϊκά κονδύλια. " διαδικασία πρόσβασης σε ευρωπαϊκά κονδύλια είναι αρκετά περίπλοκη και δυσυπέρβατη. Τα διαρθρωτικά ταμεία και το Ταμείο Συνοχής παρέχουν χρηματοοικονομική μόχλευση που μπορεί να διευκολύνει την οικονομική ανάκαμψη, ιδίως στην παρούσα κρίση.
<P>
Σε αυτό το πλαίσιο, πιστεύω ότι χρειαζόμαστε απλούς κανόνες πρόσβασης στα Διαρθρωτικά Ταμεία, ώστε τα ευρωπαϊκά κονδύλια να φθάνουν στους δικαιούχους το ταχύτερο δυνατόν. Ιδιαίτερη μέριμνα πρέπει να δοθεί στην εξάλειψη όλων αυτών των δυσκολιών που παρεμποδίζουν την πρόσβαση στα κοινοτικά κεφάλαια και αποθαρρύνουν τους πολίτες από τη λήψη ευρωπαϊκής οικονομικής ενίσχυσης.
<P>
Οφείλουμε να ενθαρρύνουμε τις προσπάθειες σε ευρωπαϊκό επίπεδο που αποσκοπούν στην απλοποίηση των διαδικασιών για την πρόσβαση στα κονδύλια που προορίζονται για τη Ρουμανία, προκειμένου να επισπεύσουμε τη χορήγηση και την απορρόφησή τους.
<SPEAKER ID="227" NAME="Πρόεδρος">
" συζήτηση έληξε.
<P>
(" συνεδρίαση διακόπτεται στις 20.40 και συνεχίζεται στις 21.00)

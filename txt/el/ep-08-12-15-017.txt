<CHAPTER ID="017">
Μεταφορές προϊόντων συνδεόμενων με τον τομέα της άμυνας (συζήτηση) 
<SPEAKER ID="176" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Rühle, εκ μέρους της Επιτροπής Εσωτερικής Αγοράς και Προστασίας των Καταναλωτών, επί της πρότασης για μια οδηγία του Ευρωπαϊκού Κοινοβουλίου και του Συμβουλίου για την απλοποίηση των όρων και των προϋποθέσεων μεταφορών προϊόντων συνδεόμενων με τον τομέα της άμυνας εντός της Κοινότητας - C6-0468/2007 -.
<SPEAKER ID="177" NAME="Heide Rühle">
εισηγήτρια. - (DE) Κύριε Πρόεδρε, δυστυχώς, πρόκειται για ακόμα μία συμφωνία σε πρώτη ανάγνωση - αλλά αναμένω ότι η κ. Weiler θα μιλήσει για αυτό αργότερα.
<P>
Πρέπει να εκμεταλλευθούμε την ευκαιρία για να επιτύχουμε συμβιβασμό υπό τη γαλλική Προεδρία. Επί του παρόντος, οι εξοπλισμοί δεν καλύπτονται από τους κανόνες για την εσωτερική αγορά, που σημαίνει ότι όλα αυτά τα προϊόντα πρέπει να λαμβάνουν ειδική άδεια: από απλά προϊόντα, όπως βίδες ή στοιχεία στολών, μέχρι πολύ σύνθετα οπλικά συστήματα, όλα απαιτούν ειδική άδεια. 27 διαφορετικά εθνικά συστήματα εκδίδουν αυτές τις ειδικές άδειες και τώρα προσπαθούμε να απλοποιήσουμε και να εναρμονίσουμε το θέμα, προκειμένου να παράσχουμε μεγαλύτερη σαφήνεια και έτσι ώστε το πραγματικό έργο - δηλαδή οι επιθεωρήσεις - να μπορεί να εστιάσει στα σύνθετα συστήματα: με άλλα λόγια, έτσι ώστε, αντί να πρέπει να εποπτεύουμε τα πάντα εξίσου με ειδικές άδειες, μπορούμε να επικεντρωθούμε πραγματικά σε αυτό που είναι θεμελιώδες.
<P>
Ωστόσο, είναι αρκετά σαφές ότι οποιαδήποτε τέτοια απλοποίηση δεν πρέπει να αποδυναμώσει την ευθύνη των κρατών μελών για τις εξαγωγές όπλων και την εποπτεία τους: σε καμία περίπτωση. Αυτή η ευθύνη επικεντρώνεται κυρίως στη διαδικασία αδειοδότησης. Οι άδειες ορίζουν τους περιορισμούς χρήσης και τελικής χρήσης, που είναι ένα σταθερό στοιχείο του προϊόντος και του εφοδιασμού του και με το οποίο ο παραλήπτης είναι υποχρεωμένος να συμμορφώνεται. Ένας ευρωπαϊκός κανονισμός πρέπει να ενισχύσει αυτή την ευθύνη εκ μέρους των κρατών μελών, απαιτώντας συγχρόνως από όλους να χρησιμοποιούν την ίδια διαδικασία.
<P>
" απλοποίηση σε έναν τομέα τόσο ευαίσθητο όσο αυτός πρέπει οπωσδήποτε να λάβει υπ' όψιν το γεγονός ότι υπάρχουν επαναλαμβανόμενες παραβιάσεις στην ΕΕ των περιορισμών εξαγωγών σε τρίτες χώρες. Όπλα από την ΕΕ χρησιμοποιούνται σε χώρες διαβόητες για παραβιάσεις των ανθρωπίνων δικαιωμάτων, όπως 82 θωρακισμένα στρατιωτικά οχήματα που, το Σεπτέμβριο του 2006, εξάχθηκαν μέσω Γαλλίας και Βελγίου στο Τσαντ, αντίθετα προς το δίκαιο της ΕΕ. Προηγουμένως, παρότι τα κράτη μέλη θα μπορούσαν, θεωρητικά, να απαιτήσουν από τον παραλήπτη να συμμορφωθεί με τις ρήτρες τελικής χρήσης, δεν είχαν πρακτική προσφυγή κατά ενός παραλήπτη σε άλλο κράτος μέλος που επανεξήγαγε τα αγαθά αντίθετα προς τον περιορισμό.
<P>
Για παράδειγμα, η ΜΚΟ Saferworld ανακοίνωσε με λύπη ότι η Ρουμανία δεν έχει αποτελεσματικές κυρώσεις για τις παραβιάσεις του εθνικού συστήματος μεταφοράς όπλων. Με αυτή την οδηγία, θέλουμε να το αλλάξουμε αυτό. Με αυτή την οδηγία, έχουμε ενισχύσει τις αρμοδιότητες των κρατών μελών. Εντούτοις, πρέπει να σημειωθεί ότι η οδηγία βασίζεται στη νομοθεσία περί εσωτερικής αγοράς, στο άρθρο 95 της Συνθήκης της ΕΕ - δηλαδή, στον πρώτο πυλώνα της συνθήκης, που δυστυχώς έχει καταστήσει αδύνατη την απευθείας συμπερίληψη συμφωνιών εξωτερικής πολιτικής υπό τον δεύτερο πυλώνα, όπως ο Ευρωπαϊκός Κώδικας Συμπεριφοράς για την Εξαγωγή Όπλων. Εντούτοις, έχουμε μια σαφώς διατυπωμένη αιτιολογική σκέψη που καθιστά σαφές ότι τα κράτη μέλη είναι εκείνα που φέρουν την ευθύνη σε αυτό τον τομέα.
<P>
" κύρια ανησυχία μου ως εισηγήτριας του Ευρωπαϊκού Κοινοβουλίου ήταν η αύξηση της διαφάνειας και των δημοκρατικών ελέγχων, προκειμένου να αποτραπούν οι παραβιάσεις ή, αν συμβαίνουν, να τιμωρηθούν. Οι προϋποθέσεις για τη διευκόλυνση των μεταφορών όπλων είναι η ενισχυμένη ευθύνη σε όλες τις πλευρές και η μεγαλύτερη αμοιβαία εμπιστοσύνη.
<P>
Ιδιαίτερα, έχουμε ενισχύσει δύο διαδικασίες αδειοδότησης - πρώτον τη συνολική άδεια και δεύτερον τη γενική άδεια - και, κατ' αυτό τον τρόπο, έχουμε ορίσει σαφείς υποχρεώσεις για τις επιχειρήσεις που επιζητούν γενική άδεια. Στο μέλλον, αυτές οι επιχειρήσεις θα πρέπει να πιστοποιούνται, ως ο μόνος τρόπος λήψης γενικών αδειών. " πιστοποίηση θα απαιτήσει απρόσκοπτη λογοδοσία από την επιχείρηση μέχρι τα ανώτατα διοικητικά επίπεδα όσον αφορά τη συμμόρφωση με τους περιορισμούς εξαγωγών που επιβάλλονται. Τα κράτη μέλη απαιτείται όχι μόνο να αποσύρουν την πιστοποίηση από επιχειρήσεις που αποτυγχάνουν να συμμορφωθούν με αυτούς τους περιορισμούς, αλλά και να τις τιμωρούν. Στο μέλλον, μια λίστα επιχειρήσεων με γενικές άδειες θα δημοσιεύεται σε μητρώα προσβάσιμα στο κοινό, πράγμα που θα παράσχει στο κοινό μεγαλύτερη διαφάνεια και εποπτικές επιλογές. Οι γενικές άδειες θα πρέπει επίσης να δημοσιεύονται, με όλες τις υποχρεώσεις που περιλαμβάνουν.
<P>
Όλα τα κράτη μέλη πρέπει να χρησιμοποιούν τα ίδια κριτήρια για την πιστοποίηση των επιχειρήσεων: αυτό είναι ένα ιδιαίτερα σημαντικό σημείο. Συνεπώς, η οδηγία θα αυξήσει την πίεση επί των κρατών μελών τα οποία μέχρι στιγμής εγκρίνουν και διαχειρίζονται τις εξαγωγές όπλων χωρίς καμία διαφάνεια. Αυτό σημαίνει ότι ένας τομέας που, σύμφωνα με την Transparency International, είναι ιδιαίτερα επιρρεπής στη διαφθορά για πρώτη φορά θα είναι δεόντως διαφανής.
<SPEAKER ID="178" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, σήμερα πραγματοποιούμε ένα μεγάλο βήμα προς την κατεύθυνση μιας εσωτερικής αγοράς για προϊόντα συνδεόμενα με την άμυνα. Συγχρόνως, ωστόσο, δεν αφαιρούμε το δικαίωμα των κρατών μελών να λαμβάνουν τις δικές τους αποφάσεις όσον αφορά τις πολιτικές εξαγωγών τους σε αυτό τον ευαίσθητο τομέα. Αυτή είναι η μόνη πιθανή λύση για ένα πολύ δύσκολο θέμα και θα ήθελα ειδικά να ευχαριστήσω την εισηγήτρια, την κ. Rühle, για το δύσκολο και αποτελεσματικό έργο της. Είμαι επίσης ευγνώμων στους σκιώδεις εισηγητές, στους οποίους μπορούν να απονεμηθούν τα εύσημα για τη σημερινή επιτυχία.
<P>
Θα ήθελα επίσης να εκφράσω τις ευχαριστίες μου προς τη γαλλική και τη σλοβενική Προεδρία, που εξασφάλισαν ότι οι διαπραγματεύσεις στο Συμβούλιο σημείωσαν τόσο ταχεία πρόοδο: είναι πραγματικά αξιοσημείωτο ότι έχουμε κατορθώσει να υιοθετήσουμε μια τόσο δύσκολη πρόταση σε λιγότερο από ένα έτος - σήμερα.
<P>
Ποιος θα είχε πιστέψει, πριν από δέκα έτη, όταν η Επιτροπή πρώτη ήγειρε την ιδέα μιας εσωτερικής αγοράς για προϊόντα συνδεόμενα με την άμυνα, ότι στην πραγματικότητα θα το κατόρθωναν; Δεν νομίζω ότι θα το πίστευαν πολλοί, αλλά η επιμονή μας έχει αποδώσει καρπούς. Είμαστε στα πρόθυρα μιας σημαντικής εξέλιξης: τα κράτη μέλη δεν θα θεωρούν πλέον τα άλλα κράτη μέλη ως τρίτες χώρες για τους σκοπούς των εξαγωγών όπλων, αλλά ως εταίρους, πράγμα που θα αποτελέσει μια σαφή και πολιτικά σημαντική δήλωση για την ευρωπαϊκή ολοκλήρωση.
<P>
" οικονομική σπουδαιότητα αυτού του πράγματος δεν πρέπει επίσης να υποτιμηθεί. Στο μέλλον, τα χρήματα των φορολογούμενων θα χρησιμοποιούνται πιο αποδοτικά, επειδή η εξειδίκευση θα λάβει τη θέση της, επί του παρόντος, συνήθους επικάλυψης έργου, που είναι πιο δαπανηρή. " βιομηχανία μας θα είναι πιο ανταγωνιστική σε διεθνές επίπεδο: αυτό ισχύει ιδίως για τις μικρομεσαίες επιχειρήσεις, που θα θεωρήσουν ευκολότερη την πρόσβαση σε αυτή την αγορά χάρη στους σαφέστερους, πιο προβλέψιμους κανόνες.
<P>
Τέλος, οι ένοπλες δυνάμεις των κρατών μελών θα έχουν επίσης μεγαλύτερη ασφάλεια εφοδιασμού και μεγαλύτερη επιλογή στην ποιότητα του οπλικού τους συστήματος - αρκετά εύκολα, αν μπορούν να αγοράζουν εντός της Ευρωπαϊκής Ένωσης, πράγμα το οποίο θα έπρεπε να είναι ένα κίνητρο να αγοράζουν ευρωπαϊκά αγαθά αντί να τα αναζητούν εκτός Ευρώπης.
<P>
Τέλος, αναμένω επίσης ότι όλοι θα κερδίσουμε ως προς την ασφάλεια. Κάνουμε πραγματική εξοικονόμηση σε ενδοκοινοτικούς ελέγχους, πράγμα που θα δώσει στα κράτη μέλη πρόσθετους πόρους για την εντατικοποίηση των ελέγχων στις εξαγωγές προς τρίτες χώρες. Θα επαναλάμβανα αυτό που μόλις είπε η κ. Ruhle σχετικά με την τρέχουσα πρακτική και συμφωνώ πλήρως μαζί της ότι χρειάζονται περισσότεροι έλεγχοι ως προς αυτό. Πολλοί άνθρωποι εργάζονται πολύ σκληρά για να επιτύχουν αυτό το αποτέλεσμα και σήμερα το έχουμε επιτύχει μαζί. Είμαι πολύ υποχρεωμένος σε όλους σας για αυτό.
<SPEAKER ID="179" NAME="Hannes Swoboda" LANGUAGE="DE">
Κύριε Πρόεδρε, Επίτροπε, κ. Rühle, επιτρέψτε μου να εκφράσω τις ειλικρινείς μου ευχαριστίες προς την κ. Rühle. Όπως και ο Επίτροπος, και εγώ επίσης - εξ ονόματος της Επιτροπής Βιομηχανίας, Έρευνας και Ενέργειας - πιστεύω ότι χρειαζόμαστε καλύτερες αρχικές συνθήκες για τη βιομηχανία όπλων. Δεδομένου του επιπέδου ανταγωνισμού, ιδίως με προέλευση τις "νωμένες Πολιτείες Αμερικής, χρειαζόμαστε αυτούς τους ίσους όρους ανταγωνισμού.
<P>
Αυτό δεν σημαίνει - όπως έχει ειπωθεί ήδη - ότι δεν υπάρχει ανάγκη τα διάφορα κράτη μέλη να έχουν τις δικές τους αρχές όσον αφορά τις εξαγωγές όπλων, αλλά πρέπει να έχουμε απλοποιημένες διαδικασίες όπου είναι αναγκαίο και εφικτό, και για να μειωθεί η γραφειοκρατία.
<P>
Αξίζει να επαναλάβω ότι χρειαζόμαστε διαφάνεια. Θα αυξήσει το αίσθημα ασφάλειας, θα απλοποιήσει τη διαδικασία και επίσης θα καταστήσει ευκολότερη την αποκάλυψη πιθανών καταχρήσεων σε σύγκριση με τις τρέχουσες συνθήκες.
<P>
Πρέπει, φυσικά, να υπάρχουν τακτικοί έλεγχοι, για να διασφαλίζεται η συμμόρφωση με τους κανόνες και τις αρχές που έχουν συμφωνηθεί, πράγμα που φυσικά πρέπει να καταγράφεται στα διάφορα εμπορικά έγγραφα.
<P>
Τέλος, θα ήθελα απλώς να τονίσω ότι δεν μπορούμε να λειτουργήσουμε χωρίς κυρώσεις, όχι επειδή απαραιτήτως θέλουμε να επιβάλουμε κυρώσεις, αλλά επειδή θέλουμε να καταστήσουμε αρκετά σαφές ότι, αν πρόκειται να έχουμε απλοποιημένους κανόνες που αρμόζουν στη βιομηχανία, πρέπει, σε αντάλλαγμα, να ασκηθεί περισσότερη πίεση, για να εξασφαλιστεί ότι αυτοί οι κανόνες τηρούνται. Κατ' αυτή την έννοια, νομίζω ότι πρόκειται για μια πολύ άρτια έκθεση και πραγματικά κάνουμε ένα σημαντικό βήμα προς την κατεύθυνση μιας εσωτερικής αγοράς για προϊόντα συνδεόμενα με την άμυνα.
<SPEAKER ID="180" NAME="Jacques Toubon">
εξ ονόματος της ομάδας PPE-DE. - (FR) Κύριε Πρόεδρε, πραγματικά με χαροποιεί η υιοθέτηση αυτού του σχεδίου οδηγίας, εφόσον, για πρώτη φορά, μια Κοινοτική πράξη πρόκειται να απλοποιήσει τις μεταφορές μεταξύ των κρατών μελών σε έναν εξαιρετικά ευαίσθητο τομέα, εκείνο των προϊόντων που συνδέονται με την άμυνα.
<P>
Αυτό είναι ένα πραγματικό βήμα προόδου για την εσωτερική αγορά στον εξοπλισμό άμυνας. Το οφείλουμε τόσο στο έργο του Κοινοβουλίου, και, ιδίως, της εισηγήτριάς μας, κ. Rühle, όσο και στις προσπάθειες που έχουν καταβληθεί από το Συμβούλιο και την Επιτροπή κατόπιν των συζητήσεών μας, πριν από ένα μήνα, όταν ψηφίσαμε στην Επιτροπή Εσωτερικής Αγοράς και Προστασίας των Καταναλωτών.
<P>
Αυτό το κείμενο έχει ένα διπλό στόχο: ένα στόχο βιομηχανικής πολιτικής - και αυτό είναι άριστο για τις βιομηχανίες όπλων στην Ευρώπη - και ένα στόχο εσωτερικής αγοράς, που είναι η διευκόλυνση της κυκλοφορίας αυτών των προϊόντων λαμβάνοντας υπ' όψιν τα ειδικά χαρακτηριστικά τους.
<P>
Πράγματι, έχουμε επιτύχει μια ισορροπία που μας επιτρέπει να εγγυηθούμε ότι τα συμφέροντα ασφαλείας των κρατών μελών θα διατηρηθούν, εφόσον γίνεται συνεχής αναφορά στα άρθρα 30 και 296 της Συνθήκης, και ότι τα κράτη μέλη θα είναι σε θέση να ακολουθήσουν τη διακυβερνητική συνεργασία, τύπου δήλωσης προθέσεων, που είναι σε εξέλιξη. Αυτό το κείμενο συντελεί αποφασιστικά στην αύξηση της αμοιβαίας εμπιστοσύνης μεταξύ των κρατών μελών, όσον αφορά τις μεταφορές, χάρη στην πιστοποίηση και την ανάπτυξη γενικών και συνολικών αδειών. Οι εξαγωγές σε τρίτες χώρες σαφέστατα αποκλείονται από αυτό το κείμενο και γίνεται σαφής διάκριση μεταξύ του πρώτου πυλώνα, που σχετίζεται με την εσωτερική αγορά, και του δεύτερου πυλώνα.
<P>
Και στην πραγματικότητα, πιστεύω ότι αυτή η οδηγία πρέπει να χαιρετιστεί ακόμα περισσότερο, εφόσον, ταυτόχρονα, δηλαδή την περασμένη εβδομάδα, 8 Δεκεμβρίου, το Συμβούλιο υιοθέτησε την κοινή θέση για τον κώδικα συμπεριφοράς και κατέστησε αυτό τον κώδικα συμπεριφοράς δεσμευτικό, μετά την ακινητοποίησή του επί τρία έτη. Αυτό ήταν αίτημα του Κοινοβουλίου και σήμερα εκπληρώνεται.
<P>
Κατά τον ίδιο τρόπο, αυτό το κείμενο είναι μέρος μιας αναβίωσης της Ευρωπαϊκής Πολιτικής Ασφάλειας και Άμυνας, επί της οποίας το Ευρωπαϊκό Συμβούλιο μόλις αποφάσισε την Παρασκευή, και, για παράδειγμα, πρέπει να επιτύχουμε στην επίτευξη αυτού του περίφημου στόχου, των 60.000 ανδρών σε 60 ημέρες. Είναι σαφές ότι κάνουμε καλή εξοικονόμηση και καλή εξωτερική πολιτική.
<SPEAKER ID="182" NAME="Manuel Medina Ortega" LANGUAGE="ES">
Νομίζω ότι η εισηγήτρια και οι προηγούμενοι ομιλητές επισήμαναν τα κύρια χαρακτηριστικά αυτής της πρότασης για μια οδηγία του Ευρωπαϊκού Κοινοβουλίου και του Συμβουλίου.
<P>
Αφορά την αναγνώριση ότι τα όπλα και τα πυρομαχικά υπάγονται επίσης στην εσωτερική αγορά, παρότι υπόκεινται, φυσικά, σε ένα πλήθος περιορισμών. Δεν πρόκειται για φυσιολογικά αγαθά - δεν είναι ζαχαρωτά ή αγαθά ψυχαγωγίας - αλλά αντικείμενα που πρέπει να ελέγχονται προσεκτικά.
<P>
Υπάρχουν, φυσικά, περιορισμοί στην ίδια τη Συνθήκη, στα άρθρα 30 και 296, που εκχωρούν στα κράτη μέλη σημαντικές αρμοδιότητες σε αυτό τον τομέα. Το γεγονός ότι έχουμε μια κοινή αγορά δεν αίρει την υποχρέωση των κρατών μελών για συμμόρφωση με τα πρότυπα ασφαλείας και το δικαίωμά τους να τα επιβάλουν, όταν απειλείται η δική τους ασφάλεια.
<P>
Το έργο που εκτελέστηκε στην Επιτροπή Νομικών Υποθέσεων και στις επιτροπές που εκδίδουν γνωμοδοτήσεις και οι οποίες συνεργάστηκαν μαζί της, με τη συμφωνία του Συμβουλίου, υπό την ειδική διαχείριση της εισηγήτριας, κ. Rühle, ήταν πολύ θετικό.
<P>
Κατά την άποψή μου, το κείμενο που παρουσιάζουμε σήμερα είναι πολύ ισόρροπο. Βασικά, παρότι παρουσιάζεται θεωρητικά ένας μεγάλος αριθμός τροπολογιών, σήμερα περιοριζόμαστε σε μία μόνο - την τροπολογία 63, που είναι εκείνη που συνοψίζει το πνεύμα του συμβιβασμού. Το περιεχόμενο και η διατύπωση αυτής της τροπολογίας είναι συνεπή και θα επιτρέψουν σε ολόκληρη αυτή την αγορά να λειτουργήσει αποτελεσματικά.
<P>
Ο κ. Toubon επισήμανε ότι αυτό σχετίζεται με άλλα διεθνή κείμενα. Αυτά περιλαμβάνουν την υιοθέτηση, ή μάλλον την υπογραφή, αυτόν το μήνα, της Σύμβασης του Όσλο που απαγορεύει τα πυρομαχικά διασποράς, καθώς και της Σύμβασης που περιορίζει τις νάρκες κατά προσωπικού, καθώς και μια ολόκληρη σειρά διεθνών συμφωνιών και ακόμα και νομοθεσίας της Ευρωπαϊκής Ένωσης σχεδιασμένης να περιορίζει τη χρήση όπλων. Πιστεύω ότι το μοντέλο μας δεν αφορά την ελεύθερη κυκλοφορία όπλων οποιαδήποτε στιγμή, αλλά μια ρυθμισμένη αγορά που ελέγχεται τόσο από τα κράτη μέλη όσο και, εφεξής, από τα ίδια τα θεσμικά όργανα της ΕΕ.
<SPEAKER ID="183" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η γνωμοδότηση επί της Οδηγίας του Ευρωπαϊκού Κοινοβουλίου και του Συμβουλίου για την απλοποίηση των όρων και των προϋποθέσεων μεταφορών προϊόντων συνδεόμενων με την άμυνα εντός της Κοινότητας είναι αναμφισβήτητα ένα απαραίτητο έγγραφο. Θα ήθελα να ευχαριστήσω την κ. Rühle για όλο το σκληρό έργο της στην ανάπτυξή της.
<P>
" Οδηγία απλοποιεί τη δραστηριότητα της κοινής αγοράς. Ενισχύει επίσης την ανταγωνιστικότητά της, χωρίς να περιορίζει τις διατάξεις που προέρχονται από τις ειδικές περιστάσεις μιας συγκεκριμένης χώρας. Προστατεύει τις διεθνείς δεσμεύσεις της Ευρωπαϊκής Ένωσης και των κρατών μελών της όσον αφορά το εμπόριο στα προϊόντα που συνδέονται με την άμυνα. Οι διατάξεις που υιοθετήθηκαν ενδέχεται να παρακωλύουν τις δραστηριότητες των μικρομεσαίων επιχειρήσεων εξαιτίας των τυπικών απαιτήσεων που περιλαμβάνονται. Αυτό πρέπει, επομένως, να ληφθεί υπ' όψιν, κατά την αναθεώρηση της εφαρμογής της Οδηγίας. Εν όψει των σημαντικών τεχνικών εξελίξεων που έχουν πραγματοποιηθεί και της αποδοχής νέων δεσμεύσεων, για παράδειγμα στον τομέα των ναρκών κατά του προσωπικού και των πυρομαχικών διασποράς, ο Κοινός Στρατιωτικός Κατάλογος της Ευρωπαϊκής Ένωσης πρέπει να επικαιροποιείται συνεχώς.
<P>
Οι τροπολογίες που κατατέθηκαν είναι ενδελεχείς. " επανάληψη πρέπει να αποφευχθεί.
<P>
Υποστηρίζουμε αυτή την Οδηγία.
<SPEAKER ID="184" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, ο κύριος στόχος της πρότασης της Επιτροπής για αυτή την οδηγία είναι η "ομαλή λειτουργία της εσωτερικής αγοράς". Στόχος της είναι να διευκολύνει τις ενδοευρωπαϊκές εξαγωγές όπλων, που επίσης, φυσικά, επηρεάζει τις εξαγωγές όπλων εκτός της ΕΕ. Κατ' ουσίαν, σημαίνει ότι οι εξαγωγές όπλων θα αυξηθούν και η έκθεση της κ. Rühle δεν κάνει τίποτα για να αλλάξει αυτήν τη βασική κατεύθυνση που έχει υιοθετηθεί από την οδηγία. Υπάρχουν κάποιες θετικές τροπολογίες, όπως ο αποκλεισμός των ναρκών κατά προσωπικού και των πυρομαχικών διασποράς. Αυτό αφορά σαφώς - και αυτό αναφέρεται ακόμα και στο δελτίο τύπου του Ευρωπαϊκού Κοινοβουλίου - την ενίσχυση της ευρωπαϊκής βιομηχανίας όπλων έναντι του εξωτερικού ανταγωνισμού. Ενισχύει την τάση προς την ολιγοπωλιοποίηση της βιομηχανίας όπλων της ΕΕ, καθώς μόνο έξι κράτη της διαθέτουν μείζον στρατιωτικό βιομηχανικό συγκρότημα: η Γερμανία, η Γαλλία, το "νωμένο Βασίλειο, η Σουηδία, η Ιταλία και η Ισπανία. Προ πάντων, αυτό αφορά την παροχή ενίσχυσης προς αυτές τις χώρες για τις εξαγωγές. Οι ενδοκοινοτικές εξαγωγές όπλων σημαίνουν επίσης εξαγωγές όπλων σε εμπόλεμα κράτη, όπως από το "νωμένο Βασίλειο στο Ιράκ και από τη Γερμανία στο Αφγανιστάν.
<P>
Αν κάποιος εξετάσει την αιτιολογική σκέψη 24 της οδηγίας, ακόμα και ο Κώδικας Συμπεριφοράς, που τώρα έχει αισίως γίνει νομικά δεσμευτικός, επαφίεται στη διακριτική ευχέρεια των κρατών μελών. Αναφέρει: "Επειδή η απόφαση σχετικά με την έγκριση ή την άρνηση εξαγωγής είναι και θα πρέπει να παραμείνει στη διακριτική ευχέρεια του κάθε κράτους μέλους, η συνεργασία αυτή θα πρέπει να απορρέει μόνο από τον οικιοθελή συντονισμό των πολιτικών εξαγωγής". Δεν χρειαζόμαστε βοήθεια για την αγορά των όπλων και τη στρατιωτική αγορά. Χρειαζόμαστε μια οδηγία για τον αφοπλισμό και τη μετατροπή όπλων.
<SPEAKER ID="185" NAME="Nils Lundgren">
εξ ονόματος της ομάδας IND/DEM.- (SV) Κύριε Πρόεδρε, είμαι ένθερμος υποστηρικτής της εσωτερικής αγοράς της ΕΕ, αλλά τα προϊόντα που συνδέονται με την άμυνα δεν είναι το ίδιο με άλλα αγαθά και υπηρεσίες. Όταν μια χώρα εξάγει προϊόντα συνδεόμενα με την άμυνα, υιοθετεί έτσι μια συγκεκριμένη στάση στα θέματα εξωτερικής πολιτικής και ασφάλειας και πρέπει να είναι σε θέση να αναλάβει την ευθύνη για αυτό. Οι δικαιολογίες που δόθηκαν για την πρόταση της Επιτροπής για ένα νέο σύστημα για τις μεταφορές προϊόντων συνδεόμενων με την άμυνα είναι η αποτελεσματικότητα και η ασφάλεια του εφοδιασμού, και η εισηγήτρια, κ. Rühle, υποστηρίζει την Επιτροπή γενικά. Πρόκειται για ένα παραπλανητικό επιχείρημα. Αν η Συνθήκη της Λισαβόνας υλοποιηθεί από την ισχυρή ελίτ της Ευρώπης ενάντια στους κανόνες της δημοκρατίας, πράγμα που φαίνεται πιθανό, αυτή η πρόταση την οποία συζητούμε επί του παρόντος θα είναι ένα μείζον βήμα προς μια στρατιωτική ένωση. Ας μην επιτρέψουμε να συμβεί αυτό. Οι διακυβερνητικές λύσεις σε αυτό τον τομέα είναι η μελλοντική προοπτική που είναι συμβατή με μια ανεξάρτητη εθνική εξωτερική πολιτική και πολιτική ασφάλειας. Λειτουργούν. Οι σκανδιναβικές χώρες είναι, επί του παρόντος, στη διαδικασία έναρξης διαπραγματεύσεων επ' αυτών των ζητημάτων. Σας ευχαριστώ για την ευκαιρία να μιλήσω.
<SPEAKER ID="186" NAME="Malcolm Harbour" AFFILIATION="PPE-DE">
Κύριε Πρόεδρε, ως συντονιστής για την Επιτροπή Εσωτερικής Αγοράς και Προστασίας των Καταναλωτών, χαιρετίζω θερμά αυτή την πρόταση και ευχαριστώ τον Jacques Toubon και την Heide Rühle. Αυτοί οι δύο άνθρωποι, ιδίως με την ηγεσία της Heide Rühle, έχουν εκπροσωπήσει τα συμφέροντα της ομάδας μας εξαιρετικά καλά.
<P>
Όπως πολλοί από εσάς γνωρίζετε, είμαι πολύ ενθουσιώδης για την εσωτερική αγορά. Ωστόσο, είμαι επίσης πολύ ενθουσιώδης για το γεγονός ότι τα κράτη μέλη πρέπει να έχουν πλήρη έλεγχο της άμυνας και των προμηθειών αμυντικού εξοπλισμού, κατά τα δικά τους εθνικά συμφέροντα. Το όφελος αυτής της πρότασης είναι ότι έχουμε τεχνηέντως συνδυάσει τα δύο στοιχεία. Ευχαριστώ την εισηγήτρια και δη το Συμβούλιο, για την αποδοχή τροπολογιών που ενίσχυσαν το γεγονός ότι τα κράτη μέλη θα συνεχίσουν να έχουν πλήρη έλεγχο των συνθηκών αδειοδότησης εξαγωγών, του συγκεκριμένου προϊόντος, του τρόπου χρήσης αυτού του προϊόντος και του σημείου μετάβασής του.
<P>
Από την άλλη πλευρά, ως ενθουσιώδης υποστηρικτής της εσωτερικής αγοράς και ιδίως ως κάποιος που εκπροσωπεί έναν τομέα με πολλές μικρές κατασκευαστικές επιχειρήσεις που είναι πολύ ενεργοί στον αμυντικό τομέα - και η Βρετανία διαθέτει τον μεγαλύτερο κατασκευαστικό τομέα άμυνας στην Ευρωπαϊκή Ένωση - πρέπει να πω ότι αυτή η πρόταση θα είναι μείζονος οφέλους για εταιρείες που εργάζονται για να ικανοποιήσουν μεγάλες, σύνθετες αμυντικές συμβάσεις. Δεν θα υπάρξει ανάγκη για το είδος της γραφειοκρατίας που η Επιτροπή, ορθά, προσδιόρισε. Σύμφωνα με τη στατιστική της, την οποία ακούσατε νωρίτερα, περίπου 11.000 άδειες εκδίδονται ετησίως επί του παρόντος και καμία δεν έχει απορριφθεί από το 2003. Κατ' ουσίαν, αυτό που κάνουμε είναι να απλοποιήσουμε τη διαδικασία, ώστε να μπορούμε στην πραγματικότητα να επιληφθούμε του κατάλληλου ελέγχου, αντί να εκδίδουμε έγγραφα που πραγματικά δεν έχουν καμία διαφορά για τις εν λόγω μικρομεσαίες επιχειρήσεις. Επομένως, σε μια χρονική συγκυρία κατά την οποία έχουμε επίσης εγκρίνει το Small Business Act, επιδιώκουμε να προωθήσουμε την ενιαία αγορά και να βελτιώσουμε τη βιομηχανική βάση.
<P>
Πρόκειται για μια πολύ αξιόλογη πρόταση και είμαι βέβαιος ότι το Σώμα θα την υποστηρίξει αύριο.
<SPEAKER ID="187" NAME="Jan Cremers" AFFILIATION="PSE">
(NL) Κύριε Πρόεδρε, Επίτροπε, κυρίες και κύριοι, θα ήθελα και εγώ να εκφράσω τις ευχαριστίες μου προς την εισηγήτρια, κ. Rühle. Για τη Σοσιαλιστική Ομάδα στο Ευρωπαϊκό Κοινοβούλιο, ήταν κεφαλαιώδους σημασίας στις διαπραγματεύσεις η οδηγία να μην δημιουργήσει μόνο πιο ισότιμους όρους για τη βιομηχανία, αλλά και να διασφαλίσει επίσης περισσότερη διαφάνεια, έλεγχο και κατάλληλη συμμόρφωση.
<P>
Επιπλέον, είναι ζωτικής σημασίας για την ομάδα μου, καθώς απλοποιούμε τους όρους για τη μεταφορά προϊόντων συνδεόμενων με την άμυνα εντός της Κοινότητας, να ληφθούν δεόντως υπ' όψιν οι επιπτώσεις που αυτό μπορεί να έχει για τις τρίτες χώρες, σε αυτή την περίπτωση εν όψει της πιθανής διαμετακόμισης όπλων προς τις αναπτυσσόμενες χώρες.
<P>
Για αυτό, στη διάρκεια των διαπραγματεύσεων για το νέο σύστημα αδειοδότησης για τα προϊόντα άμυνας, επιχειρηματολογήσαμε υπέρ της βελτίωσης του ελέγχου στα εξωτερικά σύνορα της Ευρώπης και ενός συστήματος που κατά κανέναν τρόπο δεν μπορεί να σταθεί εμπόδιο στη συνεργασία των κρατών μελών στο πλαίσιο του κώδικα συμπεριφοράς για τις εξαγωγές όπλων.
<P>
Στη διάρκεια των διαπραγματεύσεων, το Συμβούλιο συμμερίστηκε τις επιθυμίες αυτού του Κοινοβουλίου ότι θα έπρεπε να γίνει σαφέστερο ποιος αγοράζει και πωλεί προϊόντα άμυνας και με ποιους κανόνες και όρους πρέπει να συμμορφώνονται αυτά, καθώς και ότι πρέπει να τεθούν σε ισχύ σαφείς κυρώσεις όταν οι εταιρείες αποτυγχάνουν να τηρήσουν τις συμφωνίες, περιλαμβανομένης της απαγόρευσής τους από την αγορά.
<P>
Στη διάρκεια της προηγούμενης συζήτησης ολομέλειας στις Βρυξέλλες, επιχειρηματολόγησα υπέρ της ερμηνείας του οικιοθελούς κώδικα συμπεριφοράς ως μια νομικά δεσμευτικής πράξης. Με χαρά διαπίστωσα, την περασμένη εβδομάδα, ότι το Συμβούλιο αποφάσισε υπέρ αυτού, σε συνδυασμό με αυστηρότερους κανόνες για την εξαγωγή οπλικών στοιχείων. Με αυτόν το ρυθμό, η Ευρώπη σύντομα θα είναι σε θέση να δώσει το παράδειγμα όσον αφορά τη διαμετακόμιση προϊόντων άμυνας, για το οποίο υπάρχει απεγνωσμένη ανάγκη.
<SPEAKER ID="188" NAME="Charlotte Cederschiöld" AFFILIATION="PPE-DE">
(SV) Βελτιώνοντας την αγορά, πράγμα το οποίο θα κάνει αυτή η οδηγία, προάγουμε ευκαιρίες για την αμυντική βιομηχανία στην ευρωπαϊκή αγορά. Τα προηγούμενα συστήματα αδειοδότησης, όπως ακούσαμε, έχουν γίνει πολύπλοκα και επαχθή από διοικητική άποψη και έχουν επίσης δυσχεράνει τη διάκριση μεταξύ των πιστών εταίρων συνεργασίας στις γειτονικές μας χώρες και των νέων παραγόντων από τρίτες χώρες. Αυτό αλλάζει τώρα, ως αποτέλεσμα του περιορισμού των εμποδίων για τη μεταφορά, της εναρμόνισης και της απλοποίησης των κανόνων, κάτι που, φυσικά, θα ωφελήσει τις χώρες που αποτελούν την κινητήριο δύναμη της αγοράς.
<P>
" χώρα μου διαθέτει πολύ ανταγωνιστική αμυντική βιομηχανία και έχουμε καλή αξιοπιστία σε διεθνές πλαίσιο όσον αφορά τις ειρηνευτικές επιχειρήσεις και τις προσπάθειες προώθησης της δημοκρατίας. Για αυτόν το λόγο, είναι επίσης εξαιρετικά σημαντικό για εμάς, για εμένα καθώς και για την κυβέρνησή μου, να διατηρήσουμε 100% σουηδικό έλεγχο των εξαγωγών σε τρίτες χώρες. Υπό καμία περίσταση, δεν μπορούμε να αποδεχθούμε μια κατάσταση στην οποία χώρες με πιο ανεκτική συμπεριφορά προς μη δημοκρατικά και φιλοπόλεμα κράτη αγοράζουν όπλα από τη Σουηδία, προκειμένου στη συνέχεια να τα εξαγάγουν ξανά, πέρα από τον σουηδικό έλεγχο.
<P>
Θέλουμε εγγυήσεις ότι τα συνδεόμενα με την άμυνα προϊόντα που πωλούμε δεν θα πέσουν σε λάθος χέρια και η θέσπιση αυτών που είναι γνωστά ως πιστοποιητικά τελικού χρήστη παρέχει αυτές τις εγγυήσεις. Για αυτόν το λόγο, υποστηρίζω το συμβιβασμό που κατατέθηκε στην ολομέλεια με μεγάλη εμπιστοσύνη και θα ήθελα να ευχαριστήσω όλους όσοι συμμετείχαν για το άριστο έργο τους.
<SPEAKER ID="189" NAME="Barbara Weiler" AFFILIATION="PSE">
(DE) Κύριε Πρόεδρε, κυρίες και κύριοι, εκτιμώ πάρα πολύ τις προσπάθειες της κ. Rühle και πιθανώς θα ψηφίσω υπέρ αύριο, αλλά εξακολουθώ να έχω ορισμένες ουσιαστικές και διαδικαστικές ανησυχίες.
<P>
" κοινή αγορά στα προϊόντα που συνδέονται με την άμυνα και η προώθηση της ανταγωνιστικότητας δεν είναι, κατά την άποψή μου, αυτοσκοπός. Εμείς, στη Σοσιαλιστική Ομάδα στο Ευρωπαϊκό Κοινοβούλιο, δεν επιθυμούμε επαναστρατικοποίηση της Ευρωπαϊκής Ένωσης: προσπαθούμε να επιτύχουμε κάτι άλλο μέσω αυτού του νόμου. Επιθυμούμε μεγαλύτερη διαφάνεια και αυτό είναι που επιτυγχάνουμε. Επιθυμούμε πιο αποτελεσματική συνεργασία μεταξύ των κρατών μελών, πράγμα που επίσης θα οδηγήσει στη μείωση των δαπανών των εθνικών αμυντικών προϋπολογισμών. Και δεν πρέπει να υποτιμηθεί - απευθύνομαι ιδίως σε μία πλευρά του Σώματος - ότι, προ πάντων, αυτοί οι δεσμευτικοί κανόνες θα συμβάλουν στην αποτροπή της διαφθοράς. Όλοι γνωρίζουμε πόσο επιρρεπής στη διαφθορά μπορεί να είναι αυτός ο τομέας.
<P>
Μια άλλη θετική έκβαση των διαπραγματεύσεων ήταν ότι οι αυστηροί περιορισμοί εξαγωγής ορισμένων χωρών, όπως της Σουηδίας και της Γερμανίας, δεν έχουν φαλκιδευτεί.
<P>
Ωστόσο, υπάρχουν ακόμα σημεία πικρίας: η πρότασή μου ότι ο δημοκρατικός έλεγχος πρέπει, για πρώτη φορά, να εφαρμοστεί μέσω κοινοβουλευτικής εποπτείας δυστυχώς απορρίφθηκε στην Επιτροπή Εσωτερικής Αγοράς και Προστασίας των Καταναλωτών. Και το δεύτερο σημείο πικρίας είναι ότι δεν θα μπορούσαμε να υποβάλουμε ξανά αυτή την πρόταση, επειδή δεν είχαμε μια κατάλληλη κοινοβουλευτική συζήτηση. Δεν συζητούμε εδώ για αθλητικά παπούτσια, αλλά για επικίνδυνα αγαθά και συνεπώς αισθάνομαι ότι οι ανεπίσημοι τριμερείς διάλογοι - όπως αποκαλούνται τόσο αθώα, είτε σχετίζονται με το πακέτο κλιματικής αλλαγής είτε με παιχνίδια ή με άλλους νόμους - δεν ανήκουν σε ένα σύγχρονο κοινοβούλιο.
<SPEAKER ID="190" NAME="Marian Zlotea" AFFILIATION="PPE-DE">
(RO) Θα ήθελα πρώτα να ξεκινήσω συγχαίροντας την εισηγήτρια, κ. Rühle, και τον σκιώδη εισηγητή από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, κ. Toubon, για το άριστο έργο που έχουν εκτελέσει, λαμβάνοντας υπ' όψιν την τεχνική φύση αυτής της έκθεσης.
<P>
Κύριε Πρόεδρε, επί του παρόντος έχουμε 27 εθνικές αγορές αμυντικού εξοπλισμού, δηλαδή, είμαστε αντιμέτωποι με αναποτελεσματική χρήση πόρων. Μια ψήφος υπέρ αυτής της πρότασης για μια οδηγία μπορεί να σηματοδοτεί ένα σημαντικό βήμα για τα κράτη μέλη όσον αφορά τις πτυχές που συνδέονται με την άμυνα. Θα υλοποιούσε ένα νέο σύστημα τυποποιημένων αδειών για προϊόντα συνδεόμενα με την άμυνα.
<P>
Τα κράτη μέλη πρέπει να αποφασίσουν να καταρτίσουν τους όρους και τις προϋποθέσεις για κάθε τύπο άδειας, περιλαμβανομένων των τύπων προϊόντων που ρυθμίζονται από το καθένα, με βάση τις εταιρείες που χρησιμοποιούν τις άδειες. Αν μια εταιρεία επιθυμεί να αγοράσει ένα προϊόν που βασίζεται σε μια άδεια η οποία εκδίδεται σε άλλο κράτος μέλος, αυτό πρέπει να πιστοποιηθεί από το δικό της κράτος μέλος. " δημιουργία διάφορων τύπων άδειας για τη μεταφορά προϊόντων και υπηρεσιών που συνδέονται με την άμυνα εντός της ΕΕ θα μείωνε τους φραγμούς που, επί του παρόντος, παρακωλύουν την ελεύθερη κυκλοφορία και ανταλλαγή προϊόντων συνδεόμενων με την άμυνα εντός της εσωτερικής αγοράς, συμβάλλοντας επίσης στη μείωση της στρέβλωσης του ανταγωνισμού.
<P>
" υλοποίηση αυτών των μέτρων είναι μόνο ένα μέρος μιας τεράστιας πρωτοβουλίας με στόχο την αύξηση και τη διευκόλυνση της συχνότητας με την οποία θα αναλαμβάνονται τα έργα δημοσίων συμβάσεων ασφαλείας και άμυνας, προφανώς σύμφωνα με διεθνείς συμβάσεις.
<P>
Θα ήθελα να ολοκληρώσω εκφράζοντας την εμπιστοσύνη μου ότι οι τροπολογίες συμβιβασμού που έχουν επιτευχθεί μετά τις διαπραγματεύσεις θα παράσχουν ένα αίσιο μέσο που θα ωφελήσει τους πάντες. Σας ευχαριστώ.
<SPEAKER ID="191" NAME="Geoffrey Van Orden" AFFILIATION="PPE-DE">
Κύριε Πρόεδρε, παρότι πολλά στοιχεία μιας αποτελεσματικής ενιαίας αγοράς μπορεί να είναι ευπρόσδεκτα, η άμυνα και, ως εκ τούτου κατ' επέκταση, οι αμυντικές βιομηχανίες είναι μια πολύ ειδική περίπτωση: έχουν μοναδική εθνική στρατηγική σημασία.
<P>
Όπως ανέφεραν και άλλοι, σε έξι από τις 27 χώρες της ΕΕ αντιστοιχεί το 80% των αμυντικών δαπανών και το 98% της έρευνας και της ανάπτυξης. Αυτές οι έξι χώρες αναπτύσσουν ήδη κοινές διατάξεις αδειοδότησης υπό ένα οικιοθελές πλαίσιο. Συνεπώς, πρέπει να ρωτήσω γιατί η Επιτροπή νομίζει ότι είναι τόσο σημαντικό να έχει μια οδηγία αυτής της φύσης.
<P>
Πρέπει να παραδεχθώ ότι φαίνεται ακίνδυνη. Εξ όσων μπορώ να αντιληφθώ, δεν δημιουργεί Κοινοτική αρμοδιότητα στο αμυντικό εμπόριο. Αμυντικά βιομηχανικά συμφέροντα με τα οποία έχω διαβουλευτεί φαίνονται άνετα σχετικά με αυτό, αλλά η κ. Rühle νομίζει ότι αφορά μόνο κυρώσεις και ελέγχους εξαγωγών και ο Επίτροπος Verheugen έχει υιοθετήσει αυτή την άποψη. Ο κ. Toubon τονίζει ότι οι εξαγωγές είναι εκτός του κειμένου.
<P>
Παρατηρώ ότι η Επιτροπή θα επιφορτιστεί με την εξέταση της εφαρμογής της οδηγίας και θα αξιολογήσει τον αντίκτυπό της στην ανάπτυξη μιας ευρωπαϊκής αγοράς αμυντικού εξοπλισμού και μιας ευρωπαϊκής αμυντικής τεχνολογικής και βιομηχανικής βάσης. Θα ήταν υπερβολικό για την Επιτροπή να δαπανήσει τόσο πολύ χρόνο σε ένα τέτοιο έργο, αν προοριζόταν απλώς να απλοποιήσει κανόνες και διαδικασίες.
<P>
Μου φαίνεται παράξενο ότι, ενώ το "νωμένο Βασίλειο διαθέτει τη μεγαλύτερη αμυντική βιομηχανία από όλες τις χώρες της ΕΕ, υπάρχει πολύ μικρό όφελος για το "νωμένο Βασίλειο από αυτή την οδηγία. Πράγματι, υπάρχει προστιθέμενη γραφειοκρατία και μια νέα έννοια πιστοποιημένων εταιρειών που θα πρέπει να θεσπιστεί. Δεν είμαι βέβαιος ότι είναι επαρκής δικαιολογία για μια οδηγία το ότι μπορεί να θεωρηθεί απλώς αρκετά ακίνδυνη.
<P>
Είναι οπωσδήποτε ένα βήμα στην κατεύθυνση μεγαλύτερης συμμετοχής της ΕΕ στην άμυνα. Θα έπρεπε να έχουμε διαβεβαίωση ότι τα εμπορικά και βιομηχανικά οφέλη είναι τέτοιας σπουδαιότητας, ώστε να δικαιολογούν ένα τέτοιο νομοθέτημα και ότι, ενώ οι φραγμοί για το ενδοκοινοτικό εμπόριο μειώνονται, δεν υπάρχουν πρόσθετα κρυφά εμπόδια για το αμυντικό εμπόριο με χώρες που είναι εκτός της ΕΕ. Θα ήθελα διαβεβαιώσεις από το Συμβούλιο και την Επιτροπή σε αυτό το σημείο.
<SPEAKER ID="192" NAME="Ioan Mircea Paşcu" AFFILIATION="PSE">
Κύριε Πρόεδρε, θα ήθελα να χαιρετίσω την οδηγία υπό συζήτηση, επειδή πραγματοποιεί ένα σημαντικό βήμα προς την κατεύθυνση της απλοποίησης της γραφειοκρατίας των εθνικών καθεστώτων για μεταφορές που συνδέονται με την άμυνα εντός της Κοινότητας.
<P>
Εκτιμώ ότι η οδηγία θα εκπληρώσει το στόχο της: τη μείωση της αβεβαιότητας όσον αφορά την κυκλοφορία αυτού του τύπου προϊόντος σε ολόκληρη την Κοινότητα με παράλληλη διατήρηση της εθνικής λήψης αποφάσεων στο θέμα.
<P>
Θα συμβάλει επίσης στην επίτευξη, ακόμα και αν όχι άμεσα, της θέσπισης ομοιόμορφων διατάξεων και της τυποποίησης σε μια πολύ ποικίλη αγορά, συμβάλλοντας έτσι τελικά στην ολοκλήρωση στον τομέα της άμυνας, της ασφάλειας και της εξωτερικής πολιτικής εντός της Ένωσής μας. Το πρόβλημα θα είναι στην πρακτική εφαρμογή, που σημαίνει ότι τα πρότυπα που καταρτίζονται τώρα δεν πρέπει να εκμηδενιστούν μέσω εξαιρέσεων, οι οποίες στη συνέχεια δεν μπορούν να εξαλειφθούν εντελώς, δεδομένης της ευαισθησίας του θέματος.
<P>
Ολοκληρώνω λέγοντας ότι η οδηγία υπό συζήτηση, ή μάλλον η μελλοντική της βελτίωση, θα χρησιμεύσει επίσης στην υπόδειξη των ορίων της περαιτέρω ολοκλήρωσης στον τομέα της άμυνας και της ασφάλειας που θα είναι αποδεκτά για τα κράτη μέλη σε μια δεδομένη χρονική στιγμή.
<SPEAKER ID="193" NAME="Bogusław Liberadzki" AFFILIATION="PSE">
- (PL) Κύριε Πρόεδρε, δεν συμφωνώ με την προσέγγιση που κατατέθηκε από τον κ. Van Orden και θα ήθελα να εξηγήσω το λόγο. Εξετάζουμε τη ρύθμιση ενός συγκεκριμένου τομέα της οικονομίας, την εναρμόνιση, την απλοποίηση διαδικασιών, τους συνεκτικούς κανόνες για τις επιχειρήσεις και επίσης κανόνες διαδικασίας στις εξωτερικές αγορές. Ως εκ τούτου, είναι επίσης σημαντικός τομέας από την άποψη των οικονομιών μεμονωμένων κρατών μελών. " παραχώρηση μεγαλύτερης ελευθερίας στις χώρες παρέχει μια ευκαιρία για αυτές να εκμεταλλευτούν αυτές τις ενδεχόμενες δυνατότητες. Επιπλέον, όλο αυτό είναι σημαντικό επίσης όσον αφορά τη θέση μας στις διεθνείς αγορές. Θα ήθελα να επισημάνω ότι ούτε το Ευρωπαϊκό Κοινοβούλιο, του οποίου είμαστε μέλη, ούτε η ίδια η Ευρωπαϊκή Ένωση διακρίνονται από αναισθησία στη γενική κατάσταση που επικρατεί στον κόσμο και στις μεμονωμένες περιοχές του. Δεν χαρακτηριζόμαστε από αναισθησία ούτε σε θέματα που αφορούν την ειρήνη και τη διαμάχη.
<SPEAKER ID="194" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, θα ήθελα να κάνω δύο σύντομα σχόλια.
<P>
Θέματα που αφορούν τον έλεγχο εξαγωγών όπλων σε χώρες εκτός της Ευρωπαϊκής Ένωσης, τον αφοπλισμό και τον έλεγχο όπλων γενικά, δεν μπορούν να διευθετηθούν σε μια οδηγία εσωτερικής αγοράς. Θα μπορούσαν να διευθετηθούν μόνο αν δεν είχαμε απλώς μια κοινή, αλλά μια Κοινοτική, εξωτερική πολιτική και πολιτική ασφάλειας στην Ευρωπαϊκή Ένωση - και δεν έχουμε. Για αυτόν το λόγο, πρέπει να εμμείνουμε σε αυτό που μπορούμε να κάνουμε, που είναι το δεύτερο σχόλιό μου.
<P>
Εφόσον εμείς στα κράτη μέλη της Ευρωπαϊκής Ένωσης θεωρούμε ότι οι ένοπλες δυνάμεις είναι αναγκαίες και εφόσον πιστεύουμε ότι μπορούμε να εγγυηθούμε την ασφάλειά μας μόνο διατηρώντας - ή ίσως πρέπει να πούμε και διατηρώντας - τις ένοπλες δυνάμεις, οι Ευρωπαίοι φορολογούμενοι θα έχουν δικαίωμα να αναμένουν την αποτελεσματικότερη δυνατή υπηρεσία για τα χρήματά τους. " ευρωπαϊκή αγορά στα προϊόντα που συνδέονται με την άμυνα είναι απλώς ανεπαρκής: δαπανά ένα απίστευτο χρηματικό ποσό, που θα μπορούσε να χρησιμοποιηθεί καλύτερα για την αγορά πιο σύγχρονων, ανώτερης τεχνολογίας όπλων, τα οποία θα ήταν καλύτερα για τις ένοπλες δυνάμεις και που θα χρησιμοποιούνταν καλύτερα για τη βελτίωση της ασφάλειας της Ευρώπης. Αν διερωτηθείτε πώς μπορεί η ευρωπαϊκή άμυνα, συνολικά, να κοστίζει περισσότερο από σχεδόν το 40% του αμυντικού προϋπολογισμού των "ΠΑ και εντούτοις η αποτελεσματικότητα και η απόδοση των ευρωπαϊκών ενόπλων δυνάμεων να ανέρχεται σε ποσοστό μικρότερο του 10% των ένοπλων δυνάμεων, θα αντιληφθείτε πού έγκειται το πρόβλημα. Έγκειται, μεταξύ άλλων, στο γεγονός ότι έχουμε αυτό το άσκοπα σύνθετο και δαπανηρό σύστημα αδειοδότησης για την ενδοκοινοτική αγορά όπλων.
<P>
Απλώς καταργώντας τις άδειες που αυτήν τη στιγμή εξακολουθούμε να έχουμε, θα κατορθώσουμε να εξοικονομούμε 450 εκατομμύρια ευρώ ετησίως, μόνο από αυτήν τη μεμονωμένη ενέργεια. Για το κράτος μέλος στο οποίο αναφέρθηκε ο κ. Van Orden και το οποίο μελλοντικά θα ήταν σε θέση να δαπανήσει μια σημαντική αναλογία των αποταμιεύσεων στον δικό του αμυντικό προϋπολογισμό, αυτό ήταν οπωσδήποτε επαρκής λόγος στήριξης της πρότασης της Επιτροπής. Πρέπει να επιστήσουμε την προσοχή στη βελτιωμένη απόδοση της ευρωπαϊκής αγοράς σε προϊόντα συνδεόμενα με την άμυνα, δηλαδή στη βελτιωμένη αποτελεσματικότητα της άμυνας και της ασφάλειάς μας - επειδή στην πραγματικότητα σε αυτό συνοψίζεται - και στη μείωση της εξάρτησής μας από τα όπλα από χώρες εκτός Ευρώπης. Υπάρχει μια παράλληλη οδηγία με αυτήν, δηλαδή η Οδηγία για τις δημόσιες συμβάσεις στον τομέα της άμυνας, που ακόμα δεν έχει συζητηθεί στο Κοινοβούλιο. " Επιτροπή εσκεμμένα παρουσίασε αυτές τις δύο οδηγίες ως πακέτο, επειδή τα δύο μέτρα θα είναι πλήρως αποτελεσματικά, μόνο αν υιοθετηθεί το δεύτερο μέρος. Ως εκ τούτου, συμπερασματικά, θα σας ζητούσα να υιοθετήσετε όχι μόνο το παρόν σχέδιο, αλλά και το επικείμενο σχέδιο για τις ευρωπαϊκές δημόσιες συμβάσεις άμυνας.
<SPEAKER ID="195" NAME="Heide Rühle">
εισηγήτρια. - (DE) Κύριε Πρόεδρε, και εγώ θα ήθελα να επαναλάβω ότι αυτή είναι μια οδηγία εσωτερικής αγοράς και όχι μια οδηγία εξωτερικής πολιτικής: Νομίζω ότι αυτό είναι πολύ σημαντικό σημείο. Στον τομέα της εξωτερικής πολιτικής, απλώς δεν θα είχαμε την ευκαιρία να υιοθετήσουμε μια οδηγία: σε τέτοια θέματα, ο ρόλος του Κοινοβουλίου είναι μόνο συμβουλευτικός και δεν μπορεί να συμμετάσχει στη συναπόφαση. Για μια οδηγία που βασίζεται στην εσωτερική αγορά, έχουμε πλήρεις εξουσίες συναπόφασης και, ως εκ τούτου, ήμαστε σε θέση να επιφέρουμε διαφάνεια σε έναν τομέα που προηγουμένως ήταν τόσο ασαφής.
<P>
Θα ήθελα απλώς να απαντήσω στον κ. Pflüger, που ήγειρε την απειλή της ολιγοπωλιοποίησης: τι έχουμε επί του παρόντος; Έχουμε τη ΔΟΕ, εντός της οποίας τα μεγαλύτερα κράτη ήδη συνεργάζονται και έχουν κάνει τη μεταφορά μεταξύ τους ευκολότερη. Αυτό που κάνουμε τώρα είναι ότι ανοίγουμε ολόκληρη την εσωτερική αγορά σύμφωνα με διαφανείς κανόνες, με υποχρεώσεις που αφορούν τα κράτη μέλη και τις επιχειρήσεις και, κατ' αυτό τον τρόπο, στην πραγματικότητα αντιμετωπίζουμε αυτή την ολιγοπωλιοποίηση, επομένως το επιχείρημά σας απλώς δεν ευσταθεί.
<P>
Για να απαντήσω και στην άλλη ερώτηση, δηλαδή για το τι κάνουμε για να διασφαλίσουμε ότι αυτή η οδηγία εφαρμόζεται, δηλαδή για να την επιβάλουμε, και για το τι θα κάνουμε όσον αφορά τις παρεκκλίσεις: όσον αφορά την εφαρμογή, η Επιτροπή θα παρουσιάζει εκθέσεις στο Κοινοβούλιο τακτικά, εφόσον είναι σαφές σε όλους εμάς ότι εισερχόμαστε σε αχαρτογράφητα ύδατα εδώ και αυτό το βήμα πρέπει επίσης να υποστηριχθεί από τακτικούς ελέγχους και οικοδομώντας την εμπιστοσύνη μεταξύ των κρατών μελών.
<P>
Όλα αυτά καθορίζονται στην οδηγία. Όσον αφορά τις τροπολογίες, εμείς ως επιτροπή επιμείναμε - και νομίζω ότι αυτό είναι πολύ σημαντικό - ότι οι τροπολογίες θα μπορούσαν να γίνουν μόνο με τη συμφωνία της Επιτροπής και του Κοινοβουλίου, επομένως θα υπάρξουν εξαιρέσεις, μόνο αν το Κοινοβούλιο συμφωνήσει επ' αυτών. Αυτό μας προσφέρει μια ρυθμιστική διαδικασία με ελέγχους και νομίζω ότι και αυτό αποτελεί ένα σημαντικό βήμα προόδου, επειδή είναι ακριβώς αυτό που θέλουμε να επιτύχουμε: τυποποίηση αυτού του τομέα, σαφείς, διαφανείς κανόνες, δυνατότητα κατανόησης και καλύτερους ελέγχους.
<P>
Κατά την άποψή μου, μπορούμε να επιτύχουμε όλα αυτά στη βάση της εσωτερικής αγοράς και δεν θα μπορούσαμε να τα είχαμε επιτύχει σε καμία άλλη βάση, που σημαίνει ότι πραγματικά δεν μπορώ να κατανοήσω καθόλου τη βασική κριτική του κ. Pflüger.
<SPEAKER ID="196" NAME="Πρόεδρος">
- " συζήτηση έληξε.
<P>
" ψηφοφορία θα διεξαχθεί την Τρίτη 16 Δεκεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="197" NAME="Bogdan Golik  " LANGUAGE="PL">
Θα ήθελα να εκφράσω τη στήριξή μου για την πρόταση για μια Οδηγία του Ευρωπαϊκού Κοινοβουλίου και του Συμβουλίου επί της απλοποίησης των όρων και των προϋποθέσεων για τη μεταφορά προϊόντων συνδεόμενων με την άμυνα εντός της Κοινότητας (COM (2007) 0765).
<P>
Πρέπει να σημειωθεί ότι τα κράτη μέλη της ΕΕ σταθερά εξαιρούσαν τη μεταφορά προϊόντων συνδεόμενων με την άμυνα από τη διαδικασία της ευρωπαϊκής ολοκλήρωσης, λόγω της πολυμορφίας των εθνικών κανονισμών. Ως αποτέλεσμα, οι αμυντικές αγορές δεν ανοίχθηκαν, γεγονός που επέδρασε αρνητικά σε όλα τα κράτη μέλη της ΕΕ. Ωστόσο, η εντατικοποίηση των διαδικασιών ολοκλήρωσης και μεταρρύθμισης στον τομέα των εξοπλισμών ενισχύει επίσης την αποτελεσματικότητα της Ευρωπαϊκής Πολιτικής Ασφάλειας και Άμυνας.
<P>
Οι διατάξεις της Οδηγίας για την απλοποίηση των προϋποθέσεων για τη μεταφορά προϊόντων συνδεόμενων με την άμυνα θα έχει θετικές συνέπειες ως προς την αύξηση της διαφάνειας των διαδικασιών, θεσπίζοντας ενοποιημένες και απλούστερες αρχές για τη μεταφορά προϊόντων συνδεόμενων με την άμυνα εντός της Κοινότητας. Αυτό θα σημάνει βελτιωμένη ασφάλεια και αξιοπιστία του εφοδιασμού, αυξημένη ανταγωνιστικότητα της ευρωπαϊκής αμυντικής βιομηχανίας και μεγαλύτερη εμπιστοσύνη μεταξύ των κρατών μελών της Ευρωπαϊκής Ένωσης.
<P>
Μια πειστική πολιτική πρέπει να έχει επαρκείς πόρους. Από οικονομική και λειτουργική άποψη, η παγίωση των αρχών για τη μεταφορά προϊόντων συνδεόμενων με την άμυνα ως μέρος της διαδικασίας απλοποίησης των προϋποθέσεων και των διαδικασιών για την παραχώρηση αδειών είναι επιθυμητή. Στηρίζω το σχέδιο οδηγίας που εναρμονίζει τις εθνικές διατάξεις σε αυτό τον τομέα. Είναι μια κίνηση προς τη σωστή κατεύθυνση. Θα συμβάλει στο άνοιγμα των αγορών των κρατών μελών, θα ενδυναμώσει τις εμπορικές σχέσεις μεταξύ της ΕΕ και των τρίτων χωρών και επίσης θα επιτρέψει στις μικρομεσαίες επιχειρήσεις να συνεργαστούν στην εσωτερική αγορά της Κοινότητας.
<SPEAKER ID="198" NAME="Daniel Strož  " AFFILIATION="GUE/NGL">
γραπτώς. - (CS) Ένας από τους κύριους λόγους για τους οποίους η μεγάλη πλειονότητα των πολιτών της ΕΕ αντιτίθεται στην αποκαλούμενη Συνθήκη της Λισαβόνας είναι ότι εδραιώνει και ταυτόχρονα ενισχύει τη στρατικοποίηση της ΕΕ αντί να επιτρέπει στην ΕΕ να αναπτυχθεί ως καθαρά ειρηνικό έργο. " ευρωπαϊκή αριστερά είναι εκείνη που κυρίως έχει εκδηλώσει έντονη αντίθεση στη στρατικοποίηση της ΕΕ. " έκθεση επί της πρότασης για μια οδηγία του Ευρωπαϊκού Κοινοβουλίου και του Συμβουλίου για την απλοποίηση των όρων και των προϋποθέσεων μεταφορών προϊόντων συνδεόμενων με την άμυνα εντός της Κοινότητας είναι ένα τυπικό παράδειγμα της στρατικοποίησης της ΕΕ. Υπό το μανδύα ήπιων και παραπλανητικών εννοιών, όπως ο "αμυντικός εξοπλισμός" ή η "ευρωπαϊκή αμυντική βιομηχανία", έχει το στόχο της ριζικής απλοποίησης και ενίσχυσης του εμπορίου όπλων και της κατασκευής όπλων εντός του πλαισίου της Ευρωπαϊκής Ένωσης, παρουσιάζοντας συγχρόνως όλα αυτά από την άποψη του οικονομικού οφέλους για τις μικρομεσαίες εταιρείες. Επιχειρήματα όπως αυτό είναι απαράδεκτα σε έναν τόσο σοβαρό και ευαίσθητο τομέα. " στρατικοποίηση της ΕΕ, περιλαμβανομένης της κατασκευής όπλων, είναι μια οδός την οποία η ΕΕ πρέπει οπωσδήποτε να αποφύγει.

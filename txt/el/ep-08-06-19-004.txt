<CHAPTER ID="004">
Υποδοχή
<SPEAKER ID="052" NAME="Πρόεδρος">
Επιτρέψτε μου τώρα να καλωσορίσω την αντιπροσωπεία της Ελβετικής Ομοσπονδιακής Συνέλευσης που έλαβε θέση στο θεωρείο των επισήμων. Της ελβετικής αντιπροσωπείας ηγείται η κ. Brigitta Gadient.
<P>
(Χειροκροτήματα)
<P>
Με χαρά μου σας καλωσορίζω όλους στο Ευρωπαϊκό Κοινοβούλιο στο Στρασβούργο όπου συμμετείχατε χθες και σήμερα στην 27η διακοινοβουλευτική συνέλευση ΕΕ-Ελβετίας.
<P>
Γνωρίζω ότι υπήρξαν ενδιαφέρουσες συζητήσεις όσον αφορά τις εξελίξεις και την τρέχουσα κατάσταση, καθώς και τις μελλοντικές προκλήσεις των σχέσεων μεταξύ της Ελβετίας και της ΕΕ, με ιδιαίτερη έμφαση στον διάλογο ΕΕ-Ελβετίας σχετικά με φορολογικά ζητήματα, την ελεύθερη κυκλοφορία των προσώπων και τις εμπειρίες από τις πιο πρόσφατες διευρύνσεις της ΕΕ, τη διασυνοριακή παροχή υπηρεσιών και τις συμφωνίες Σένγκεν-Δουβλίνου, τις ελβετικές οικονομικές συνδρομές για τη διεύρυνση της ΕΕ και το ελεύθερο εμπόριο γεωργικών προϊόντων.
<P>
Υπάρχει μακροχρόνια σχέση μεταξύ των κοινοβουλίων μας -διάρκειας τουλάχιστον τριών δεκαετιών- και έχει οδηγήσει στην ανάπτυξη σε βάθος γνώσεων τόσο από την πλευρά της ΕΕ όσο και από εκείνη της Ελβετίας. Είμαι σίγουρη ότι η ανταλλαγή απόψεων που πραγματοποιήθηκε κατά τη διάρκεια αυτής της εβδομάδας θα ενισχύσει τη συνεργασία των κοινοβουλίων μας.
<P>
(Χειροκροτήματα)

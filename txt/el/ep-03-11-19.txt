<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Αλυσανδράκης (GUE/NGL )" AFFILIATION="">
<P>
    Κύριε Πρόεδρε, πληροφορήθηκα από τη Γουατεμάλα ότι ο Ricardo de León Regil, υποψήφιος της Επαναστατικής Εθνικής Ένωσης της Γουατεμάλας, δολοφονήθηκε άγρια στις 16 του μήνα.
<P>
Ο Ricardo de León Regil ήταν γιατρός με ευρεία αναγνώριση και εκτίμηση του έργου του. Ήταν θύμα στα πλαίσια μιας βίαιης κατάστασης που έχει αναπτυχθεί και παλιότερα στη Γουατεμάλα και που γίνεται πιο έντονη αυτή την περίοδο που βρίσκεται σε εξέλιξη η διαδικασία εκλογών.
<SPEAKER ID="3" LANGUAGE="" NAME="Πρόεδρος." AFFILIATION="">
<SPEAKER ID="4" LANGUAGE="IT" NAME="Cappato (NI )." AFFILIATION="">
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Κύριε Cappato, είναι ίσως πολύ νωρίς για να ξεκινήσουμε να συζητάμε για το θέμα των δύο χώρων εργασίας, αλλά, όσον αφορά το συγκεκριμένο αίτημά σας, θα ζητήσω σήμερα από τις υπηρεσίες να επικοινωνήσουν μαζί σας και να προσπαθήσουν να εξετάσουν τις λεπτομέρειες της υπόθεσης. Μετά από διαβούλευση με εσάς, θα προσπαθήσουμε να καταλήξουμε στην κατάλληλη λύση που θα συνάδει με τον Κανονισμό.(1) 
<SPEAKER ID="6" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Θα ήθελα να ενημερώσω τους συναδέλφους του Σώματος ότι, εδώ και αρκετές εβδομάδες, πραγματοποιώ εντατικές πολιτικές επισκέψεις σε αρκετές πρωτεύουσες χωρών, των οποίων οι Υπουργοί Οικονομικών, στο Συμβούλιο Ecofin, επεδίωξαν να καταργήσουν διά της πλαγίας οδού την ευαίσθητη ισορροπία που είχαμε διαπραγματευτεί μέσω της Συνέλευσης. Είναι ένας τομέας όπου εμείς, ως θεσμικό όργανο, πρέπει –για να δανειστώ μια φράση– να “θέσουμε ορισμένες κόκκινες γραμμές”.
<SPEAKER ID="7" LANGUAGE="IT" NAME="Antonione," AFFILIATION="Συμβούλιο">
<P>
   . – Κύριε Πρόεδρε, κυρίες και κύριοι βουλευτές, είμαι ευτυχής που επανέρχομαι ενώπιόν σας για μια ανταλλαγή απόψεων όσον αφορά τις τελευταίες εξελίξεις στο πλαίσιο της Διακυβερνητικής Διάσκεψης μετά την τελευταία μου εμφάνιση στις 5 Νοεμβρίου, την επομένη της υπουργικής συνεδρίασης της ΔΔ στις 18 Νοεμβρίου και λίγες ημέρες πριν από τη διάσκεψη της Νάπολης.
<P>
Η διασαφήνιση των σημείων αυτών –σε πλήρη συμφωνία με την προσέγγιση που συνέστησε η Συνέλευση– αξιολογήθηκε θετικά από πολλά κράτη μέλη. Είναι σημαντικό ότι οι προτάσεις της Προεδρίας έχουν ορθό προσανατολισμό ακόμη και για τις αντιπροσωπείες που εκφράζουν την αντίθεσή τους προς το κείμενο της Συνέλευσης. Μια οριστική συμφωνία για τα καθήκοντα του μελλοντικού Υπουργού Εξωτερικών δεν μπορεί ασφαλώς να διαχωριστεί από τη συμφωνία για το σύνολο του μελλοντικού θεσμικού πλαισίου της Ένωσης. Πρόκειται, συνεπώς, για ένα θέμα στο οποίο πρέπει να επανέλθουμε στο πλαίσιο της υπουργικής διάσκεψης της 28ης και 29ης Νοεμβρίου και, αργότερα, στην τελική σύνοδο της ΔΔ σε επίπεδο αρχηγών κρατών και κυβερνήσεων.
<P>
Στη Νάπολη πάντα, η Προεδρία θα υποβάλει μια συνολική πρόταση για τα σημεία του συνταγματικού κειμένου που εξακολουθούν να προκαλούν διαφωνίες, στην προσπάθεια προσέγγισης των θέσεων των κρατών μελών. Η αρχή που θα διέπει αυτή την προσπάθεια θα παραμείνει, ωστόσο, η τήρηση του σχεδίου της Συνέλευσης, το οποίο μπορεί να προσαρμοστεί, να συμπληρωθεί, να αποσαφηνιστεί και να διευκρινιστεί εν ανάγκη, αλλά ασφαλώς όχι να διαστρεβλωθεί. Θα ήθελα, εκ μέρους της κυβερνήσεώς μου, να επαναλάβω εδώ την αποφασιστικότητά μας να αποφύγουμε βιαστικούς συμβιβασμούς, αλλά να αναζητήσουμε φιλόδοξες και ποιοτικές λύσεις, αντάξιες του δημοκρατικού, ανοικτού και διαφανούς διαλόγου που διεξήχθη στο πλαίσιο της Διάσκεψης. Έχουμε συναίσθηση ότι το καθήκον που μας περιμένει έως τις 12-13 Δεκεμβρίου είναι λεπτό και σύνθετο. Έχουμε, ωστόσο, εμπιστοσύνη στην ικανότητα των κυβερνήσεων των κρατών μελών να ανταποκριθούν στις προσδοκίες των ευρωπαίων πολιτών για μια Ευρώπη πιο συνεκτική, αξιόπιστη και αλληλέγγυα: τις προσδοκίες εκείνες που το Κοινοβούλιο κατόρθωσε να μεταφέρει τόσο έγκυρα, πρώτα στη Συνέλευση και στη συνέχεια στη Διακυβερνητική Διάσκεψη, στην οποία συμμετέχει πλήρως.
<SPEAKER ID="8" LANGUAGE="DE" NAME="Verheugen," AFFILIATION="Επιτροπή.">
<P>
    Κύριε Πρόεδρε, κύριε Πρόεδρε του Συμβουλίου, κυρίες και κύριοι, η Επιτροπή παρατηρεί την πρόοδο των εργασιών της διακυβερνητικής διάσκεψης με ένα αίσθημα αυξανόμενης ανησυχίας και άγχους. Είναι βέβαια φυσικό μια διακυβερνητική διάσκεψη να αφήνει να φανεί σχετικά αργά η μορφή ενός γνήσιου συμβιβασμού, αλλά δεν είναι εντελώς φυσιολογικό να έχουμε μια διακυβερνητική διάσκεψη, στην κάθε συνεδρίαση της οποίας εμφανίζονται περισσότερα ζητήματα από αυτά που λύνονται. Η Επιτροπή συμμερίζεται πλήρως την άποψη που εκφράζεται συχνά στη δημόσια συζήτηση, ότι δηλαδή τώρα κινδυνεύει αυτή καθαυτή η επιτυχία της διακυβερνητικής διάσκεψης. Υποστηρίζω όσα παρατήρησε η ιταλική Προεδρία. Η διακυβερνητική διάσκεψη μπαίνει τώρα στην καθοριστική της φάση και το ζητούμενο είναι σαφέστατα το εξής: να αποφύγουμε να βλαφθεί ο γενικός συμβιβασμός που επιτεύχθηκε στη Συνέλευση από τη διελκυστίνδα των συμφερόντων των επιμέρους κρατών και να διατηρηθεί η θεσμική ισορροπία που επιτεύχθηκε μετά από εντατικές συζητήσεις που διήρκεσαν 16 μήνες.
<P>
Δεχθήκαμε τη Συνθήκη της Νίκαιας –τόσο το Κοινοβούλιο όσο και η Επιτροπή είχαν κάποιους ενδοιασμούς– επειδή την χρειαζόμασταν. Χρειαζόμαστε αυτή τη συνθήκη προκειμένου να φέρουμε εμπρόθεσμα σε πέρας το μεγάλο ιστορικό σχέδιο της διεύρυνσης. Πιστεύω όμως ότι κανένας σε αυτήν την αίθουσα δεν είναι της γνώμης ότι θα αρκούσε αυτή η συνθήκη για να κάνει πραγματικά βιώσιμη αυτή την Ευρωπαϊκή Ένωση των 25 ή 27 κρατών μελών. Για τον λόγο αυτόν, η Επιτροπή πιέζει να περατωθούν εγκαίρως οι εργασίες. Η διεύρυνση θα ολοκληρωθεί την 1η Μαΐου 2004 και εμείς πρέπει να έχουμε τότε καταλήξει σε πολιτική συμφωνία για τον τρόπο που θέλουμε να εργαστούμε στη συνέχεια.
<P>
Κατά την άποψη της Επιτροπής, το σημαντικό ως προς τις εργασίες που έχουμε τώρα μπροστά μας είναι να διατηρήσουμε τις ουσιαστικές προόδους του σχεδίου της Συνέλευσης και να τις υπερασπιστούμε. Αυτές οι ουσιαστικές πρόοδοι είναι κατά τη γνώμη μας οι εξής: πρώτον, η καθιέρωση της αρχής της διπλής πλειοψηφίας, του κανόνα του 50 %/60 %, η επέκταση της εφαρμογής των πλειοψηφικών αποφάσεων και η ενίσχυση του ρόλου του Ευρωπαϊκού Κοινοβουλίου σε σχέση με τη νομοθετική διαδικασία.
<P>
Επιτρέψτε μου να κάνω τελειώνοντας μια ακόμα παρατήρηση σχετικά με τις πολιτικές δυσκολίες που θα εμφανιστούν μετά την επιτυχή ολοκλήρωση της διακυβερνητικής διάσκεψης, στην οποία όλοι ελπίζουμε και την οποία όλοι θα υποστηρίξουμε. Τότε μια πολύ μεγάλης εμβέλειας, πολύ περίπλοκη και θεμελιώδης συνθήκη θα πρέπει να επικυρωθεί σε 25 κράτη μέλη και να ξεπεράσει το εμπόδιο του δημοψηφίσματος σε έναν σημαντικό αριθμό κρατών μελών. Κανένας δεν θα εκπλαγεί εάν το εμπόδιο αυτό δεν ξεπεραστεί τόσο εύκολα, ειδικά στα νέα κράτη μέλη. Αυτό πρέπει να το γνωρίζουμε.
<P>
Επιτρέψτε μου να πω ακόμα τελειώνοντας πως κατά την εύρεση συμβιβασμού πρέπει τελικά να ληφθεί υπόψη ότι το σχέδιο συντάγματος πρέπει να επικυρωθεί σε 25 κράτη μέλη. Αυτό το λέω ιδίως ενόψει της συζήτησης σχετικά με το μέγεθος και τη σύνθεση της Επιτροπής.
<SPEAKER ID="9" LANGUAGE="FR" NAME="Berès (PSE )." AFFILIATION="">
<P>
Θα ήθελα λοιπόν να σας θέσω το εξής ερώτημα, κύριε Πρόεδρε: θεωρείτε ότι οι ιδιοτελείς συμφωνίες, κεκλεισμένων των θυρών, στο εσωτερικό μίας από τις πολιτικές ομάδες του Κοινοβουλίου συμβάλλουν στην ενίσχυση του κύρους που πρέπει να έχουν οι δύο εκπρόσωποί μας στην εν λόγω Διάσκεψη; Για ποιον λόγο, κύριε Πρόεδρε, η Ομάδα στην οποία ανήκετε δεν υποστήριξε την υποψηφιότητα του κ. Andrew Duff –η οποία θα ήταν εύλογη, νομίζω– για να μας εκπροσωπήσει στη Διακυβερνητική Διάσκεψη; 
<SPEAKER ID="10" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κυρία Berès, θα κάνω ορισμένα σχόλια όσον αφορά το διαδικαστικό ζήτημα που εγείρατε, αλλά θα απευθυνθώ πρώτα στον συνάδελφό μας κ. Méndez de Vigo. Τον ευχαριστώ για τον πρωταγωνιστικό ρόλο που διαδραμάτισε εξ ονόματος του Ευρωπαϊκού Κοινοβουλίου μέσω των εργασιών της Συνέλευσης και ως εκπρόσωπός μας στη ΔΔ. Εκτιμούμε βαθύτατα αυτό το έργο.
<P>
Δεύτερον, ο κ. Méndez de Vigo υπέβαλε πρόσφατα την παραίτησή του από τη θέση του εκπροσώπου του Κοινοβουλίου στη ΔΔ. Το πληροφορήθηκα αυτό και πιστεύω ότι έπραξα ορθώς το καθήκον μου. Μετέφερα αυτήν την πληροφορία στη Διάσκεψη των Προέδρων. Εκεί, ανταλλάξαμε απόψεις σχετικά με το ποια θα έπρεπε να είναι η απάντηση, και η Διάσκεψη των Προέδρων –καταλήγοντας σε συμφωνία χωρίς ομοφωνία, αλλά παρόλα αυτά σε συμφωνία– αποφάσισε να διορίσει τον κ. Brok ως εκπρόσωπο του Κοινοβουλίου.
<P>
Αυτό έγινε με διαφάνεια, σύμφωνα με τις διαδικασίες. Κυρία Berès, εκφράστηκαν απόψεις που δεν απείχαν πολύ από αυτές που θέσατε εσείς στο διαδικαστικό ζήτημα, υπήρξε πλήθος απόψεων σε αυτήν τη Διάσκεψη και πλήθος θέσεων όσον αφορά τους διαφόρους αρχηγούς Ομάδων. Παρόλα αυτά, υπήρξε επαρκής ώθηση για την επιβεβαίωση του διορισμού του συναδέλφου μας, του κ. Brok, σε αυτήν τη θέση εξ ονόματος του Κοινοβουλίου. Υπογραμμίζω “εξ ονόματος του Κοινοβουλίου”. 
<SPEAKER ID="11" LANGUAGE="DE" NAME="Brok (PPE-DE )." AFFILIATION="">
<P>
Υπάρχουν και τα επονομαζόμενα ζητήματα ισχύος: το δικαίωμα ψήφου στο Συμβούλιο, η σύνθεση και το δικαίωμα ψήφου της Επιτροπής και τα σχετικά ζητήματα που αφορούν τη σύνθεση του Ευρωπαϊκού Κοινοβουλίου. Καταλαβαίνω πολύ καλά ότι οι αρχηγοί κρατών και κυβερνήσεων μπορούν να το λύσουν αυτό προφανώς μόνο την τελευταία νύχτα. Όμως θα πρέπει να θυμόμαστε μερικούς προβληματισμούς, όπως για παράδειγμα αν θα ανέβει το όριο από 60 σε 66 και άλλους προβληματισμούς της Επιτροπής. Μέσα στη γενική προθυμία για συμβιβασμό, υπάρχει ένα πράγμα που δεν πρέπει να αγνοηθεί, δηλαδή η ιδέα της αποτελεσματικότητας. Πρέπει να είναι σαφές πως είναι απαραίτητο να διασφαλιστεί η ικανότητα του Συμβουλίου να λαμβάνει αποφάσεις σε μια διευρυμένη Ένωση και γι’ αυτό έγινε από τη Συνέλευση η πρόταση όπως έγινε – αυτό δεν πρέπει να το ξεχνάμε. Επικρίναμε τη Νίκαια επειδή για εμάς δεν ήταν επαρκής η διαδικασία ψήφου στο Συμβούλιο για να μας οδηγήσει σε μια διευρυμένη Ένωση και, κύριε Verheugen, αυτό πρέπει να ήταν εξαρχής σαφές στους πολωνούς φίλους μας. Και δεν μπορούν τώρα να λένε οι υπό ένταξη χώρες ότι είχαν υποβάλει σε δημοψήφισμα τις λεπτομέρειες και τους μηχανισμούς της Συνθήκης της Νίκαιας και να τις αναφέρουν ως πηγή νομιμοποίησης στο πλαίσιο των συζητήσεων της διακυβερνητικής διάσκεψης. Για να υπάρξει επιτυχία, πρέπει η αποτελεσματικότητα να έχει προτεραιότητα, πάντα φυσικά μαζί με το αναγκαίο μέτρο δημοκρατικής νομιμοποίησης. Μερικές φορές αισθάνομαι μεγάλη ανησυχία μήπως μερικές κυβερνήσεις δεν σκέφτονται “πώς μπορεί η Ευρωπαϊκή Ένωση να επιτύχει πλειοψηφία για μια απόφαση που είναι απαραίτητη;” παρά “πόσο εύκολα μπορώ να μπλοκάρω μια απόφαση;”. Αυτό το είδος σκέψης μάς προβληματίζει και πρέπει να προσπαθήσουμε να το ρυθμίσουμε αυτό.
<P>
Τελειώνοντας θέλω να πω δυο λόγια για τη ρήτρα αναθεώρησης. Θέλω να υπενθυμίσω ότι η πρόταση που υποβλήθηκε στην επιστολή που συντάχθηκε από τους Amato και Duff και εμένα πρέπει όντως να διατυπωθεί γι’ άλλη μία φορά. Θα πρέπει να υπάρχει ένα άνοιγμα με εξαίρεση τους τομείς της τροποποίησης των αρμοδιοτήτων και του Χάρτη των Θεμελιωδών Δικαιωμάτων, όπου πρέπει φυσικά να διατηρηθεί η μέχρι τώρα διαδικασία. Όμως στη Συνέλευση είχε εκφραστεί μια σκέψη που πρέπει να θυμόμαστε: να έχουμε μια ρήτρα αναθεώρησης με άνοιγμα και ταυτόχρονα την ρήτρα αποχώρησης. Τώρα το μόνο που έμεινε είναι η ρήτρα αποχώρησης και πιστεύω ότι εδώ έχει δημιουργηθεί ένα σφάλμα και πρέπει να το εξετάσουμε. 
<SPEAKER ID="12" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<P>
    Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, έλαβα σοβαρά υπόψη την περίπλοκη δήλωση του Προεδρεύοντα του Συμβουλίου. Για να το θέσω ξεκάθαρα, αυτό που επιθυμείτε εσείς είναι να μην αγγιχτεί το κείμενο. Μεταξύ άλλων πραγμάτων, δεν μπορεί να αγγιχτεί: αν το 80% είναι σύμφωνο και στη συνέχεια υπάρχουν 150 τροπολογίες που δεν υποστηρίζονται από μια επαρκή πλειοψηφία, το καθήκον σας είναι να το διατηρήσετε. Επιπλέον, πρέπει να θυμόμαστε τις κυβερνήσεις που ήταν παρούσες και συμμετείχαν στη Συνέλευση. Το πρόβλημα είναι ότι τώρα έχουν κλείσει τις πόρτες και άφησαν το Κοινοβούλιο και την Επιτροπή εκτός.
<P>
Όσον αφορά ένα θέμα που έθεσε χθες ο Πρόεδρος Πρόντι, και το οποίο είναι εξαιρετικά επίκαιρο, πιστεύουμε ότι, συγκεκριμένα σε σχέση με τις αρμοδιότητες επί του προϋπολογισμού –και απευθυνόμαστε στο Ecofin– είναι πια καιρός να αποκτήσει το Ecofin κοινοτική κουλτούρα. Ίσως πρέπει να δώσουμε στους Υπουργούς Οικονομικών και Οικονομίας ένα αντίγραφο των Συνθηκών. Δεν είναι δυνατό να ενεργούμε συστηματικά πάνω σε διακυβερνητική βάση.
<P>
Επιπλέον θα ήθελα να υπογραμμίσω ότι το Κοινοβούλιο, όσον αφορά τον προϋπολογισμό – είναι τόσο υπεύθυνο ή και περισσότερο από το Συμβούλιο, και το έχουμε αποδείξει επανειλημμένα. Είναι απαράδεκτο να γίνεται προσπάθεια να τροποποιηθούν οι Συνθήκες με αυτό τον τρόπο. Πιστεύουμε ότι πρέπει να διαμαρτυρηθούμε και να δείξουμε ξεκάθαρα την αγανάκτησή μας στο Ecofin, το οποίο καθυστέρησε δέκα χρόνια να δεχτεί το σχέδιο Ντελόρ για τις υποδομές. Γιατί ακινητοποιήθηκε αυτό για δέκα ολόκληρα χρόνια; Γιατί το Ecofin έχει δύναμη επί του Ευρωπαϊκού Συμβουλίου; Πιστεύω ότι αυτό το ζήτημα είναι απολύτως θεμελιώδες για όλους μας.
<P>
Κύριε Πρόεδρε, θα τελειώσω αναφέροντας ένα θέμα της επικαιρότητας, το θέμα της διεύρυνσης. Συμφωνώ με τις παρατηρήσεις του Επιτρόπου Verheugen: θα έλεγα στα τωρινά μέλη μας, διότι είναι ήδη εδώ, ότι ψηφίσαμε τη Συνθήκη της Νίκαιας στο Κοινοβούλιο επειδή θέλαμε τη διεύρυνση, όχι επειδή μας άρεσε η συνθήκη. Ποτέ δεν μας άρεσε η Συνθήκη της Νίκαιας. Αλλά αυτό που δεν μπορούμε να λέμε τώρα είναι ότι η Γαλλία και η Γερμανία συνεννοούνται, μετά από αιώνες ανησυχίας για τους Ευρωπαίους επειδή η Γαλλία και η Γερμανία ήταν εχθροί. Πιστεύω ότι πρέπει να δείξουμε ένα ελάχιστο δείγμα συνέπειας.
<SPEAKER ID="13" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα προσθέσω μια παρατήρηση σχετικά με το θέμα του προϋπολογισμού. Ο κ. Barón Crespo ορθώς επισημαίνει ότι από το 1988 –όταν υπογράψαμε μια διοργανική συμφωνία με το Συμβούλιο σχετικά με τις δημοσιονομικές προοπτικές– όσον αφορά τις προαιρετικές ρυθμίσεις δαπανών, το Συμβούλιο δαπάνησε περισσότερα από το Κοινοβούλιο σε αναλογία τρία προς δύο. Αυτό το Κοινοβούλιο ενήργησε με υπευθυνότητα, όταν του δόθηκε αρμοδιότητα.
<SPEAKER ID="14" LANGUAGE="EN" NAME="Duff (ELDR )." AFFILIATION="">
<P>
Όσον αφορά μια προσωπική παρατήρηση, είμαι πολύ ευγνώμων για την ηθική στήριξη της κ. Berès. Ωστόσο, η Διάσκεψη των Προέδρων κατέληξε σε μια απόφαση, την οποία αποδέχομαι, και προσφέρω την πλήρη στήριξή μου στον κ. Brok, του οποίου γνωρίζουμε το έργο και την ποιότητα.
<P>
Η Προεδρία του Συμβουλίου επιβεβαίωσε την πρόθεσή της να παρουσιάσει έναν συνολικό συμβιβασμό πριν από τη “μυστική” διάσκεψη στη Νάπολη. Ελπίζουμε ότι πρόκειται για σώφρονα απόφαση. Η εμπειρία αποδεικνύει ότι η τελική συμφωνία δεν θα είναι σε επίπεδο Υπουργών Εξωτερικών, αλλά σε επίπεδο λιγότερο αρμόδιων εκπροσώπων. Τα μεγάλα πατριωτικά ζητήματα που κατατρύχουν ορισμένα από τα κράτη μέλη μας, όπως τα ποσοστά για τη στάθμιση των ψήφων τους επί διαφόρων θεμάτων στο Συμβούλιο, μπορούν να επιλυθούν μόνο την Κυριακή, 14 Δεκεμβρίου, στις 4.00, από τους επικεφαλής.
<P>
Αυτό στο οποίο φαίνεται ότι επιδεικνύουν ευφυΐα οι Υπουργοί Εξωτερικών είναι η μη διαλογή των σημαντικών στοιχείων των προτάσεων της Συνέλευσης. Εχθές, αρκετοί εξ αυτών έθεσαν υπό αμφισβήτηση τη γνωστή ρήτρα παρέκτασης (passerelle), η οποία επιτρέπει τη σταθερή ανάπτυξη του Συντάγματος και τη μείωση του αριθμού των εξαιρετικών, μη καθιερωμένων διαδικασιών λήψης αποφάσεων. Όμως, υπήρξαν στο παρελθόν πολλά παραδείγματα αυτής της προσέγγισης παρέκτασης σε προηγούμενες και υπάρχουσες Συνθήκες. Συνεπώς, η παγίωσή τους σε μια ενιαία γενική ρήτρα είναι σαφής, απλή και ξεκάθαρη. Η Προεδρία ορθώς είναι αμετάκλητη όσον αφορά το ζήτημα αυτό και το ζήτημα του Υπουργού Εξωτερικών και ορθώς υπερασπίζεται τις προτάσεις της Συνέλευσης. Γνωρίζει ότι το Ευρωπαϊκό Κοινοβούλιο την στηρίζει.
<SPEAKER ID="15" LANGUAGE="" NAME="Πρόεδρος." AFFILIATION="">
<P>
   Συγνώμη που σας έκλεψα τα λόγια σας εκ των προτέρων, κύριε Duff! 
<SPEAKER ID="16" LANGUAGE="FR" NAME="Wurtz (GUE/NGL )." AFFILIATION="">
<P>
Όποιος είχε την εντύπωση ότι δεν θα δημιουργούνταν τριβές αυτού του είδους, κατά τη γνώμη μου, έπασχε από έλλειψη ρεαλισμού. Καθόσον με αφορά, δεν αισθάνομαι καμία έκπληξη ή ενόχληση από αυτές τις εντάσεις. Εάν αυτά ήταν τα μόνα εμπόδια που πρέπει να ξεπεραστούν προκειμένου να είμαστε σε θέση να γιορτάσουμε την επιτυχία της Διακυβερνητικής Διάσκεψης, τότε θα μπορούσα να δηλώσω, όπως δήλωσε σε άλλες περιπτώσεις ο ιταλός Υπουργός Εξωτερικών, ο κ. Frattini, ότι σήμερα έχουμε επιτύχει την επίλυση του 95% των προβλημάτων. Δυστυχώς, όμως, δεν συμβαίνει κάτι τέτοιο, διότι είναι σαφές ότι υπάρχει μια διάσταση αυτού του σχεδίου συντάγματος η οποία φαίνεται ότι αποτελεί θέμα ταμπού για τους αρχηγούς κρατών και κυβερνήσεων, όπως και για τον Πρόεδρο της Συνέλευσης. Αναφέρομαι στις πολιτικές της Ένωσης και, συγκεκριμένα, σε αυτό που την 3η Σεπτεμβρίου, μιλώντας με τον κ. Ζισκάρ Ντ’ Εστέν, αποκάλεσα συνταγματοποίηση του φιλελεύθερου προτύπου ή, σε ένα άλλο επίπεδο, κατοχύρωση, σε ένα θεμελιώδες νομικό κείμενο για το μέλλον της Ευρώπης, μιας ουσιαστικής πράξης σύνδεσης με το ΝΑΤΟ.
<P>
Η Ένωση αποκτά σημασία για τους πολίτες μόνο μέσω της υλοποίησης των πολιτικών της. Αυτό δεν το λέω εγώ, αλλά η Επιτροπή, στην ανακοίνωσή της στις 17 Σεπτεμβρίου σχετικά με το σύνταγμα. Ωστόσο, ποτέ δεν αμφισβητούνται οι πολιτικές της Ένωσης, οι οποίες απασχολούν τα τρία τέταρτα του σχεδίου Συνθήκης. Έχετε, λοιπόν, την πεποίθηση ότι υπάρχει ομοφωνία στην κοινή γνώμη ως προς αυτά τα θέματα; Κάτι τέτοιο θα ήταν ασφαλώς ανόητο. Θα προκαλέσω ίσως τη θυμηδία ορισμένων εάν αναφερθώ, σε αυτό το πλαίσιο, στο Ευρωπαϊκό Κοινωνικό Φόρουμ που συγκλήθηκε μόλις πρόσφατα στην περιοχή του Παρισιού. Θα ήταν, όμως, σοβαρό σφάλμα να αντιμετωπίσει κανείς με ειρωνεία ή αδιαφορία την έκκληση που απηύθυνε στην Ένωση. Εκατοντάδες συζητήσεις στις οποίες συμμετείχαν 50 000 νέοι από όλα τα μέρη της Ευρώπης διακήρυξαν τη δίψα τους για γνώση, για κατανόηση, για αλλαγή, και για την ανάληψη συγκεκριμένων δράσεων, εκφράζοντας, παράλληλα με την απόρριψη του φιλελεύθερου προτύπου, μια βαθιά ριζωμένη επιθυμία για την Ευρώπη. Πώς πρέπει να ανταποκριθούμε σε αυτήν την έκκληση; Ενόψει της διαιώνισης του συνόλου του κοινοτικού κεκτημένου σχετικά με την κοινή αγορά και ενόψει της Συνθήκης του Μάαστριχτ, δεν θα ικανοποιηθούν από μια υποπαράγραφο 2 στο άρθρο 3, η οποία περιέχει την υπόσχεση για έναν επίγειο παράδεισο. Ζητούν πραγματικές αλλαγές, και σε αυτή ακριβώς τη βάση εκφράζει τη συμπάθειά του μεγάλο τμήμα του κοινού.
<P>
Σε ορισμένες χώρες, όπως, για παράδειγμα, η Γαλλία, η συζήτηση, η οποία δεν υπήρχε καν πριν από την 3η Σεπτεμβρίου, όταν θίξαμε σε τούτο το Σώμα το πρόβλημα των κρυφών πτυχών του σχεδίου συντάγματος –στις οποίες αναφερθήκατε, κύριε Πρόεδρε– δεν έπαψε έκτοτε να επεκτείνεται και να εμβαθύνεται. Σε βαθμό, μάλιστα, που υπάρχουν πλέον πολυάριθμοι παρατηρητές σε αυτές τις χώρες, οι οποίοι δεν αποκλείουν την πιθανότητα επικράτησης του “όχι” σε περίπτωση επικύρωσης της Συνθήκης μέσω δημοψηφίσματος. Εν πάση περιπτώσει, θα μου πείτε, δεν έχουμε φτάσει ακόμη σε αυτό το σημείο. Προς το παρόν εξακολουθεί να επικρατεί ηρεμία στην κοινή γνώμη πολλών χωρών. Λοιπόν! Πρέπει μήπως να χαιρόμαστε γι’ αυτό; Το σιγανό ποτάμι πρέπει να φοβάται κανείς. Η σημερινή σιωπηρή ενόχληση κινδυνεύει να προκαλέσει αναταράξεις στις αυριανές εκλογές. Προτιμώ πολύ περισσότερο μια κάπως άτακτη λύση, η οποία όμως θα χαρακτηρίζεται από γενναιοδωρία και αλληλεγγύη, αλλά και δεν θα διατρέχει τον κίνδυνο επιδείνωσης της κατάστασης.
<SPEAKER ID="17" LANGUAGE="NL" NAME="Buitenweg (Verts/ALE )." AFFILIATION="(Χειροκροτήματα)">
<P>
Άλλος ένας οδυνηρός τομέας είναι οι δημοσιονομικές προοπτικές για τον πολυετή προϋπολογισμό. Ισχύουν από το 1988, αλλά υπό τη μορφή διοργανικών συμφωνιών. Το Κοινοβούλιο μπορεί να αθετήσει αυτήν τη συμφωνία οποιαδήποτε στιγμή και, έτσι, έχει ένα σημαντικό μέσο εξουσίας στη διάθεσή του. Οι δημοσιονομικές προοπτικές θα συμπεριληφθούν τώρα στη Συνθήκη. Κατά συνέπεια, θα αφαιρεθεί αυτό το μέσο εξουσίας. Αυτό που είναι ακόμα χειρότερο είναι ότι ορισμένες κυβερνήσεις, όπως και το Συμβούλιο Οικονομικών και Δημοσιονομικών Θεμάτων, θα ήθελαν να έχει το Κοινοβούλιο εφεξής μόνο συμβουλευτικό δικαίωμα κατά την κατάρτιση του πολυετούς προϋπολογισμού, ακόμα και αν είμαστε ισότιμοι εταίροι.
<SPEAKER ID="18" LANGUAGE="EN" NAME="Collins (UEN )." AFFILIATION="">
<P>
    Κύριε Πρόεδρε, θα ήθελα να εκφράσω τη στήριξή μου προς την ιταλική κυβέρνηση στην προσπάθειά της να ολοκληρώσει τις διαπραγματεύσεις για τη Συνθήκη της ΕΕ έως τη συνεδρίαση του Συμβουλίου, στις 13 Δεκεμβρίου.
<SPEAKER ID="19" LANGUAGE="FR" NAME="Abitbol (EDD )." AFFILIATION="">
<P>
   – Κύριε Πρόεδρε, επανερχόμενος για λίγο στην παρέμβαση της κ. Berès πριν από λίγο, φρονώ ότι είναι ιδιαιτέρως άκομψο –για να μην πω κάτι χειρότερο– το γεγονός ότι το Ευρωπαϊκό Κοινοβούλιο εκπροσωπείται στη Διακυβερνητική Διάσκεψη από δύο βουλευτές της ίδιας εθνικότητας –συγκεκριμένα της γερμανικής– πράγμα που αποδεικνύει κάτι που επισημάνθηκε συχνά στο πλαίσιο των εργασιών της Συνέλευσης, ήτοι την υπερεκπροσώπηση της Γερμανίας στο Ευρωπαϊκό Κοινοβούλιο, γεγονός που, αναμφίβολα, αποτελεί μία από τις πιο επικίνδυνες επιπτώσεις της Συνθήκης της Νίκαιας.
<P>
Αν και είναι δύσκολο στο παρόν στάδιο να εκφέρει κανείς κρίσεις όσον αφορά τη Διακυβερνητική Διάσκεψη, παρόλα αυτά φρονώ ότι πρέπει να εκφράσουμε τη συμφωνία μας με τις ανησυχίες της Επιτροπής, καθόσον, κατά τη γνώμη μου, πηγαίνουμε από τη Σκύλλα στη Χάρυβδη. Η Συνέλευση κατέβαλε αρχικά έντονες προσπάθειες να μελετήσει το περιεχόμενο των ευρωπαϊκών πολιτικών –όσον αφορά την οικονομική, κοινωνική, νομισματική και εξωτερική πολιτική– ενώ, στο τέλος, είναι αλήθεια ότι συμφώνησε σε έναν μετριοπαθή θεσμικό συμβιβασμό. Τούτου λεχθέντος, θεωρώ ότι, σε σύγκριση με τη Συνέλευση, η Διακυβερνητική Διάσκεψη απομακρύνεται ακόμη περισσότερο από τα θέματα που απασχολούν τους ευρωπαίους πολίτες και μετατρέπεται σε ένα είδος φρενήρους παζαριού σχετικά με τις σταθμίσεις των ψήφων και των θέσεων, την ίδια στιγμή που οι ευρωπαίοι πολίτες –και αυτό δεν διέλαθε της προσοχής σας, καθώς το ανέφερε και ο κ. Wurtz– αρχίζουν να στρέφονται όλο και περισσότερο ευθέως κατά της Ευρώπης και να αμφισβητούν τα ίδια τα θεμέλια της ευρωπαϊκής ολοκλήρωσης, όπως διαπιστώσαμε στο πρόσφατο Ευρωπαϊκό Κοινωνικό Φόρουμ, το οποίο θα μπορούσαμε να αποκαλέσουμε “Ευρωπαϊκό Φόρουμ Εθνικής Κυριαρχίας”, δεδομένων των συζητήσεων που διεξήχθησαν σε αυτό.
<P>
Τέλος, συζητάμε πολύ για ρήτρες παρέκτασης (passerelles), οι οποίες στην πραγματικότητα είναι μαύρες τρύπες στις οποίες θα χαθούν οι αρμοδιότητες των εθνικών δημοκρατιών. Θα ήθελα, όμως, να επανέλθω σε ένα περιστατικό το οποίο συνέβη εχθές, προκειμένου να δείξω λίγο στο παρόν Σώμα τον βαθμό στον οποίο μπορεί ενίοτε να συμπεριφέρεται κατά τρόπο σχιζοφρενικό. Μια πολιτική ομάδα, η πιο μεγάλη στο Κοινοβούλιο, επέκρινε τον κ. Πρόντι για την εμπλοκή του στις πολιτικές υποθέσεις της Ιταλίας, παρά το γεγονός ότι όλοι οι εκπρόσωποι του παρόντος Σώματος υποστήριξαν, κατά τη διάρκεια της Συνέλευσης, ότι ο Πρόεδρος της Επιτροπής πρέπει να εκλέγεται από το Κοινοβούλιο, πράγμα που συνεπάγεται ότι έχει τη δυνατότητα να διεξάγει εκλογικό αγώνα. Θυμάμαι ότι αυτό το θέμα αναφέρθηκε αρκετές φορές. Μάλιστα, θα ήταν ενδιαφέρον εάν ο Πρόντι ή ο Αθνάρ είχαν τη δυνατότητα να διεξαγάγουν εκλογικό αγώνα για τις ευρωπαϊκές εκλογές!
<SPEAKER ID="20" LANGUAGE="FR" NAME="Berthu (NI )." AFFILIATION="">
<P>
   – Κύριε Πρόεδρε, η συνεδρίαση των Υπουργών Εξωτερικών στο πλαίσιο της Διακυβερνητικής Διάσκεψης, η οποία διεξήχθη στις 18 Νοεμβρίου, πραγματεύθηκε κυρίως ένα πολύ σημαντικό πρόβλημα το οποίο η Συνέλευση δεν συζήτησε ποτέ πραγματικά: τις ρήτρες αναθεώρησης του σχεδίου ευρωπαϊκού συντάγματος. Ορισμένοι πρότειναν τον προσανατολισμό προς τη μείωση της αναγκαστικής ομοφωνίας στην περίπτωση της αναθεώρησης ορισμένων διατάξεων, κυρίως όσον αφορά το τρίτο μέρος του σχεδίου, το οποίο αναφέρεται στις πολιτικές της Ένωσης.
<P>
Κύριε Πρόεδρε, αυτή η νέα αναθεώρηση των Συνθηκών έπρεπε να αποσκοπεί στην υπέρβαση του δημοκρατικού ελλείμματος, στην προσέγγιση της Ευρώπης και των πολιτών και στην επαναξιολόγηση του ρόλου των εθνικών κοινοβουλίων. Ωστόσο, η Διακυβερνητική Διάσκεψη δεν υιοθετεί αυτήν την προσέγγιση, δεδομένου ότι είναι πιθανόν να αποδεχθεί το σχέδιο της Συνέλευσης στο σύνολό του, το οποίο, όμως, δεν αντιμετωπίζει το πραγματικό πρόβλημα της δημοκρατίας και το οποίο απομακρύνει ακόμη περισσότερο την Ευρώπη από τους λαούς της. Της απευθύνουμε θερμή έκκληση να διορθώσει αυτήν την κατάσταση: υπάρχει ακόμη χρόνος πριν από τον συμβιβασμό της 28ης Νοεμβρίου. 
<SPEAKER ID="21" LANGUAGE="IT" NAME="Tajani (PPE-DE )." AFFILIATION="">
<P>
   – Κύριε Antonione, η θέση της Προεδρίας φαίνεται πολύ σαφής και συμπίπτει ουσιαστικά με τη θέση του Κοινοβουλίου· για αυτόν ακριβώς τον λόγο θα πρέπει να υποστηριχθεί η προσπάθεια διαμεσολάβησης που στοχεύει σε έναν φιλόδοξο και ποιοτικό συμβιβασμό σε απόλυτη συμφωνία με το κείμενο που ενέκρινε η Συνέλευση, η διάρθρωση του οποίου δεν μπορεί και δεν πρέπει να τροποποιηθεί.
<P>
Όπως υπογράμμισε ο κ. Brok, οι δηλώσεις του κ. Frattini στις οποίες αναφερθήκατε στην ομιλία σας δημιουργούν ελπίδες για την τελική έκβαση των εργασιών της Διακυβερνητικής Διάσκεψης: εξακολουθώ, συνεπώς, να ανήκω στην ομάδα των αισιόδοξων. Είμαι βέβαιος ότι θα επιτύχουμε τον στόχο για τον οποίο εργαζόμαστε όλοι· είμαι απόλυτα πεπεισμένος ότι κανείς δεν θα έχει την τόλμη, κανείς δεν θα αναλάβει την πολιτική ευθύνη να προκαλέσει καρδιακή προσβολή στην Ευρώπη και να καταστρέψει ένα όνειρο πολλών ετών.
<P>
Κύριε Antonione, θεωρώ, ωστόσο, σωστό να θέσω υπόψη της Προεδρίας ορισμένα θέματα επί των οποίων θα ήταν σκόπιμο να προβληματισθούμε: κατά πρώτο λόγο, ο ρόλος του Ευρωπαϊκού Κοινοβουλίου. Θα ήταν μεγάλο σφάλμα να περιοριστεί ο ρόλος του Σώματος που εκπροσωπεί τους λαούς της Ένωσης· θεωρώ ότι το περιεχόμενο του κειμένου που ενέκρινε η Συνέλευση είναι ορθό και δεν πρέπει να τροποποιηθεί. Κατά δεύτερο λόγο, η σύνθεση της Επιτροπής: οι υπό ένταξη χώρες –στην αίθουσα αυτή είναι παρόντες οι εκπρόσωποί τους– προσβλέπουν με μεγάλες ελπίδες στην Ευρώπη του αύριο. Δεν πρέπει να τις απογοητεύσουμε και να τις αφήσουμε έξω από το εκτελεστικό σώμα! Να γιατί είναι σκόπιμο να υπάρχει ένας Επίτροπος με πλήρη δικαιώματα για κάθε χώρα, τουλάχιστον στην πρώτη φάση της αυριανής Ευρώπης.
<P>
Τέλος, κύριε Antonione, ένα θέμα που βρέθηκε στο επίκεντρο πολλών συζητήσεων και πιστεύω ότι δεν πρέπει να υποτιμηθεί από το Σώμα. Θεωρώ –ή μάλλον είμαι απόλυτα πεπεισμένος, και όχι γιατί υποφέρω από το σύνδρομο του υπέρμαχου της πίστης– ότι στο προοίμιο του Συντάγματος πρέπει να υπάρχει σαφής αναφορά στις ιουδαϊκές και χριστιανικές ρίζες της Ευρώπης. Δεν πρέπει να απαρνηθούμε ένα θεμελιώδες τμήμα της Ιστορίας μας, δεν πρέπει να απαρνηθούμε τις βαθύτερες ρίζες μας, δεν πρέπει να απαρνηθούμε την Ευρώπη των αξιών, δεν πρέπει να αρνηθούμε τη σαφή αυτή αναφορά, ακριβώς γιατί θέλουμε θεσμικά όργανα κοσμικού χαρακτήρα, πράγμα που κατανοούν πολλές χώρες. Το κατανόησε, κύριε Barón Crespo, ο γερμανός Καγκελάριος, ο σοσιαλδημοκράτης Schröder, ο οποίος αποφάσισε να μην εμποδίσει μια πρόταση που έχει ως στόχο να θέσει στο επίκεντρο του ενδιαφέροντος της μελλοντικής Ευρώπης τον άνθρωπο, τη θεμελιώδη σημασία του ανθρώπου και του πολίτη. 
<SPEAKER ID="22" LANGUAGE="DE" NAME="Walter (PSE )." AFFILIATION="(Χειροκροτήματα)">
<P>
    Κύριε Πρόεδρε, κύριε Πρόεδρε του Συμβουλίου, κύριε Επίτροπε, κυρίες και κύριοι, ο Επίτροπος κ. Verheugen είπε ότι ανησυχούμε για αρκετά από όσα μαθαίνουμε σχετικά με τις διαβουλεύσεις. Εξ ονόματος της Ομάδας μου δηλώνω ότι συμφωνώ απόλυτα με αυτό, και μάλιστα ειδικά όσον αφορά τις επιπτώσεις σε ένα εκ των θεμελιωδών δικαιωμάτων του κοινοβουλίου σε μια δημοκρατία.
<P>
Ακούσαμε ήδη να κατηγορούνται τα κοινοβούλια ότι δεν είναι σε θέση να διαχειρίζονται χρήματα. Αυτό συνέβαινε τους αιώνες που πέρασαν, αλλά ποτέ δεν ακούσαμε να το λέει μια δημοκρατικά εκλεγμένη κυβέρνηση για ένα δημοκρατικά εκλεγμένο κοινοβούλιο. Είναι κάτι νέο, και μάλιστα απαράδεκτο, αν εξετάσει κανείς τα πράγματα. Μερικές από τις αυξήσεις στον προϋπολογισμό που εγκρίθηκαν – πολύ μεγαλύτερες του 8% σε έναν τομέα για τον οποίο είχε τη δυνατότητα να αποφασίσει το Συμβούλιο, συγκεκριμένα για τις γεωργικές δαπάνες, ενώ η προβλεπόμενη ανώτατη αύξηση για τον γενικό προϋπολογισμό ήταν περίπου 2,5%– δεν δείχνουν ότι το Συμβούλιο που μέχρι τώρα μπορούσε να αποφασίζει μόνο του είναι ικανό για λιτότητα.
<P>
Κοιτάξτε τον διοικητικό προϋπολογισμό του Συμβουλίου για τον επόμενο χρόνο! Το Συμβούλιο διεκδικεί για τον εαυτό του αύξηση κατά 20,8%, μεγαλύτερη από οποιοδήποτε άλλο θεσμικό όργανο για να αναπτύξει και να επεκτείνει την διοίκησή του. Εμείς όμως πάντα τηρούσαμε τα ανώτατα όριά μας. Δεν χρειαζόμαστε φροντιστήριο σχετικά με το πώς θα διαχειριστούμε σωστά τους πόρους που μας διαθέτουν οι ευρωπαίοι πολίτες. Δεν θα υποχωρήσουμε σε κανένα σημείο εάν επιχειρηθεί υπονόμευση του θεμελιώδους δημοκρατικού δικαιώματος του Κοινοβουλίου να αποφασίζει για τον προϋπολογισμό. Θα διαπιστώσουν ότι κανένας βουλευτής δεν θα συμμετάσχει σε αυτό εφόσον παίρνει στα σοβαρά την αποστολή του. Όπως είπε και ο κ. Brok, κάτι τέτοιο θα ισοδυναμούσε με κήρυξη πολέμου σε αυτό το Κοινοβούλιο.
<SPEAKER ID="23" LANGUAGE="DA" NAME="Jensen (ELDR )." AFFILIATION="">
<P>
    Κύριε Πρόεδρε, κύριε Antonione, κύριε Επίτροπε, το δημοκρατικό έλλειμμα της ΕΕ συζητείται, στην πραγματικότητα, συχνά. Οι αποφάσεις λαμβάνονται κεκλεισμένων των θυρών από έναν κύκλο υπουργών, χωρίς εμείς, ως πολίτες, να λαμβάνουμε εγγυήσεις για πολιτική επιρροή μέσω μιας ανοιχτής συζήτησης και χωρίς να καθίστανται οι υπουργοί άμεσα υπεύθυνοι απέναντι στους ψηφοφόρους για τις αποφάσεις που λαμβάνουν. Αυτό είναι το έλλειμμα που εμείς στο Κοινοβούλιο πρέπει να αντισταθμίσουμε, και η επιρροή του Κοινοβουλίου επί του προϋπολογισμού και ο δημοσιονομικός έλεγχος είναι σημαντικά στοιχεία σε αυτόν τον τομέα. Βεβαίως, δεν είναι οι κυβερνήσεις αυτές που πρωτοπορούν απαιτώντας μεταρρυθμίσεις κα καλύτερη διαχείριση των οικονομικών της ΕΕ. Είναι το Κοινοβούλιο που το πράττει.
<SPEAKER ID="24" LANGUAGE="NL" NAME="Maes (Verts/ALE )." AFFILIATION="(Χειροκροτήματα)">
<P>
Εξακολουθούν να υπάρχουν αρκετά ερωτήματα. Κύριε Verheugen, η προστασία των μειονοτήτων υπήρξε προϋπόθεση για την ένταξη, αλλά πώς θα προστατεύσουμε τις μειονότητες όταν γίνουν μέρος της Ευρωπαϊκής Ένωσης; Το ερώτημα αυτό παραμένει αναπάντητο, διότι αυτό το ζήτημα δεν έχει επιλυθεί ούτε για τα σημερινά κράτη μέλη της ΕΕ. Πώς θα αντιμετωπίσει η Ευρωπαϊκή Ένωση τις περιφέρειες που διαθέτουν νομοθετικές εξουσίες, αλλά δεν μπορούν να παρέμβουν σε ζητήματα που ρυθμίζονται σε ευρωπαϊκό επίπεδο και είναι, παρόλα αυτά, πολύ σημαντικά για αυτές; Μου έρχονται στον νου η Σκωτία και το ζήτημα των αλιευμάτων. Πώς μπορεί να γίνει αναφορά σε αυτό στην Επιτροπή Περιφερειών, δεδομένου ότι η Επιτροπή είναι εντελώς ακατάλληλη όσον αφορά τη σύνθεση, την εξουσία και τη λειτουργία; Ας σκεφτούμε επίσης τις δραστηριότητες της Επιτροπής Ελέγχου του Προϋπολογισμού του Κοινοβουλίου. Η Επιτροπή Περιφερειών δεν είναι η απάντηση στα παράπονα των περιφερειών. Θα πρέπει να μεταρρυθμιστεί, ειδάλλως πρέπει να καταργηθεί.
<SPEAKER ID="25" LANGUAGE="PT" NAME="Ribeiro e Castro (UEN )." AFFILIATION="requiem">
<P>
    Κύριε Πρόεδρε, κύριε Antonione, κύριε Επίτροπε, κυρίες και κύριοι, οι συζητήσεις μας ακολουθούν, βεβαίως, τον συναισθηματικό κύκλο της ίδιας της ΔΔ και, συνεπώς, αυτό που εκφράζουμε τώρα είναι κυρίως ένα αίσθημα προσδοκίας, και η προσοχή μας επικεντρώνεται πλήρως στην υπουργική συνάντηση που θα πραγματοποιηθεί στη Νάπολη στις 28 και 29 Νοεμβρίου, όπου θα παρουσιαστεί μια πρόταση για την υπερκέραση των δυσκολιών και των διαφορών και αμφισβητήσεων που γνωρίζουμε όλοι.
<SPEAKER ID="26" LANGUAGE="IT" NAME="Pannella (NI )." AFFILIATION="">
<P>
   – Κύριε Πρόεδρε, κυρίες και κύριοι, σήμερα βρισκόμαστε ίσως ενώπιον μιας υπόσχεσης σαφέστερων θέσεων. Σήμερα το πρωί, οι δηλώσεις τόσο του Προεδρεύοντος του Συμβουλίου όσο και της Επιτροπής είχαν πιο σκληρούς και συγκεκριμένους τόνους: είναι ίσως πρόδρομος όσων θα συμβούν στη Νάπολη; Μια Ευρώπη με σάλτσα θαλασσινών ή μάλλον μια ναπολιτάνικη πίτσα που θα σερβιριστεί το προσεχές έτος στην ευρωπαϊκή κοινή γνώμη; Στο σημείο αυτό, εάν παρακολουθήσουμε τις αλλεπάλληλες εξελίξεις, όπως την πρωτοβουλία των Υπουργών Οικονομικών, θα ήταν ίσως σκόπιμο η Προεδρία του Συμβουλίου να αναθεωρήσει με κάποια σπουδή τα πράγματα στο εσωτερικό της Ιταλίας, εάν αυτή είναι η συνεισφορά του Υπουργού Tremonti· όπως επίσης, από την άλλη πλευρά –και αυτό κανείς δεν το αναφέρει, ούτε καν οι υπουργοί γενικών υποθέσεων– την ιταλική και ευρωπαϊκή μεταστροφή σχετικά με το Ισραήλ πριν από λίγες μόλις ώρες. Υποθέτω ότι θα το αντιληφθούμε, αλλά, δυστυχώς, όχι προτού περάσουν κάποιες ώρες ακόμη.
<P>
Στο σημείο αυτό θα ήθελα να απευθύνω δύο συμβουλές και να εκφράσω δύο ευχές. Για τις προσεχείς ευρωπαϊκές εκλογές, γιατί να μην υπάρξει μια πολιτική πρωτοβουλία –επαναλαμβάνω, πολιτική– ενός ευρωπαϊκού δημοψηφίσματος; Θα το κερδίσετε και θα μπορέσει να προσελκύσει την προσοχή στα επόμενα δημοψηφίσματα θεσμικής αξίας που θα διεξαχθούν. Από την άλλη πλευρά, κύριε Προεδρεύων του Συμβουλίου και εκπρόσωπε της Επιτροπής, προσπαθείτε μήπως να ερευνήσετε τη δυνατότητα για κάτι νέο πριν από τη 15η Δεκεμβρίου; Προσπαθείτε να λύσετε το πιο σοβαρό πρόβλημα που φαίνετε πως αντιμετωπίζετε δίνοντας περισσότερες εξουσίες –λιγάκι αμερικανικές ή βρετανικές– στον Πρόεδρο της Επιτροπής; Δεν θα λυθεί ούτε με 15 ούτε με 20 ούτε με 25· θα λυθεί, αντιθέτως, εάν η εστίαση μετατεθεί από την εθνική εκπροσώπηση στα ζητήματα προγραμματικής, πολιτιστικής και πολιτικής εκπροσώπησης. Προσπαθήστε να αποκτήσετε λίγη περισσότερη αυτοπεποίθηση και μην εξακολουθείτε να πολλαπλασιάζετε τους κανόνες, τις παρατάσεις και τις εξαιρέσεις, τακτική η οποία είναι χαρακτηριστική του εκκλησιαστικού δικαίου και όχι του κοσμικού, ούτε του δικαίου που δημιουργεί κανόνες τους οποίους όλοι μπορούν να ακολουθήσουν, συμπεριλαμβανομένων και των κοινωνικών ηθών εν γένει. 
<SPEAKER ID="27" LANGUAGE="EN" NAME="Evans, Jonathan (PPE-DE )." AFFILIATION="EUobserver">
<P>
    Κύριε Πρόεδρε, θα ήθελα να ξεκινήσω ευχαριστώντας τον Επίτροπο Verheugen για την αγόρευσή του. Ήταν πολύ χρήσιμο το γεγονός ότι μας υπενθύμισε πως η Συνέλευση συγκλήθηκε λόγω του πλήγματος της Νίκαιας. Υπενθυμίζω, κύριε Πρόεδρε, ότι στις αρχές της εβδομάδας εσείς και εγώ ομιλήσαμε σε μια συνεδρίαση του Συνδέσμου Βρετανικών Βιομηχανιών στο Ηνωμένο Βασίλειο, και έκανα τότε την ίδια παρατήρηση. Αυτή η διαδικασία εν γένει ανατρέχει στη Συνθήκη της Νίκαιας και στο πλήγμα που υπέστημεν από το αποτέλεσμα του δημοψηφίσματος στην Ιρλανδία – δεν σας ζητώ να σχολιάσετε επ’ αυτού, κύριε Πρόεδρε.
<P>
Στο Λάακεν, συζητήσαμε τη δέσμευσή μας απέναντι στους ευρωπαίους πολίτες και την αποσαφήνιση της σημασίας της Ευρώπης για τους πολίτες που αισθάνονται απομακρυσμένοι από την Ευρώπη. Ωστόσο, ο τίτλος του της περασμένης εβδομάδος ήταν ο εξής: “Ξεκίνησε εκστρατεία για τη διάσωση του Συντάγματος”. Υπάρχουν αναφορές ότι οι βουλευτές του ΕΚ ανησυχούν τόσο πολύ για τις δραστηριότητες των εθνικών κυβερνήσεων στη ΔΔ, ώστε θεώρησαν αναγκαίο να υπερασπιστούν τα σχέδια της Συνέλευσης. Ακούσαμε στη σημερινή συζήτηση ότι πρέπει να υπερασπιστούμε τη Συνέλευση από κάτι άσχημο που ονομάζεται εθνική ιδιοτέλεια. Όσοι ξεκίνησαν αυτήν την εκστρατεία θα διαπιστώσουν ότι είναι μάλλον δύσκολο να συσπειρώσουν το εκλογικό σώμα προς αυτόν τον σκοπό· σύμφωνα με μια πρόσφατη δημοσκόπηση, το 61% του ευρωπαϊκού εκλογικού σώματος δεν έχει ακούσει ποτέ για τη Συνέλευση και, στο ΗΒ, το 83% των ανθρώπων δεν έχουν ακούσει ποτέ για αυτήν.
<P>
Αυτό που επιθυμεί ο λαός της χώρας μου και της υπόλοιπης Ευρώπης είναι ένα δημοψήφισμα σχετικά με Σύνταγμα. Σε μια δημοσκόπηση του Ευρωβαρόμετρου που δημοσιεύτηκε την περασμένη εβδομάδα, το του κόσμου που ερωτήθηκε στα 15 κράτη μέλη και στις 10 υπό ένταξη χώρες επιθυμούσε ένα δημοψήφισμα. Στο ΗΒ, ο αριθμός αυτός ανέρχεται σε 86%. Ο κ. Duff είναι ένας από αυτούς: το κόμμα του επιθυμεί επίσης ένα δημοψήφισμα. Μπορεί οι απόψεις του κ. Duff να διαφέρουν σημαντικά από τις δικές μου όσον αφορά τις επιπτώσεις του Συντάγματος, αλλά, ως δημοκράτες, θα πρέπει να είμαστε σε θέση να υποστηρίξουμε την άποψή μας στον κόσμο και να δούμε πoιο θα είναι το αποτέλεσμα αυτής της συζήτησης. Ποιο είναι στη χώρα μου το μήνυμα της συνεχούς άρνησης να ακούσουμε τον κόσμο, τα συμφέροντα του οποίου πρέπει να υπηρετούμε με την εκλογή μας;
<SPEAKER ID="28" LANGUAGE="DE" NAME="Hänsch (PSE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, ευχαριστώ την ιταλική Προεδρία διότι κάνει κάθε προσπάθεια για να οδηγήσει την Διακυβερνητική Διάσκεψη σε ένα αποτέλεσμα που θα πλησιάζει το σχέδιο συντάγματος της Συνέλευσης. Για τον λόγο αυτόν, θα την υποστηρίξουμε, έχει δε και την υποστήριξη ορισμένων κυβερνήσεων που ωστόσο μέχρι τώρα δεν είναι πολλές. Ελπίζουμε ότι αυτός ο κύκλος θα διευρυνθεί. Παρ’ όλ’ αυτά συμμερίζομαι τις ανησυχίες που εξέφρασαν εδώ ο Επίτροπος Verheugen και εσείς, κύριε Πρόεδρε του Συμβουλίου, αλλά δεν θέλω να αναφερθώ σε επιμέρους προτάσεις. Ανησυχώ για κάτι βασικότερο που δεν είναι σωστό στη Διακυβερνητική Διάσκεψη.
<P>
Η απόρριψη του Συμβουλίου Νομικών Θεμάτων δεν είναι παρά ένα σχετικό παράδειγμα. Στερούν από το Σύνταγμα την απαραίτητη ευελιξία και πηγαίνουν μάλιστα ακόμη μακρύτερα, εφόσον θέλουν να αποσυνδέσουν και να μπλοκάρουν ξανά τα λίγα, μικρά συνδετικά στοιχεία που προσθέσαμε: θέλουν να υπαχθούν και πάλι οι μεσοπρόθεσμες δημοσιονομικές προοπτικές στην αρχή της ομοφωνίας και να αφαιρεθούν από το Ευρωπαϊκό Κοινοβούλιο τα δημοσιονομικά του δικαιώματα. Με αυτό δεν υπαναχωρούν μόνο σε σχέση με το σχέδιο της Συνέλευσης, αλλά και σε σχέση με τα σημερινά δικαιώματα του Ευρωπαϊκού Κοινοβουλίου. Αυτό είναι απαράδεκτο. Οι περισσότερες κυβερνήσεις δεν καταλαβαίνουν ότι μια Ένωση με 25 κράτημέλη πρέπει να αποκτήσει μια νέα βάση. Δεν παίρνουν στα σοβαρά το αποτέλεσμα της Συνέλευσης ως ένα συμβιβασμό που υφίσταται ήδη και εγκαθιδρύει μια ισορροπία μεταξύ του Βορρά και του Νότου, μεταξύ των μικρών και των μεγάλων, της Ανατολής και της Δύσης στην Ευρωπαϊκή Ένωση. Περιμένουμε από τις κυβερνήσεις να εγκαταλείψουν αυτή τη νοοτροπία της δημιουργίας προσκομμάτων και να θυμηθούν ότι πρέπει να αποτελέσουν μια δύναμη που θα διαμορφώσει το μέλλον της Ευρώπης.
<SPEAKER ID="29" LANGUAGE="" NAME="" AFFILIATION="Αντιπροέδρου">
<SPEAKER ID="30" LANGUAGE="ES" NAME="Garriga Polledo (PPE-DE )." AFFILIATION="">
<P>
    Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, θα ήθελα να επισημάνω δύο σημεία. Αφενός, ότι οι προτάσεις του Ecofin αποτελούν ένα βήμα πίσω σε σχέση με την παρούσα κατάσταση σύμφωνα με τη Συνθήκη της Νίκαιας. Αφετέρου, ότι οι δημοσιονομικές προοπτικές πρέπει να γίνουν δεκτές από το Ευρωπαϊκό Κοινοβούλιο και ότι στις προτάσεις του Ecofin θεσπίζεται απλώς μια διαβούλευση με το Κοινοβούλιο.
<P>
Η δημοκρατία είναι επίσης ένας τρόπος διαχείρισης διαφωνιών και σήμερα το Ευρωπαϊκό Κοινοβούλιο έχει τον τελευταίο λόγο σε περισσότερο από το 60% του ετήσιου προϋπολογισμού σε περίπτωση που δεν επιτευχθεί συμφωνία με το Συμβούλιο. Στις προτάσεις του Συμβουλίου Ecofin ένα είδος αυτόματου μηχανισμού, σύμφωνα με το οποίο γίνεται δεκτό το χαμηλότερο προτεινόμενο ποσοστό, αντικαθιστά την πολιτική βούληση των θεσμικών οργάνων.
<P>
Οι προτάσεις του Ecofin καταστρέφουν την ισορροπία που επιτεύχθηκε στη Συνέλευση, και το Ευρωπαϊκό Κοινοβούλιο, γνωρίζοντάς το αυτό, δέχτηκε μια επισημοποίηση των δημοσιονομικών προοπτικών στο Σύνταγμα, αυτοπεριορίζοντας τις εξουσίες του επί του προϋπολογισμού διότι αναγνωρίστηκε η εξουσία του να απορρίπτει το πολυετές πλαίσιο και να είναι σε θέση να αποφασίζει κατά της θέσης του Συμβουλίου με μια πολύ υψηλή πλειοψηφία των μελών του, σε περίπτωση διαφωνίας σχετικά με την ετήσια διαδικασία προϋπολογισμού.
<P>
Η πρόταση του Ecofin να υιοθετείται το χαμηλότερο προτεινόμενο ποσοστό σε περίπτωση μη επίτευξης συμφωνίας ακυρώνει οποιοδήποτε κίνητρο για την επίτευξη συμφωνίας. Εκείνος που προτείνει το χαμηλότερο ποσοστό είναι σίγουρο ότι θα κερδίσει. Δεν είναι ότι αυτό περιορίζει τις εξουσίες του Κοινοβουλίου σχετικά με τον προϋπολογισμό, αλλά ότι μετατρέπει την όλη διαδικασία του προϋπολογισμού σε έναν απλό πλειστηριασμό.
<P>
Η πολιτική μου ομάδα είχε μεγάλες δυσκολίες και διεξήγε πολλές συζητήσεις για να δεχτεί την τελική πρόταση της Συνέλευσης όσον αφορά τα δημοσιονομικά θέματα. Χρειάστηκε όλη η ευγλωττία του κ. Méndez de Vigo για να μας πείσει ότι αυτή η πρόταση αντιπροσώπευε μια δίκαιη κατανομή των εξουσιών. Δεν θα ήταν ενδεδειγμένο σήμερα να πρέπει να ξεκινήσουμε όλη τη διαδικασία από την αρχή. Αυτό θα έθετε σε κίνδυνο την εμπιστοσύνη μεταξύ των θεσμικών οργάνων και θα αφαιρούσε από το Κοινοβούλιο την δυνατότητά του να έχει λόγο στην εκπόνηση των δημοσιονομικών πολιτικών της Ένωσης.
<SPEAKER ID="31" LANGUAGE="IT" NAME="Napolitano (PSE )." AFFILIATION="(Χειροκροτήματα)">
<P>
   – Κύριε Πρόεδρε, θα ήθελα να απευθυνθώ στον εκπρόσωπο της Προεδρίας, τον κ. Antonione. Κύριε Antonione, δεν αμφιβάλλω για την ειλικρίνεια των προθέσεών σας, αλλά ορισμένες εκφράσεις που χρησιμοποιήσατε –θα έλεγα μάλλον ότι σας διέφυγαν– μου προξένησαν έντονη ανησυχία. Είπατε ότι, για λόγους διαπραγματευτικής τακτικής, ορισμένα κράτη μέλη ή εκπρόσωποι κυβερνήσεων επιμένουν στα αιτήματά τους για τροποποίηση. Εδώ, ωστόσο, υπάρχει μια θεμελιώδης παρεξήγηση: η Διακυβερνητική Διάσκεψη δεν έπρεπε να είναι βήμα διαπραγματεύσεων, δεν έπρεπε να επιτραπεί στις κυβερνήσεις να παρουσιάσουν εκ νέου θέσεις που παρουσίασαν ήδη στη Συνέλευση και οι οποίες –όπως υπογράμμισαν οι συνάδελφοι Hänsch και Brok– έχουν απορριφθεί από τη Συνέλευση γιατί βρέθηκαν πιο πειστικές και συναινετικές λύσεις. Δεν λέω πως η Διακυβερνητική Διάσκεψη έπρεπε απλώς να επικυρώσει με κλειστά μάτια το σχέδιο της Συνέλευσης, όπως εξάλλου ορθώς έπραξαν οι αρχηγοί κυβερνήσεων με τον Χάρτη των Θεμελιωδών Δικαιωμάτων· λέω ότι η Διακυβερνητική Διάσκεψη θα έπρεπε και πρέπει να ελέγξει απλώς ποιες ανεπάρκειες και αντιφάσεις παρουσιάζει το σχέδιο της Συνέλευσης, με σκοπό την εξεύρεση λύσεων.
<SPEAKER ID="32" LANGUAGE="DE" NAME="Böge (PPE-DE )." AFFILIATION="(Χειροκροτήματα)">
<P>
Ειπώθηκαν ήδη πολλά για το δημοσιονομικό δικαίωμα. Και εδώ θεωρώ ότι τελικά αποτελούν συμβιβασμό οι συμφωνίες βάσει των οποίων η τελική απόφαση για τους ιδίους πόρους είναι ζήτημα των κρατών μελών, το Συμβούλιο λαμβάνει απόφαση για το πολυετές δημοσιονομικό πλαίσιο μετά από συνδιαλλαγή και με την έγκριση του Κοινοβουλίου και το Σώμα έχει τον τελικό λόγο για τον ετήσιο προϋπολογισμό. Δεν είναι δυνατόν να επιχειρείται στην άτυπη σύνοδο κορυφής του Ecofin στην Stresa να υπονομευθούν και να τορπιλιστούν θεμελιωμένα δικαιώματα του Κοινοβουλίου. Κάθε απόπειρα περιορισμού των δικαιωμάτων αυτών του Κοινοβουλίου θα συναντήσει την συνδυασμένη και ενεργητική αντίσταση της μεγάλης πλειοψηφίας του Σώματος. Για τον λόγο αυτόν υπολογίζω εδώ σε μια φιλοευρωπαϊκή τοποθέτηση της προεδρίας του Συμβουλίου προκειμένου να συμπαρασύρει τους διστακτικούς κι εκείνους που κοιτάζουν προς τα πίσω στο Συμβούλιο για να επιτευχθεί μια ικανοποιητική λύση.
<SPEAKER ID="33" LANGUAGE="ES" NAME="Terrón i Cusí (PSE )." AFFILIATION="">
<P>
    Κύριε Πρόεδρε, εφόσον συμφωνώ με τις παρατηρήσεις που έκαναν μέλη της Ομάδας μου και αρκετοί από τις άλλες Ομάδες, θα ήθελα να χρησιμοποιήσω το ένα λεπτό μου αυτής της ενδιαφέρουσας συζήτησης για να επιστήσω την προσοχή, όπως έκαναν ήδη οι Επίτροποι Vitorino και Barnier, σε ένα συγκεκριμένο ζήτημα: τον κίνδυνο της επιστροφής της ομοφωνίας σε ένα τόσο ευαίσθητο θέμα όπως η δικαστική και αστυνομική συνεργασία σε ποινικά θέματα.
<SPEAKER ID="34" LANGUAGE="" NAME="Κατηφόρης (PSE )." AFFILIATION="">
<P>
Ένα από τα μεγάλα βήματα του σχεδίου συντάγματος που συνέταξε η Συνέλευση για το μέλλον της Ευρώπης ήταν οι διατάξεις για το κοινωνικό πρόσωπο της Ευρώπης, για την κοινωνική Ευρώπη. Η ενασχόληση της Συνέλευσης με το θέμα αυτό έχει ιδιαίτερη σημασία γιατί προέκυψε όχι από την ατζέντα του Λάακεν αλλά από την πρωτοβουλία των ίδιων των μελών της Συνέλευσης, και πολύ σωστά γιατί το ενδιαφέρον των λαών της Ευρώπης κινείται πολύ περισσότερο, πιστεύω, από τη διακήρυξη του στόχου της πλήρους απασχόλησης, από την ενίσχυση του κοινωνικού διαλόγου, από την ενίσχυση της νομικής βάσης για τις επιχειρήσεις κοινής ωφελείας ή για τη δημόσια υγεία, παρά από το αν οι επίτροποι θα είναι 13 ή 23 ή αν η Ευρώπη θα έχει 1 ή 2 υπουργούς εξωτερικών.
<P>
Η Διακυβερνητική θα πρέπει να σεβασθεί το κείμενο της Συνέλευσης. Βελτιωτικά πρέπει να παρέμβει σε ένα πράγμα. Να εναρμονίσει τις διατυπώσεις ανάμεσα στο πρώτο και το τρίτο μέρος του σχεδίου, διότι δεν είναι δυνατόν να γίνεται λόγος για πλήρη απασχόληση στο άρθρο 3 και στο τρίτο μέρος να μιλάμε μόνο για υψηλό επίπεδο απασχόλησης. Δεν πρέπει το "plus ça change, plus ça reste le même” να γίνει το σύνθημα αυτής της Διακυβερνητικής. 
<SPEAKER ID="35" LANGUAGE="IT" NAME="Antonione," AFFILIATION="Συμβούλιο">
<P>
Ως προς τα επί μέρους θέματα, πιστεύω ειλικρινά ότι και οι σημερινές παρεμβάσεις αντανακλούν τη συζήτηση που είχαμε την προηγούμενη εβδομάδα· δεν υπήρξαν σημαντικές εξελίξεις και, κατά συνέπεια, μπορώ να επιβεβαιώσω με τον ίδιο ακριβώς τρόπο ορισμένα ζητήματα επί των οποίων έχω ήδη τοποθετηθεί. Η ιταλική Προεδρία δεν δέχεται καμία παρέμβαση εκ μέρους του ECOFIN –για να είμαι πολύ ακριβής και συγκεκριμένος σε ένα ζήτημα που θέσατε– γιατί θεωρεί ότι κανένα Συμβούλιο, ούτε το ECOFIN, δεν μπορεί να καταθέτει τροπολογίες. Εάν κάποιος εκπρόσωπος της Διακυβερνητικής Διάσκεψης θελήσει να υποβάλει προτάσεις που μπορεί να εκπορεύονται και από τη συζήτηση στο πλαίσιο του ECOFIN, θα το πράξει εξ ονόματος της κυβερνήσεως που εκπροσωπεί και όχι εξ ονόματος του ECOFIN. Πιστεύω, συνεπώς, ότι, από αυτή την άποψη, η απάντηση είναι η ίδια που έδωσα στην προηγούμενη σύνοδο.
<P>
Όσον αφορά τη δέσμευσή μας να διαφυλάξουμε τον θεμελιώδη ρόλο του Ευρωπαϊκού Κοινοβουλίου και των κοινοβουλίων γενικότερα, επαναλαμβάνω ότι θεωρούμε ότι αυτό είναι ένα βασικό σημείο. Γενικότερα, όσον αφορά το ζήτημα εάν μπορούμε ή όχι να θέσουμε υπό συζήτηση προτάσεις που υποβάλλονται από τις κυβερνήσεις, οφείλω να ομολογήσω ότι είναι δύσκολο να διανοηθούμε ότι μια Προεδρία θα μπορούσε να είναι εντελώς και απόλυτα αρνητική απέναντι στις προτάσεις που επιθυμούν να υποβάλουν οι κυβερνήσεις. Ειλικρινά δεν πιστεύω ότι είναι δυνατό κάτι τέτοιο. Εξάλλου, οι εκπρόσωποί σας –οι εκπρόσωποι του Ευρωπαϊκού Κοινοβουλίου στη Διακυβερνητική Διάσκεψη– δεν τήρησαν διαφορετική στάση από εκείνη της Προεδρίας· οι δύο εκπρόσωποί σας δεν αντέδρασαν και δεν αποχώρησαν επειδή κάποια κυβέρνηση θέλει να επαναφέρει στη συζήτηση θέματα που συζητήθηκαν ήδη στο πλαίσιο της Συνέλευσης. Είναι μια φάση διαπραγματεύσεων –το επαναλαμβάνω στον κ. Napolitano– η οποία πιστεύω ειλικρινά ότι είναι συνήθης και φυσιολογική. Δεν βλέπω πώς θα μπορούσαμε να πράξουμε διαφορετικά.
<SPEAKER ID="36" LANGUAGE="DE" NAME="Verheugen," AFFILIATION="Επιτροπή">
<P>
    Κύριε Πρόεδρε, κυρίες και κύριοι, θα ήθελα να αναφερθώ σύντομα σε δύο αγορεύσεις που θεωρώ ιδιαίτερα σημαντικές. Θα ήθελα πρώτα να απαντήσω στην κ. Maes. Θεωρώ ότι επεσήμανε κατά τη συζήτηση αυτή ένα πολύ σημαντικό σημείο, ότι δηλαδή τώρα πρέπει επίσης να δείξουμε πως η διεύρυνση δεν συνιστά πρόβλημα για την εμβάθυνση. Αυτή είναι μια πάρα πολύ παλιά συζήτηση και στην πραγματικότητα δεν έχει ξεκαθαριστεί το θέμα. Θα ήθελα λοιπόν να την χρησιμοποιήσω προκειμένου να επαναλάβω στα μελλοντικά κράτη μέλη ότι τώρα εναπόκειται σε αυτά να δείξουν ότι οι ανησυχίες ήταν αβάσιμες και ότι η διεύρυνση και η εμβάθυνση ασφαλώς μπορούν να συμβαδίζουν.
<P>
Ωστόσο, κυρία Maes, το παράδειγμα που επιλέξατε δεν ήταν απόλυτα επιτυχημένο, αυτό πρέπει να το πω: τα νέα κράτη δεν συμμετείχαν στην απόπειρα του Συμβουλίου Ecofin να περιορίσουν τα δημοσιονομικά δικαιώματα του Κοινοβουλίου. Πραγματικά δεν έπαιξαν κανένα ρόλο στην επίθεση αυτή, ωστόσο αυτό δεν αλλάζει το βασικό πρόβλημα.
<P>
Θέλω όμως να πω κάτι και στον κ. Hänsch. Θεωρώ ότι η ανάλυσή του είναι απόλυτα σωστή, ότι δηλαδή αυτό που αντιμετωπίζουμε σήμερα είναι θέμα πολιτικής βούλησης. Τα προβλήματα δεν είναι ανεπίλυτα. Δεν ισχύει ότι κάποια μεγάλα καινούργια ζητήματα εμφανίστηκαν τους τελευταίους μήνες στη συζήτηση. Όλα όσα λέγονται τώρα έχουν συζητηθεί διεξοδικά και εις βάθος στη Συνέλευση και μετά από αυτήν την εις βάθος ανάλυση ελήφθη μια απόφαση που κατά την άποψή μας μπορούν όλοι να αποδεχθούν.
<SPEAKER ID="37" LANGUAGE="" NAME="Πρόεδρος." AFFILIATION="">
<P>
   Ευχαριστώ πολύ, Επίτροπε Verheugen!
<P>
Η ψηφοφορία για την πρόταση ψηφίσματος θα διεξαχθεί αύριο στις 12.00.
<SPEAKER ID="38" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<SPEAKER ID="39" LANGUAGE="" NAME="" AFFILIATION="Κατάθεση εγγράφων - Μεταφορές πιστώσεων:"/>
<SPEAKER ID="40" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τις δηλώσεις του Συμβουλίου και της Επιτροπής για την Euromed. 
<SPEAKER ID="41" LANGUAGE="IT" NAME="Antonione," AFFILIATION="Συμβούλιο">
<P>
   . – Κύριε Πρόεδρε, κυρίες και κύριοι βουλευτές, είμαι ευτυχής που μπορώ να παρουσιάσω στο Σώμα τα αποτελέσματα που προσδοκούμε από την έκτη ευρωμεσογειακή υπουργική διάσκεψη, η οποία θα διεξαχθεί στη Νάπολη στις 2 και 3 Δεκεμβρίου.
<P>
Στη διάρκεια της περιόδου πριν από τη Διάσκεψη της Νάπολης, η Ιταλία μπορούσε πάντα να στηρίζεται στην εποικοδομητική συνεργασία όλων των εταίρων που απέδειξαν χωρίς καμία εξαίρεση αυτούς τους μήνες ότι συμμερίζονται τις μεγάλες μας προσδοκίες ότι η Βαρκελώνη VI θα μπορέσει πράγματι να αποτελέσει αναμφίβολα έναν σταθμό αναθέρμανσης της ευρωμεσογειακής εταιρικής σχέσης. Αυτή η ανάγκη αναθέρμανσης έχει τη θεωρητική της βάση στο σχέδιο δράσης της Βαλένθια που εγκρίθηκε από την ισπανική Προεδρία τον Απρίλιο του 2002 και επιβεβαιώθηκε από την υπουργική διάσκεψη της Κρήτης τον περασμένο Μάιο, υπό την ελληνική Προεδρία, γεγονός το οποίο ερμηνεύσαμε ως σαφή εντολή να δώσουμε μορφή στην κοινή προσπάθεια να αποκτήσει μεγαλύτερη αποτελεσματικότητα η διαδικασία της Βαρκελώνης. Αυτό φαίνεται πολύ πιο αναγκαίο σήμερα, τη στιγμή που η διαδικασία διεύρυνσης της Ένωσης, αφενός, και η κατάσταση στη Μέση Ανατολή, αφετέρου, ενισχύουν το αίτημα των χωρών της Νοτίου Μεσογείου για μεγαλύτερη παρουσία της Ευρώπης.
<P>
Όσον αφορά το κεφάλαιο της οικονομίας, η Νάπολη θα αποτελέσει, μεταξύ άλλων, τη στιγμή της σύγκλισης και της αξιολόγησης των αποτελεσμάτων που προέκυψαν από την ευρωμεσογειακή διάσκεψη για το εμπόριο, η οποία διεξήχθη τον Ιούλιο στο Παλέρμο, και εκείνων που θα προκύψουν από την πρώτη ευρωμεσογειακή υπουργική διάσκεψη για τη γεωργία, η οποία θα διεξαχθεί στις 27 Νοεμβρίου στη Βενετία, καθώς και από τη διάσκεψη για τις επενδύσεις, τις υποδομές και την ενέργεια, που είναι προγραμματισμένη πριν από τη Βαρκελώνη VI, στις 1 και 2 Δεκεμβρίου 2003.
<SPEAKER ID="42" LANGUAGE="DE" NAME="Verheugen," AFFILIATION="Επιτροπή">
<P>
Η Επιτροπή επιδοκιμάζει το γεγονός ότι η ομάδα εργασίας που ορίστηκε πέτυχε τώρα μια συμφωνία για μια κοινοβουλευτική ευρωμεσογειακή συνέλευση και με χαρά της θα την καλωσορίσει στη Νάπολη ως συμβουλευτικό όργανο στον κύκλο των θεσμικών οργάνων της διαδικασίας της Βαρκελώνης. Ποιος θα είναι ο ρόλος της; Σύμφωνα με την άποψη της Επιτροπής, η συνέλευση θα πρέπει να προωθήσει αποτελεσματικά τον σεβασμό των ανθρωπίνων δικαιωμάτων και τον εκδημοκρατισμό στην περιοχή. Η ανακοίνωση που εξέδωσε η Επιτροπή τον Μάιο για το θέμα αυτό επικροτήθηκε και από το Κοινοβούλιο και το Συμβούλιο. Τώρα θα συζητήσουμε με τους μεσογειακούς εταίρους μας τα σχέδια δράσης που πρόκειται να υλοποιηθούν με πόρους του προγράμματος MEDA προκειμένου να μεριμνήσουμε σε όλες τις χώρες-εταίρους για συγκεκριμένες βελτιώσεις στους τομείς των ανθρωπίνων δικαιωμάτων και της δημοκρατίας.
<P>
Ο ευρωμεσογειακός χώρος συγκαταλέγεται στις περιοχές του πλανήτη που προφανώς πλήττονται περισσότερο από τους κινδύνους του 21ου αιώνα, είτε πρόκειται για την τρομοκρατία είτε για το εμπόριο ανθρώπων, τα ναρκωτικά, τα προβλήματα της παγκοσμιοποίησης ή τους κινδύνους που απειλούν το περιβάλλον. Είναι σημαντικό να δείξει η Ευρώπη αλληλεγγύη προς τις γείτονες περιοχές μέσα σε αυτήν την κατάσταση. Αλληλεγγύη σημαίνει ότι θα βοηθάμε τους εταίρους μας να αντιμετωπίσουν αυτές τις προκλήσεις με τρόπο συμβατό με τον σεβασμό των ανθρωπίνων δικαιωμάτων και των αρχών της δημοκρατίας. Ωστόσο, δεν μπορούμε να καταφέρουμε περισσότερα από όσα θέλουν οι ίδιοι οι εταίροι μας. Και για τον λόγο αυτόν οι πολιτικές μεταρρυθμίσεις πρέπει να αποτελούν ουσιαστικό τμήμα του σχεδίου. Στη νέα στρατηγική“Ευρύτερη Ευρώπη”, νέα γειτονία, για την οποία θα συζητήσουμε σήμερα το απόγευμα εδώ στο Σώμα, παρουσιάζεται επακριβώς τι μπορούμε να κάνουμε προκειμένου να σημειώσουμε μεγαλύτερη πρόοδο σε σχέση με τις πολιτικές και οικονομικές μεταρρυθμίσεις στην περιοχή. Γι’ αυτό, δεν θέλω να πω τώρα τίποτα σχετικό, αφού θα έχουμε την ευκαιρία να το κάνουμε σήμερα το απόγευμα. Θέλω να επισημάνω ότι σημειώσαμε μια σειρά προόδων που θα αξιολογηθούν στη Νάπολη και ύστερα πρέπει να στηριχθούν σε αυτές περαιτέρω πρόοδοι. Θα ήθελα επίσης να υπογραμμίσω ότι η ολοκλήρωση Βορρά-Νότου δεν αρκεί. Το ζητούμενο είναι να υποστηρίξουμε περαιτέρω και την ολοκλήρωση μεταξύ των εταίρων. Ως προς αυτό σημειώθηκαν επίσης πρόοδοι σε ορισμένους τομείς, όμως ασφαλώς θα πρέπει να ενθαρρύνουμε τη συνέχιση αυτών των προσπαθειών.
<SPEAKER ID="43" LANGUAGE="IT" NAME="Fiori (PPE-DE )." AFFILIATION="">
<P>
   – Κύριε Πρόεδρε, η μετατροπή του κοινοβουλευτικού φόρουμ σε Κοινοβουλευτική Συνέλευση από τη Διάσκεψη Κορυφής της Νάπολης στις 2 και 3 Δεκεμβρίου θα αποτελέσει ένα πολιτικό γεγονός μεγάλης σημασίας, όπως απέδειξε σε αυτό το Σώμα η εμπειρία ΑΚΕ. Η Κοινοβουλευτική Συνέλευση αποτελεί ένα όργανο κατάλληλο για μια πολιτική συνεργασία η οποία, μέσω των κοινοβουλευτικών αυτών δράσεων, αφενός, θα υπενθυμίζει στα κράτη μέλη τις ενδεχόμενες ευθύνες τους και, αφετέρου, θα αντλεί δύναμη για νέες δράσεις. Το επόμενο βήμα μετά τη Νάπολη πρέπει να είναι μια ταχεία παρέμβαση του Συμβουλίου για την υλοποίηση των αποφάσεων που ελήφθησαν στη Βαλένθια και, προπαντός, των διμερών και πολυμερών πρωτοβουλιών, οι οποίες βασίζονται στον πολιτισμό και στον διαπολιτισμικό διάλογο, για την αναζωογόνηση της πολιτικής γειτονίας που αποτελεί το κλειδί για τις ισορροπίες και την ανάπτυξη της περιοχής της Μεσογείου.
<P>
Το νέο θεσμικό όργανο θα πρέπει επίσης να ευνοήσει μια μέθοδο εργασίας την ανάγκη της οποίας αντιλαμβανόμαστε όλοι. Οι αποφάσεις μας πρέπει να έχουν επιχειρησιακό χαρακτήρα διότι, επ’ αυτού, οφείλουμε να αναγνωρίσουμε ότι, κατά κάποιον τρόπο, έχουμε αποτύχει. Εάν αναλογισθούμε τη διαδικασία της Βαρκελώνης, το MEDA, το MEDA II, τη διάσκεψη της Βαλένθια, καθώς και τις προσδοκίες που δημιούργησαν και εξακολουθούν να δημιουργούν αυτές οι εξελίξεις, ίσως κατανοήσουμε ότι έλειψε η ικανότητα υλοποίησης των αποφάσεων που ελήφθησαν. Το έργο που επιτελέσθηκε είναι μεγάλο, αλλά ένα τμήμα του, ασφαλώς, δεν έχει ολοκληρωθεί ακόμη, και η Συνέλευση είναι βεβαίως το κατάλληλο όργανο για να διαπιστωθεί ο σεβασμός και η επίτευξη των στόχων που είχαμε θέσει, ιδίως στην προώθηση της δημοκρατίας και του κράτους δικαίου, καθόσον μια γνήσια, συνεκτική και αποτελεσματική ευρωμεσογειακή εταιρική σχέση πρέπει να ενσωματώνει πλήρως όχι μόνο την κοινωνική και οικονομική διάσταση, αλλά και τον σεβασμό και την προώθηση των ανθρωπίνων δικαιωμάτων.
<P>
Αναφέρω τώρα ξεχωριστά ορισμένα σημεία που θα πρέπει να ενσωματωθούν στην ατζέντα και να αντιμετωπιστούν κατά προτεραιότητα. Πρώτον, ένα πρόγραμμα για στενή συνεργασία μεταξύ των δύο ακτών της Μεσογείου στον αγώνα κατά της τρομοκρατίας και του οργανωμένου διεθνούς εγκλήματος. Είναι ανάγκη να λάβουμε συγκεκριμένα μέτρα προκειμένου να διακόψουμε αυτό το –συχνά αναγκαστικό– μεταναστευτικό ρεύμα που αποτελεί τραγωδία για την ανθρωπότητα. Δεύτερον, πρέπει να επαληθεύσουμε τις μορφές ανάπτυξης του τομέα που προβλέπει η ΕΤΕπ για τη Μεσόγειο και τη Μέση Ανατολή ως όργανο ικανό να στηρίξει τους στόχους που θέτει η νέα στρατηγική με τη χρηματοδοτική συμμετοχή άλλων χωρών της Μεσογείου· υπενθυμίζω ότι το Ευρωπαϊκό Κοινοβούλιο πρότεινε μια τράπεζα ως επιχειρησιακό όργανο για την περιοχή. Τρίτον, πρέπει να εμμείνουμε στην ανάπτυξη των σχέσεων Νότου-Νότου. Κατά την άποψή μου, η συμφωνία του Αγαδίρ αποτελεί ένα σημαντικό μέσο για τη δημιουργία μιας πραγματικής ζώνης ελεύθερων συναλλαγών. Τέταρτον, πρέπει να απλουστευθούν οι διαδικασίες του κανονισμού MEDA για να ενισχυθεί η αποτελεσματικότητα αυτού του προγράμματος. 
<SPEAKER ID="44" LANGUAGE="IT" NAME="Napoletano (PSE )." AFFILIATION="">
<P>
   – Κύριε Πρόεδρε, ο κ. Antonione επεσήμανε ήδη ότι η διάσκεψη που θα διεξαχθεί στη Νάπολη είναι πολύ σημαντική όσον αφορά την απόφαση για τη μετατροπή του κοινοβουλευτικού φόρουμ σε πραγματική Συνέλευση, την Ευρωμεσογειακή Τράπεζα και το ευρωμεσογειακό ίδρυμα για τον διαπολιτισμικό διάλογο. Πιστεύω ότι, παράλληλα με αυτούς τους στόχους, οφείλουμε να αναθεωρήσουμε την ευρωμεσογειακή πολιτική στο πλαίσιο της γενικότερης πολιτικής γειτονίας που επιτέλους θέτει στο ίδιο επίπεδο ενδιαφέροντος την Ανατολή με τον Νότο. Πρέπει να στείλουμε αυτό το μήνυμα στους συνομιλητές μας, ενώ επιθυμούμε την ενίσχυση της περιφερειακής διάστασης των σχεδίων δράσης της διαδικασίας της Βαρκελώνης, υπό την έννοια της ενασχόλησης με τις πολιτιστικές και ανθρώπινες σχέσεις, με τις οικονομικές και εμπορικές πτυχές, με τις κοινωνικές πτυχές, τα δικαιώματα και την ασφάλεια. Φρονώ ότι πρέπει να αποκαταστήσουμε τη σύνθετη διάρθρωση της εταιρικής σχέσης, η οποία έχει συρρικνωθεί σε μεγάλο βαθμό και έχει καταστεί μονοδιάστατη, εστιάζοντας αμιγώς στη διάσταση των ελευθέρων συναλλαγών.
<SPEAKER ID="45" LANGUAGE="ES" NAME="Vallvé (ELDR )." AFFILIATION="La Belle">
<P>
Οι κυρώσεις του Συμβουλίου Ασφαλείας των Ηνωμένων Εθνών στη Λιβύη άρθηκαν τον περασμένο Σεπτέμβριο και συνεχίζονται οι εργασίες για την επίλυση των θεμάτων που σχετίζονται με τις αποζημιώσεις για το αεροσκάφος UTA και την απόπειρα στην ντισκοτέκ στο Βερολίνο το 1989. Η Λιβύη είναι παρούσα ως παρατηρητής στη μεσογειακή διαδικασία της Βαρκελώνης και δεν έχει ενσωματωθεί σε αυτή.
<P>
Όπως δήλωσε ο Πρωθυπουργός, Mohamed Ghanem, η Λιβύη ακολουθεί το δρόμο της προοδευτικής ιδιωτικοποίησης της οικονομίας της και βάζει τέλος στον κρατικό έλεγχο. Επίσης είναι διατεθειμένη να ενισχύσει την καταπολέμηση της λαθρομετανάστευσης, που διενεργείται κατά μήκος της 2 000 χιλιομέτρων ακτογραμμής της στη Μεσόγειο.
<SPEAKER ID="46" LANGUAGE="FR" NAME="Boudjenah (GUE/NGL )." AFFILIATION="">
<P>
Μια ακτίνα ελπίδας γεννήθηκε με τις επονομαζόμενες συμφωνίες της Γενεύης, οι οποίες βρίσκονταν υπό διαπραγμάτευση για περισσότερα από δύο χρόνια μεταξύ των δύο αντιπροσωπειών υπό την ηγεσία των Yossi Beilin και Yasser Abed Rabbo αντιστοίχως. Θα ήταν ευτύχημα εάν οι Υπουργοί Εξωτερικών που συνεδριάζουν στη Νάπολη προσέφεραν τη στήριξή τους σε αυτό το σχέδιο, το οποίο αποδεικνύει ότι υπάρχουν συνομιλητές και στις δύο πλευρές οι οποίοι επιδιώκουν μια δίκαιη ειρήνη, σε αντίθεση με τη συμπεριφορά που επιδεικνύουν διαρκώς οι πολιτικοί, και κυρίως η κυβέρνηση Σαρόν. Το ευρωμεσογειακό πλαίσιο μπορεί να αποτελέσει ανεκτίμητης αξίας πλεονέκτημα, συμβάλλοντας στην εμπέδωση κλίματος εμπιστοσύνης, το οποίο θα προσφέρει τη δυνατότητα για γνήσιο διάλογο.
<P>
Ένα πρώτο μήνυμα θα ήταν η παρουσία αντιπροσωπειών υψηλού επιπέδου από την Ένωση, και κυρίως από τις αραβικές χώρες, στην επίσημη υπογραφή αυτών των συμφωνιών την 1η Δεκεμβρίου στη Γενεύη, την ίδια ακριβώς ημέρα που διεξάγεται και η υπουργική διάσκεψη. Ένα άλλο αδιάψευστο μήνυμα θα ήταν η καταβολή κάθε δυνατής προσπάθειας από την Ένωση προκειμένου να πεισθεί και η Τετραμερής να στηρίξει αυτήν την πρωτοβουλία.
<P>
Θα αναφερθώ, τέλος, σε δύο ακόμη προκλήσεις: οφείλουμε να θέσουμε τέρμα στην εμμονή με την ασφάλεια και να εμπεδώσουμε την ελευθερία της κυκλοφορίας. Όσον αφορά τα ανθρώπινα δικαιώματα, οφείλουμε να θεσπίσουμε πραγματικά συγκεκριμένους μηχανισμούς. Θα ήθελα να εκφράσω την αλληλεγγύη μου προς τη Radhia Nasraoui, την τυνήσια δικηγόρο η οποία ξεκίνησε νέα απεργία πείνας. 
<SPEAKER ID="47" LANGUAGE="FR" NAME="Mayol i Raynal (Verts/ALE )." AFFILIATION="desencís">
<SPEAKER ID="48" LANGUAGE="ES" NAME="Galeote Quecedo (PPE-DE )." AFFILIATION="">
<P>
    Κύριε Πρόεδρε, πιστεύω ότι μπορούμε να πούμε με ικανοποίηση ότι το Ευρωπαϊκό Κοινοβούλιο έχει εργαστεί για να διασφαλίσει ότι οι ευρωμεσογειακές σχέσεις αποτελούν προτεραιότητα στην εξωτερική πολιτική της Ευρωπαϊκής Ένωσης. Αυτό το απόγευμα πρόκειται να εξετάσουμε τη στρατηγική για μια πιο διευρυμένη Ευρώπη –την έκθεση Napoletano– στην οποία επισημαίνουμε τη στρατηγική σημασία μιας πιο σταθερής και καθολικής σχέσης με τους μεσογειακούς εταίρους και γείτονές μας.
<P>
Σε αυτό το πλαίσιο, η Ευρομεσογειακή Διάσκεψη των Υπουργών Εξωτερικών στη Νάπολη πρόκειται να εκπληρώσει έναn στόχο που έχει επιδιώξει ιδιαίτερα αυτό το Κοινοβούλιο, όπως είναι η μετατροπή του Ευρωμεσογειακού Φόρουμ σε μια πραγματική συνέλευση. Πιστεύω ότι αυτό αποτελεί ένα σαφές μήνυμα υπέρ της ενίσχυσης αυτής της σχέσης σε όλους τους τομείς και πρέπει να έχει έναn βασικό στόχο, που είναι η διασφάλιση της καλής λειτουργίας της ευρωμεσογειακής συνεργασίας, διότι αυτή η νέα συνέλευση θα επιτρέψει τον έλεγχο της σωστής εφαρμογής των συμφωνιών σύνδεσης της Ευρωπαϊκής Ένωσης με όλους και καθέναν χωριστά από τους μεσογειακούς εταίρους μας και αυτός ο έλεγχος ήταν ένα από τα επίμονα αιτήματα του Ευρωπαϊκού Κοινοβουλίου. Δεδομένου του ευρέος περιεχομένου καθεμιάς από αυτές τις συμφωνίες, που περιλαμβάνουν ρήτρες πολιτικού χαρακτήρα, που προχωρούν πέρα από τα απλά οικονομικά στοιχεία, το έργο της συνέλευσης θα ήταν πρακτικά ο πολιτικός έλεγχος των σχέσεων μεταξύ των δύο ακτών της Μεσογείου.
<SPEAKER ID="49" LANGUAGE="ES" NAME="Terrón i Cusí (PSE )." AFFILIATION="">
<P>
Υπάρχει ένα πεδίο στο οποίο θα μπορούσαμε να κάνουμε αυτή την προσπάθεια, αν είμαστε σε θέση να εργαστούμε πάνω σε αυτό με όλη την περιπλοκότητά του: η κυκλοφορία προσώπων και η μετανάστευση. Πρέπει να προσπαθήσουμε να μετατρέψουμε τη μετανάστευση σε έναν παράγοντα που θα ενισχύει τις σχέσεις και τη σταθερότητα μεταξύ των χωρών προέλευσης και προορισμού. Πρέπει να δημιουργήσουμε θετικές δυναμικές που θα μπορούσαν να έχουν αποτέλεσμα όσον αφορά οικονομικά θέματα, εισάγοντας έννοιες όπως η “κινητικότητα”, η οποία ταιριάζει περισσότερο στην εποχή μας από τους άκαμπτους και γραφειοκρατικούς κανονισμούς με τους οποίους επιδιώκουμε να διαχειριστούμε την μετανάστευση. Πρέπει να επανεισαγάγουμε στην ατζέντα μας την έννοια της “συνανάπτυξης”. Θα είμαστε σε θέση να εργαστούμε πολύ σε αυτό τον τομέα, δημιουργώντας ευρωπαϊκά προγράμματα Erasmus ή υποστηρίζοντας την τοπική συνεργασία σε πολλούς τομείς.
<SPEAKER ID="50" LANGUAGE="ES" NAME="Gasòliba i Böhm (ELDR )." AFFILIATION="">
<P>
Πιστεύουμε ότι η καταπολέμηση των διαφορών, της οικονομικής και κοινωνικής καθυστέρησης έγκειται σε μεγάλο βαθμό στην οικονομική ανάπτυξη που βασίζεται στην επιχειρηματική και ιδιωτική πρωτοβουλία και επομένως προτείνω να δοθεί ιδιαίτερη προσοχή σε αυτή και να ακολουθήσουμε την σύσταση αριθ. 7. 
<SPEAKER ID="51" LANGUAGE="ES" NAME="Hernández Mollar (PPE-DE )." AFFILIATION="">
<P>
Έχουμε κοινά προβλήματα και επίσης αμοιβαίες ευθύνες και κάθε πλευρά οφείλει να αναλάβει αυτές τις ευθύνες. Η μετανάστευση, για παράδειγμα, μπορεί να επιλυθεί μόνο αν, όπως ζητήθηκε στο Ευρωμεσογειακό Φόρουμ του Μπάρι τον Ιούνιο του 2002, οι χώρες προέλευσης και οι χώρες υποδοχής αναλάβουν από κοινού την ευθύνη για τη διαχείριση των μεταναστευτικών ρευμάτων και την καταπολέμηση των οργανωμένων μαφιών που προωθούν τη λαθρομετανάστευση. Ο έλεγχος των συνόρων είναι υπόθεση και των δύο πλευρών, όχι μόνο της μίας.
<SPEAKER ID="52" LANGUAGE="FR" NAME="Carlotti (PSE )." AFFILIATION="">
<P>
   – Κύριε Πρόεδρε, καθώς η επανένωση της Ευρώπης σύντομα θα αποτελεί πραγματικότητα, παρόλο που γνωρίζουμε ότι εξακολουθούν να υπάρχουν πολλά που πρέπει να γίνουν ακόμη, μπροστά στα μάτια μας γυρίζει μια σελίδα της Ιστορίας. Η επόμενη σελίδα είναι η Μεσόγειος. Η πρόκληση που αντιμετωπίζουμε για την επόμενη τριακονταετία είναι η μετατροπή της Μεσογείου σε ένα ολοκληρωμένο σύνολο στο οποίο ζουν 900 εκατομμύρια γυναίκες και άνδρες. Προκειμένου να αντεπεξέλθουμε σε αυτήν τη νέα πρόκληση χρειαζόμαστε πραγματική φιλοδοξία και όργανα διαλόγου. Το όργανο πολιτικού διαλόγου που χρειαζόμαστε είναι η Ευρωμεσογειακή Κοινοβουλευτική Συνέλευση· η δε διάσκεψη της Νάπολης πρέπει να νομιμοποιήσει τη γέννησή της, καθότι μόνον ο πολιτικός διάλογος μπορεί να σφυρηλατήσει μια γνήσια ισορροπημένη, βαθιά και βιώσιμη εταιρική σχέση. Γι’ αυτόν τον λόγο δημιουργήθηκε το 1998 το ευρωπαϊκό κοινοβουλευτικό φόρουμ. Όμως, καθώς η σύνθεσή του είναι άτυπη, εξακολουθεί να παραμένει παθητικός μάρτυρας, ενώ εξαρτάται υπερβολικά από τις διακυμάνσεις των διεθνών γεγονότων και αποτελεί όμηρο της ανάφλεξης στη Μέση Ανατολή.
<SPEAKER ID="53" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 11.30 και επαναλαμβάνεται στις 11.32.)">
<P>
   Ο Επίτροπος κ. Verheugen βλέποντας τι ώρα είναι δεν ζήτησε ξανά τον λόγο. Εμείς από τη μια λυπόμαστε γι’ αυτό, από την άλλη όμως τον ευχαριστούμε.
<P>
Σας ανακοινώνω ότι έλαβα πέντε προτάσεις ψηφίσματος σύμφωνα με το άρθρο 37, παράγραφος 2 του Κανονισμού.(1)
<P>
Η ψηφοφορία θα διεξαχθεί αύριο στις 12.00.
<SPEAKER ID="54" LANGUAGE="" NAME="" AFFILIATION="Αντιπροέδρου">
<SPEAKER ID="55" LANGUAGE="" NAME="" AFFILIATION="Απλοποιημένη διαδικασία">
<SPEAKER ID="56" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<P>
    Κύριε Πρόεδρε, εκ μέρους του Ευρωπαϊκού Λαϊκού Κόμματος και των Ευρωπαίων Δημοκρατών θα ήθελα να ζητήσω τη μετάθεση της ψηφοφορίας της έκθεσης της κ. Smet για την πρώτη Ολομέλεια του Δεκεμβρίου. Ο λόγος είναι ότι η παράγραφος 13, η οποία θα ενσωματωθεί στην έκθεση, ήρθε πολύ αργά μεταφρασμένη στις διάφορες γλώσσες και οι πολιτικές ομάδες επιθυμούν να έχουν τη δυνατότητα να υποβάλουν τροπολογίες ή να ζητήσουν ξεχωριστή ψηφοφορία. Με το χρόνο που είχαμε στη διάθεσή μας δεν μπορούσε να γίνει αυτή η πρόταση, διότι ακολουθούμε τη διαδικασία του άρθρου 110α. Γι’ αυτό το λόγο ζητάμε να μετατεθεί η ψηφοφορία στην πρώτη Ολομέλεια του Δεκεμβρίου, ώστε να υπάρξει δυνατότητα αίτησης ξεχωριστής ψηφοφορίας από διάφορες ομάδες στην παράγραφο αυτή. 
<SPEAKER ID="57" LANGUAGE="" NAME="Πρόεδρος." AFFILIATION="">
<SPEAKER ID="58" LANGUAGE="" NAME="Καραμάνου (PSE )." AFFILIATION="">
<SPEAKER ID="59" LANGUAGE="" NAME="" AFFILIATION="(Το Σώμα απορρίπτει την αίτηση αναπομπής στην επιτροπή)">
<SPEAKER ID="60" LANGUAGE="FR" NAME="Mayol i Raynal (Verts/ALE )." AFFILIATION="">
<P>
   – Κύριε Πρόεδρε, επιθυμώ να γνωστοποιήσω στο Σώμα το πρόβλημα που αντιμετώπισα εχθές. Είχα ζητήσει να χρησιμοποιήσω την αίθουσα Τύπου μεταξύ 15.30 και 16.00, προκειμένου να αναφερθώ στο θέμα των καταλανών αυτονομιστών οι οποίοι επρόκειτο να παρουσιαστούν το πρωί ενώπιον του Ευρωπαϊκού Δικαστηρίου Ανθρωπίνων Δικαιωμάτων σχετικά με την υπόθεση των καταγγελιών για κρατικά βασανιστήρια·
<SPEAKER ID="61" LANGUAGE="" NAME="Πρόεδρος." AFFILIATION="">
<P>
   – Λυπούμαι, κύριε Mayol i Raynal, αλλά ο Κανονισμός είναι απολύτως σαφής: το αίτημά σας πρέπει να απευθυνθεί στο σώμα των Κοσμητόρων και όχι στην Ολομέλεια. Εάν επιθυμείτε να ενημερώσετε την Ολομέλεια για κάποιο γεγονός, έχετε τη δυνατότητα να το πράξετε στον αντίστοιχο χρόνο που προσφέρεται στους βουλευτές κατά την έναρξη της συνεδρίασης. Δεν μπορώ να διακόψω την ψηφοφορία για μια αιτιολόγηση αυτού του είδους. Ελπίζω ότι θα με συγχωρήσετε. 
<SPEAKER ID="62" LANGUAGE="IT" NAME="Lisi (PPE-DE )," AFFILIATION="εισηγητής">
<P>
   . – Κύριε Πρόεδρε, θα ήθελα απλώς να επισημάνω το γεγονός ότι η αγγλική έκδοση είναι η μόνη αυθεντική, για να αποφευχθούν παρερμηνείες μεταξύ χημικών τύπων και συντμήσεων στο Παράρτημα I, μέρος 1. 
<SPEAKER ID="63" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα )">
<P>
   – Μην ανησυχείτε, κύριε Lisi. Θα ενημερώσουμε σχετικά τις γλωσσικές υπηρεσίες.
<SPEAKER ID="64" LANGUAGE="EN" NAME="Paasilinna (PSE )," AFFILIATION="εισηγητής">
<P>
   .  Κύριε Πρόεδρε, θα επισημάνω ότι ορισμένες τροπολογίες που ψήφισε η Επιτροπή Βιομηχανίας, Εξωτερικού Εμπορίου, Έρευνας και Ενέργειας έχουν αποσυρθεί, όπως φαίνεται στον κατάλογο. Αναφέρομαι στις τροπολογίες 11 και 12. 
<SPEAKER ID="65" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα )">
<P>
   – Πράγματι, αυτό καταδεικνύεται καταρχήν στους καταλόγους. Μεγάλο μέρος των τροπολογιών 11 και 12 έχει αποσυρθεί και δεν εντάσσεται στη λεγόμενη συμβιβαστική δέσμη.
<SPEAKER ID="66" LANGUAGE="EN" NAME="Verheugen," AFFILIATION="Επιτροπή">
<P>
   .  Κύριε Πρόεδρε, η Επιτροπή γνωρίζει πλήρως τις απόψεις του Κοινοβουλίου επί του ζητήματος αυτού και, μάλιστα, τις λαμβάνει πολύ σοβαρά υπόψη. Το θεσμικό όργανο διεξαγάγει μια πλήρη μελέτη του θέματος και των κατάλληλων εσωτερικών διαδικασιών. Επί της βάσης αυτής, η συνάδελφός μου, κ. de Palacio, θα κάνει μια σύσταση προς το Σώμα των Επιτρόπων στο άμεσο μέλλον. Επιθυμεί να σας διαβεβαιώσει ότι θα τηρήσουμε πλήρως τις δεσμεύσεις μας στο πλαίσιο της συμφωνίας πλαισίου. Θα ενημερωθείτε σύντομα για την απόφαση της Επιτροπής. 
<SPEAKER ID="67" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα )">
<SPEAKER ID="68" LANGUAGE="EN" NAME="Adam (PSE )," AFFILIATION="εισηγητής">
<P>
Κατά τη διάρκεια της χθεσινοβραδινής συζήτησης, ο Επίτροπος Byrne δεν συμφώνησε με την άποψη της επιτροπής. Συμφωνούμε για την ανάγκη βελτίωσης της ανιχνευσιμότητας, αλλά το ζήτημα που μας διχάζει είναι ότι η εναρμόνιση του στόχου δεν συνεπάγεται απαραίτητα την εναρμόνιση της μεθόδου.
<P>
Αντιθέτως, η ιταλική Προεδρία βοήθησε πολύ, και το Συμβούλιο βρίσκεται τώρα πολύ κοντά στη θέση της επιτροπής. Για αυτούς τους λόγους, κατόπιν εντατικών διαδικαστικών συζητήσεων που πραγματοποιήθηκαν σήμερα το πρωί, με τη συμμετοχή των πολιτικών ομάδων και κυρίως του κ. Parish, του σκιώδη εισηγητή της Ομάδας ΕΛΚ-ΕΔ, συμφωνήσαμε ότι θα πρέπει να ολοκληρωθεί τώρα αυτό το θέμα κατά τη διάρκεια της ιταλικής Προεδρίας.
<SPEAKER ID="69" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα)">
<P>
   – Πολύ καλά. Συμπεραίνω από τη δήλωσή σας, κύριε Adam, ότι αυτό ακυρώνει τυχόν αίτηση αναπομπής στην επιτροπή. Κατά συνέπεια, θα προχωρήσουμε στην ψηφοφορία, όπως ζητήσατε.
<SPEAKER ID="70" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   – Κυρίες και κύριοι συνάδελφοι, έχω την τιμή να σας πληροφορήσω ότι, στο πλαίσιο των διακοινοβουλευτικών σχέσεων, η αντιπροσωπεία της Κνεσέτ για τις σχέσεις με το Ευρωπαϊκό Κοινοβούλιο, υπό την ηγεσία της προέδρου της, κ. Naomi Blumenthal, πραγματοποιεί επίσκεψη στο Ευρωπαϊκό Κοινοβούλιο.
<P>
Καλωσορίζοντας θερμά την κ. Blumenthal και τα μέλη της αντιπροσωπείας της, θα ήθελα να τονίσω τη μεγάλη σημασία που αποδίδουμε σε αυτήν την επίσκεψη, κυρίως δε ενόψει της τρέχουσας συγκυρίας. Τα τραγικά γεγονότα που βιώνουν καθημερινά ο ισραηλινός και ο παλαιστινιακός λαός καθιστούν πιο αναγκαία από ποτέ την επανέναρξη του διαλόγου μεταξύ των δύο πλευρών, διαλόγου τον οποίο το Ευρωπαϊκό Κοινοβούλιο ανέκαθεν ενεθάρρυνε. Για τον λόγο αυτόν, και χωρίς να επιθυμώ να υπεισέλθω στις λεπτομέρειες της σύγκρουσης η οποία ταλανίζει την περιοχή σας επί σειρά ετών, ευελπιστώ ότι οι συναντήσεις που θα έχετε με τους βουλευτές του Ευρωπαϊκού Κοινοβουλίου θα είναι επωφελείς και ότι θα έχετε τη δυνατότητα να συμβάλετε στη βελτίωση της αμοιβαίας πληροφόρησης, προκειμένου να διαμορφωθούν ευκολότερα οι συνθήκες οι οποίες θα επιτρέψουν την επίτευξη δίκαιης και βιώσιμης ειρήνης και τον τερματισμό, επιτέλους, αυτής της ατέρμονης σύγκρουσης, η οποία ταλανίζει την περιοχή σας και προκαλεί καθημερινά τον θάνατο μεγάλου αριθμού αθώων θυμάτων, ισραηλινών και παλαιστινίων.
<P>
Κύριε Cappato, βρισκόμαστε στην ώρα των ψηφοφοριών και, με την άδειά σας, προτιμώ να συνεχίσουμε. Ιδίως μετά την ανακοίνωση στην οποία μόλις προέβην, δεν επιθυμώ να ανοίξω νέες συζητήσεις.
<SPEAKER ID="71" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα )">
<SPEAKER ID="72" LANGUAGE="" NAME="Πρόεδρος." AFFILIATION="">
<P>
Δίνω τον λόγο στον κ. Chichester. 
<SPEAKER ID="73" LANGUAGE="EN" NAME="Chichester (PPE-DE )." AFFILIATION="">
<P>
    Κύριε Πρόεδρε, υπάρχει κάποια σύγχυση για τον λόγο για τον οποίο μας ζητήθηκε να ψηφίσουμε δύο φορές για την απόρριψη αυτής της συγκεκριμένης έκθεσης Karlsson. Μπορείτε να αποσαφηνίσετε την κατάσταση; 
<SPEAKER ID="74" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 11.55, για την πανηγυρική συνεδρίαση και συνεχίζεται στις 12.35)">
<P>
(1) 
<SPEAKER ID="75" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα )">
<SPEAKER ID="76" LANGUAGE="EN" NAME="Liese (PPE-DE )," AFFILIATION="εισηγητής">
<P>
   .  Κύριε Πρόεδρε, ερχόμαστε τώρα στην ψηφοφορία επί της τροπολογίας 24, τον περίφημο συμβιβασμό Nisticò. Υπάρχουν εδώ ορισμένα προβλήματα στη μετάφραση. Θα ήθελα να τονίσω ότι η αγγλική έκδοση είναι η σωστή. 
<SPEAKER ID="77" LANGUAGE="" NAME="Πρόεδρος" AFFILIATION="(Γέλια και χειροκροτήματα)">
<SPEAKER ID="78" LANGUAGE="DE" NAME="Liese (PPE-DE )," AFFILIATION="εισηγητής">
<SPEAKER ID="79" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα )">
<P>
   – Πολύ καλά. Λαμβάνουμε υπόψη τη δήλωσή σας, κύριε Liese.
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="82" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="83" LANGUAGE="" NAME="" AFFILIATION="">
<SPEAKER ID="84" LANGUAGE="IT" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, η έκθεση του κ. Lisi αναφέρεται στην αντιμετώπιση των κινδύνων ατυχημάτων που σχετίζονται με την κυκλοφορία συγκεκριμένων επικίνδυνων ουσιών, ιδίως κατά την εξόρυξη από τα ορυχεία και τη μεταφορά αυτών των προϊόντων. Δεν μπορούσα ασφαλώς να ψηφίσω κατά της εκθέσεως αυτής· ψήφισα, συνεπώς, υπέρ· αναρωτιέμαι, ωστόσο, και ερωτώ τον κ. Lisi: μήπως δεν είναι επικίνδυνη ουσία και το ευρώ και δεν θα έπρεπε να συμπεριληφθεί στις επικίνδυνες ουσίες η κυκλοφορία των οποίων απαιτεί μέτρα προστασίας; Μην εξάπτεστε, κύριε Πρόεδρε, αλλά στην Ιταλία η κυκλοφορία του ευρώ οδήγησε, δυστυχώς, στην αύξηση των εξόδων όλων των εργαζομένων και όλων των συνταξιούχων, γιατί το κόστος του αυξήθηκε σημαντικά. 
<SPEAKER ID="85" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Στηρίζω αυτήν την έκθεση του κ. Lisi, η οποία προτείνει την έγκριση ενός κοινού κειμένου επί του οποίου θα υπάρξει συμφωνία στην Επιτροπή Συνδιαλλαγής και το οποίo θα εκσυγχρονίζει την οδηγία του Συμβουλίου σχετικά με τον έλεγχο των κινδύνων μεγάλων ατυχημάτων σχετιζόμενων με επικίνδυνες ουσίες.
<P>
- να επεκτείνουν το πεδίο της οδηγίας, ώστε να καλύψουν επικίνδυνες ουσίες όπως το νιτρικό κάλιο, το οποίο ήταν η ουσία που προκάλεσε την έκρηξη σε ένα εργοστάσιο στην Τουλούζη το 2001, τον θάνατο τριάντα ατόμων και τον τραυματισμό περίπου δύο χιλιάδων ανθρώπων,
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="IT" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, απόψε ονειρεύτηκα και πάλι τον Fatuzzo ναυτικό στα κρουαζιερόπλοια που ταξίδευαν ανάμεσα στη Νέα Υόρκη και τις Μπαχάμες το 1963 και το 1965. Θέλοντας να εκφράσω μια θέση για την έκθεση της κ. Rosa Miguélez Ramos σχετικά με τη βελτίωση της ασφάλειας στα πλοία και στις λιμενικές εγκαταστάσεις, κανείς δεν θα μπορούσε να μου δώσει καλύτερη συμβουλή από τον ναυτικό του 1963. Η παρατήρηση που δέχθηκα, ωστόσο, είναι ότι απουσιάζει μια τροπολογία, συγκεκριμένα: γιατί η κ. Ramos δεν ζητά την επόμενη φορά να προσφέρεται ως δώρο μια κρουαζιέρα στους συνταξιούχους μαζί με την πρώτη τους σύνταξη; 
<SPEAKER ID="88" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Στόχος αυτής της οδηγίας είναι η μεταφορά στο κοινοτικό δίκαιο των τροπολογιών που ενέκρινε ο Διεθνής Ναυτιλιακός Οργανισμός (ΔΝΟ) και ενσωματώθηκαν σε ένα νέο κεφάλαιο της Διεθνούς Σύμβασης για την Ασφάλεια της Ανθρώπινης Ζωής στη Θάλασσα (SOLAS), συνεπεία της 11ης Σεπτεμβρίου 2001, καθώς και της ανάγκης προστασίας των πλοίων και βελτίωσης της θαλάσσιας ασφάλειας απέναντι σε πιθανές επιθέσεις. Αυτό θα εξασφαλίσει την εφαρμογή των διεθνών μέτρων που ενέκρινε ο ΔΝΟ για τις εθνικές θαλάσσιες μεταφορές με συγκεκριμένο τρόπο σε ολόκληρη την Ευρωπαϊκή Κοινότητα.
<P>
Αυτές οι τροπολογίες στη Σύμβαση SOLAS και στο πρώτο μέρος του Διεθνούς Κώδικα για την Ασφάλεια των Πλοίων και των Λιμενικών Εγκαταστάσεων (Κώδικας ISPS) περιέχουν υποχρεωτικές διατάξεις που είναι ανοιχτές στη διαφορετική ερμηνεία και προσαρμογή από τα κράτη μέλη. Το δεύτερο μέρος αυτού του Κώδικα αποτελείται από συστάσεις, αλλά η Επιτροπή προτείνει να γίνουν ορισμένες εξ αυτών των διατάξεων υποχρεωτικές. Τα κράτη μέλη θα μπορέσουν απλώς να υιοθετήσουν ειδικές διατάξεις για τους λιμένες, οι οποίοι εξυπηρετούν περιστασιακά τη διεθνή κυκλοφορία, μολονότι υπάρχει πρόβλεψη για την πιθανή εξαίρεση από την υποχρέωση ελέγχων ασφαλείας προ της εισόδου σε κάποιο λιμένα για τα πλοία που έχουν προγραμματισμένη υπηρεσία σε ένα κράτος μέλος ή μεταξύ δύο ή περισσότερων κρατών μελών, τα οποία πρέπει να υιοθετήσουν ένα εθνικό σχέδιο για την εφαρμογή των διατάξεων του κανονισμού.
<SPEAKER ID="89" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η Επιτροπή παρουσίασε την πρόταση που βρίσκεται τώρα ενώπιόν μας, προκειμένου να ενσωματώσει στο κοινοτικό δίκαιο τις διατάξεις που ενέκρινε η Γενική Συνέλευση του Διεθνούς Ναυτιλιακού Οργανισμού, η οριστική μορφή της οποίας εγκρίθηκε στο Λονδίνο (τον Δεκέμβριο του 2002) από τη Διεθνή Διπλωματική Διάσκεψη των Συμβαλλομένων Κυβερνήσεων στη Διεθνή Σύμβαση περί Ασφαλείας της Ανθρώπινης Ζωής εν Θαλάσση (Σύμβαση SOLAS του 1974). Πρόκειται για μια εξαιρετικά σημαντική σύμβαση.
<SPEAKER ID="90" LANGUAGE="FR" NAME="Vachetta (GUE/NGL )," AFFILIATION="γραπτώς">
<P>
   . – Στον τομέα της ασφάλειας, δεν μπορούν να υπάρχουν ούτε εξαιρέσεις ούτε χαλαρή ανοχή. Οι θαλάσσιες μεταφορές πρέπει να διακρίνονται από την επιδίωξη της μεγιστοποίησης του κέρδους και να δημιουργηθεί ένας διαφορετικός Διεθνής Ναυτιλιακός Οργανισμός ο οποίος θα μπορεί να σέβεται τις κοινωνικές ανάγκες, τους εργαζόμενους και το περιβάλλον. Πρέπει να υπάρχουν περισσότεροι κανονισμοί και υποχρεωτικοί διεθνείς νόμοι, καθώς και να καταργηθεί το σύστημα των λιμένων ευκαιρίας. Η καταστροφή του πετρελαιοφόρου εδώ και λιγότερο από ένα έτος, παράλληλα με τις ανθρώπινες, κοινωνικές και περιβαλλοντικές επιπτώσεις που την συνόδευσαν, μας υπενθυμίζουν καθημερινά, από τη La Coruña ως το Calais, την αναγκαιότητα αυτών των λύσεων.
<SPEAKER ID="91" LANGUAGE="" NAME="" AFFILIATION="">
<SPEAKER ID="92" LANGUAGE="IT" NAME="Fatuzzo (PPE-DE )." AFFILIATION="">
<P>
   –Η έκθεση του κ. Paasilinna ζητά τη δημιουργία ενός ευρωπαϊκού οργανισμού για την ασφάλεια δικτύων και πληροφοριών, προπαντός και κυρίως κατά των πειρατών των πληροφοριών, των υπολογιστών και των ηλεκτρονικών γραμμών επικοινωνίας. Πιστεύω, ωστόσο, κύριε Πρόεδρε, ότι η έκθεση του κ. Paasilinna θα ήταν καλύτερη εάν περιείχε και μια τροπολογία που θα αποσκοπούσε στη μεγαλύτερη ασφάλεια κατά των πειρατών που αποσπούν τα χρήματα των εργαζομένων, χρήματα που, αντιθέτως, θα έπρεπε να φυλάσσονται για τους ίδιους και για τις συντάξεις τους. Θα ήταν καλύτερα, συνεπώς, να υπήρχαν μέτρα κατά της πειρατείας των δικτύων πληροφορικής και κατά της πειρατείας που πλήττει τους συνταξιούχους. 
<SPEAKER ID="93" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<SPEAKER ID="94" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η πρόταση της Επιτροπής δηλώνει, ιδιαιτέρως, ότι “o Οργανισμός διευκολύνει την εφαρμογή των κοινοτικών μέτρων σχετικά με την ασφάλεια δικτύων και πληροφοριών και συμβάλλει στη διασφάλιση της διαλειτουργικότητας των λειτουργιών ασφαλείας στα δίκτυα και τα συστήματα πληροφοριών, συνεισφέροντας με τον τρόπο αυτό στη λειτουργία της εσωτερικής αγοράς”. Συμφωνώ πλήρως.
<SPEAKER ID="95" LANGUAGE="" NAME="" AFFILIATION="">
<SPEAKER ID="96" LANGUAGE="" NAME="Αλαβάνος (GUE/NGL )," AFFILIATION="γραπτώς">
<P>
Παράλληλα με τις προτάσεις για μαστογραφία σε γυναίκες 50-69 ετών, για αναζήτηση λανθάνουσας αιμορραγίας στα κόπρανα στον πληθυσμό 50-74 ετών και για τεστ Παπανικολάου από ηλικίας 20-30 ετών χρειάζονται και άλλες επείγουσες δράσεις. Μια από αυτές είναι ειδικά προγράμματα σε επιλεγμένους χώρους εργασίας όπου λόγω περιβάλλοντος υφίστανται σοβαροί κίνδυνοι νεοπλασματικών ασθενειών. Μια άλλη δράση είναι ειδικά προγράμματα και διαγνωστικά τεστ στα πανεπιστήμια και γενικώς στην τριτοβάθμια εκπαίδευση, ώστε από τη νεανική ηλικία να γίνεται επιβαλλόμενη “ρουτίνα” η επαγρύπνηση απέναντι στον καρκίνο. 
<SPEAKER ID="97" LANGUAGE="FR" NAME="Caudron (GUE/NGL )," AFFILIATION="γραπτώς">
<SPEAKER ID="98" LANGUAGE="PT" NAME="Queiró (UEN )," AFFILIATION="γραπτώς">
<P>
   . Σχεδόν ένας στους τέσσερις Ευρωπαίους (συνολικά ένα εκατομμύριο περίπου ετησίως) θα πέσει θύμα του καρκίνου. Πρόκειται για τεράστιο φορτίο, τόσο από την ανθρώπινη πλευρά, για όσους υποφέρουν από καρκίνο και για τις οικογένειές τους, όσο και αναφορικά με τους πόρους που χρησιμοποιούνται στη διάγνωση, τη θεραπεία και την περίθαλψη αυτής της νόσου. Συνεπώς, η καταπολέμηση του καρκίνου μέσω του προγράμματος “Η Ευρώπη κατά του Καρκίνου”, το οποίο θεσπίστηκε το 1985, είναι μια μακροχρόνια ευρωπαϊκή προτεραιότητα.
<P>
Σύμφωνα με τον εισηγητή, τον φίλο μου και συνάδελφο κ. Mussa, ο οποίος είχε κατά τις συζητήσεις την ενθουσιώδη στήριξη των σκιωδών εισηγητών όλων των Ομάδων, “Έχει σημασία λοιπόν να διαρθρωθεί η δράση της Ευρώπης σε τέσσερα μέτωπα:
<SPEAKER ID="99" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Συγχαίρω θερμά τον κ. Mussa για την εξαιρετική του έκθεση σχετικά με ένα ζήτημα που μας ανησυχεί πολύ – τον καρκίνο και την έγκαιρη ανίχνευσή του. Πρόκειται για μια φρικτή ασθένεια, η οποία είναι μία από τις βασικές αιτίες θανάτου, επηρεάζει άμεσα πολλούς πολίτες και, συνεπώς, επηρεάζει επίσης τις οικογένειές τους. Γνωρίζουμε επίσης, κυρίως μέσω μελετών που έχουν δημοσιευθεί, ότι περίπου ένας στους τέσσερις Ευρωπαίους θα πέσει θύμα του καρκίνου.
<P>
Μολονότι πρόκειται για μια σύσταση που δεν είναι νομικά δεσμευτική, η πρόταση αυτή πρέπει να αντιμετωπιστεί ως πολιτική προτεραιότητα. Μια ένδειξη αυτού είναι η θετική ψήφος στην Ολομέλεια: 528 ψήφοι υπέρ και μόνο 6 κατά.
<SPEAKER ID="100" LANGUAGE="" NAME="" AFFILIATION="">
<SPEAKER ID="101" LANGUAGE="IT" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, η έκθεση του κ. Adam αφορά την αναγνώριση και την καταγραφή των αιγοπροβάτων. Ψήφισα υπέρ της εκθέσεως: ασφαλώς και είναι θετική η καταγραφή της ανάπτυξης των αιγοπροβάτων, αλλά η επιθυμία που μου εξέφρασε ένας συνταξιούχος πολίτης –και εύχομαι να το πράξει σύντομα ο κ. Adam– είναι να ασχοληθεί η Ευρώπη και με την καταγραφή και τη διαφύλαξη των συνταξιοδοτικών εισφορών που καταβάλλονται από τους εργαζόμενους, εισφορές οι οποίες συχνά και επανειλημμένα –τουλάχιστον αυτό συμβαίνει στην Ιταλία, αλλά φοβούμαι και στα άλλα ευρωπαϊκά κράτη– χάνονται καθ’ οδόν και δεν ξαναβρίσκονται, οπότε οι εργαζόμενοι λαμβάνουν χαμηλότερη σύνταξη από αυτή που θα εδικαιούντο. Πρέπει, λοιπόν, να καταγράφονται και να παρακολουθούνται τα χρόνια εργασίας που συγκεντρώνονται στη διάρκεια του επαγγελματικού βίου. 
<SPEAKER ID="102" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Αυτή η πρόταση κανονισμού επιδιώκει να ανταποκριθεί, στο παρόν πλαίσιο, στην ανάγκη καταγραφής και εντοπισμού των κινήσεων των αιγοπροβάτων, προκειμένου να βελτιωθεί η αναγνώριση των μολυσμένων ζώων σε περίπτωση επιδημίας. Είναι το σύστημα που πρότεινε το ίδιο το Ευρωπαϊκό Κοινοβούλιο, στο ψήφισμά του της 17ης Δεκεμβρίου 2000, βάσει της έκθεσης της προσωρινής επιτροπής για τον αφθώδη πυρετό, και ιδιαίτερα τον πολύ σημαντικό ρόλο της αναγνώρισης. Μολονότι είναι σημαντικά, αυτά τα μέτρα δεν επιλύουν τα προβλήματα που αντιμετωπίζει το γεωργικό μας μοντέλο. Αυτό που απαιτείται, κυρίως, είναι να μειωθεί στο ελάχιστο η μεταφορά και ιδίως οι εξαγωγές ζωντανών ζώων, να καταπολεμηθεί η εξαφάνιση των τοπικών σφαγείων, να ενθαρρυνθεί η εγχώρια παραγωγή και τα μικρά δίκτυα διανομής, να καταπολεμηθεί η πολιτική της απουσίας επενδύσεων στις υπηρεσίες κτηνιατρικού ελέγχου και να ληφθούν υπόψη τα προβλήματα που προκύπτουν από την κατάργηση των εσωτερικών συνόρων.
<SPEAKER ID="103" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="104" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
Οι αιτιολογικές σκέψεις 5β και 17α, κυρίως, καθιστούν σαφές ότι η ΕΕ πρέπει να επωμιστεί το κόστος. Η αιτιολογική σκέψη 5β αναφέρει τα εξής: “Το συνολικό κόστος της εφαρμογής του νέου συστήματος ηλεκτρονικής αναγνώρισης θα βαρύνει εν μέρει τον κοινοτικό προϋπολογισμό, δεδομένου ότι πρόκειται για μέτρο ασφάλειας και ελέγχου των τροφίμων που έχει επιπτώσεις σε ολόκληρη την αλυσίδα παραγωγής, ενώ οι παραγωγοί θα πρέπει να θέσουν σε εφαρμογή το σύστημα αυτό και να αναλάβουν τη διαχείρισή του”. 
<SPEAKER ID="105" LANGUAGE="" NAME="" AFFILIATION="">
<SPEAKER ID="106" LANGUAGE="EN" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, ο κ. Blokland ζητά με αυτή την έκθεση ελευθερία διακίνησης των αστικών και βιομηχανικών αποβλήτων στην Ευρώπη και εγώ ψήφισα υπέρ της εκθέσεως. Θα ήθελα, ωστόσο, να αναγνωρίζαμε στους συνταξιούχους ευρωπαίους πολίτες την ίδια τουλάχιστον ελευθερία κυκλοφορίας που παρέχεται στα αστικά και βιομηχανικά απόβλητα. Κύριε Πρόεδρε, γνωρίζετε ότι, όποιος λαμβάνει σύνταξη κοινωνικής πρόνοιας, όπως παραδείγματος χάρη ένας τυφλός, ένας κωφάλαλος ή ένας πολίτης που έχει ανάγκη από συνεχή περίθαλψη, χάνει το δικαίωμα να εισπράττει αυτή τη σύνταξη αναπηρίας όταν κυκλοφορεί στην Ευρώπη, έξω από τη χώρα του. Θα προτιμούσα συνεπώς η εν λόγω οδηγία να προέβλεπε και την κυκλοφορία των συνταξιούχων πολιτών και όχι μόνο των αποβλήτων. 
<SPEAKER ID="107" LANGUAGE="FR" NAME="De Keyser (PSE )," AFFILIATION="γραπτώς">
<P>
   . – Οι μεταφορές αποβλήτων είναι βασικό τμήμα της προσπάθειας που καταβάλλουμε στις αναπτυγμένες χώρες για τη διατήρηση της οικονομικής ανάπτυξης και την προστασία του περιβάλλοντος. Κατά συνέπεια, συνυπογράφω την κατεύθυνση που υιοθετείται στην έκθεση του κ. Blokland. Παρόλα αυτά, εξεγείρομαι ενόψει των εμποδίων που δυσχεραίνουν την ανάκτηση ενέργειας από τα απορρίμματα, η οποία –στηριζόμενη στην απόφαση του Ευρωπαϊκού Δικαστηρίου στην υπόθεση C-228/00– θα τιμωρήσει τους παραγωγούς τσιμέντου στη χώρα μου. Το τριάντα έξι τοις εκατό των εναλλακτικών πηγών ενέργειας που χρησιμοποιούνται για την παραγωγή τσιμέντου προέρχεται από απόβλητα, τα οποία κατά βάση προέρχονται από γειτονικές χώρες. Εάν τεθεί σε κίνδυνο αυτή η μεταφορά αποβλήτων, θα υπήρχε διπλή έκλυση ρυπαντών από τις εργασίες παραγωγής τσιμέντου στο Βέλγιο· αναφέρομαι στους ρυπαντές που θα προέρχονται από τα απόβλητα και σε αυτούς που θα οφείλονται στα καύσιμα που θα χρησιμοποιούνται για την παραγωγή του τσιμέντου. Αυτή η διπλή έκλυση ρυπαντών θα ήταν πολυδάπανη και επιβλαβής για το περιβάλλον. Επιπλέον, οι εργασίες παραγωγής τσιμέντου θα οδηγούσαν ενδεχομένως σε απώλεια θέσεων εργασίας σε περιοχές οι οποίες ήδη πλήττονται σοβαρά (στόχος 1).
<SPEAKER ID="108" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Ο στόχος της σταθεροποίησης της παραγωγής αποβλήτων στα επίπεδα του 1985 δεν επηρεάζεται, διότι τα μέτρα μείωσης δεν έχουν οριστεί από τα κράτη μέλη και/ή από την Επιτροπή, η οποία ζητά από τα κράτη μέλη να επιταχύνουν την ξεχωριστή συλλογή των ανακυκλώσιμων υλικών και να διαθέτουν επαρκή ικανότητα ανακύκλωσης και ανάκτησης, όπως επίσης και ικανότητα αποτέφρωσης των αποβλήτων με ενεργειακή ανάκτηση, χωρίς να υπάρχουν καλύτερες εναλλακτικές λύσεις επεξεργασίας.
<SPEAKER ID="109" LANGUAGE="" NAME="Fitzsimons (UEN )," AFFILIATION="γραπτώς">
<P>
Τις τελευταίες εβδομάδες, διαπιστώσαμε την προσπάθεια μεταφοράς μέσω των υδάτων της ΕΕ ενός μικρού στόλου υπέργηρων και παροπλισμένων αμερικανικών πολεμικών πλοίων. Ελπίζω ότι τα κατάλληλα νομικά μέσα θα εμποδίσουν τους εναπομείναντες “σκουριασμένους κάδους”, οι οποίοι είναι φορτωμένοι με επιβλαβή απόβλητα, ώστε να μην διασχίσουν τον Ατλαντικό για να αποσυναρμολογηθούν στο ΗΒ. Πράγματι, εάν δεν εμποδίσουμε τον απόπλου αυτού του θανατηφόρου φορτίου, θα πλεύσει σε πολύ μικρή απόσταση από τις νοτιοανατολικές ακτές της Ιρλανδίας και την εκλογική μου περιφέρεια στο Leinster της Ιρλανδίας.
<SPEAKER ID="110" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="111" LANGUAGE="" NAME="" AFFILIATION="">
<SPEAKER ID="112" LANGUAGE="EN" NAME="Ó Neachtain (UEN )." AFFILIATION="">
<SPEAKER ID="113" LANGUAGE="EN" NAME="McKenna (Verts/ALE )." AFFILIATION="">
<P>
    Κύριε Πρόεδρε, θα καταψηφίσω και εγώ την έκθεση Liese.
<P>
Πρέπει να είμαστε πολύ προσεκτικοί. Είτε μας αρέσει είτε όχι, ζούμε στον “Θαυμαστό ΚαινούριοΚόσμο” του Huxley. Πρέπει να είμαστε πολύ προσεκτικοί για το είδος της εξουσίας και της ανοχής που δίνουμε στους επιστήμονες.
<P>
Εάν ο κ. Ó Neachtain το επιθυμεί τόσο πολύ, ας παραιτηθεί από το κόμμα του, εάν η κυβέρνησή του δεν το καταψηφίσει αυτό στο Συμβούλιο Υπουργών. Η ιρλανδική κυβέρνηση πρέπει να το καταψηφίσει! Δεν ωφελεί να γίνονται πολλές ηχηρές δηλώσεις εδώ, εάν η κυβέρνηση δεν πραγματοποιήσει αυτό που πρέπει να κάνει και δεν στηρίξει τη Γερμανία και τις υπόλοιπες χώρες που αντιτίθενται. Αυτή είναι η μόνη λογική και έντιμη προσέγγιση. 
<SPEAKER ID="114" LANGUAGE="EN" NAME="McAvan (PSE )." AFFILIATION="">
<SPEAKER ID="115" LANGUAGE="DE" NAME="Raschhofer (NI )." AFFILIATION="">
<P>
    Κύριε Πρόεδρε, κυρίες και κύριοι, και εγώ καταψήφισα τη σημερινή πρόταση, γιατί δεν μπορώ να υποστηρίξω την χρησιμοποίηση κοινών δημοσιονομικών πόρων για ερευνητικούς σκοπούς που απαγορεύονται ρητά σε μερικά κράτη μέλη. Ειδικά επειδή οι νομοθεσίες των κρατών μελών διαφέρουν πολύ σε σχέση με την έρευνα επί ανθρωπίνων εμβρύων, δεν μπορούμε να αγνοήσουμε τις πιο περιοριστικές από αυτές τις θέσεις. Συνεπώς, το κάθε κράτος μέλος πρέπει να είναι ελεύθερο να αποφασίσει σύμφωνα με τη νομοθεσία του για ποια είδη έρευνας θα προβλέψει δαπάνες και για ποιους ερευνητικούς σκοπούς δεν θα διαθέσει πόρους. Τελικά, η χρηματοδότηση από το 6ο πρόγραμμα πλαίσιο δεν είναι κατανοητή και επειδή, σε αντίθεση με την έρευνα με ενήλικα βλαστικά κύτταρα, η έρευνα επί των εμβρύων δεν έχει ακόμα σημειώσει κάποια αποτελέσματα που είναι σίγουρο ότι υπόσχονται επιτυχίες. 
<SPEAKER ID="116" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Πρόεδρε, οι ψηφοφόροι μου δεν θέλουν να χρησιμοποιηθούν οι φόροι που καταβάλλουν για τη θανάτωση ανθρώπων πριν ακόμα γεννηθούν, ακόμη κι αν αυτό επιτρέπεται σε κάποια κράτη μέλη για ερευνητικούς σκοπούς, αντίθετα με ό,τι ισχύει στη Γερμανία. Για τον λόγο αυτόν είμαι ολότελα αντίθετος με την έκθεση στη μορφή που έχει σήμερα και υποστήριξα από την αρχή την ξεκάθαρη γραμμή της Επιτροπής Νομικών Θεμάτων και Εσωτερικής Αγοράς του Σώματος και του συναδέλφου Gargani. Παρ’ όλ’ αυτά ήμασταν πρόθυμοι να προχωρήσουμε πολύ μακριά για έναν συμβιβασμό προκειμένου να αποφύγουμε τα χειρότερα και ευχαριστώ τους συναδέλφους Nisticò και Liese που προσέφεραν στο Σώμα την δυνατότητα για έναν τέτοιον ευρύ συμβιβασμό που παρ’ όλ’ αυτά έθετε και κάποια όρια. Δυστυχώς, όμως, ο συμβιβασμός απορρίφθηκε από μια μικρή πλειοψηφία των αριστερών και των φιλελευθέρων στο Σώμα και πρέπει να πω ξεκάθαρα ότι αυτό προφανώς σημαίνει το τέλος των συμβιβασμών στο εν λόγω ζήτημα. Έτσι έχει προκύψει διχασμός του Σώματος ως προς το συγκεκριμένο ζήτημα. Θεωρώ δεδομένο ότι ο διχασμός αυτός υπάρχει και στο Συμβούλιο Υπουργών. Κατά τη γνώμη μου, δεν θα πρέπει να διαθέσουμε τους έτσι κι αλλιώς περιορισμένους πόρους για ένα θέμα που δημιουργεί τέτοια πόλωση, με σκοπό να χρηματοδοτήσουμε έρευνες που είναι εξαιρετικά αμφισβητήσιμες. Αντίθετα, θα πρέπει να επικεντρωθούμε σε αυτό που δεν αμφισβητείται στην ΕΕ και να αφήσουμε στα κράτη μέλη αυτό το θέμα που υπάγεται στην αρχή της επικουρικότητας. 
<SPEAKER ID="117" LANGUAGE="EN" NAME="Banotti (PPE-DE )," AFFILIATION="γραπτώς">
<P>
   . Υπερψήφισα την έκθεση Liese, διότι πρόκειται για μια μετριοπαθή θέση υπέρ της επιστήμης, με τη μορφή που ψηφίστηκε.
<P>
Η ψήφος είναι για τη μητέρα μου και για τον συνάδελφό μου Nicholas Bethel. 
<SPEAKER ID="118" LANGUAGE="EN" NAME="Bowe, McNally και Read (PSE )," AFFILIATION="γραπτώς">
<P>
    Χαιρετίζουμε το αποτέλεσμα της σημερινής ψηφοφορίας επί της έκθεσης Liese στο 6ο Πρόγραμμα Πλαίσιο.
<SPEAKER ID="119" LANGUAGE="EN" NAME="De Rossa (PSE )," AFFILIATION="γραπτώς">
<P>
   . Υποστηρίζω την έκθεση Liese, διότι πιστεύω ότι τα βλαστικά κύτταρα μπορούν να διαδραματίσουν σημαντικό ρόλο στην αποκατάσταση και την αναγέννηση πολλών ζωτικών λειτουργιών του σώματος, των οποίων την απώλεια προκαλούν διάφορες καταστροφικές ασθένειες και τραυματισμοί. Η πρόταση αυτή μπορεί να παράσχει τη δυνατότητα θεραπείας της νόσου του Χάντινγκτον, της νόσου Πάρκινσον, της νόσου Αλτσχάιμερ, των τραυματισμών του νωτιαίου μυελού, των εμφραγμάτων, των εγκαυμάτων, των καρδιακών νοσημάτων, του διαβήτη, της οστεοαρθρίτιδας και της ρευματοειδούς αρθρίτιδας.
<P>
Η πρόταση αφορά τη χρηματοδότηση έρευνας μόνο στα κράτη μέλη όπου ζητείται τέτοια χρηματοδότηση. Η έρευνα θα περιλαμβάνει μόνο έμβρυα που δημιουργήθηκαν πριν από τον Ιούνιο του 2002 για την ιατρικώς υποβοηθούμενη γονιμοποίηση , αλλά είναι τώρα “υπεράριθμα” και σε διαφορετική περίπτωση θα καταστραφούν. Η δωρεά των εμβρύων θα γίνει εθελοντικά με επιγνώσει συγκατάθεση και χωρίς πληρωμή.
<P>
Υπό αυτές τις περιστάσεις, πιστεύω ότι το Ευρωπαϊκό Κοινοβούλιο θα πρέπει να εγκρίνει αυτήν την πρόταση και όλα τα κράτη μέλη θα πρέπει να στηρίξουν τη θέση του Ευρωπαϊκού Κοινοβουλίου στο Συμβούλιο της 27ης Νοεμβρίου. 
<SPEAKER ID="120" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="121" LANGUAGE="FR" NAME="Montfort (PPE-DE )," AFFILIATION="γραπτώς">
<P>
Η έρευνα επί των εμβρυϊκών βλαστικών κυττάρων, η οποία συνεπάγεται αναπόδραστα την καταστροφή του εμβρύου, έρχεται σε πλήρη αντίθεση με την αρχή της ανθρώπινης αξιοπρέπειας όπως αναγνωρίζεται από τον Χάρτη των Θεμελιωδών Δικαιωμάτων (άρθρο 2).
<P>
Αυτή η έρευνα παρουσιάζει επίσης προβλήματα τεχνικής φύσεως. Δεν βρισκόμαστε ακόμη στο στάδιο της έρευνας για θεραπευτικούς σκοπούς. Ακόμη και εάν εν προκειμένω έχουμε να κάνουμε με βασική έρευνα, τίποτε δεν δικαιολογεί τη χρησιμοποίηση νέων εμβρύων: αυτός είναι ο συμβιβασμός του κ. Liese.
<P>
Για όλους αυτούς τους λόγους, θα στηρίξω τις τροπολογίες Gargani, τις οποίες έχω συνυπογράψει. 
<SPEAKER ID="122" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Συγχαίρω τον εισηγητή, κ. Liese, για τις προσπάθειές του να επιτύχει ένα συμβιβαστικό όριο και για τη σαφήνεια της τελικής του δήλωσης για την απόρριψη της πρότασης, βλέποντας ότι η πλειοψηφία θα την καθιστούσε για άλλη μία φορά αδύνατη. 
<SPEAKER ID="123" LANGUAGE="FR" NAME="Ries (ELDR )," AFFILIATION="γραπτώς">
<P>
   . – Αισθάνομαι ιδιαίτερη ικανοποίηση διότι, παρά τις προτροπές του εισηγητή, του κ. Liese, το Ευρωπαϊκό Κοινοβούλιο προσέφερε σήμερα τη δυνατότητα χρηματοδότησης της έρευνας επί των εμβρυϊκών βλαστικών κυττάρων.
<P>
Υπάρχουν τρεις λόγοι οι οποίοι αιτιολογούν την ψήφο μου. Πρώτον, η ψήφος μου ήταν απολύτως συνεπής προς τη θέση που υιοθετήθηκε στην Ολομέλεια του Στρασβούργου στις 15 Μαΐου 200 σχετικά με το έκτο πρόγραμμα πλαίσιο για την έρευνα και την ανάπτυξη. Έτσι, η δημιουργία εμβρύων από γαμέτες οι οποίοι έχουν προσφερθεί για τον σκοπό της παραγωγής βλαστικών κυττάρων απαγορεύεται.
<SPEAKER ID="124" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . Στηρίζω τον εισηγητή, κ. Liese, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, στην επιθυμία του να εισαγάγει αυστηρότερες ηθικές κατευθυντήριες γραμμές για τη χρηματοδότηση και παρακολούθηση της έρευνας εκ μέρους της ΕΕ. Στο ίδιο πνεύμα, υπερψήφισα τις τροπολογίες 37 έως 44, τις οποίες υπέγραψα από κοινού με πολλούς ακόμα βουλευτές του ΕΚ και οι οποίες απορρίφθηκαν.
<P>
Στην τελική ψηφοφορία, καταψήφισα την έκθεση εν τω συνόλω. Ωστόσο, εγκρίθηκε με 298 ψήφους υπέρ, 214 ψήφους κατά και 21 αποχές.
<SPEAKER ID="125" LANGUAGE="EN" NAME="Scallon (PPE-DE )," AFFILIATION="γραπτώς">
<SPEAKER ID="126" LANGUAGE="" NAME="" AFFILIATION="">
<SPEAKER ID="127" LANGUAGE="IT" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, η ισπανίδα κ. Gutiérrez-Cortines ζητά με αυτή την έκθεση την προστασία του εδάφους μέσω της χαρτογράφησης και ποικίλων ρυθμίσεων για να διατηρήσει την ικανότητά του να παράγει εξαιρετικά γεωργικά προϊόντα. Αυτό με ευχαριστεί ιδιαίτερα· διαβάζοντας, όμως, για την προστασία του εδάφους αυθόρμητα θέλησα να ρωτήσω την εισηγήτρια και την Ευρώπη, μιας και μιλάμε για το έδαφος, μήπως θα έπρεπε να προσπαθήσουμε ώστε και οι κυβερνήτες μας να είναι προσγειωμένοι και να πατούν γερά στη γη αντί να αιθεροβατούν. Πράγματι, πολλές φορές σκέπτονται τα άστρα και τους ουρανούς και όχι τις καθημερινές ανάγκες όλων των πολιτών.
<P>
Κύριε Πρόεδρε, επιτρέψτε μου να ολοκληρώσω λέγοντας πως έχουμε ανάγκη από περισσότερους Προέδρους σαν εσάς, γιατί –επιτρέψτε μου το ευφυολόγημα– όλα τα κράτη της Ευρώπης και όχι μόνον η Γαλλία έχουν ανάγκη από Προέδρους με το όνομα Onesta (εντιμότητα).
<SPEAKER ID="128" LANGUAGE="" NAME="Πρόεδρος." AFFILIATION="">
<P>
   – Το επώνυμό μου σας ευχαριστεί για την παρατήρησή σας, κύριε Fatuzzo. 
<SPEAKER ID="129" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Ορισμένοι στόχοι, ιδιαίτερα για την Πορτογαλία, θα είναι δύσκολο να επιτευχθούν, λαμβάνοντας υπόψη, αφενός, την πορτογαλική κατάσταση και, αφετέρου, διάφορα επιστημονικά και τεχνικά ζητήματα, ιδιαίτερα την παρουσίαση από την Επιτροπή, πριν από τον Ιούλιο του 2004, μιας θεματικής στρατηγικής για την προστασία του εδάφους που θα πρέπει να καθορίσει τα προβλήματα, τους ποιοτικούς και ποσοτικούς στόχους και τα μέσα με τα οποία μπορούν αυτοί να επιτευχθούν, τα χρονοδιαγράμματα και τις γενικές αρχές για την αξιολόγηση και την παρακολούθηση. Η παρουσίαση μιας τέτοιας στρατηγικής θα απαιτήσει τη συνεργασία των κρατών μελών και, δεδομένων των σημερινών δράσεων που αναλαμβάνουν οι ομάδες εργασίας που ορίστηκαν για αυτόν τον σκοπό, θα είναι δύσκολο να επιτευχθούν εγκαίρως όλοι οι δεδηλωμένοι στόχοι.
<SPEAKER ID="130" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="131" LANGUAGE="" NAME="" AFFILIATION="">
<SPEAKER ID="132" LANGUAGE="IT" NAME="Fatuzzo (PPE-DE )." AFFILIATION="">
<P>
   – Κύριε Πρόεδρε, η έκθεση του κ. Blokland αναφέρεται στην κυκλοφορία των αστικών και βιομηχανικών αποβλήτων στην Ευρώπη. Ψήφισα υπέρ γιατί αυτό αποτελεί ασφαλώς μια πρόοδο για την Ευρώπη, αλλά θα ήθελα ο κ. Blokland και η Ευρώπη να ενδιαφερθούν περισσότερο και για την ελεύθερη κυκλοφορία των πολιτών, ιδίως των συνταξιούχων και ειδικότερα των συνταξιούχων με αναπηρίες γιατί, δυστυχώς, σήμερα, βάσει του κανονισμού 1408, οι συνταξιούχοι που λαμβάνουν συντάξεις κοινωνικής πρόνοιας –όπως κωφάλαλοι, τυφλοί, χρήζοντες περίθαλψης– χάνουν το δικαίωμα να εισπράττουν την αναπηρική τους σύνταξη όταν κυκλοφορούν στην Ευρώπη. Θα πρέπει λοιπόν οι ευρωπαίοι πολίτες να απολαμβάνουν την ίδια ελευθερία κυκλοφορίας που παρέχεται με αυτή την έκθεση για τα αστικά και βιομηχανικά απόβλητα. 
<SPEAKER ID="133" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Πρέπει, ωστόσο, να εκφράσω τη δυσαρέσκειά μου για τον γενικότερο τόνο της έκθεσης, όταν αυτή προτείνει να δοθούν στην Επιτροπή μεγαλύτερες εξουσίες για την επιβολή ποινών ή φόρων σε περιβαλλοντικά ζητήματα, ζητώντας να ξεκινήσουν διαδικασίες επί παραβάσει ανάλογα με την υψηλότερη ή χαμηλότερη ποσότητα/ποιότητα των στοιχείων που δίνουν τα κράτη μέλη. Είναι σημαντικό μια τέτοια δράση, η οποία πρέπει να επικεντρώνεται περισσότερο στην παρακολούθηση, την ετοιμότητα και την πρόληψη και λιγότερο στην επιβολή ποινών, να βασίζεται σε αξιόπιστα στοιχεία, ιδιαίτερα όσον αφορά τη φύση των αποβλήτων που υφίστανται επεξεργασία. Ωστόσο, όπως επισημαίνει και ο ίδιος ο εισηγητής, η πρώτη δέσμη εναρμονισμένων στατιστικών στοιχείων θα είναι διαθέσιμη το νωρίτερο κατά το 2006. Συνεπώς, δεν θα διαθέτουμε όλα τα στοιχεία που αντικειμενικά χρειαζόμαστε για να αξιολογήσουμε τη “σχετική” διάσταση της επεξεργασίας αποβλήτων στην Ευρωπαϊκή Ένωση. 
<SPEAKER ID="134" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 13.30 και συνεχίζεται στις 15.00)">
<SPEAKER ID="135" LANGUAGE="" NAME="" AFFILIATION="Αντιπροέδρου">
<SPEAKER ID="136" LANGUAGE="" NAME="" AFFILIATION="Πανηγυρική συνεδρίαση – Ομιλία της κ."/>
<SPEAKER ID="137" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση των δηλώσεων του Συμβουλίου και της Επιτροπής σχετικά με τα αποτελέσματα της Διάσκεψης Κορυφής ΕΕ-Ρωσίας.(1) 
<SPEAKER ID="138" LANGUAGE="IT" NAME="Antonione," AFFILIATION="Συμβούλιο">
<P>
Η διάσκεψη της Villa Madama επισημοποίησε την έναρξη της πρακτικής εφαρμογής της δήλωσης της Αγίας Πετρούπολης, η οποία προβλέπει ότι οι σχέσεις Ευρωπαϊκής Ένωσης-Ρωσίας πρέπει να διαρθρώνονται γύρω από τέσσερις κοινούς χώρους, οι οποίοι πρέπει να δημιουργηθούν μεσοπρόθεσμα και μακροπρόθεσμα στο πλαίσιο της ισχύουσας συμφωνίας εταιρικής σχέσης και συνεργασίας. Ο κύριος στόχος ήταν η επίτευξη προόδου σε όλους τους κοινούς χώρους, με την καλύτερη δυνατή χρήση των υφιστάμενων δομών και οργάνων με σκοπό την ενίσχυση της στρατηγικής σχέσης και προώθησης της διαδικασίας ένταξης της Ρωσικής Ομοσπονδίας στην Ευρώπη.
<P>
Η ιταλική Προεδρία θέλησε, ωστόσο, να δώσει έμφαση στη δημιουργία των τεσσάρων κοινών χώρων και στις θετικές πτυχές της συνεργασίας Ευρωπαϊκής Ένωσης-Ρωσίας, αναδεικνύοντας τα σημαντικά πρακτικά αποτελέσματα που επετεύχθησαν στη διάσκεψη: ειδικότερα, στην κοινή δήλωση σχετικά με την ΚΕΠΠΑ και τη συνεργασία στη διαχείριση των κρίσεων, την υπογραφή της συμφωνίας Europol-Ρωσικής Ομοσπονδίας, την έναρξη των συζητήσεων για το καθεστώς απαλλαγής από την υποχρέωση θεωρήσεως, την ανανέωση της συμφωνίας επιστημονικής και τεχνολογικής συνεργασίας.
<P>
Η ρωσική πλευρά συμφώνησε με την προσέγγιση και την έμφαση που δίδεται στη δημιουργία των τεσσάρων χώρων. Η διάσκεψη αποτέλεσε την ευκαιρία για την επιβεβαίωση από πλευράς του Προέδρου Πούτιν της πορείας προς τη σταδιακή προσέγγιση της Ρωσικής Ομοσπονδίας και της Ευρωπαϊκής Ένωσης, σε μια ευαίσθητη στιγμή της εσωτερικής πολιτικής, πριν από τις βουλευτικές εκλογές του Δεκεμβρίου και τις προεδρικές του Μαρτίου του 2004. Για τον σκοπό αυτόν, ο Πρόεδρος Πούτιν επανέλαβε την αναγκαιότητα έναρξης λειτουργίας του μονίμου συμβουλίου εταιρικής σχέσης, στις συνθέσεις και στα πλαίσια του οποίου θα μπορέσουν να συζητήσουν και να συνεργασθούν οι υπεύθυνοι των καίριων τομέων.
<P>
Ετέθη επίσης το ζήτημα της προόδου των διαπραγματεύσεων για την ένταξη της Ρωσικής Ομοσπονδίας στον ΠΟΕ, για την οποία αμφότερα τα μέρη συμφώνησαν ότι θα πρέπει να πραγματοποιηθεί εντός του 2004, αν και υπάρχουν αρκετά διαπραγματευτικά προβλήματα.
<P>
Μια σημαντική στιγμή της διάσκεψης αποτέλεσε η τελετή υπογραφής δύο συμφωνιών: η ανανέωση της συμφωνίας επιστημονικής και τεχνολογικής συνεργασίας και η συμφωνία Europol-Ρωσίας σε θέματα ανταλλαγής στρατηγικών αναλύσεων και συνεργασίας για την εκπαίδευση των αστυνομικών δυνάμεων, απτή απόδειξη της βούλησης της Ρωσικής Ομοσπονδίας να συνεργασθεί με την Ευρωπαϊκή Ένωση στον τομέα της δικαιοσύνης και των εσωτερικών υποθέσεων.
<P>
Η ιταλική Προεδρία, σε συνεχή συνεργασία με την Επιτροπή και τη Γραμματεία, μερίμνησε με ιδιαίτερη προσοχή για την προετοιμασία αυτού του γεγονότος: πράγματι, συζητήθηκε στη συνάντηση της 28ης Οκτωβρίου της ευρωπαϊκής τρόικας με τον ρώσο Υπουργό Εξωτερικών Ivanov, καθώς και σε αρκετές συνεδριάσεις σε επίπεδο ανωτέρων αξιωματούχων μεταξύ της ιταλικής Προεδρίας και της Ρωσικής Ομοσπονδίας. Ειδικότερα, ήταν αναγκαίο να ξεπεραστούν δύο είδη δυσκολιών: αφενός, οι υψηλές προσδοκίες της Ρωσίας για ένα ποιοτικό άλμα των σχέσεών της με την Ευρωπαϊκή Ένωση· αφετέρου, η πιο άκαμπτη θέση της πλειονότητας των κρατών μελών, τα οποία δεν αναγνωρίζουν στη Μόσχα επαρκείς προσπάθειες για την πρακτική εφαρμογή όσων συμφωνήθηκαν σε επίπεδο πολιτικών δηλώσεων.
<P>
Κατόπιν ρητού αιτήματος της Προεδρίας, ο κ. Πούτιν εξέθεσε τις προσπάθειες της Μόσχας για την έναρξη μιας πορείας οικονομικής και θεσμικής ανοικοδόμησης στην Τσετσενία, μέσω του δημοψηφίσματος, της αμνηστίας και των εκλογών, ενώ κάλεσε τους ευρωπαίους εκπροσώπους να επισκεφθούν την περιοχή. Από την πλευρά μας, εκδηλώσαμε την αλληλεγγύη μας στον αγώνα κατά της τσετσενικής τρομοκρατίας και την υποστήριξή μας σε μια συνταγματική μεταρρύθμιση με τη συμμετοχή διαρκώς μεγαλύτερων στρωμάτων του λαού της Τσετσενίας που δεν εμπλέκονται με την τρομοκρατία. Ανανεώσαμε την έκκλησή μας να καταβληθεί κάθε δυνατή προσπάθεια για να επισπευσθεί η απελευθέρωση του εκπροσώπου των “Γιατρών χωρίς σύνορα” Arjan Erkel, ο οποίος απήχθη στον Καύκασο τον Αύγουστο του 2002, και εκφράσαμε την ελπίδα να ιδρυθεί ένα γραφείο της ECHO στην περιοχή. Ο Πρόεδρος Πούτιν συνέστησε να ιδρυθεί στην ίδια την Τσετσενία και δεσμεύθηκε να παράσχει προσωπικά εγγυήσεις για την ασφάλειά του.
<P>
Όσον αφορά τον κοινό οικονομικό χώρο, θα ήθελα να υπενθυμίσω ότι η διάσκεψη κορυφής επιβεβαίωσε τη συμφωνία για μια στρατηγική, η οποία ευχόμαστε να επιτρέψει τα προσεχή έτη την αύξηση του βαθμού αλληλεξάρτησης μεταξύ των οικονομιών μας, για την οποία θα πρέπει τώρα να καθορίσουμε το πλαίσιο για την επιχειρησιακή συνέχεια επεκτείνοντας επίσης την εντολή στην ειδική ομάδα υψηλού επιπέδου. Η διάσκεψη κορυφής εξέφρασε την υποστήριξή της στην απόφαση της Ρωσίας για ένταξη στον ΠΟΕ εντός του 2004, αν και αναγνωρίζονται οι γνωστές δυσκολίες που εμφανίζονται ακόμη στην ατζέντα Ευρωπαϊκής Ένωσης-Ρωσίας για θέματα όπως η ενέργεια, ο εναέριος χώρος και οι ασφάλειες.
<P>
Στο πλαίσιο του κοινού χώρου ελευθερίας, ασφάλειας και δικαιοσύνης, θα ήθελα να επιστήσω την προσοχή σας στην υπογραφή της συμφωνίας μεταξύ της Europol και του ρώσου Υπουργού Εσωτερικών. Αυτό συνιστά σημαντική επιβεβαίωση της κοινής βούλησης να εξακολουθήσει η εφαρμογή του σχεδίου δράσης κατά του οργανωμένου εγκλήματος. Στο ίδιο πάντα πλαίσιο, σημειώσαμε επίσης με ικανοποίηση την έναρξη διαλόγου σε τεχνικό επίπεδο για το ζήτημα της ελευθέρωσης του καθεστώτος των θεωρήσεων· διαπιστώσαμε επίσης τη διάθεση και των δύο πλευρών για τη λήψη μέτρων απλούστευσης στην έκδοση των θεωρήσεων χωρίς μεταβολή του δικαίου και υπογραμμίσαμε τη σημασία της άμεσης σύναψης της συμφωνίας επανεισδοχής.
<P>
Όσον αφορά τα διεθνή θέματα, πέραν των καθιερωμένων ζητημάτων που θέτει η επικαιρότητα –Ιράν, Ιράκ, Μέση Ανατολή– επί των οποίων διαπιστώθηκε ουσιαστική σύμπτωση απόψεων και στόχων, θίξαμε ιδιαιτέρως την κατάσταση στη Μολδαβία, εξαιτίας της επικείμενης λήξης ορισμένων υποχρεώσεων σχετικά με την κρίση στην Υπερδνειστερία, περιοχή στην οποία η Ρωσική Ομοσπονδία διαδραματίζει θεμελιώδη ρόλο: οριστική απόσυρση των ρωσικών στρατευμάτων μέχρι την 31η Δεκεμβρίου, πρόοδος στις πενταμερείς διαπραγματεύσεις και στις εργασίες της συνταγματικής επιτροπής που ανέλαβε να καθορίσει τη νέα μορφή του κράτους της Μολδαβίας. Πιστεύουμε ότι η Ρωσία πρέπει να ανταποκριθεί πλήρως στις υποχρεώσεις αυτές χωρίς αναστολή των προθεσμιών. Από ρωσικής πλευράς, επιβεβαιώθηκε η δέσμευση απόσυρσης, αναγνωρίζοντας παράλληλα ότι θα χρειασθούν περαιτέρω προσπάθειες, δεδομένου ότι οι διαπραγματεύσεις για την επίλυση της κρίσης σημείωσαν ελάχιστη πρόοδο.
<SPEAKER ID="139" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, κύριε Πρόεδρε του Συμβουλίου, αξιότιμοι κυρίες και κύριοι, στη διάρκεια του προπαρασκευαστικού πολιτικού διαλόγου για αυτή την διάσκεψη κορυφής που έγινε στις 28 Οκτωβρίου στη Μόσχα θεώρησα απαραίτητο και σωστό να χαρακτηρίσω ως εξής την κατάσταση ως προς τις σχέσεις μας: έχουμε πάρα πολλά σχέδια δράσης και σχεδόν καθόλου δράση. Έχουμε σπουδαίες στρατηγικές και μικρές πράξεις. Έχουμε οράματα, αλλά λίγη μόνο πρακτική εφαρμογή. Αυτή είναι η εκτίμησή μου και η ρωσική πλευρά συμφώνησε. Η κοινή πρόθεση που δηλώθηκε σε αυτήν την προπαρασκευαστική συνάντηση ήταν να γίνουμε λίγο πιο πρακτικοί στο πλαίσιο των σχέσεών μας και ενδεχομένως να αναπτύσσουμε λιγότερες νέες και μεγάλες ιδέες και να προσπαθήσουμε αντί γι’ αυτό να υλοποιήσουμε πραγματικά τις ιδέες που έχουμε ήδη. Εδώ θα συμφωνήσω με όσα είπε ο κ. Πρόεδρος του Συμβουλίου: η διάσκεψη κορυφής της Ρώμης ήταν από αυτή την άποψη πραγματικά σχεδόν η αρχή μιας νέας μορφής συνεργασίας, διότι σημειώθηκαν πραγματικά πολύ ακριβή και σαφή αποτελέσματα.
<P>
Θεωρώ πολύ σημαντικό το γεγονός ότι στη διάσκεψη κορυφής συγκεκριμενοποιήθηκε η ιδέα του κοινού οικονομικού χώρου και ότι η Ομάδα Υψηλού Επιπέδου μπόρεσε να κάνει πραγματικά συγκεκριμένες προτάσεις όπως π.χ. για την έναρξη κοινού προγράμματος εναρμόνισης της νομοθεσίας και διευκόλυνσης του εμπορίου. Όλα αυτά θα υλοποιηθούν τώρα πολύ γρήγορα και θα διευκολυνθούν από την επικείμενη προσχώρηση της Ρωσίας στον ΠΟΕ που περιμένουμε το 2004. Η Επιτροπή είναι κατηγορηματικά υπέρ της προσχώρησης της Ρωσίας στον ΠΟΕ, και προκειμένου να προωθηθεί και να παγιοποιηθεί η οικονομική μεταρρύθμιση στη χώρα αυτή.
<P>
Ο κ. Πρόεδρος του Συμβουλίου παρέπεμψε ήδη στην υπογραφή της συμφωνίας μεταξύ της Europol και του ρωσικού Υπουργείου Εσωτερικών. Η Επιτροπή το επικροτεί αυτό, διότι θα προωθήσει τη συνεργασία για την καταπολέμηση της τρομοκρατίας και του οργανωμένου εγκλήματος. Θα γίνει κοινή δήλωση για την συνεργασία σε θέματα πολιτικής και ασφαλείας. Οι τομείς αυτοί είναι σαφώς κοινού ενδιαφέροντος.
<SPEAKER ID="140" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Πρόεδρε του Συμβουλίου, κύριε Επίτροπε, κυρίες και κύριοι, μετά τη διεύρυνση της Ευρωπαϊκής Ένωσης την 1η Μαΐου 2004 θα έχουμε επιπλέον σύνορα με τη Ρωσία, όχι μόνο στη Φινλανδία αλλά και στην Εσθονία, τη Λετονία και τη Λιθουανία, και οι σχέσεις μας με τη Ρωσία θα αποκτήσουν ακόμα μεγαλύτερη σημασία. Λέμε ξεκάθαρα ότι θέλουμε να επιδιώξουμε μια στρατηγική σχέση με τη Ρωσία, διότι γνωρίζουμε ότι οι σχέσεις μεταξύ της Ευρωπαϊκής Ένωσης και της Ρωσίας είναι καθοριστικές για την ειρήνη και τη σταθερότητα στον πλανήτη κατά τον 21ο αιώνα.
<P>
Θα ήθελα να ευχαριστήσω θερμά τον συνάδελφο Arie Oostlander διότι διαπραγματεύθηκε ένα κείμενο με τις άλλες Ομάδες. Έχουμε εδώ ένα κείμενο έξι Ομάδων που εκφράζει την άποψή μας. Αναγνωρίζουμε ρητά τις προόδους που σημείωσε η Ρωσία στην πορεία της προς τη δημοκρατία, αλλά το να αναφέρουμε ανοιχτά τα ελλείμματα που διαπιστώνουμε αποτελεί επίσης δείγμα εταιρικής σχέσης. Ο Πρόεδρος του Συμβουλίου αναφέρθηκε στις εκλογές στη Ρωσία, εκλογές όμως μπορούν να διεξαχθούν μόνο εάν η κοινωνία δεν αισθάνεται φόβο. Εκλογές μπορούν να διεξαχθούν μόνον όταν ο κόσμος έχει επαρκή πληροφόρηση. Εκλογές μπορούν να διεξαχθούν μόνον όταν το πολιτικό σύστημα είναι δίκαιο. Εκλογές μπορούν να διεξαχθούν μόνον όταν υπάρχει κράτος δικαίου. Εδώ σημειώνονται ελλείμματα. Υπάρχουν αναφορές ότι οι ρώσοι πολίτες φοβούνται να διαμαρτυρηθούν όταν θεωρούν ότι το κράτος ενεργεί εσφαλμένα. Στο δικό μας σύστημα δικαίου είναι αυτονόητο ότι μπορούμε να προσφύγουμε κατά οποιασδήποτε διοικητικής πράξης σε οποιοδήποτε επίπεδο. Γι’ αυτό είναι σημαντικό για την ανάπτυξη της δημοκρατίας και τη σταθερότητα στη Ρωσία –και δεν νοείται σταθερότητα χωρίς ελευθερία και δημοκρατία– να σημειώσει πρόοδο η Ρωσία στην υλοποίηση της δημοκρατίας και του κράτους δικαίου.
<P>
Η Τσετσενία είναι μια ανοιχτή πληγή όχι μόνο για τη Ρωσία αλλά και για την Ευρώπη. Πρέπει να εμμείνουμε να μην εξισώνεται ο λαός της Τσετσενίας με τους τρομοκράτες ή τους ληστές αλλά να του αναγνωριστεί αυτονομία στο πλαίσιο του ρωσικού κράτους, όπως συμβαίνει για παράδειγμα με το Tatarstan. Θα ήταν τραγικό εάν οι Τσετσένοι αναγκάζονταν στο πλαίσιο της απαραίτητης καταπολέμησης της τρομοκρατίας σε παγκόσμιο επίπεδο –της οποίας είμαστε σαφώς υπέρμαχοι– να πληρώσουν το τίμημα για την τρομοκρατία. Λέω νηφάλια, αλλά και αποφασιστικά στο Συμβούλιο και την Επιτροπή ότι εάν διεξαγάγουμε διάσκεψη κορυφής με τη Ρωσία και προβούμε σε δήλωση, δεν μπορεί να αφήσουμε έξω από το επίσημο έγγραφο το πιο σημαντικό τοπικό ζήτημα.
<P>
Για τον λόγο αυτόν, ζητώ να το κάνουμε αυτό στο μέλλον και αναγνωρίζω κατηγορηματικά ότι η Προεδρία του Συμβουλίου με τη δήλωσή της της 8ης Οκτωβρίου είπε κάτι σχετικά. Όμως είναι επίσης σημαντικό να συμφωνήσουμε σε μια κοινή πολιτική και συνακόλουθα σε μια διατύπωση όταν γίνει η συνάντηση με τον ρώσο πρόεδρο.
<SPEAKER ID="141" LANGUAGE="FI" NAME="Paasilinna (PSE )." AFFILIATION="Yukos">
<SPEAKER ID="142" LANGUAGE="EN" NAME="Watson (ELDR )." AFFILIATION="">
<P>
Σε αυτήν τη Διάσκεψη Κορυφής, κύριε Προεδρεύων του Συμβουλίου, η θέση μας υπέστη έναν άσχημο συμβιβασμό από όσους που είχαν εξουσιοδοτηθεί να μας εκπροσωπήσουν. Τα άσχημα σχόλια της Προεδρίας για την Τσετσενία και για τη σύλληψη και κράτηση του Mikhail Khodorkovsky υπήρξαν απαράδεκτα. Ο κ. Μπερλουσκόνι μιλά για την Ευρώπη και θα πρέπει να επιλέγει τα λόγια του με προσοχή. Η Προεδρία του συνέταξε τον περασμένο μήνα μια δήλωση, η οποία ήταν εξαιρετικά επικριτική όσον αφορά τη συμπεριφορά της Ρωσίας στην Τσετσενία. Ωστόσο, όχι μόνο δεν έγινε αναφορά στην Τσετσενία κατά τη διάσκεψη που ανακοινώθηκε, αλλά ο Πρόεδρος του Συμβουλίου έφτασε στο σημείο να θεωρήσει σωστό να αντικρούσει την επιβεβαιωμένη θέση της Ευρώπης με μια αυτοσχέδια επίδειξη έκρηξης που θα ταίριαζε σε έναν ασήμαντο δικηγόρο. Εν πάση περιπτώσει, γιατί θα πρέπει να αρνηθούμε τις δυσκολίες που βιώνουν οι ρωσικές μειονότητες στα κράτη της Βαλτικής; Είναι ασήμαντες σε σχέση με την καταδίωξη των Τσετσένων.
<P>
Η εσωτερική ασφάλεια μπορεί να είναι συμπληρωματική της δικαιοσύνης και των ανθρωπίνων δικαιωμάτων, όπως ανέφερε ο Προεδρεύων, αλλά δεν ισχύει αυτό με τις πρακτικές που ακολουθούνται στην Τσετσενία. Καταδικάσαμε δικαιολογημένα τη δράση της Ρωσίας στην Τσετσενία και την προσπάθεια εκφοβισμού πηγών πολιτικής αντίστασης στη Ρωσία. Παρά τα ευρωπαϊκά της ενδύματα, δεν είναι σαφές εάν η κυβέρνηση του κ. Πούτιν συμμερίζεται τις αξίες της δημοκρατίας, των ανθρωπίνων δικαιωμάτων, του κράτους δικαίου και της ελευθερίας έκφρασης. Εάν τις συμμερίζεται, γιατί βρίσκεται φυλακισμένος ο κ. Khodorkovsky; 
<SPEAKER ID="143" LANGUAGE="FR" NAME="Ainardi (GUE/NGL )." AFFILIATION="">
<P>
Σύμφωνα με τη γνωμοδότηση των ανεξαρτήτων παρατηρητών μη κυβερνητικών οργανώσεων, οι υποτιθέμενες δημοκρατικές εκλογές της 5ης Οκτωβρίου υπήρξαν μια φενάκη. Η Ομάδα μου αμφισβητεί τη νομιμότητα μιας τέτοιας συνδιαλλαγής, η οποία αποσκοπεί μόνον στο να πείσει τη διεθνή κοινότητα ότι η κατάσταση στην περιοχή έχει εξομαλυνθεί και ότι προσφέρθηκε στον πληθυσμό η δυνατότητα άσκησης της κυριαρχίας του. Στην πραγματικότητα, αυτή η κυριαρχία δεν υφίσταται καν. Είναι άμεση ανάγκη να καταδικάσει επιτέλους η ΕΕ τη Ρωσία, με σαφήνεια και κατά τρόπο απερίφραστο, για τον τρόπο με τον οποίο χειρίζεται τον πόλεμο στην Τσετσενία. Η ανοικοδόμηση αυτής της τραυματισμένης χώρας δεν θα μπορέσει να ξεκινήσει προτού αποσυρθούν τα ρωσικά στρατεύματα και επέλθει πλήρης ειρήνευση στην περιοχή.
<SPEAKER ID="144" LANGUAGE="FR" NAME="Cohn-Bendit (Verts/ALE )." AFFILIATION="Χειροκροτήματα">
<P>
Γιατί έχει δημιουργηθεί αυτή η κατάσταση; Διότι είναι γεγονός ότι η Ρωσία είναι μια υπερδύναμη με την οποία συνορεύουμε, και κανείς δεν γνωρίζει πώς ακριβώς πρέπει να πιάσουμε τον ταύρο από τα κέρατα, πολύ περισσότερο δε επειδή όλοι θέλουν να έχουν τη Ρωσία στο πλευρό τους. Κύριε Poettering, γνωρίζω ότι είναι δύσκολο να επικρίνει κανείς τους φίλους του όταν διαπράττουν σφάλματα. Επίσης, γνωρίζατε πόσο με δυσαρεστούσε να βλέπω τον Υπουργό Εξωτερικών της χώρας μου να βρίσκεται διαρκώς δίπλα στον κ. Πούτιν και να υπερασπίζεται μια δίκαιη λύση όσον αφορά το Ιράκ. Με άλλα λόγια, οι Τσετσένοι θυσιάστηκαν για το Ιράκ. Από την άλλη πλευρά, είναι προφανές ότι οι Αμερικανοί έκαναν ακριβώς το ίδιο. Οι Αμερικανοί είπαν “ναι” στο Ιράκ επειδή οι Τσετσένοι είχαν επίσης πάψει να τους ενδιαφέρουν. Συνεπώς, η κατάσταση είναι η ίδια και για τις δύο πλευρές.
<P>
Θεωρώ ότι βρισκόμαστε εν προκειμένω αντιμέτωποι με ένα θεμελιώδες πρόβλημα. Εάν πιστεύουμε –με το πρόσχημα ότι χρειαζόμαστε, όπως συμβαίνει στην πραγματικότητα, μια στρατηγική σχέση με τους Ρώσους– ότι είμαστε υποχρεωμένοι να ανεχθούμε αυτήν τη συμπεριφορά, τότε σφάλλουμε. Μάλιστα, σφάλλουμε διότι τα αποτελέσματα δεν θα ανταποκριθούν ποτέ στο ύψος των προσδοκιών μας. Λέμε “ναι” στη δημοκρατική πορεία της Ρωσίας, αλλά, όταν ενσκήπτουν εξαιρετικά σημαντικά προβλήματα και ο Προεδρεύων της Ευρώπης αισθάνεται ικανοποιημένος και δηλώνει στον κ. Πούτιν “Μα αυτό που κάνετε στην Τσετσενία είναι θαυμάσιο· το γεγονός ότι συλλαμβάνετε ανθρώπους δεν αποτελεί πρόβλημα· όσον αφορά το μονοπώλιο των μέσων ενημέρωσης, και αυτό είναι θαυμάσιο”, τότε το κακό έχει γίνει, παρά το πλήθος των ψηφισμάτων που μπορεί στη συνέχεια να εγκριθούν. Επιπλέον, το κακό έχει γίνει και πρόκειται να έχει μακρόχρονες επιπτώσεις, διότι κανείς στη Ρωσία δεν πρόκειται να διανοηθεί να πει “Ναι, είναι αλήθεια. Υπάρχει το Ευρωπαϊκό Κοινοβούλιο. Ναι, είναι αλήθεια· υπάρχει ο κ. Verheugen και η Επιτροπή”. Αυτά δεν μετρούν, διότι γνωρίζουν ότι, όταν ενσκήπτουν προβλήματα, η ανάγκη αντιμετώπισής τους θα υπερισχύει. “Σας χρειαζόμαστε, κύριε Πούτιν”.
<SPEAKER ID="145" LANGUAGE="NL" NAME="Belder (EDD )." AFFILIATION="Yukos">
<P>
    Κύριε Πρόεδρε, η παράγραφος 10 του κοινού ψηφίσματος αγγίζει την ψυχή μου. Σε αυτήν την παράγραφο, το Κοινοβούλιο ζήτησε για άλλη μία φορά από το Συμβούλιο και την Επιτροπή να ενδιαφερθούν για τη μοίρα του Arjan Erkel, του μέλους των Γιατρών Χωρίς Σύνορα που έπεσε θύμα απαγωγής. Με επισκέφθηκε ο πατέρας του, όπως και πολλούς ακόμα συναδέλφους βουλευτές του ΕΚ εδώ στο Στρασβούργο. Ας μπούμε σε αυτήν τη σπαραξικάρδια κατάσταση. Έχω τρία παιδιά. Για τον λόγο αυτόν, στηρίζω πλήρως την επείγουσα έκκληση του Κοινοβουλίου προς το Συμβούλιο και την Επιτροπή να ζητήσουν σθεναρά από τις ρωσικές αρχές να αποσαφηνίσουν αυτήν τη μακροχρόνια απαγωγή, η οποία διαρκεί τώρα περισσότερο από 460 ημέρες, και να διευθετήσουν το θέμα αυτό.
<P>
Εχθές το βράδυ, μια έγκυρη ολλανδική εφημερίδα ανέφερε ότι στη συνάντηση των Υπουργών Εξωτερικών του Συμβουλίου αντηλλάγησαν ορισμένα σκληρά λόγια σχετικά με την προστασία του Προέδρου Πούτιν από την ιταλική Προεδρία. Με χαρά το πληροφορήθηκα. Χαιρετίζω επίσης την αναφορά της εφημερίδας στο γεγονός ότι το Συμβούλιο συμφώνησε με την πρόταση του Επιτρόπου Patten να ορίσει γραπτώς μια φιλόδοξη πολιτική για τις σχέσεις της ΕΕ με τη Ρωσική Ομοσπονδία. Είναι περιττό να αναφέρω ότι, ως εισηγητής της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, με παραξενεύει πολύ ο τρόπος με τον οποίο το Συμβούλιο ζητά από την Ευρωπαϊκή Επιτροπή να προβεί σε μια σύσταση σχετικά με τις σχέσεις ΕΕ-Ρωσίας. Γνωρίζει καθόλου η Επιτροπή πότε μπορούμε να αναμένουμε τα αποτελέσματα των ιδεών της;
<SPEAKER ID="146" LANGUAGE="IT" NAME="Borghezio (NI )." AFFILIATION="">
<P>
   – Κύριε Πρόεδρε, πιστεύω ότι, εκτός από τις βαθύτερες αιτίες που όλοι μας συμμεριζόμαστε, η προσέγγιση του Προέδρου Μπερλουσκόνι στο πρόβλημα των ανθρωπίνων δικαιωμάτων και στην ανάγκη προσαρμογής της ρωσικής πολιτικής στους κανόνες της ιδέας μας για τη δημοκρατία υπαγορεύεται επίσης και από μια ορθή αντίληψη της πραγματικότητας και από μια στρατηγική αντίληψη των ευρωπαϊκών συμφερόντων, εάν αναλογισθούμε το προφητικό όραμα του στρατηγού De Gaulle για μια Ευρώπη από τον Ατλαντικό ως τα Ουράλια.
<P>
Πράγματι, από στρατηγικής πλευράς, πώς να μην αναγνωρίσουμε τη ζωτική σημασία ενός αναντικατάστατου, κατά την άποψη όλων, εταίρου της Ένωσης όπως η Ρωσική Ομοσπονδία και την ανάγκη σταθεροποίησης μιας κρίσιμης περιοχής όσον αφορά την πρόσβαση στα πετρέλαια του Καυκάσου; Δεν είναι, ασφαλώς, τυχαίο το γεγονός ότι το αντάρτικο των Τσετσένων δεν έχει ως πρωταρχικό στόχο τις θέσεις του ρωσικού στρατού, αλλά τις πετρελαϊκές υποδομές. Είναι λοιπόν λογικό να αναρωτηθούμε, εκτός από τους εθνικούς και θρησκευτικούς λόγους, ποια είναι τα συμφέροντα που κρύβονται πίσω από την τσετσενική τρομοκρατία και ποιες δυνάμεις την υποκινούν. Μπορούμε να αντιληφθούμε την επικινδυνότητα που αντιπροσωπεύει ένα συνεχώς αναμμένο φιτίλι μίας εκ των πλέον επιθετικών και εξτρεμιστικών ομάδων του διεθνούς ισλαμικού φονταμενταλισμού; Επίσης, είναι ή δεν είναι αλήθεια ότι, το Νοέμβριο του ’98, η δέκατη όγδοη συνέλευση της Ισλαμικής Ομάδας στο Ισλαμαμπάντ του Πακιστάνυπέδειξε ως ένα από τα κέντρα της παγκόσμιας Τζιχάντ την Τσετσενία, μαζί με άλλες περιοχές, όπως το Κοσσυφοπέδιο;
<SPEAKER ID="147" LANGUAGE="IT" NAME="Tajani (PPE-DE )." AFFILIATION="">
<P>
Δεν αληθεύουν όσα υποστηρίζονται σε αυτή την έκθεση· δεν αληθεύουν όσα είπε ο κ. Watson ή όσα είπε ο κ. Cohn-Bendit· αλήθεια, αντιθέτως, είναι όσα είπαν οι βουλευτές της Ομάδας ΕΕΑ/ΑρΠρΒΧ. Παραπέμπω στη περιβόητη συνέντευξη Τύπου γιατί είναι σωστό να υπενθυμίσουμε όσα είπε ο Πρόεδρος της Ρωσικής Ομοσπονδίας κ. Πούτιν, ότι δηλαδή, κατά τη διάρκεια των συνομιλιών, οι δύσκολες ερωτήσεις και οι αμφιβολίες για την πολιτική μας προήλθαν από τον Πρόεδρο Μπερλουσκόνι. Αυτό είναι το κείμενο ενός πρακτορείου που δεν ασπάζεται ασφαλώς τις θέσεις της κυβέρνησης. Τα πρακτορεία ειδήσεων αναφέρουν επίσης ότι ο ιταλός πρωθυπουργός ήταν αυτός που έθεσε το ζήτημα της Τσετσενίας. Πιστεύω, κατά συνέπεια, ότι θα πρέπει να ερμηνεύουμε με μεγάλη προσοχή και εντιμότητα όσα συνέβησαν στο πλαίσιο της διάσκεψης, και προπαντός να ερμηνεύουμε με μεγάλη εντιμότητα το πνεύμα και την προθυμία που χαρακτήρισαν τις προσπάθειες της ιταλικής Προεδρίας της Ευρωπαϊκής Ένωσης. Κάθε άλλη ερμηνεία έχει πολιτικές σκοπιμότητες, κυρίως για εσωτερική κατανάλωση στην Ιταλία. 
<SPEAKER ID="148" LANGUAGE="IT" NAME="Fava (PSE )." AFFILIATION="">
<P>
   – Κύριε Πρόεδρε, επιτρέψτε μου να ξεκινήσω με τρεις θέσεις: ο πόλεμος στην Τσετσενία δεν είναι μια ιδιωτική υπόθεση του κ. Πούτιν· ο πόλεμος στην Τσετσενία δεν είναι πόλεμος κατά της τρομοκρατίας· στον πόλεμο στην Τσετσενία εξακολουθούν να σημειώνονται μαζικές και καθημερινές παραβιάσεις των ανθρωπίνων δικαιωμάτων του άμαχου πληθυσμού. Μόνο στη βάση των τριών αυτών αξιωμάτων μπορούμε να συζητήσουμε με τον Πρόεδρο Πούτιν για τη νέα ώθηση που πρέπει να λάβει η εταιρική σχέση μεταξύ Ευρωπαϊκής Ένωσης και Ρωσίας. Αυτός είναι ο λόγος που υποστηρίζουμε σταθερά τη μομφή κατά του σημερινού Προεδρεύοντος της Ευρωπαϊκής Ένωσης που περιέχεται στο ψήφισμα επί του οποίου θα αποφανθεί αύριο αυτό το Σώμα για τις απαράδεκτες δηλώσεις στις οποίες προέβη ο κ. Μπερλουσκόνι υπέρ της πολιτικής του Πούτιν στην Τσετσενία. Αυτές οι δηλώσεις –και απευθύνομαι στον υφυπουργό κ. Antonione– είναι εντελώς απαράδεκτες, παντελώς στερούμενες κάθε σχέσης με την εξωτερική πολιτική που εφήρμοζε μέχρι σήμερα η Ευρωπαϊκή Ένωση, όπως εξάλλου υπενθύμισε και ο κ. Poettering: η Ευρωπαϊκή Ένωση θεωρεί ότι η Τσετσενία αποτελεί ανοικτή πληγή. Οι στενές φιλικές προσωπικές σχέσεις του Προέδρου Μπερλουσκόνι δεν μπορούν και δεν πρέπει να αμβλύνουν την αυστηρότητα με την οποία η Ευρώπη πρέπει να απαιτεί από τον Πρόεδρο Πούτιν την άμεση διακοπή των αυθαιρεσιών και της βίας στην Τσετσενία και την αναζήτηση μιας πολιτικής λύσης της σύγκρουσης.
<P>
Κύριε Πρόεδρε, τρεις χιλιάδες νεκροί από τις αρχές του έτους, τριακόσιοι εξαφανισθέντες, πενήντα ομαδικοί τάφοι και η βεβαιότητα μιας εκλογικής φάρσας είναι ο απολογισμός του πολέμου στην Τσετσενία που αποτελεί το χρονικό μιας μακράς ασυλίας: η ιταλική Προεδρία καλά θα έκανε να ζητήσει από τον Πρόεδρο Πούτιν να λογοδοτήσει κυρίως για αυτά τα θέματα. Θα περιμέναμε από τον κ. Antonione λόγια συγνώμης για όσα συνέβησαν και σαφείς θέσεις για όσα πρέπει να συμβούν στο μέλλον. Σημειώνουμε, κύριε Πρόεδρε ότι όλα αυτά δεν έχουν ακουστεί ακόμη. 
<SPEAKER ID="149" LANGUAGE="DE" NAME="Modrow (GUE/NGL )." AFFILIATION="">
<SPEAKER ID="150" LANGUAGE="IT" NAME="Dupuis (NI )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι συνάδελφοι, πιστεύω ότι κανείς από εμάς δεν αμφισβητεί τη στρατηγική αξία της σχέσης Ευρωπαϊκής Ένωσης-Ρωσίας. Αυτό που επικρίνουμε –και οι κριτικές μας απευθύνονται τόσο στο Συμβούλιο όσο και στην Επιτροπή, που εφαρμόζουν την ίδια πολιτική– είναι μια άκριτη πολιτική έναντι της Ρωσίας, μια πολιτική εντελώς τυφλή που δεν αντιλαμβάνεται την οπισθοδρόμηση της ελευθερίας του Τύπου, που δεν αντιλαμβάνεται την οπισθοδρόμηση όσον αφορά την ανεξαρτησία της δικαιοσύνης –η περίπτωση του κ. Khodorkovski είναι σαφής– μια πολιτική που υποκρίνεται πως δεν υπάρχει μια μικρή χώρα που ονομάζεται Τσετσενία. Δεν συντελείται σφαγή στην Τσετσενία; Πόσες φορές πρέπει να επαναλάβουμε ότι διακόσιοι πενήντα χιλιάδες άνθρωποι επί ενός εκατομμυρίου ισοδυναμεί με εξόντωση, ότι είναι κάτι που πλησιάζει πολύ τη γενοκτονία; Αυτό είναι απαράδεκτο· είναι απαράδεκτο το γεγονός ότι η Επιτροπή δεν είχε την τόλμη να στείλει στην Τσετσενία τον Επίτροπό της για την ανθρωπιστική βοήθεια και πως ούτε ο κ. Πρόντι την επισκέφθηκε. Οφείλω να δηλώσω κάτι, και ελπίζω ο κ. Antonione να το αναφέρει στον Πρόεδρο Μπερλουσκόνι: είναι απαράδεκτο ο Πρόεδρος Μπερλουσκόνι να τα χαρακτηρίζει μυθεύματα όλα αυτά, και ελπίζω ότι πολλοί σε αυτό το Σώμα και στην Ευρωπαϊκή Ένωση περιμένουν από τον Πρόεδρο Μπερλουσκόνι να ανακαλέσει αυτές τις δηλώσεις του όταν θα εμφανιστεί σε αυτή την αίθουσα στην προσεχή σύνοδο του Δεκεμβρίου, διότι αποτελούν προσβολή για την αξιοπρέπεια των νεκρών και όσων ζουν ακόμη στην Τσετσενία, ενώ διακυβεύεται η αξιοπιστία του Ευρωπαϊκού Κοινοβουλίου και όλης της Ευρωπαϊκής Ένωσης και των πολιτών της.
<SPEAKER ID="151" LANGUAGE="NL" NAME="Oostlander (PPE-DE )." AFFILIATION="">
<P>
    Κύριε Πρόεδρε, το Κοινοβούλιο ενέκρινε, κατά το παρελθόν, μια πολιτική δύο οδών αναφορικά με τη Ρωσία και το έπραξε αυτό με πλήρη πεποίθηση. Αυτό μεταφράζεται, αφενός, σε γενικότερη συνεργασία, όπου είναι δυνατόν, ιδιαίτερα σε όλους τους τομείς όπου μπορεί να υπάρξει αλλαγή νοοτροπίας στη Ρωσία, ώστε να προχωρήσει προς ένα συνταγματικό κράτος και πιο δημοκρατικές σχέσεις. Ωστόσο, αυτό απαιτεί επίσης κριτική, όπου είναι αναγκαίο. Για τον λόγο αυτόν, πρέπει να δηλώσουμε τη γνώμη μας αποφασιστικά. Συνεπώς, αυτή η πολιτική περιλαμβάνει όχι μόνο ένα αλλά δύο στοιχεία. Ακούγοντας τον Προεδρεύοντα του Συμβουλίου, πρέπει να πω ότι εμείς, σε αυτό το Σώμα, έχουμε επιτύχει πολλά από αυτά που αναφέρει, τα οποία περιλαμβάνονται εκ νέου στο ψήφισμα. Γιατί εκφράζεται τώρα τόσο διαφορετική άποψη από αυτήν που θυμόμαστε ότι εκφράστηκε στη διάσκεψη; Αυτό που με εκπλήσσει ιδιαίτερα είναι ότι αναφέρατε συγκεκριμένα τη Μολδαβία και το χρονικό πλαίσιο για την απόσυρση των στρατευμάτων. Αναφερθήκατε επίσης στον Arjan Erkel. Σας είμαι υπόχρεος που θέσατε αυτό το θέμα και το αναφέρατε σήμερα εδώ. Είναι εξαιρετικά σημαντικό.
<SPEAKER ID="152" LANGUAGE="DE" NAME="Posselt (PPE-DE )." AFFILIATION="terrorismo">
<P>
    Κύριε Πρόεδρε, έχουν περάσει περισσότερα από τρία χρόνια από τότε που ο πρόεδρος Πούτιν ανέλαβε το αξίωμά του και είναι καιρός για απολογισμό. Τι συνέβη από τότε; Η μυστική υπηρεσία FSB, που διαδέχθηκε την KGB και της οποίας προΐστατο παλιότερα ο κ. Πούτιν, έχει τώρα τριπλάσιο προσωπικό από τότε που ανέλαβε το αξίωμά του ο Πρόεδρος Πούτιν. Η πολιτική έχει ουδετεροποιηθεί, το ίδιο και τα μέσα ενημέρωσης. Δεν υπάρχουν πλέον σχεδόν καθόλου ανεξάρτητα μεγάλα μέσα ενημέρωσης. Φαίνεται ότι τώρα είναι η σειρά της οικονομίας, αν κρίνει κανείς από τα τεκταινόμενα που αφορούν τις επονομαζόμενες ολιγαρχίες. Αυτά είναι σοβαρά σήματα κινδύνου στην ίδια τη Ρωσία.
<P>
Αν κοιτάξουμε την Τσετσενία, θα διαπιστώσουμε ότι το 1999 ο κ. Πούτιν πυροδότησε τον δεύτερο πόλεμο στην Τσετσενία κατά τη μετασοβιετική περίοδο, και μάλιστα ως μέρος της πιο αιματηρής προεκλογικής εκστρατείας στην πρόσφατη ιστορία της ή και γενικότερα στην Ιστορία. Σε αυτόν τον πόλεμο εκατοντάδες χιλιάδες Τσετσένοι εκδιώχθηκαν από τις εστίες τους και δεκάδες χιλιάδες δολοφονήθηκαν. Πολλοί μάλιστα μιλούν για το ένα πέμπτο του πληθυσμού της Τσετσενίας, δηλαδή όσοι και τον καιρό του Στάλιν. Αυτά δεν είναι ασήμαντα αλλά σοβαρότατα γεγονότα και η Ευρώπη πρέπει να ασχοληθεί με αυτά, ειδικά μάλιστα όταν εμπλέκεται ένας σημαντικός εταίρος.
<P>
Όλοι γνωρίζουμε ότι η Ρωσία δεν μπορεί να γίνει από τη μια μέρα στην άλλη μια δημοκρατία σαν την Ελβετία. Ωστόσο, η Ρωσία έθεσε η ίδια αυστηρά κριτήρια για τον εαυτό της. Προσχώρησε στο Συμβούλιο της Ευρώπης. Προσχώρησε σε μια ειδική εταιρική σχέση με την Ευρωπαϊκή Ένωση. Αυτό σημαίνει ότι συμφώνησε να κρίνεται σύμφωνα με πρότυπα δημοκρατίας και κράτους δικαίου και πρέπει να επιχειρήσει να ανταποκριθεί σε αυτά, φοβάμαι όμως ότι τα τελευταία χρόνια το πετυχαίνει όλο και λιγότερο. Ασφαλώς, τα πράγματα είναι σήμερα καλύτερα από τον καιρό του ολοκληρωτισμού, όμως είμαστε αυτόν τον καιρό μάρτυρες μιας τάσης για λιγότερη και όχι περισσότερη δημοκρατία και κράτος δικαίου, όπως διασαφήνισε η Jelena Bonner, χήρα του βραβευμένου Andrei Sacharov.
<SPEAKER ID="153" LANGUAGE="IT" NAME="Antonione," AFFILIATION="Συμβούλιο">
<SPEAKER ID="154" LANGUAGE="" NAME="Πρόεδρος." AFFILIATION="">
<P>
   Σύμφωνα με το άρθρο 37, παράγραφος 2 του Κανονισμού, έχω λάβει έξι προτάσεις ψηφίσματος(2).
<SPEAKER ID="155" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης:"/>
<SPEAKER ID="156" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0378/2003) της κ. Napoletano, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με την Ευρύτερη Ευρώπη - Γειτονικές σχέσεις: ένα νέο πλαίσιο σχέσεων με τους γείτονές μας στα ανατολικά και νότια σύνορά μας (COM(2003) 104 - 2003/2018(INI)). 
<SPEAKER ID="157" LANGUAGE="IT" NAME="Napoletano (PSE )," AFFILIATION="εισηγήτρια">
<P>
Συνεπώς, η έκθεση προβαίνει σε μια σαφή διάκριση μεταξύ αυτής της στρατηγικής και της στρατηγικής της μελλοντικής διεύρυνσης, επιβεβαιώνοντας χωρίς κανέναν ενδοιασμό τη δέσμευση για την ολοκλήρωση των διαπραγματεύσεων με τη Ρουμανία και τη Βουλγαρία εντός του 2007, την αξιολόγηση εντός του 2004 για την έναρξη των ενδεχόμενων διαπραγματεύσεων με την Τουρκία και την προοπτική ένταξης όλων των χωρών των Βαλκανίων. Στην έκθεση δεν αποσιωπούμε το γεγονός ότι υπάρχουν και άλλες χώρες, παραδείγματος χάρη η Ουκρανία και η Μολδαβία, οι οποίες δεν αποκρύπτουν την πρόθεσή τους να γίνουν μέλη της Ένωσης. Αν και δεν είναι αυτή η στρατηγική που θα αποφασίσει για την ένταξή τους, εμείς υποστηρίζουμε ότι η συμμετοχή στην εν λόγω στρατηγική δεν μπορεί παρά να φέρει πιο κοντά αυτή την προοπτική και ασφαλώς δεν θα την απομακρύνει.
<SPEAKER ID="158" LANGUAGE="IT" NAME="Antonione," AFFILIATION="Συμβούλιο">
<P>
Στις 11 Μαρτίου η Επιτροπή ενέκρινε την ανακοίνωση προς το Συμβούλιο και το Ευρωπαϊκό Κοινοβούλιο με τίτλο “Ευρύτερη Ευρώπη – Γειτονικές σχέσεις: ένα νέο πλαίσιο σχέσεων με τους γείτονές μας στα ανατολικά και νότια σύνορά μας”, η οποία περιγράφει τη νέα σειρά πολιτικών γειτονίας που θα πρέπει να εφαρμόσει η Ευρώπη με τις χώρες οι οποίες βρίσκονται στα άμεσα χερσαία και θαλάσσια σύνορά της.
<P>
Πρόκειται για τη νέα έννοια του κύκλου των φιλικών χωρών –του λεγόμενου "ring of friends";– στις οποίες η Ένωση προσφέρει ουσιαστικά τη δυνατότητα να μοιράζονται τα πάντα εκτός από τα θεσμικά όργανα. Στην ανακοίνωση περιγράφονται επίσης τα μέτρα που ενδεχομένως μπορούμε να θέσουμε στη διάθεση των γειτονικών χωρών ως κίνητρα προκειμένου να εγκρίνουν και να εφαρμόσουν τις αναγκαίες μεταρρυθμίσεις ώστε να επωφεληθούν από την πρόσβαση στην εσωτερική αγορά της Ευρωπαϊκής Ένωσης.
<P>
Όπως ορθώς επεσήμανε η εισηγήτρια, υπενθυμίζω ότι, βάσει του έργου που επιτέλεσε η Επιτροπή και το Συμβούλιο, οι τελευταίοι μήνες του 2003 θα αφιερωθούν στην προετοιμασία των σχεδίων δράσης. Μεταξύ Ιανουαρίου και Φεβρουαρίου 2004 θα ακολουθήσουν διερευνητικές συναντήσεις με τις ενδιαφερόμενες χώρες βάσει των οποίων η Επιτροπή θα τελειοποιήσει εντός της άνοιξης του 2004 και θα υποβάλει στο Συμβούλιο τα προγράμματα των σχεδίων δράσης για την Ουκρανία, τη Μολδαβία, το Μαρόκο, την Τυνησία, την Ιορδανία και το Ισραήλ.
<P>
Υπενθυμίζω, τέλος, ότι η προσεχής υπουργική διάσκεψη της ευρωμεσογειακής εταιρικής σχέσης, η οποία θα διεξαχθεί στις 2 και 3 Δεκεμβρίου στην Νάπολη, θα αποτελέσει μια σημαντική ευκαιρία για τη συνέχιση και την εμβάθυνση των διαβουλεύσεων με τους νότιους γείτονές μας. 
<SPEAKER ID="159" LANGUAGE="DE" NAME="Verheugen," AFFILIATION="Επιτροπή">
<P>
Η Επιτροπή εργάζεται επίσης ήδη για την ανάπτυξη ενός χρηματοδοτικού μέσου, με το οποίο θα μπορέσουμε να υποστηρίξουμε και οικονομικά αυτήν την πολιτική γειτονίας μετά το 2006. Θα πρέπει ασφαλώς να είμαστε σε θέση να προσφέρουμε οικονομική ενίσχυση στη διασυνοριακή συνεργασία μεταξύ των νέων μελών μας και των νέων γειτόνων μας, αλλά και των νέων γειτόνων μας μεταξύ τους.
<P>
Ευχαριστώ θερμά την κ. Napoletano για την έκθεσή της. Είμαστε στο ίδιο μήκος κύματος. Έχω όμως ακόμα ενδοιασμούς για ένα σημείο, κυρία Napoletano, και σας παρακαλώ να επανεξετάσετε αν είναι πραγματικά έξυπνο να πούμε ότι η Τουρκία και οι χώρες των Δυτικών Βαλκανίων θα πρέπει να συμπεριληφθούν σε αυτήν την πρωτοβουλία. Σχετικά με την Τουρκία θα ήθελα να πω ότι θα το θεωρούσε αυτό ως ένα εξαιρετικά αρνητικό μήνυμα. Θα θεωρούσε υποβάθμιση το να πούμε ότι μια χώρα που αυτόν τον καιρό την προετοιμάζουμε για να αρχίσουμε ενταξιακές διαπραγματεύσεις θα συμπεριληφθεί σε μια πρωτοβουλία που απευθύνεται σαφώς σε χώρες για τις οποίες δεν έχουμε προβλέψει καμία προοπτική ένταξης. Πρέπει να διασαφηνίσω ότι οι χώρες που περιλαμβάνονται στην εν λόγω πρωτοβουλία δεν θεωρούνται πιθανά μέλη, τουλάχιστον για το προσεχές μέλλον, και αυτό στην περίπτωση της Τουρκίας θα προκαλούσε εξαιρετικά αρνητικές επιπτώσεις και μάλιστα, κυρία Napoletano, θα μπορούσε ακόμα και να θέσει σε κίνδυνο τη μεταρρυθμιστική διαδικασία στην χώρα αυτή. Σας γνωρίζω αρκετά καλά για να είμαι βέβαιος πως ασφαλώς δεν θέλετε η πολιτική μας να ανακόψει τις θετικές εξελίξεις στην Τουρκία όσον αφορά τα ανθρώπινα δικαιώματα. Γι’ αυτό σας παρακαλώ να ξανασκεφτείτε αυτό το σημείο.
<SPEAKER ID="160" LANGUAGE="DE" NAME="Böge (PPE-DE )," AFFILIATION="συντάκτης γνωμοδότησης της Επιτροπής Προϋπολογισμών.">
<P>
Κύριε Επίτροπε Verheugen, αναφερθήκατε προ ολίγου σε στρατηγικά οράματα και αυτό είναι το πρώτο σημείο στο οποίο θα αναφερθώ. Θα πρέπει επίσης να ξανασυζητήσουμε εάν όλα τα οράματα που περιλαμβάνονται στο συγκεκριμένο έγγραφο είναι σήμερα υλοποιήσιμα και γι’ αυτό δεν πρέπει να παραλείψουμε να εξετάσουμε τι είναι ρεαλιστικό και τι θα συμβεί στ’ αλήθεια στην πράξη. Θέλω να καταστήσω σαφές ότι υπάρχει μια ολόκληρη σειρά ερωτήσεων που θέλει, φυσικά, να διασαφηνίσει η Επιτροπή Προϋπολογισμών. Πριν να ξεκινήσουμε άλλα προγράμματα, θεωρώ ότι πρέπει να εξετάσουμε πόσο καλά λειτούργησαν τα υφιστάμενα προγράμματα όπως τα TACIS και MEDA. Σας υπενθυμίζω για παράδειγμα ότι έχουμε ακόμα σημαντικές εκκρεμούσες υποχρεώσεις που το ύψος τους ανέρχεται σε δισεκατομμύρια στην Ανατολική Ευρώπη και τη Μεσόγειο. Γι’ αυτό άλλωστε έκανα την ερώτηση για την εφαρμοσιμότητα των ιδεών που προωθήσαμε ως σήμερα.
<P>
Η ανακοίνωση αναφέρεται με σαφήνεια σε αύξηση της οικονομικής ενίσχυσης, αλλά πρώτα πρέπει να ξέρουμε πώς θέλουμε να εφαρμόσουμε αυτά τα προγράμματα στην πράξη, και εννοώ σε κάθε επιμέρους χώρα, όχι γενικά. Θα ήθελα να διευκρινίσω ότι υποστηρίζουμε την πρόταση ως μέρος αυτής της πρωτοβουλίας για τη δημιουργία ενός νέου μέσου γειτονίας με σκοπό την προώθηση των διασυνοριακών μέτρων που αποδεικνύονται προβληματικά εξαιτίας των διαφορετικών χρηματοδοτικών μέσων που χρησιμοποιούνται σήμερα. Ακόμη, είπαμε ότι θεωρούμε σκόπιμο να μπορεί να καλυφθεί τουλάχιστον το μέρος CARDS της χρηματοδότησης στο πλαίσιο ενός τέτοιου μέσου γειτονίας από την κατηγορία 7. Από την μέχρι τώρα εμπειρία μας θεωρώ ότι είναι επίσης σημαντικό να εξηγήσουμε αναλυτικά τις διαφορές και την προστιθέμενη αξία των σχεδίων δράσεως που προτείνονται για κάθε χώρα σε σύγκριση με τις κοινές στρατηγικές που εφαρμόζουμε σήμερα.
<SPEAKER ID="161" LANGUAGE="DE" NAME="Gahler (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, επιτρέψτε μου αρχικά να ευχαριστήσω θερμά την εισηγήτρια για την μεγάλη της προθυμία για συζήτηση, συνεργασία και συμβιβασμό στη διάρκεια της εκπόνησης της έκθεσης. Έτσι άλλωστε κατέστη δυνατή η ομόφωνη έγκριση της έκθεσης στην επιτροπή με λίγες μόνο αποχές. Η διευρυμένη ΕΕ πρέπει να εξετάσει τις πρακτικές επιπτώσεις των νέων προβλημάτων που θα εμφανιστούν σε σχέση με τους προς ανατολάς γείτονές της εξαιτίας των νέων, μεγαλύτερων εξωτερικών συνόρων. Πρέπει επίσης να αφιερώσουμε την ίδια προσοχή στη νότια πλευρά της Μεσογείου. Αυτό όμως δεν σημαίνει την εφαρμογή των ίδιων προτύπων πολιτικής και των ίδιων μέσων στην Ανατολή και τη Δύση, γιατί οι προκλήσεις διαφέρουν σαφώς μεταξύ τους. Γενικά τα κράτη της Βόρειας Αφρικής χαρακτηρίζονται από δημοκρατικό έλλειμμα, οικονομικά και διαρθρωτικά προβλήματα, υψηλό μέτρο διαφθοράς, σημαντικές κοινωνικές εντάσεις, μεγάλους ρυθμούς αύξησης του πληθυσμού και τον κίνδυνο αύξησης του ισλαμικού φονταμενταλισμού. Σε συνδυασμό με τις άθλιες συνθήκες διαβίωσης της πλειοψηφίας των ανθρώπων, άμεση συνέπεια της κατάστασης αυτής είναι ότι είμαστε υποχρεωμένοι να αντιμετωπίσουμε την αυξανόμενη παράνομη μετανάστευση και τον κίνδυνο τρομοκρατικών επιθέσεων. Μια περαιτέρω συνέπεια είναι ότι το δυναμικό συνεργασίας δεν μπορεί να αξιοποιηθεί πλήρως. Φυσικά, αυτό το είδαμε ήδη από το ότι οι πόροι που δίνουμε στον προϋπολογισμό για τη διαδικασία της Βαρκελώνης και τα προγράμματα MEDA παραμένουν αχρησιμοποίητοι.
<SPEAKER ID="162" LANGUAGE="" NAME="" AFFILIATION="Αντιπροέδρου">
<SPEAKER ID="163" LANGUAGE="NL" NAME="Wiersma (PSE )." AFFILIATION="bona fide">
<P>
    Κύριε Πρόεδρε, θα ήθελα και εγώ να ξεκινήσω εκφράζοντας τα συγχαρητήριά μου στην κ. Napoletano για τον εξαιρετικό τρόπο με τον οποίο κατάφερε να συνδυάσει τη συνολική εικόνα με τις λεπτομέρειες. Κατά τις επόμενες ημέρες, εμείς στην Ευρωπαϊκή Ένωση θα είμαστε πολύ απασχολημένοι με την περαιτέρω διεύρυνση μέσω της προσχώρησης της Βουλγαρίας και της Ρουμανίας, την ενσωμάτωση των νέων μελών από το επόμενο έτος, την ανάπτυξη μιας νέας πολιτικής συνοχής στον τομέα της εξωτερικής πολιτικής και πολιτικής ασφάλειας και μια κοινωνική οικονομία της αγοράς. Η ταχύτητα της πραγματικής ενσωμάτωσης θα καθορίσει σε μεγάλο βαθμό τη συζήτηση σχετικά με πού θα είναι τελικά τα σύνορα της ΕΕ.
<P>
Αυτή η διευρυμένη Ευρώπη πρέπει να είναι μια ασφαλής κοινότητα. Οι προτάσεις της Επιτροπής αποτελούν σταθερή βάση για τη δημιουργία συγκεκριμένης πολιτικής με δύο βασικά στοιχεία· μεγαλύτερη διασυνοριακή συνεργασία και συμμετοχή των γειτόνων μας στους σημαντικούς τομείς της πολιτικής της ΕΕ, ξεκινώντας από το εμπόριο. Τα σχέδια δράσης αποτελούν μια καλή μέθοδο υλοποίησης αυτού. Είναι κατανοητό χώρες όπως η Μολδαβία και η Ουκρανία να αναρωτηθούν γιατί τα σχέδια της Επιτροπής αποφεύγουν το ζήτημα της πιθανής ένταξής τους στην ΕΕ. Η απάντησή μου σε αυτό είναι ότι η ΕΕ είναι τώρα απασχολημένη με όσα βρίσκονται επί του παρόντος στην ατζέντα, πέραν των οποίων μια τέτοια αίτηση ένταξης δεν βρίσκεται τώρα στην ημερήσια διάταξη. Φυσικά, οι χώρες αυτές έχουν θεωρητικά το δικαίωμα να υποβάλουν αίτηση ένταξης, σύμφωνα με το άρθρο 49 των σημερινών συνθηκών ή το άρθρο 2 του προτεινόμενου συντάγματος. Καταρχήν, πρέπει, βεβαίως, να χαιρετίσουμε τις ευρωπαϊκές φιλοδοξίες πολλών σε αυτές τις χώρες, διότι αυτοί είναι κυρίως οι μεταρρυθμιστές. Θα ήθελα, ωστόσο, να συστήσω στους φίλους μου σε αμφότερες τις χώρες να κάνουν τη βέλτιστη χρήση των ευκαιριών που πρόκειται να προσφέρει η πολιτική της ΕΕ και να εργαστούν προς ένα επίπεδο στο οποίο μπορεί να διεξαχθεί μια αξιόπιστη συζήτηση σχετικά με τη σύνδεση που μπορεί να οδηγήσει σε πιθανή ένταξη. Εμείς οι ίδιοι δεν μπορούμε, βεβαίως, να δώσουμε εγγυήσεις, διότι οι προσπάθειες θα πρέπει να γίνουν από τις ίδιες τις χώρες. Θα πρέπει επίσης να είμαστε, κυρίως, προσεκτικοί σχετικά με τον καθορισμό ημερομηνιών. Ωστόσο, θα πρέπει επίσης να εξασφαλίσουμε ότι η Ευρωπαϊκή Ένωση δεν εργάζεται με την ψευδαίσθηση ότι η Ευρώπη γίνεται πιο ασφαλής κλείνοντας την πόρτα διά παντός. Εν συντομία, δεν πρέπει να δημιουργήσουμε ψευδείς προσδοκίες, ούτε όμως πρέπει να γυρίσουμε την πλάτη μας στην Ανατολή. 
<SPEAKER ID="164" LANGUAGE="ES" NAME="Vallvé (ELDR )." AFFILIATION="">
<P>
    Κυρία Πρόεδρε, θα ήθελα καταρχάς να συγχαρώ την κ. Napoletano για την εξαίρετη εργασία της.
<SPEAKER ID="165" LANGUAGE="" NAME="Αλαβάνος (GUE/NGL )." AFFILIATION="">
<P>
    Κύριε Πρόεδρε, νομίζω ότι και η ανακοίνωση της Επιτροπής θίγει ένα πολύ ενδιαφέρον ζήτημα, αλλά και η έκθεση της κ. Napoletano έχει πολύ καλές ιδέες και προτάσεις. Παρόλα αυτά, υπάρχει ένα γενικό ερώτημα, που νομίζω ότι εθίγη και από άλλους συναδέλφους.
<P>
Μπορούμε όλες αυτές τις χώρες που μας περιβάλλουν ανατολικά και νότια να τις βάλουμε σε έναν κοινό παρανομαστή; Μπορούμε να αντιμετωπίσουμε τη Ρωσία, που είναι μια μεγάλη παγκόσμια δύναμη, με τον ίδιο τρόπο που θα αντιμετωπίσουμε χώρες όπως είναι η Μολδαβία, η Αρμενία, η Γεωργία, το Αζερμπαϊτζάν, ή με τον ίδιο τρόπο που θα αντιμετωπίσουμε τις χώρες της Βόρειας Αφρικής όπου, ενδεχομένως, το κύριο ζήτημα το οποίο πρέπει να θέσουμε είναι αυτό του εκδημοκρατισμού; Είναι ένα μεγάλο ερώτημα, όπως μεγάλο ερώτημα είναι και το πού σταματάει η Ευρώπη. Γιατί είναι σωστή, νομίζω, η επισήμανση του κυρίου Verheugen ότι αν θέσουμε σ’ αυτή την κατηγορία τα Δυτικά Βαλκάνια και την Τουρκία, προφανώς αυτές οι χώρες θα αισθανθούν υποτιμημένες.
<SPEAKER ID="166" LANGUAGE="DE" NAME="Schroedter (Verts/ALE )." AFFILIATION="">
<P>
Δεν ελήφθησαν υπόψη τα πραγματικά προβλήματα που θα φέρει το 2004: τα προβλήματα στα σύνορα, το γεγονός ότι ο κόσμος πραγματικά φοβάται τη δημιουργία ενός νέου τείχους και το γεγονός ότι εκεί υπάρχει ήδη καλή διασυνοριακή συνεργασία που δεν λαμβάνεται υπόψη. Οι περιοχές αυτές αντιμετωπίζουν πάρα πολλά προβλήματα που είναι συνέπεια των δύο τελευταίων παγκοσμίων πολέμων. Υπάρχουν επιμέρους ομάδες που καταβάλλουν τεράστιες προσπάθειες για την αποκατάσταση της κατανόησης και τώρα εμφανίζεται μια πρωτοβουλία που τους αφήνει εμβρόντητους.
<P>
Η πρωτοβουλία αυτή δεν περιλαμβάνει τίποτα από όσα χρειάζεται πραγματικά αυτή η περιοχή. Επιδοκιμάζω το γεγονός ότι αναγνωρίσατε αυτήν την έλλειψη, κύριε Επίτροπε, και η διαφοροποιημένη προσέγγιση του εγγράφου της Επιτροπής μας δίνει ελπίδες. Επίσης, το νέο μέσον γειτονίας περιλαμβάνει πολλές καλές ιδέες που θεωρώ ότι θα ήταν πολύ χρήσιμο να μπορέσουν να υλοποιηθούν πριν από το 2004 προκειμένου να επιτύχουμε όσα πρέπει, δηλαδή να δώσουμε στους ανθρώπους που βρίσκονται στα εξωτερικά σύνορα την ελπίδα ότι δεν τους ξεχνάμε.
<SPEAKER ID="167" LANGUAGE="NL" NAME="Claeys (NI )." AFFILIATION="">
<SPEAKER ID="168" LANGUAGE="IT" NAME="Gawronski (PPE-DE )." AFFILIATION="">
<P>
   – Κύριε Πρόεδρε, η έκθεση αυτή της κ. Napoletano είναι πολύ σημαντική και μας ικανοποιεί το γεγονός ότι συμπληρώθηκε και βελτιώθηκε με ορισμένες τροπολογίες, μερικές εκ των οποίων δικές μας, τις οποίες ενέκρινε η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής. Ο ρόλος των χωρών που θα ενταχθούν στην Ένωση καθίσταται τώρα καίριος στην προώθηση μιας αποτελεσματικής πολιτικής καλής γειτονίας με τις χώρες που θα παραμείνουν εκτός των νέων συνόρων μας. Πολλές από τις χώρες αυτές φιλοδοξούν να ενταχθούν και αυτές στην Ένωση· όχι άμεσα, όπως είπε ο Επίτροπος Verheugen, αλλά η πόρτα μένει ανοικτή. Αυτή δε η πολιτική καλής γειτονίας εξαρτάται βεβαίως από εμάς, εξαρτάται από τις Βρυξέλλες, αλλά εξαρτάται σε μεγάλο βαθμό και από αυτές.
<P>
Ως εισηγητής παρακολούθησα εκ του σύνεγγυς τις εξελίξεις στην Πολωνία και διαπίστωσα πως εδώ και χρόνια οι διαδοχικές κυβερνήσεις της Δεξιάς και της Αριστεράς αντιμετώπισαν με σημαντικές πρωτοβουλίες τα προβλήματα των σχέσεων με τις γειτονικές χώρες, ιδίως με την Ουκρανία, ενόψει της διεύρυνσης. Πολλοί συνάδελφοι αναφέρθηκαν εδώ σε προβλήματα όπως αυτό της διασυνοριακής κυκλοφορίας –μιας τοπικής κυκλοφορίας που κινεί μια σημαντική οικονομία, αν και πρόκειται για μια υπόγεια οικονομία, για παραοικονομία– καθώς και στις προσπάθειες που κατέβαλε ανέκαθεν η Πολωνία για να προσελκύσει την Ουκρανία στη δική της και δική μας πλευρά, στην πλευρά της Δύσης. Προ ολίγου συνομιλούσα με ορισμένους πολωνούς συναδέλφους που προώθησαν αυτή ακριβώς την πολιτική στο Κοινοβούλιο της Βαρσοβίας. Η Πολωνία λοιπόν αποτελεί κατ’ εμέ ένα παράδειγμα αυτού που θα πρέπει και οφείλουν να πράξουν οι νέες χώρες στις σχέσεις με όσους μείνουν εκτός των νέων συνόρων της Ευρώπης, για να μην νοιώσουν αποκλεισμένοι, όπως είπε η κ. Napoletano.
<SPEAKER ID="169" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, θα ήθελα καταρχάς να πω ότι η έκθεση της κ. Napoletano είναι εξαίρετη, όχι μόνο επειδή η εισηγήτρια είναι μέλος της Ομάδας μου αλλά και επειδή εργάστηκε πάρα πολύ σκληρά για την εκπόνησή της.
<P>
Επίσης, χαίρομαι διότι τον φάκελο “Ευρύτερη Ευρώπη” τον ανέλαβε ο Επίτροπος Verheugen, γιατί είμαι πεπεισμένος ότι θα τον διεκπεραιώσει το ίδιο επιτυχημένα όσο διεκπεραίωσε και τη διεύρυνση.
<P>
Η έκθεση της κ. Napoletano που εγκρίναμε με πλειοψηφία στην επιτροπή –ασφαλώς, θα δούμε ποιο θα είναι το αποτέλεσμα της αυριανής ψηφοφορίας εδώ στο Σώμα– δεν αποκλείει ούτε το ένα ούτε το άλλο. Καταλαβαίνω αυτό που είπε ο Επίτροπος, όμως δεν ξέρουμε τι θα αποφασιστεί το 2004. Αν, για παράδειγμα, δεν αρχίσουμε διαπραγματεύσεις με την Τουρκία, τότε η χώρα αυτή θα βρεθεί σε μια διαφορετική και ενδεχομένως ακόμα χειρότερη θέση από άλλες χώρες, ως προς τις οποίες θα ενισχύσουμε την αρχή της “Ευρύτερης Ευρώπης”, της δημιουργίας σχέσεων καλής γειτονίας.
<P>
Στο μεταξύ θεωρώ εξαιρετικά εύλογο – και με αυτό υποστηρίζω και την κ. Napoletano να τους συμπεριλάβουμε στην πρωτοβουλία αυτή. Ίσως να είναι δυνατή η δημιουργία ενός ειδικού καθεστώτος ακριβώς για εκείνες τις χώρες που έχουν σαφείς προοπτικές για ένταξη, προκειμένου να τους καταστήσουμε σαφές ότι το ένα δεν αποκλείει το άλλο. Υποστηρίζω πλήρως τη σημερινή μορφή της έκθεσης Napoletano. 
<SPEAKER ID="170" LANGUAGE="FI" NAME="Väyrynen (ELDR )." AFFILIATION="">
<P>
    Κύριε Πρόεδρε, μετά την ψηφοφορία που διεξήχθη στην επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής η έκθεση Napoletano μπορεί να εγκριθεί από όλους μας. Από την άλλη πλευρά, η έκθεση είναι υπερβολικά ευρεία και λεπτομερής. Το βασικό πρόβλημα της έκθεσης είναι η εννοιολογική σύγχυση, η οποία προκύπτει από το γεγονός ότι η Επιτροπή ενέταξε την πολιτική για την Ευρύτερη Ευρώπη και τις γειτονικές σχέσεις στην ίδια πρωτοβουλία. Στην πράξη η πολιτική για την Ευρύτερη Ευρώπη καλύπτει τις σχέσεις με τους ανατολικούς γείτονες, οι οποίοι ανήκουν στην Ευρώπη, ενώ οι νότιοι γείτονες αφορούν τις περιοχές της Μεσογείου και της Μέσης Ανατολής, που δεν ανήκουν στην Ευρώπη.
<P>
Με τις τροπολογίες 15 και 16 η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών προσπάθησε να διασαφηνίσει το εννοιολογικό πλαίσιο. Η Ένωση θα μπορούσε να διαθέτει μια πολιτική για την ευρύτερη Ευρώπη, την οποία θα συμπλήρωνε η πολιτική μας για τη βόρεια και τη νότια διάσταση. Η νέα πολιτική γειτνίασης και το νέο μέσο γειτνίασης θα μπορούσαν να υλοποιηθούν για όλους τους γείτονες, τόσο στην Ανατολή, όσο και στον Νότο αλλά και στον Βορρά. Ελπίζω ότι οι τροπολογίες αυτές θα εγκριθούν. 
<SPEAKER ID="171" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
Εάν συνεχίσουμε να εφαρμόζουμε καλυμμένα το πελατειακό σύστημα, ασφαλώς βρισκόμαστε στον καλύτερο δρόμο για να καταστρέψουμε την Ευρωπαϊκή Ένωση, γιατί η Ευρωπαϊκή Ένωση δεν μπορεί να αντιμετωπίσει κάτι τέτοιο. Αυτόν τον καιρό καταβάλλουμε κοπιαστικές προσπάθειες να διατυπώσουμε ένα σύνταγμα που θα αρκεί ίσως μόλις για να οργανώσει με λογικό τρόπο τις εσωτερικές υποθέσεις μιας Ένωσης με 25 ή 27 μέλη.
<P>
Κύριε Verheugen, τι θα κάνουμε λοιπόν με την Τουρκία εάν δεν έχει εκπληρώσει τις προϋποθέσεις για έναρξη διαπραγματεύσεων το 2004; Στην περίπτωση αυτή θα πρέπει ασφαλώς να κάνουμε μια δεύτερη προσφορά παράλληλα με την πλήρη ένταξη, τουλάχιστον για ένα συγκεκριμένο χρονικό διάστημα. Γι’ αυτό θεωρώ ότι είναι απολύτως απαραίτητο να βελτιωθεί η ιδέα της Ευρύτερης Ευρώπης σε σχέση με τις γείτονες χώρες για να αποτελέσει έναν “Ευρωπαϊκό Οικονομικό Χώρο συν”. Έτσι θα δημιουργούσαμε έναν δεύτερο πολυμερή δακτύλιο χωρών με τις οποίες θα διατηρούσαμε στενές σχέσεις χωρίς να είναι η πλήρης ένταξη η μόνη επιλογή. Αυτή η συνέπεια μιας πολυμερούς τάξης δεν έχει μέχρι τώρα παρουσιαστεί αρκετά καθαρά από την Επιτροπή. Πρέπει να διασφαλίσουμε ότι θα συμπεριληφθούν εδώ και εκείνες οι χώρες που ναι μεν έχουν προοπτική ένταξης, αλλά δεν θα μπορέσουν για οποιονδήποτε λόγο να γίνουν μέλη της Ευρωπαϊκής Ένωσης την επόμενη δεκαετία, και ότι δεν θα τις αφήσουμε απ’ έξω. Αυτό ισχύει για μερικές από τις χώρες των Δυτικών Βαλκανίων, αλλά και για τη Μολδαβία, την Ουκρανία ή για παράδειγμα και για την Τουρκία, σε περίπτωση που ληφθεί το επόμενο έτος μια απόφαση σαν αυτήν που μόλις περιέγραψα.
<SPEAKER ID="172" LANGUAGE="FI" NAME="Iivari (PSE )." AFFILIATION="">
<P>
    Κύριε Πρόεδρε, καταρχάς θα ήθελα να συγχαρώ την κ. Napoletano για την καλή εργασία της. Ικανοποίηση μου προκαλεί το γεγονός ότι η έκθεση αντιμετωπίζει ισότιμα την Ανατολή και το Νότο. Οι ισόρροπες σχέσεις με τις όμορες χώρες σε όλα τα εξωτερικά σύνορα είναι και θα είναι προς το συμφέρον της ΕΕ.
<SPEAKER ID="173" LANGUAGE="EN" NAME="Tannock (PPE-DE )." AFFILIATION="και">
<P>
    Κύριε Πρόεδρε, όταν εμφανίστηκε για πρώτη φορά η ιδέα της Ευρύτερης Ευρώπης – Γειτονικές Σχέσεις, αντιμετώπισα με μεγάλο σκεπτικισμό τη συμπερίληψη ανόμοιων χωρών, όπως η Λιβύη και η Ρωσία, σε ένα έγγραφο. Ωστόσο, ως σκιώδης εισηγητής της Ομάδας ΕΛΚ-ΕΔ για το τμήμα που αφορά την Ουκρανία, πιστεύω τώρα ότι έχει επιτευχθεί επαρκής διαφοροποίηση στην έκθεση της κ. Napoletano για τη σύνταξη ενός πολιτικά συνεκτικού εγγράφου, το οποίο παρέχει μια εποικοδομητική προσέγγιση μέσω σχεδίων δράσης για τις προκλήσεις που θα αντιμετωπίσουμε τα επόμενα πέντε έτη, καθώς αντιμετωπίζουμε τις οικονομικές και πολιτικές συνέπειες της Ευρώπης των 25 χωρών και καθώς τα σύνορα της ΕΕ διευρύνονται προς ανατολάς.
<P>
Χαιρετίζω ιδιαιτέρως την αναγνώριση του ενδεχομένου να γίνει τελικά η Ουκρανία μέλος και την αναφορά του άρθρου 49. Το ίδιο θα μπορούσε να ισχύει για τη Μολδαβία, η οποία χρειάζεται απεγνωσμένα βοήθεια από την ΕΕ, προκειμένου να διευθετήσει το ζήτημα της Υπερδνειστερίας να αποκτήσει πρόσβαση στη διαδικασία σταθεροποίησης και σύνδεσης. Η Ρωσία θα διαδραματίσει εδώ βασικό ρόλο, και χαιρετίζω την πρόσφατη διάσκεψη κορυφής, η οποία έχει ως στόχο να αναπτύξει τις σχέσεις μας με τη χώρα στρατηγικό εταίρο μέσω μιας σειράς τεσσάρων κοινών χώρων.
<P>
Μολονότι καταδικάζω σθεναρά την καταπάτηση των ανθρωπίνων δικαιωμάτων στην Τσετσενία, πιστεύω ότι έχουμε οργανωμένα συμφέροντα σε μια σταθερή Ρωσία υπό την ακλόνητη ηγεσία του Προέδρου Πούτιν και ότι αγωνιζόμαστε από κοινού για την καταπολέμηση της διεθνούς τρομοκρατίας. Ωστόσο, με τον δέοντα σεβασμό στο κράτος δικαίου, είναι κρίμα που το ποινικό δίκαιο χρησιμοποιείται ως μέσο χαλιναγώγησης από τα μέλη της ολιγαρχίας, ενώ θα ήταν πολύ προτιμότερη μια χρηματοδοτική ρύθμιση για την επανόρθωση της αμφισβητούμενης ιδιωτικοποίησης των αρχών της δεκαετίας του ’90.
<P>
Τέλος, συμφωνώ με τον κ. Gahler ότι η ευρωπαϊκή κοινή γνώμη δεν θα υποστήριζε την ελεύθερη κυκλοφορία των λαών της Βόρειας Αφρικής για το άμεσο μέλλον. 
<SPEAKER ID="174" LANGUAGE="" NAME="Σουλαδάκης (PSE )." AFFILIATION="">
<P>
Με την εξαιρετική έκθεση της κ. Napoletano διαμορφώνεται ένα ενδιαφέρον πολιτικό πλαίσιο στρατηγικής για την ίδια περιβάλλουσα περιοχή της Ευρωπαϊκής Ένωσης. Η στρατηγική αυτή επιτρέπει και σχεδιασμό και στόχους, παράλληλα όμως διατηρεί την πλαστικότητα που είναι αναγκαία για κάθε περιοχή γύρω μας, με βάση την ιδιαιτερότητά της.
<P>
Το έγγραφο της Επιτροπής προτάσσει το οικονομικό στοιχείο. Η έκθεση της κ. Napoletano προτάσσει το πολιτικό στοιχείο, που σημαίνει πρωτοβουλίες για ειρήνη στη Μέση Ανατολή, τον Καύκασο, τα Βαλκάνια και αλλού. Όμως και εμείς ως Κοινοβούλιο μπορούμε να πάρουμε πρωτοβουλίες εντείνοντας τις προσπάθειές μας. Στο πλαίσιο αυτό πιστεύω, και προτείνω, να ορίσει το Ευρωπαϊκό Κοινοβούλιο, όπως άλλωστε έχει κάνει και με άλλες περιφερειακές συνεργασίες, μικτή κοινοβουλευτική επιτροπή με τις χώρες της Παρευξείνιας Συνεργασίας, που ήδη διαθέτει κοινοβουλευτική συνέλευση, διακυβερνητική συνεργασία, αναπτυξιακή τράπεζα, μόνιμη γραμματεία και όπου, κυρίως, πέραν των άλλων, συμμετέχουν 13 χώρες. Ανάμεσα σε αυτές είναι μέλη και υποψήφια μέλη της Ευρωπαϊκής Ένωσης, οι χώρες του Καυκάσου, των Βαλκανίων, η Ρωσία, η Ουκρανία, η Μολδαβία και γενικότερα χώρες με ιδιαίτερο πολιτικό ενδιαφέρον για την Ευρωπαϊκή Ένωση. 
<SPEAKER ID="175" LANGUAGE="SV" NAME="Arvidsson (PPE-DE )." AFFILIATION="">
<SPEAKER ID="176" LANGUAGE="DE" NAME="Leinen (PSE )." AFFILIATION="">
<P>
    Κύριε Πρόεδρε, μετά τον Βα Παγκόσμιο Πόλεμο οι Ευρωπαίοι οραματίστηκαν την ενοποίηση των χωρών τους και μετά από περισσότερα από 50 χρόνια προέκυψε η ΕΕ. Σήμερα, η μεγάλη μας Ευρώπη χρειάζεται το όραμα μιας πολιτικής γειτονίας στην Ανατολή και στη Δύση και ευχαριστώ την κ. Napoletano για την έκθεσή της που μας δίνει πολλές ιδέες. Διαθέτουμε ένα ολόκληρο οπλοστάσιο οικονομικών, πολιτικών και τεχνολογικών μέσων με τα οποία μπορούμε να δώσουμε σάρκα και οστά σε αυτήν την πολιτική γειτονίας. Πρέπει επίσης να αξιοποιήσουμε τα άλλα θεσμικά όργανα, το Συμβούλιο της Ευρώπης και τον ΟΑΣΕ, που μπορούν να συμβάλουν στην πολιτική αυτή. Πιστεύω ότι μια στρατηγική με συμφωνίες γειτονίας για τις εκάστοτε χώρες ή για μια ομάδα χωρών μπορεί να βοηθήσει, όπως και η δήλωση Schumann του 1951, μόνο που εκείνη αφορούσε τον άνθρακα και τον χάλυβα. Είναι ένα πρότυπο που μπορούμε να χρησιμοποιήσουμε ακόμα σήμερα για τομεακές συμφωνίες με τους γείτονές μας. Μια τεχνολογική συμφωνία με τη Βόρεια Αφρική σχετικά με το ηλιακό υδρογόνο, για παράδειγμα, θα είχε εξαιρετική σημασία και για τα δύο μέρη. Δεν θέλουμε να κάνουμε την Ευρώπη φρούριο, αλλά θέλουμε μια ανοιχτή Ευρώπη και η πολιτική αυτή πρέπει να μας βοηθήσει να το επιτύχουμε. 
<SPEAKER ID="177" LANGUAGE="ES" NAME="Carnero González (PSE )." AFFILIATION="">
<P>
    Κύριε Πρόεδρε, συμφωνώ με την πρόταση της Επιτροπής και με την έκθεση της κ. Napoletano.
<SPEAKER ID="178" LANGUAGE="EN" NAME="De Rossa (PSE )." AFFILIATION="">
<P>
    Κύριε Πρόεδρε, θα ήθελα να χαιρετίσω θερμά την πρόταση της Επιτροπής και την έκθεση που συνέταξε η κ. Napoletano.
<SPEAKER ID="179" LANGUAGE="FI" NAME="Paasilinna (PSE )." AFFILIATION="">
<SPEAKER ID="180" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, θα ήθελα να σχολιάσω μόνο λίγα σημεία. Πρώτον, τη διαφοροποίηση, η οποία ασφαλώς είναι μια καίρια συνιστώσα της πρότασης της Επιτροπής. Η προσέγγισή μας βασίζεται απόλυτα στη διαφοροποίηση, δηλαδή στην εξατομικευμένη αντιμετώπιση κάθε χώρας. Δεν πρόκειται για ένα πολυμερές παρά για ένα διμερές σχέδιο, προσαρμοσμένο στον καθένα, και γι’ αυτό η Ρωσία δεν αντιμετωπίζεται όπως η Λιβύη. Κάτι τέτοιο θα ήταν απλά αδύνατο και για να μιλήσουμε ειλικρινά, θα ήταν ανόητο ακόμη και να το επιχειρήσουμε. Αυτό σημαίνει επίσης ότι το φάσμα και η ουσία του κοινού τόπου θα διαφέρουν σημαντικά, τουλάχιστον στην αρχή. Κάποια στιγμή, στο απώτερο μέλλον, ίσως να είναι δυνατόν να φθάσουν όλα τα τραίνα στον ίδιο σταθμό, όμως για πολύν καιρό θα υπάρχει διαφοροποίηση. Ασφαλώς η ιδέα ότι θα έχουμε σε εύθετο χρόνο μια συμφωνία ελεύθερης κυκλοφορίας εργαζομένων με τις χώρες της Βόρειας Αφρικής μου φαίνεται το ίδιο ασύλληπτη όσο και στον κ. Gahler. Άλλωστε κανείς δεν ανέφερε μια τέτοια πιθανότητα.
<P>
Το τελευταίο σημείο που θέλω να θίξω είναι το εξής: αρκετοί ομιλητές αναφέρθηκαν σε έλλειψη νοηματικής σαφήνειας και συνοχής. Αυτό με εκπλήσσει κάπως. Θεωρώ ότι η σύλληψη είναι πολύ σαφής. Θέλουμε μια πολιτική που θα απευθύνεται σε όλες τις χώρες που θα είναι οι κοντινοί μας γείτονες μετά τη διεύρυνση και με τις οποίες θα έχουμε κοινά σύνορα είτε στην ξηρά είτε στη θάλασσα. Όπως πολύ σωστά είπε ο Ρομάνο Πρόντι, πρόκειται για τις χώρες από τη Ρωσία μέχρι το Μαρόκο. Αναμφίβολα θα ήταν εύκολο να σχεδιάσουμε μια γενική στρατηγική για όλες τις ευρωπαϊκές χώρες και όλες τις γειτονικές χώρες έξω από την Ευρώπη, που δεν είναι μέλη της Ευρωπαϊκής Ένωσης, συνδυάζοντας απλώς τις σημερινές στρατηγικές και πολιτικές. Αυτό θα μπορούσα να το κάνω μέσα στο επόμενο σαββατοκύριακο, αν το ζητούσατε. Όμως δεν θα άλλαζε το γεγονός ότι θα έπρεπε να χρησιμοποιήσουμε διαφορετικά μέσα, για παράδειγμα για τις χώρες των Δυτικών Βαλκανίων και για την Τουρκία από εκείνα που θα χρησιμοποιούσαμε, ας πούμε, για τη Λιβύη ή τη Συρία, διότι οι στόχοι μας στα Δυτικά Βαλκάνια και στην Τουρκία είναι πολύ διαφορετικοί. Η προσπάθεια του κ. Brok είναι αξιέπαινη και δεν τον παρεξηγώ – γνωρίζω άλλωστε τι επιδίωκε. Ο κ. Brok ασφαλώς θα συμφωνήσει μαζί μου ως προς το ότι το να διατυπώσουμε σε αυτή τη φάση σε ένα επίσημο έγγραφο του Συμβουλίου ή της Επιτροπής μια εναλλακτική λύση για την ένταξη της Τουρκίας θα ισοδυναμούσε με το τέλος της κοινής στρατηγικής προσέγγισης. Ασφαλώς μπορείτε να το ζητήσετε, κύριε Brok, αλλά η Επιτροπή δεν είναι σε θέση να το κάνει.
<SPEAKER ID="181" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00.
<SPEAKER ID="182" LANGUAGE="FR" NAME="Boudjenah (GUE/NGL )," AFFILIATION="γραπτώς">
<SPEAKER ID="183" LANGUAGE="" NAME="Πρόεδρος." AFFILIATION="">
<SPEAKER ID="184" LANGUAGE="IT" NAME="Antonione," AFFILIATION="Συμβούλιο">
<P>
   . – Κύριε Πρόεδρε, κυρίες και κύριοι βουλευτές, το πρώτο σχέδιο δράσης για τη βόρεια διάσταση των εξωτερικών και διασυνοριακών πολιτικών της Ευρωπαϊκής Ένωσης 2000-2003 που ενέκρινε το Ευρωπαϊκό Συμβούλιο της Φέιρα στις 19 και 20 Ιουνίου 2000 λήγει με την εκπνοή του τρέχοντος έτους. Κατά συνέπεια, έχει ξεκινήσει ήδη προ ενός έτους μια έντονη προπαρασκευαστική δραστηριότητα για τη συνέχιση των πολιτικών που αφορούν τη βόρεια διάσταση πέραν του 2003.
<P>
Ειδικότερα, υπενθυμίζω ότι οι προσανατολισμοί για ένα νέο σχέδιο δράσης είχαν ορισθεί στο πλαίσιο της υπουργικής διάσκεψης για τη βόρεια διάσταση και την αρκτική περιοχή της Γροιλανδίας τον Αύγουστο του 2002 και εν συνεχεία από τη συνεδρίαση των Υπουργών Εξωτερικών στο Λουξεμβούργο τον Οκτώβριο του ιδίου έτους. Σύμφωνα με τους προσανατολισμούς αυτούς, η Επιτροπή ξεκίνησε επαφές με όλα τα ενδιαφερόμενα μέρη, συμπεριλαμβανομένων των περιφερειακών οργανώσεων και ενώσεων, καθώς και με τους εκπροσώπους του ιδιωτικού τομέα, ενόψει της εκπόνησης ενός εγγράφου εργασίας για το νέο σχέδιο δράσης.
<P>
Στις 11 Ιουνίου του τρέχοντος έτους η Επιτροπή παρουσίασε στο Συμβούλιο το έγγραφο εργασίας σχετικά με το “Δεύτερο σχέδιο δράσης για τη βόρεια διάσταση, για την περίοδο 2004-2006”, το οποίο περιλαμβάνει ποικίλες προτάσεις που κατέθεσαν τα ενδιαφερόμενα μέρη και λαμβάνει υπόψη τις εμπειρίες που συγκεντρώθηκαν με το πρώτο σχέδιο δράσης, καθώς και τις νέες ανάγκες για τα προσεχή έτη. Το έγγραφο αυτό εξετάσθηκε κατόπιν από το Συμβούλιο στις 29 Σεπτεμβρίου 2003 και εν συνεχεία εγκρίθηκε στο πλαίσιο του Ευρωπαϊκού Συμβουλίου που διεξήχθη στις Βρυξέλλες στις 16 και 17 Οκτωβρίου 2003. Επί τη ευκαιρία εκείνη, υπογραμμίσθηκε από τους αρχηγούς κρατών και κυβερνήσεων ότι η βόρεια διάσταση θα αποκτά διαρκώς μεγαλύτερη σημασία στο πλαίσιο της διεύρυνσης της Ένωσης και θα πρέπει να συμβάλει σημαντικά στην ανάπτυξη της νέας πολιτικής γειτονίας της Ένωσης σε όλη την περιοχή.
<P>
Το σχέδιο δράσης 2004-2006 υποδεικνύει τις κατευθυντήριες γραμμές για τα προσεχή τρία έτη. Για τον σκοπό αυτόν, εγγυάται τη συνέχιση της βόρειας διάστασης των πολιτικών της Ένωσης, η οποία χαρακτηρίζεται από το έγγραφο ως “οριζόντια έννοια η οποία εφαρμόζεται εντός του υφιστάμενου δημοσιονομικού και θεσμικού πλαισίου στη συγκεκριμένη περιοχή”.
<SPEAKER ID="185" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, κυρίες και κύριοι, η Βόρεια Διάσταση των εξωτερικών σχέσεων και των διασυνοριακών δραστηριοτήτων της Ευρωπαϊκής Ένωσης είναι ένα σημαντικό πεδίο δράσης για την Επιτροπή και θα γίνει ακόμα σημαντικότερο με την επικείμενη διεύρυνση. Η Επιτροπή εξακολουθεί να εργάζεται δραστήρια στον τομέα της Βόρειας Διάστασης. Παράλληλα με την εκτέλεση των μέτρων του πρώτου σχεδίου δράσης για τη Βόρεια Διάσταση, η Επιτροπή έπαιξε καθοριστικό ρόλο στην επεξεργασία του δεύτερου σχεδίου δράσης για την περιοχή. Αυτό το δεύτερο σχέδιο δράσης καλύπτει την περίοδο 2004-2006.
<P>
Ως συνέχεια του προπαρασκευαστικού έργου της δανικής Προεδρίας τον περασμένο χρόνο, η Επιτροπή διεξήγαγε κατά το πρώτο εξάμηνο του 2003 μια ανοιχτή και ολοκληρωμένη διαδικασία διαβούλευσης όπου συμπεριλήφθηκαν οι σημαντικότεροι εταίροι. Αυτό αποδείχθηκε μια πολύ χρήσιμη άσκηση. Ακόμα, η Επιτροπή έλαβε υπόψη το ψήφισμα του Ευρωπαϊκού Κοινοβουλίου της 16ης Ιανουαρίου 2003. Τον Ιούνιο του 2003 η Επιτροπή διαβίβασε στο Συμβούλιο τις προτάσεις της για το δεύτερο σχέδιο δράσης. Μετά από τη σχετική συζήτηση το Συμβούλιο υιοθέτησε την τελική εκδοχή του εγγράφου που εγκρίθηκε από το Ευρωπαϊκό Συμβούλιο στη συνάντησή του στις Βρυξέλλες στις 16 και 17 Οκτωβρίου 2003.
<P>
Ακόμη, η Επιτροπή εργάσθηκε σκληρά για την περαιτέρω υλοποίηση του πρώτου σχεδίου δράσης που ασφαλώς θα πρέπει να έχει ολοκληρωθεί στο τέλος του χρόνου. Ορισμένα από τα αποτελέσματα που επιτεύχθηκαν πρόσφατα σε αυτό το πλαίσιο είναι αξιομνημόνευτα, όπως για παράδειγμα: η εφαρμογή των πρώτων προγραμμάτων στο πλαίσιο της εταιρικής σχέσης της Βόρειας Διάστασης για το περιβάλλον, η υπογραφή του πολυμερούς προγράμματος για την ατομική ενέργεια και το περιβάλλον στην Ομοσπονδία της Ρωσίας και η επέκταση της διασυνοριακής συνεργασίας ως μέρος της επεξεργασίας των πρώτων προγραμμάτων που ακολούθησαν την ανακοίνωση που έκανε η Επιτροπή τον Ιούλιο του 2003.
<P>
Δεν πρέπει επίσης να λησμονούμε τον μεγάλο αριθμό προγραμμάτων και ειδικών πρωτοβουλιών της Επιτροπής που έχουν ήδη ολοκληρωθεί ή διεξάγονται ακόμα στο πλαίσιο κοινοτικών προγραμμάτων, που συμβάλλουν επίσης στην υλοποίηση της Βόρειας Διάστασης. Η ετήσια έκθεση προόδου για το 2003 σχετικά με την εκτέλεση του σχεδίου δράσης της Βόρειας Διάστασης θα μας δώσει μια πλήρη εικόνα όλων των τομέων που περιλαμβάνει το πρώτο σχέδιο δράσης. Η Επιτροπή θα δημοσιεύσει την έκθεση αυτήν τις ερχόμενες εβδομάδες.
<SPEAKER ID="186" LANGUAGE="FI" NAME="Suominen (PPE-DE )." AFFILIATION="">
<P>
    Κύριε Πρόεδρε, κύριε Προεδρεύων, Επίτροπε Verheugen, στο θέμα της Βόρειας Διάστασης, ανάλογα με τη διάθεσή μας, μπορούμε να αναφέρουμε τόσο καλές όσο και άσχημες ειδήσεις. Η καλή είδηση έγκειται στο ότι το Συμβούλιο και η Επιτροπή δηλώνουν ότι η Βόρεια Διάσταση εξακολουθεί να υφίσταται. Η άσχημη είδηση έγκειται στο γεγονός ότι στο πλαίσιο αυτό δεν έχει συμβεί τίποτε, με εξαίρεση ότι το Κοινοβούλιο, το Συμβούλιο και η Επιτροπή προσπαθούν ανταγωνιστικά να ευρύνουν και ταυτόχρονα να αμβλύνουν την όλη έννοια, ώστε σύντομα να καλύπτει ολόκληρο το Βόρειο ημισφαίριο.
<P>
Ωστόσο, στα Νότια της Βαλτικής και στη Βορειοδυτική Ρωσία συμβαίνουν διαρκώς γεγονότα, στα οποία η Ευρωπαϊκή Ένωση θα έπρεπε επίσης να συμμετέχει οικονομικώς. Η ασφάλεια ή μη στη θάλασσα συνιστά ένα από τα θέματα αυτά. Η Ένωση διευρύνεται· σε τέσσερις μήνες τα κοινά σύνορα της Ρωσίας με την Ένωση θα διπλασιαστούν. Η συμφωνία του Καλίνινγκραντ απειλεί να οδηγήσει σε τεράστια διαφωνία, καθώς κανείς δεν φαίνεται να ενημερώνει τη Λιθουανία σχετικά με το τι συμβαίνει ή εάν συμβαίνει κάτι. Διασκεδάσαμε με το ευτράπελο που διαβάσαμε στα πρακτικά της διάσκεψης κορυφής ΕΕ-Ρωσίας, ότι μέχρι το τέλος του 2003 θα έχει εκπονηθεί τάχιστα μια μελέτη σκοπιμότητας. Εναπομένουν πλέον μόνον έξι εβδομάδες, και οι Λιθουανοί –τουλάχιστον, με βάση τις χθεσινές δηλώσεις του προηγούμενου Προέδρου τους– δηλώνουν πλήρη άγνοια. Εικάζεται ότι ο αγωγός φυσικού αερίου του Βορρά θα κατασκευαστεί σε δύο με τρία χρόνια περίπου και θα ακολουθεί τη διαδρομή από τη Βόρεια Θάλασσα μέχρι την Κεντρική Ευρώπη ακολουθώντας τα σύνορα της Φινλανδίας και διασχίζοντας τη Βαλτική Θάλασσα. Δεν υπάρχει υποδομή από τη Βόρεια Θάλασσα μέχρι τη Βαλτική, μια διαδρομή που πιθανότατα θα διασχίζει επίσης τα αιώνια δάση, τα οποία απαιτούν προστασία. Οι Ρώσοι δεν πρόκειται να τα καταφέρουν μόνοι τους.
<P>
Κατά καιρούς επικρατεί έντονη φιλολογία στην Ένωση για τους κινδύνους που ελλοχεύουν στη Βορειοδυτική Ρωσία από τα πυρηνικά απόβλητα και τους πυρηνικούς σταθμούς. Ωστόσο, στα πλαίσια του προγράμματος Tacis ένα τεράστιο ποσό, ύψους 180 εκατομμυρίων ευρώ περίπου, το οποίο αφορά προγράμματα πυρηνικής ασφάλειας παραμένει αδιάθετο. Γιατί λοιπόν τα κονδύλια αυτά να μην διατεθούν για τον καθαρισμό των περιοχών Litsa Guba και Muurmansk από τα θαλάσσια πυρηνικά απόβλητα –με τον όρο αυτό εννοώ τους παροπλισμένους αντιδραστήρες πυρηνικών υποβρυχίων και τα πυρηνικά απόβλητα που βρίσκονται εκτεθειμένα στις ακτές– ή για τη διασφάλιση της ασφαλούς λειτουργίας των σταθμών στις περιοχές Sosnovibori και Kandalaksha. Η περιβαλλοντική εταιρική σχέση στο πλαίσιο της Βόρειας Διάστασης, την οποία συντονίζει η Ευρωπαϊκή Τράπεζα Ανασυγκρότησης και Ανάπτυξης συνιστά εξαίρετο μέσο, το οποίο, εν προκειμένω, θα πρέπει να χρησιμοποιηθεί σε περισσότερα του ενός προγράμματα. Το εργοστάσιο καθαρισμού λυμάτων που βρίσκεται νοτιοδυτικά της Αγίας Πετρούπολης αποτελεί μόνο την κορυφή του παγόβουνου σε σχέση με την υπάρχουσα ανάγκη.
<SPEAKER ID="187" LANGUAGE="FI" NAME="Myller, Riitta (PSE )." AFFILIATION="">
<P>
Ωστόσο, η Βόρειος Διάσταση, όπως ειπώθηκε προηγουμένως, κατηγορήθηκε ότι είναι άμορφη και ασαφής. Ευελπιστούμε ότι το επόμενο πρόγραμμα 2004-2006 θα εξαλείψει τα προβλήματα αυτά. Το πρόγραμμα υπόσχεται ότι θα θεσπίσει ένα κοινό πλαίσιο δράσης για όλη τη στρατηγική που αφορά τη Βόρεια Διάσταση δημιουργώντας στρατηγικούς στόχους και προτεραιότητες. Εντούτοις, η Βόρεια Διάσταση θα αποκτήσει επαρκή αξιοπιστία μόνον εάν συμβάλει στη βελτίωση της ζωής των ανθρώπων στις Βόρειες περιοχές της ΕΕ καθώς και στις περιοχές εκείνες που συνορεύουν με τις προαναφερθείσες. Τούτο σημαίνει ανάπτυξη της οικονομίας χρησιμοποιώντας όλες τις δυνατότητες που προσφέρουν το εμπόριο και η βιώσιμη χρήση των φυσικών πόρων.
<SPEAKER ID="188" LANGUAGE="FI" NAME="Väyrynen (ELDR )." AFFILIATION="">
<P>
Με την πολιτική για την Ευρύτερη Ευρώπη, η ΕΕ διευρύνεται περαιτέρω και εντείνει τις σχέσεις της με τους ευρωπαίους γείτονές της. Συμπληρωματικές της πολιτικής αυτής είναι οι κοινοτικές πολιτικές της Βόρειας και της Νότιας Διάστασης, οι οποίες εκτείνονται και πέρα από την Ευρώπη. Είναι φυσικό η νέα πολιτική γειτνίασης και το νέο χρηματοδοτικό μέσο για τη συνεργασία μεταξύ γειτόνων να υλοποιηθούν και στις Βόρειες περιοχές. Ιδιαίτερα στο Βορρά, το νέο χρηματοδοτικό σύστημα θα μπορούσε να εφαρμοστεί ως πολιτικό σχέδιο ήδη πριν από την γενικότερη εφαρμογή του, όπως προτείνει και η έκθεση Napoletano. 
<SPEAKER ID="189" LANGUAGE="FI" NAME="Seppänen (GUE/NGL )." AFFILIATION="">
<SPEAKER ID="190" LANGUAGE="FI" NAME="Wuori (Verts/ALE )." AFFILIATION="">
<SPEAKER ID="191" LANGUAGE="EN" NAME="Wallis (ELDR )." AFFILIATION="">
<P>
Η Βόρεια Διάσταση αφορά τις σχέσεις ΕΕ-Ρωσίας, αλλά αφορά επίσης και κάτι ευρύτερο σε ολόκληρο τον Βόρειο Πόλο και την Αρκτική. Μία από τις υπουργικές συναντήσεις πραγματοποιήθηκε στο Ilulissat της Γροιλανδίας, και είχα την εντύπωση ότι τονίστηκε το παράθυρο προς τον Ατλαντικό, αλλά, αντιθέτως, φαίνεται ότι έκλεισε αποφασιστικά.
<SPEAKER ID="192" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, θέλω πρώτα να απευθυνθώ στον κ. Suominen. Ασφαλώς έχετε απόλυτο δίκιο λέγοντας ότι η λεκάνη της Βαλτικής είναι μία από τις δυναμικότερες περιοχές της Ευρώπης, αν όχι η πιο δυναμική από όλες μιλώντας από οικονομική σκοπιά. Ωστόσο, είναι επίσης γεγονός ότι μετά την 1η Μαΐου 2004 όλες οι χώρες της Βαλτικής εκτός από τη Ρωσία θα είναι μέλη της Ευρωπαϊκής Ένωσης. Θα υπάρχει μία μόνο χώρα στη Βαλτική που δεν θα ανήκει στην Ευρωπαϊκή Ένωση και αυτή θα είναι η Ομοσπονδία της Ρωσίας. Όλες οι άλλες θα είναι μέλη. Όλα τα θέματα που αφορούν την πολιτική για τη Βαλτική θα είναι στο μέλλον θέματα της πολιτικής ΕΕ-Ρωσίας. Αυτό δεν μπορούμε να το αποφύγουμε. Θεωρώ ότι από αυτήν την άποψη οι πρωτοβουλίες που αναπτύξαμε σε σχέση με τη Ρωσία ενδυναμώνουν σημαντικά τη Βόρεια Διάσταση.
<SPEAKER ID="193" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 17.40 και συνεχίζεται στις 18.00)">
<P>
   Σύμφωνα με το άρθρο 37, παράγραφος 2 του Κανονισμού, έχω λάβει πέντε προτάσεις ψηφίσματος(1).
<SPEAKER ID="194" LANGUAGE="" NAME="" AFFILIATION="Αντιπροέδρου">
<SPEAKER ID="195" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την Ώρα των Ερωτήσεων προς το Συμβούλιο. (B5-0414/2003).
<P>
Η Ιταλική Προεδρία της Ε.Ε. προωθεί πρόταση απόφαση του Συμβουλίου, αξιοποιώντας το άρθρο 2.2 της Συμφωνίας Σένγκεν, με βάση την οποία ένα κράτος μέλος που οργανώνει Διάσκεψη Κορυφής ή άλλο γεγονός αναλόγου σημασίας, θα μπορεί να επαναγκαθιστά προσωρινά τα εσωτερικά του σύνορα. Ταυτόχρονα, υποχρεούνται τα κράτη μέλη να παρέχουν όλες τις πληροφορίες που μπορούν να βοηθήσουν στον εντοπισμό των ατόμων που είναι γνωστά ότι έχουν δημιουργήσει ταραχές σε ανάλογες συνθήκες και να στέλνουν τα ονόματα των ατόμων με επιδόσεις σε παραβάσεις που σχετίζονται με διατάραξη της δημόσιας τάξης σε διαδηλώσεις του παρελθόντος.
<SPEAKER ID="196" LANGUAGE="IT" NAME="Antonione," AFFILIATION="Συμβούλιο">
<P>
   . – Το άρθρο 2, παράγραφος 2, της Σύμβασης Σένγκεν ορίζει ότι, για λόγους δημόσιας τάξης ή εθνικής ασφάλειας, ένα από τα συμβαλλόμενα μέρη μπορεί, κατόπιν διαβούλευσης με τα άλλα συμβαλλόμενα μέρη, να αποφασίσει για περιορισμένη χρονική περίοδο τη διενέργεια συνοριακών ελέγχων στα εσωτερικά του σύνορα για την αντιμετώπιση της κατάστασης. Εάν για λόγους δημόσιας τάξης ή εθνικής ασφάλειας επιβάλλεται άμεση δράση, το ενδιαφερόμενο συμβαλλόμενο μέρος λαμβάνει τα αναγκαία μέτρα και ενημερώνει το ταχύτερο δυνατόν τα άλλα συμβαλλόμενα μέρη.
<P>
Για την εφαρμογή των διατάξεων αυτών, η εκτελεστική επιτροπή ενέκρινε στις 20 Δεκεμβρίου του 1995 την απόφαση που αφορά τη διαδικασία εφαρμογής του άρθρου 2, παράγραφος 2, της Σύμβασης Σένγκεν. Η ιταλική Προεδρία, σύμφωνα με τα προαναφερθέντα κείμενα και συγκεκριμένα την ΕΕ L 239 της 22.9.2000 σ. 133, την κοινή δράση της 26ης Μαΐου 1997 σε θέματα συνεργασίας στον τομέα της δημόσιας τάξης και της ασφάλειας (ΕΕ L 147 της 5.6.1997 σ. 1) και τα συμπεράσματα του Συμβουλίου της 13ης Ιουλίου 1997 σχετικά με την ασφάλεια των συνόδων του Ευρωπαϊκού Συμβουλίου και άλλων εκδηλώσεων αντίστοιχης σπουδαιότητας (έγγραφο 10916/01 JAAI 82), προώθησε ένα σχέδιο απόφασης του Συμβουλίου για την ασφάλεια των συνεδριάσεων του Ευρωπαϊκού Συμβουλίου και άλλων εκδηλώσεων αντίστοιχης σπουδαιότητας.
<P>
Το σχέδιο απόφασης δεν καταργεί τις ατομικές ελευθερίες που προβλέπει ο Χάρτης των Θεμελιωδών Δικαιωμάτων της Ευρωπαϊκής Ένωσης της 7ης Δεκεμβρίου 2000 (ΕΕ C 364 της 18.12.2000 σ. 1)· ειδικότερα, περιέχει συγκεκριμένες διατάξεις για θέματα προστασίας στην ανταλλαγή των δεδομένων προσωπικού χαρακτήρα. 
<SPEAKER ID="197" LANGUAGE="" NAME="Αλαβάνος (GUE/NGL )." AFFILIATION="">
<P>
    Eυχαριστώ τον κ. Υπουργό για την απάντησή του, η οποία με ανησυχεί βέβαια. Θα ήθελα να του υποβάλω το εξής συμπληρωματικό ερώτημα: ποια είναι η τύχη αυτού του σχεδίου ψηφίσματος, δηλαδή έχει γίνει κατ’ αρχήν αποδεκτό από τους υπόλοιπους 14 και ποιες είναι οι βασικές προβλέψεις οι οποίες ενυπάρχουν σ’ αυτήν την πρόταση ψηφίσματος; 
<SPEAKER ID="198" LANGUAGE="IT" NAME="Antonione," AFFILIATION="Συμβούλιο">
<SPEAKER ID="199" LANGUAGE="" NAME="Πρόεδρος." AFFILIATION="">
<P>
Θα μπορούσε το Συμβούλιο να αναφέρει ποια κράτη μέλη τροποποίησαν το εσωτερικό τους δίκαιο εντός της προβλεπόμενης προθεσμίας της 6ης Σεπτεμβρίου 2003, όπως ορίζει το άρθρο 42 της απόφασης 2002/187/ΔΕΥ(1); Ποια είναι τα κύρια στοιχεία των εν λόγω νομοθεσιών και ποιες οι βασικές διαφορές τους;
<P>
Επί ποιών εθνικών κανόνων έχουν ορισθεί το καθεστώς και οι αρμοδιότητες των εθνικών μελών της Eurojust κατά την περίοδο που μεσολάβησε από την έναρξη της ισχύος της απόφασης έως σήμερα; Ποια είναι τα κύρια στοιχεία των εν λόγω πράξεων και ποιες οι βασικές διαφορές τους; 
<SPEAKER ID="200" LANGUAGE="IT" NAME="Antonione," AFFILIATION="Συμβούλιο">
<P>
   . – Το Συμβούλιο δεν έλαβε καμία ενημέρωση από τα κράτη μέλη όσον αφορά την εφαρμογή της απόφασης 2002/187/ΔΕΥ σχετικά με τη σύσταση της Eurojust. Το Συμβούλιο επιθυμεί να επιστήσει την προσοχή του κ. βουλευτή στο γεγονός ότι η απόφαση δεν απαιτεί την κοινοποίηση αυτής της πληροφορίας στο Συμβούλιο εκ μέρους των κρατών μελών. Γνωρίζει ωστόσο ότι η Επιτροπή επεξεργάζεται μια έκθεση για την εφαρμογή της απόφασης 2002/187/ΔΕΥ· ενημερώθηκε δε ότι η Επιτροπή προτίθεται να παρουσιάσει την έκθεση αυτή στο Συμβούλιο εντός του έτους. Δεδομένου ότι απουσιάζουν οι πληροφορίες σχετικά με τους εθνικούς κανόνες μεταφοράς, το Συμβούλιο δεν μπορεί να παράσχει στον κ. βουλευτή διευκρινήσεις για τους εθνικούς κανόνες που καθόρισαν το καθεστώς και τις εξουσίες των εθνικών μελών της Eurojust στην περίοδο που μεσολάβησε από την έναρξη ισχύος της απόφασης έως σήμερα. Η ιταλική Προεδρία του Συμβουλίου οργάνωσε, ωστόσο, ένα σεμινάριο με αυτό το θέμα, το οποίο διεξήχθη στη Ρώμη στις 13 και 14 Νοεμβρίου 2003. 
<SPEAKER ID="201" LANGUAGE="IT" NAME="Cappato (NI )." AFFILIATION="">
<P>
   – Σύμφωνα με τις πληροφορίες μας, τα κράτη μέλη που απάντησαν έως τώρα ήταν μόνον οκτώ, ενώ η προβλεπόμενη προθεσμία για την απάντηση ήταν η 6η Σεπτεμβρίου. Το πρόβλημα είναι πολύ λεπτό γιατί εν τω μεταξύ η Eurojust λειτουργεί και ανταλλάσσονται ακόμη και πολύ ευαίσθητα προσωπικά δεδομένα. Όσον αφορά την Eurojust, πιστεύω ότι το πρόβλημα είναι πως αντιστρέψαμε τις προτεραιότητές μας, ότι δημιουργήθηκε δηλαδή μια δομή γραφειοκρατικής συνεργασίας ενώ απουσιάζουν κανόνες και εγγυήσεις, ενώ δεν διασφαλίσαμε ότι οι κανόνες αυτοί θα μπορούσαν να εφαρμοσθούν με δεσμευτικούς όρους. Αρκεί να αναφέρω την περίπτωση Moellemann –στην οποία ενεπλάκη η Eurojust, με ανταλλαγή δεδομένων– ενός στελέχους του γερμανικού Φιλελεύθερου Δημοκρατικού Κόμματος που αυτοκτόνησε κατά τη διάρκεια της διεξαγωγής μιας αστυνομικής και δικαστικής επιχείρησης στην οποία συμμετείχαν περισσότερα κράτη μέλη. Παραμένει το ερώτημα: σύμφωνα με ποιους κανόνες ενήργησε ο γερμανός εκπρόσωπος στην ανταλλαγή των πληροφοριών σχετικά με την περίπτωση Moellemann, όταν η Eurojust δηλώνει πως εφαρμόσθηκαν οι κανόνες της Γερμανίας, ενώ οι Γερμανοί υποστηρίζουν ότι εφαρμόσθηκαν οι κανόνες της EUROJUST; Όπως βλέπετε, κύριε Antonione, υπάρχει ένα πρόβλημα που πρέπει να λυθεί επειγόντως. Η προθεσμία της 6ης Σεπτεμβρίου δεν έγινε σεβαστή: είναι αναγκαία μια επείγουσα παρέμβαση. 
<SPEAKER ID="202" LANGUAGE="" NAME="Πρόεδρος." AFFILIATION="">
<SPEAKER ID="203" LANGUAGE="IT" NAME="Antonione," AFFILIATION="Συμβούλιο">
<P>
   . – Όπως ανέφερα ήδη τον Οκτώβριο, στην κοινή απάντηση στις προφορικές ερωτήσεις H-0544/03 και H-0549/03 σχετικά με το ίδιο θέμα, το Συμβούλιο είναι ενήμερο για τη δίκη και τη φυλάκιση πέντε κουβανών πολιτών που διαμένουν στη Φλώριδα από το 2001, καθώς και για τις ανησυχίες που εξέφρασαν σχετικά με τις συνθήκες κράτησής τους και ΜΚΟ που ασχολούνται με τα ανθρώπινα δικαιώματα. Το Συμβούλιο δεν συζήτησε τις συνθήκες της δίκης. Όσον αφορά τη γενικότερη στάση του Συμβουλίου και της Επιτροπής έναντι της Κούβας, παραπέμπω τον κ. βουλευτή στη συζήτηση που είχαμε σε αυτό το Σώμα στις αρχές Σεπτεμβρίου. 
<SPEAKER ID="204" LANGUAGE="ES" NAME="Martínez Martínez (PSE )." AFFILIATION="">
<SPEAKER ID="205" LANGUAGE="IT" NAME="Antonione," AFFILIATION="Συμβούλιο">
<SPEAKER ID="206" LANGUAGE="ES" NAME="Marset Campos (GUE/NGL )." AFFILIATION="">
<SPEAKER ID="207" LANGUAGE="" NAME="Πρόεδρος." AFFILIATION="">
<P>
   Πιστεύω ότι ο κ. Frattini εκπροσωπούσε το Συμβούλιο τον περασμένο μήνα, αλλά θα ζητήσω από τον κ. Antonione να λάβει σοβαρά υπόψη αυτές τις ερωτήσεις και να έχει υπόψη του τη δέσμευση που αναλήφθηκε.
<SPEAKER ID="208" LANGUAGE="IT" NAME="Antonione," AFFILIATION="Συμβούλιο">
<P>
   . – Όσον αφορά το Διεθνές Ποινικό Δικαστήριο, το Συμβούλιο υπενθυμίζει τη σημασία που αποδίδει η Ένωση στη διαφύλαξη της ακεραιότητας του Καταστατικού της Ρώμης. Πρέπει να καταβάλουμε κάθε δυνατή προσπάθεια για να προαγάγουμε την καθολική συμμετοχή στο Καταστατικό της Ρώμης και την πλήρη εφαρμογή του μέσω εθνικής νομοθεσίας. Τα κράτη μέλη πρέπει να εγκρίνουν τη συμφωνία σχετικά με τα προνόμια και την ασυλία του Δικαστηρίου και να εξασφαλίσουν την εφαρμογή εθνικής νομοθεσίας μεταφοράς. Θα πρέπει επίσης να αποφεύγουν δηλώσεις που αποτελούν επιφυλάξεις οι οποίες δεν επιτρέπονται βάσει του άρθρου 120 του Καταστατικού της Ρώμης. Υπό την έννοια αυτή, η Ένωση ανέλαβε μια ολόκληρη σειρά πρωτοβουλιών –πολιτικό διάλογο και άλλες πρωτοβουλίες– για να πείσει τις τρίτες χώρες, συμπεριλαμβανομένων των Ηνωμένων Πολιτειών, να υπογράψουν το Καταστατικό. Η Ένωση πιστεύει ότι η καθολική αποδοχή του Καταστατικού της Ρώμης είναι ουσιώδης για την πλήρη αποτελεσματικότητα του Διεθνούς Ποινικού Δικαστηρίου και για τον σκοπό αυτόν πιστεύει ότι θα πρέπει να ενθαρρύνονται πρωτοβουλίες που ενισχύουν την αποδοχή του Καταστατικού, υπό τον όρο να συμφωνούν με το γράμμα και το πνεύμα του.
<P>
Το Συμβούλιο υπενθυμίζει ότι σε κάθε δυνατή ευκαιρία –κοινές θέσεις της Ένωσης, κατευθυντήριες αρχές και ποικίλες πρωτοβουλίες που ανέλαβε σε τρίτες χώρες– επανέλαβε τη ρητή και συνεπή του θέση σχετικά με τις διμερείς συμφωνίες για τη μη έκδοση που αποτέλεσαν αντικείμενο διαπραγμάτευσης ή συνήφθησαν με τις Ηνωμένες Πολιτείες. Τα κράτη μέλη στα οποία οι ΗΠΑ υπέβαλαν προτάσεις αυτού του τύπου αναζήτησαν αμέσως μια κοινή προσέγγιση της Ένωσης σε αυτές τις προτάσεις μέσω του Συμβουλίου. Από την πρώτη στιγμή της διαδικασίας, το Συμβούλιο καθόρισε έναν σαφή πολιτικό στόχο για την κοινή αυτή προσέγγιση. Η βάση οποιασδήποτε λύσης που θα λαμβάνει υπόψη τις ανησυχίες των Ηνωμένων Πολιτειών πρέπει να διαφυλάσσει την ακεραιότητα του Καταστατικού της Ρώμης και δεν πρέπει να θέτει σε κίνδυνο τη λειτουργία του Διεθνούς Ποινικού Δικαστηρίου. Παραπέμπω ειδικότερα στις κατευθυντήριες αρχές της Ένωσης που επισυνάπτονται στα συμπεράσματα του Συμβουλίου της 30ής Σεπτεμβρίου 2002, όπου το Συμβούλιο επιβεβαίωσε ότι, σύμφωνα με την τρέχουσα διατύπωση, η υπογραφή διμερών συμφωνιών με τις Ηνωμένες Πολιτείες θα ήταν ασύμβατη με τις υποχρεώσεις που επιβάλλει στα συμμετέχοντα κράτη το Καταστατικό του Διεθνούς Ποινικού Δικαστηρίου, ενώ θα μπορούσε να αποδειχθεί ασύμβατη και με άλλες διεθνείς συμφωνίες στις οποίες συμμετέχουν τα εν λόγω κράτη. Επιπλέον, η λύση που θα εγκριθεί πρέπει να προβλέπει επίσης έναν κατάλληλο μηχανισμό χάρη στον οποίο όποιος έχει διαπράξει εγκλήματα που εμπίπτουν στην αρμοδιότητα του Δικαστηρίου δεν θα μπορεί να μένει ατιμώρητος. Ο μηχανισμός αυτός πρέπει να εξασφαλίζει ότι οι εθνικοί δικαστές θα διεξάγουν κατάλληλες έρευνες κατά των ατόμων που κατηγορούνται από το Διεθνές Ποινικό Δικαστήριο και ότι θα υπάρχει η προβλεπόμενη δίωξη σε περίπτωση που προκύψουν επαρκή αποδεικτικά στοιχεία.
<P>
Όπως επιβεβαίωσε το Συμβούλιο στην κοινή θέση του Ιουνίου 2003, τα κράτη μέλη εξακολουθούν, όπου αυτό είναι σκόπιμο, να εφιστούν την προσοχή των τρίτων χωρών στα συμπεράσματα του Συμβουλίου της 30ής Σεπτεμβρίου 2002 σχετικά με το Διεθνές Ποινικό Δικαστήριο και τις αρχές της Ένωσης που επισυνάπτονται σε αυτή, όσον αφορά προτάσεις συμφωνιών ή συνθηκών που αφορούν τους όρους για την παράδοση ατόμων στο Δικαστήριο. Υπενθυμίζεται ότι οι δέκα συμμετέχουσες χώρες υποστήριξαν την κοινή θέση της Ένωσης του Ιουνίου 2003, με την οποία ευθυγραμμίσθηκαν και οι συνδεδεμένες χώρες, όπως η Ρουμανία, η Βουλγαρία και η Τουρκία, καθώς και οι χώρες της ΕΖΕΣ.
<P>
Σε σχέση με το ζήτημα που αφορά το αίτημα των Ηνωμένων Πολιτειών για προσωπικά στοιχεία των επιβατών, το Συμβούλιο λαμβάνει πολύ σοβαρά υπόψη τις ανησυχίες που εξέφρασε το Κοινοβούλιο προσφάτως στο ψήφισμα της 9ης Οκτωβρίου 2003. Το Συμβούλιο στήριξε πλήρως την Επιτροπή στις συνεχείς της προσπάθειες να καταλήξει εντός του έτους σε μια οριστική λύση που θα συμβαδίζει με τις σαφείς διατάξεις της νομοθεσίας. 
<SPEAKER ID="209" LANGUAGE="EN" NAME="Andreasen (ELDR ). –" AFFILIATION="">
<SPEAKER ID="210" LANGUAGE="IT" NAME="Antonione," AFFILIATION="Συμβούλιο">
<P>
   . – Δεν είμαι σε θέση αυτή τη στιγμή να αναλάβω μια τέτοια δέσμευση γιατί, όπως γνωρίζετε, κύριε Andreasen, είναι προφανές ότι εξαρτάται και από τα άλλα κράτη μέλη του Συμβουλίου. Όπως είχα την ευκαιρία να αναφέρω προ ολίγου, μπορώ να σας πω ότι επί του θέματος υπήρξε ήδη μια ανταλλαγή απόψεων στο χθεσινό πρόγευμα και κατά τη διάρκεια της συνάντησης της τρόικας. Πιστεύω, συνεπώς, ότι το ζήτημα αυτό θα τεθεί εκ νέου, υπό το πρίσμα μάλιστα των δεσμεύσεων που ο ίδιος ο Κόλιν Πάουελ ανέλαβε δημοσίως απαντώντας κατά τη συνέντευξη Τύπου σε έναν δημοσιογράφο στον οποίο δήλωσε ότι, επιστρέφοντας στη χώρα του, θα μελετήσει το ζήτημα και θα προσπαθήσει να δώσει λύσεις σε ενδεχόμενες προβληματικές καταστάσεις. Ελπίζοντας ότι θα υπάρξουν θετικές εξελίξεις, εύχομαι να μην αναγκασθούμε να επανέλθουμε στο ζήτημα. 
<SPEAKER ID="211" LANGUAGE="" NAME="Πρόεδρος." AFFILIATION="">
<P>
   Δεδομένου ότι αναφέρονται στο ίδιο θέμα, οι ερωτήσεις αριθ. 5 και 6 θα εξεταστούν από κοινού.
<P>
Στις 16 Οκτωβρίου 2003, στην Ιορδανία, μια σειρά προσωπικοτήτων, ισραηλινών και παλαιστινίων, συμφώνησαν επί της αρχής σε ένα σχέδιο ειρήνης για τη διένεξη Ισραήλ - Παλαιστίνης, δίνοντας μια νέα δυναμική στη διαδικασία ειρηνοποίησης στην περιοχή. Το συγκεκριμένο σχέδιο, που προτείνει μια σειρά διευθετήσεων στα βασικά προβλήματα μεταξύ των δύο χωρών, πρόκειται να υπογραφεί στη Γενεύη στις αρχές Νοεμβρίου 2003 τελώντας υπό την αιγίδα της ελβετικής κυβέρνησης. Το συγκεκριμένο δε σχέδιο έχει απολάβει εκτίμησης από πολλές ευρωπαϊκές χώρες.
<P>
Πιστεύει ότι μπορεί να αποτελέσει ώθηση αλλά και ουσιαστικό συμπλήρωμα για τον “Οδικό Χάρτη” για την ειρήνη στη Μέση Ανατολή, όπως πρόσφατα δήλωσε και ο γάλλος Υπουργός Εξωτερικών, Dominique de Villepin;
<P>
Θα εκπροσωπηθεί η Ε.Ε. στα πλαίσια των διαπραγματεύσεων στη Γενεύη για την υιοθέτηση αυτού του σχεδίου ειρήνης και πώς το Συμβούλιο κρίνει την ήδη εκφρασθείσα απόρριψη του σχεδίου αυτού από τον ισραηλινό πρωθυπουργό Ariel Sharon; 
<SPEAKER ID="212" LANGUAGE="IT" NAME="Antonione," AFFILIATION="Συμβούλιο">
<P>
   . – Στις 16 και 17 Οκτωβρίου 2003, το Ευρωπαϊκό Συμβούλιο εξέτασε την κατάσταση της ειρηνευτικής διαδικασίας στη Μέση Ανατολή, συζητώντας ενδεχόμενους τρόπους επίτευξης προόδου. Επιβεβαιώθηκε ότι η Ένωση εκφράζει τη σταθερή της δέσμευση υπέρ του σαφούς στόχου δύο κρατών –του Ισραήλ και ενός βιώσιμου και δημοκρατικού παλαιστινιακού κράτους– που θα ζουν το ένα δίπλα στο άλλο με ειρήνη και ασφάλεια, στο πλαίσιο μιας συνολικής ειρήνης στη Μέση Ανατολή, όπως ορίζεται από τον οδικό χάρτη. Η Ευρωπαϊκή Ένωση επιβεβαιώνει επίσης την αποφασιστικότητά της να συμβάλει σε όλες τις πτυχές εφαρμογής του οδικού χάρτη και επισημαίνει τη σημασία και την επείγουσα ανάγκη θέσπισης ενός αξιόπιστου και αποτελεσματικού μηχανισμού παρακολούθησης εκ μέρους ενός εξωτερικού φορέα. Το Ευρωπαϊκό Συμβούλιο εξέφρασε την έντονη ανησυχία του για την κατάσταση στην περιοχή και διαπίστωσε ότι, παρά την υποστήριξη που προσέφερε η διεθνής κοινότητα στην αναζήτηση μιας δίκαιης και βιώσιμης λύσης, τα ενδιαφερόμενα μέρη δεν κατέβαλαν αρκετές προσπάθειες για να επωφεληθούν της ευκαιρίας για ειρήνη που παρέχει ο οδικός χάρτης όπως υπογραμμίζει η πρόσφατη υπουργική δήλωση της Τετραμερούς που εξεδόθη στις 26 Σεπτεμβρίου 2003.
<P>
Αντιθέτως, η εντεινόμενη βία αποτελεί αιτία διαρκώς περισσότερων δεινών και θανάτων για τον ισραηλινό και παλαιστινιακό λαό και θέτει σε κίνδυνο την ασφάλεια στην περιοχή και πέρα από αυτή. Έτσι, το Ευρωπαϊκό Συμβούλιο κάλεσε τα δύο μέρη, το Ισραήλ και την Παλαιστινιακή Αρχή, να τηρήσουν τις δεσμεύσεις που ανέλαβαν στη σύνοδο κορυφής της Άκαμπα στις 4 Ιουνίου 2003. Το Ευρωπαϊκό Συμβούλιο παρότρυνε όλες τις πλευρές στην περιοχή να εφαρμόσουν άμεσα πολιτικές που οδηγούν στον διάλογο και σε διαπραγματεύσεις. Οι σχέσεις της Ένωσης με όσους ενεργήσουν κατά αντίθετο τρόπο θα υποστούν αναπόφευκτα τις συνέπειες αυτής της συμπεριφοράς.
<P>
Η Ένωση επωφελείται κάθε ευκαιρίας για να προωθήσει τις θέσεις αυτές στα δύο μέρη. Το Συμβούλιο Σύνδεσης Ευρωπαϊκής Ένωσης-Ισραήλ που διεξήχθη στις 17 και 18 Νοεμβρίου 2003 προσέφερε στην Ένωση μια καλή ευκαιρία για να μεταφέρει ένα σαφές πολιτικό μήνυμα στην ισραηλινή κυβέρνηση. Ειδικότερα, η Ένωση υπογράμμισε την ανησυχία της όσον αφορά τη χάραξη του επονομαζόμενου τείχους ασφαλείας και τη συνεχή επέκταση των εποικισμών, επαναλαμβάνοντας την ανάγκη αποφυγής αθώων θυμάτων και καταστροφών στον αγώνα του Ισραήλ κατά της τρομοκρατίας για να μην επιβαρύνεται η κατάσταση του παλαιστινιακού λαού. Το Συμβούλιο υπογράμμισε επίσης πόσο σημαντικό είναι να αναλάβει η Ένωση ενεργό ρόλο στην ειρηνευτική διαδικασία.
<P>
Όσον αφορά την ερώτηση της κ. Ρόδης Κράτσα-Τσαγκαροπούλου, το Συμβούλιο θεωρεί τη Συμφωνία της Γενεύης μια θετική συμβολή στη συζήτηση των λύσεων για την κρίση στη Μέση Ανατολή, σύμφωνα με τη θέση της Ένωσης για το ζήτημα που εκφράσθηκε προσφάτως από το Ευρωπαϊκό Συμβούλιο της 16ης και 17ης Οκτωβρίου 2003. Το Ευρωπαϊκό Συμβούλιο δέχθηκε με ικανοποίηση τις πρωτοβουλίες της κοινωνίας των πολιτών αμφοτέρων των πλευρών και δήλωσε πρόθυμο να στηρίξει ακόμη περισσότερο τις προσπάθειες που αποσκοπούν στην προώθηση της προσέγγισης, στη δημιουργία κλίματος εμπιστοσύνης και στην αναζήτηση μιας βιώσιμης ειρήνης. Οι μέθοδοι για την επίτευξη μιας οριστικής και συνολικής λύσης της ισραηλινοπαλαιστινιακής σύγκρουσης αναφέρονται στον οδικό χάρτη της Τετραμερούς. 
<SPEAKER ID="213" LANGUAGE="ES" NAME="Ferrández Lezaun (Verts/ALE )." AFFILIATION="">
<SPEAKER ID="214" LANGUAGE="IT" NAME="Antonione," AFFILIATION="Συμβούλιο">
<SPEAKER ID="215" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<SPEAKER ID="216" LANGUAGE="IT" NAME="Antonione," AFFILIATION="Συμβούλιο">
<SPEAKER ID="217" LANGUAGE="" NAME="Πρόεδρος." AFFILIATION="">
<P>
Ο Κανονισμός (ΕΚ) 2369/2002(2) του Συμβουλίου, της 20ής Δεκεμβρίου 2002, για την τροποποίηση του Κανονισμού (ΕΚ) 2792/1999(3) για τον καθορισμό των λεπτομερών κανόνων και ρυθμίσεων σχετικά με την κοινοτική διαρθρωτική βοήθεια στον τομέα της αλιείας, στο άρθρο 9 παράγραφος 1β), ορίζει ότι επιτρέπεται η χορήγηση δημοσίων ενισχύσεων για την ανανέωση αλιευτικών σκαφών μόνον για σκάφη κάτω των 400 GT. Επίσης ο ίδιος κανονισμός στο άρθρο 1(3), επισημαίνει ότι τα μέτρα που θεσπίζονται σύμφωνα με τις παραγράφους 1-3 “δεν πρέπει να αυξάνουν την αλιευτική προσπάθεια”.
<P>
Ωστόσο, υπάρχουν αλιευτικές δραστηριότητες που, λόγω των ιδιαίτερων συνθηκών τους αλλά και των συνθηκών των ζωνών στις οποίες αναπτύσσονται (ποντοπόρα πλοία, θυνναλιευτικά με ψυκτική εγκατάσταση, κλπ), είναι αδύνατον να σκεφτεί κανείς ότι θα μπορούσαν να ασκηθούν κατά τρόπον έστω και ελάχιστα προσοδοφόρο με αλιευτικά σκάφη κάτω των 400 GT.
<P>
Κατόπιν τούτου ερωτώ το Συμβούλιο εάν είναι δυνατόν να προβλέψει, στον Κανονισμό του (ΕΚ) 2369/2002, τη χορήγηση δημοσίων ενισχύσεων μέχρι ανωτάτου ποσού που να αντιστοιχεί στα σκάφη των 400 GT, για την ανανέωση αλιευτικών σκαφών μεγαλυτέρων διαστάσεων και εκτοπίσματος, υπό τον όρο πάντα ότι θα πληρούνται οι λοιπές προϋποθέσεις του κανονισμού και ότι η ανανέωση αυτή δεν θα συνεπάγεται αύξηση της αλιευτικής προσπάθειας. 
<SPEAKER ID="218" LANGUAGE="IT" NAME="Antonione," AFFILIATION="Συμβούλιο">
<P>
   . – Ευχαριστώντας τον κ. βουλευτή που υπέβαλε την ερώτηση, το Συμβούλιο θα ήθελε καταρχάς να υπογραμμίσει ότι στις συζητήσεις του Δεκεμβρίου 2002 δόθηκε ιδιαίτερη προσοχή στα μέτρα διαρθρωτικού χαρακτήρα για τους στόλους που ήταν σκόπιμο να προσαρμοσθούν προκειμένου να ληφθεί υπόψη το νέο πλαίσιο μεταρρύθμισης της κοινής αλιευτικής πολιτικής. Για τον σκοπό αυτόν, το Συμβούλιο είχε απόλυτη συνείδηση της ανάγκης εξασφάλισης της συνεκτικότητας μεταξύ της πολιτικής αναδιάρθρωσης του τομέα και άλλων πτυχών της κοινής αλιευτικής πολιτικής, ιδίως όσον αφορά τον στόχο επίτευξης μιας σταθερής και διαρκούς ισορροπίας μεταξύ της ικανότητας του στόλου και των αλιευτικών δυνατοτήτων σε κοινοτικά ύδατα και εκτός κοινοτικών υδάτων. Κατά συνέπεια, η απόφαση που ελήφθη τον Δεκέμβριο του 2002 όσον αφορά τις ενισχύσεις αποσκοπεί στην επικέντρωση της οικονομικής στήριξης της Κοινότητας σε μια σειρά δράσεων τις οποίες το Συμβούλιο θεώρησε άμεσης προτεραιότητας στο νέο πλαίσιο.
<P>
Όσον αφορά την κατασκευή νέων σκαφών, ο κανονισμός 2369/2002 ορίζει ότι οι δημόσιες ενισχύσεις στον τομέα αυτόν θα είναι διαθέσιμες έως το τέλος του 2004, αλλά εφεξής θα προορίζονται μόνο για αλιευτικά κάτω των 400 GT. Ανεξάρτητα από το γεγονός ότι, σε επίπεδο οικονομικής απόδοσης, ορισμένες αλιευτικές δραστηριότητες μπορούν να πραγματοποιηθούν με αλιευτικά σκάφη κάτω των 400 GT, πρέπει να υπογραμμίσουμε ότι για την κατασκευή των τύπων σκαφών που αναφέρατε, κύριε Ortuondo Larrea, ο κανονισμός του Συμβουλίου δεν προβλέπει τη δυνατότητα παροχής ενισχύσεων ιδίου ύψους με εκείνο που ορίζεται για τα αλιευτικά έως 400 GT. Ωστόσο, όσον αφορά τις επενδύσεις με σκοπό την ασφάλεια της ναυσιπλοΐας και τη διασφάλιση των συνθηκών εργασίας και της ποιότητας των προϊόντων, ο κανονισμός 2369/2002 προέβλεπε την παροχή ενισχύσεων για τον εξοπλισμό και τον εκσυγχρονισμό μετά το 2004 και χωρίς την εφαρμογή των ορίου των 400 GT. Οποιοδήποτε ανάλογο μέτρο με εκείνο που προτείνεται στην ερώτηση του κ. Ortuondo Larrea θα απαιτούσε, ωστόσο, μια πρόταση της Επιτροπής. 
<SPEAKER ID="219" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
Ασφαλώς είμαι υπέρμαχος της ιδέας ότι πρέπει να διατηρείται ένα ελάχιστο απόθεμα όλων των πιθανών ειδών ιχθύων που θα διασφαλίζει την επιβίωση και τη συνέχεια τους, και οι ίδιοι οι αλιείς είναι οι πρώτοι που ενδιαφέρονται να μην εξαντληθούν αυτοί οι πόροι, εφόσον αποτελούν το μέσο επιβίωσής τους. Γι’ αυτό έθεσα την ερώτηση αν, σεβόμενοι την αλιευτική προσπάθεια, σεβόμενοι τις θεσπισμένες μέγιστες ποσότητες επιτρεπόμενων αλιευμάτων, θα μπορούσατε να εγκρίνετε οικονομικές ενισχύσεις για την ανανέωση αλιευτικών σκαφών τα οποία, λόγω της ιδιαιτερότητάς του, δεν μπορούν να έχουν λιγότερα από 400 GT.
<SPEAKER ID="220" LANGUAGE="" NAME="Πρόεδρος." AFFILIATION="">
<P>
Θα ασκήσει πιέσεις το Συμβούλιο στις γαλλικές αρχές σχετικά με τη συνεχιζόμενη κράτηση πολιτικών κρατουμένων χωρίς τη διενέργεια δίκης; Αναφέρομαι συγκεκριμένα στην περίπτωση 6 Βρετόνων υποστηρικτών του εθνικιστικού κινήματος, τέσσερις εκ των οποίων είναι φυλακισμένοι για πάνω από 3 χρόνια χωρίς δίκη και μάλιστα, ο ένας από αυτούς, ο Alain Solé, κρατείται για περισσότερο από πέντε χρόνια.
<P>
Μετά τη σύλληψή του το 1999 για παράνομη συμμετοχή σε βομβιστικές επιθέσεις, η υγεία του Alain Sole έχει επιδεινωθεί κρίσιμα ως συνέπεια της παράνομης φυλάκισής του. Τώρα πάσχει από ινσουλινοεξαρτώμενο διαβήτη ως αποτέλεσμα της έλλειψης κατάλληλης ιατρικής περίθαλψης κατά τους μήνες που ακολούθησαν τη σύλληψή του. Όποτε οριζόταν η αποφυλάκισή του σύμφωνα με το γαλλικό νόμο, το όνομά του συνδεόταν με διάφορες κατηγορίες για συμμετοχή σε εγκληματικές πράξεις και από τότε παρέμενε υπό προσωρινή κράτηση.
<P>
Η προφυλάκιση κατηγορουμένων αποτελεί ξεκάθαρη παραβίαση του άρθρου 5(3) της Ευρωπαϊκής Σύμβασης Ανθρωπίνων Δικαιωμάτων. Δεσμεύεται το Συμβούλιο να εξετάσει το ζήτημα εντός λογικής προθεσμίας στα πλαίσια των διεθνών προτύπων για τα δικαιώματα των ατόμων που κρατούνται παράνομα χωρίς τη διενέργεια δίκης; 
<SPEAKER ID="221" LANGUAGE="IT" NAME="Antonione," AFFILIATION="Συμβούλιο">
<SPEAKER ID="222" LANGUAGE="EN" NAME="Wyn, Eurig (Verts/ALE )." AFFILIATION="">
<P>
    Η συμπληρωματική μου ερώτηση βασίζεται στο άρθρο 5, παράγραφος 3 της Ευρωπαϊκής Σύμβασης Ανθρωπίνων Δικαιωμάτων, το οποίο δηλώνει ότι όποιος συλλαμβάνεται ή κρατείται σύμφωνα με τις διατάξεις της παραγράφου 1 (γ) του παρόντος άρθρου πρέπει να παρουσιάζεται σε σύντομο χρονικό διάστημα ενώπιον ενός δικαστή ή άλλου αξιωματούχου που είναι εξουσιοδοτημένος από τον νόμο να ασκεί δικαστική εξουσία και δικαιούται να δικαστεί εντός εύλογου χρονικού διαστήματος ή να απελευθερωθεί εν αναμονή της δίκης. Η απελευθέρωση μπορεί να προϋποθέτει την παροχή εγγυήσεων όσον αφορά την παρουσία στη δίκη.
<SPEAKER ID="223" LANGUAGE="IT" NAME="Antonione," AFFILIATION="Συμβούλιο">
<SPEAKER ID="224" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="225" LANGUAGE="IT" NAME="Antonione," AFFILIATION="Συμβούλιο">
<SPEAKER ID="226" LANGUAGE="" NAME="Ortuondo Larrea (Verts/ALE )." AFFILIATION="">
<P>
    Κύριε Προεδρεύοντα του Συμβουλίου, ενόψει της απάντησής σας, αντί να σας κάνω την ερώτηση που σκόπευα, θα κάνω απλά μια υπόδειξη: διαβάστε τα άρθρα 6 και 7 της Συνθήκης και έπειτα απαντήστε. 
<SPEAKER ID="227" LANGUAGE="" NAME="Πρόεδρος." AFFILIATION="">
<P>
Η συνεχιζόμενη σύγκρουση στην Τσετσενία προξένησε κατά την τελευταία δεκαετία δύο αιματηρούς και ανελέητους πολέμους και στοίχισε τη ζωή σε πάνω από 150.000 ανθρώπους. Κι όμως, παρά τις επίμονες επικλήσεις των οργανώσεων για τα ανθρώπινα δικαιώματα για διεθνή επέμβαση, το ζήτημα της Τσετσενίας εκτοπίστηκε προσφάτως από την ατζέντα της διεθνούς κοινότητας και υποβιβάστηκε σε εσωτερικό ζήτημα της Ρωσίας. Πολλοί αντιμετώπισαν αυτήν την μετατόπιση ως μια προσπάθεια των ΗΠΑ να εξασφαλίσουν τη συνεργασία της Ρωσίας στον πόλεμο κατά της τρομοκρατίας και να βελτιώσουν την πρόσβασή τους στους ενεργειακούς πόρους της Ρωσίας ως εναλλακτική λύση για το πετρέλαιο του Κόλπου. Τους ευρωπαίους ηγέτες φαίνεται να απασχολεί περισσότερο η σταθερότητα στη Ρωσία και η αδιάλειπτη τροφοδοσία της ηπείρου με φυσικό αέριο και πετρέλαιο, παρά οι παραβιάσεις των ανθρωπίνων δικαιωμάτων.
<SPEAKER ID="228" LANGUAGE="IT" NAME="Antonione," AFFILIATION="Συμβούλιο">
<P>
Στις 8 Οκτωβρίου 2003, η Προεδρία, εξ ονόματος της Ευρωπαϊκής Ένωσης, εξέδωσε δήλωση σχετικά με τις προεδρικές εκλογές στην Τσετσενία. Η Ένωση εξέφρασε σοβαρές αμφιβολίες σχετικά με την ορθότητα της εκλογικής διαδικασίας και σοβαρές ανησυχίες για τις συνθήκες υπό τις οποίες διεξήχθησαν οι εκλογές· εξέφρασε, ωστόσο, και την ευχή ότι, μετά τις εκλογές αυτές, θα ακολουθήσουν σημαντικές προσπάθειες για μια ειλικρινή συμφιλίωση και την αποκατάσταση της ειρήνης. Σε εσωτερικό επίπεδο, η Ένωση συζήτησε για την Τσετσενία σε πολυάριθμες συνεδριάσεις όλων των επιπέδων. Σε όλες τις πρόσφατες συνεδριάσεις πολιτικού διαλόγου με τη Ρωσία, η Τσετσενία βρέθηκε στην ημερήσια διάταξη: συνεδρίαση των πολιτικών ηγετών στις 12 Σεπτεμβρίου στη Μόσχα, επιτροπή συνεργασίας με τη Ρωσία στις 20 Οκτωβρίου, υπουργική τρόικα στις 28 Οκτωβρίου στη Μόσχα. Το θέμα ετέθη και στο πλαίσιο της διάσκεψης κορυφής Ευρωπαϊκής Ένωσης-Ρωσίας στις 6 Νοεμβρίου 2003 στη Ρώμη. 
<SPEAKER ID="229" LANGUAGE="EN" NAME="McKenna (Verts/ALE )." AFFILIATION="">
<P>
Η ΕΕ πρέπει να ασκήσει πιέσεις σε επίπεδο Συμβουλίου για την ελεύθερη διεθνή παρακολούθηση των ανθρωπίνων δικαιωμάτων στην Τσετσενία. Το ζήτημα αυτό πρέπει να τεθεί εκ νέου στη διεθνή ατζέντα. Είναι τελείως απαράδεκτο το γεγονός ότι 150 000 άνθρωποι πέθαναν την τελευταία δεκαετία και ότι γίνονται φοβερές παραβιάσεις των ανθρωπίνων δικαιωμάτων. Οι άνθρωποι είναι πρόθυμοι να κάνουν τα στραβά μάτια υπέρ των συμφερόντων τους που αφορούν το πετρέλαιο και τους πόρους. 
<SPEAKER ID="230" LANGUAGE="" NAME="Πρόεδρος." AFFILIATION="">
<SPEAKER ID="231" LANGUAGE="" NAME="" AFFILIATION="">
<SPEAKER ID="232" LANGUAGE="IT" NAME="Antonione," AFFILIATION="Συμβούλιο">
<P>
   . – Το Συμβούλιο συμμερίζεται ασφαλώς τις ανησυχίες που εξέφρασε η κ. βουλευτής όσον αφορά την πυρασφάλεια των ξενοδοχείων και την ανάγκη θέσπισης αποτελεσματικών μέτρων με σκοπό την ευθυγράμμιση με τη σύσταση 86/666/ΕΟΚ του Συμβουλίου. Επιθυμεί επίσης να επιστήσει την προσοχή στην έκθεση της Επιτροπής της 27ης Ιουνίου 2001 (COM(2001) 348), σχετικά με την εφαρμογή της εν λόγω σύστασης, στην οποία εξετάζεται η κατάσταση της εφαρμογής της στα κράτη μέλη.
<SPEAKER ID="233" LANGUAGE="EN" NAME="McAvan (PSE )." AFFILIATION="">
<SPEAKER ID="234" LANGUAGE="IT" NAME="Antonione," AFFILIATION="Συμβούλιο">
<SPEAKER ID="235" LANGUAGE="" NAME="Πρόεδρος." AFFILIATION="">
<P>
Με την ευκαιρία της συνάντησής του με τον Ισπανό πρωθυπουργό Χοσέ Μαρία Αθνάρ στις 19 Οκτωβρίου 2003 στη Μαδρίτη, ο πρωθυπουργός της Τουρκίας Ταγίπ Ερντογάν προειδοποίησε για “διαχωρισμό της Μεσογείου σε χριστιανική και μουσουλμανική λέσχη”. Με την ίδια ευκαιρία ο κ. Ερντογάν, υπό την ιδιότητά του ως πρωθυπουργού της υποψήφιας για προσχώρηση Τουρκίας, προέβη επίσης στην εξής δήλωση: “Δεν θα θέλαμε να μετατραπεί η ΕΕ σε χριστιανική λέσχη” (Εφημερίδα Frankfurter Allgemeine Zeitung της 20ής Οκτωβρίου 2003).
<P>
Ένα από τα ζητήματα που απασχολούν τη συνεχιζόμενη Διακυβερνητική Διάσκεψη είναι το κατά πόσον στο προοίμιο του σχεδιαζόμενου συντάγματος για την ΕΕ θα πρέπει να περιέχεται αναφορά στις ιουδαϊκo-χριστιανικές ρίζες της Ευρώπης. Σε ποιο βαθμό πιστεύει το Συμβούλιο ότι μια αναφορά σε ιστορικό γεγονός αυτού του είδους θα μπορούσε να δυσχεράνει τη μελλοντική προσχώρηση της Τουρκίας; Έχοντας υπόψη ότι η Βίβλος αποτελεί Ιερό Κείμενο τόσο για τους Χριστιανούς και τους Εβραίους όσο και για τους Μουσουλμάνους, σε ποιο βαθμό το Συμβούλιο θα μπορούσε ενδεχομένως να υποστηρίξει διατύπωση όπως “η Βιβλική κληρονομιά της Ευρώπης” ως αναφορά στα βασικά κείμενα της θρησκευτικής κληρονομιάς της Ευρώπης κατά τρόπον ώστε να συμπεριληφθούν στο προοίμιο οι τρεις αυτές θρησκείες του κόσμου; 
<SPEAKER ID="236" LANGUAGE="IT" NAME="Antonione," AFFILIATION="Συμβούλιο">
<SPEAKER ID="237" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, υποθέτω ότι πρέπει να σας ευχαριστήσω για την απάντησή σας, αλλά δεν μπορώ να πω ότι με ικανοποιεί. Η ιταλική Προεδρία είναι αυτή που διαδραματίζει τώρα κάποιον ρόλο. Ο Υπουργός Ευρωπαϊκών Υποθέσεων κ. Buttiglioni είναι ένα από τα μέλη της ιταλικής κυβέρνησης που έχουν δεσμευτεί για την αναφορά στη θρησκευτική, πολιτιστική και ιστορική κληρονομιά στο προοίμιο του Συντάγματος.
<SPEAKER ID="238" LANGUAGE="DE" NAME="Rübig (PPE-DE )." AFFILIATION="">
<SPEAKER ID="239" LANGUAGE="IT" NAME="Antonione," AFFILIATION="Συμβούλιο">
<SPEAKER ID="240" LANGUAGE="" NAME="Πρόεδρος." AFFILIATION="">
<SPEAKER ID="241" LANGUAGE="IT" NAME="Antonione," AFFILIATION="Συμβούλιο">
<P>
   . – Στη δήλωση της 21ης Οκτωβρίου η Ένωση εξέφρασε την ικανοποίησή της για την εκλογή του κ. Mesa Gisbert στη θέση του Προέδρου και υπογράμμισε ότι θα εξακολουθήσει να παρέχει υποστήριξη και βοήθεια στη Βολιβία με σκοπό την ενίσχυση των δημοκρατικών θεσμών, του κράτους δικαίου και του σεβασμού των ανθρωπίνων δικαιωμάτων και την εμπέδωση ευνοϊκότερου κλίματος για την κοινωνική πρόοδο και την οικονομική ανάπτυξη.
<P>
Η Ένωση ήταν και θα εξακολουθήσει να είναι για τη Βολιβία μια σημαντική πηγή επενδύσεων, συναλλαγών και αναπτυξιακής βοήθειας. Καθώς είναι ένας από τους μεγαλύτερους αποδέκτες της κοινοτικής βοήθειας στη Νότιο Αμερική, η Βολιβία έχει λάβει από το 1976 πάνω από 500 εκατομμύρια ευρώ. Από το 1996 έως το 2002 οι επενδύσεις της Κοινότητας έφθασαν σχεδόν το σύνολο των 200 εκατομμυρίων ευρώ, ενώ οι πληρωμές άγγιξαν τα 183 εκατομμύρια ευρώ. Τα ποσά αυτά περιλαμβάνουν τη χρηματοοικονομική, τεχνική και οικονομική συνεργασία, την επισιτιστική ασφάλεια, την ανθρωπιστική βοήθεια, τη συνεργασία με τις μη κυβερνητικές οργανώσεις καθώς και στους τομείς των ανθρωπίνων δικαιωμάτων και άλλων θεματικών κονδυλίων.
<P>
Το έγγραφο εθνικής στρατηγικής προβλέπει ότι το σύνολο της χρηματοδότησης της χρηματοοικονομικής, τεχνικής και οικονομικής συνεργασίας της Ευρωπαϊκής Κοινότητας θα ανέλθει στα 126 εκατομμύρια ευρώ για την περίοδο 2000-2006. Επ’ ευκαιρία της πρόσφατης συνεδρίασης της συμβουλευτικής ομάδας που διεξήχθη στο Παρίσι στις 8 και 9 Οκτωβρίου, οι διεθνείς χορηγοί ανέλαβαν περαιτέρω δεσμεύσεις. Στην τρέχουσα φάση, ωστόσο, δεν είναι δυνατόν να σχηματισθεί ένα ακριβές πλαίσιο των δεσμεύσεων εν γένει και των μορφών που λαμβάνουν αυτές, όπως δάνεια, επιχορηγήσεις, διαγραφές χρέους ή ανταλλαγές.
<SPEAKER ID="242" LANGUAGE="ES" NAME="Medina Ortega (PSE )." AFFILIATION="">
<P>
Συγκεκριμένα, η συμπληρωματική μου ερώτηση είναι αν, ενόψει της αποτυχίας του φιλελεύθερου πειράματος του Sánchez de Losada, ακολουθώντας τις συστάσεις του Διεθνούς Νομισματικού Ταμείου, η Παγκόσμια Τράπεζα και η Ευρωπαϊκή Ένωση και όλοι οι διεθνείς θεσμοί που κυβερνούν σήμερα την παγκόσμια οικονομία έχουμε σκεφτεί τις επιπτώσεις της αποτυχίας αυτών των πολιτικών που τους επιβάλλουμε και την ανάγκη να επανεξεταστεί ένα νέος είδος πολιτικής αναφορικά με χώρες όπως η Βολιβία. 
<SPEAKER ID="243" LANGUAGE="IT" NAME="Antonione," AFFILIATION="Συμβούλιο">
<SPEAKER ID="244" LANGUAGE="" NAME="Πρόεδρος." AFFILIATION="">
<SPEAKER ID="245" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Πρόεδρε, είμαι ήδη αρκετόν καιρό στο Σώμα και εργαζόμουν εδώ πριν ακόμα από την εκλογή μου το 1994. Θυμάμαι για παράδειγμα την τελευταία και την προτελευταία ιταλική Προεδρία και άλλες. Σε τέτοιες περιστάσεις το Συμβούλιο περνούσε τη νύχτα εδώ και η Ώρα των Ερωτήσεων γινόταν στη νυχτερινή συνεδρίαση. Ήθελα απλά να το θυμίσω αυτό. Κατόπιν μεταφέραμε την Ώρα των Ερωτήσεων το απόγευμα για χάρη του Συμβουλίου, με αποτέλεσμα να μη λειτουργεί πλέον από τότε.
<SPEAKER ID="246" LANGUAGE="ES" NAME="Izquierdo Rojo (PSE )." AFFILIATION="(Ο Πρόεδρος διακόπτει την ομιλήτρια)">
<P>
Πρόκειται να θέσω τη συμπληρωματική μου ερώτηση, εφόσον έχω το δικαίωμα να το κάνω, η οποία αναφέρεται στην ερώτηση 17, σχετικά με μια τεράστια τραγωδία. Η συμπληρωματική μου ερώτηση·
<SPEAKER ID="247" LANGUAGE="" NAME="Πρόεδρος." AFFILIATION="">
<P>
   Κυρία Izquierdo, το Συμβούλιο δεν είναι παρόν. 
<SPEAKER ID="248" LANGUAGE="" NAME="Izquierdo Rojo (PSE )." AFFILIATION="">
<P>
Αναφέρεται στην ερώτηση 17 και λέει: Κύριε Προεδρεύοντα του Συμβουλίου, μετά από αυτή την τραγωδία, ενέργησε η Ευρωπαϊκή Ένωση όσον αφορά το Μαρόκο ενόψει του γεγονότος ότι το Βασίλειο του Μαρόκο έχει αντιδράσει θετικά μέσω των μέτρων που υιοθέτησε πρόσφατα; 
<SPEAKER ID="249" LANGUAGE="FR" NAME="Mayol i Raynal (Verts/ALE )." AFFILIATION="">
<P>
Δεν θα επαναλάβω την ερώτησή μου σχετικά με το –αναίτιο, κατά την άποψή μου– κλείσιμο μιας βασκικής εφημερίδας, το οποίο αποφασίστηκε πριν από εννέα μήνες από έναν δικαστή, μάλλον κατόπιν πιέσεων από το ισπανικό Υπουργείο Εσωτερικών. Επί εννέα μήνες, δεν έγινε καμία προσπάθεια διακρίβωσης, κατά τρόπο άμεσο, των λόγων στους οποίους στηρίχθηκε αυτή η καταφανής παραβίαση της ελευθερίας έκφρασης εις βάρος μιας εφημερίδας – της μόνης ημερήσιας εφημερίδας στη βασκική γλώσσα, η οποία, θα ήθελα να επισημάνω, είναι η αρχαιότερη γλώσσα της ηπείρου μας. Κατά την άποψή μου, αυτή η κατάσταση έχει ολέθριες επιπτώσεις για τις ελευθερίες. Η έννοια της ασφάλειας κυριαρχεί στην Ευρωπαϊκή μας Ένωση, εις βάρος των ελευθεριών, και αυτό με θλίβει βαθύτατα. Θα ήθελα να ακούσω κάποιες εξηγήσεις από το Συμβούλιο επί του θέματος. Σίγουρα τα μέλη του Συμβουλίου θα μου έλεγαν το ίδιο που είπαν και στον συνάδελφό μου βουλευτή του ΕΚ, κ. Wynn, οπότε θα τους υπενθύμιζα αυτό που μια άλλη συνάδελφος, η κ. McKenna, τους επεσήμανε όσον αφορά τη Συνθήκη της Νίκαιας. 
<SPEAKER ID="250" LANGUAGE="" NAME="Πρόεδρος." AFFILIATION="">
<P>
   Κύριε Mayol, το Συμβούλιο θα σας απαντήσει γραπτώς, όπως προβλέπεται. 
<SPEAKER ID="251" LANGUAGE="DE" NAME="Rübig (PPE-DE )." AFFILIATION="(Χειροκροτήματα)">
<SPEAKER ID="252" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.10 και συνεχίζεται στις 21.00)">
<P>
Δεδομένου ότι η Ώρα των Ερωτήσεων προς το Συμβούλιο έχει εξαντληθεί, οι ερωτήσεις αριθ. 13 ως 32 θα απαντηθούν γραπτώς(4).
<SPEAKER ID="253" LANGUAGE="" NAME="" AFFILIATION="Αντιπροέδρου">
<P>
(5)
<SPEAKER ID="254" LANGUAGE="" NAME="" AFFILIATION="Σύνθεση της προσωρινής επιτροπής για την ενίσχυση της ασφάλειας στη θάλασσα – Αίτηση για διαβούλευση με την Οικονομική και Κοινωνική Επιτροπή:"/>
<SPEAKER ID="255" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της δεύτερης έκθεσης (A5-0370/2003) του κ. Queiró, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με την ανακοίνωση της Επιτροπής προς το Συμβούλιο, το Ευρωπαϊκό Κοινοβούλιο, την Οικονομική και Κοινωνική Επιτροπή και την Επιτροπή των Περιφερειών όσον αφορά την ευρωπαϊκή άμυνα – βιομηχανικά θέματα και θέματα αγοράς – προς τη χάραξη μιας πολιτικής της Ευρωπαϊκής Ένωσης στον τομέα του αμυντικού εξοπλισμού (COM(2003) 113 - 2003/2096(INI)). 
<SPEAKER ID="256" LANGUAGE="PT" NAME="Queiró (UEN )," AFFILIATION="εισηγητής">
<P>
Κατά συνέπεια, αυτή η διαφορά ικανοτήτων πρέπει να μειωθεί, προκειμένου να επιτευχθεί μια πιο ισορροπημένη διατλαντική συνεργασία, αυξάνοντας έτσι τη σταθερότητα και την ασφάλεια στον ευρωατλαντικό χώρο. Ωστόσο, η αύξηση των στρατιωτικών ικανοτήτων της Ένωσης δεν σημαίνει ότι πρέπει να δημιουργήσουμε αμέσως νέες δομές και να αφιερώσουμε περισσότερους χρηματοδοτικούς πόρους για την πρακτική ανάπτυξη αυτής της πολιτικής. Όλοι γνωρίζουμε ότι οι συνολικές αμυντικές δαπάνες των κρατών μελών ανέρχονται περίπου στα μισά των δαπανών των ΗΠΑ, αλλά, από πλευράς στρατιωτικών ικανοτήτων, αυτό το ποσοστό μειώνεται περίπου στο 10%.
<P>
Ωστόσο, είναι σαφές ότι ο αμυντικός εξοπλισμός δεν μοιάζει με κανένα άλλο προϊόν και θα πρέπει να αντιμετωπίζεται διαφορετικά. Ένα πρώτο βήμα προς αυτήν την κατεύθυνση θα ήταν η απλοποίηση των διοικητικών διατυπώσεων που διέπουν τις μεταφορές των προϊόντων άμυνας σε ενδοκοινοτικό επίπεδο και η σταδιακή εναρμόνιση των εθνικών συστημάτων έκδοσης αδειών. Προκειμένου να επιτύχουν αυτές οι προσπάθειες οργάνωσης, πρέπει να υπάρξει καλύτερος συντονισμός μεταξύ των κρατών μελών. Συνεπώς, όπως ανέφερα στην αρχή της ομιλίας μου, χαιρετίζουμε την απόφαση που μόλις έλαβαν οι Υπουργοί Εξωτερικών και Άμυνας για την αποδοχή του στόχου για τη λειτουργία της Ευρωπαϊκής Υπηρεσίας Εξοπλισμού από τον Ιούνιο του 2004.
<SPEAKER ID="257" LANGUAGE="PT" NAME="Vitorino," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι, θα ήθελα να ευχαριστήσω τον κ. Queiró για την εξαιρετική του έκθεση σχετικά με την ανακοίνωση της Επιτροπής για ζητήματα που αφορούν την αμυντική βιομηχανία και αγορά.
<P>
Στον ψήφισμά του τον Απρίλιο του 2002, το Ευρωπαϊκό Κοινοβούλιο ζήτησε από την Επιτροπή να ασχοληθεί με ζητήματα που αφορούν τη βιομηχανία –και την αγορά– στο πλαίσιο της ευρωπαϊκής αμυντικής βιομηχανίας. Οι εξελίξεις των τελευταίων ετών, όπως η σταδιακή συγκρότηση μιας ευρωπαϊκής πολιτικής ασφάλειας και άμυνας, και οι αλλαγές στην ίδια τη βιομηχανία έθεσαν τις βάσεις για την επανεξέταση του ζητήματος, το οποίο πριν από λίγα έτη θεωρούνταν πρόωρο. Η Επιτροπή γνωρίζει πολύ καλά την ευαισθησία αυτού του τομέα και τα ιδιαίτερα χαρακτηριστικά του αμυντικού τομέα. Συνεπώς, υιοθετήσαμε μια προσεκτική προσέγγιση, επικεντρωνόμενοι στις προοπτικές της μακροπρόθεσμης ανάπτυξης του βιομηχανικού και τεχνολογικού δυναμικού της Ευρώπης και δηλώνοντας την αποφασιστικότητά μας να συμβάλουμε ουσιαστικά στις προσπάθειες της Ευρωπαϊκής Ένωσης, όπου αυτό είναι δυνατόν.
<P>
Συνεχίζονται οι κοινές προσπάθειες στον τομέα της τυποποίησης με την Ευρωπαϊκή Επιτροπή Τυποποίησης (CEN), προκειμένου να συνταχθεί ένα ευρωπαϊκό εγχειρίδιο που θα μπορεί να εφαρμόζεται σε αμυντικές συμβάσεις· οι αρχές για την ανάληψη του οικονομικού ελέγχου της βιομηχανίας και αγοράς άμυνας στη διευρυμένη Ευρωπαϊκή Ένωση έχουν περιγραφεί· και υπάρχει αλλαγή προσέγγισης όσον αφορά τον έλεγχο των εξαγωγών προϊόντων διπλής χρήσης, στο ευρύτερο πλαίσιο της στρατηγικής της Ευρωπαϊκής Ένωσης και του σχεδίου δράσης για την πρόληψη της διάδοσης των όπλων μαζικής καταστροφής.
<P>
Όσον αφορά τα ερευνητικά ζητήματα, θα ήθελα να σας ενημερώσω ότι η Επιτροπή βάζει τις τελευταίες πινελιές σε μια ανακοίνωση σχετικά με την προπαρασκευαστική δράση για την αύξηση του ευρωπαϊκού βιομηχανικού δυναμικού, το οποίο σχετίζεται με την έρευνα στον τομέα της ασφάλειας για την περίοδο 2004-2006. Στις αρχές του επόμενου έτους, θα δημοσιευθεί μια πρόσκληση για την υποβολή προσφορών. Έχει συγκροτηθεί μια ομάδα εμπειρογνωμόνων με στόχο την παροχή συμβουλών και βοήθειας προς την Επιτροπή για αυτό το έργο, που ελπίζουμε ότι θα συμβάλει σε ένα ουσιαστικό ευρωπαϊκό πρόγραμμα ερευνών στον τομέα της ασφάλειας, από το 2007.
<P>
Η έκθεση του κ. Queiró στηρίζει ευρέως την προσέγγιση της Επιτροπής για την ενίσχυση της ευρωπαϊκής αμυντικής βάσης αναφορικά με βιομηχανικά και τεχνολογικά θέματα, θεσπίζοντας σταδιακά μια ευρωπαϊκή αγορά αμυντικού εξοπλισμού και προωθώντας την έρευνα στον τομέα της ασφάλειας. Επικροτεί, ιδιαίτερα, τις προτάσεις τυποποίησης, τους κανόνες για τις δημόσιες προσφορές και τις διακοινοτικές μεταφορές, δίνοντας έμφαση σχετικά με τις τελευταίες στη σχέση με τον έλεγχο των εξαγωγών εξοπλισμού στα εξωτερικά σύνορα της Ένωσης και, ιδιαίτερα, στις προτάσεις του Κοινοβουλίου για έναν κώδικα δεοντολογίας της ΕΕ. Η έκθεση χαιρετίζει την ιδέα ανάληψης πιλοτικών προγραμμάτων για την έρευνα και την ανάπτυξη στον τομέα της ασφάλειας. Όλες αυτές οι προτάσεις ενθαρρύνουν τη δράση της Επιτροπής και, επίσης, μας ενθαρρύνει η ευνοϊκή γνωμοδότηση της Επιτροπής Βιομηχανίας, Εξωτερικού Εμπορίου, Έρευνας και Ενέργειας σχετικά με τη δημιουργία της κοινής ευρωπαϊκής αγοράς αμυντικού εξοπλισμού και τη ρητή υποστήριξή της για διάφορες προτάσεις της Επιτροπής σε αυτόν τον τομέα.
<P>
Όσον αφορά τη δημιουργία μιας υπηρεσίας στον τομέα της άμυνας, κατόπιν της εντολής του Ευρωπαϊκού Συμβουλίου της Θεσσαλονίκης, τα κράτη μέλη, μέσω του Συμβουλίου, ζήτησαν από την Επιτροπή να αποσαφηνίσει τον τρόπο με τον οποίο θα μπορούσε η Επιτροπή να συνεργαστεί και/ή να εργαστεί στο πλαίσιο της μελλοντικής υπηρεσίας, ώστε να μεγιστοποιήσει τις συνέργιες για την επιδίωξη κοινών στόχων. Η Επιτροπή αντέδρασε ευνοϊκά απέναντι σε αυτό το αίτημα και μπορεί σήμερα να επιβεβαιώσει την επιθυμία και τη βούλησή της να συμβάλει σε αυτό το έργο, χρησιμοποιώντας τα μέσα που ήδη παρουσιάζονται στην ανακοίνωση του φετινού Μαρτίου, που είναι το αντικείμενο της σημερινής συζήτησης. Σε αυτό το πνεύμα, η Επιτροπή σχεδιάζει να συμμετάσχει στην ανάπτυξη και τις λειτουργίες της Υπηρεσίας, ώστε να επιτύχει τους στόχους της, όπως ορίζει το Ευρωπαϊκό Συμβούλιο. Εν κατακλείδι, θα ήθελα να τονίσω την εκτίμηση και τις ελπίδες της Επιτροπής για την υποστήριξη του Ευρωπαϊκού Κοινοβουλίου όσον αφορά την έκθεση του κ. Queiró και για τη στενή συνεργασία με τα κράτη μέλη, προκειμένου να προχωρήσουμε σε έναν τομέα που παρουσιάζει πολλές προκλήσεις. Οι ευρωπαίοι πολίτες και φορολογούμενοι έχουν το δικαίωμα να ελπίζουν ότι κινούμαστε προς μεγαλύτερη αποτελεσματικότητα στον αμυντικό τομέα και προς μεγαλύτερη αξιοπιστία για την ευρωπαϊκή πολιτική άμυνας και ασφάλειας. 
<SPEAKER ID="258" LANGUAGE="FR" NAME="Morillon (PPE-DE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι συνάδελφοι, δεν είναι σύμπτωση το γεγονός ότι, στις παραμονές της ψηφοφορίας επί του κειμένου το οποίο εκπόνησε ο αξιότιμος συνάδελφός μας κ. Queiró, είχαμε τη δυνατότητα, όπως μόλις μας υπενθύμισε, να συμμεριστούμε την ικανοποίηση που προκάλεσε η ανακοίνωση, την περασμένη Δευτέρα, της απόφασης του Συμβουλίου Εξωτερικών για τη δημιουργία του Ευρωπαϊκού Οργανισμού Άμυνας και το αίτημα που απευθύνθηκε στην ομάδα που είναι επιφορτισμένη με τη σύσταση αυτού του οργανισμού να προτείνει τις συναφείς νομικές, θεσμικές και οικονομικές ρυθμίσεις.
<P>
Τούτου λεχθέντος, πρέπει να είμαστε προσεκτικοί και να μην αισθανόμαστε υπερβολική ικανοποίηση από τη δημιουργία αυτού του πολύ φιλόδοξου οργανισμού. Δεν πρέπει να λησμονούμε ότι είχε προηγηθεί ο OCCAR –ο Κοινός Οργανισμός Συνεργασίας στον τομέα των Εξοπλισμών– ο οποίος, εξ όσων γνωρίζω τουλάχιστον, ποτέ δεν κατάφερε να αναπτύξει ιδιαίτερη δραστηριότητα, επειδή δεν διέθετε τον ελάχιστο κοινοτικό προϋπολογισμό που είναι αναγκαίος για την αποτελεσματική του λειτουργία. Πρέπει να γνωρίζουμε, κυρίες και κύριοι συνάδελφοι –κυρίως δε όσοι ανήκετε στην Επιτροπή Προϋπολογισμών– ότι, εάν επιθυμούμε να σημειώσουμε πρόοδο πέρα από αόριστες επιθυμίες, οφείλουμε να μην χάσουμε καθόλου καιρό σε διαβουλεύσεις γι’ αυτά τα ζητήματα και να τροποποιήσουμε τον προϋπολογισμό του 2004 προκειμένου να συμπεριλάβουμε τα ποσά που απαιτούνται για να ξεκινήσει η λειτουργία του οργανισμού. Δεν πρέπει επίσης να παραλείψουμε να προσφέρουμε στον Ύπατο Εκπρόσωπό μας τους πόρους που χρειάζεται για να αναλάβει δράση, δεδομένου ότι, σύμφωνα με την πρόταση του Συμβουλίου, αυτός θα αναλάβει τη διεύθυνση του οργανισμού.
<P>
Προκειμένου, τέλος, να δοθεί στη διευρυμένη Ευρώπη μας η θέση που αναμένεται από αυτήν στο διεθνές προσκήνιο, πρέπει να προσφερθούν οι πόροι για την ανάληψη δράσης. Όπως αναφέραμε, συνεπώς, πρέπει να βελτιωθεί ο τρόπος διάθεσης των οικονομικών πόρων, αλλά είναι επίσης βέβαιο ότι θα έχουμε ανάγκη περισσοτέρων δαπανών. Δεν είναι εύκολο για κάποιον που φέρει την πολιτική ευθύνη να παραδεχθεί αυτήν την αλήθεια, κυρίως σε μια περίοδο κατά την οποία η ισοσκέλιση των προϋπολογισμού αποδεικνύεται τόσο δύσκολη υπόθεση. Θα ήθελα, συνεπώς, με τη σημερινή ευκαιρία, να χαιρετίσω το θάρρος του εισηγητή και όλων των μελών της επιτροπής που στήριξαν την έκθεσή του, καθώς έγραψαν, ή συμφώνησαν, ότι η διαρκής άρνηση πολλών κρατών μελών να αυξήσουν τις αμυντικές τους δαπάνες θέτει σε κίνδυνο τις στρατιωτικές ικανότητες της Ευρωπαϊκής Ένωσης και την ίδια τη συνεκτικότητα των δράσεών της στο πλαίσιο του ΝΑΤΟ. Όπως έχω δηλώσει και παλαιότερα ενώπιον του Σώματος, κύριε Πρόεδρε και κύριε Επίτροπε, δεν πρέπει να λησμονούμε το παλαιό γαλλικό ρητό σχετικά με την κατ’ επίφαση οικονομία, το οποίο ακουγόταν συχνά στην προεπαναστατική Γαλλία: “point d’argent, point de Suisse” (χωρίς χρήματα δεν υπάρχει Ελβετία). 
<SPEAKER ID="259" LANGUAGE="FR" NAME="Lalumière (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι συνάδελφοι, η έκθεση του κ. Queiró και η ανακοίνωση της Επιτροπής συμφωνούν με την προσέγγιση παλαιοτέρων ψηφισμάτων του Κοινοβουλίου, τα οποία υιοθετήθηκαν μετά το 1984, σχετικά με την ευρωπαϊκή πολιτική ασφάλειας και άμυνας.
<P>
Η ανακοίνωση της Επιτροπής και η υπό συζήτηση έκθεση έχουν έλθει σε μια κατάλληλη χρονική στιγμή για τη συνέχιση της προόδου που έχει ήδη αποφασιστεί ότι πρέπει να επιτευχθεί στον τομέα της ΚΕΠΑΑ, και κυρίως μετά το Ευρωπαϊκό Συμβούλιο της Κολονίας τον Ιούνιο του 1999. Έκτοτε, έχουν δημιουργηθεί νέα όργανα: η ΕΠΑ (Επιτροπή Πολιτικής και Ασφάλειας), η Στρατιωτική Επιτροπή, το στρατιωτικό επιτελείο και άλλα όργανα τα οποία λειτουργούν στο πλευρό του Υπάτου Εκπροσώπου για τα θέματα εξωτερικής πολιτικής. Έχει αποφασιστεί η δημιουργία μιας δύναμης ταχείας αντίδρασης η οποία θα αριθμεί 60 000 άνδρες. Έχουν δε πραγματοποιηθεί αρκετές διασκέψεις για την αξιολόγηση των στρατιωτικών ικανοτήτων και των αδυναμιών μας.
<P>
Κατά συνέπεια, σε όλη αυτήν την περίοδο έχουν γίνει πολλά, αλλά έχει επίσης διατυπωθεί ένα σχόλιο, το οποίο επαναλήφθηκε πολλές φορές, συγκεκριμένα ότι οι αμυντικές μας βιομηχανίες έχουν άμεση ανάγκη μεταρρύθμισης, χωρίς την οποία θα συνεχίσουμε να σπαταλάμε πόρους χρησιμοποιώντας τους άσκοπα. Δεν θα αναφερθώ ξανά στις διάφορες αναλύσεις και τις επιθυμίες που εκφράστηκαν τόσο από την Επιτροπή όσο και από τον εισηγητή μας. Τις συμμερίζομαι ανεπιφύλακτα, κύριε Queiró, εκτός από την επιθυμία σας να υπερψηφίσουμε την τροπολογία 1, την οποία καταθέσατε. Η παράγραφος 15 δεν μπορεί παρά να μου αρέσει, οπότε θα καταψηφίσω την επιθυμία σας, και λυπούμαι γι’ αυτό.
<P>
Επιτρέψτε μου να τονίσω ένα ζήτημα, διότι είναι σημαντικό αλλά και επίκαιρο, όπως επεσήμαναν προηγουμένως οι κκ. Queiró και Morillon. Αφορά τη δημιουργία της Ευρωπαϊκής Υπηρεσίας Εξοπλισμού. Για μεγάλο χρονικό διάστημα, το Ευρωπαϊκό Κοινοβούλιο –αναπόφευκτα, δεδομένων όσων μόλις ακούστηκαν– εξέφραζε τη συμφωνία του για τη δημιουργία μιας τέτοιας υπηρεσίας. Θα εκφράσουμε εκ νέου τη συμφωνία μας αύριο υπερψηφίζοντας την υπό συζήτηση έκθεση και μια θαυμάσια τροπολογία την οποία κατέθεσε επί του θέματος, δηλαδή της εν λόγω υπηρεσίας, ο κ. von Wogau. Οι διαδικασίες, όπως μπορώ να δηλώσω με ιδιαίτερη ικανοποίηση, προχώρησαν ταχύτατα, ωστόσο, ιδίως δεδομένου του γεγονότος ότι οι ευχάριστες ειδήσεις από την Ευρώπη είναι πολύ σπάνιες αυτήν την περίοδο. Την περασμένη Δευτέρα, μια κοινή απόφαση των Υπουργών Εξωτερικών, συμπεριλαμβανομένων εκείνων των νέων κρατών μελών, ουσιαστικά εγκαινίασε αυτή την υπηρεσία, η δημιουργία της οποίας είχε αποφασιστεί καταρχήν στη Σύνοδο Κορυφής της Θεσσαλονίκης, και η οποία πρέπει συνεπώς να αρχίσει να λειτουργεί τον Ιανουάριο του 2004. Αυτή η είδηση είναι ευχάριστη. Ας ελπίσουμε ότι, παρά τα αναπόφευκτα εμπόδια και την αντίσταση, η εν λόγω υπηρεσία θα είναι επιτυχημένη. Ελπίζω ότι θα μπορέσει να προχωρήσει πολύ περισσότερο από τον OCCAR –τον Κοινό Οργανισμό Συνεργασίας στον τομέα των Εξοπλισμών– ο οποίος μας απογοήτευσε οικτρά. Αυτή η Ευρωπαϊκή Υπηρεσία θα έχει ένα ευρύ φάσμα καθηκόντων. Θα πρέπει να ασχοληθεί με τη στρατιωτική ικανότητα, όσον αφορά τα οπλικά συστήματα και τον αμυντικό εξοπλισμό, αλλά –και εδώ είναι η σειρά μου να τονίσω το θέμα– και όσον αφορά την έρευνα, η οποία αποτελεί τουλάχιστον ζωτικό τομέα, ο οποίος, όμως, έχει μάλλον παραμεληθεί, όχι μόνο από την Ευρωπαϊκή Ένωση αλλά και από τα κράτη μέλη της.
<SPEAKER ID="260" LANGUAGE="EN" NAME="McKenna (Verts/ALE )." AFFILIATION="">
<P>
Στη Σύνοδο Κορυφής της ΕΕ στη Θεσσαλονίκη, ο ιρλανδός Πρωθυπουργός, κ. Ahern, παρείχε τη στήριξή του στην ίδρυση αυτής της Ευρωπαϊκής Υπηρεσίας Εξοπλισμού. Με εξέπληξε το γεγονός ότι ο ηγέτης μιας αποκαλούμενης ουδέτερης χώρας, στην οποία υπάρχει έντονη αντίθεση του κόσμου για το ανήθικο εμπόριο όπλων, μπόρεσε να συναινέσει σε μια τέτοια υπηρεσία. Η απόφαση δεν θα μπορούσε να εγκριθεί χωρίς τη συμφωνία όλων των αρχηγών κρατών. Η κυβέρνησή μας απέτυχε σαφώς να σταματήσει αυτήν την πολύ επικίνδυνη και απαράδεκτη απόφαση, μολονότι είχε την εξουσία να το πράξει.
<P>
Κάτι τέτοιο βαίνει προς εντελώς λανθασμένη κατεύθυνση. Είναι σαφές ότι αυτές οι αποφάσεις έχουν ως στόχο τα οργανωμένα συμφέροντα των ευρωπαϊκών βιομηχανιών όπλων και ότι η πρόοδος και η έρευνα θα αποκλίνει από χρήσιμους στόχους προς προϊόντα που σκοτώνουν και καταστρέφουν ανθρώπους, και όχι προς προϊόντα που θα κάνουν τον κόσμο καλύτερο. Η αποτυχία της ιρλανδικής κυβέρνησης αποτελεί εθνικό σκάνδαλο και είναι μία από τις χειρότερες αποφάσεις που έχει λάβει οποιοσδήποτε ιρλανδός ηγέτης από το 1990, όταν ο Υπουργός Οικονομικών μας στήριξε αυξημένα χαμηλότοκα δάνεια για την πυρηνική βιομηχανία.
<P>
Θα ολοκληρώσω με ένα σχόλιο σχετικά με την EADS, ήτοι την Ευρωπαϊκή Αεροναυτική Εταιρεία Άμυνας και Διαστήματος, τη δεύτερη μεγαλύτερη αεροδιαστημική και αμυντική εταιρεία στον κόσμο. Ο Γενικός Διευθυντής της θρηνεί για το γεγονός ότι οι ΗΠΑ ήδη επενδύουν έξι φορές περισσότερο από την Ευρώπη σε εξοπλισμούς και έρευνα. Ενώ οι προϋπολογισμοί για την έρευνα συνεχίζουν να αυξάνονται στις ΗΠΑ, αυτοί της Ευρώπης παραμένουν στάσιμοι. Δεν μπορώ να καταλάβω τον λόγο για τον οποίο πρέπει ο κόσμος να το επικρίνει αυτό. Είναι κάτι που θα πρέπει να χαιρετίσουμε. 
<SPEAKER ID="261" LANGUAGE="PT" NAME="Queiró (UEN )," AFFILIATION="εισηγητής">
<P>
   .  Κύριε Πρόεδρε, θα ήθελα, σύμφωνα με τον Κανονισμό, να μου δοθεί η ευκαιρία να υπερασπιστώ την τιμή μου. Η κ. McKenna είπε ότι η έκθεση αυτή ήταν προϊόν των λόμπι της βιομηχανίας άμυνας ή όπλων, και θα ήθελα να δηλώσω ότι, όσον αφορά εμένα και τους συναδέλφους μου, κανένα λόμπι·
<SPEAKER ID="262" LANGUAGE="" NAME="Πρόεδρος." AFFILIATION="">
<SPEAKER ID="263" LANGUAGE="FR" NAME="Berthu (NI )." AFFILIATION="">
<P>
   – Κύριε Πρόεδρε, είναι σαφές ότι, εάν επιθυμούμε να επιτύχουμε μια αξιόπιστη συνεργασία στον τομέα της άμυνας στο μέλλον –και δεν προκαταλαμβάνω εδώ τη μορφή που θα λάβει, τα όρια ή το μελλοντικό της νομικό καθεστώς– θα καταστεί αναγκαία η προσφορά αμοιβαίας στήριξης στον τομέα του αμυντικού εξοπλισμού μεταξύ των συμμετεχόντων κρατών μελών. Ωστόσο, η ανακοίνωση της Επιτροπής της 11ης Μαρτίου 2003 επί του θέματος είναι απογοητευτική για τρεις κυρίως λόγους.
<P>
Πρώτον, ασχολείται με το ζήτημα των αμυντικών βιομηχανιών ουσιαστικά από τη σκοπιά της αγοράς και του ανταγωνισμού, διότι είναι προφανές ότι σε αυτόν τον τομέα έχει αρμοδιότητες. Αυτή η προσέγγιση, όμως, είναι εξαιρετικά απλουστευτική, διότι, σε αυτόν τον τομέα, τα ζητήματα της ασφάλειας είναι και πρέπει να παραμείνουν κυρίαρχα. Η μείωση του κόστους των εξοπλισμών είναι αναμφίβολα σημαντικό ζήτημα, κυρίως σε μια περίοδο δημοσιονομικών ελλειμμάτων, αλλά σε καμία περίπτωση δεν είναι το μόνο ζήτημα που πρέπει να μας απασχολεί. Χάριν της ασφάλειάς τους, τα κράτη μέλη πρέπει να διατηρήσουν την αποκλειστική αρμοδιότητα για τους σχεδιασμούς τους. Τούτο αναγνωριζόταν ανέκαθεν στο πλαίσιο της έννοιας του άρθρου 296 της Συνθήκης ΕΚ, το οποίο θα ήθελα να σας υπενθυμίσω ότι διατηρείται στην ίδια μορφή στο άρθρο 342 του τρίτου μέρους του σχεδίου ευρωπαϊκού συντάγματος.
<P>
Παρεμπιπτόντως, αισθάνομαι ικανοποίηση για το γεγονός ότι η εν λόγω Υπηρεσία Εξοπλισμού, η οποία ξεκινά αυτήν την περίοδο, επιτέλους, βάσει του άρθρου 17 της Συνθήκης ΕΕ, έχει διακυβερνητικό χαρακτήρα.
<P>
Τρίτον, στην παράγραφο 6 της έκθεσης του κ. Queiró βρήκα –και τον συγχαίρω θερμότατα γι’ αυτό– μια βασική έννοια, η οποία απουσιάζει από την ανακοίνωση της Επιτροπής, καθώς και από το σχέδιο Ευρωπαϊκού Συντάγματος, ήτοι την έννοια της κοινοτικής προτίμησης. Ειλικρινά, κυρίες και κύριοι συνάδελφοι, δεν κατανοώ πώς μπορούμε την ίδια στιγμή να επιθυμούμε μια ευρωπαϊκή υπηρεσία εξοπλισμού, η οποία θα αποσκοπεί συγκεκριμένα στην προώθηση και τον συντονισμό της εναρμόνισης του στρατιωτικού εξοπλισμού, χωρίς παράλληλα να δεσμεύουμε τα κράτη μέλη να αγοράσουν αυτόν τον εξοπλισμό. Αυτή η κοινοτική προτίμηση πρέπει σαφώς να παραμείνει ευέλικτη, καθόσον ο αμυντικός εξοπλισμός υψηλής τεχνολογίας δεν είναι το ίδιο με τα γεωργικά προϊόντα και, όπως ανέφερα ήδη, τα κράτη πρέπει να διατηρήσουν τον έλεγχο της ασφάλειάς τους. Συνεπώς, ακόμη και αν αυτό δεν μπορεί να θεσπιστεί με αυστηρά νομικούς όρους, πρέπει να υπάρξει σε κάποιο σημείο τουλάχιστον μια δήλωση προθέσεων. Θα ήθελα να ευχαριστήσω για μία ακόμη φορά τον κ. Queiró για τη σαφήνεια με την οποία διατύπωσε αυτήν την άποψη. 
<SPEAKER ID="264" LANGUAGE="EN" NAME="Van Orden (PPE-DE )." AFFILIATION="">
<P>
    Κύριε Πρόεδρε, η έκθεση του κ. Queiró προλαμβάνεται σε κάποιο βαθμό από τα γεγονότα, καθώς το Συμβούλιο αποφάσισε τη Δευτέρα να δημιουργήσει μια Υπηρεσία Αμυντικών Δυνατοτήτων της ΕΕ. Αναρωτιέμαι εάν αποδειχθεί αυτό αντιφατικό όσον αφορά τους όρους, καθώς δεν υπάρχουν επαρκείς αποδείξεις ότι πολλές ευρωπαϊκές χώρες έχουν την πολιτική βούληση να βελτιώσουν τις αμυντικές δυνατότητές τους ή να παράσχουν τους απαραίτητους επιπλέον χρηματοδοτικούς πόρους για κάτι τέτοιο.
<P>
Έχοντας ως δεδομένο ότι μόνο έξι χώρες στην Ευρώπη κατέχουν πάνω από το 90% των δυνατοτήτων αμυντικής βιομηχανίας και το 98% όλων των δαπανών Ε[amp]Α, είναι ιδιαίτερα λογικό να προτείνουμε ότι οι αντιπρόσωποι των 15 χωρών –για να μην πούμε των 25– θα πρέπει να συμμετέχουν στη λήψη αποφάσεων και στον έλεγχο αυτού του τομέα.
<P>
Η έκθεση Queiró εμμένει στην αναγκαιότητα να αποκτήσει η ΕΕ στρατιωτικές ικανότητες οι οποίες θα διασφαλίζουν την αξιοπιστία των στόχων της στους τομείς της εξωτερικής πολιτικής και πολιτικής ασφάλειας. Δεν είναι αυτός ο πραγματικός στόχος της υπηρεσίας και μιας ευρωπαϊκής πολιτικής για τον αμυντικό εξοπλισμό, και όχι η βελτίωση των ευρωπαϊκών αμυντικών βιομηχανιών και η ανάπτυξη των στρατιωτικών ικανοτήτων μας;
<SPEAKER ID="265" LANGUAGE="EN" NAME="Howitt (PSE )." AFFILIATION="">
<P>
    Κύριε Πρόεδρε, είναι αλήθεια ότι η σημερινή συζήτηση έπεται της απόφασης του Συμβουλίου υπέρ μιας Ευρωπαϊκής Υπηρεσίας Αμυντικών Δυνατοτήτων, αλλά επικροτώ αυτήν την απόφαση, όπως επικροτώ και την έκθεση του κ. Queiró.
<P>
Με ικανοποιεί το γεγονός ότι η έκθεση επιβεβαιώνει ότι το ΝΑΤΟ είναι ο ακρογωνιαίος λίθος της συλλογικής άμυνας της Ευρώπης, αναγνωρίζοντας ότι 11 από τα υπάρχοντα κράτη μέλη μας –19 στη διευρυμένη ΕΕ από το επόμενο έτος– είναι μέλη και των δύο οργάνων. Όμως, εάν θέλουμε να έχει η ΕΕ μια σημαντική στρατιωτική συμβολή στο έργο της Αγίας Πετρούπολης για τη διατήρηση της ειρήνης και την ειρήνευση, η ευρωπαϊκή πολιτική ασφάλειας και άμυνας πρέπει να ενισχυθεί με την αξιόπιστη ικανότητα των εθνών της ΕΕ να διεξάγουν στρατιωτικές επεμβάσεις όταν δεν εμπλέκεται συνολικά το ΝΑΤΟ. Για όσους επιθυμούν έναν μεγαλύτερο ρόλο της ΕΕ στην παγκόσμια σκηνή απέναντι στις Ηνωμένες Πολιτείες, είναι απολύτως σωστό να δηλώσουμε ότι η Ευρώπη εξαρτάται από τη στήριξη των ΗΠΑ για κάθε στρατιωτική πρωτοβουλία και επέμβαση.
<P>
Απευθύνομαι στον προηγούμενο ομιλητή των βρετανών Συντηρητικών, ο οποίος διακρίνει σε κάθε δραστηριότητα μια συνομωσία για την αύξηση της ικανότητας της ΕΕ, λέγοντάς του ότι είναι προς όφελος τόσο της Βρετανίας όσο και της Ευρώπης να δημιουργηθεί μια πραγματικά ανταγωνιστική, εσωτερική αμυντική αγορά. Η βρετανική βιομηχανία υπήρξε πάντοτε μία από τις πιο ανταγωνιστικές και ανοιχτές βιομηχανίες. Υπάρχουν πολλά παραδείγματα, όπως η πρόσφατη σύμβαση A 400 M, όπου θα ήταν ευπρόσδεκτες πιο απλές και σαφείς διοικητικές διαδικασίες προμηθειών.
<SPEAKER ID="266" LANGUAGE="IT" NAME="Cappato (NI )." AFFILIATION="">
<SPEAKER ID="267" LANGUAGE="" NAME="Stockton (PPE-DE )." AFFILIATION="(ΕΝ)">
<P>
    Κύριε Πρόεδρε, όπως και ο συνάδελφός μου, ο κ. Van Orden, δεν έχω πεισθεί για την αναγκαιότητα ή την αποτελεσματικότητα της ευρωπαϊκής άμυνας. Ωστόσο, πρέπει να αναγνωρίσουμε ένα γεγονός: αργά ή γρήγορα ο μέσος αμερικανός πολίτης θα ξυπνήσει κάποιο πρωινό και θα αναρωτηθεί γιατί τα 3,2 σέντς από κάθε δολάριο που πληρώνει στην κυβέρνηση προορίζεται για την ευρωπαϊκή άμυνα. Είναι ένα καλό ερώτημα. Εάν ήμουν εκλεγμένος αντιπρόσωπος στην Ουάσινγκτον, θα δυσκολευόμουν να απαντήσω.
<P>
Φαίνεται ότι συμφωνούμε όλοι πως πρέπει να αναλάβουμε μεγαλύτερη ευθύνη για την άμυνά μας, είτε ως μεμονωμένα εθνικά κράτη, είτε υπό το λάβαρο της Ευρώπης, είτε ως εταίροι στο ΝΑΤΟ – κάτι που υποστηρίζω. Όποια και αν είναι η διαδρομή, θα πρέπει να αυξήσουμε τις αμυντικές δαπάνες. Εάν θέλουμε να συνεχίσουμε τις προμήθειες όπως κάνουμε τώρα, θα πρέπει να αυξήσουμε τη φορολογία από 3% ως 4%. Ως εκλεγμένος πολιτικός, θα προτιμούσα να μην αναγκαστώ να πω κάτι τέτοιο στους ψηφοφόρους μου.
<P>
Αυτό συνοψίζεται στο ότι πρέπει τα χρήματα που δίνουμε να αποκτήσουν μεγαλύτερη αξία. Προκειμένου να γίνει αυτό, πρέπει να εξορθολογίσουμε τις αμυντικές μας δαπάνες, όπως επισημαίνει η έκθεση του κ. Queiró. Ωστόσο, πρέπει να αντιμετωπίσουμε δύο πραγματικότητες: καταρχάς, η καλύτερη και μεγαλύτερη κίνησή μας μπορεί να περιλαμβάνει αγορές εκτός της ΕΕ. Για παράδειγμα, ένα στρατιωτικό μεταγωγικό Α 400 μπορεί να είναι άξιος διάδοχος των Hercules, με μεγαλύτερες δυνατότητες κατά την πτήση, αλλά τα μόνα μεγάλου βεληνεκούς και βαρέως φορτίου αεροσκάφη στην Ευρώπη είναι σήμερα τα Boeing/McDonnell Douglas C17 που εκμισθώνει, αλλά δεν κατέχει, η Βασιλική Αεροπορία.
<P>
Το Eurofighter Typhoon είναι ένα εκπληκτικό αεροσκάφος. Εκατομμύρια ευρώ επενδύθηκαν από τέσσερις ευρωπαϊκές χώρες και τα οπλικά συστήματα που το περιβάλλουν. Όμως, δεν είναι το μόνο ευρωπαϊκό καταδιωκτικό αεροσκάφος σε προσφορά. Η Dassault πουλά το Rafale. Γιατί δεν εκπλήσσομαι από το γεγονός ότι το Rafale πληροί τις προϋποθέσεις της Γαλλικής Αεροπορίας; Είμαι βέβαιος ότι δεν έχει καμία σχέση με τον εφοδιασμό πολλών αεροποριών του κόσμου που έχουν αγοράσει τα Mirages της Dassault με τα καταδιωκτικά αεροσκάφη επόμενης γενιάς, σε μια τιμή που δεν θα ήταν τόσο χαμηλή εάν δεν γινόταν η αγορά εκ μέρους της Γαλλικής Αεροπορίας.
<SPEAKER ID="268" LANGUAGE="" NAME="Πρόεδρος." AFFILIATION="">
<SPEAKER ID="269" LANGUAGE="PT" NAME="Queiró (UEN )," AFFILIATION="εισηγητής">
<P>
   .  Κύριε Πρόεδρε, δεν θα ήθελα να ανοίξω εκ νέου τη συζήτηση· θα ήθελα απλώς να απαντήσω στην κ. McKenna, η οποία ισχυρίζεται ότι η έκθεση αυτή αντιπροσωπεύει τη νίκη των λόμπι της βιομηχανίας όπλων. Η προσβολή αυτού του ισχυρισμού δεν αξίζει απάντησης, αλλά η κηλίδωση του καλού μου ονόματος που διαπράττεται με αναγκάζει να διαμαρτυρηθώ.
<P>
Βεβαίως, δεν έχω τίποτα εναντίον των απόψεων της κ. McKenna, οι οποίες σίγουρα διαφέρουν από τις δικές μου. Ωστόσο, δεν μπορώ να αποδεχτώ τον υπαινιγμό της ότι έχω ίσως ενεργήσει με δουλοπρέπεια απέναντι στα συμφέροντα αυτού του τομέα ή ακόμα και ότι εκπροσωπώ αυτά τα συμφέροντα. Γνωρίζω καλά τι πρέπει να πράξω σε περίπτωση σύγκρουσης συμφερόντων. Εκτός από το γεγονός ότι αυτός ο υπαινιγμός είναι προσβλητικός, είναι επίσης ψευδής και εντελώς ακατάλληλος στο σοβαρό πολιτικό πλαίσιο στο οποίο διεξάγεται αυτή η συζήτηση. Ο ισχυρισμός της κ. McKenna και η επαίσχυντη έλλειψη ηθικής που αποκαλύπτει καθρεφτίζει, κατά συνέπεια, το άτομο που τον εκστόμισε. 
<SPEAKER ID="270" LANGUAGE="FR" NAME="Vitorino," AFFILIATION="Επιτροπή">
<P>
   . – Κύριε Πρόεδρε, θα ήθελα με λίγα λόγια να χαιρετίσω το γεγονός ότι το Ευρωπαϊκό Κοινοβούλιο, σε μεγάλο βαθμό, νομίζω, στηρίζει την ανακοίνωση της Επιτροπής. Θα ήθελα να τονίσω ότι η πρωτοβουλία της Επιτροπής σε αυτόν τον τομέα ανάγεται στα έτη 1996 και 1997. Τότε είχε αποτύχει εξαιτίας ορισμένων απόψεων τις οποίες άκουσα ξανά σήμερα σε αυτό το Σώμα.
<SPEAKER ID="271" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="272" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0397/2003) του κ. Lagendijk, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής πολιτικής, σχετικά με τη Διαδικασία Σταθεροποίησης και Σύνδεσης για τη Νοτιοανατολική Ευρώπη: Δεύτερη Ετήσια Έκθεση (COM(2003) 139 - 2003/2094(INI)). 
<SPEAKER ID="273" LANGUAGE="NL" NAME="Lagendijk (Verts/ALE )," AFFILIATION="εισηγητής">
<P>
Εν κατακλείδι, το τελευταίο θέμα. Τώρα που η επιτροπή κατέληξε σε συμφωνία σχετικά με τα παραπάνω σημεία, το ακόλουθο σημείο κινδυνεύει να γίνει τώρα επίμαχο στην Ολομέλεια. Πρόκειται για το γεγονός ότι αρκετές χώρες σε αυτήν την περιοχή, τρεις για να ακριβολογούμε, κατέληξαν σε διμερή συμφωνία με τις Ηνωμένες Πολιτείες σχετικά με την εξαίρεση των αμερικανών πολιτών από τη δικαιοδοσία του Διεθνούς Ποινικού Δικαστηρίου της Χάγης. Είναι σαφές τι δηλώνει η έκθεση σε σχέση με αυτό. Λυπούμαστε για το γεγονός ότι η ΠΓΔΜ, η Βοσνία-Ερζεγοβίνη και η Αλβανία κατέληξαν σε μια τέτοια συμφωνία. Κατά την άποψή μας, δεν έπρεπε να συμβεί αυτό. Ωστόσο, επικροτούμε το γεγονός ότι η Κροατία δεν κατέληξε σε μια τέτοια συμφωνία. Επιπλέον, ορίζεται ότι η τελική ένταξη των χωρών αυτών στην ΕΕ δεν συνάδει με μια τέτοια διμερή συμφωνία. Επομένως, το μήνυμά μου προς εσάς είναι ότι θα πρέπει να διακόψετε αυτές τις διμερείς συμφωνίες εντός ολίγων ετών. Ωστόσο, σημαίνει τώρα αυτό ότι πρέπει να τιμωρήσουμε την Αλβανία και τη Βοσνία για το γεγονός ότι κατέληξαν σε μια τέτοια συμφωνία; Ως προς αυτό, απευθύνομαι συγκεκριμένα στον κ. Swoboda, ο οποίος κατέθεσε μια τροπολογία διά της οποίας επιδιώκει, κατά τη γνώμη μου, την τιμωρία της Αλβανίας και της Βοσνίας για το γεγονός ότι έπραξαν κατά το παρελθόν αυτό το σφάλμα. Πράγματι, θέλει να αποκλείσει οποιαδήποτε συμφωνία με αυτές τις χώρες, εφόσον έχουν αυτήν τη συμφωνία με τις Ηνωμένες Πολιτείες. Κύριε Swoboda, φρονώ ότι διαπράττετε μεγάλο σφάλμα με αυτό. Όπως και εσείς, αισθάνομαι θυμό για το γεγονός ότι οι Ηνωμένες Πολιτείες ανάγκασαν αυτές τις χώρες να καταλήξουν σε μια τέτοια συμφωνία, αλλά δεν θέλω να τιμωρήσω τους Αλβανούς και τους Βόσνιους για τον λόγο αυτόν. Κατά την άποψή μου, δεν θα πρέπει να ανταγωνιζόμαστε εδώ στο Κοινοβούλιο για το ποιος είναι ο μεγαλύτερος υποστηρικτής του Διεθνούς Ποινικού Δικαστηρίου. Θα σας υπενθυμίσω πως ούτε ο συνασπισμός ΜΚΟ υπέρ του Διεθνούς Δικαστηρίου ζητά κάτι τέτοιο και, για να είμαι ειλικρινής, φρονώ ότι έχετε μεγάλες απαιτήσεις. Αυτό που πρέπει να έχει σημασία για εμάς είναι να επιτύχουμε τη σωστή ισορροπία μεταξύ, αφενός, των επικρίσεών μας για τις Ηνωμένες Πολιτείες και για αυτές τις συμφωνίες και, αφετέρου, της αναγνώρισης ότι θέλουμε επίσης να φέρουμε αυτές τις χώρες πιο κοντά στην Ευρώπη κατά τα επόμενα δύο έτη. Θα χρειαστούμε μια συμφωνία για αυτό. Δεν πρέπει να τους επιτρέψουμε να πέσουν θύμα της πίεσης των Ηνωμένων Πολιτειών. 
<SPEAKER ID="274" LANGUAGE="EN" NAME="Vitorino," AFFILIATION="Επιτροπή">
<P>
   .  Κύριε Πρόεδρε, καταρχάς, θα ήθελα να ευχαριστήσω τον κ. Lagendijk για την εξαιρετική του έκθεση όσον αφορά την ετήσια έκθεση σχετικά με τη διαδικασία σταθεροποίησης και σύνδεσης που συνέταξε η Επιτροπή τον Μάρτιο του 2003.
<P>
Η Επιτροπή και το Συμβούλιο χρειάζονται την πλήρη στήριξη και δέσμευση του Κοινοβουλίου στην προσπάθειά μας να βοηθήσουμε αυτές τις χώρες όσον αφορά τις μεταρρυθμίσεις τους και να τις φέρουμε πιο κοντά στην Ευρωπαϊκή Ένωση. Η έκθεση του κ. Lagendijk αναφέρεται σε ορισμένα σημαντικά ζητήματα των σημερινών μας σχέσεων με τα Δυτικά Βαλκάνια. Σημειώσαμε όλες τις προτάσεις που γίνονται στην έκθεση και θα τις εξετάσουμε προσεκτικά.
<P>
Θα ήθελα να σχολιάσω κάποια συγκεκριμένα σημεία που θέτει η έκθεση. Καταρχάς, τη χρηματοδοτική βοήθεια. Είμαστε ευγνώμονες για τη στήριξη που εκφράστηκε στην ατζέντα της Θεσσαλονίκης για την πρόταση της Επιτροπής σχετικά με την αύξηση του προϋπολογισμού CARDS κατά τουλάχιστον 200 εκατ. ευρώ για την περίοδο 2004-2006, και χαιρετίζουμε το γεγονός ότι η πρόταση της Επιτροπής για τον προϋπολογισμό του 2004 εγκρίθηκε σε πρώτη ανάγνωση. Θα πρέπει επίσης να σκεφτούμε προσεκτικά τη χρηματοδοτική βοήθεια προς τα Δυτικά Βαλκάνια, ενόψει των επόμενων δημοσιονομικών προοπτικών με χρονολογία εκκίνησης το 2007.
<P>
Ήδη χρησιμοποιείται η αδελφοποίηση πόλεων, η οποία περιλαμβάνει τη χρήση ανθρώπινου δυναμικού των κρατών μελών ώστε να βοηθηθούν οι χώρες των Δυτικών Βαλκανίων. Η υπηρεσία TAIEX (Ανταλλαγή Πληροφοριών Τεχνικής Βοήθειας), η οποία θα βοηθήσει τις χώρες αυτές να εναρμονίσουν τη νομοθεσία τους με το κεκτημένο, θα λειτουργήσει στο άμεσο μέλλον, ενώ συνεχίζονται και οι προετοιμασίες για τη μεγαλύτερη συμμετοχή σε κοινοτικά προγράμματα και υπηρεσίες.
<P>
Η αίτηση της Κροατίας αντιμετωπίζεται σύμφωνα με τις συνήθεις διαδικασίες. Λάβαμε, εντός της προθεσμίας, πάνω από 10 000 απαντητικές σελίδες από την Κροατία και, εάν όλα πάνε καλά, ελπίζουμε να ολοκληρώσουμε το έργο της γνωμοδότησης έως τον Μάρτιο ή τον Απρίλιο. Ελπίζουμε επίσης ότι η Κροατία θα μπορέσει να βελτιωθεί σε τομείς που, επί της ευκαιρίας, αναγράφονται στην παράγραφο 37 της έκθεσης Lagendijk.
<P>
Όσον αφορά τη διαδικασία που οδηγεί στην απόφαση για το τελικό καθεστώς του Κοσσυφοπεδίου, επιτρέψτε μου να υπενθυμίσω ότι η Ευρωπαϊκή Ένωση στηρίζει την πλήρη εφαρμογή του ψηφίσματος 1224 του Συμβουλίου Ασφαλείας των Ηνωμένων Εθνών και την πολιτική “προϋποθέσεις πριν από το τελικό καθεστώς”. Όπως και το Συμβούλιο, χαιρετίζουμε την πρόθεση του Ειδικού Αντιπροσώπου του Γενικού Γραμματέα των Ηνωμένων Εθνών, κ. Harry Holkeri, να ορίσει πιο συγκεκριμένες κατευθυντήριες γραμμές για την πρόοδο και να εφαρμόσει την πολιτική “προϋποθέσεις πριν από το τελικό καθεστώς” βάσει ενός σχεδίου εργασιών που θα συντονίζεται με τον έλεγχο των προϋποθέσεων από την Ευρωπαϊκή Ένωση.
<P>
Σημειώσαμε ότι η πρώτη ευκαιρία για μια συνολική αναθεώρηση θα δοθεί στα μέσα του 2005. Το 2004 είναι, συνεπώς, σημαντικό έτος για να παγιώσουν τα θεσμικά όργανα προσωρινής διακυβέρνησης του Κοσσυφοπεδίου μια πραγματικά πολυεθνική και δημοκρατική κοινωνία. Επιτρέψτε μου να επαναλάβω ένα σημαντικό στοιχείο. Όποιο και αν είναι το τελικό καθεστώς, ο λαός του Κοσσυφοπεδίου θα έχει μια θέση στην Ευρώπη. 
<SPEAKER ID="275" LANGUAGE="" NAME="" AFFILIATION="Αντιπροέδρου">
<SPEAKER ID="276" LANGUAGE="" NAME="Ζορμπά (PSE )," AFFILIATION="Εισηγήτρια της γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
Θεωρούμε, ότι στο πλαίσιο των δεσμεύσεων του Ευρωπαϊκού Συμβουλίου της Θεσσαλονίκης του Ιουνίου 2003, η έναρξη εταιρικών σχέσεων όσον αφορά την ευρωπαϊκή ενοποίηση για τα Δυτικά Βαλκάνια αξίζει να αποτελέσει μεσοπρόθεσμο στόχο βάσει ενός σχεδίου δράσης - αυτή είναι η δική μας πρόταση - όπου θα καταγράφονται τα μέτρα και οι δράσεις που πρέπει να αναλάβουν οι χώρες των Δυτικών Βαλκανίων και η Ευρωπαϊκή Ένωση.
<SPEAKER ID="277" LANGUAGE="DE" NAME="Pack (PPE-DE )." AFFILIATION="Republika Srpska">
<P>
Επιπλέον, σε διάφορες περιοχές και ειδικά στην ενδοχώρα του Zadar επικρατεί έντονη αντισερβική διάθεση και αυτό καταλήγει σε μείζονα προβλήματα στην περιοχή. Αντίθετα, η συμβίωση στην Ανατολική Σλαβονία γύρω από το Vukovar χαρακτηρίζεται από πολύ πιο έντονο πνεύμα συνεργασίας. Ο νόμος για τις μειονότητες είναι καλός και τώρα οι ιθύνοντες των κοινοτήτων καλούνται να τον εφαρμόσουν.
<P>
Η Κροατία συνεργάζεται καλά με το Δικαστήριο της Χάγης. Ακόμη και έγγραφα αρχείου έχουν παραδοθεί στο δικαστήριο. Μάλιστα στην Κροατία τρεις κατηγορούμενοι, στους οποίους συγκαταλέγεται και ένας στρατηγός, καταδικάστηκαν σε ποινές μακράς φυλάκισης. Ένας κατηγορούμενος, ο στρατηγός Gotovina, διέφυγε. Ας μην ζητάμε αδύνατα πράγματα. Το κράτος προσφέρει αμοιβή για τη σύλληψή του, αλλά μέχρι στιγμής δεν έχει εντοπιστεί. Είναι μέλος της Γαλλικής Λεγεώνας των Ξένων και έχει γαλλικό διαβατήριο. Ο Θεός ξέρει πού βρίσκεται τώρα. Εφόσον η διεθνής κοινότητα δεν κατάφερε να συλλάβει ούτε τον Κάρατζιτς ούτε τον Μλάντιτς παρά την επταετή παρουσία της SFOR στη Βοσνία-Ερζεγοβίνη, δεν θα πρέπει να κρίνουμε με εσφαλμένα κριτήρια τους κατοίκους της Βοσνίας-Ερζεγοβίνης και τους Κροάτες.
<P>
Η Σερβία και το Μαυροβούνιο απέδειξαν την προθυμία τους για συνεργασία με το Δικαστήριο της Χάγης. Τα πράγματα θα μπορούσαν να γίνουν ακόμα καλύτερα. Παρέδωσαν ευτυχώς τον Μιλόσεβιτς και τους τρεις σφαγείς του Vukovar, όμως υπάρχουν ακόμα πολλοί που πρέπει να παραδοθούν. Αλλά είναι και προς το συμφέρον της Σερβίας να λάβει την άδεια να δικάσει ορισμένους εγκληματίες πολέμου στην ίδια τη χώρα. Αν δικάζονταν επιτέλους στη Χάγη οι αρχηγοί του UCK για τα εγκλήματά τους, αυτό θα βοηθούσε τους Σέρβους να καταλάβουν την κατάσταση.
<P>
Η κακή οικονομική κατάσταση σε μεγάλα τμήματα της περιοχής πρέπει οπωσδήποτε να βελτιωθεί και ως εκ τούτου το πρόγραμμα CARDS πρέπει να διευκολύνει περισσότερα μέτρα ως προς την υποδομή, γιατί διαφορετικά η περιοχή δεν πρόκειται να ανανήψει.
<P>
Στη Βοσνία-Ερζεγοβίνη υπήρξαν βελτιώσεις σε επίπεδο κράτους, αλλά εξακολουθούν να υφίστανται πολλά ελλείμματα. Θα ήθελα επίσης να εκμεταλλευτώ την ευκαιρία για να υπογραμμίσω ότι ο Ύπατος Εκπρόσωπος δεν χρησιμοποιεί πάντα την εξουσία που διαθέτει. Δεν θα χρειαζόταν αυτή η συμβολική Δαμόκλειος σπάθη πάνω από την Βοσνία-Ερζεγοβίνη εάν η ΕΕ –όπως πολύ σωστά είπε προ ολίγου ο Επίτροπος Vitorino– προέβαλε απαιτήσεις που να μπορεί όντως να εκπληρώσει η Βοσνία-Ερζεγοβίνη.
<P>
Θα έπρεπε να πω και κάτι ακόμα για την Αλβανία, όμως θα το αφήσω. Όλα περιλαμβάνονται στην έκθεση και υποθέτω ότι την έχουν διαβάσει όλοι. Τα συγχαρητήριά μου στον κ. Lagendijk. 
<SPEAKER ID="278" LANGUAGE="DE" NAME="Swoboda (PSE )." AFFILIATION="">
<P>
    Κυρία Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ τον κ. Lagendijk για την έκθεσή του που είναι όπως πάντα πολύ περιεκτική και ισορροπημένη. Παραδέχομαι ότι δεν συμφωνώ σε όλα τα σημεία, αλλά έτσι συμβαίνει στην πολιτική.
<P>
Ο Επίτροπος Vitorino έθιξε και το ζήτημα των “προϋποθέσεων πριν από το τελικό καθεστώς”, που θα πρέπει να εκφραστεί στην πράξη με ενέργειες όπως είναι ο προσδιορισμός ακριβέστερων προθεσμιών. Ωστόσο, είναι κυρίως θέμα των αλβανικών αρχών του Κοσσυφοπεδίου να προβούν οι ίδιες στα ανάλογα βήματα. Ενώ είμαι προσωπικά υπέρ της ανεξαρτησίας, κάτι πρέπει να γίνει ώστε να πραγματοποιηθεί – δεν πρόκειται να έρθει ουρανοκατέβατη.
<P>
Τελειώνοντας θα αναφερθώ στο σημείο που έθιξε ο κ. Lagendijk σε σχέση με μία από τις τροπολογίες μου. Εάν είχαμε έστω και το μισό μόνο θάρρος, αποφασιστικότητα και θέληση να εφαρμόσουμε τις αποφάσεις μας από αυτό που έχουν οι Ηνωμένες Πολιτείες της Αμερικής, θα είχαμε επιτύχει περισσότερα στα Βαλκάνια. Το πρόβλημά μας είναι ότι λέμε “παρακαλώ” και “αν έχετε την καλοσύνη” και “σας παρακαλώ, κάντε κάτι” ενώ οι Αμερικανοί θέτουν αυστηρούς όρους και λένε “ναι” ή “όχι”. Γι’ αυτό πιστεύω ότι πρέπει να αποδεχτούμε την οφθαλμοφανή προθυμία ορισμένων κρατών να συμμορφωθούν με αυτούς τους όρους. Όπως είπε και ο ίδιος ο κ. Langendijk, η Κροατία δεν συμφώνησε για τη συνθήκη που της ζήτησαν οι Ηνωμένες Πολιτείες.
<SPEAKER ID="279" LANGUAGE="ES" NAME="Vallvé (ELDR )." AFFILIATION="">
<P>
    Κυρία Πρόεδρε, καταρχάς θα ήθελα να συγχαρώ τον κ. Langendijk για την έκθεσή του σχετικά με την εξέλιξη της παρούσας διαδικασίας σταθεροποίησης και σύνδεσης και σχετικά με τις μελλοντικές προκλήσεις στην περιοχή των Βαλκανίων.
<SPEAKER ID="280" LANGUAGE="ES" NAME="Marset Campos (GUE/NGL )." AFFILIATION="">
<P>
    Κυρία Πρόεδρε, καταρχάς θα ήθελα να ευχαριστήσω τον κ. Lagendijk για αυτή την έκθεσή και το πνεύμα συνεργασίας και δεκτικότητάς του όσον αφορά μια σειρά προτάσεων που έγιναν στην επιτροπή.
<P>
Πιστεύουμε ότι οι διαπιστώσεις που γίνονται σχετικά με τις διαφορετικές χώρες είναι πολύ σωστές –όπως είπε ο κ. Vallvé– και επομένως η Ευρωπαϊκή Ένωση πρέπει να τις λάβει υπόψη της. Αναφέρομαι στον σεβασμό των εθνικών μειονοτήτων και τη διαχείριση των συνόρων στην Αλβανία. Στην περίπτωση της Βοσνίας, είναι σημαντική η οικοδόμηση κρατικών υποδομών και η προώθηση της συνεργασίας με τα δικαστήρια για εγκλήματα πολέμου. Όσον αφορά την Κροατία, πρέπει να επισημανθεί η σημασία των εθνικών μειονοτήτων και η συνεργασία με αυτές. Στην Μακεδονία πρέπει να διαλυθεί ο Εθνικός Αλβανικός Απελευθερωτικός Στρατός και να καταπολεμηθεί η διαφθορά. Στην περίπτωση της Σερβίας, είναι απαραίτητη η συνεργασία με το Διεθνές Δικαστήριο της Χάγης.
<SPEAKER ID="281" LANGUAGE="NL" NAME="Belder (EDD )." AFFILIATION="">
<P>
Επιτρέψτε μου να είμαι πολύ άμεσος και συγκεκριμένος. Τις τελευταίες ημέρες, λαμβάνω μηνύματα ότι, γενικά, το εκπαιδευτικό επίπεδο των Δυτικών Βαλκανίων αντιμετωπίζει ανησυχητική ύφεση. Αυτό ισχύει εξίσου για την πρωτοβάθμια, τη δευτεροβάθμια και την πανεπιστημιακή εκπαίδευση. Ερωτώ την Επιτροπή εάν αυτό αληθεύει. Εάν ναι, τότε έχουμε εδώ την ευκαιρία να προσφέρουμε βοήθεια, παρέχοντας στα Δυτικά Βαλκάνια ελεύθερη πρόσβαση σε ευρωπαϊκά εκπαιδευτικά προγράμματα. Υπό αυτό το πρίσμα, η χρήσιμη έκθεση του κ. Lagendijk προσφέρει την κατάλληλη ευκαιρία για ευρωπαϊκή αυτοκριτική. Επιτρέψτε μου να κάνω τρεις παρατηρήσεις.
<P>
Καταρχάς, στην παράγραφο 10, δεν περιστρέφει ο εισηγητής τα ζητήματα γύρω από το σημερινό καθεστώς χορήγησης θεωρήσεων μεταξύ της Ευρωπαϊκής Ένωσης και των αποκαλούμενων χωρών ΔΣΣ; Είναι, κατά τη γνώμη μου, πιο λογικό να συνδυάσουμε μια πιθανή διευκόλυνση του καθεστώτος χορήγησης θεωρήσεων με πολλές προϋποθέσεις εκ μέρους της ΕΕ. Αυτό δεν έχει καμία σχέση με την ταπείνωση των πολιτών των Βαλκανίων, στην οποία αναφέρεται ο εισηγητής.
<P>
Είναι αρκετά ενδιαφέρον ότι, στην παράγραφο 42, ο κ. Lagendijk ζητά από την Ευρωπαϊκή Ένωση να διαδραματίσει έναν ρόλο ουδέτερου διαμεσολαβητή μεταξύ της Σερβίας και του Μαυροβουνίου. Δεν τον απασχολεί ποια μορφή θα λάβουν τελικά οι σχέσεις μεταξύ Βελιγραδίου και Ποντγκόρνιτσα. Καθόσον γνωρίζω, η Ευρωπαϊκή Ένωση δεν έχει έως σήμερα ασκήσει μια τέτοια ουδετερότητα και, από ό,τι διαπιστώνω, δεν θα προσπαθήσει να πράξει κάτι τέτοιο.
<P>
Η τρίτη μου παρατήρηση αφορά τις παραγράφους 51 και 52. Στην παράγραφο 51, ο εισηγητής δικαιολογημένα εξακολουθεί να είναι συγκρατημένα θετικός σχετικά με την έναρξη των άμεσων συνομιλιών μεταξύ Βελιγραδίου και Πρίστινα. Παρεμπιπτόντως, με αυτό, η ίδια η UNMIK θέτει την αρχή των προτύπων πριν από το καθεστώς υπό χρονική πίεση. Αυτό δεν είναι σημαντικό. Ο κ. Lagendijk προτείνει, στη συνέχεια, ένα πολύ γρήγορο χρονικό πλαίσιο για την τελική επίλυση του ακανθώδους πολιτικού ζητήματος του Κοσσυφοπεδίου. Εντός των επόμενων δύο ετών! Έχω την εντύπωση ότι σίγουρα δεν εξυπηρετείται η μάχη των Σέρβων και των Αλβανών για το Κοσσυφοπέδιο, ούτε βοηθείται, με μια τόσο γρήγορη πολιτική προέλαση. Επιπλέον, δεν πρέπει να παραβλέψουμε τα άμεσα αποτελέσματα στην περιοχή οποιασδήποτε πραγματικής προσπάθειας αντιμετώπισης του ζητήματος του Κοσσυφοπεδίου. Αναλογιστείτε τους Αλβανούς στην ΠΓΔΜ και τους Σέρβους στη Βοσνία. Η πολιτική σταθερότητα στα Βαλκάνια παραμένει προς το παρόν ένα επισφαλές ζήτημα. 
<SPEAKER ID="282" LANGUAGE="" NAME="Ζαχαράκις (PPE-DE )." AFFILIATION="">
<P>
    Κυρία Πρόεδρε, θα ήθελα πριν απ’ όλα να συγχαρώ το συνάδελφο κ. Lagendijk για την τεκμηριωμένη έκθεσή του. Πρόκειται για μια ισορροπημένη και εμπεριστατωμένη εργασία, που καλύπτει το θέμα αντικειμενικά και που δίνει μια ολοκληρωμένη εικόνα της καταστάσεως στην περιοχή και στις επί μέρους χώρες. Επισημαίνει δε τις ιδιαίτερες συνθήκες που επικρατούν σε κάθε μια από αυτές και αξιολογεί τα ειδικότερα δεδομένα που στοιχειοθετούν τις διάφορες εκφάνσεις της συνεργασίας τους με την Ευρωπαϊκή Ένωση.
<P>
Με την ευκαιρία επιτρέψτε μου, κυρία Πρόεδρε, να αναφερθώ στο ειδικότερο θέμα που θίγει η παράγραφος 21 της εκθέσεως, εκφράζοντας ρητά τη λύπη του Ευρωπαϊκού Κοινοβουλίου για τον καταφανώς απαράδεκτο τρόπο με τον οποίον διεξήχθησαν οι πρόσφατες δημοτικές εκλογές στην Αλβανία. Δυστυχώς, τα θλιβερά έκτροπα και η κατάφορη παραβίαση των δημοκρατικών διαδικασιών και αξιών, που προκάλεσαν τη σαφή αυτή επισήμανση του εισηγητού, με τη σύμφωνη γνώμη και της συναδέλφου κ. Pack εκ μέρους της πολιτικής μου ομάδος, επανελήφθησαν, και μάλιστα σε εντονότερο βαθμό, με σωρεία κρουσμάτων, βιαιοπραγιών και νοθεύσεων του δημοκρατικού φρονήματος των πολιτών και των υποψηφίων, στις επαναληπτικές εκλογές μόλις προ τριών ημερών.
<P>
Θέλω να ελπίζω ότι οι αλβανικές αρχές θα αντιληφθούν το μήνυμα που το Κοινοβούλιο τους απευθύνει μέσω της εκθέσεως Lagendijk και θα ενισχύσουν τη δέσμευσή τους για εξασφάλιση της ομαλής λειτουργίας της δημοκρατίας και του κράτους δικαίου στη χώρα τους, ώστε να μην επηρεαστούν αρνητικά οι σχέσεις της Αλβανίας με την Ευρωπαϊκή Ένωση και η επιτυχής ολοκλήρωση της συμφωνίας για τη σταθεροποίηση και σύνδεση. 
<SPEAKER ID="283" LANGUAGE="" NAME="Σουλαδάκης (PSE )." AFFILIATION="">
<P>
    Κυρία Πρόεδρε, συζητώντας την έκθεση Lagendijk αναμφισβήτητα διαπιστώνουμε ότι η σημερινή κατάσταση στα Δυτικά Βαλκάνια, στις χώρες του Συμφώνου Σταθερότητας, είναι σαφώς καλύτερη από ό,τι πριν από ένα χρόνο. Είναι ένα σοβαρό βήμα επιτυχίας της πολιτικής που εφαρμόζεται στην περιοχή από την Ευρωπαϊκή Ένωση, που ουσιαστικά έχει και την κύρια ευθύνη για την περιοχή.
<P>
Ήδη η Κροατία έχει καταθέσει αίτηση για την ένταξή της στην Ευρωπαϊκή Ένωση. Οι νέοι συνταγματικοί θεσμοί στην FYROM, όπως και η νέα μορφή της Σερβίας με το Μαυροβούνιο φαίνεται ότι αρχίζουν να λειτουργούν. Επίσης, φαίνονται σημάδια οικονομικής κινητικότητας. Όμως, η κατάσταση απέχει πολύ από το να θεωρηθεί σταθερή από κάθε πλευρά. Κανείς μας δεν πρέπει να έχει οποιαδήποτε ψευδαίσθηση. Το Σύμφωνο Σταθερότητας εφαρμόζεται σε μια περιοχή που εξακολουθεί να είναι πολιτικά εύθραυστη και ασταθής. Μοναδικός άξονας της πολιτικής μας πρέπει να είναι το συμφέρον των πολιτών και των λαών της περιοχής. Κάθε ειδικό συμφέρον ή ενδιαφέρον πρέπει να φύγει από τη σκέψη μας. Η επιμονή στις δημοκρατικές διαδικασίες, τα ανθρώπινα δικαιώματα, την περιφερειακή συνεργασία, το σεβασμό των μειονοτήτων, την επιστροφή των προσφύγων, τη δικαιοδοσία του Δικαστηρίου της Χάγης για τα εγκλήματα κατά της ανθρωπότητας στην τέως Γιουγκοσλαβία και, γενικά, η πλήρης εφαρμογή όλων των αποφάσεων του Συμβουλίου Ασφαλείας του ΟΗΕ είναι μονόδρομος.
<P>
Εδώ θέλω να επισημάνω με λύπη, αλλά και με σοβαρότητα, τις απαράδεκτες συνθήκες στη Χειμάρρα και αλλού στην Αλβανία κατά τις πρόσφατες δημοτικές εκλογές, όπου παραβιάστηκε κάθε έννοια εκλογικής διαδικασίας από τις επίσημες αρχές, καθώς και ο σεβασμός των δικαιωμάτων της ελληνικής μειονότητας. Καλόν είναι οι αλβανικές Αρχές να βοηθήσουν τη χώρα τους να αναβαθμίσει τους δημοκρατικούς θεσμούς αν θέλουν να προχωρήσουν θετικά στον 21ο αιώνα.
<P>
Υπάρχουν κάποιοι που, προβληματιζόμενοι, αναζητούν το μέλλον περιοχών κρίσης, όπως π.χ. το Κoσσυφοπέδιο και άλλες, υπονοώντας είτε τη δημιουργία νέας κρατικής οντότητας είτε ευρεία αυτονομία που ουσιαστικά θα ισοδυναμεί με ανεξαρτησία. Πρέπει να συνειδητοποιήσουν ότι το συνταγματικό και κρατικό καθεστώς, είτε της FYROM, είτε της Βοσνίας-Ερζεγοβίνης, είτε της Σερβίας-Μαυροβουνίου, στηρίζεται σε λεπτές ισορροπίες, με κρυμμένους εθνικισμούς, και ότι χρειάζονται χρόνο για να σταθεροποιηθούν και να ωριμάσουν οι νέοι θεσμοί. Είναι θετική η επαφή Βελιγραδίου-Πρίστινας στο πλαίσιο του ΟΗΕ και πρέπει να στηριχθεί. Όμως, κάθε νέα επιπόλαιη κίνηση θα οδηγήσει σε ένα νέο εκρηκτικό ντόμινο με απρόβλεπτες συνέπειες. Σε όλες τις χώρες του Συμφώνου Σταθερότητας υπάρχουν συμπαγείς εθνικές μειονότητες, που τοπικά είναι πλειοψηφίες, και μάλιστα συνορεύουν με άλλες χώρες όπου οι αντίστοιχες εθνικές ομάδες είναι πλειοψηφίες.
<P>
Όλα τα κράτη οφείλουν να προστατεύουν τις μειονότητές τους που κατοικούν σ’ αυτές. Είναι άλλωστε πολίτες τους. Όλα τα κρατικά σύνορα πρέπει να παραμείνουν σταθερά. Πρέπει να προσεχθεί μήπως θεωρητικολογώντας φθάσουμε σε αντιλήψεις τύπου πόλης-κράτους (city-state) που μπορεί να φθάσουν ακόμη και σε κράτος-γειτονιά (state-neighbourhood) και σε κράτος-οικογένεια (state-family). Πρέπει να αποτρέψουμε την ενεργοποίηση δυνάμεων από όμορες χώρες για την προστασία εθνικών μειονοτήτων αν δεν προστατεύονται επαρκώς από τις χώρες των οποίων είναι πολίτες.
<P>
Και τώρα, κυρία Πρόεδρε, μια παρατήρηση εκτός ομιλίας. Υπάρχει ένα τεχνικό θέμα. Σε ορισμένες πλευρές η επίσημη ονομασία της FYROM δεν αναφέρεται σωστά. Καλό είναι να διορθωθεί στα κείμενα, όπως συνήθως γίνεται. 
<SPEAKER ID="284" LANGUAGE="EN" NAME="Howitt (PSE )." AFFILIATION="">
<P>
Έχει προκύψει από συνεχείς συναντήσεις μεταξύ του Ευρωπαϊκού Συμβουλίου και της Εισαγγελέως του ΔΠΔΓ, Carla Del Ponte, ότι αυτή η συνεργασία δεν πραγματοποιείται ακόμα, γεγονός που θέτει σε σοβαρό κίνδυνο τη μελλοντική ολοκλήρωση. Ανέφερε ότι, ακόμα και η πιο βασική συνεργασία, όπως η πρόσβαση σε έγγραφα και μαρτυρίες, όπως επίσης σε συλλήψεις και μεταφορές φυγάδων, εξακολουθεί να μην είναι ικανοποιητική.
<P>
Ένας μεγάλος αριθμός κατηγορουμένων για εγκλήματα πολέμου εξακολουθούν να βρίσκονται γενικά στη Σερβία και το Μαυροβούνιο, μεταξύ αυτών ο Ratko Mladic, ο οποίος ευθύνεται για τη δολοφονία 7 000 ατόμων στη γενοκτονία της Σρεμπρένιτσα.
<P>
Ιδιαίτερα ανησυχητική είναι η περίπτωση της Κροατίας. Συμφωνώ με όσους επικροτούν τις ευρωπαϊκές φιλοδοξίες της Κροατίας. Ωστόσο, η επεξεργασία των απαιτήσεων του δικαστηρίου για συνεργασία απαιτούν έως και έναν χρόνο, γεγονός που είναι εντελώς απαράδεκτο. Για παράδειγμα, υπάρχει το θέμα του Στρατηγού Ante Gotovina, του τρίτου κατά σειρά πλέον καταζητούμενου ανθρώπου από το ΔΠΔΓ, ο οποίος ευθύνεται για την οργάνωση της δολοφονίας τουλάχιστον 150 σέρβων αμάχων και την εξορία άλλων 150 000 το 1995. Η κ. Del Ponte έχει γενικές πληροφορίες ότι εξακολουθεί να βρίσκεται στην Κροατία, και υπάρχουν αναφορές ότι του προσφέρουν καταφύγιο άνθρωποι που εργάζονται στις κροατικές αρχές. Αναφέρεται ότι: “απολαμβάνει τις καλοκαιρινές τους διακοπές, ταξιδεύοντας με ένα σκάφος”. Έως ότου γίνουν περαιτέρω κινήσεις για τη σύλληψη του Gotovina, η Κροατία δεν συμμορφώνεται πλήρως με το ψήφισμα 1503 του ΟΗΕ. Δεν μπορούν να υπάρξουν σοβαρές κινήσεις για την ένταξή της στην ΕΕ, έως ότου γίνει αυτό το σημαντικό βήμα. 
<SPEAKER ID="285" LANGUAGE="" NAME="Πρόεδρος." AFFILIATION="">
<P>
   – Σας ευχαριστώ, κύριε Howitt.
<P>
Η ψηφοφορία θα διεξαχθεί αύριο στις 12.00. 
<SPEAKER ID="286" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0390/2003) του κ. Swoboda, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με την πρόταση κανονισμού του Συμβουλίου που αφορά τροποποίηση του κανονισμού (ΕΚ) αριθ. 1080/2000 του Συμβουλίου, της 22ας Μαΐου 2000, περί υποστηρίξεως στην προσωρινή αποστολή των Ηνωμένων Εθνών για το Κοσσυφοπέδιο (MINUK) και στο Γραφείο του Ανωτάτου Εκπροσώπου στη Βοσνία Ερζεγοβίνη (OHR) (COM(2003) 389 – C5-0325/2003 – 2003/0142(CNS)). 
<SPEAKER ID="287" LANGUAGE="EN" NAME="Vitorino," AFFILIATION="Επιτροπή">
<P>
Η πρόταση που εξετάζει σήμερα το Κοινοβούλιο, σύμφωνα με την οποία το Σύμφωνο Σταθερότητας θα περιλαμβάνεται στο πεδίο δράσης του κανονισμού (ΕΚ) αριθ. 1080/2000 του Συμβουλίου, θα παρέχει στο Σύμφωνο μια σωστή και σταθερή βάση για την υλοποίηση της σημαντικής εντολής που έδωσε η διεθνής κοινότητα.
<P>
Το Σύμφωνο Σταθερότητας είναι ειδικά σχεδιασμένο, ώστε να ενισχύσει περαιτέρω την περιφερειακή συνεργασία, όπως υπογραμμίστηκε στην ατζέντα της Θεσσαλονίκης, που εγκρίθηκε στις 20 Ιουνίου 2003 από το Ευρωπαϊκό Συμβούλιο. Θα συμπληρωθεί έτσι η διαδικασία σταθεροποίησης και σύνδεσης που ξεκίνησε στα Δυτικά Βαλκάνια. Η Επιτροπή, συνεπώς, επικροτεί τη θετική γνωμοδότηση επί της πρότασης και ελπίζει ότι το Κοινοβούλιο θα συμμεριστεί τον στόχο της πλήρους εφαρμογής αυτού του νέου χρηματοδοτικού πλαισίου από 1ης Ιανουαρίου 2004.
<P>
Η Επιτροπή θεωρεί την τροπολογία 1 επί του άρθρου 1(2) περιττή, καθώς η αρχή κατανομής των βαρών μεταξύ των κρατών μελών περιλαμβάνεται ρητά στο άρθρο 2(2) του κανονισμού, και δεδομένου ότι η γραμμή του προϋπολογισμού 19 07 04 είναι αναπόσπαστο μέρος της συζήτησης για τον προϋπολογισμό.
<P>
Αναφορικά με την τροπολογία 2 επί του άρθρου 1α και με τις τροπολογίες 4 και 6, η Επιτροπή μπορεί να στηρίξει την πρόταση για την ανανέωση του διορισμού του ειδικού συντονιστή του Συμφώνου Σταθερότητας σε ετήσια βάση. Η Επιτροπή συμφωνεί επίσης με τον ευρύτερο στόχο της στενής σύνδεσης του Κοινοβουλίου με το έργο παρακολούθησης του Συμφώνου Σταθερότητας. Ωστόσο, και λαμβάνοντας υπόψη την ανάγκη να διατηρηθεί η διαδικασία διορισμού όσον το δυνατόν πιο απλή, η Επιτροπή δεν μπορεί να κάνει δεκτή την πρόταση του Κοινοβουλίου, στην τροπολογία 2 επί του άρθρου 1α, για τη συμπερίληψη επίσημης διαβούλευσης με την αρμόδια επιτροπή του Ευρωπαϊκού Κοινοβουλίου. Επίσης, δεν μπορεί να κάνει δεκτή την παρεμβολή, υπό τη μορφή ενός νέου άρθρου 1β που προτείνουν οι τροπολογίες 3, 5 και 7, σχετικά με την ακρόαση ενώπιον της επιτροπής.
<P>
Ωστόσο, η Επιτροπή συμφωνεί με τις τροπολογίες 4 και 6, όσον αφορά τη διασφάλιση της ενημέρωσης του Κοινοβουλίου για την πρόταση διορισμού. Η Επιτροπή δεσμεύεται μετά χαράς ενώπιον του Κοινοβουλίου, μολονότι δεν είναι δυνατόν να συμπεριλάβει αυτήν τη δέσμευση στον νέο κανονισμό, να ρυθμίσει στην πράξη τη σύνδεση με το Κοινοβούλιο. Συγκεκριμένα, η Επιτροπή θα ενημερώνει το Κοινοβούλιο, πολύ πριν από την απόφαση διορισμού, μέσω του Προέδρου της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με την πρόταση διορισμού. Ο διορισμένος ειδικός συντονιστής θα εμφανίζεται ενώπιον της Επιτροπής Εξωτερικών Υποθέσεων όπως απαιτείται, τουλάχιστον δύο φορές ετησίως, προκειμένου να παρουσιάσει τις δραστηριότητές του.
<P>
Η Επιτροπή θα αισθανόταν ευγνωμοσύνη εάν το Κοινοβούλιο μπορούσε να υιοθετήσει μια θετική στάση κατά τη διάρκεια της παρούσας συνεδρίασης, καθώς ανυπομονεί να θέσει σε εφαρμογή το στάδιο υλοποίησης μετά τη θέση σε ισχύ του νέου κανονισμού, προκειμένου να δώσει στον ειδικό συντονιστή του Συμφώνου Σταθερότητας έγκαιρη στήριξη, που θα του επιτρέψει να πραγματοποιήσει την εντολή του το 2004.
<P>
Εξ ονόματος της Επιτροπής, θα ήθελα να εκφράσω τις ιδιαίτερες ευχαριστίες μου στον εισηγητή, κ. Swoboda, για την ποιότητα του προπαρασκευαστικού του έργου και τις πολύ καλές σχέσεις που διατηρεί με την Επιτροπή. 
<SPEAKER ID="288" LANGUAGE="DE" NAME="Swoboda (PSE )," AFFILIATION="εισηγητής">
<P>
Σας παρακαλώ, κύριε Επίτροπε, να ευχαριστήσετε τις υπηρεσίες και ειδικά τον κ. Priebe για την εξαίρετη συνεργασία που είχαμε στο συγκεκριμένο ζήτημα.
<P>
Θα ήθελα επίσης να δηλώσω ότι δεν ήταν μέσα στα όποια μελήματά μας να κάνουμε δύσκολη τη ζωή του Δρα Busek ως ειδικού συντονιστή. Κατά την άποψή μου ο Δρ Busek είναι ένας από τους πιο εξέχοντες συνεργάτες μας με την ευρύτερη έννοια του όρου, ο οποίος ενδιαφέρεται για την περιοχή και ξέρει τι συμβαίνει εκεί. Μπορείτε να είστε βέβαιοι ότι εάν διοριζόταν και πάλι, θα είχε οπωσδήποτε την πλήρη υποστήριξη του Σώματος. Εάν διοριστεί κάποιος άλλος, τότε φυσικά θα εξετάσουμε δεόντως το ζήτημα και θα εκφέρουμε γνώμη. Θα ήθελα να δεχτώ την πρόταση της Επιτροπής και αύριο θα συστήσω στο Σώμα να διεξαγάγουμε πλήρη ψηφοφορία. Έτσι εσείς, κύριε Επίτροπε, και η Επιτροπή θα μπορούσατε να κάνετε αυτό που θέλετε και να το οργανώσετε ώστε να λειτουργήσει από την 1η Ιανουαρίου. 
<SPEAKER ID="289" LANGUAGE="DE" NAME="Stenzel (PPE-DE )." AFFILIATION="">
<P>
    Κυρία Πρόεδρε, κύριε Επίτροπε, η έκθεση του κ. Swoboda για το Σύμφωνο Σταθερότητας για τη Νοτιοανατολική Ευρώπη έχει δύο ουσιαστικούς στόχους: πρώτον, να κάνει πιο σταθερό το Σύμφωνο Σταθερότητας και δεύτερον, να λάβει υπόψη τις απόψεις του Κοινοβουλίου και να το συμπεριλάβει στη διαδικασία διορισμού του ειδικού συντονιστή. Ως προς αυτά συμφωνώ απόλυτα με τον κ. Swoboda. Μέχρι τώρα ο συντονιστής διοριζόταν μόνο για έξι μήνες, τώρα όμως η θητεία του θα διαρκέσει έναν χρόνο. Αυτό το θεωρούμε πρόοδο. Επίσης, χαιρετίζουμε την συμμετοχή του Κοινοβουλίου ως δημοσιονομικής και πολιτικής αρχής στη διαδικασία του διορισμού. Θα ήταν ευκταίο να είναι ταχεία η διαδικασία του ετήσιου διορισμού του συντονιστή του Συμφώνου Σταθερότητας και τα λόγια του Επιτρόπου με κάνουν να πιστεύω ότι υπάρχει η βούληση γι’ αυτό.
<P>
Πρέπει οπωσδήποτε να ενισχυθεί η κοινοβουλευτική διάσταση και μάλιστα όχι μόνο σε σχέση με το Ευρωπαϊκό Κοινοβούλιο, αλλά κυρίως σε σχέση με τα περιφερειακά κοινοβούλια των χωρών που συμμετέχουν στο Σύμφωνο Σταθερότητας. Ό,τι και να κάνουμε είναι λίγο προκειμένου να εμπλέξουμε μέλη των περιφερειακών κοινοβουλίων στο σημαντικό έργο της σταθεροποίησης των Δυτικών Βαλκανίων. Το Σύμφωνο Σταθερότητας και ο προηγούμενος συντονιστής του Erhard Busek σημείωσαν ήδη ένα σοβαρό αποτέλεσμα – πράγμα που δικαιολογημένα αναφέρθηκε και αναγνωρίστηκε– τόσο ως προς το εμπόριο και τις επενδύσεις όσο και ως προς τη χρήση διάφορων μέτρων υποδομής με σκοπό την καταπολέμηση της εγκληματικότητας. Όμως απομένουν ακόμα πολλά να γίνουν και πιστεύω ότι η έκθεση Swoboda, την οποία θα υποστηρίξουμε ανεπιφύλακτα αύριο, θα συμβάλει αποφασιστικά σε αυτό. 
<SPEAKER ID="290" LANGUAGE="" NAME="Πρόεδρος." AFFILIATION="">
<P>
   – Σας ευχαριστώ, κυρία Stenzel.
<P>
Η ψηφοφορία θα διεξαχθεί αύριο στις 12.00. 
<SPEAKER ID="291" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0398/2003) του κ. Coelho, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, με πρόταση σύστασης του Ευρωπαϊκού Κοινοβουλίου προς το Συμβούλιο σχετικά με το Σύστημα Πληροφοριών Σένγκεν δεύτερης γενιάς (SIS II) (2003/2180(INI)). 
<SPEAKER ID="292" LANGUAGE="PT" NAME="Coelho (PPE-DE )," AFFILIATION="εισηγητής">
<P>
   .  Κυρία Πρόεδρε, Επίτροπε Vitorino, κυρίες και κύριοι, το 1990 υπογράφηκε η Συμφωνία του Σένγκεν και αναγνωρίστηκε η ανάγκη αύξησης των ελέγχων, προκειμένου να προληφθεί η είσοδος στην Κοινότητα των απειλών για την ασφάλεια των πολιτών μας, όπως, μεταξύ άλλων, το οργανωμένο έγκλημα, η τρομοκρατία, η σωματεμπορία, τα ναρκωτικά και η λαθρομετανάστευση.
<P>
Σε αυτό το πλαίσιο, το Σύστημα Πληροφοριών Σένγκεν (SIS) έχει διαδραματίσει αρκετά σημαντικό ρόλο, τον οποίο προσπαθούμε να διευρύνουμε ακόμα περισσότερο, με τη δημιουργία μιας δεύτερης γενιάς του SIS που έχει σχεδιαστεί, το SIS II. Το SIS λειτουργεί ως ένα σύστημα πληροφοριών που δίνει τη δυνατότητα στις αρμόδιες αρχές των κρατών μελών να ερευνήσουν και να λάβουν καταχωρήσεις για πρόσωπα και αντικείμενα. Το σύστημα λειτουργεί επί του παρόντος σε δεκατρία κράτη μέλη και σε δύο ακόμα κράτη –την Ισλανδία και τη Νορβηγία– και ελπίζουμε ότι θα γίνει σύντομα εν μέρει λειτουργικό στο Ηνωμένο Βασίλειο και την Ιρλανδία.
<P>
Το SIS είναι η μεγαλύτερη βάση δεδομένων στην Ευρώπη και έχει διπλή λειτουργία: συμβάλλει στη διατήρηση της δημόσιας τάξης και ασφάλειας και στη μετανάστευση, με τη στήριξη των μέτρων που έχουν ως στόχο την αντιστάθμιση της ελεύθερης κυκλοφορίας προσώπων. Οι προτάσεις που μας παρουσιάστηκαν για τη δημιουργία του SIS II έχουν ως στόχο να διευρύνουν την ικανότητα του συστήματος και να δημιουργήσουν νέες τεχνικές και ερευνητικές δυνατότητες, με την εκμετάλλευση των πιο σύγχρονων εξελίξεων στον τομέα της τεχνολογίας των πληροφοριών.
<P>
Σύμφωνα με το σχέδιο του Συμβουλίου, το σύστημα θα πρέπει να είναι έτοιμο προς λειτουργία το 2006. Το νέο αυτό σύστημα δημιουργείται προκειμένου να αντιμετωπιστούν τρία μείζονα ζητήματα. Πρώτον, η διεύρυνση, ούτως ώστε να μπορέσουν να ενσωματωθούν τα νέα κράτη μέλη, γεγονός που θα απαιτήσει την ικανότητα ενσωμάτωσης περισσότερων χρηστών, περισσότερων κρατών μελών και, επίσης, νέων κατηγοριών χρηστών. Υπάρχει ήδη συμφωνία στο Συμβούλιο, ώστε να επιτραπεί στις νέες αρχές να έχουν πρόσβαση στο SIS, αλλά δεν είναι ακόμα γνωστό ποιες θα είναι αυτές οι αρχές. Η δεύτερη εξέλιξη είναι ότι το σημερινό σύστημα διαθέτει λειτουργίες που καλύπτουν δύο κατηγορίες πληροφοριών (πρόσωπα και αντικείμενα). Στόχος δεν είναι μόνο η αύξηση του αριθμού των κατηγοριών δεδομένων που θα συμπεριλαμβάνονται, δηλαδή των μένων αντικειμένων και λειτουργιών, αλλά επίσης η αύξηση της ικανότητας επεξεργασίας αυτών των πληροφοριών, της διασύνδεσης των καταχωρήσεων, της τροποποίησης της διάρκειας των καταχωρήσεων, καθώς και της αποθήκευσης και μεταφοράς βιομετρικών δεδομένων, ιδιαίτερα φωτογραφιών και δακτυλικών αποτυπωμάτων. Το Συμβούλιο δεν έχει αποφασίσει ποιες νέες κατηγορίες αντικειμένων ή προσώπων θα συμπεριληφθούν. Το τρίτο και τελευταίο ζήτημα –αυτό της οικονομίας– είναι ότι, παρά την ύπαρξη περισσότερων λειτουργιών και χρηστών, το σύστημα πρέπει να είναι περισσότερο ομοιογενές, περισσότερο ευέλικτο, περισσότερο ασφαλές και πρέπει να λειτουργεί καλύτερα. Πρέπει να είναι εύχρηστο και αποδοτικό σε σχέση με το κόστος.
<P>
Συνεπώς, ορθώς θεωρούμε ότι δεν συζητούμε πλέον απλώς για ένα περιορισμένο μέτρο αντιστάθμισης, το οποίο εισάγεται για να διευκολύνει την ελεύθερη κυκλοφορία προσώπων, όπως ορίζει η Σύμβαση Σένγκεν στα άρθρα 92 και 102 για να είμαστε ακριβείς. Πράγματι, ένα έγγραφο που δημοσίευσε η Προεδρία τον Φεβρουάριο του 2002 προτείνει ακόμα και ότι το SIS θα μπορούσε να χρησιμοποιείται για σκοπούς πληροφόρησης της αστυνομίας υπό ευρεία έννοια. Η φύση του SIS υπέστη, συνεπώς, μια μεταμόρφωση, μολονότι ήταν ανεπαίσθητη· παραμένει ανοιχτό το ζήτημα σχετικά με το ποιος ακριβώς θα είναι ο στόχος του SIS στο μέλλον ή πώς μπορεί να οριστεί αυτή η “ευρεία έννοια” στην οποία αναφέρεται η Προεδρία. Κατά τη γνώμη μου, μόνο όταν απαντηθεί το ερώτημα σχετικά με τον ορισμό των στόχων του SIS με σαφή και πολιτικά αποδεκτό τρόπο, θα μπορέσουν να απαντηθούν πλήρως ζητήματα όπως οι νέες λειτουργίες ή οι νέοι χρήστες.
<P>
Κατά συνέπεια, διεξάγονται συζητήσεις σχετικά με τις προτάσεις για την εισαγωγή νέων λειτουργιών, νέων χρηστών, μιας νέας αρχιτεκτονικής, νέων συνεργιών, ιδιαίτερα όσον αφορά το σύστημα πληροφοριών για τις θεωρήσεις, και νέας διαχείρισης. Επίσης, εξακολουθούν να πραγματοποιούνται επιτόπιες συζητήσεις. Οι τροπολογίες αυτές, οι οποίες ελπίζω ότι θα γίνουν αποδεκτές, έχουν προφανώς επιπτώσεις στην προστασία των δεδομένων και στην προστασία των θεμελιωδών δικαιωμάτων των πολιτών. Επαναλαμβάνουμε ότι οποιαδήποτε απόφαση ληφθεί πρέπει να συνοδεύεται πάντα από τις υψηλότερες προδιαγραφές προστασίας δεδομένων, και ειδικότερα τις απαιτήσεις που ορίζει το άρθρο 118 της Σύμβασης Σένγκεν, σε μια διαρκή προσπάθεια να επιτευχθεί η σωστή ισορροπία μεταξύ της ασφάλειας και της ελευθερίας. Ελπίζω ότι η έκθεση αυτή θα βοηθήσει να γίνει πιο διαφανής η συζήτηση σχετικά με το SIS, να αναδειχθεί η ανάγκη παρακολούθησης της διαδικασίας από το Κοινοβούλιο, να τονιστεί η ανάγκη επίβλεψης της διαχείρισής του από κοινοτικά όργανα και να διασφαλιστεί ότι η μεγαλύτερη αποτελεσματικότητα συμβαδίζει πάντα με την επιθυμητή και απαραίτητη ενίσχυση του ζητήματος της προστασίας δεδομένων και της διασφάλισης των δικαιωμάτων των πολιτών. 
<SPEAKER ID="293" LANGUAGE="PT" NAME="Vitorino," AFFILIATION="Επιτροπή">
<P>
   .  Κυρία Πρόεδρε, κυρίες και κύριοι, καταρχάς, θα ήθελα να ευχαριστήσω τον κ. Coelho για την έκθεσή του, η οποία επισημαίνει ρητά τις θεμελιώδεις αλλαγές που παρουσίασε η δεύτερη γενιά του Συστήματος Πληροφοριών Σένγκεν, γνωστό ως SIS II, και θα ήθελα να αδράξω την ευκαιρία και να τον συγχαρώ προσωπικά για την πρωτοβουλία που ανέλαβε για την ακρόαση επί του ζητήματος στις 6 Οκτωβρίου στην Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, διότι αυτή η ακρόαση απεικονίζει άμεσα την ανησυχία του να δώσει στους πολίτες λεπτομερείς και σαφείς εξηγήσεις σχετικά με τη χρησιμότητα του έργου που έχει αναλάβει αναφορικά με το Σύστημα Πληροφοριών Σένγκεν, με το οποίο συμφωνεί πλήρως η Επιτροπή. Θα ήθελα να επαναλάβω το γεγονός ότι το Σύστημα Πληροφοριών Σένγκεν είναι ένα βασικό μέσο για την αρχή της κατάργησης των ελέγχων των εσωτερικών συνόρων και ότι, βεβαίως, η ανάπτυξή του και η καθημερινή του λειτουργία πρέπει να πραγματοποιούνται με τον απαραίτητο σεβασμό των θεμελιωδών δικαιωμάτων και ελευθεριών των ατόμων.
<P>
Όσον αφορά το ζήτημα που έθεσε ο εισηγητής, σχετικά με τη φύση του Συστήματος Πληροφοριών Σένγκεν, θα ήθελα να υπενθυμίσω ότι, εξαρχής, οι αστυνομικές αρχές ήταν οι εξουσιοδοτημένοι χρήστες του Συστήματος, ιδιαίτερα στο πλαίσιο των δραστηριοτήτων παρακολούθησης εντός του εδάφους της ΕΕ. Ωστόσο, το Σύστημα Πληροφοριών Σένγκεν πρέπει να τεθεί τώρα σε ένα διαφορετικό πλαίσιο – το πλαίσιο στο οποίο δημιουργήθηκε. Αρχικά, το σύστημα σχεδιάστηκε ως μέτρο αντιστάθμισης για την κατάργηση των εσωτερικών συνόρων και τέθηκε σε ένα σαφώς διακυβερνητικό πλαίσιο. Μετά την ενσωμάτωση του κεκτημένου του Σένγκεν στην Ευρωπαϊκή Ένωση, το Σύστημα Πληροφοριών Σένγκεν είναι στο επίκεντρο του τομέα της ελευθερίας, της ασφάλειας και της δικαιοσύνης. Η αποδοχή της μερικής συμμετοχής του Ηνωμένου Βασιλείου και της Ιρλανδίας στο σύστημα Σένγκεν, χωρίς την κατάργηση εκ μέρους αυτών των χωρών των ελέγχων στα σύνορά τους, επιβεβαιώνει αυτήν την εξέλιξη. Οι ισπανικές πρωτοβουλίες για τη διεύρυνση των λειτουργιών του υπάρχοντος συστήματος, που παρέχουν στη Europol και στη Eurojust πρόσβαση σε ορισμένα από τα δεδομένα του Συστήματος –τονίζω, σε ορισμένα από τα δεδομένα του συστήματος– αποτελούν επίσης μέρος αυτής της εξέλιξης.
<P>
Όσον αφορά το SIS II, το Συμβούλιο περιορίστηκε έως σήμερα στην αποδοχή των υπαρχόντων λειτουργιών του και στην παροχή ευρέων κατευθυντήριων γραμμών σχετικά με τις νέες λειτουργίες. Δεν έχει πραγματοποιηθεί ακόμα συζήτηση σχετικά με το ποιες ακριβώς νέες λειτουργίες του συστήματος θα εφαρμοστούν προκειμένου να αυξηθεί η αποτελεσματικότητά του και σχετικά με το εάν αυτές θα αλλάξουν περαιτέρω τη φύση του υπάρχοντος συστήματος. Συνεπώς, επικροτώ το γεγονός ότι το Κοινοβούλιο επιθυμεί να διαδραματίσει ενεργό ρόλο σε αυτήν τη σημαντική συζήτηση, η οποία πρέπει να είναι όσο το δυνατόν πιο διαφανής και ευρεία.
<P>
Όπως όλοι γνωρίζετε, δόθηκε στην Επιτροπή η εντολή να αναπτύξει το SIS II, αλλά η διαχείριση του σημερινού Συστήματος Πληροφοριών Σένγκεν, γνωστού ως SIS I+, γίνεται από τη Γαλλία, σύμφωνα με το άρθρο 92 της Σύμβασης Σένγκεν και, επομένως, δεν εμπίπτει στη σφαίρα των αρμοδιοτήτων της Επιτροπής. Η έκθεση του κ. Coelho σχετικά με το SIS II βασίζεται στο έργο της Επιτροπής για την ανάπτυξη αυτής της νέας γενιάς, και η Επιτροπή έχει δεσμευτεί για την έγκριση, στο άμεσο μέλλον, μιας νέας ανακοίνωσης προς το Συμβούλιο και το Κοινοβούλιο, η οποία θα παρουσιάζει λεπτομερώς την κατάσταση των εργασιών για την ανάπτυξη του SIS II κατά το πρώτο τρίμηνο του 2003, καθώς επίσης και το σημαντικό ζήτημα που επεσήμανε ο εισηγητής σχετικά με τις τεχνικές συνεργίες που θα είναι δυνατές με το μελλοντικό σύστημα πληροφοριών για τις θεωρήσεις, γνωστό ως "VIS";. Για να σας δώσω μια σύντομη εικόνα του έργου που έχει αναληφθεί, θα ήθελα να σας υπενθυμίσω ότι τα αποτελέσματα της μελέτης σκοπιμότητας που διεξήγαγε η Επιτροπή μεταβιβάστηκαν αμέσως στο Κοινοβούλιο, την άνοιξη του 2003.
<P>
Επί του παρόντος, το σχέδιο για την ανάπτυξη του SIS II βρίσκεται στο στάδιο δημοσίευσης της πρόσκλησης για την υποβολή πρόσκληση υποβολής προσφορών. Οι υπηρεσίες της Επιτροπής, σε στενή συνεργασία με τα κράτη μέλη, αφιέρωσαν τους τελευταίους μήνες στον καθορισμό των προδιαγραφών για αυτήν την προσφορά και ενημέρωναν σε τακτική βάση την Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων. Στην έκθεσή του, ο κ. Coelho επισημαίνει τις θεμελιώδεις αλλαγές όσον αφορά την προστασία δεδομένων και τη σημασία της συμμετοχής στην ανάπτυξη του SIS II των αρχών που είναι αρμόδιες για την προστασία των δεδομένων. Η Επιτροπή γνωρίζει πλήρως αυτές τις προκλήσεις, τόσο σχετικά με την ανάπτυξη του συστήματος όσο και σχετικά με την προετοιμασία της νομικής του βάσης. Αυτή η νομική βάση θα περιλαμβάνει κανόνες για την προστασία των δεδομένων, οι οποίοι θα καλύπτουν επίσης την πρόσβαση των ιδιωτών. Η Επιτροπή διεξάγει επίσης τακτικές και εντατικές συναντήσεις με την Κοινή Αρχή Ελέγχου και έχει συμπεριλάβει στην πρόσκληση υποβολής προσφορών προδιαγραφές για την προστασία δεδομένων.
<P>
Τέλος, η έκθεση του κ. Coelho αναφέρεται συγκεκριμένα στην ανάγκη εναρμόνισης των αρχών για την προστασία δεδομένων. Μολονότι αυτή η έκκληση για εναρμόνιση προχωρά πέρα από το ζήτημα του SIS II, η Επιτροπή σκοπεύει, κατά του διάρκεια του επόμενου έτους, του 2004, να προτείνει ένα νομικό μέσο αναφορικά με τους κανόνες για την προστασία προσωπικών δεδομένων, στο πλαίσιο του τρίτου πυλώνα. Συνεπώς, θα ήθελα, για άλλη μία φορά, να τονίσω τη σημασία που προσδίδει η Επιτροπή στην πλήρη συμμετοχή του Κοινοβουλίου στις συζητήσεις που θα πραγματοποιηθούν, οι οποίες ελπίζω ότι θα είναι όσο το δυνατόν πιο διαφανείς, και στις οποίες η έκθεση αυτή σίγουρα θα συμβάλει αποφασιστικά. Ελπίζω ότι αυτή η έκθεση θα κερδίσει την υποστήριξη του Σώματος. 
<SPEAKER ID="294" LANGUAGE="IT" NAME="Santini (PPE-DE )." AFFILIATION="">
<P>
Το SIS I δημιουργήθηκε ως αντισταθμιστικό μέτρο για να επιτρέψει την ελεύθερη κυκλοφορία των ανθρώπων, αλλά με την πάροδο του χρόνου εξελίχθηκε και μετατράπηκε σε ένα μέσο χρήσιμο για την αστυνομική συνεργασία. Με άλλα λόγια, τα δεδομένα του SIS II και του SIS I μπορούν να χρησιμοποιηθούν τώρα και για σκοπούς που δεν είχαν αρχικώς προβλεφθεί. Η διεύρυνση της Ευρωπαϊκής Ένωσης καθιστά επίσης αναγκαία την ανάπτυξη ενός συστήματος πληροφοριών δεύτερης γενιάς μέχρι το 2006. Κατά συνέπεια, η απόφαση πλαίσιο του Συμβουλίου για το ευρωπαϊκό ένταλμα σύλληψης και τις διαδικασίες παράδοσης μεταξύ των κρατών μελών προβλέπει τη δυνατότητα χρήσης του SIS και, επομένως, την ανάγκη της έγκαιρης ενημέρωσής του.
<P>
Βάσει όλων αυτών, το Συμβούλιο πρέπει να ξεκινήσει έναν δημόσιο διάλογο σχετικά με τη φύση του SIS και τους πολιτικούς στόχους που επιδιώκονται με το SIS II, για να εξασφαλίσει ότι η ανάπτυξη του νέου αυτού συστήματος θα γίνει με διαφανή και δημοκρατικό τρόπο. Πρέπει, ασφαλώς, να πραγματοποιηθεί αξιολόγηση του σεβασμού των θεμελιωδών δικαιωμάτων και κατά συνέπεια η διαχείριση του SIS και άλλων πληροφοριακών συστημάτων πρέπει να ανατεθεί σε ευρωπαϊκή υπηρεσία υψηλής αξιοπιστίας: μια υπηρεσία η οποία θα διοικείται από διοικητικό συμβούλιο αποτελούμενο από εκπροσώπους των ευρωπαϊκών οργάνων και των κρατών μελών· μια υπηρεσία που θα χρηματοδοτείται από τον προϋπολογισμό της Ευρωπαϊκής Ένωσης και θα υπόκειται, συνεπώς, στον έλεγχο του Κοινοβουλίου. Απαιτείται λοιπόν να ληφθεί άμεσα η απόφαση σχετικά με τον οριστικό τόπο εγκατάστασης της κεντρικής μονάδας του SIS. Εκτός αυτού, είναι αναγκαία μια μελέτη όσον αφορά τη δυνατότητα συγχώνευσης των διαφόρων βάσεων δεδομένων που υπάρχουν σήμερα ή εκείνων που θα δημιουργηθούν τους προσεχείς μήνες ή χρόνια –βάσεις δεδομένων SIS, Europol, VIS, Eurojust κλπ.– επί τη βάσει ενιαίας τεχνικής πλατφόρμας για τη δημιουργία ενός συνολικού και ολοκληρωμένου συστήματος πληροφοριών σε όλη την Ευρωπαϊκή Ένωση.
<P>
Τέλος, ένα θέμα που θα μπορούσε ίσως να φανεί εκτός τόπου είναι το θέμα της μεταναστευτικής κρίσης. Είναι σε όλους σαφές ότι η παράνομη είσοδος μεταναστών στον χώρο ελεύθερης κυκλοφορίας της Ένωσης απαιτεί από το SIS II να αναλάβει έναν απρόβλεπτο ρόλο: έναν ρόλο ελέγχου δεδομένων και διαχείρισης της ασφάλειας που δεν ήταν ορατός όταν δημιουργήθηκε η πρώτη γενιά του συστήματος πληροφοριών Σένγκεν. 
<SPEAKER ID="295" LANGUAGE="PT" NAME="Sousa Pinto (PSE )." AFFILIATION="">
<P>
    Η πρόταση σύστασης προς το Συμβούλιο σχετικά με τη δεύτερη γενιά του SIS μας δίνει την ευκαιρία να εκφράσουμε σημαντικές ανησυχίες σχετικά με τις εξελίξεις στο Σύστημα Πληροφοριών Σένγκεν. Το SIS θεσπίστηκε αρχικά ως αντισταθμιστικό μέτρο στην ελεύθερη κυκλοφορία προσώπων. Ωστόσο, γίνεται σταδιακά μέσο αστυνομικής συνεργασίας, διότι το Συμβούλιο επιδιώκει σταδιακά να του απονείμει νέες λειτουργίες και να επιτρέψει σε διάφορες αρχές να έχουν πρόσβαση στη βάση δεδομένων του.
<P>
Όπως δηλώνει η Κοινή Αρχή Ελέγχου Σένγκεν, οι προτάσεις για την ανάπτυξη του SIS και τη δημιουργία του SIS ΙΙ αποτελούν μια αλλαγή της φύσης του ίδιου του συστήματος: ενώ το SIS προειδοποιεί τις σχετικές αρχές μόνο σε περίπτωση που ένα άτομο, του οποίου τα στοιχεία είναι καταχωρημένα σε αρχείο, διασχίσει τα σύνορα Σένγκεν, το SIS ΙΙ θα γίνει πιθανόν ένα πολυλειτουργικό μέσο έρευνας. Αυτό θα αποτελούσε μεταφορά από την προσέγγιση της εκ των υστέρων ασφάλειας σε μια προσέγγιση ενεργούς ασφάλειας.
<P>
Η προοπτική ενός νέου συστήματος που θα έδινε τη δυνατότητα στις αρχές να διανείμουν πληροφορίες για εκατομμύρια άτομα και για διαφορετικούς λόγους, πιθανόν με τη χρήση των πιο προηγμένων τεχνολογιών, συμπεριλαμβανομένης της ανάλυσης βιομετρικών δεδομένων, μας αναγκάζει να εξετάσουμε τις επιπτώσεις που θα μπορούσε να έχει αυτό το νέο σύστημα στα δικαιώματα, τις ελευθερίες και τη διασφάλιση των πολιτών. Ιδιαίτερα, το δικαίωμα προστασίας προσωπικών δεδομένων επιβεβαιώθηκε πρόσφατα στο άρθρο 8 του Χάρτη Θεμελιωδών Δικαιωμάτων της Ευρωπαϊκής Ένωσης και ενσωματώθηκε στο σχέδιο Ευρωπαϊκού Συντάγματος που συνέταξε η Συνέλευση.
<P>
Η έκθεση του κ. Coelho, και θα ήθελα να αδράξω την ευκαιρία και να τον συγχαρώ, περιέχει ένα σύνολο προτάσεων που κινείται ευρέως προς τη σωστή κατεύθυνση: την ανάγκη για μια πραγματική δημόσια συζήτηση σχετικά με τους στόχους του SIS ΙΙ· την ανάγκη ανάπτυξης του SIS ΙΙ με έναν δημοκρατικό και διαφανή τρόπο, δίνοντας στους πολίτες τη δυνατότητα πρόσβασης σε περισσότερες πληροφορίες σχετικά με το σύστημα και δίνοντας σε αυτούς που τα προσωπικά τους δεδομένα υπάρχουν στο σύστημα τη δυνατότητα πρόσβασης και διόρθωσης αυτών των δεδομένων· τη συγχώνευση των διαφόρων υπαρχόντων βάσεων δεδομένων, γεγονός που θα μας δώσει τη δυνατότητα να δημιουργήσουμε ένα συνεκτικό και πλήρες σύστημα προστασίας δεδομένων, το οποίο θα κάνει εύκολη τη λεπτομερή ανάλυση· τις νέες εξουσιοδοτήσεις προς νέες αρχές για τη χορήγηση πρόσβασης στο SIS· τη δημιουργία μιας Ευρωπαϊκής Υπηρεσίας για τη Στρατηγική Διαχείριση του SIS, η οποία θα παρακολουθείται και θα υπόκειται στον έλεγχο του Ευρωπαϊκού Κοινοβουλίου. 
<SPEAKER ID="296" LANGUAGE="DA" NAME="Krarup (GUE/NGL )." AFFILIATION="">
<P>
    Κυρία Πρόεδρε, η έκθεση και η συζήτηση αυτή στο Κοινοβούλιο είναι, από πολιτική άποψη, αρκετά ανούσιες. Έχουμε εδώ μια μη δεσμευτική σύσταση σε έναν τομέα που δεν ανήκει στις αρμοδιότητες του Κοινοβουλίου. Αυτή η έλλειψη πραγματικής σημασίας έρχεται, ωστόσο, σε μεγάλη αντίθεση με τη σπουδαιότητα του υποκείμενου θέματος. Το θέμα είναι τρομερά σημαντικό. Έχει σχέση με την ανεξέλεγκτη χρήση των πληροφοριών εκ μέρους των εθνικών, υπερεθνικών και διεθνών αστυνομικών αρχών και την παρακολούθηση των συστημάτων που αποτελούν μέρος αυτού που ορίζεται ως η δεύτερη γενιά του Συστήματος Πληροφοριών Σένγκεν, γνωστού και ως SIS ΙΙ. Μπορώ να πω ότι τα εφιαλτικά οράματα του Τζόρτζ Όργουελ για τον Μεγάλο Αδελφό ωχριούν μπροστά σε αυτήν την κατάσταση.
<P>
Τα συστήματα είναι σε μεγάλο βαθμό μυστικά, ιδιαίτερα για όσους ενέχονται. Γίνεται μεγαλύτερη παρά ποτέ χρήση, επίσημα ή ανεπίσημα, των πληροφοριών που συλλέγονται. Στην πραγματικότητα, δεν υπάρχει δημοκρατικός, κοινοβουλευτικός και δικαστικός έλεγχος. Το αρχικό σκεπτικό πίσω από το Σύστημα Πληροφοριών Σένγκεν, ή αυτό που ήταν γνωστό ως SIS Ι –ήτοι τίποτα περισσότερο και τίποτα λιγότερο από την ασφάλεια των συνοριακών ελέγχων– έχει εδώ και καιρό αντικατασταθεί από τη φιλοδοξία για συλλογή αστυνομικών πληροφοριών υπό την ευρεία έννοια του όρου. Με τη συλλογή όλο και περισσότερων πληροφοριών επί όλο και περισσότερων θεμάτων, το Σύστημα Πληροφοριών Σένγκεν, ή SIS, και, συνεπώς, και το Sirene βρίσκονται εκτός του τομέα του δικαίου και δεν υπόκεινται σε ελέγχους. Δεν είμαι εξοικειωμένος με το υπόβαθρο και τα κίνητρα του συναδέλφου μου βουλευτή του ΕΚ, του κ. Coelho. Δεν έχω λόγο να αμφιβάλλω για τις ανησυχίες του. Αυτό που αμφισβητώ είναι ο ρεαλισμός και η χρησιμότητα των προτάσεων. Συμφωνώ περισσότερο με τις προτάσεις της δήλωσης της μειοψηφίας που, κατά την καθαρά προσωπική μου άποψη, θα έπρεπε να τονίσει περισσότερο ότι δεν ανησυχούμε εδώ μόνο για τους κινδύνους της κακής χρήσης και του νομικού κενού. Η κακή χρήση ενός τέτοιου νομικού κενού είναι μια σχεδόν αναπόφευκτη συνέπεια των κρατικών αστυνομικών φορέων που ήδη υπάρχουν και έχουν εγκριθεί. 
<SPEAKER ID="297" LANGUAGE="IT" NAME="Cappato (NI )." AFFILIATION="">
<P>
   – Κύριε Επίτροπε, θα μπορούσα ίσως, ως συνήθως, να θέσω το ζήτημα του γεγονότος ότι αυτές οι εξελίξεις στο πλαίσιο του SIS πραγματοποιούνται χωρίς κοινούς κανόνες σε θέματα προστασίας των δεδομένων. Πρόκειται συνεπώς για μια σταδιακή μετάβαση από μέσο αντιστάθμισης για την ελεύθερη κυκλοφορία σε μέσο αστυνομικής συνεργασίας. Θα χρησιμοποιήσω, ωστόσο, τον χρόνο που έχω στη διάθεσή μου για να σας ζητήσω απλώς ένα χριστουγεννιάτικο δώρο: παρουσιάστε μας πριν από τα Χριστούγεννα έναν πίνακα με έναν πλήρη κατάλογο με τα δεδομένα που συγκεντρώνονται και τον τρόπο επεξεργασίας τους εντός όλων αυτών των βάσεων, τις κατηγορίες δεδομένων, τη νομική βάση, τις μεθόδους επεξεργασίας κάθε τύπου δεδομένων, το δικαίωμα του ατόμου να έχει πρόσβαση και να διορθώνει τα δεδομένα ή καταχρήσεις που το αφορούν και τις μεθόδους μεταβίβασης εκτός Ευρωπαϊκής Ένωσης για κάθε τύπο δεδομένων.
<SPEAKER ID="298" LANGUAGE="FR" NAME="Cauquil (GUE/NGL )." AFFILIATION="">
<SPEAKER ID="299" LANGUAGE="DE" NAME="Schröder, Ilka (GUE/NGL )." AFFILIATION="">
<P>
    Κυρία Πρόεδρε, από ιστορική άποψη το SIS είναι η μετεξέλιξη του γερμανικού ρατσιστικού Κεντρικού Μητρώου Αλλοδαπών όπου καταχωρούνται από χρόνια όλοι οι αλλοδαποί που ζουν στη Γερμανία και μια και μιλάμε σήμερα εδώ στο Σώμα για ελευθερία, βλέπουμε ότι το κράτος έχει την ελευθερία να εξετάζει το ανθρώπινο υλικό του και να το κατατάσσει σε κατηγορίες, ενώ παράλληλα είναι καθήκον του να το κάνει αυτό.
<P>
Τα προσωπικά δεδομένα που είναι αποθηκευμένα στο σημερινό SIS αφορούν στη συντριπτική τους πλειοψηφία ανθρώπους που δεν τους δόθηκε άδεια εισόδου στην ΕΕ. Η ανάπτυξη ενός SIS δεύτερης γενιάς όμως δεν αφορά μόνο την αύξηση της αποθηκευτικής του ικανότητας και την ενίσχυση των νέων συνόρων στα ανατολικά. Το χειρότερο είναι η επέκταση των λειτουργιών του με την θέσπιση νέων κατηγοριών και δυνατοτήτων αναζήτησης στη βάση δεδομένων με σκοπό να διευκολυνθεί η χρησιμοποίηση του SIS II για την καταδίωξη ανθρώπων. Έτσι προκύπτει μια θεμελιώδης αλλαγή του χαρακτήρα αυτής της βάσης δεδομένων.
<P>
Αυτό που ήταν ένα ρατσιστικό μητρώο των ατόμων που δεν επιτρεπόταν η είσοδός τους στην ΕΕ τώρα γίνεται ένα πανίσχυρο εργαλείο αναζήτησης στα χέρια του κρατικού μηχανισμού καταστολής, στον οποίο δίνει τη δυνατότητα να εντοπίζει με έρευνα τους ανθρώπους. Το SIS είναι ο πρώτος δορυφόρος σε ένα ευρωπαϊκό πρόγραμμα του “Πολέμου των Άστρων” για την παρακολούθηση της μετανάστευσης. Μπορούμε να το απορρίψουμε και για τον λόγο αυτόν πρέπει να το κάνουμε. 
<SPEAKER ID="300" LANGUAGE="PT" NAME="Vitorino," AFFILIATION="Επιτροπή">
<P>
Πιστεύω ότι το σημαντικό θέμα που αντιμετωπίζουμε αφορά την αναγνώριση των πλεονεκτημάτων του Συστήματος Πληροφοριών Σένγκεν. Έχω ένα χριστουγεννιάτικο δώρο για τον κ. Cappato, αλλά δεν είναι αυτό. Θα δώσω κάτι άλλο, αλλά [ας περιμένουμε τα Χριστούγεννα], διότι θα είναι ένα λιγότερο συναρπαστικό δώρο. Όχι, είναι κάτι άλλο. Σχετικά με το ζήτημα που έθεσε ο κ. Cappato, θα ήθελα να πω δύο πράγματα: καταρχάς, δεν υπάρχουν σχέδια για οποιαδήποτε μορφή μεταφοράς δεδομένων από το Σύστημα Πληροφοριών Σένγκεν προς τρίτες χώρες. Η πρόσβαση στη βάση δεδομένων του Σένγκεν διατίθεται αποκλειστικά στα κράτη μέλη της Ευρωπαϊκής Ένωσης. Όσον αφορά το είδος των δεδομένων που θα περιλαμβάνει το σύστημα, πιστεύω ότι απάντησα σε αυτό το σημείο στη διάρκεια της ομιλίας μου, όταν ανέφερα ότι δεν έχει πραγματοποιηθεί ακόμα η συζήτηση σχετικά με το ποια συγκεκριμένα δεδομένα θα συμπεριληφθούν στο σύστημα. Διεξαγάγαμε μια μελέτη σκοπιμότητας, την οποία προωθήσαμε στο Ευρωπαϊκό Κοινοβούλιο, προσδιορίζοντας τις απαιτήσεις των κρατών μελών από εμάς. Ο σωστός προσδιορισμός αυτών των δεδομένων δεν έχει γίνει ακόμα και η Επιτροπή προετοιμάζει επί του παρόντος μια ανακοίνωση που θα δημοσιεύσει έως το τέλος του έτους, στην οποία θα αξιολογήσουμε την κατάσταση της σημερινής συζήτησης.
<P>
Κατανοώ τις αμφιβολίες και τους φόβους των ανθρώπων, αλλά θα ήθελα να πω κάτι: υπάρχει σημαντική διαφορά μεταξύ του γεγονότος ότι εγώ, ως Επίτροπος, μιλώ εδώ ενώπιόν σας για το Σύστημα Πληροφοριών Σένγκεν και του γεγονότος ότι, σε σχέση με το πρώτο σύστημα, δεν υπήρξε Επίτροπος για να δώσει εδώ μια απάντηση σχετικά με όσα συνέβαιναν. Υπάρχει σημαντική διαφορά μεταξύ αυτής της κατάστασης και του γεγονότος ότι στέκομαι εδώ λέγοντάς σας ότι η Επιτροπή θα παρουσιάσει μια πρόταση για την εναρμόνιση του ελέγχου και την προστασία των προσωπικών δεδομένων στο πλαίσιο του τρίτου πυλώνα και ότι πρέπει να υπάρχει δημοκρατικός και δικαστικός έλεγχος τω λειτουργιών του συστήματος. Εδώ έγκειται και η διαφορά μεταξύ του πρώτου και του δεύτερου Συστήματος Πληροφοριών Σένγκεν και αυτή η διαφορά υπήρξε δυνατή ακριβώς διότι το σύστημα ενσωματώθηκε σε ολόκληρο το κοινοτικό κεκτημένο, με τη στήριξη αυτού του Κοινοβουλίου στο οποίο, παρεμπιπτόντως, ελπίζω ότι θα μπορέσω να βασιστώ για τη θετική ψηφοφορία επί της έκθεσης του κ. Coelho. 
<SPEAKER ID="301" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="302" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη δήλωση της Επιτροπής σχετικά με τη διάσκεψη κορυφής ΕΕ/Καναδά, η οποία θα διεξαχθεί στην Οτάβα, στις 17 Δεκεμβρίου 2003. 
<SPEAKER ID="303" LANGUAGE="EN" NAME="Vitorino," AFFILIATION="Επιτροπή">
<P>
   .  Κυρία Πρόεδρε, η επόμενη Διάσκεψη Κορυφής Ευρωπαϊκής Ένωσης-Καναδά προγραμματίστηκε για τις 17 Δεκεμβρίου 2003 στην Οττάβα. Η ημερομηνία της διάσκεψης τίθεται τώρα υπό αμφισβήτηση. Η Επιτροπή πληροφορείται ότι η Προεδρία αντιμετωπίζει δυσκολίες όσον αφορά την προτεινόμενη ημερομηνία. Η Επιτροπή δίνει πολύ μεγάλη σημασία σε αυτήν τη Διάσκεψη με τον Καναδά και είναι έτοιμη να κάνει ό,τι είναι δυνατόν, προκειμένου να εξασφαλίσει τη διεξαγωγή της. Καθώς προέκυψε αυτή η δυσκολία, ο Πρωθυπουργός Jean Chrétien ανακοίνωσε την πρόθεσή του να παραιτηθεί από το αξίωμά του στις 12 Δεκεμβρίου. Συνεπώς, φαίνεται αδύνατη η διατήρηση της ημερομηνίας της 17ης Δεκεμβρίου. Ωστόσο, η Επιτροπή εξακολουθεί να ελπίζει ότι μπορεί να βρεθεί μια λύση, ούτως ώστε να μπορέσει να πραγματοποιηθεί η τελική Διάσκεψη Κορυφής με τον Πρωθυπουργό Chrétien πριν από την παραίτησή του.
<P>
Εργαστήκαμε σκληρά για την προετοιμασία αυτής της διάσκεψης, η οποία θα είναι η τελευταία διάσκεψη που θα φιλοξενήσει ο Πρωθυπουργός Chrétien, ένας επί μακρόν πραγματικός φίλος της Ευρώπης. Σκοπεύουμε να χρησιμοποιήσουμε αυτήν την ευκαιρία, ώστε να επιδείξουμε τους ισχυρούς δεσμούς της Ευρωπαϊκής Ένωσης με τον Καναδά και να επισημάνουμε τον κοινό μας στόχο για την περαιτέρω ενίσχυση αυτών των δεσμών κατά τους μήνες και τα έτη που θα ακολουθήσουν.
<P>
Σε αυτό το πλαίσιο, η Επιτροπή χαιρετίζει τη δήλωση του Προέδρου της Κοινοβουλευτικής Ένωσης Καναδά-Ευρώπης, επί τη ευκαιρία της πρόσφατης διακοινοβουλευτικής συνάντησης ΕΕ-Καναδά στην Οτάβα. Η Επιτροπή με ικανοποίηση διαπίστωσε τον μεγάλο βαθμό συναίνεσης μεταξύ των δηλώσεων του προέδρου, των πρόσφατων συμπερασμάτων του Συμβουλίου Υπουργών και των ανακοινώσεων της Επιτροπής τον Μάιο του 2003 σχετικά με τις σχέσεις ΕΕ-Καναδά.
<P>
Όπως διαπιστώνεται στις δηλώσεις του προέδρου, η ΕΕ και ο Καναδάς συμφώνησαν κατά τη Διάσκεψη Κορυφής της Οτάβα του περασμένου έτους να πραγματοποιήσουν μια πλήρη επανεξέταση της διμερούς σχέσης εντός του 2003 και να αναφέρουν τα αποτελέσματα στη Διάσκεψη του Δεκεμβρίου του τρέχοντος έτους. Η Επιτροπή εργάζεται σκληρά, από κοινού με την Προεδρία και τους καναδούς ομολόγους μας, ώστε να ολοκληρώσει μια κοινή έκθεση που θα παρουσιαστεί στη Διάσκεψη. Η έκθεση αυτή θα θίγει πολλά από τα θέματα που ανέπτυξαν η Επιτροπή, το Συμβούλιο και το Κοινοβούλιο στις παρεμβάσεις τους για την επανεξέταση.
<P>
Η κινητήριος δύναμη πίσω από την επανεξέταση είναι η αλλαγή της φύσης των σχέσεων ΕΕ-Καναδά. Με δεδομένη την αλλαγή σχέσεων της ίδιας της Ευρωπαϊκής Ένωσης, ο Καναδάς ήταν η πρώτη βιομηχανική τρίτη χώρα που ξεκίνησε να έχει επίσημες σχέσεις με την Ευρωπαϊκή Οικονομική Κοινότητα το 1976. Συνεπώς, η σχέση ΕΕ-Καναδά τείνει να επικεντρωθεί σε εμπορικά και οικονομικά ζητήματα. Ωστόσο, τα κοινά συμφέροντα του Καναδά και της ΕΕ εκτείνονται πολύ πέρα από το εμπορικό πεδίο. Έχουμε παρόμοια κοινωνικά μοντέλα και κοινά παγκόσμια συμφέροντα. Ο Καναδάς, όπως και η Ευρωπαϊκή Ένωση, υπερασπίζεται με σθένος τα Ηνωμένα Έθνη, το πολυμερές σύστημα και το διεθνές δίκαιο. Για παράδειγμα, στην παρούσα Γενική Συνέλευση των ΗΕ, ο Καναδάς ψήφισε στο 96% των περιπτώσεων ό,τι και η Ευρωπαϊκή Ένωση, στις περιπτώσεις εκείνες που η Ένωση είχε μια κοινή θέση.
<P>
Η ΕΕ είναι ο δεύτερος σημαντικότερος εμπορικός εταίρος του Καναδά μετά τις Ηνωμένες Πολιτείες. Είμαστε η δεύτερη πηγή εξωτερικών επενδύσεων στον Καναδά. Παράλληλα, με την πλήρη επανεξέταση όλων των πτυχών των σχέσεων ΕΕ-Καναδά, αναπτύσσουμε επίσης το πλαίσιο για το νέο είδος διμερούς εμπορίου και επενδυτικών συμφωνιών, με στόχο τη διευκόλυνση των εμπορικών και επενδυτικών ροών μεταξύ της ΕΕ και του Καναδά. Ο Επίτροπος Lamy και ο Καναδός Υπουργός Εμπορίου, κ. Pettigrew, θα αναφέρουν κατά τη Διάσκεψη του Δεκεμβρίου τα αποτελέσματα της ανάλυσής τους στο ενδεχόμενο πεδίο μιας τέτοιας συμφωνίας. Αναμένουμε την άμεση έναρξη των συνομιλιών το 2004.
<SPEAKER ID="304" LANGUAGE="DE" NAME="Schröder, Jürgen (PPE-DE )." AFFILIATION="clash of civilizations">
<P>
    Κυρία Πρόεδρε, κύριε Επίτροπε Vitorino, δικαίως αναφερθήκατε στην εντελώς ιδιαίτερη σχέση μας με τον Καναδά που αυτή τη στιγμή αναβαθμίζεται. Αναφέρατε, κύριε Επίτροπε, ότι τα κοινωνικά μας πρότυπα είναι ταυτόσημα ή μοιάζουν πάρα πολύ. Πραγματικά, ο Καναδάς είναι μια μεγάλη χώρα που δεν προσπαθεί μόνο να επιτρέψει την πολιτισμική πολυμορφία, αλλά και να την προωθήσει και, ως εκ τούτου, υπάρχουν ορισμένες αντιστοιχίες με την κατάσταση στην Ευρωπαϊκή Ένωση, αφού η δομή μας διαφέρει π.χ. από τις Ηνωμένες Πολιτείες της Αμερικής. Η πολιτισμική πολυμορφία είναι παρούσα και στην Ευρωπαϊκή Ένωση και θα γίνει ακόμα πιο φανερή μετά την ένταξη νέων χωρών τον επόμενο χρόνο.
<P>
Αναφέρατε επίσης, κύριε Επίτροπε, ότι έχουμε τα ίδια συμφέροντα σε παγκόσμιο επίπεδο, και αυτό σχετίζεται με την άλλη πτυχή που αναφέρατε, δηλαδή το κοινό κοινωνικό μας πρότυπο. Τα κοινά μας συμφέροντα αφορούν την εξωτερική πολιτική και την πολιτική ασφαλείας. Ειδικά μετά την 11η Σεπτεμβρίου πρέπει να οργανώσουμε ένα διάλογο των πολιτισμών σε παγκόσμιο επίπεδο, γιατί ένα ή ένα δεν θα μας οδηγήσει πουθενά. Σε τελευταία ανάλυση, η διεθνής τρομοκρατία δεν μπορεί να καταπολεμηθεί με στρατιωτικά μέσα.
<SPEAKER ID="305" LANGUAGE="EN" NAME="Martin, David (PSE )." AFFILIATION="">
<P>
Αυτό ισχύει επίσης και για άλλες περιοχές της Ευρωπαϊκής Ένωσης. Όπως ορθώς υποστηρίζει ο κ. Schröder, η Γάλλοι έχουν μια ιδιαίτερη σχέση με τον Καναδά, το ίδιο και οι Ιρλανδοί, και με τη διεύρυνση στον ορίζοντα, οι Πολωνοί και τα κράτη της Βαλτικής έχουν επίσης πολλούς συγγενείς και πολλούς δεσμούς με τον Καναδά. Έτσι, η σχέση της ΕΕ με τον Καναδά είναι εξαιρετικά σημαντική και πρέπει να κάνουμε ό,τι είναι δυνατόν για να την καλλιεργήσουμε.
<P>
Συνεπώς, με λύπη μου άκουσα τον Επίτροπο να μας ενημερώνει απόψε ότι είναι πιθανή η ματαίωση της Διάσκεψης. Γνωρίζω από τις επαφές μου με Καναδούς ότι ο Πρωθυπουργός Chrétien, ένας πολύ καλός φίλος της Ευρώπης, πίστευε ότι η διεξαγωγή αυτής της Διάσκεψης Κορυφής ΕΕ-Καναδά θα ήταν ένα από τα θριαμβευτικά στοιχεία της τελευταίας εβδομάδας του στο αξίωμά του. Θα είναι κόλαφος στο πρόσωπο ενός καλού φίλου της Ευρώπης, εάν δεν πραγματοποιηθεί αυτή η Διάσκεψη με οποιαδήποτε μορφή. Δεν έχει σημασία για αυτόν, για εμένα ή για την Επιτροπή εάν η Διάσκεψη διεξαχθεί στην Ευρώπη ή στον Καναδά. Το σημαντικό είναι να πραγματοποιηθεί πριν από τις 12 Δεκεμβρίου.
<P>
Ο Καναδάς είναι σημαντικός για διάφορους λόγους, και το λέω αυτό τηλεγραφικά, διότι οι κκ. Vitorino και Schröder έχουν ήδη επισημάνει ορισμένους από αυτούς. Οι δεσμοί που έχουμε είναι σημαντικοί για πολιτιστικούς και ιστορικούς λόγους. Ήλπιζα ότι η Διάσκεψη Κορυφής θα τροφοδοτούσε μεγαλύτερες ανταλλαγές μεταξύ των νέων, ούτως ώστε να μπορέσουμε να διατηρήσουμε τους υπάρχοντες δεσμούς και να βασιστούμε σε αυτούς για το μέλλον.
<P>
Τέλος, αναφορικά με τη δικαιοσύνη και τις εσωτερικές υποθέσεις, έχουμε μια κοινή προσέγγιση για διάφορα ζητήματα, όπως η τρομοκρατία, η μετανάστευση, το άσυλο και οι συνοριακοί έλεγχοι, όπως επίσης και για ζητήματα ενσωμάτωσης των μεταναστών. Ελπίζω –και απευθύνομαι στον Επίτροπο Vitorino– ότι μπορούμε να βρούμε μια λύση στην επιθυμία του Καναδά να υπάρχουν θεωρήσεις μεγαλύτερης διάρκειας για τους καναδούς πολίτες που επισκέπτονται την ΕΕ.
<SPEAKER ID="306" LANGUAGE="EN" NAME="Watson (ELDR )." AFFILIATION="">
<P>
    Κύριε Πρόεδρε, συμμερίζομαι τις απόψεις που εξέφρασε ο συνάδελφός μου, κ. Martin.
<P>
Ο καναδός Πρωθυπουργός, Pierre Trudeau, είπε κάποτε ότι το να ζεις δίπλα στην Αμερική είναι σαν να “κοιμάσαι με έναν ελέφαντα”. Ακόμα και οι πιο μικρές κινήσεις του είναι πιθανόν να μην σε αφήσουν να κοιμηθείς τη νύχτα. Η ευαισθησία της Ευρώπης για τις κινήσεις του σημερινού αμερικανού ελέφαντα μπορούν πολύ εύκολα να επισκιάσουν τις σχέσεις μας με τον προς Βορρά γείτονά της.
<P>
Υπήρξε κάποια εποχή όπου ο Καναδάς επεδίωκε διμερείς εμπορικές σχέσεις με την Ευρώπη, με τρόπο που να μειώνει την εξάρτησή του από το εμπόριο με τις Ηνωμένες Πολιτείες. Θα ήταν εύκολο να αντιμετωπίσουμε τη Βορειοαμερικανική Συμφωνία Ελευθέρων Συναλλαγών ως παράδοση του Καναδά στο οικονομικό πεπρωμένο του. Οι Καναδοί συνεχίζουν να επενδύουν σημαντικά στην Ευρώπη: περίπου 65 δισ. ευρώ το περασμένο έτος. Εις απάντηση, παρέχουμε πάνω από το ένα τέταρτο των ξένων επενδύσεων στον Καναδά. Λαμβάνουμε περίπου το 20% των εξαγωγών του Καναδά που αφορούν υπηρεσίες.
<P>
Η Διάσκεψη Κορυφής πρέπει επίσης να καταλήξει σε συγκεκριμένες προτάσεις αναφορικά με μια διευθύνουσα ομάδα για την αξιολόγηση της μελλοντικής διαχείρισης των σχέσεών μας. Χρειαζόμαστε πιο επίσημες συναντήσεις σε επίπεδο αξιωματούχων και εμπειρογνωμόνων, καθώς και μια πιο επικεντρωμένη σχέση. Μόλις επιτευχθεί η συνταγματική ρύθμιση, πρέπει να επικαιροποιηθεί η Συμφωνία Πλαίσιο με τον Καναδά του 1976.
<SPEAKER ID="307" LANGUAGE="" NAME="Πρόεδρος." AFFILIATION="(Η συνεδρίαση λήγει στις 23.30)">
<P>
   – Σας ευχαριστώ, κύριε Watson.
<P>
Η συζήτηση έληξε.(1)
<SPEAKER ID="308" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>
<SPEAKER ID="309" LANGUAGE="" NAME="" AFFILIATION="Προέδρου">
<SPEAKER ID="310" LANGUAGE="" NAME="Πρόεδρος." AFFILIATION="(Χειροκροτήματα)">
<P>
A Uachtaráin, is mór an pléisiúr agus an onóir é fáilte a chur roimh Mháire Mhic Ghiolla Íosa, an chéad Uachtarán ar Éirinn as Cúige Ársa Uladh. De réir pobalbhreitheanna a rinneadh le déanaí, is í an phearsa pholaitiúil is measúla í i bPoblacht nahÉireann. A Uachtaráin Mhic Ghiolla Íosa, cuirimid céad míle fáilte romhat chuig Parlaimint na hEorpa.
<P>
Η ικανότητα σύνδεσης είναι αυτή που εξυπηρέτησε τόσο πολύ την Ιρλανδία. Πριν από 30 έτη, ξεκινήσαμε, ως ιρλανδικός λαός, το ταξίδι μας από τις παρυφές προς το κέντρο της Ευρώπης. Αφήσαμε πίσω μας την απομόνωση και τη στασιμότητα, για να δεχτούμε τη διαφάνεια και τη σύνδεση ως τα θεμέλια της σύγχρονης ευημερίας μας. Η μετάβαση αυτή έδωσε την ευκαιρία σε μια νέα γενιά Ιρλανδών, μια ευκαιρία που κατά το παρελθόν είχε μόνο η εύπορη κοινότητα των μεταναστών μας.
<P>
Ελπίζω, κυρία Πρόεδρε, ότι δεν θα έχετε αντίρρηση να παραθέσω μέρος της ομιλίας που εκφωνήσατε στις Ηνωμένες Πολιτείες τον Μάιο του 2003 – λόγια που συνοψίζουν πολύ καλά τα θετικά στοιχεία της ευρωπαϊκής εμπειρίας της Ιρλανδίας: “το μικρό και φτωχό νησί στα ανοιχτά των δυτικών ακτών της Ευρώπης, το οποίο έγινε ένα ασήμαντο μέλος της Ευρωπαϊκής Ένωσης πριν από τριάντα έτη, έχει γίνει το σύμβολο των δυνατοτήτων της Ένωσης, το μέρος με το ιστορικό οικονομικής επιτυχίας που θέλουν να μιμηθούν όλα τα υπόλοιπα μέρη. Η χώρα που έως πριν από 35 έτη προσέφερε το απελευθερωτικό κλειδί της εκπαίδευσης μόνο σε μια περιορισμένη ελίτ αισθάνθηκε την ορμητική ενέργεια του μεγαλύτερου εθνικού της πόρου –της ιδιοφυΐας του λαού της– να ενδυναμώνεται μέσα από την ευρύτερη πρόσβαση στην εκπαίδευση”.
<P>
Εν συνεχεία, αναφέρατε ότι “η χώρα που γνώρισε την εξωτερική μετανάστευση για 150 έτη έγινε ξαφνικά ένα μέρος καθαρής εσωτερικής μετανάστευσης, αντιμετωπίζοντας τις πολυπολιτισμικές πολυπλοκότητες και την πρόκληση των αιτούντων άσυλο”.
<P>
Πρόεδρε McAleese, ως Ιρλανδός Ευρωπαίος, σας καλώ με μεγάλη χαρά να απευθυνθείτε στο Σώμα.
<SPEAKER ID="311" LANGUAGE="EN" NAME="Mary McAleese," AFFILIATION="Πρόεδρος της Ιρλανδίας">
<P>
Is mór an onóir dom an deis seo a fháil labhairt le Parlaimint na hEorpa. Is ó shaoránaigh na hEorpa a eascraíonn údarás na hinstitiúide seo agus dá bhrí sin tá áit ar leith aici i gcroí an Aontais. Is léir dom go maith go bhfuil baill and fhorais ag obair go dícheallach chun an Eoraip seo againne a neartú. Glacaim uchtach as seasamh daingean na Parlaiminte agus í ag cur tuairimí mhuintir na hEorpa chun cinn.
<P>
Η Ιρλανδία θα αναλάβει την Προεδρία της Ένωσης τον Ιανουάριο του 2004, και έτσι φαίνεται σωστό το γεγονός ότι σήμερα θα αναφερθώ εν συντομία σε ορισμένα από τα βασικά θέματα της ημερήσιας διάταξης που θα παρουσιαστούν κατά τη διάρκεια της ιρλανδικής Προεδρίας. Ο Taoiseach, ο ιρλανδός Πρωθυπουργός μας, θα ασχοληθεί βεβαίως πολύ πιο λεπτομερώς με αυτά τα θέματα κατά τη συνεδρίαση του Ιανουαρίου, και μπορείτε να είστε βέβαιοι ότι ο ίδιος και η ιρλανδική κυβέρνηση ανυπομονούν για αυτό.
<P>
Η πιο σημαντική στιγμή στην Προεδρία της Ιρλανδίας θα είναι, βεβαίως, η επίσημη ένταξη των δέκα νέων κρατών μελών, την 1η Μαΐου 2004. Είναι μια δεινή, θετική απάντηση στην πρόκληση που έθεσε σε αυτό το φόρουμ μόλις πριν από μια δεκαετία ο Václav Havel, τον οποίο είχα τη μεγάλη χαρά να υποδεχτώ στο Δουβλίνο την περασμένη εβδομάδα. Ορθώς δήλωσε τότε ότι “η Ιστορία μας πέταξε το γάντι – μπορούμε, εάν το επιθυμούμε, να το σηκώσουμε. Εάν δεν το πράξουμε αυτό, μπορεί να χαθεί μια μεγάλη ευκαιρία να δημιουργήσουμε μια ήπειρο ελεύθερης και ειρηνικής συνεργασίας”. Πραγματικά, σηκώσαμε αυτό το γάντι.
<P>
Και, βεβαίως, η διεύρυνση δεν ολοκληρώνεται την 1η Μαΐου 2004. Κατά τη διάρκεια της ιρλανδικής Προεδρίας, οι διαπραγματεύσεις ένταξης στη Βουλγαρία και τη Ρουμανία θα συνεχιστούν, βάσει των ίδιων αρχών που διέπουν όλες τις διαπραγματεύσεις της διεύρυνσης έως σήμερα, θέτοντας ως ημερομηνία στόχο για την ένταξη το 2007. Επιπλέον, η ιρλανδική Προεδρία θα παρακολουθεί εκ του σύνεγγυς τις εξελίξεις στην Τουρκία, πριν από τη λήψη των βασικών αποφάσεων για την έναρξη των διαπραγματεύσεων τον Δεκέμβριο του 2004.
<P>
Τα νέα κράτη μέλη θα είναι φιλόδοξα για το μέλλον τους και επιθυμούμε την ευημερία τους, καθώς θα χρησιμοποιούν με θετικό τρόπο τις ευκαιρίες της ένταξης. Βασίζονται στη συνέχιση αυτής της πολύ ισχυρής υποστήριξης που παρέχουν τα υπάρχοντα κράτη μέλη, η οποία τους έχει οδηγήσει με ασφάλεια έως εδώ. Τώρα, αντιμετωπίζουμε την κοινή πρόκληση να διασφαλίσουμε την επιτυχία της Ένωσης των 25 κρατών μελών. Η ιταλική Προεδρία δηλώνει την αποφασιστικότητά της να κάνει ό,τι είναι δυνατόν, ώστε να επιτευχθεί μια συμφωνία κατά τη ΔΔ έως τον επόμενο μήνα, και η Ιρλανδία, φυσικά, στηρίζει με σθένος αυτόν τον στόχο.
<P>
Ένα βασικό έργο κατά τη θητεία της Ιρλανδίας θα είναι η προώθηση της ατζέντας της Λισαβόνας για κοινωνική, οικονομική και περιβαλλοντική ανανέωση. Κατά τη Σύνοδο Κορυφής της Λισαβόνας το 2000, η ίδια η Ένωση έθεσε τον φιλόδοξο στόχο να γίνει η πιο ανταγωνιστική και δυναμική βασισμένη στη γνώση οικονομία στον κόσμο έως τα τέλη αυτής της δεκαετίας. Η στρατηγική αυτή συμφωνήθηκε σε μια εποχή γρήγορης οικονομικής ανάπτυξης σε όλη την Ευρώπη και έχουν επιτευχθεί πολλά έως τώρα. Όμως, η σημερινή εποχή είναι πολύ λιγότερο ανέμελη και αποκτά όλο και μεγαλύτερες προκλήσεις με τη διεύρυνση και, εάν θέλουμε να επιτύχουμε τους στόχους μας, πρέπει να αυξήσουμε τους ρυθμούς της μεταρρύθμισης. Η ιρλανδική Προεδρία θα επιδιώξει να αυξήσει την εφαρμογή της ατζέντας της Λισαβόνας, με την επικέντρωση σε τομείς που επηρεάζουν την καθημερινή μας ζωή, διότι αναμφίβολα η ανταγωνιστικότητα της οικονομίας, η ανάπτυξη και οι επενδύσεις, η δημιουργία θέσεων εργασίας, η κοινωνική προστασία, η κοινωνική ένταξη και η ουσιαστική ανάπτυξη είναι σημαντικά ζητήματα για την ποιότητα της ζωής των ευρωπαίων πολιτών και για τη σημασία της Ένωσης στη ζωή τους.
<P>
Η έκκληση για υπεύθυνη άσκηση εξουσίας είναι ισχυρότερη όσον αφορά την πορεία των σχέσεών μας με τον αναπτυσσόμενο κόσμο. Η Ένωση είναι παγκοσμίως ο μεγαλύτερος παροχέας αναπτυξιακής βοήθειας και αυτή η πνευματική γενναιοδωρία είναι ένα εύσημο που μπορούμε να δεχτούμε μετά τιμής. Η Ευρωπαϊκή Επιτροπή και τα κράτη μέλη συνεισφέρουν συλλογικά πάνω από το 50% της παγκόσμιας Αναπτυξιακής Βοήθειας στις Υπερπόντιες Χώρες: περισσότερα από 25 δισ. ευρώ ετησίως. Η Ευρωπαϊκή Ένωση είναι ο μεγαλύτερος δωρητής για την ανακούφιση του πολυμερούς χρέους. Είναι ο μεγαλύτερος δωρητής των προγραμμάτων για το AIDS. Είναι, μακράν, ο μεγαλύτερος δωρητής στην Αφρική. Ευτύχησα να δω ιδίοις όμμασι τα πρακτικά οφέλη αυτής της βοήθειας σε χώρες όπως η Ουγκάντα και η Κένυα, καθώς και την πραγματική ελπίδα που δίνει σε ζωές που ειδάλλως θα έπληττε η απελπισία.
<P>
Η μείωση της φτώχειας, και όχι απλώς η διαχείριση της φτώχειας, είναι σημαντική για τη μελλοντική στρατηγική ασφάλειας της Ευρώπης, και βρισκόμαστε σε ιδανική θέση για να αντιμετωπίσουμε και να θέσουμε τέλος στη φτώχεια, τις ασθένειες, τη διαφθορά, την καταπίεση, τις πολυδάπανες συγκρούσεις και τη μετα-αποικιακή δυσπραγία που στερούν από τόσους πολλούς ανθρώπους το δικαίωμα σε μια ευπρεπή ζωή. Ίσως πρόκειται για το νέο γάντι που πρέπει να πετάξουμε στα 25 κράτη μέλη της διευρυμένης Ένωσης.
<P>
Μια Ευρώπη που έχει επουλώσει τους δικούς της διχασμούς μπορεί να υπερασπιστεί τις αξίες της με πραγματική αξιοπιστία στην παγκόσμια σκηνή. Ωστόσο, οι πρόσφατες συγκρούσεις στη Γιουγκοσλαβία και στη γενέτειρά μου, τη Βόρεια Ιρλανδία, και η αδυσώπητη δυστυχία της Μέσης Ανατολής θα πρέπει να εμπνεύσουν ταπεινότητα και να μας διατηρούν σε εγρήγορση για τους κινδύνους που εξακολουθούν να παραμονεύουν ή βρίσκονται κοντά στην πόρτα μας. Μας προκαλεί ρίγος όταν συνειδητοποιούμε πως μπορεί να ζουν άνθρωποι κυριολεκτικά σε διπλανές πόρτες και, παρόλα αυτά, να ζουν σε επικίνδυνη άγνοια και φόβο ο ένας για τον άλλον. Εμείς οι Ευρωπαίοι πρέπει να διασφαλίσουμε ότι, εντός των εθνών μας και μεταξύ των 25 εθνών μας, τα παιδιά μας θα διδάσκονται τον σεβασμό για τους άλλους, ούτως ώστε να μπορούν να μεγαλώσουν εντελώς ήρεμα και άνετα, σε έναν κόσμο διαφορετικότητας και ποικιλομορφίας και να αποτελέσουν παράδειγμα για τον υπόλοιπο κόσμο.
<P>
Η ιστορική Συμφωνία της Μεγάλης Παρασκευής εμπνεύστηκε ποικιλοτρόπως από το ευρωπαϊκό ιδεώδες. Η θεσμική της αρχιτεκτονική επηρεάστηκε πολύ από την εμπειρία της επίλυσης συγκρούσεων στη Δυτική Ευρώπη. Ένας βουλευτής αυτού του διακεκριμένου Σώματος υπήρξε ακούραστος και πειστικός υπερασπιστής του ευρωπαϊκού μοντέλου και, αναμφίβολα, υπήρξε βασικός αρχιτέκτονας –εάν όχι βασικότερος αρχιτέκτονας– της Συμφωνίας της Μεγάλης Παρασκευής. Αναφέρομαι, βεβαίως, στον μεγάλο Ιρλανδό από το Derry και Ευρωπαίο, τον συνάδελφό σας και κάτοχο του βραβείου Νόμπελ, John Hume.
<P>
Είναι μεγάλο προνόμιο για εμένα το γεγονός ότι βρίσκομαι σήμερα εδώ για να χαιρετίσω με ευγνωμοσύνη το όραμά σου, το θάρρος σου και τις επιτυχίες σου, John.
<P>
Οι εκλογές στη Βουλή της Βορείου Ιρλανδίας θα πραγματοποιηθούν στις 26 Νοεμβρίου 2003, και ελπίζω διακαώς –και είμαι βέβαιη ότι την ίδια ελπίδα έχουν πολλοί από όσους βρίσκονται εδώ– ότι οι επιλογές που θα γίνουν θα βοηθήσουν τη γενέτειρά μου να γίνει αυτό που γνωρίζω ότι μπορεί να γίνει – μια απόδειξη εταιρικών σχέσεων, ανοχής, ισότητας και ειρήνης.
<P>
A Uachtaráin, is mór an méid atá déanta ag Parlaimint na hEorpa chun pobal na hEorpa a threorú ar bhóthar a leasa, agus áirim mar chuid den treorú sin méadú an Aontais. Is mór an onóir don tír s'againn féin gur le linn Uachtaránacht na hÉireann a thiocfaidh an méadú seo chun críche. Is aisteach agus is iontach é gurb é an Stát is faide siar a chuirfidh fáilte roimh na stáit is faide soir - cruthú eile, má's gá a leithéid, gur I dteannta a chéile is ea a dhéanfaidh muid ár dtodhchai a fhí.
<P>
Υπάρχει μια παροιμία στην ιρλανδική γλώσσα –– “η δύναμή μας βρίσκεται στην εταιρικότητα”. Αυτό θα μπορούσε να είναι το σύνθημα της Ευρωπαϊκής Ένωσης. Η αλήθεια του έχει αποδειχθεί πολλές φορές μετά την ίδρυση της Ένωσης και στη χώρα μου η αλήθεια του είναι πιο προφανής από οπουδήποτε αλλού. Τώρα, μια νέα γενιά, ίσως η πιο προνομιούχα γενιά που κατοίκησε ποτέ αυτήν την ήπειρο, θα έχει την ευκαιρία να δει τη μεγάλη δύναμη που δημιουργείται όταν οι 15 γίνουν 25, όταν η ασίγαστη ενέργεια μισού δισεκατομμυρίου ανθρώπων, που συνεργάζονται μεταξύ τους και εργάζονται ο ένας για τον άλλον, χρησιμοποιηθεί για το έργο της συγγραφής του καλύτερου και του ευτυχέστερου έως σήμερα κεφαλαίου της Ευρώπης. Η τύχη της Ιρλανδίας μάς φέρνει στο σωστό μέρος τη σωστή στιγμή. Σκοπεύουμε να την τιμήσουμε όπως πρέπει.
<SPEAKER ID="312" LANGUAGE="" NAME="Πρόεδρος." AFFILIATION="Go raibh míle maith agaibh.">

<CHAPTER ID="006">
Ώρα των ψηφοφοριών
<SPEAKER ID="070" NAME="Πρόεδρος">
" ημερήσια διάταξη προβλέπει την ψηφοφορία.
<P>
(Για τα αποτελέσματα και άλλες λεπτομέρειες της ψηφοφορίας: βλ. Συνοπτικά Πρακτικά)
<P>
- Πριν από την ψηφοφορία:
<SPEAKER ID="071" NAME="Sajjad Karim" AFFILIATION="ECR">
(EN) Κύριε Πρόεδρε, η εφημερίδα Figaro αναφέρει σήμερα το πρωί ότι την περασμένη εβδομάδα ένας δημοσιογράφος όχι μόνο μπήκε στο Ευρωπαϊκό Κοινοβούλιο με ψεύτικο όπλο, αλλά κατάφερε και να φθάσει εξαιρετικά κοντά στον πρίγκιπα Κάρολο, τον επόμενο βρετανό αρχηγό κράτους.
<P>
Δεδομένου ότι εξακολουθούν να υπάρχουν ανησυχίες για την ασφάλεια εδώ στο Σώμα, μπορείτε να μας διαβεβαιώσετε σήμερα ότι παίρνετε σοβαρά τα θέματα αυτά και ότι η επονομαζόμενη επανεξέταση που διεξάγεται μυστικά από το Προεδρείο του Κοινοβουλίου δεν θα είναι απλά μια πρόχειρη διόρθωση, αλλά μια ολοκληρωτική μεταρρύθμιση της ασφάλειας;
<SPEAKER ID="072" NAME="Πρόεδρος">
Κύριε Karim, μπορώ να σας διαβεβαιώσω ότι το θέμα αυτό αντιμετωπίζεται με μεγάλη σοβαρότητα. Σύμφωνα με τις πληροφορίες μου, συζητείται στη Διάσκεψη των Προέδρων, επομένως μπορείτε να είστε βέβαιος ότι το Κοινοβούλιο δίνει μεγάλη προσοχή στο εν λόγω πρόβλημα. Πρόκειται για πολύ σοβαρό ζήτημα.
<SPEAKER ID="073" NAME="Πρόεδρος">
Υπό το φως των πρόσφατων εξελίξεων, το κείμενο για τον νόμο περί μέσων ενημέρωσης της Ουγγαρίας, η ψηφοφορία επί του οποίου είχε προγραμματιστεί για σήμερα, θα πρέπει να αναθεωρηθεί. Ως εκ τούτου προτείνω να αναβληθεί η εν λόγω ψηφοφορία δυνάμει του άρθρου 177, παράγραφος 4. " απόφαση για περαιτέρω ενέργειες σχετικά με αυτό το θέμα και τις απαραίτητες νέες προθεσμίες θα ληφθεί στη συνεδρίαση της Διάσκεψης των Προέδρων την Πέμπτη, 3 Μαρτίου 2011.
<P>
Ποιος επιθυμεί να μιλήσει υπέρ; Ποιος επιθυμεί να μιλήσει κατά;
<SPEAKER ID="074" NAME="Renate Weber">
εξ ονόματος της Ομάδας ALDE. - (EN) Κύριε Πρόεδρε, μετά τις πρόσφατες εξελίξεις που βρίσκονται στο τραπέζι της Επιτροπής, όχι όμως και του Κοινοβουλίου, νομίζω ότι πρέπει να αναβάλουμε την ψηφοφορία επί του ψηφίσματος διότι πρέπει να προσαρμοστεί σε αυτές τις νέες εξελίξεις.
<SPEAKER ID="075" NAME="Πρόεδρος">
Αυτή ήταν επομένως η πρόταση υπέρ. Ποιος θέλει να μιλήσει κατά; Κανείς; Τότε θα προχωρήσουμε στην ψηφοφορία. Ποιος είναι υπέρ της αναβολής; Κατά; Αποχές; " πρόταση εγκρίνεται. " ψηφοφορία επί αυτού του θέματος αναβάλλεται.

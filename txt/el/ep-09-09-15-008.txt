<CHAPTER ID="008">
Εναρκτήρια ομιλία του Προέδρου του Ευρωπαϊκού Κοινοβουλίου
<SPEAKER ID="101" NAME="Πρόεδρος">
Κύριοι πρόεδροι του Ευρωπαϊκού Κοινοβουλίου, κύριοι υπουργοί, κύριοι πρόεδροι και εκπρόσωποι των ευρωπαϊκών θεσμικών οργάνων, κυρίες και κύριοι, και πάνω απ' όλα, αγαπητοί φίλοι.
<P>
Βρίσκομαι ενώπιόν σας σήμερα ως ο δέκατος τρίτος Πρόεδρος του άμεσα εκλεγμένου Ευρωπαϊκού Κοινοβουλίου. Με μεγάλη μου χαρά βλέπω αρκετούς πρώην Προέδρους εδώ ανάμεσά μας σήμερα: τον κ. Emilio Colombo, τον κ. Enrique Barón Crespo, τον κ. Egon Klepsch, τον κ. Klaus Hänsch, τον κ. José María Gil-Robles, την κ. Nicole Fontaine, τον κ. Pat Cox και τον κ. Hans-Gert Pöttering.
<P>
(Χειροκροτήματα)
<P>
" παρουσία σας εδώ αποτελεί μεγάλη τιμή για όλους μας.
<P>
Όπως είπατε πολλοί από εσάς, η εκλογή μου είναι επίσης συμβολική - συμβολίζει το όνειρο μιας ενωμένης ηπείρου που είχαν οι πολίτες στη χώρα μου, ένα όνειρο που τώρα εκπληρώθηκε.
<P>
Αγαπητοί μου συνάδελφοι από την Εσθονία, τη Λετονία, τη Λιθουανία, τη Σλοβακία, την Τσεχική Δημοκρατία, την Ουγγαρία, τη Σλοβενία, τη Ρουμανία, τη Βουλγαρία, την Κύπρο και τη Μάλτα, γνωρίζω και κατανοώ τις ανησυχίες, τις ανάγκες και τις προσδοκίες όσων προσχώρησαν πρόσφατα στην Ένωση. Τις γνωρίζω, διότι είναι οι ίδιες και στη χώρα μου. Ωστόσο, έχουμε τώρα κοινές ευθύνες για το μέλλον της ηπείρου μας. Δεν υπάρχει πλέον παλαιά και νέα Ευρώπη. Αυτή είναι η δική μας Ευρώπη! Θέλουμε να είναι σύγχρονη και ισχυρή και θέλουμε οι πολίτες μας να τη βλέπουν με αυτόν τον τρόπο. Αυτό απαιτεί σκληρές προσπάθειες και πολλή δουλειά. Είναι ένας στόχος που αποτέλεσε όνειρο για γενιές Ευρωπαίων και αξίζει τις σκληρές προσπάθειες που απαιτούνται για την επίτευξή του. Είμαι έτοιμος για το έργο και τις προσπάθειες αυτές, επειδή τα όνειρα αυτά ήταν και δικά μου όνειρα.
<P>
(Χειροκροτήματα)
<P>
Κυρίες και κύριοι, καθώς ξεκινάμε αυτήν τη νέα κοινοβουλευτική περίοδο, η Ευρώπη και εμείς -οι εκπρόσωποί της- έχουμε να αντιμετωπίσουμε πολλές προκλήσεις. Πρέπει να ανταποκριθούμε σε αυτές τις προκλήσεις. Δεν πρέπει να λησμονούμε ότι το Ευρωπαϊκό Κοινοβούλιο, στις προσπάθειες για μια καλύτερη Ευρώπη, διαδραματίζει έναν ιδιαίτερο ρόλο, έναν ρόλο που δεν είναι μόνο θεσμικός, αλλά και κοινωνικός, έναν βαθιά συμβολικό ρόλο. Το Ευρωπαϊκό Κοινοβούλιο αντιπροσωπεύει την απτή πραγματικότητα του ευρωπαϊκού δημοκρατικού συστήματος. Είναι η βάση για τη διάρκεια και τη σταθερότητα αυτού του συστήματος, θεματοφύλακας των ιδανικών και των αξιών που ενσωματώνονται όχι μόνο στις αποφάσεις μας και τις συνέπειές τους, αλλά και στις συζητήσεις μας. Ωστόσο, το Ευρωπαϊκό Κοινοβούλιο έχει να εκπληρώσει και ένα άλλο καθήκον - το καθήκον της δημιουργίας του οράματος για μια νέα Ευρώπη, ένα όραμα που εκτείνεται πέρα από το παρόν, πέρα από αυτό που είναι η Ευρώπη τώρα και προς αυτό που θα πρέπει να γίνει. Για να δημιουργήσουμε αυτό το όραμα μαζί χρειαζόμαστε φαντασία, γνώση, σοφία και, πάνω από όλα, θάρρος.
<P>
" Hannah Arendt, γερμανίδα φιλόσοφος εβραϊκής καταγωγής είπε ότι η πολιτική είναι ο μοναδικός τομέας της ζωής, εκτός της θρησκείας, στον οποίο συμβαίνουν θαύματα. Ακριβώς πριν από 20 χρόνια, εμείς στην Ευρώπη υπήρξαμε μάρτυρες ενός τέτοιου θαύματος και για τον λόγο αυτόν πιστεύουμε στη δύναμη του θάρρους, της φαντασίας και της σοφίας. Νομίζω ότι όλοι μας εδώ σήμερα συμμεριζόμαστε αυτήν την πεποίθηση.
<P>
(Χειροκροτήματα)
<P>
Βλέπω τις προκλήσεις που έχουμε να αντιμετωπίσουμε με αισιοδοξία. Για μένα, οι σημαντικές προκλήσεις που έχουμε μπροστά μας είναι οι εξής: πρώτον, η οικονομική κρίση και η ευρωπαϊκή αλληλεγγύη· δεύτερον, η ενέργεια και το περιβάλλον· τρίτον, η εξωτερική πολιτική· τέταρτον, τα ανθρώπινα δικαιώματα και το σύστημα αξιών μας· και πέμπτον, το Κοινοβούλιό μας και τι μεταρρυθμίσεις πρέπει να γίνουν σε αυτό.
<P>
Το πλέον επώδυνο και δύσκολο ζήτημα που έχουμε να αντιμετωπίσουμε είναι η οικονομική κρίση. Πρέπει να την ξεπεράσουμε και θα το κάνουμε. " Ευρώπη διαδραμάτισε ηγετικό ρόλο προτείνοντας λύσεις στις συνόδους κορυφής των ομάδων G8 και G20, λύσεις που, ενώ διατηρούν το κοινωνικό πρότυπό μας, μπορούν να βοηθήσουν τον κόσμο να αποκαταστήσει την παγκόσμια οικονομία. Ενόψει της παγκοσμιοποίησης, η Ευρώπη πρέπει να μιλάει με μία φωνή.
<P>
Τώρα, στην εποχή της κρίσης, πρέπει περισσότερο από ποτέ να επικεντρωθούμε στην οικονομική ανάπτυξη και στην καταπολέμηση της ανεργίας. Πρέπει να εμφυσήσουμε νέα πνοή στις ιδέες της στρατηγικής της Λισαβόνας και να βρούμε τρόπους να επενδύσουμε σε νέες τεχνολογίες, στην καινοτομία, στην εκπαίδευση και στο ανθρώπινο δυναμικό. Ο κοινοτικός προϋπολογισμός μπορεί να διαδραματίσει σημαντικό ρόλο διασφαλίζοντας ότι τα ευρωπαϊκά ερευνητικά προγράμματα θα έχουν σαφείς προτεραιότητες και διαδικασίες.
<P>
Στο πλαίσιο της νέας Συνθήκης, το Κοινοβούλιο και το Συμβούλιο θα διαθέτουν ίσων δημοσιονομικών εξουσιών. " διαδικασία της συναπόφασης θα συμπεριλαμβάνει τη γεωργία, την αλιεία, το εξωτερικό εμπόριο και τη δικαιοσύνη και τις εσωτερικές υποθέσεις, ενώ μας δίνει και ίσες ευθύνες στον τομέα των γεωργικών δαπανών.
<P>
Δεν πρέπει να υποκύψουμε στην πρόκληση του προστατευτισμού και της επανεθνικοποίησης των κοινών πολιτικών. " πολιτική συνοχής πρέπει να παραμείνει προτεραιότητα στον επόμενο κοινοτικό προϋπολογισμό εφόσον επιθυμούμε να επιτύχουμε την πλήρη ολοκλήρωση της επανενωμένης ηπείρου μας. " ενιαία αγορά είναι το μεγαλύτερο μας επίτευγμα. Πρέπει να την προστατεύσουμε και να την ενισχύσουμε ώστε η Ευρώπη να παραμείνει ανταγωνιστική. Αυτό σημαίνει ότι η ευρωπαϊκή ολοκλήρωση πρέπει να ενισχυθεί και όχι να αποδυναμωθεί. Ας έχουμε το θάρρος να πούμε τις απόψεις μας.
<P>
Αν θέλουμε να αναζωογονήσουμε, να κατανοήσουμε και να ζήσουμε στην Κοινότητα που οικοδομούμε, δύο πράγματα είναι απαραίτητα: η αλληλεγγύη και η κοινωνική συνοχή. Δεν μπορεί να υπάρξει πραγματική κοινότητα αν δεν ενδιαφερθούμε για όλους, ιδίως για τους πλέον ευάλωτους - τους ανέργους, τους λιγότερο μορφωμένους, αυτούς που ζουν σε απομακρυσμένες περιφέρειες. " καταπολέμηση της ανεργίας είναι ο κύριος στόχος της σουηδικής Προεδρίας. Θα τους βοηθήσουμε ενεργά σε αυτήν την προσπάθεια.
<P>
Από την άλλη πλευρά του Σιδηρού Παραπετάσματος, οι φωνές στους δρόμους ήταν κάποτε: "Δεν μπορεί να υπάρξει ελευθερία χωρίς αλληλεγγύη". Σήμερα μπορούμε να πούμε: "Χωρίς αλληλεγγύη δεν μπορεί να υπάρξει κοινότητα". Ούτε μπορεί να υπάρξει μια σύγχρονη ισχυρή Ευρώπη.
<P>
(Χειροκροτήματα)
<P>
Δεν μπορούμε να ξεπεράσουμε την οικονομική κρίση χωρίς να χρησιμοποιήσουμε το τεράστιο πνευματικό, οικονομικό και δημιουργικό δυναμικό των γυναικών.
<P>
" δημογραφική κρίση απαιτεί την ενίσχυση της οικογένειας και της γονιμότητας. Πρέπει επίσης να διασφαλίσουμε ότι οι γυναίκες δεν θα είναι αναγκασμένες να θυσιάζουν τη σταδιοδρομία τους για την οικογένειά τους και την ανατροφή παιδιών.
<P>
(Χειροκροτήματα)
<P>
Προκειμένου να αντιμετωπιστεί η δημογραφική κρίση και για να συνεχίσουμε να τηρούμε τις δημοκρατικές αρχές, πρέπει επίσης να είμαστε μια δεκτική κοινότητα. " μετανάστευση έφερε και οφέλη στην Ευρώπη. Πρέπει να προτείνουμε λύσεις που θα μας επιτρέψουν να προσκαλούμε μετανάστες και να δημιουργούμε τις συνθήκες για την ενσωμάτωσή τους, περιμένοντας και από αυτούς να είναι δεκτικοί σε μια τέτοια ενσωμάτωση.
<P>
Βιώνουμε και ενεργειακή κρίση. Οι Ευρωπαίοι μπορεί να μην καταλαβαίνουν από γεωπολιτική, αλλά κατανοούν ότι κάποια στιγμή μπορεί να μην έχουν θέρμανση. Πρέπει να συνεχίσουμε να διαφοροποιούμε τους ενεργειακούς πόρους μας και να επιταχύνουμε τις επενδύσεις σε ανανεώσιμες πηγές ενέργειας και ορυκτά καύσιμα. " πυρηνική ενέργεια είναι στη διάθεσή μας και εναπόκειται στα κράτη μέλη να αποφασίσουν αν θα τη χρησιμοποιήσουν ή όχι.
<P>
Πρέπει να επεκτείνουμε το εξωτερικό δίκτυο αγωγών έτσι ώστε να μην εξαρτόμαστε από κάποια συγκεκριμένη χώρα. Πρέπει να αυξήσουμε τις διασυνδέσεις μεταξύ των δικτύων φυσικού αερίου και ηλεκτρικής ενέργειας. Πρέπει επίσης να εξετάσουμε τη δυνατότητα της αγοράς φυσικού αερίου από κοινού έτσι ώστε να δημιουργήσουμε μια αληθινή ευρωπαϊκή ενεργειακή αγορά βασισμένη στην αλληλεγγύη. Πιστεύω ότι ήρθε ο καιρός να αποκτήσει η Ένωση μια πραγματική κοινή ενεργειακή πολιτική και θα προσπαθήσω σκληρά για να το επιτύχω.
<P>
(Χειροκροτήματα)
<P>
" ενέργεια αποτέλεσε επίσης το κίνητρο για την ίδρυση της Ευρωπαϊκής Κοινότητας Άνθρακα και Χάλυβα το 1951, τον σπόρο από τον οποίο δημιουργήθηκε η Κοινότητά μας. Την εποχή εκείνη, ο Robert Schuman είπε: "" αλληλεγγύη η οποία θα δημιουργηθεί με αυτόν τον τρόπο θα καταστήσει σαφές ότι οι πολεμικές αναμετρήσεις... θα γίνουν όχι μόνο αδιανόητες, αλλά και ουσιαστικά ανέφικτες". Αυτή ήταν η αρχική ιδέα πίσω από τη δημιουργία της Κοινότητας. " ενεργειακή πολιτική μας πρέπει να λάβει υπόψη τους περιβαλλοντικούς κινδύνους που συνδέονται με την αλλαγή του κλίματος. Χρειαζόμαστε μια πράσινη επανάσταση και πρέπει να περιορίσουμε τις δικές μας υπερβολές.
<P>
Το Ευρωπαϊκό Κοινοβούλιο ηγείται της συζήτησης για το θέμα αυτό. Μαζί με πολλούς από εσάς εργάστηκα για την προσωρινή επιτροπή για την αλλαγή του κλίματος. Γνωρίζετε τις απόψεις μου και γνωρίζετε ότι θα εργαστώ μαζί σας για να επιτύχουμε έναν συμβιβασμό στην Κοπεγχάγη.
<P>
Το Κοινοβούλιο είναι ένας σημαντικός εταίρος στη διεθνή σκηνή. Αυτό περιμένουν οι πολίτες μας από εμάς. " Ευρώπη πρέπει να είναι περισσότερο παρούσα όχι μόνο εντός των συνόρων της Ευρωπαϊκής Ένωσης, αλλά και παγκοσμίως. " ανάπτυξη μιας συνεκτικής και αποτελεσματικής εξωτερικής πολιτικής η οποία περιλαμβάνει ένα όραμα για την παγκόσμια τάξη πραγμάτων πρέπει να συνιστά μία από τις μεγάλες προκλήσεις κατά τη διάρκεια της παρούσας κοινοβουλευτικής περιόδου.
<P>
Ο Jean Monnet είχε πει ότι όλοι έχουν φιλοδοξίες. Το θέμα είναι αν χρησιμοποιεί κανείς αυτές τις φιλοδοξίες για να γίνει κάποιος, ή για να επιτύχει κάτι αντί αυτού. Κατά τη διάρκεια της παρούσας κοινοβουλευτικής περιόδου, ας έχουμε τη φιλοδοξία να επιτύχουμε κάτι.
<P>
Επομένως, ποιοι είναι οι σημαντικότεροι στόχοι; Πρώτον: μια δραστήρια πολιτική προς τους γείτονες της Ευρωπαϊκής Ένωσης στον Νότο και στην Ανατολή. Για τον σκοπό αυτόν, θα πρέπει να συνεχίσουμε το έργο μας στην Ευρωμεσογειακή Κοινοβουλευτική Συνέλευση και να αναλάβουμε δράση εντός του πλαισίου της Συνέλευσης Euronest.
<P>
Δεύτερον: θα πρέπει να προαγάγουμε τη δημοκρατία και τα πρότυπα χρηστής διακυβέρνησης. Θα πρέπει να χρησιμοποιήσουμε τις διακοινοβουλευτικές συνελεύσεις και τις αντιπροσωπείες μας για να πραγματοποιούμε κοινοβουλευτικές συνόδους κορυφής πριν από τις διμερείς συνόδους κορυφής της Ένωσης. Αυτό είναι σημαντικό, διότι το Ευρωπαϊκό Κοινοβούλιο θα συμμετέχει σε αποφάσεις για μεγαλύτερο αριθμό πολιτικών. " Κοινοβουλευτική Συνέλευση Ευρωπαϊκής Ένωσης-Λατινικής Αμερικής αποτελεί ένα καλό παράδειγμα συνεργασίας αυτού του είδους.
<P>
Τρίτον: είναι καιρός να αποκτήσουμε μια γνήσια διατλαντική κοινοβουλευτική εταιρική σχέση, οικοδομώντας μαζί ένα νέο πλαίσιο για την παγκόσμια τάξη. Θα προσπαθήσω να δημιουργήσω στενότερους δεσμούς με το Κογκρέσο των "νωμένων Πολιτειών σε όλα τα επίπεδα.
<P>
Τέταρτον: πρέπει να εργαστούμε για τη στρατηγική εταιρική μας σχέση με τη Ρωσία, χωρίς να λησμονούμε ότι, όπως και στις σχέσεις μας με την Κίνα, τα οικονομικά και πολιτικά ζητήματα δεν μπορούν να έχουν προτεραιότητα έναντι των ανθρωπίνων δικαιωμάτων, του κράτους δικαίου και της δημοκρατίας.
<P>
(Χειροκροτήματα)
<P>
Ως Πρόεδρος του Κοινοβουλίου, θα προχωρήσω σε διάλογο με τους ρώσους εταίρους μας, κυρίως στο πλαίσιο της νέας στρατηγικής για τη Βαλτική.
<P>
Πέμπτον: πρέπει να ενισχύσουμε τις σχέσεις μας με την Ινδία και άλλες αναδυόμενες δυνάμεις όπως η Βραζιλία και η Δημοκρατία της Νότιας Αφρικής. " Ινδία πρέπει να είναι τόσο οικονομικός όσο και πολιτικός εταίρος.
<P>
Έκτον: η Μέση Ανατολή παραμένει ο βασικός παράγοντας για την διεθνή σταθερότητα. " Ευρώπη πρέπει να διαδραματίσει ενεργό ρόλο σε αυτήν την περιοχή.
<P>
Έβδομον: η διεύρυνση υπήρξε μία από τις πλέον επιτυχημένες πολιτικές στρατηγικές μας. Απόλαυσε άραγε κανείς από τους ευρωπαίους προγόνους μας μια τόσο μακρά περίοδο ειρήνης και ευημερίας όπως εμείς σήμερα; Επί του παρόντος, η Κροατία, και ενδεχομένως η Ισλανδία, φαίνεται να είναι οι χώρες που βρίσκονται πλησιέστερα στην προσχώρηση.
<P>
Όγδοον: η Ευρωπαϊκή Ένωση είναι ο μεγαλύτερος χορηγός βοήθειας στον κόσμο. Πρέπει να εξετάσουμε πού βρισκόμαστε με τους σημερινούς και μελλοντικούς δικαιούχους και να μην λησμονούμε τις υποχρεώσεις μας απέναντί τους στο πλαίσιο των αναπτυξιακών στόχων της Χιλιετίας. Μπορεί να κλείνουμε τις πόρτες μας σε κάποιους που θα έρχονταν εδώ, αλλά ας μην κλείσουμε τις καρδιές μας, και ας κάνουμε ό,τι μπορούμε για να φέρουμε τη ζωή στις χώρες τους πιο κοντά στα πρότυπα που διαθέτουμε στην Ευρώπη.
<P>
Ένατον: πρέπει να ενισχύσουμε τις αποστολές της Ένωσης στο πλαίσιο της ευρωπαϊκής πολιτικής ασφάλειας και άμυνας. Υπήρξαν 22 τέτοιες αποστολές τα τελευταία έξι χρόνια και θα πρέπει να διαθέτουν σαφή εντολή και τους απαραίτητους πόρους για να επιτελέσουν το έργο τους. Το Ευρωπαϊκό Κοινοβούλιο θέλει να διασφαλίσει τον στενότερο έλεγχο και παρακολούθηση αυτών των αποστολών. Οι ευρύτερες δημοσιονομικές εξουσίες που παραχωρεί στο Κοινοβούλιο η Συνθήκη της Λισαβόνας μπορεί να βελτιώσουν την ευελιξία μας όσον αφορά την κατανομή των πόρων στις σημαντικές αποστολές που υποστηρίζουμε.
<P>
" εφαρμογή της νέας Συνθήκης πρέπει να αποτελέσει προτεραιότητά μας για το άμεσο μέλλον. Έχω δεσμευτεί να προετοιμάσω το Κοινοβούλιο ώστε να λειτουργήσει σύμφωνα με τις νέες διατάξεις μόλις τεθεί σε ισχύ η Συνθήκη. Ωστόσο, ανεξάρτητα από τη Συνθήκη, νιώθουμε την ανάγκη για αλλαγή. Νιώθουμε την ανάγκη για μια πιο δυναμική κοινοβουλευτική διάσταση στο πλαίσιο του θεσμικού μας οργάνου.
<P>
Ως Πρόεδρος του Κοινοβουλίου, θέλω να αξιοποιήσω το ζωτικό έργο για την κοινοβουλευτική μεταρρύθμιση που ξεκίνησε τα τελευταία χρόνια από τους προκατόχους μου. Αλλά πρέπει να προχωρήσουμε περισσότερο προς αυτήν την κατεύθυνση. Θα κάνω ό,τι μπορώ για να δημιουργήσω περισσότερες ευκαιρίες για εποικοδομητικές πολιτικές συζητήσεις εντός του Κοινοβουλίου μας.
<P>
(Χειροκροτήματα)
<P>
Υποστηρίζω σθεναρά τη μεγαλύτερη χρήση του συστήματος συμμετοχής ομιλητών εκτός του καταλόγου, ως έναν τρόπο τόνωσης των συζητήσεών μας στην Ολομέλεια, και η διαδικασία αυτή θα χρησιμοποιηθεί μετά την ομιλία μου. Αυτό είναι ιδιαίτερα σημαντικό για τη διασφάλιση των δικαιωμάτων της μειοψηφίας.
<P>
Ο σημαντικότερος ελλείπων κρίκος στη μεταρρυθμιστική διαδικασία είναι η βελτίωση των σχέσεων με τα άλλα ευρωπαϊκά θεσμικά όργανα - την Επιτροπή και το Συμβούλιο. Σημαντικό μέρος της θητείας μου θα αφιερωθεί σε αυτό.
<P>
Ως Πρόεδρος, θα επιδιώξω να αναπτύξω ένα νέο μοντέλο εταιρικής σχέσης με την Επιτροπή προκειμένου να ενισχυθεί ο κοινοβουλευτικός έλεγχος επί του εκτελεστικού οργάνου και να καταστεί περισσότερο υπόλογο σε αυτό το Σώμα, όπως επιτάσσει η Συνθήκη της Λισαβόνας.
<P>
Τον Ιούλιο κάλεσα τον Πρόεδρο της Επιτροπής να συμμετάσχει σε μια Ώρα των Ερωτήσεων η οποία θα πραγματοποιείται κάθε μήνα στο Κοινοβούλιο. Κατά τη διάρκεια αυτής, οι βουλευτές θα μπορούν να θέτουν ερωτήσεις από τα κοινοβουλευτικά έδρανα. Προτείνω να καθιερώσουμε μια τέτοια πρακτική το συντομότερο δυνατό.
<P>
(Χειροκροτήματα)
<P>
Πριν από δύο εβδομάδες, ο κύριος Barroso μάς διαβίβασε "πολιτικές κατευθυντήριες γραμμές" για μια δεύτερη θητεία. Πρόκειται για μια σημαντική καινοτομία καθώς σηματοδοτεί την αποδοχή του γεγονότος ότι το Ευρωπαϊκό Κοινοβούλιο είναι εκείνο που εκλέγει τον Πρόεδρο της Επιτροπής. " εξέλιξη αυτή μου δίνει μεγάλη ικανοποίηση.
<P>
Ενθάρρυνα επίσης τις κοινοβουλευτικές επιτροπές να εξετάσουν νομοθεσία που βρίσκεται ακόμη υπό εκπόνηση και να αποφασίσουν αν η νέα Επιτροπή προτίθεται να εγκαταλείψει, να τροποποιήσει ή να διατηρήσει τις νομοθετικές προτάσεις της. Ενθαρρύνω επίσης τις επιτροπές να διεξαγάγουν σοβαρές συζητήσεις για τη μελλοντική πολιτική στρατηγική έτσι ώστε να διασφαλιστεί ότι οι ακροάσεις των διορισθέντων Επιτρόπων θα βασίζονται σε ένα λεπτομερές νομοθετικό πρόγραμμα και όχι απλώς στην αξιολόγηση των βιογραφικών και της επαγγελματικής εμπειρίας τους.
<P>
Πρέπει να συνάψουμε στενότερες σχέσεις με το Συμβούλιο των Υπουργών. Οι σχέσεις αυτές, για να είναι αξιόπιστες, πρέπει να αντικατοπτρίζουν το γεγονός ότι, στη σημερινή Ευρωπαϊκή Ένωση, το Κοινοβούλιο είναι πραγματικός συννομοθέτης.
<P>
Πρέπει επίσης να εργαστούμε μαζί για τα θεσμικά ζητήματα που προκύπτουν από τη Συνθήκη της Λισαβόνας. Αυτά αφορούν την επέκταση της διαδικασίας συναπόφασης, το νέο σύστημα επιτροπολογίας, τον διορισμό του νέου Ύπατου Εκπροσώπου και του Αντιπροέδρου της Επιτροπής, τον δημοκρατικό έλεγχο επί της νέας Υπηρεσίας Εξωτερικής Δράσης και το ζήτημα του πώς πρέπει να αντιμετωπιστεί η "διπλή Προεδρία του Συμβουλίου" κατά τη διάρκεια των συνεδριάσεων της Ολομέλειας.
<P>
Οι σχέσεις μας με τα 27 εθνικά κοινοβούλια της Ευρωπαϊκής Ένωσης πρέπει να αναπτυχθούν στο ίδιο πνεύμα. Τα τελευταία χρόνια η συνεργασία έχει αυξηθεί και η Συνθήκη της Λισαβόνας θα ενισχύσει περαιτέρω αυτές τις επαφές και θα προαγάγει τον ρόλο τους στην εκπόνηση νομοθεσίας φιλικής προς τον πολίτη. Ένα καλό παράδειγμα αυτής της συνεργασίας μεταξύ του Ευρωπαϊκού Κοινοβουλίου και των εθνικών κοινοβουλίων είναι το πρόγραμμα της Στοκχόλμης το οποίο επικεντρώνεται στη δικαιοσύνη και τη δημόσια ασφάλεια.
<P>
Επιθυμώ να προωθήσω μεταρρυθμίσεις στη χρήση των ανθρώπινων πόρων και των δαπανών του Κοινοβουλίου, έτσι ώστε να εστιάζονται άμεσα στα προγράμματά μας.
<P>
Ο πλούτος και η δύναμη του θεσμικού οργάνου μας πηγάζει και από τις διαφορές μας - διαφορετικές ιθαγένειες, διαφορετικοί τρόποι σκέψης και διαφορετικές γλώσσες. Για τον λόγο αυτόν, οι βουλευτές πρέπει να μπορούν να μιλούν στη μητρική τους γλώσσα, εφόσον το επιθυμούν, έτσι ώστε να μπορούν να εκπροσωπούν με τον καλύτερο δυνατό τρόπο τους ψηφοφόρους τους.
<P>
Δεν πρέπει ποτέ να λησμονούμε ότι η Ένωση δεν είναι μόνο οι προκλήσεις του μέλλοντος και το όραμα μιας διαρκώς αυξανόμενης ευημερίας και σταθερότητας. Έχει να κάνει, πρωτίστως, με τα ανθρώπινα δικαιώματα.
<P>
Παρατήρησα με ενδιαφέρον τις εντάσεις στις σχέσεις Σλοβακίας και Ουγγαρίας σχετικά με τις εθνικές μειονότητες. Αυτό παραμένει μείζον πρόβλημα και θα ήθελα να βοηθήσω στην επίλυση αυτής της διαμάχης σύμφωνα με τις αξίες στις οποίες πιστεύουμε σθεναρά και οι οποίες αντικατοπτρίζουν τις πεποιθήσεις του Κοινοβουλίου μας.
<P>
(Δυνατά χειροκροτήματα)
<P>
Ένα καλό παράδειγμα για το πώς υποστηρίζουμε αυτές τις αξίες είναι το Βραβείο Ζαχάρωφ που απονέμεται στους υπερασπιστές των ανθρωπίνων δικαιωμάτων, οι οποίοι τώρα συγκροτούν τη βάση ενός "δικτύου Ζαχάρωφ". Πρόκειται για κάτι που σκοπεύω να αναπτύξω περαιτέρω. Θα ήθελα επίσης να προωθήσω το σχέδιο για το "Σπίτι της Ευρωπαϊκής Ιστορίας" που ξεκίνησε ο προκάτοχός μου, ο οποίος βρίσκεται εδώ σήμερα και ο οποίος αποτελεί ακόμη μέλος του Ευρωπαϊκού Κοινοβουλίου, γεγονός που μας χαροποιεί ιδιαίτερα.
<P>
Θα ήθελα επίσης να θυμηθούμε για μια ακόμη φορά σε αυτό το Σώμα ότι η Ένωση είναι μια κοινότητα ιδανικών και αξιών και πάνω σε αυτά τα θεμέλια οικοδομήθηκε.
<P>
Είμαι αποφασισμένος να λάβω μέτρα για να διασφαλίσω ότι όλες οι επιτροπές και οι αντιπροσωπείες θα έχουν πρόσβαση σε δορυφορική τηλεόραση και στο διαδίκτυο. Πρέπει να εξετάσουμε τον τρόπο με τον οποίο οργανώνονται οι ευρωπαϊκές εκλογές. Για παράδειγμα, θα πρέπει να επιμείνουμε στη χρήση νέων τεχνολογιών κατά τη διάρκεια των εκλογών προκειμένου να αυξηθεί η συμμετοχή των πολιτών. Είναι επίσης καιρός να ξεκινήσει μια συζήτηση για τα ευρωπαϊκά πολιτικά κόμματα. Οι πολίτες πρέπει να γνωρίζουν για τι ψηφίζουν - όχι μόνο στις χώρες τους, αλλά και σε ευρωπαϊκό επίπεδο.
<P>
Αποδίδω μεγάλη σημασία στη συνεργασία με τη Διάσκεψη των Προέδρων. Μαζί, θα αναλάβουμε την ευθύνη για το έργο του Κοινοβουλίου, σε συνεργασία με τους 14 αντιπροέδρους, τους οποίους ευχαριστώ για την έκφραση της στήριξής τους. Εκτιμώ επίσης το πνεύμα συνεργασίας που έδειξαν οι πρόεδροι των κοινοβουλευτικών επιτροπών μας. Θα ήθελα οι πρόεδροι των μόνιμων διακοινοβουλευτικών αντιπροσωπειών να μπορούν να επηρεάζουν σημαντικά την εξωτερική πολιτική της Ένωσης. Τα θέματα που σχετίζονται με τον προϋπολογισμό του Κοινοβουλίου θα εξεταστούν με τη βοήθεια των Κοσμητόρων. Κυρίως, όμως, αγαπητοί συνάδελφοι, βασίζομαι στη συνεργασία σας.
<P>
Ως Πρόεδρος του Ευρωπαϊκού Κοινοβουλίου, γνωρίζω ότι είμαι αρμόδιος να σας παρέχω καλές συνθήκες εργασίας, αλλά σας προτρέπω θερμά όλους να μοιραστούμε αυτό το βάρος.
<P>
Για τους περισσότερους εξ ημών, η Συνθήκη της Λισαβόνας αποτελεί μια από καιρό αναμενόμενη θεσμική λύση. Θα βελτιώσει την ικανότητα της Ένωσης να επιλύει τα υπάρχοντα προβλήματα και θα φέρει τα ευρωπαϊκά θεσμικά όργανα πιο κοντά στους πολίτες μας.
<P>
Ο Bronisław Geremek, ο οποίος δυστυχώς δεν είναι πια ανάμεσά μας και προς τιμήν του οποίου ονομάσαμε την κεντρική αυλή του κτιρίου του Κοινοβουλίου στο Στρασβούργο, συνήθιζε να παρομοιάζει την ευρωπαϊκή ολοκλήρωση με το ποδήλατο: πρέπει να συνεχίσεις να κάνεις πετάλι για να διατηρήσεις την ισορροπία σου και να συνεχίσεις να πηγαίνεις προς τη σωστή κατεύθυνση. Αυτό εξηγεί επακριβώς γιατί η επικύρωση της Συνθήκης της Λισαβόνας είναι τόσο αναγκαία για εμάς.
<P>
(Χειροκροτήματα)
<P>
Λιγότερο από μία εβδομάδα πριν, παρευρέθηκα στο πολωνικό κοινοβούλιο για να εορτάσουμε την 20ή επέτειο της εγκαθίδρυσης της πρώτης μετακομμουνιστικής κυβέρνησης στη χώρα μας, υπό την ηγεσία του Tadeusz Mazowiecki. Ήταν μια ιδιαίτερα συγκινητική επέτειος, διότι σηματοδότησε την αρχή της ταχείας κατάρρευσης του ολοκληρωτικού συστήματος στις άλλες χώρες της κεντρικής Ευρώπης. Αυτό το πρώτο ρήγμα ήταν που κατέστησε δυνατή την πτώση του τοίχους που χώριζε την Ευρώπη.
<P>
Σας μιλώ σήμερα εδώ στο Στρασβούργο, την πρωτεύουσα μιας περιοχής η μοίρα της οποίας θυμίζει τη μοίρα της περιοχής από την οποία κατάγομαι, της Σιλεσίας, μιας μεθοριακής περιοχής οι κάτοικοι της οποίας χρειάστηκε συχνά να αλλάξουν την ιθαγένειά τους χωρίς να αλλάξουν τον τόπο που ζούσαν.
<P>
Δεσμεύομαι επισήμως ότι, ως Πρόεδρος του Κοινοβουλίου για τα επόμενα χρόνια, θα λειτουργήσω ως πρέσβης σας, φέρνοντας το μήνυμα μιας επανενωμένης ηπείρου στους πολίτες της Ευρώπης και του κόσμου.
<P>
Ας εργαστούμε μαζί για να βρούμε αληθινές και πρακτικές λύσεις στις μεγάλες προκλήσεις που αντιμετωπίζει σήμερα η Ευρώπη και ο κόσμος. Ας εργαστούμε για να κάνουμε τα όνειρά μας πραγματικότητα. Ας καταπιαστούμε με αυτό το καθήκον με ενθουσιασμό, σύνεση και θάρρος.
<P>
Επειδή αυτή είναι η Ευρώπη μας. Μια σύγχρονη Ευρώπη. Μια ισχυρή Ευρώπη.
<P>
(Το Σώμα, όρθιο, χειροκροτεί τον ομιλητή)
<SPEAKER ID="102" NAME="Joseph Daul" LANGUAGE="FR">
Κύριε Πρόεδρε, κύριοι πρόεδροι των ευρωπαϊκών θεσμικών οργάνων, κύριε Buzek, η Ομάδα μου συμφωνεί απόλυτα με το πρόγραμμά σας για το Κοινοβούλιο και τη λειτουργία του Κοινοβουλίου τα επόμενα πέντε έτη.
<P>
Αν το Ευρωπαϊκό Κοινοβούλιο έχει έναν ρόλο να διαδραματίσει, μια αποστολή να εκπληρώσει μέσα στα επόμενα πέντε έτη, αυτή είναι η συμφιλίωση των πολιτών με την Ευρώπη. Και ποιο θα μπορούσε να είναι καλύτερο πλεονέκτημα για αυτήν την αποστολή από το να έχει ως Πρόεδρο έναν άντρα που αποτελεί σύμβολο της επανενωμένης Ευρώπης, έναν άντρα σαν και εσάς, κύριε Buzek;
<P>
Για τον λόγο αυτόν, θα ήθελα να πω πόσο υπερήφανος είμαι που η δική μου Ομάδα, η Ομάδα του Ευρωπαϊκού Λαϊκού Κόμματος (Χριστιανοδημοκράτες) ήταν αυτή που έπεισε μια πολύ μεγάλη πλειοψηφία του Κοινοβουλίου να σας τιμήσει με την εμπιστοσύνη της.
<P>
" Ευρώπη αυτή, επανενωμένη σήμερα, δεν αφορά τη μισαλλοδοξία ή τον αποκλεισμό, αλλά το ανοιχτό πνεύμα και τον σεβασμό των απόψεων και της καταγωγής των άλλων. Είμαι πεπεισμένος ότι η έννοια της συμβίωσής μας ως Ευρωπαίων μας ενώνει όλους σε αυτό το Σώμα. Αυτό που θα ήθελα είναι το Ευρωπαϊκό Κοινοβούλιο, υπό την ηγεσία σας, να βοηθήσει τους συμπολίτες μας να συμμεριστούν αυτές τις αξίες.
<P>
Υποστηρίζω επίσης την αποφασιστικότητα που εκφράσατε, κύριε Πρόεδρε, για να ανταποκριθείτε σε αυτήν την πρόκληση και ελπίζω ότι θα καταβάλλουμε μια ιδιαίτερη προσπάθεια όσον αφορά τους νέους. " Ομάδα μου θα σας βοηθήσει δίχως δισταγμό.
<P>
Κύριε Πρόεδρε, όπως είπατε, το Κοινοβούλιο αυτό έχει αποκτήσει αρμοδιότητες και αυξημένη εξουσία τα τελευταία χρόνια. " προοπτική της έναρξης ισχύος της Συνθήκης της Λισαβόνας θα αυξήσει θεαματικά αυτήν την τάση. Αυτός είναι ένας από τους λόγους που η Ομάδα PPE ζητάει την εφαρμογή της το συντομότερο δυνατόν. Πρέπει να προετοιμαστούμε γι' αυτό τεχνικά, βέβαια, έτσι ώστε να μπορέσουμε να εργαστούμε αποτελεσματικά με το Συμβούλιο και σε στενή συνεργασία με την Επιτροπή, αλλά πρέπει, κυρίως. να προετοιμαστούμε γι' αυτό πολιτικά. Ο κύριος στόχος μας είναι σαφής: να διασφαλίσουμε ότι το Κοινοβούλιο θα είναι περισσότερο στο ίδιο μήκος κύματος με τα 500 εκατομμύρια πολίτες που αντιπροσωπεύει.
<P>
Για να γίνει αυτό, το Κοινοβούλιο πρέπει να συνεχίσει, συγκεκριμένα, να εκσυγχρονίζει τις μεθόδους εργασίας του, για παράδειγμα στην οργάνωση των συζητήσεών μας - αναφερθήκατε σε αυτό ακροθιγώς. Εν προκειμένω, υποστηρίζω την πρότασή σας για τη διεξαγωγή μιας ζωντανής επίκαιρης συζήτησης με τον Πρόεδρο της Επιτροπής.
<P>
Κυρίες και κύριοι, η λειτουργία της Ευρωπαϊκής Ένωσης είναι δύσκολο να εξηγηθεί στους Ευρωπαίους. Σε αντίθεση με το παραδοσιακό μοντέλο "πλειοψηφία/αντιπολίτευση" στο οποίο είμαστε συνηθισμένοι στα κράτη μέλη μας, εδώ εργαζόμαστε -και το υπογραμμίζω- προς αναζήτηση μιας συναίνεσης, πέρα από τις συγκεκριμένες πεποιθήσεις των πολιτικών οικογενειών μας.
<P>
Αυτή είναι, κατά τη άποψη μου, μια σύγχρονη αντίληψη της πολιτικής δράσης. Είμαι πεπεισμένος ότι οι συμπολίτες μας μπορούν να δεχτούν αυτήν την προσέγγιση, αλλά υπό έναν όρο: ότι θα μπούμε στον κόπο να τους εξηγήσουμε καλύτερα τα θέματα που διακυβεύονται στην Ευρώπη. Αυτό είναι το καθήκον που σας ενθαρρύνω να αναλάβετε, κύριε Πρόεδρε, και για το οποίο θα λάβετε την πλήρη στήριξη της Ομάδας μου.
<SPEAKER ID="103" NAME="Martin Schulz" LANGUAGE="DE">
Κύριε Πρόεδρε, προσυπογράφω τα σχόλια που έκανε ο κ. Daul. Κύριε Buzek, η Ομάδα μας μπορεί επίσης να προσυπογράψει πολλά -αν όχι όλα- από τα σημεία του προγράμματος που παρουσιάσατε. Αυτό ισχύει για το περιεχόμενο της παρουσίασής σας, για τον εκσυγχρονισμό των διαδικασιών που προτείνατε και για την αναζωογόνηση των συζητήσεων σε αυτό το Σώμα. " μεγάλη πλειοψηφία των βουλευτών του Σώματος θα συμφωνήσει με το περιεχόμενο της ομιλίας σας.
<P>
Δεν συμμερίζομαι πλήρως την άποψη του κ. Daul ότι παρουσιάσατε το πρόγραμμά σας για τα επόμενα πέντε έτη. Ας εργαστούμε βάσει των επόμενων δυόμισι ετών σε πρώτη φάση, διότι πρόκειται για μεγάλο χρονικό διάστημα.
<P>
Ωστόσο, πιστεύω, κύριε Buzek, ότι αναλαμβάνετε τα καθήκοντά σας σε μια δύσκολη χρονική στιγμή για την Ευρωπαϊκή Ένωση. Αναλαμβάνετε επίσης τα καθήκοντά σας σε μια δύσκολη στιγμή για το Ευρωπαϊκό Κοινοβούλιο. Για πρώτη φορά εδώ και πολύ καιρό, η φιλοευρωπαϊκή συναίνεση δεν είναι πλέον αδιαφιλονίκητη σε αυτό το Σώμα. Αντιθέτως, το Σώμα αποτελεί, για πρώτη φορά, μια πλατφόρμα -αυτό ξεκίνησε κατά την τελευταία κοινοβουλευτική περίοδο και ενισχύθηκε από τις τελευταίες εκλογές για την ανάδειξη του Ευρωπαϊκού Κοινοβουλίου- στην οποία υπάρχουν δυνάμεις που έχουν κερδίσει προσοχή και επιρροή και έχουν ως στόχο ακριβώς το αντίθετο από αυτό που είπατε στην ομιλία σας. Ο αριθμός των μελών αυτής της συνέλευσης που θέλουν να θέσουν τέλος στην ευρωπαϊκή ολοκλήρωση, ο αριθμός των μελών που θέλουν να την ακυρώσουν και ο αριθμός των μελών που επιθυμούν την επανεθνικοποίηση έχουν αυξηθεί δραστικά.
<P>
Στην προηγούμενη κοινοβουλευτική περίοδο, γίναμε μάρτυρες της προσπάθειας να υπογραφεί ο Χάρτης των Θεμελιωδών Δικαιωμάτων από τους προέδρους των τριών θεσμικών οργάνων. Δεν θα φανταζόμουν ποτέ ότι είναι δυνατόν να υπάρξουν τέτοιου είδους εικόνες και σκηνές σε ένα πολυεθνικό, δημοκρατικό κοινοβούλιο, αλλά όλοι υπήρξαμε μάρτυρες του τι συνέβη. Ο αριθμός των βουλευτών που έχουν τέτοιου είδους απόψεις έχει αυξηθεί.
<P>
Για τον λόγο αυτόν θα έλεγα ότι έχετε δίκιο. Ο αγώνας για να συνεχιστεί και να εμβαθυνθεί η διαδικασία της ολοκλήρωσης, ο αγώνας υπέρ της Συνθήκης της Λισαβόνας, η οποία αποτελεί θεμελιώδη προϋπόθεση για την επέκταση της ΕΕ, καθώς και ο αγώνας για την επέκταση της ΕΕ βάσει της βαθύτερης ολοκλήρωσης, αποτελούν τη σωστή προσέγγιση. Είμαι ικανοποιημένος που ο Πρόεδρος του Κοινοβουλίου -συγκεκριμένα ένας Πρόεδρος από μια χώρα που προσχώρησε στην ΕΕ στην πιο πρόσφατη φάση της διεύρυνσης, ένας Πρόεδρος που, ως πρωθυπουργός της χώρας του, ξεκίνησε τις ενταξιακές διαπραγματεύσεις- προβάλει ως κεντρικό μήνυμα της θητείας του το εξής: "θέλουμε περισσότερη Ευρώπη". Θέλουμε μια ολοκληρωμένη Ευρώπη, θέλουμε μια βαθύτερη Ευρώπη και θέλουμε μια διευρυμένη Ευρώπη ως μέρος της διαδικασίας εμβάθυνσης, προκειμένου να επιτύχουμε ένα πράγμα - και αυτή ήταν η κεντρική δήλωση στην ομιλία σας: την αλληλεγγύη που οδήγησε στην ελευθερία.
<P>
Αυτή είναι η αλληλεγγύη την οποία τώρα χρειαζόμαστε στο εσωτερικό μας, έτσι ώστε η ελευθερία αυτή να μπορέσει να επιτευχθεί μαζί με την κοινωνική δικαιοσύνη. Για τον λόγο αυτόν, οι Σοσιαλιστές και οι Σοσιαλδημοκράτες συμφωνούν πλήρως με την ομιλία σας, κύριε Buzek. Αποτελεί το ιδεολογικό και πνευματικό θεμέλιο ενός αγώνα στον οποίο πρέπει να συμμετάσχουμε κατά τη διάρκεια της παρούσας κοινοβουλευτικής περιόδου.
<P>
Όταν είχα εκλεγεί για πρώτη φορά βουλευτής, είχα το προνόμιο να ακούσω την ομιλία που εκφώνησε εδώ ο γάλλος πρόεδρος François Mitterand υπό την ιδιότητα του Προεδρεύοντος του Συμβουλίου. Δεν ξέχασα ποτέ μία πρόταση από αυτήν την ομιλία: "Στο τέλος, ο εθνικισμός σημαίνει πάντα πόλεμο". Αυτό σημαίνει ότι, στο τέλος, το αντίθετο του εθνικισμού, η υπέρβαση του εθνικισμού, το ευρωπαϊκό ιδεώδες, σημαίνει ειρήνη. Αυτό θα αγωνιστούμε να επιτύχουμε μαζί σας, κύριε Buzek.
<P>
(Χειροκροτήματα)
<SPEAKER ID="104" NAME="Guy Verhofstadt" LANGUAGE="NL">
Κύριε Πρόεδρε, θα ήθελα καταρχάς να σας ευχαριστήσω εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη για την εναρκτήρια ομιλία σας. " Ομάδα μας μπορεί να ταυτιστεί πλήρως με το πρόγραμμα που εξαγγείλατε. Όπως σας είπα και τότε, κύριε Πρόεδρε, επικροτώ την εκλογή σας ως Προέδρου του Κοινοβουλίου, όχι μόνο γιατί συμβολίζει τη διεύρυνση της Ευρωπαϊκής Ένωσης αλλά επίσης -και θα ήθελα να το τονίσω αυτό- εξαιτίας της ανάμειξής σας στη Solidarność. Σε τελική ανάλυση, η Solidarność κατόρθωσε τρία σπουδαία πράγματα. Έδωσε ψήφο στον λαό της Πολωνίας, εισήγαγε τη δημοκρατία σε ολόκληρο το πρώην Ανατολικό Μπλοκ, και άλλαξε ριζικά το πρόσωπο της Ευρώπης, ενώνοντας μια διχασμένη Ευρώπη. Όπως έγινε σαφές από την ομιλία σας, κύριε Πρόεδρε, αυτό σας προσφέρει την ιδανική εμπειρία για να υλοποιήσετε τρεις φιλοδοξίες και στο Ευρωπαϊκό Κοινοβούλιο, μέσα στα επόμενα χρόνια. Οι φιλοδοξίες αυτές είναι: να δοθεί στον ευρωπαϊκό λαό μεγαλύτερη δυνατότητα έκφρασης γνώμης, να γίνει η Ευρωπαϊκή Ένωση πιο δημοκρατική και επίσης, κατ' αυτόν τον τρόπο, να προαχθεί η ευρωπαϊκή ολοκλήρωση.
<P>
Κυρίες και κύριοι, πιστεύω ότι θα ήταν καλό να υπογραμμίσουμε περαιτέρω, με αφορμή την εναρκτήρια ομιλία του Προέδρου, ότι σύμφωνα με το Ευρωβαρόμετρο, το Ευρωπαϊκό Κοινοβούλιο είναι το θεσμικό όργανο της Ευρωπαϊκής Ένωσης στο οποίο οι πολίτες έχουν περισσότερη εμπιστοσύνη. Αυτό αποτελεί μια δύσκολη πρόκληση για όλους εμάς, διότι σημαίνει ότι δεν μπορούμε να προδώσουμε την εμπιστοσύνη τους και ότι πρέπει να δώσουμε στην φωνή των πολιτών μεγαλύτερη επιρροή στην ευρωπαϊκή διαδικασία λήψης αποφάσεων. Την ίδια στιγμή -βάσει της ομιλίας σας, κύριε Πρόεδρε- πιστεύω ότι αντιμετωπίζουμε μια διπλή πρόκληση. Καταρχάς, πρέπει να εφαρμόσουμε τη Συνθήκη της Λισαβόνας και να τη θέσουμε σε ισχύ το συντομότερο δυνατόν. Εν προκειμένω, -όπως προτείνατε- πρέπει να ξεκινήσουμε διαπραγματεύσεις με την Προεδρία του Συμβουλίου το συντομότερο δυνατόν προκειμένου να συμφωνήσουμε επί μιας σειράς τροποποιήσεων.
<P>
Δεύτερον, κύριε Πρόεδρε, -και αυτή είναι η άλλη πτυχή της πρόκλησης- νομίζω ότι το Κοινοβούλιο πρέπει να χρησιμοποιήσει όλα τα μέσα επιρροής που έχει στη διάθεσή του για να επεκτείνει περαιτέρω τις εξουσίες του. Αυτό το κάναμε στη διαδικασία για τον διορισμό του Προέδρου της Επιτροπής, αλλά πρέπει να συνεχίσουμε να το κάνουμε για κάθε δυνατό σημείο και σε άλλα θέματα. Κατά την άποψή μου, το σημαντικότερο εν προκειμένω είναι η ανάγκη να συμφωνήσουμε επί ενός νέου προϋπολογισμού για την Ευρώπη και την Ευρωπαϊκή Ένωση για τα επόμενα έτη. Θεωρώ ότι πρόκειται για μια θαυμάσια ευκαιρία το Ευρωπαϊκό Κοινοβούλιο να ζητήσει -να απαιτήσει- στο μέλλον ο προϋπολογισμός αυτός να βασίζεται στους ίδιους πόρους της Ευρωπαϊκής Ένωσης, καθώς το Κοινοβούλιο δεν θα είναι πραγματικό κοινοβούλιο αν δεν αποκτήσει πλήρη έλεγχο στους ίδιους πόρους του, που θα είναι σε θέση να συγκεντρώνει μόνο του στο μέλλον.
<P>
(Χειροκροτήματα)
<P>
Εδώ ακριβώς υπάρχει ένα σημαντικό καθήκον για εσάς, κύριε Πρόεδρε: να δώσετε αυτήν τη μάχη με το σύνολο του Κοινοβουλίου στο πλευρό σας. Στο θέμα αυτό θα μπορέσετε να βασιστείτε στην πλήρη στήριξη της Ομάδας μας, καθώς όλοι γνωρίζουμε, ιδίως σε αυτήν την περίοδο της οικονομικής και χρηματοπιστωτικής κρίσης, ότι δεν είναι ούτε ο εθνικισμός ούτε ο προστατευτισμός αυτό που θα μετριάσει τις δυσκολίες μας ή θα εγγυηθεί το μέλλον μας· μόνο η συνέχιση της ευρωπαϊκής ολοκλήρωσης αποτελεί λύση για τους λαούς της Ευρώπης, για τους πολίτες της Ευρώπης.
<P>
Εν πάση περιπτώσει, σας εύχομαι καλή επιτυχία, κύριε Πρόεδρε.
<P>
(Χειροκροτήματα)
<SPEAKER ID="105" NAME="Rebecca Harms" LANGUAGE="DE">
Κύριε Πρόεδρε, δεν χρειάζεται να επαναλάβω πολλά από όσα είπε ο προηγούμενος ομιλητής. Ήταν σαφές για την Ομάδα μου ότι θα υποστηρίζαμε την υποψηφιότητά σας, διότι πιστεύουμε ότι είναι καιρός να αναλάβει τον ρόλο του επικεφαλής του Σώματος μια σημαντική προσωπικότητα από το Ευρωπαϊκό Κοινοβούλιο, ο οποίος επίσης προέρχεται από ένα από τα νέα κράτη μέλη.
<P>
Στο μέλλον, θα θέλαμε να δούμε τον Πρόεδρο του Κοινοβουλίου να εκλέγεται βάσει κριτηρίων όπως οι ειδικές σας δεξιότητες και ικανότητες, που έχουν συχνά αναγνωριστεί. Θα θέλαμε επίσης να δούμε την εξουσία των εθνικών αντιπροσωπειών εντός των μεγάλων ομάδων να εφαρμόζεται ίσως σε ελαφρώς μικρότερο βαθμό από ό,τι η προσέγγιση που ακολουθούν πρόσωπα σαν και εσάς.
<P>
Έχουμε μεγάλες προσδοκίες από εσάς όσον αφορά την αντιμετώπιση του μεγάλου χάσματος που παραμένει μεταξύ Ανατολής και Δύσης και το οποίο περιέγραψα πριν από μερικές εβδομάδες. Μετά τις θερινές διακοπές και την παρακολούθηση των πολιτικών εξελίξεων, θα ήθελα απλώς να πω ότι είναι πιθανό να έχετε μπροστά σας ένα πολύ δύσκολο έργο. Έχω την εντύπωση ότι η σοβαρή παγκόσμια χρηματοπιστωτική κρίση και η επακόλουθη οικονομική κρίση δεν διευκόλυναν καθόλου το έργο της προσέγγισης της Ανατολής με τη Δύση στο εσωτερικό της ΕΕ. Αντιθέτως, οι προκλήσεις έγιναν μεγαλύτερες γιατί οι ανισότητες συνιστούν μείζων πρόβλημα.
<P>
Θα ήθελα επίσης να υιοθετήσω μια ελαφρώς πιο επικριτική προσέγγιση και να υπενθυμίσω στο Κοινοβούλιο ότι σήμερα είναι η επέτειος της κατάρρευσης της τράπεζας Lehman Brothers. Στέλνουμε μια μεγάλη αντιπροσωπεία στη σύνοδο κορυφής της ομάδας G20 όπου θα συζητηθεί το πώς μπορεί να ξεπεραστεί η χρηματοπιστωτική κρίση. Ωστόσο, το Κοινοβούλιο αυτό δεν έχει κατορθώσει να συζητήσει κάποιο ψήφισμα σε αυτόν τον τομέα και δεν έχει δώσει στους διαπραγματευτές μας μια ενιαία βάση επί της οποίας να εργαστούν. Πιστεύω ότι αυτό είναι έκφραση αδυναμίας και όχι δύναμης.
<P>
Υποψιάζομαι ότι πίσω από αυτό βρίσκεται το γεγονός ότι δεν μπορούμε ακόμη να συμφωνήσουμε όσον αφορά την ανάλυση των λόγων που μας οδήγησαν σε αυτό το χάλι. Πιστεύω ότι για αυτήν τη σοβαρή κρίση δεν ευθύνονται αποκλειστικά κάποιοι τρελοί τραπεζίτες, αλλά οφείλεται στη νεοφιλελεύθερη πίστη για τα οφέλη των μη ρυθμισμένων χρηματοπιστωτικών αγορών, η οποία όχι μόνο ήταν και είναι κυρίαρχη στις "ΠΑ, αλλά παραμένει διαδεδομένη και στην Ευρώπη σήμερα. Στις πολιτικές της Ευρωπαϊκής Ένωσης πόρρω απέχουμε από την επίτευξη συναίνεσης σχετικά με την αξιολόγηση της ανάλυσης αυτής και, ως εκ τούτου, δεν μπορούμε επίσης να συμφωνήσουμε για τους τρόπους εξόδου από την κρίση.
<P>
Πιστεύω επίσης, κύριε Πρόεδρε, ότι όλα όσα είπατε σχετικά με τη δεύτερη μεγάλη πρόκληση που αντιμετωπίζουμε στο πλαίσιο ενός διεθνούς γύρου διαπραγματεύσεων, ήτοι η πρόκληση της κλιματικής κρίσης, ήταν σωστά. Ελπίζω ότι εμείς οι Ευρωπαίοι θα κατορθώσουμε να τηρήσουμε μια ισχυρότερη στάση στην Κοπεγχάγη από ό,τι σήμερα. Έχω την εντύπωση ότι οι Ευρωπαίοι απέχουν ακόμη πολύ από το να μπορέσουν να διαδραματίσουν πρωταγωνιστικό ρόλο στον τομέα της κλιματικής πολιτικής.
<P>
Υπάρχουν πολλοί λόγοι γι' αυτό, αλλά ένας έρχεται συνεχώς στον νου μου. Εξακολουθούμε να δείχνουμε πολύ λίγη εμπιστοσύνη σε έννοιες όπως η Πράσινη Νέα Συμφωνία που προτάθηκε από τον Ban Ki-moon ή τον Achim Steiner εξ ονόματος των "νωμένων Εθνών. Δεν μπορούμε επίσης να συμφωνήσουμε ότι θα πρέπει να ξεκινήσουμε τη μεταμόρφωση της παλαιάς βιομηχανικής κοινωνίας μας, ότι θα πρέπει να σκεφτόμαστε με ορίζοντα μεγαλύτερο της μίας ημέρας και ότι οι φιλικές στο κλίμα τεχνολογίες, οι αποδοτικές τεχνολογίες και πολλά άλλα μέτρα αντιπροσωπεύουν το μέλλον όχι μόνο της Ευρώπης, αλλά και του κόσμου.
<P>
Το μόνο που μπορώ να πω, κύριε Πρόεδρε, είναι ότι αντιμετωπίζουμε μεγάλες προκλήσεις. Αν σκοπεύετε να προωθήσετε σύγχρονες, βιώσιμες ιδέες, η Ομάδα μας θα σας υποστηρίξει αναμφίβολα. Είναι θλιβερό που δεν πρόκειται να δούμε αληθινή αλλαγή στη στελέχωση της Ευρωπαϊκής Επιτροπής διότι καθίσταται προφανές ότι το κύριο πρόσωπο πίσω από τις αντιλήψεις του χθες, ο κ. Barroso, θα συνεχίσει να ηγείται της Επιτροπής κατά τη διάρκεια της επόμενης κοινοβουλευτικής περιόδου.
<P>
Κύριε Πρόεδρε, σας ευχόμαστε καλή τύχη! Εξ ονόματος της Ομάδας μου, αδημονώ για συναρπαστικές και, ελπίζω, παραγωγικές συζητήσεις.
<P>
(Χειροκροτήματα)
<SPEAKER ID="106" NAME="Michał Kamiński" LANGUAGE="PL">
Κύριε Πρόεδρε, ένιωσα ευχαρίστηση και ικανοποίηση ακούγοντας την ομιλία σας και το πρόγραμμά σας για τα επόμενα δυόμισι χρόνια των εργασιών μας. Σας ευχαριστώ πάρα πολύ για την ομιλία σας. Μαρτυρά τον σεβασμό σας για εμάς, τους βουλευτές του Ευρωπαϊκού Κοινοβουλίου, έναν σεβασμό που δεν εξαρτάται από ποια πολιτική ομάδα ή χώρα προερχόμαστε, ή από τις απόψεις που πρεσβεύουμε. Ήταν μια πολύ ενδιαφέρουσα ομιλία, διότι νομίζω ότι το Κοινοβούλιό μας έχει πραγματικά ανάγκη από το είδος της ηγεσίας που παρουσιάσατε στο όραμά σας σήμερα. Δεν συμφωνούμε στα πάντα, και δεν είναι μυστικό ότι υπάρχουν διαφορετικές απόψεις ανάμεσά μας, αλλά θα ήθελα να ξεκινήσω με αυτό, απαντώντας υπό μία έννοια στις φωνές που άκουσα σήμερα στο Σώμα.
<P>
Δεν είναι κακό το ότι το Κοινοβούλιο είναι ένας τόπος ανταλλαγής απόψεων, και ότι το Κοινοβούλιο είναι ένας τόπος συνάντησης για άτομα που μπορεί να έχουν διαφορετικές απόψεις σε διάφορα θέματα, συμπεριλαμβανομένων των διαφορετικών απόψεων για το μέλλον της Ευρώπης. Το πρόβλημα είναι ότι θα πρέπει να πασχίσουμε, καλή τη πίστει, να αντιπαραβάλλουμε τις απόψεις μας με τις απόψεις των άλλων - τότε θα υπάρχει πάντα περιθώριο για συμβιβασμό. Αν υποθέσουμε -και το υποθέτω- ότι όλοι σε αυτό το Σώμα έχουν καλές προθέσεις και θέλουν το καλύτερο για την ήπειρό μας, τότε θα μπορέσουμε να ξεπεράσουμε τις διαφορές, και θα είμαστε πάντα ανοιχτοί στον διάλογο. Αυτό που χρειάζεται είναι αυτή η καλή θέληση.
<P>
Ωστόσο, βέβαια, κύριε Πρόεδρε, η Ομάδα μας, οι Ευρωπαίοι Συντηρητικοί και Μεταρρυθμιστές, μια ομάδα που υπερηφανεύεται ότι φέρνει στο Κοινοβούλιο κάποια νέα διάσταση στην πολιτική σκέψη σχετικά με την Ευρώπη, θα θελήσει να είναι μια ισχυρή φωνή για τους πολίτες που μας εξέλεξαν. Διότι μολονότι δεν περιφρονούμε τη δημοκρατική εντολή κανενός βουλευτή που βρίσκεται σε αυτήν την αίθουσα και στην πραγματικότητα σεβόμαστε βαθιά αυτήν την εντολή, οι ψηφοφόροι μας είναι εκείνοι που εκπροσωπούμε. Οι ψηφοφόροι μας, όταν επέλεξαν κόμματα που είναι μέλη της Ομάδας Ευρωπαίων Συντηρητικών και Μεταρρυθμιστών ήξεραν τι ψήφιζαν.
<P>
Κύριε Πρόεδρε, η εκλογή σας ήταν μια ιστορική στιγμή. Επιτρέψτε μου να υπενθυμίσω στους συναδέλφους βουλευτές ότι σήμερα, σε αυτό το Σώμα, υπάρχει μια ομάδα νέων Πολωνών που έχουν προσκληθεί από βουλευτές διαφόρων πολιτικών ομάδων. Οι Πολωνοί αυτοί γεννήθηκαν στις 4 Ιουνίου, την ημέρα των πρώτων εν μέρει ελεύθερων εκλογών που διεξήχθησαν στη χώρα μας. Μια συνάντηση με άτομα που γεννήθηκαν στις 4 Ιουνίου μπορεί να μην μας επιτρέπει να αισθανόμαστε πλέον νέοι, όταν βλέπουμε ότι είναι πλέον ενήλικες. Ωστόσο, θέλω να πω ότι όταν μίλησα μαζί τους σήμερα, και συνειδητοποίησα ότι ανέβηκαν σε ένα λεωφορείο στο Rzeszów, μια πόλη στα νοτιοανατολικά της Πολωνίας και, χωρίς να χρειαστεί να σταματήσουν καθόλου σε σύνορα, έφτασαν εδώ στο Στρασβούργο, στο Κοινοβούλιό τους, σκέφτηκα ότι κανείς από εμάς που θυμούνται την 4η Ιουνίου δεν θα μπορούσε να φανταστεί τέτοια ευτυχή γεγονότα - σήμερα νεαροί Πολωνοί, νεαροί Τσέχοι, Εσθονοί και Λιθουανοί να έρχονται εδώ, στο Κοινοβούλιό τους.
<P>
Κύριε Πρόεδρε, είμαι βέβαιος ότι θα περιφρουρήσετε το παρόν Κοινοβούλιο ως ένα δημοκρατικό θεσμικό όργανο, ως έναν τόπο αληθινής ανταλλαγής απόψεων ανθρώπων που θέλουν ειλικρινά να βοηθήσουν τους πολίτες της Ευρωπαϊκής Ένωσης. Και σήμερα, όταν υπενθυμίζουμε ότι και εσείς, κύριε Πρόεδρε, κατάγεστε από τη χώρα μου, μια χώρα που υπέφερε τόσο πολύ στα χέρια του ολοκληρωτισμού, γνωρίζουμε ένα πράγμα - και αυτό είναι αλήθεια το καλύτερο πράγμα για την ΕΕ : η Ευρωπαϊκή Ένωση έχει εξασφαλίσει στα έθνη της Ευρώπης 60 έτη χωρίς πόλεμο. Πρόκειται για ένα μεγάλο επίτευγμα αυτού του οργανισμού, ενός οργανισμού που εμείς, η Ομάδα ECR, επιθυμούμε να μεταρρυθμίσουμε, όπως δείχνει και το όνομά μας· είναι όμως ένας οργανισμός στον οποίο πιστεύουμε. Πιστεύουμε σε μια καλύτερη Ευρώπη, και μια τέτοια Ευρώπη, μια καλύτερη Ευρώπη είναι πιο κοντά στους πολίτες, μια τέτοια Ευρώπη θα υπηρετήσουμε κατά τη διάρκεια αυτής της κοινοβουλευτικής περιόδου.
<P>
(Χειροκροτήματα)
<SPEAKER ID="107" NAME="Eva-Britt Svensson" LANGUAGE="SV">
Κύριε Πρόεδρε, θα ήθελα για μια ακόμη φορά να σας συγχαρώ για την εκλογή σας.
<P>
" διαφάνεια, η δημοκρατία και ο πλουραλισμός συνιστούν βασικές αξίες για την ΕΕ και για το Κοινοβούλιο, αλλά δεν πρέπει ποτέ να μετατραπούν σε απλές συμβολικές πολιτικές. Δυστυχώς, οι όροι αυτοί μερικές φορές δεν γίνονται τίποτα περισσότερο από ωραία λόγια. Στην πραγματικότητα, οι συμφωνίες συνάπτονται κεκλεισμένων των θυρών. Χρειαζόμαστε, συνεπώς, μια διαφορετική μέθοδο εργασίας στο Κοινοβούλιο, έτσι ώστε το έργο και οι αποφάσεις μας να έρχονται στο φως σε ένα αυθεντικό πνεύμα αληθινής δημοκρατίας. Χρειαζόμαστε έναν ανοικτό τρόπο εργασίας που να εφαρμόζεται σε όλες τις πολιτικές ομάδες και για όλους τους βουλευτές του Κοινοβουλίου. Αν ορισμένοι βουλευτές του ΕΚ δεν αισθάνονται ότι συμμετέχουν και ότι είναι ενήμεροι για το έργο, πώς μπορούμε να περιμένουμε από τους πολίτες μας να νιώθουν ότι συμμετέχουν, να έχουν εμπιστοσύνη στο έργο μας και να ψηφίζουν στις εκλογές; Βεβαίως, οι νέες τεχνολογίες βοηθούν -τις χρειαζόμαστε για να παράσχουμε πληροφορίες- αλλά δεν πρέπει να ξεχνάμε τα σημαντικότερα συστατικά για τη συμμετοχή. Αυτά είναι η δημοκρατία και η διαφάνεια.
<P>
Βιώνουμε μια χρηματοπιστωτική κρίση και μια περιβαλλοντική και κλιματική κρίση. Θα πρέπει επίσης να αναφέρω ότι έχουμε εμπορικές συμφωνίες που ενίοτε επιδεινώνουν τα προβλήματα σε σχέση με την προμήθεια τροφίμων και τη φτώχεια στον κόσμο.
<P>
" άποψη της Αριστεράς είναι ότι η λύση στις κρίσεις είναι να μην συνεχιστεί η ίδια πολιτική που έχει συμβάλει κάποιες φορές στη δημιουργία των κρίσεων. Οι πολίτες της Ευρώπης χρειάζονται μια διαφορετική πολιτική. Αξίζουν μια διαφορετική πολιτική, μια πολιτική που δίνει προτεραιότητα στις ανάγκες των ανθρώπων και όχι, όπως συμβαίνει σήμερα, στις ανάγκες της αγοράς. Ένας τρόπος για να αρχίσει να κινείται η πολιτική προς τη σωστή κατεύθυνση είναι να τεθεί τέλος στην ιδιωτικοποίηση και την απορρύθμιση των δημοσίων υπηρεσιών. " αγορά απέτυχε, στην πραγματικότητα, όσον αφορά την ικανοποίηση της ανάγκης του ανθρώπου για εργασία και κοινωνικά δικαιώματα, για παράδειγμα. Πρέπει να υποστούμε τις συνέπειες αυτού.
<P>
Μιλάμε για δημοκρατία. " δημοκρατία απαιτεί επίσης να μην παραβιάζονται ποτέ τα ατομικά δικαιώματα και οι ελευθερίες μας. Έχουμε σήμερα πολλές προτάσεις για αύξηση της παρακολούθησης των πολιτών μας. " ελευθερία της έκφρασης πρέπει επίσης να ισχύει στο διαδίκτυο.
<P>
Επομένως, η ΕΕ και οι πολίτες της χρειάζονται μια διαφορετική πολιτική για μια δικαιότερη κοινωνία με μεγαλύτερη αλληλεγγύη. Εμείς, στη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών είμαστε διατεθειμένοι, και με χαρά αναλαμβάνουμε την ευθύνη, να διαδραματίσουμε τον ρόλο μας στην οικοδόμηση μιας πιο δίκαιης ΕΕ με μεγαλύτερη αλληλεγγύη και ενός πιο δίκαιου και καλύτερου κόσμου.
<SPEAKER ID="108" NAME="Francesco Enrico Speroni" LANGUAGE="IT">
Κύριε Πρόεδρε, σας δίνω ξανά τα συγχαρητήριά μου για τον διορισμό σας. Επικροτώ την ομιλία σας, το πρόγραμμά σας και θα ήθελα να επικεντρωθώ σε μια πτυχή που, κατά την άποψή μου, είναι η σημαντικότερη ή θα έπρεπε να είναι η σημαντικότερη για εμάς, τους βουλευτές του ΕΚ, ήτοι το νομοθετικό μας έργο.
<P>
Ο διάλογος με τις μεγάλες δυνάμεις είναι σημαντικός, οι αποστολές είναι σημαντικές, αλλά το κύριο καθήκον ενός κοινοβουλίου -κατά την άποψή μου τουλάχιστον- είναι να εκπονεί νόμους, να θέτει κανόνες επειδή, πάνω από όλα, εκλεχθήκαμε για να φέρουμε εις πέρας αυτό το καθήκον, αυτήν την εντολή. Ένα από τα προβλήματα είναι ότι δεν διαθέτουμε το δικαίωμα της νομοθετικής πρωτοβουλίας, καθώς οι ιδρυτές της ΕΕ και οι διάδοχοί τους μας το αρνήθηκαν. Ψηφίζουμε συνεχώς ψηφίσματα και υπογράφουμε γραπτές δηλώσεις στα οποία δεν δίνεται συνέχεια καθώς η Επιτροπή δεν τα λαμβάνει υπόψη.
<P>
Ο κ. Barroso δήλωσε ότι αυτό είναι σωστό επειδή, διαφορετικά, αν η Επιτροπή δεχόταν νομοθετικές προτάσεις από το Κοινοβούλιο μέσω γραπτών δηλώσεων και ψηφισμάτων θα παραβιάζονταν οι Συνθήκες που δεν επιτρέπουν κάτι τέτοιο. Επιτρέψτε μου να πω ότι θεωρώ την ερμηνεία αυτή στρεβλή: οι Συνθήκες δεν το προβλέπουν ρητά αλλά ούτε και το απαγορεύουν.
<P>
Πρέπει να επισημάνω ότι όταν το Κοινοβούλιο ζητά κάτι, όταν το Κοινοβούλιο ζητά μια νομοθετική πρωτοβουλία, το κάνει εξ ονόματος εκατομμυρίων ευρωπαίων πολιτών, της πλειοψηφίας των εκατομμυρίων ευρωπαίων πολιτών, καθώς τόσο οι γραπτές δηλώσεις όσο και τα ψηφίσματα χρειάζονται υποστήριξη από την πλειοψηφία για να εγκριθούν.
<P>
Είμαι, επομένως, σίγουρος ότι εσείς, κύριε Πρόεδρε, θα εργαστείτε σκληρά για να πείσετε την Επιτροπή ώστε οι προτάσεις που υποβάλλουμε εμείς, οι βουλευτές του ΕΚ, να γίνουν νομοθεσία της ΕΕ, σύμφωνα με τη βούληση των πολιτών, των εκλογέων μας. Πρόκειται για ένα επαχθές καθήκον, αλλά είμαι βέβαιος ότι θα καταβάλετε κάθε προσπάθεια για να το φέρετε εις πέρας.
<SPEAKER ID="109" NAME="Bruno Gollnisch" AFFILIATION="NI">
(FR) Κύριε Πρόεδρε, ως μη εγγεγραμμένος βουλευτής, μιλώ, φυσικά, εξ ονόματός μου, αλλά και εξ ονόματος ορισμένων συναδέλφων μου, όχι των ολλανδών συναδέλφων μου του PVV, αλλά των συναδέλφων μου από το Front National, από το βουλγαρικό κόμμα Ataka, από το αυστριακό κόμμα FPÖ, από το βρετανικό National Party, από το ουγγρικό κόμμα Jobbik και από το φλαμανδικό κόμμα Vlaams Belang.
<P>
Θα ήθελα να πω, κύριε Πρόεδρε, ότι δεν αμφιβάλλω ούτε στιγμή για την ειλικρίνεια των προτάσεων που μας παρουσιάσατε. Ωστόσο, θα μου επιτρέψετε να πω ότι έχω αμφιβολίες σχετικά με τη ρεαλιστική τους διάσταση.
<P>
Ξεκινήσατε αναφέροντας το πρόβλημα της οικονομικής κρίσης. Είναι γεγονός ότι εκατομμύρια Ευρωπαίοι βλέπουν τα περιουσιακά στοιχεία και τις θέσεις εργασίας τους να απειλούνται από τις κακές επιπτώσεις της παγκοσμιοποίησης, η οποία τους εγκαταλείπει, για χάρη των λίγων, στον άδικο ανταγωνισμό χωρών στις οποίες οι εργαζόμενοι πέφτουν θύματα κυνικής εκμετάλλευσης, και στην απληστία οικονομικών συμφερόντων που δεν γνωρίζουν σύνορα. " Ένωση, δυστυχώς, δεν προστάτευσε τους Ευρωπαίους από αυτήν την κατάσταση. Αντιθέτως, τους βύθισε σε αυτή.
<P>
Δεύτερον, από τη μετριοπαθή θέση μου, αλλά εκφράζοντας τις πολιτικές δυνάμεις που ο κ. Schulz είχε την καλοσύνη να παραδεχθεί -και τον ευχαριστώ γι' αυτό- ότι απειλούν τους παραδοσιακούς οργανισμούς, θα ήθελα να ζητήσω από το Κοινοβούλιό μας, και εσάς, κύριε Πρόεδρε, να είμαστε πιο μετριοπαθείς και να θέσουμε αυτοβούλως ορισμένα όρια στις εξουσίες μας. Είμαι βαθιά πεπεισμένος, ως Ευρωπαίος και ως χριστιανός, ότι κάποιες από τις αξίες που πρεσβεύουμε είναι παγκόσμιες. Έτσι μπορώ με μεγαλύτερη ευκολία να επιμείνω ότι δεν είναι δική μας δουλειά να δώσουμε στον κόσμο αρχές και νόμους, πόσο μάλλον εφόσον υπάρχουν οργανισμοί όπως τα "νωμένα Έθνη για αυτόν ακριβώς τον σκοπό, πόσο μάλλον εφόσον υπάρχουν πολλά που πρέπει να κάνουμε στην ίδια την Ευρώπη όπου, ενάντια στο δικαίωμα της ζωής, φροντίζουμε για την εξολόθρευση των ίδιων μας των παιδιών και όπου, ενάντια στην ελευθερία έκφρασης, προωθούμε μια ηθική και πολιτική δικτατορία, μια δικτατορία στα μέσα ενημέρωσης και τη δικαιοσύνη, η οποία είναι γνωστή ως "πολιτική ορθότητα". Πολιτικές ομάδες σαν τη δική μας που εκφράζουν τα δεινά και τις ελπίδες εκατομμυρίων Ευρωπαίων υφίστανται διακρίσεις, διώκονται, και σε ορισμένες περιπτώσεις ακόμη και διαλύονται, όπως συνέβη με το κόμμα Vlaams Blok στο Βέλγιο σε ένα τεράστιο σκάνδαλο που δεν προκάλεσε ούτε μία διαμαρτυρία σε αυτό το Σώμα. Αν αυτό είχε συμβεί στην Αφρική ή στη Λατινική Αμερική, θα είχαμε αναμφίβολα ακούσει μια διαφορετική εκδοχή των γεγονότων.
<P>
Εμείς οι μη εγγεγραμμένοι βουλευτές δεν έχουμε τα ίδια δικαιώματα με τους υπολοίπους -αυτό είναι προφανές- και, όπως σας είπαμε χθες, δεν έχουμε ακόμη εκπροσώπους μας στη Διάσκεψη των Προέδρων.
<P>
Τέλος, εκατομμύρια Ευρωπαίοι στερούνται εξαιτίας των μεθόδων ψηφοφορίας τη δυνατότητα να εκπροσωπούνται στα νομοθετικά σώματα των χωρών τους, τα οποία υποτίθεται ότι αντιπροσωπεύουν το εκλογικό σώμα σε όλη του την πολυμορφία.
<P>
Εν κατακλείδι, εκφράζω την ευχή να θυμόμαστε, σε κάθε στιγμή της δράσης μας, ότι η Ευρώπη είναι, στην ιστορία της ανθρωπότητας, ο χώρος που εφηύρε την ελευθερία των εθνών, κάτι το οποίο δεν συναντάμε αλλού· την ισότιμη αξιοπρέπεια των εθνών αυτών και τον σεβασμό για τη δικαιοδοσία τους και για την αρχή της μη επέμβασης, που σημαίνει ότι ο καθένας είναι υπεύθυνος για τις υποθέσεις του και για τη δική του επικράτεια. Αυτή είναι μία από τις μεγάλες συνεισφορές του ευρωπαϊκού πολιτισμού στην παγκόσμια κληρονομιά.
<SPEAKER ID="110" NAME="Cecilia Malmström" LANGUAGE="SV">
Κύριε Πρόεδρε, είναι η πρώτη φορά που έχω την ευκαιρία να μιλήσω σε αυτήν την αίθουσα υπό την ιδιότητά μου ως μέλος της Προεδρίας του Συμβουλίου και εξ ονόματος της σουηδικής Προεδρίας και του συνόλου του Συμβουλίου, αλλά και εγώ προσωπικά θα ήθελα να σας εκφράσω τα ειλικρινή μου συγχαρητήρια, κύριε Πρόεδρε. Είκοσι χρόνια μετά την πτώση του Τείχους του Βερολίνου, είναι θαυμάσιο να σας βλέπουμε σε αυτήν τη θέση. Είναι μια προσωπική νίκη για εσάς, το γνωρίζω. Είναι μια νίκη για το Ευρωπαϊκό Κοινοβούλιο και είναι επίσης μια νίκη για όλους εμάς που υποστηρίζουμε ένθερμα την ευρωπαϊκή συνεργασία και ό,τι αυτή αντιπροσωπεύει.
<P>
Θα ήθελα επίσης να σας ευχαριστήσω για τη γεμάτη όραμα ομιλία και τα φιλόδοξα σχέδια που έχετε για αυτό το Κοινοβούλιο. Είμαι πεπεισμένη ότι το Ευρωπαϊκό Κοινοβούλιο είναι ασφαλές στα χέρια σας. Κατά τη διάρκεια της ηγεσίας σας, ελπίζουμε ότι θα επιτύχετε συγκεκριμένες αποφάσεις, αλλά και το θαύμα στο οποίο αναφερθήκατε. Εμείς, στο Συμβούλιο, προσβλέπουμε στη συνεργασία με εσάς και με το Ευρωπαϊκό Κοινοβούλιο. Πολλοί βουλευτές μίλησαν για τις πολυάριθμες προκλήσεις που αντιμετωπίζουμε: το ζήτημα του κλίματος, η οικονομική κρίση, η απασχόληση, ο ρόλος της Ευρώπης στον κόσμο και ούτω καθεξής.
<P>
Έχετε έναν σημαντικό νομοθετικό ρόλο εδώ, στην εκπροσώπηση των πολιτών, αλλά και στη συζήτηση που διεξάγεται εδώ. Είναι εξαιρετικά σημαντικό για το Ευρωπαϊκό Κοινοβούλιο να προασπίζεται πάντα τις ευρωπαϊκές αξίες. Αν η Συνθήκη της Λισαβόνας τεθεί σε ισχύ -και αυτό είναι κάτι που ελπίζω ότι θα συμβεί- ο ρόλος του Ευρωπαϊκού Κοινοβουλίου θα επεκταθεί και εσείς θα έχετε μεγαλύτερη επιρροή στην ευρωπαϊκή ατζέντα. Γνωρίζω ότι θα αντιμετωπίσετε με σοβαρότητα την υπεράσπιση του Ευρωπαϊκού Κοινοβουλίου και τον ρόλο του θεσμικού οργάνου, αλλά ελπίζω πως θα δημιουργήσετε γέφυρες με τα άλλα θεσμικά όργανα και θα αποτελέσετε έναν σοβαρό συνομιλητή για διάλογο. " Προεδρία αδημονεί να γίνει συνομιλητής σας στον διάλογο για τα επόμενα έξι έτη και σας ευχόμαστε καλή τύχη στο έργο σας.
<SPEAKER ID="111" NAME="Πρόεδρος">
Θα ήθελα να πω σε όλους τους νέους βουλευτές του Ευρωπαϊκού Κοινοβουλίου ότι η υπουργός έχει διατελέσει βουλευτής του Σώματος αυτού, επομένως είναι μία εξ ημών.
<SPEAKER ID="112" NAME="José Manuel Barroso" LANGUAGE="EN">
Κύριε Πρόεδρε, εξ ονόματος της Επιτροπής και εμού προσωπικά, θα ήθελα ειλικρινά να σας συγχαρώ για μια ακόμη φορά και να σας ευχηθώ καλή επιτυχία στη θητεία σας. " εκλογή σας δεν συμβολίζει μόνο την επανένωση της Ευρώπης, αλλά και μια Ευρώπη που είναι έντονα προσηλωμένη στις βασικές αξίες της ελευθερίας και της αλληλεγγύης.
<P>
Προσωπικά, αλλά και θεσμικά, θέλω να δεσμευτώ για τη στενή συνεργασία μας με εσάς και με το Ευρωπαϊκό Κοινοβούλιο. Το Κοινοβούλιο και η Επιτροπή είναι τα δύο κατ' εξοχήν κοινοτικά θεσμικά όργανα που βρίσκονται στην καρδιά των κοινοτικών θεμάτων. Εσείς και όλα τα μέλη του Κοινοβουλίου αυτού εκλεχθήκατε άμεσα από τους πολίτες μας και η Επιτροπή έχει το δικαίωμα και το καθήκον να θέτει τα ευρωπαϊκά συμφέροντα πάνω από οποιοδήποτε συμφέρον. Πιστεύω ότι έχουμε ειδική ευθύνη για το ευρωπαϊκό έργο με πλήρη σεβασμό προς τις Συνθήκες.
<P>
Για τον λόγο αυτόν θέλω να επαναλάβω την προθυμία μου να εργαστούμε μαζί για να προαγάγουμε την ευρωπαϊκή κοινοβουλευτική δημοκρατία.
<P>
(Χειροκροτήματα)
<SPEAKER ID="114" NAME="Sergio Paolo Francesco Silvestris" AFFILIATION="PPE">
(IT) Κύριε Buzek, απήλαυσα πραγματικά την ομιλία σας και ιδίως το μέρος σχετικά με τον θεσμικό, αλλά και τον κοινωνικό ρόλο που διαδραματίζει το Κοινοβούλιο, τον οποίο περιγράψατε ως την ουσία του ευρωπαϊκού δημοκρατικού συστήματος.
<P>
Σήμερα εορτάζουμε την Ένωση των 27 κρατών μελών η οποία συγκεντρώθηκε για μία ακόμη φορά και συναντήθηκε εδώ μετά τους διχασμούς που γέννησαν οι ιδεολογίες τρόμου οι οποίες έκτισαν τείχη στην ήπειρό μας, τείχη που δεν άντεξαν και κατέρρευσαν από τη δύναμη των ανέμων της δημοκρατίας και της ελευθερίας.
<P>
Φέτος εορτάζουμε την τριακοστή επέτειο από τις πρώτες εκλογές για την ανάδειξη του Κοινοβουλίου με άμεση καθολική ψηφοφορία, καθώς και την εικοστή επέτειο της πτώσης του Τείχους του Βερολίνου. Με χαρά θα υπενθυμίσω, κύριε Buzek, ότι, όταν για πρώτη φορά πριν από τριάντα χρόνια οι γονείς μου ψήφισαν για την εκλογή των πρώτων βουλευτών του ΕΚ από την Ιταλία, στη χώρα σας δεν υπήρχε δικαίωμα ψήφου.
<P>
Το 1979, μόλις έναν χρόνο μετά την εκλογή του Καρόλου Βοϊτίλα ως ανώτατου ποντίφικα της Καθολικής Εκκλησίας, ενώ στην Ιταλία και σε άλλες χώρες διεξάγονταν οι πρώτες εκλογές για την ανάδειξη του Ευρωπαϊκού Κοινοβουλίου, εσείς συμμετείχατε ενεργά στο ημιπαράνομο τότε συνδικαλιστικό σωματείο Solidarność, που αγωνίστηκε να φέρει τη δημοκρατία και την ελευθερία στη χώρα σας. Για να διεκδικήσουμε τα ίδια δικαιώματα -τη δημοκρατία και την ελευθερία- εμείς προσήλθαμε στις κάλπες, ενώ εσείς κάθε μέρα διακινδυνεύατε τη ζωή σας και το ενδεχόμενο να αποτελέσετε θύμα καταστολής.
<P>
Για τον λόγο αυτόν, κύριε Πρόεδρε, είναι τιμή μου που συνέβαλα με τη μικρή και πιθανότατα μη καθοριστική ψήφο μου στην εκλογή σας, και είμαι χαρούμενος που σήμερα, στο Κοινοβούλιο, διαφορετικές ιστορίες συναντούνται και τιμώνται, εμπνεόμενες από τις ίδιες αξίες και ιδανικά: ιστορίες που ενδυναμώνουν την σπουδαία ιστορία αυτής της νεοσύστατης Ευρώπης.
<SPEAKER ID="115" NAME="Marek Siwiec" AFFILIATION="S&amp;D">
(PL) Κύριε Πρόεδρε, σας συγχαίρω για την εκλογή σας και για την ωραία ομιλία σας. Θα ήθελα να είχατε αναφέρει στην ομιλία σας λίγο περισσότερο τις χώρες της ανατολικής Ευρώπης. Στο εγγύς μέλλον, θα διεξαχθεί μια πολύ διαφορετική εκλογική αναμέτρηση στην Ουκρανία. Το Ευρωπαϊκό Κοινοβούλιο έχει την ειδική ευθύνη να δείξει ενδιαφέρον για τις δημοκρατικές διαδικασίες σε αυτήν τη χώρα. Στο Ευρωπαϊκό Κοινοβούλιο, το σημαντικότερο θεσμικό όργανο της Ευρωπαϊκής Ένωσης, ξεκίνησε η στήριξη για τις μεγάλες αλλαγές που πραγματοποιήθηκαν πριν από πέντε χρόνια.
<P>
Θα ήθελα το θέμα αυτό, σε συνδυασμό με τις προεδρικές εκλογές στην Ουκρανία, να αντιμετωπιστεί με ιδιαίτερο και μη συμβατικό τρόπο, με τη συμμετοχή των θεσμικών οργάνων και των αντιπροσωπειών που έχουν οριστεί γι' αυτό, έτσι ώστε το Ευρωπαϊκό Κοινοβούλιο να γίνει γνωστό ως ένα σοβαρό θεσμικό όργανο που ενδιαφέρεται για τις δημοκρατικές διαδικασίες στην Ουκρανία.
<SPEAKER ID="116" NAME="Eva Lichtenberger" AFFILIATION="Verts/ALE">
(DE) Κύριε Πρόεδρε, θα ήθελα να σας συγχαρώ και να πω ένα πράγμα σε εσάς συγκεκριμένα. Ένα Κοινοβούλιο αξιολογείται από τον τρόπο με τον οποίο χρησιμοποιεί και θέτει σε εφαρμογή τα δικαιώματά του, και από το γεγονός ότι δεν αποσύρεται από μια μείζονα πολιτική συζήτηση.
<P>
Έχουμε όλοι ευθύνη να εργαστούμε μαζί σας προκειμένου να εξασφαλίσουμε ότι το Κοινοβούλιο δεν θα δεχτεί πίεση από προτάσεις της Επιτροπής που είναι αδιαμόρφωτες ή εκπροσωπούν τα μονομερή συμφέροντα συγκεκριμένων εκπροσώπων ομάδων συμφερόντων. Έχουμε όλοι ευθύνη να μιλήσουμε δυνατά και καθαρά σε αυτό το σημείο και πρέπει να το κάνουμε. Πρέπει να σκεφτούμε πώς η Συνθήκη της Λισαβόνας θα αλλάξει την κατάστασή μας. Ελπίζω να μπορέσουμε να τα κάνουμε όλα αυτά.
<P>
Πρέπει να δείξουμε με σαφήνεια -και, κατά την άποψή μου, αυτό αφορά και το ζήτημα της εκλογής του Προέδρου της Επιτροπής- ότι κάνουμε χρήση των δικαιωμάτων μας και πρέπει να στείλουμε ένα σαφές μήνυμα στην Επιτροπή. Αυτό σημαίνει ότι δεν πρέπει τώρα να υπάρξει άμεση εκλογή του κ. Barroso.
<SPEAKER ID="117" NAME="Zoltán Balczó" AFFILIATION="NI">
(HU) Κύριε Πρόεδρε, επιτρέψτε μου να απευθυνθώ άμεσα σε εσάς, παρόλο που κάθεστε στο βουλευτικό σας έδρανο. " εκλογή σας σε αυτό το Κοινοβούλιο θεωρήθηκε σημάδι του ότι δεν υπάρχει πλέον Ανατολικό Μπλοκ, αλλά ενωμένη Ευρώπη. Το αναφέρατε αυτό στην ομιλία σας όταν είπατε ότι δεν υπάρχει πλέον παλαιά και νέα Ευρώπη, αλλά μονάχα η Ευρώπη μας.
<P>
Δυστυχώς, πολλοί είναι αυτοί που δεν έχουν την ίδια άποψη. Αναφέρατε επίσης στην ομιλία σας τον μεγάλο φόβο που επικρατούσε στις χώρες που προσχώρησαν μόλις το 2004. Σήμερα, ωστόσο, γνωρίζετε το αίσθημα της απογοήτευσης που υπάρχει σε αυτές τις χώρες. Ο λόγος για αυτό είναι ότι δεν υπάρχει ισότητα δικαιωμάτων. Τα ίσα δικαιώματα είναι το βασικό ζήτημα. Ο κ. Lindblad ανέφερε ότι η ισότητα των δικαιωμάτων ήταν η θεμελιώδης αρχή του προϋπολογισμού. Αν πραγματικά συμβαίνει αυτό, γιατί δεν υπάρχει ισότητα δικαιωμάτων όσον αφορά τις γεωργικές επιδοτήσεις; " Ουγγαρία αποδείχθηκε ότι μπορεί να τις λάβει με το θεσμικό της σύστημα, ωστόσο, εξακολουθεί να υφίσταται διακρίσεις.
<P>
Κύριε Πρόεδρε, ενθαρρύνετε όλους να χρησιμοποιούν τη μητρική τους γλώσσα. Χαίρομαι που σε αυτό το Κοινοβούλιο, ως Ούγγρος, μπορώ να απολαμβάνω ίσα δικαιώματα, αλλά στη Σλοβακία θα τιμωρούμουν που χρησιμοποιώ τη μητρική μου γλώσσα. Κύριε Πρόεδρε, προτείνατε να αποτελέσετε τον μεσολαβητή. Σας ευχαριστούμε ειλικρινά για την προσφορά αυτή. Ωστόσο, η δράση αυτή μπορεί να φέρει πραγματικά αποτελέσματα μόνο αν η ουγγρική μειονότητα μπορεί να χρησιμοποιήσει ελεύθερα τη μητρική της γλώσσα στη γη που γεννήθηκε. Σας εύχομαι κάθε επιτυχία και σε αυτό.
<SPEAKER ID="118" NAME="Zuzana Roithová" AFFILIATION="PPE">
(CS) Κύριε Πρόεδρε, είμαι πραγματικά πολύ ευτυχής που εσείς, ένας πολίτης υψηλού ηθικού αναστήματος και επιπλέον Σιλεσιανός, παραλαμβάνετε τη σκυτάλη από τα χέρια του Hans-Gert Pöttering και που, σαν και εκείνον, τονίζετε τις δυνατότητες μιας ενωμένης Ευρωπαϊκής Ένωσης όσον αφορά αξίες όπως τα ανθρώπινα δικαιώματα και η αλληλεγγύη μεταξύ των εθνών. Αυτή η εκλογική περίοδος στη σκιά της οικονομικής κρίσης θα θέσει υπό δοκιμασία την αλληλεγγύη. Δεν το φοβάμαι αυτό όσον αφορά την ψηφοφορία εδώ, αλλά ξέρω ότι οι πολίτες και οι πολιτικοί στην περιφέρεια αντιμετωπίζουν ολοένα και συχνότερα τις ψηφοφορίες μας με το σλόγκαν "η φιλανθρωπία αρχίζει στο σπίτι". Θα ήθελα, συνεπώς, να σας ζητήσω, κύριε Πρόεδρε, όταν ενημερώνετε για το έργο μας εδώ στο Ευρωπαϊκό Κοινοβούλιο, να δίνετε μεγαλύτερη έμφαση στις βελτιώσεις της θέσης των Ευρωπαίων παγκοσμίως από ό,τι έως τώρα.
<SPEAKER ID="119" NAME="Charles Tannock" AFFILIATION="ECR">
(EN) Κύριε Πρόεδρε, θαύμαζα ανέκαθεν τον κ. Barroso ως Πρόεδρο της Επιτροπής, ο οποίος είναι φιλοατλαντικός και οπαδός της ελεύθερης αγοράς, κάτι το οποίο η Ομάδα μου υποστηρίζει θερμά και θεωρεί πολύ σημαντικό. Είμαι επίσης καλός φίλος της Πορτογαλίας, συνεπώς με μεγάλη μου ευχαρίστηση υποστηρίζω τον José Manuel.
<P>
Ωστόσο, ανησυχώ για κάτι που διάβασα χθες στην εφημερίδα Daily Telegraph, ότι συμφώνησε με την Ομάδα ALDE να δημιουργηθεί μια νέα, ισχυρή και παρεμβατική θέση Επιτρόπου Ανθρωπίνων Δικαιωμάτων στην Επιτροπή του, η οποία θέση θα συμπεριλαμβάνει εξωτερικά και εσωτερικά ζητήματα ανθρωπίνων δικαιωμάτων. Αυτό φαίνεται να αντιτίθεται στην απόφαση που έλαβε το Κοινοβούλιο, κυρίως η Κεντροδεξιά, να απορρίψει μια νέα μικτή Επιτροπή Ανθρωπίνων Δικαιωμάτων και επαναλαμβάνει τις εργασίες του Συμβουλίου της Ευρώπης και του δικού του Επιτρόπου Ανθρωπίνων Δικαιωμάτων. Μπορεί παρακαλώ ο κ. Barroso να διασαφηνίσει τις πολιτικές και τις προθέσεις του στο θέμα αυτό;
<SPEAKER ID="120" NAME="Πρόεδρος">
Νομίζω ότι η ερώτηση αυτή έπρεπε να έχει τεθεί σε μια διαφορετική χρονική στιγμή σήμερα, δηλαδή κατά τη συζήτηση της δήλωσης του κ. Barroso και όχι τώρα.
<SPEAKER ID="121" NAME="Csaba Sógor" AFFILIATION="PPE">
(HU) Κύριε Buzek, μιλήσατε για τη σλοβακο-ουγγρική διένεξη. Δεν πρόκειται για σλοβακο-ουγγρική διένεξη. Στην πραγματικότητα πρόκειται για διένεξη μεταξύ Σλοβακίας και Ευρωπαϊκής Ένωσης καθώς εμπλέκεται μια χώρα που περιφρονεί θεμελιώδεις ευρωπαϊκές αξίες. Το καθήκον σας είναι να βοηθήσετε στην επίτευξη συμφωνίας όχι μεταξύ της Σλοβακίας και της Ουγγαρίας, αλλά μεταξύ του Κοινοβουλίου της Ευρωπαϊκής Ένωσης και της Σλοβακίας, καθώς η χώρα αυτή έχει παραβιάσει έγγραφα και συμφωνίες που έχει υπογράψει και επικυρώσει.
<P>
Δεύτερον, υπάρχει το ζήτημα της Σιλεσίας. Χαίρομαι που το αναφέρατε. Υπάρχουν τόσες πολλές περιοχές σαν και αυτή στην Ευρωπαϊκή Ένωση, οι οποίες ανήκαν σε αρκετές διαφορετικές χώρες στη διάρκεια του τελευταίου αιώνα. Εμείς οι Ούγγροι ήμασταν χωρισμένοι μεταξύ 10 χωρών μετά τον Α' Παγκόσμιο Πόλεμο, από τις οποίες επτά είναι σήμερα κράτη μέλη της ΕΕ. Είμαστε πολύ ευγνώμονες που μπορούμε τώρα να είμαστε μαζί χωρίς να καταφεύγουμε σε όπλα και χωρίς να αλλάζουμε σύνορα. Κατά τη διάρκεια του τελευταίου αιώνα, πέντε επίσημες γλώσσες διδάσκονταν στην περιοχή των νοτίων Καρπαθίων. Γιατί το αναφέρω αυτό; Γιατί και στη δική μου χώρα, στην περιοχή Székely όπου ζω, στην Τρανσυλβανία, η σημερινή ρουμανική κυβέρνηση εξακολουθεί να ντρέπεται για τη μητρική μας γλώσσα και τα σύμβολά μας.
<P>
Ωστόσο, το πρόβλημα με τις αξίες των ανθρωπίνων δικαιωμάτων στην Ευρώπη δεν περιορίζεται μόνο στο Ανατολικό Μπλοκ· επηρεάζει και τη Δύση. Γι' αυτό ζητούμε η Ευρώπη να μην έχει μόνον έναν Επίτροπο για τις μειονότητες, αλλά και έναν νόμο πλαίσιο για τις μειονότητες ο οποίος θα είναι δεσμευτικός για κάθε ευρωπαϊκή χώρα.
<SPEAKER ID="122" NAME="Diane Dodds" AFFILIATION="NI">
(EN) Κύριε Πρόεδρε, σας ευχαριστώ για την ομιλία σας. Πιστεύω, ωστόσο, ότι τα μονοπάτια μας αποκλίνουν σημαντικά. Στέκομαι εδώ ενώπιόν σας ως κάποια που πιστεύει σε μια Ευρώπη συνεργαζόμενων εθνών, όχι σε μια Ευρώπη αγκιστρωμένη στη φεντεραλιστική προσέγγιση της Συνθήκης της Λισαβόνας.
<P>
Στις 2 Οκτωβρίου το ιρλανδικό εκλογικό σώμα θα κληθεί -για δεύτερη φορά- να ψηφίσει για τη Συνθήκη της Λισαβόνας, μια Συνθήκη που συντάχθηκε πρόχειρα για να παρακαμφθεί η απόρριψη του ευρωπαϊκού Συντάγματος από τους πολίτες. Επαινώ τους ιρλανδούς εκλογείς που επέδειξαν σύνεση στο πρώτο δημοψήφισμα, σύνεση που πιστεύω ότι θα δείξουν για ακόμη μια φορά και στο δεύτερο δημοψήφισμα. Τους προτρέπω να παραμείνουν σταθεροί στην απόφασή τους να απορρίψουν τη Συνθήκη. Οι μεταχρονολογημένες υποσχέσεις και απειλές δεν έκαναν και τίποτε για να αλλάξουν τα βασικά σημεία της Συνθήκης. Εξακολουθεί να είναι λανθασμένο μονοπάτι για την Ευρώπη και τα έθνη της Ευρώπης.
<P>
Ωστόσο, πιστεύω ότι η επιλογή αυτή θα πρέπει επίσης να δοθεί στον λαό μου, τον βρετανικό λαό. " κυβέρνηση των Εργατικών τους υποσχέθηκε ένα δημοψήφισμα και η κυβέρνηση των Εργατικών πρέπει να εκπληρώσει αυτήν την υπόσχεση. Αν όχι, οι πιθανοί διάδοχοί τους στους Συντηρητικούς θα πρέπει να κάνουν το ίδιο.
<SPEAKER ID="123" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, ως Ούγγρος και φίλος της Πολωνίας καθώς και ως Ανατολικοευρωπαίος και πολίτης ενός νέου κράτους μέλους, αντλώ μεγάλη χαρά και ικανοποίηση από το έργο σας ως Πρόεδρος διότι μπορεί να συμβάλει στην πλήρη χειραφέτηση των 12 νέων κρατών μελών. Μέχρι τώρα, ήμασταν μόνο ίσοι, αλλά θα θέλαμε να γίνουμε περισσότερο ίσοι.
<P>
Κάνατε μια ιστορική δέσμευση, κύριε Πρόεδρε, διότι είστε διατεθειμένος να καταπιαστείτε με ένα τόσο ευαίσθητο θέμα όπως η Σιλεσία, με το οποίο μέχρι σήμερα δεν είχε ασχοληθεί κανείς. Με άλλα λόγια, αναλαμβάνετε έναν μεσολαβητικό ρόλο στην αντιμετώπιση θεμάτων εθνικών μειονοτήτων. Οι μειονότητες αντιπροσωπεύουν το 15% του πληθυσμού της Ευρώπης, το 6,5% των οποίων είναι μειονότητες μεταναστών, πρωτίστως στη δυτική Ευρώπη, και το 8,5% ιστορικές μειονότητες.
<P>
Το γεγονός ότι επιθυμείτε να μεσολαβήσετε στη σλοβακο-ουγγρική σύγκρουση και μεταξύ της σλοβακικής πλειοψηφίας και της ουγγρικής εθνοτικής κοινότητας στη Σλοβακία αποτελεί μια ιστορική πράξη. Ελπίζω η Επιτροπή να ακολουθήσει επίσης αυτό το παράδειγμα. Δεν μπορούμε να κρύβουμε κάτω από το χαλί τα ζητήματα των μειονοτήτων στην Ευρώπη. Σας ευχαριστώ για την προσοχή σας και σας εύχομαι κάθε επιτυχία.
<SPEAKER ID="124" NAME="Antonello Antinoro" AFFILIATION="PPE">
(IT) Κύριε Πρόεδρε, κυρίες και κύριοι, ήθελα να πω, κύριε Buzek, πόσο υπερήφανος είμαι που αποτελώ μέρος ενός θεσμικού οργάνου τόσο σημαντικού όσο το Ευρωπαϊκό Κοινοβούλιο του οποίου προεδρεύετε. Οι θυσίες που κάνατε στη χώρα σας πριν από 20 χρόνια και που επιτρέπουν σήμερα σε αυτές τις 12 χώρες που αναφέρθηκαν νωρίτερα να εκπροσωπούνται σε αυτήν την αίθουσα καθιστούν την Ευρώπη ισχυρότερη.
<P>
Θα ήθελα, ωστόσο, να εκφράσω την ανησυχία μου για το πρόγραμμα που παρουσιάσατε στη διάρκεια της ομιλίας σας, το οποίο πρέπει να ενισχύσει το Κοινοβούλιο - και ελπίζω πως θα κάνει κάτι τέτοιο. Ελπίζω ότι όλα όσα εξαγγείλατε θα υλοποιηθούν.
<P>
Ελπίζω ότι ο επόμενος Πρόεδρος της Ευρωπαϊκής Επιτροπής, που είμαι σίγουρος πως θα είναι ο κ. Barroso, θα σας ακούσει χάρη στα δυνατά λόγια που χρησιμοποιήσατε, προκειμένου να διασφαλιστεί ότι το Κοινοβούλιο θα ικανοποιήσει τις ανάγκες των περισσότερων από 550 εκατομμυρίων ευρωπαίων πολιτών που μας ψήφισαν, που μας επέλεξαν και που θέλουν και απαιτούν το Κοινοβούλιο και καθένας από μας να παράσχει τις απαντήσεις τις οποίες ίσως η Ευρώπη προσπάθησε να δώσει, αλλά χωρίς να τα κατάφερε πλήρως.
<P>
Όσον αφορά αυτήν την πτυχή του έργου σας, ελπίζω και είμαι πεπεισμένος ότι μέσω υμών θα καταφέρουμε να αποκτήσουμε αυτήν τη βεβαιότητα στην οποία αναφερθήκατε.
<SPEAKER ID="125" NAME="Miloslav Ransdorf" AFFILIATION="GUE/NGL">
(CS) Ο John Stuart Mill ήταν εκείνος που είπε ότι το κοινοβούλιο θα πρέπει να αποτελεί καθρέφτη της ζωής του έθνους. Αυτό δεν είναι καθόλου εύκολο και, κατά την άποψή μου, είναι σημαντικό για την επικείμενη θητεία μας, ιδίως καθώς η Ευρώπη αποτελεί ένα ζήτημα τόσο σημαντικό που δεν μπορούμε να το αφήσουμε αποκλειστικά στη λήψη αποφάσεων από επονομαζόμενες πολιτικές ελίτ.
<SPEAKER ID="126" NAME="Michael Theurer" AFFILIATION="ALDE">
(DE) Κύριε Πρόεδρε, θα ήθελα να σας συγχαρώ θερμά για την ομιλία σας. " διαδικασία που αφορούσε τον τερματισμό του διχασμού που μάστιζε την Ευρώπη ήταν αποτέλεσμα αφενός της επιθυμίας για ελευθερία μεταξύ των χωρών της κεντρικής και ανατολικής Ευρώπης και αφετέρου, φυσικά, της ελκυστικότητας της Ευρώπης ως οικονομικού μοντέλου.
<P>
Πιστεύω ότι έχουμε λίγη εμπιστοσύνη, λίγη εμπιστοσύνη στο μέλλον. Αν δεν μπορούμε να το επιτύχουμε εμείς αυτό στην Ευρώπη, τότε ποιος μπορεί; Θα πρέπει να εξηγήσουμε με μεγαλύτερη πειστικότητα ότι μπορούμε να εργαστούμε με σκοπό την επίλυση των προβλημάτων μας με αυτοπεποίθηση. Έχουμε πολλές δυνατότητες και υπάρχουν ακόμη ευκαιρίες ανάπτυξης σε ολόκληρο τον κόσμο. Όσο υπάρχουν ακόμη άνθρωποι στον κόσμο που χρειάζονται αγαθά και υπηρεσίες, θα εξακολουθήσουν να υπάρχουν θα πάρουμε ευκαιρίες ανάπτυξης. Μπορούμε να εξασφαλίσουμε ότι στην Ευρώπη ένα κομμάτι από την πίτα αυτήν και ότι θα ωφεληθούν όλοι οι συμμετέχοντες.
<P>
Θα ήθελα να ενθαρρύνω όλους μας να έχουμε περισσότερη εμπιστοσύνη στην Ευρώπη ως επιτυχημένο μοντέλο και θα ήθελα να σας ζητήσω να συμπεριλάβετε αυτήν την ιδέα στις ομιλίες σας.
<SPEAKER ID="127" NAME="Krisztina Morvai" AFFILIATION="NI">
(HU) " Ουγγαρία γιόρτασε την επέτειο της επανάστασης του 1956 και του αγώνα για την ελευθερία στις 23 Οκτωβρίου 2006. Την ημέρα εκείνη, ένας τεράστιος αριθμός αστυνομικών, υπό τις εντολές της κυβέρνησης, επιτέθηκε σε ειρηνικούς διαδηλωτές, πεζούς, ακόμη και σε πολυάριθμες ομάδες ξένων τουριστών σε εστιατόρια όπου γευμάτιζαν ήσυχα.
<P>
Απόλυτος τρόμος επικράτησε στη χώρα. Πολλές εκατοντάδες άνθρωποι τραυματίστηκαν σοβαρά, μεταξύ των οποίων και 14 άνθρωποι που πυροβολήθηκαν στα μάτια, με αποτέλεσμα κάποιοι εξ αυτών να χάσουν την όρασή τους. Πολλές εκατοντάδες άνθρωποι φυλακίστηκαν και υπεβλήθησαν σε εικονικές ποινικές διαδικασίες. " υπόθεση αυτή έληξε πρόσφατα με την απελευθέρωση όλων χωρίς καμία ουσιαστικά εξαίρεση.
<P>
Ο πρωθυπουργός απέτισε φόρο τιμής στο εξαίρετο έργο της αστυνομίας. Σήμερα, κύριε Πρόεδρε, έχουμε σε αυτό το Σώμα την Kinga Göncz, αντιπρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, η οποία ήταν μέλος της κυβέρνησης που έδωσε εντολή στην αστυνομία να ανοίξει πυρ. Θα ήθελα να ακούσω την άποψή σας επ' αυτού, κύριε Πρόεδρε. Θα ήθελα να σας ζητήσω επίσης, εξ ονόματος της Ουγγαρίας, να φανείτε πιστός στο πνεύμα αλληλεγγύης, να αγωνιστείτε για τα ανθρώπινα δικαιώματα στην Ευρωπαϊκή Ένωση και να αγωνιστείτε για να σταματήσει η κρίση των ανθρωπίνων δικαιωμάτων που σημειώνεται στην Ουγγαρία από το φθινόπωρο του 2006. Θα καλέσω επίσης τη βουλευτή αυτού του Σώματος που θυμίζει στον κόσμο την κατάσταση αυτή και ντροπιάζει το Κοινοβούλιο να παραιτηθεί από τη θέση της ως αντιπροέδρου της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.
<SPEAKER ID="128" NAME="László Tőkés" AFFILIATION="PPE">
(HU) Ως Ούγγρος που ζει στη Ρουμανία, θα ήθελα να συγχαρώ τον Πρόεδρο Jerzy Buzek, με πνεύμα αλληλεγγύης, έναν αντάξιο διάδοχο του πρώην προέδρου μας Hans-Gert Pöttering. Με πνεύμα αλληλεγγύης, ας θυμηθούμε ότι η Ουγγαρία υποδέχθηκε τους πολωνούς πρόσφυγες πριν από 70 χρόνια.
<P>
Με πνεύμα αλληλεγγύης, θέλω να εκφράσω τη χαρά μας που ένα από τα κύρια πρόσωπα της Solidarność ορίστηκε επικεφαλής του Κοινοβουλίου. Ας θυμηθούμε επίσης τον Πάπα Ιωάννη Παύλο Β' και την πτυχή της πίστης. " Solidarność και η Ουγγρική Επανάσταση του 1956 σήμαναν ελευθερία, ενώ τα γεγονότα στο Temesvár (Timişoara), και η προσωπικότητα και η πνευματικότητα του Πάπα Ιωάννη Παύλου, αντιπροσωπεύουν τη δύναμη της πίστης. Αναμένουμε επίσης ότι, με την προσχώρησή τους, οι πολωνοί πολίτες και η ανατολική Ευρώπη θα έχουν την ίδια συνεισφορά και θα φέρουν μεγαλύτερη πίστη. Για τον λόγο αυτόν, έχω εμπιστοσύνη στην επικείμενη Προεδρία του κυρίου Buzek.
<SPEAKER ID="129" NAME="Wojciech Michał Olejniczak" AFFILIATION="S&amp;D">
(PL) Κύριε Πρόεδρε, θα ήθελα επίσης να σας συγχαρώ ειλικρινέστατα, όχι μόνο για την εκλογή σας, αλλά και για την ομιλία σας σήμερα, γιατί δείξατε ότι έχουμε μία Ευρώπη, και ότι δεν υπάρχουν παλαιές και νέες χώρες. " Ευρώπη επίσης παραμένει πολύμορφη, και αυτό που υποσχεθήκατε, ότι το Ευρωπαϊκό Κοινοβούλιο θα αντικατοπτρίζει αυτήν την πολυμορφία στο έργο του, έχει τεράστια αξία.
<P>
Αυτό δεν σημαίνει, ωστόσο, ότι στην Ευρώπη υπάρχει ισότητα. Πράγματι, υπάρχουν πολλές διαφορές, τις οποίες εμείς στο Ευρωπαϊκό Κοινοβούλιο πρέπει να αντιμετωπίσουμε. Οι πολίτες της Ευρωπαϊκής Ένωσης λαμβάνουν πολύ συχνά εντελώς διαφορετικές αμοιβές για την ίδια εργασία. Οι πολίτες της Ευρωπαϊκής Ένωσης σήμερα, σε αριθμούς που παραμένουν πολύ υψηλοί, είναι χωρίς δουλειά, και αυτό είναι ένα ακόμη θέμα που πρέπει να αντιμετωπίσουμε. Υπάρχει πολύ μεγάλη πολυμορφία και ανισότητα όσον αφορά την πρόσβαση στα επιδόματα που συνδέονται με την παιδεία, τον πολιτισμό και την υγειονομική περίθαλψη. Πρόκειται για μια τεράστια πρόκληση, την οποία το Ευρωπαϊκό Κοινοβούλιο, υπό την ηγεσία σας, θα πρέπει επίσης να αντιμετωπίσει.
<P>
Θα ήθελα να μάθω τι πιστεύετε ότι πρέπει να γίνει, στο πλαίσιο όσων ειπώθηκαν σχετικά με μια κοινή ενεργειακή πολιτική, με μια επιχείρηση που είναι σήμερα περισσότερο γερμανική και ρωσική παρά ευρωπαϊκή; Εννοώ τον αγωγό φυσικού αερίου, γιατί μιλήσατε για την ενεργειακή πολιτική. Υπάρχει επίσης το ζήτημα της διεύρυνσης της Ευρωπαϊκής Ένωσης - τι συμβαίνει με την Ουκρανία; Τι χρονοδιάγραμμα θέτουμε για την προσχώρηση της Ουκρανίας στην Ευρωπαϊκή Ένωση;
<SPEAKER ID="130" NAME="Jerzy Buzek" LANGUAGE="PL">
Θα ήθελα, καταρχάς, να ευχαριστήσω όλους όσοι μίλησαν στη συζήτηση για την εξαιρετική τους υποστήριξη. Κατανοώ ότι μπορεί, σε κάποιες περιπτώσεις, να έχουμε διαφορετικές απόψεις. Αυτό είναι πολύ καλό, γιατί αποφέρει πάντα κάτι καινούριο. Μόνο οι ανταλλαγές απόψεων, μόνο η διαφορά των απόψεων και οι συζητήσεις μπορούν να μας δώσουν απαντήσεις στα δυσκολότερα ερωτήματα. Ωστόσο, η τεράστια υποστήριξη που εκφράστηκε στο Σώμα κατά τη διάρκεια των αγορεύσεων μού δημιουργεί μια πρόσθετη υποχρέωση, γιατί κατανοώ ότι βρισκόμαστε ενώπιον μεγάλων προκλήσεων, και ότι πρέπει να τις αντιμετωπίσουμε όλες. Μου δώσατε μια εντολή, μια εξαιρετική και ισχυρή εντολή, και σε μια εξαίρετη στιγμή. Θα ήθελα να τονίσω μετ' επιτάσεως ότι το έχω συνειδητοποιήσει και ότι γνωρίζω τις ευθύνες μου για τα δυόμισι έτη δράσης, όχι μόνο του Ευρωπαϊκού Κοινοβουλίου, αλλά και ολόκληρης της Ευρωπαϊκής Ένωσης, καθώς και για την εντύπωση που έχουν οι πολίτες μας για το έργο μας, η οποία είναι απίστευτα σημαντική.
<P>
Θα ήθελα να ευχαριστήσω πολύ θερμά τον κ. Joseph Daul, πρόεδρο της Ομάδας του Ευρωπαϊκού Λαϊκού Κόμματος (Χριστιανοδημοκράτες). Εκτιμώ πάρα πολύ την έμφαση που δώσατε στο ότι αυτή είναι η δική μας Ευρώπη. Θεωρώ τον εαυτό μου έναν από εκείνους που ήρθαν εδώ από την κεντρική και ανατολική Ευρώπη, όμως σήμερα η κοινή Ευρώπη μας απαιτεί συλλογική δράση. Δεν λησμονώ την προέλευσή μου, όμως ο χρόνος κυλά πολύ γρήγορα. " ολοκλήρωση απαιτεί να αισθανόμαστε αμοιβαία ευθύνη, και αυτήν την ευθύνη να τη συμμερίζονται και τα νέα κράτη μέλη - αυτά που αποκαλούμε "νέα", αν και, όπως είπα, δεν υπάρχουν "νέα" και παλαιά.
<P>
Ο κ. Schulz τόνισε ότι πρόκειται για ένα πρόγραμμα δυόμισι ετών. Μπορεί να είναι έτσι. Αυτό που είχα κατά νου είναι ότι χρειαζόμαστε συνέχεια. Στην πραγματικότητα, μιλούσα για το πώς πρέπει να είναι η Ευρώπη σε πέντε ή δέκα χρόνια, και ποια κατεύθυνση πρέπει να πάρουμε. Σε δυόμισι χρόνια ο νέος Πρόεδρος θα προσθέσει νέες προτεραιότητες, ή θα τροποποιήσει ελαφρώς τις υπάρχουσες, αλλά ας έχουμε πάντα μπροστά μας μια πιο μακροπρόθεσμη προοπτική, ενδεχομένως ακόμη και δέκα ή δεκαπέντε έτη έτσι ώστε να μπορούμε να προλάβουμε γεγονότα που μπορεί ορισμένες φορές να μας εκπλήξουν δυσάρεστα. Φυσικά, συμφωνώ ότι η καλύτερη διεύρυνση είναι αυτή που προκύπτει από την εσωτερική ολοκλήρωσή μας.
<P>
Ο κ. Verhofstadt τόνισε τη σημασία της φωνής των πολιτών. Αυτή είναι και η δική μου άποψη. " φωνή των πολιτών έχει τεράστια σημασία εδώ. Το Κοινοβούλιο εκπροσωπεί τους πολίτες, εξού και η μεγάλη ευθύνη μας. Τόνισε επίσης ότι για να ανταποκριθούμε στην κρίση θα πρέπει να ενώσουμε τις δυνάμεις μας, μεταξύ άλλων και στις οικονομικές υποθέσεις, και να λάβουμε αποφάσεις από κοινού· αυτό είναι το ακριβώς αντίθετο του προστατευτισμού, και το τόνισα και εγώ στην ομιλία μου.
<P>
" κ. Harms μίλησε για τις σχέσεις με τα εθνικά κοινοβούλια. Εκπονούμε περισσότερο από το 50% της ευρωπαϊκής νομοθεσίας, η οποία στη συνέχεια εγκρίνεται από τα εθνικά κοινοβούλια, επομένως είναι πολύ σημαντικό να έχουμε καλές σχέσεις με τα κοινοβούλια στις χώρες μας. Γιατί; Διότι χρειαζόμαστε μεγαλύτερη επαφή με τους πολίτες. Δεν υπάρχει αμφιβολία ότι αυτά τα κοινοβούλια, τα δικά μας εθνικά κοινοβούλια, έχουν πολύ καλύτερη επαφή με τους πολίτες. Εμφανίζονται στην τηλεόραση κάθε μέρα, κάτι που δεν ισχύει πάντα για το δικό μας Κοινοβούλιο. Πρέπει να αφήσουμε τους πολίτες να μάθουν τη σημασία των τεκταινόμενων εδώ στο Ευρωπαϊκό Κοινοβούλιο, και στην Ευρωπαϊκή Επιτροπή και στο Ευρωπαϊκό Συμβούλιο. Ας τους πληροφορήσουμε ότι το Κοινοβούλιο ευθύνεται για περισσότερες από τις μισές αποφάσεις που αφορούν τις χώρες μας. Χάρη στο γεγονός ότι θα είμαστε, από εδώ και στο εξής, πολύ κοντά με τα εθνικά κοινοβούλια, θα είναι ευκολότερο για εμάς να μεταφέρουμε αυτό το μήνυμα.
<P>
" κρίση αποκαλύπτει, φυσικά, μια τεράστια έλλειψη εμπιστοσύνης. Αυτή είναι η πραγματικότητα. " κ. Harms και εγώ έχουμε την ίδια άποψη για το ζήτημα του κλίματος. Ήμασταν και οι δύο στο Μπαλί, ήμασταν και οι δύο στο Πόζναν, και θα είμαστε και οι δύο στην Κοπεγχάγη. Θα καταλήξουμε σε κάποια συμφωνία.
<P>
Ο κ. Kamiński τόνισε ότι έχουμε διαφορετικές απόψεις σχετικά με το μέλλον της Ευρώπης. Συμφωνώ με αυτό, και θα πρέπει πράγματι να ακούσουμε ο ένας τον άλλον. Αν εκπροσωπείτε κάποια από τις αρκετά μεγάλες σήμερα ομάδες πολιτών που έχουν κάπως διαφορετική άποψη για το μέλλον της Ευρώπης, αυτό μας προειδοποιεί για κάτι, μας πληροφορεί για κάτι, και εμείς, ή εγώ, που πιστεύουμε σε ένα ευρωπαϊκό μέλλον και στην ευρωπαϊκή ολοκλήρωση, γνωρίζουμε πολύ περισσότερα για τους Ευρωπαίους επειδή εσείς εγείρετε αντιρρήσεις διαφόρων ειδών. Όσον αφορά το ζήτημα αυτό, μπορείτε να είστε βέβαιος ότι η συζήτηση θα είναι διεξοδική.
<P>
" κ. Svensson μίλησε για τη διαφάνεια του Κοινοβουλίου, ότι πρέπει να γνωρίζουμε τι αποφάσεις λαμβάνουμε, και ότι οι εκλογείς μας πρέπει επίσης να γνωρίζουν. Συμφωνώ απολύτως. Δεν έχω αμφιβολία ότι το πρόβλημα της κοινωνικής δικαιοσύνης είναι σημαντικό. Εγώ προέρχομαι από συνδικάτο στο οποίο ήμουν για πολλά χρόνια, και ήταν ένα συνηθισμένο συνδικάτο. Ωστόσο, γνωρίζουμε πάρα πολύ καλά ότι προκειμένου να έχουμε τα κατάλληλα μέσα για να βοηθήσουμε τους φτωχότερους, πρέπει να έχουμε μια εύρωστη οικονομία, και ότι πρέπει πάντα να προσπαθούμε να βρούμε μια ισορροπία μεταξύ αυτών των δύο.
<P>
Ο κ. Speroni μίλησε για την πρόσφορη και αξιόλογη συνεργασία με την Ευρωπαϊκή Επιτροπή και το Ευρωπαϊκό Συμβούλιο. Θυμηθείτε παρακαλώ ότι ο ρόλος του Κοινοβουλίου ενισχύεται. " Συνθήκη της Λισαβόνας μάς εγγυάται πολύ περισσότερες εξουσίες από όσες έχουμε επί του παρόντος. Αυτό είναι καλό διότι είμαστε, στην πραγματικότητα, αντιπρόσωποι που εκλέχθηκαν άμεσα από τους πολίτες της ΕΕ.
<P>
Ο κ. Gollnisch δεν αμφισβητεί την ειλικρίνεια των προθέσεών μου, αλλά αναρωτιέται αν είναι ρεαλιστικές. Θα ήθελα να πω ότι 30 ή 40 χρόνια πριν, ήταν εντελώς ουτοπικό να πιστεύω ότι θα στεκόμουν κάποτε μπροστά σε ένα τόσο περιεκτικό Σώμα και θα απαντούσα στις ερωτήσεις σας. Ήταν τόσο ουτοπικό που δεν τολμούσα καν να το ονειρευτώ. Βλέπουμε επομένως ότι αν ακολουθήσουμε μια συγκεκριμένη πορεία με βαθιά πίστη και ελπίδα, τότε αυτά τα αδύνατα πράγματα γίνονται δυνατά. Ας προσπαθήσουμε να κάνουμε τα απίθανα πιθανά.
<P>
(Χειροκροτήματα)
<P>
Κυρία Malmström - ναι, συνεργαζόμαστε με τη σουηδική Προεδρία. Έχω ήδη μεταβεί στη Σουηδία. Μιλήσαμε για την αλλαγή του κλίματος, για το κλίμα στην Ευρώπη γενικά, για την κρίση και για την ανεργία. Υπάρχει επίσης ένα πολύ σημαντικό πρόγραμμα - το πρόγραμμα της Στοκχόλμης. Ας το θυμηθούμε. Το Κοινοβούλιο, σύμφωνα με το πρόγραμμα της Στοκχόλμης, έχει να φέρει σε πέρας πολλά πράγματα, μεταξύ άλλων και στον τομέα του οργανωμένου εγκλήματος, και όχι μόνο στο εσωτερικό της Ευρωπαϊκής Ένωσης.
<P>
Δεν υπάρχει αμφιβολία ότι θα συνεργαστούμε με τον κ. Barroso. " προσφορά του είναι ελκυστική. Ο κ. Silvestris μίλησε για τη σύντομη ιστορία της απελευθέρωσης της Ευρώπης, και συμμερίζομαι πλήρως την άποψή του.
<P>
Ο κ. Siwiec αναφέρθηκε στην Ουκρανία. Βασικά, όσον αφορά εμένα, πρόκειται για ξεκάθαρο θέμα, διότι ήμουν μέλος της Αντιπροσωπείας της Ευρωπαϊκής Ένωσης στην Ουκρανία. Έχω πάει τρεις φορές στην Ουκρανία, όπως θυμάστε, και δεν θα ήθελα να ασχοληθώ με αυτό. Μην ξεχνάτε, παρακαλώ, ότι για τους Ευρωπαίους, κάθε πτυχή της ευρωπαϊκής συνεργασίας είναι σημαντική: στην περιοχή της Μεσογείου, με τη Λατινική Αμερική και με τις "νωμένες Πολιτείες, αλλά το σημαντικότερο όλων είναι οι γείτονές μας. Οι γείτονές μας βρίσκονται γύρω από τη Μεσόγειο Θάλασσα και στην ανατολική Ευρώπη. Αυτές είναι οι κύριες περιοχές, η ανατολική και η νότια Ευρώπη, αλλά ας μην μπούμε σε συζήτηση για το ποια είναι πιο σημαντική. Πλησιάζουν οι εκλογές στην Ουκρανία και συνεπώς για τους επόμενους έξι μήνες η Ουκρανία θα είναι σίγουρα η βασική προτεραιότητα. Ωστόσο, ας μην αντιπαραβάλλουμε τη μία χώρα με την άλλη. Είναι πολύ σημαντικό να διατηρήσουμε ισορροπία. Προσυπογράφω πλήρως την άποψή σας επί του θέματος.
<P>
" κ. Lichtenberger μίλησε για τον ρόλο του Κοινοβουλίου όταν νομοθετούμε. Συμφωνώ· συμφωνώ ότι πρέπει να νομοθετούμε με διαφάνεια, πρέπει να έχουμε τη δική μας άποψη, αλλά αυτό διακηρύσσεται ήδη de facto από τη Λισαβόνα. Αν η Συνθήκη της Λισαβόνας τεθεί σε ισχύ, αυτό θα συμβεί αυτόματα.
<P>
Ο κ. Balczó ρωτά αν υπάρχει πράγματι ενοποιημένη Ευρώπη στον βαθμό που ανέφερα στην ομιλία μου. Ναι, όντως υπάρχει και είναι ενωμένη, αλλά είναι ακόμη στη διαδικασία της από κοινού επίλυσης των προβλημάτων της γεωργίας. Ανέφερα ρητώς ότι η ΕΕ έχει πόρους για την προώθηση της συνοχής. Εφόσον έχουμε ενωθεί, ας μην διαλυθούμε με άλλο τρόπο, ως αποτέλεσμα της έλλειψης αμοιβαιότητας στις ευκαιρίες που έχουν οι πολίτες να εξελιχθούν. Θα προσπαθήσουμε να το επιτύχουμε αυτό. Ορισμένες χώρες της Ευρωπαϊκής Ένωσης υπήρξαν μέλη για 20 ή 30 χρόνια και εξακολουθούν να συμμετέχουν σε αυτά τα προγράμματα, και έχουμε όλοι τα ίδια δικαιώματα. Πρόκειται πραγματικά για μια ενωμένη Ευρώπη στην οποία έχουμε διαφορετικά επίπεδα διαβίωσης. Θα εξομαλύνουμε αυτές τις διαφορές, αυτή είναι η ελπίδα μας και είναι μια ευκαιρία για εμάς, αλλά ας μιλήσουμε τώρα για την Κοινότητα καθώς και για την ευθύνη μας. Ήθελα να δώσω πολύ μεγάλη έμφαση σε αυτό.
<P>
" κ. Roithová μίλησε για κοινές ευθύνες για την κρίση, και συμφωνώ απολύτως. Άλλωστε, οι λαοί μας ζουν τόσο κοντά που δεν υπάρχει πλέον σχεδόν κανένα εμπόδιο στη μεταξύ τους κατανόηση. Αυτό είναι εξαιρετικά σημαντικό για μας. Ο κ. Tannock αναφέρθηκε στον Επίτροπο Ανθρωπίνων Δικαιωμάτων. Πρόκειται, φυσικά, για ένα θέμα για το οποίο θα αποφασίσουν ο Πρόεδρος της Επιτροπής και η Επιτροπή. Ωστόσο, είμαι βέβαιος ότι εμείς και ο κ. Tannock θα συναντηθούμε στην Ουκρανία σε δύο μήνες, όταν θα διεξάγονται οι προεδρικές εκλογές.
<P>
Ο κ. Sógor μίλησε για διμερείς ευρωπαϊκές συζητήσεις και θα ήθελα να πω ότι, όντως, ο καλύτερος τρόπος είναι να επιλύουμε τα προβλήματα των μειονοτήτων σε διμερές επίπεδο. Ωστόσο, είναι επίσης καλύτερο να ανοίγουμε τα σύνορα αντί να τα μετακινούμε. Στην Ευρώπη έχουμε μάθει να μην διαφωνούμε για σύνορα, και στην πλευρά της Ευρώπης από την οποία προέρχομαι δεν έχουμε αυτό το πρόβλημα. Ανοίξαμε απλώς τα σύνορά μας, και αυτός είναι ο στόχος μας - είναι το μεγαλύτερο επίτευγμά μας.
<P>
" κ. Dodds είπε ότι η Ευρωπαϊκή Ένωση πρέπει να είναι μια Ευρώπη συνεργαζόμενων εθνών, και όχι μια ομοσπονδιακή ένωση. Μιλήσατε πολύ σοφά. Συζητούμε, πράγματι, για τη συνεργασία μεταξύ εθνών. Συζητούμε για την ανάγκη διατήρησης της ταυτότητας, αλλά και για την ανάγκη για αμοιβαία διαφάνεια και συνεργασία. Μου αρέσουν πολύ οι ιδέες σας, και η Ευρωπαϊκή Ένωση στη σημερινή μορφή της, καθώς και στη μορφή βάσει της Συνθήκης της Λισαβόνας, κάνει αυτό ακριβώς που προτείνατε.
<P>
Ο κ. Tabajdi μίλησε για τις περιφέρειες, και μίλησε και για τη δική μου περιφέρεια τη Σιλεσία, και είπε ότι αποτελεί κατά κάποιο τρόπο ένα είδος μεσολαβητή. Συμφωνώ. Οι μεθοριακές περιφέρειες δίνουν την ευκαιρία για καλύτερη αμοιβαία κατανόηση. Ο κ. Antinoro μίλησε έπειτα για τα επιτεύγματα της χώρας μου. Σας ευχαριστώ για τις παρατηρήσεις σας. Θα φέρω δύναμη στο Ευρωπαϊκό Κοινοβούλιο; Σίγουρα έχω την ενέργεια να το κάνω, αλλά αυτό που είναι οπωσδήποτε απαραίτητο είναι η ενέργεια των άνω των 700 συναδέλφων βουλευτών. Υπολογίζω ιδιαίτερα σε αυτήν, και αντιλαμβάνομαι ότι όλοι μας είμαστε "ενεργοί".
<P>
Ο κ. Ransdorf εκπροσωπεί πραγματικά τους πολίτες και τη ζωή του έθνους. Συμφωνώ, και αυτός είναι ο λόγος που οι ευθύνες και οι εξουσίες του Ευρωπαϊκού Κοινοβουλίου αυξάνονται. Ας επιτρέψουμε επίσης στα εθνικά κοινοβούλια να ασκούν ισχυρή επιρροή σε όσα συμβαίνουν στην Ευρώπη. Ο κ. Theurer μίλησε για την επιδίωξη αφενός της ελευθερίας και αφετέρου της ελκυστικότητας. Ναι, εδώ τα πράγματα ήταν ελκυστικά, αλλά εκεί παλεύαμε για ελευθερία. Είναι αλήθεια. Σημειώστε παρακαλώ ότι εξομαλύναμε την κατάσταση στα Βαλκάνια και σήμερα στα Βαλκάνια υπάρχει ειρήνη. Δόξα τω Θεώ! Οι χώρες της περιοχής αυτής συνωστίζονται για να ενταχθούν στην Ευρωπαϊκή Ένωση, και αυτό είναι το μεγάλο θέλγητρο της ΕΕ.
<P>
" κ. Morvai μας θύμισε κάποια δραματικά γεγονότα. Αν θέλετε να μας δώσετε κάποιες πληροφορίες γι' αυτά, σας παρακαλώ δώστε τις σε μένα γραπτώς. Μπορούμε επίσης να συναντηθούμε για να το συζητήσουμε προκειμένου να αποκτήσω άποψη για το θέμα αυτό. Ο κ. Tőkés μίλησε για το 1956 και την Ουγγαρία. Νοιαζόμαστε όλοι πολύ για τα γεγονότα αυτά και για τη βαθιά πίστη μας στην ΕΕ. Ναι, πιστεύω κι εγώ βαθιά στη δύναμη της Ευρωπαϊκής Ένωσης.
<P>
Ο κ. Olejniczak, ωστόσο, έθεσε μια σειρά ερωτήσεων σχετικά με τις ανισότητες στην Ευρώπη. Πρέπει οπωσδήποτε να αναφερθούμε στην ενότητα, αλλά από την άλλη πλευρά όλα τα ταμεία στα οποία αναφέρθηκα νωρίτερα εξακολουθούν να λειτουργούν, όπως και όλα τα μέτρα που έχουν ως στόχο να μας δώσουν την ευκαιρία να εξαλείψουμε τις ανισότητες. Παραμένουν σε ισχύ· δεν έχει σημειωθεί καμία αλλαγή. " κατάσταση παραμένει τόσο διαφανής και σαφής όσο ήταν πάντοτε, και έτσι είναι πολύ καλό που έχουμε πράγματι μια ενωμένη Ευρώπη. Όσον αφορά μια απάντηση σχετικά με τον εφοδιασμό με πετρέλαιο, φυσικό αέριο και ενεργειακούς πόρους γενικότερα, πρέπει να μιλήσουμε σχετικά με μια κοινή ενεργειακή πολιτική. Δεν θα προκύπτουν τότε περιττές εντάσεις μεταξύ μας. Αυτές χτίζουν περιττά τείχη ανάμεσά μας τα οποία, σε τελική ανάλυση, προσπαθούμε να διαλύσουμε εδώ και δεκαετίες, και αυτό θα συνεχιστεί και στο μέλλον. Γι' αυτό και προτείνω κατηγορηματικά μια κοινή ενεργειακή πολιτική.
<P>
Φυσικά, προκειμένου να προσχωρήσει κανείς στην Ευρωπαϊκή Ένωση υπάρχουν κριτήρια που πρέπει να πληρούνται. Ειπώθηκε επίσης ότι για να ενταχθούν και άλλοι στην ΕΕ, πρέπει πρώτα εμείς στην ΕΕ να έχουμε ενσωματωθεί καλά, επειδή τότε θα είναι αποτελεσματική η υποδοχή νέων κρατών μελών. Χρειαζόμαστε χρόνο για την ενσωμάτωση, αλλά μια χώρα σαν την Κροατία είναι, σε μεγάλο βαθμό, έτοιμη για ενσωμάτωση. Αντιλαμβάνομαι ότι η Κροατία έχει μεγάλη πιθανότητα προσχώρησης στην ΕΕ αρκετά γρήγορα, μολονότι αντιμετωπίζει μερικά προβλήματα. Το ίδιο μπορεί να συμβαίνει με την Ισλανδία, αλλά είναι πολύ δύσκολο να προσδιοριστούν χρονοδιαγράμματα για άλλες χώρες που δεν είναι τόσο καλά προετοιμασμένες. Θυμηθείτε ότι οι χώρες της κεντρικής και ανατολικής Ευρώπης που είναι τώρα στην ΕΕ άρχισαν να προετοιμάζονται για την ένταξή τους το 1991-1992, συνεπώς χρειάστηκαν 12 χρόνια. Προετοιμαστήκαμε για την ένταξη 12 χρόνια, και μάλιστα είχαμε καλύτερες συνθήκες από αυτές που έχουν σήμερα οι εν λόγω χώρες, γιατί τότε η παγκόσμια κατάσταση ήταν καλύτερη - δεν υπήρχε κρίση, και ο συνδυασμός πολλών άλλων παραγόντων διαμόρφωνε μια καλύτερη κατάσταση. Χρειάζεται πολύς χρόνος και δεν θα τολμούσα να δώσω χρονοδιαγράμματα, αλλά ας μην ξεχνάμε ότι η διεύρυνση αποτελεί μια καλή πολιτική της Ευρωπαϊκής Ένωσης, αν και μακροπρόθεσμη.
<P>
Θα ήθελα για μια ακόμη φορά να σας ευχαριστήσω όλους για τη συζήτηση. Άκουσα με μεγάλη προσοχή όλα τα σχόλια, τα οποία τώρα θα αποτελέσουν βάση συλλογισμού για κάποιες τροποποιήσεις. Επίσης, θα συναντιόμαστε τακτικά. Θα κάθομαι εδώ που βρίσκομαι και τώρα, γιατί θέλω να είμαι όσο το δυνατόν πιο κοντά σε όλους σας.
<P>
(Χειροκροτήματα)
<SPEAKER ID="131" NAME="Πρόεδρος">
Σας ευχαριστούμε, κύριε Buzek, ιδίως για την επιμέλεια και την ακρίβεια με την οποία απαντήσατε σε όλες τις παρεμβάσεις ανεξαιρέτως.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="132" NAME="Lidia Joanna Geringer de Oedenberg  " LANGUAGE="PL">
Σας συγχαίρω για την εκλογή σας στη θέση του Προέδρου του Ευρωπαϊκού Κοινοβουλίου. Μαζί με όλους τους συμπατριώτες μας, είμαι υπερήφανη που για πρώτη φορά στην ιστορία καταλαμβάνει αυτήν την τιμητική θέση ένας Πολωνός. Αυτό αποτελεί, για μας, επιβεβαίωση του ρόλου και της θέσης μας στην Ευρώπη.
<P>
Ταυτόχρονα, η Πολωνία είναι μία από τις λίγες εναπομείνασες χώρες που δεν έχουν ολοκληρώσει τη διαδικασία επικύρωσης της Συνθήκης της Λισαβόνας, μιας Συνθήκης που θα έκανε την ευρωπαϊκή ολοκλήρωση πιο αποτελεσματική. Αυτό το θεωρώ παράδοξο. Θα σας υπενθυμίσω ότι το πολωνικό κοινοβούλιο ενέκρινε την επικύρωση της Συνθήκης της Λισαβόνας τον Απρίλιο του 2009, αλλά τα έγγραφα της επικύρωσης δεν έχουν υπογραφεί ακόμη από τον Πρόεδρο.
<P>
Πιστεύω ότι θα μπορούσατε να συμβάλετε με πολύτιμο τρόπο στη δημόσια συζήτηση στην Πολωνία και να βοηθήσετε στην αύξηση της υποστήριξης της κοινωνίας σε σχέση με τη Συνθήκη, κάτι το οποίο θα μπορούσε να επιταχύνει την ολοκλήρωση της διαδικασίας επικύρωσης. Θα ήθελα επίσης να σας ευχαριστήσω για την προσωπική σας ανάμειξη σε αυτό το θέμα στην Ιρλανδία. Ελπίζω ότι ο ιρλανδικός λαός θα ψηφίσει "ναι" στις 2 Οκτωβρίου, και ότι θα ολοκληρωθούν οι απαραίτητες διατυπώσεις από την Τσεχική Δημοκρατία και την Πολωνία.
<P>
Ένας από τους σημαντικότερους στόχους αυτού του Κοινοβουλίου είναι να συμβάλει ώστε να τεθεί τέλος στο "έπος της επικύρωσης της Λισαβόνας", και ελπίζω ότι θα καταστεί επίσης μία από τις επιτυχίες του.
<SPEAKER ID="133" NAME="Filip Kaczmarek  " LANGUAGE="PL">
Αυτή είναι μια σημαντική στιγμή στην ιστορία της ευρωπαϊκής ολοκλήρωσης. Σας ευχαριστώ για το πρόγραμμα που παρουσιάσατε. Ελπίζω ότι θα καταφέρετε να επιτύχετε αυτήν τη φιλόδοξη ατζέντα. Σας εύχομαι καλή επιτυχία στη διεύθυνση των εργασιών του Ευρωπαϊκού Κοινοβουλίου σύμφωνα με αξίες που είναι σημαντικές για όλους τους Ευρωπαίους.
<P>
Ακριβώς όπως το κίνημα της Πολωνικής Αλληλεγγύης μπόρεσε να αλλάξει το πρόσωπο της Πολωνίας και άλλων χωρών στην κεντρική Ευρώπη, έτσι και η ευρωπαϊκή αλληλεγγύη θα μας επιτρέψει να αντιμετωπίσουμε τις προκλήσεις που έχουμε μπροστά μας σήμερα. Αυτό θα σταθεί δυνατό υπό ορισμένες συνθήκες, δηλαδή η αλληλεγγύη μας θα πρέπει να είναι συνεπής, αυθεντική και να χαρακτηρίζεται από αποφασιστικότητα ως προς την πρόκληση αλλαγών. Όπως στην Πολωνία, όπου ο ολοκληρωτισμός δεν έπεσε με λόγια αλλά με πράξεις, έτσι και η ευρωπαϊκή αλληλεγγύη θα είναι αποτελεσματική αν μετουσιωθεί σε συγκεκριμένες δράσεις. Πιστεύω ότι αυτό πράγματι θα συμβεί.
<P>
Αυτό το όραμα για το μέλλον της Ευρώπης είναι ελκυστικό για πάρα πολλούς Ευρωπαίους. Ευελπιστώ ότι το Ευρωπαϊκό Κοινοβούλιο, υπό την ηγεσία σας, κύριε Πρόεδρε, θα διαδραματίσει έναν θετικό και δυναμικό ρόλο ώστε να γίνει αυτό το όραμα πραγματικότητα. Σας ευχαριστώ πολύ.
<P>
(" συνεδρίαση διακόπτεται στις 13.25 και επαναλαμβάνεται στις 15.00)

<CHAPTER ID="019">
Αθλητισμός, ειδικά για τους μάνατζερ ποδοσφαιριστών (συζήτηση)
<SPEAKER ID="668" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης της Doris Pack, εξ ονόματος της Επιτροπής Πολιτισμού και Παιδείας, προς την Επιτροπή σχετικά με τον αθλητισμό, ειδικά για τους μάνατζερ ποδοσφαιριστών (B7-0308/2010).
<SPEAKER ID="669" NAME="Doris Pack">
συντάκτρια. - (DE) Κύριε Πρόεδρε, κυρία Επίτροπε, κυρίες και κύριοι, στην έκθεση του κ. Belet σχετικά με το επαγγελματικό ποδόσφαιρο, το Ευρωπαϊκό Κοινοβούλιο ανέφερε ήδη ότι τάσσεται υπέρ της καλύτερης ρύθμισης των δραστηριοτήτων των μάνατζερ των αθλητών, και ιδίως των μάνατζερ των ποδοσφαιριστών, και με την ευκαιρία αυτή ζητήσαμε τη θέσπιση αντίστοιχης οδηγίας. Τώρα, για άλλη μία φορά βρισκόμαστε αντιμέτωποι με αυτό το ζήτημα.
<P>
" νομική κατάσταση είναι συγκεχυμένη. Δεδομένου ότι οι μάνατζερ των ποδοσφαιριστών εργάζονται συχνά στο εξωτερικό, η εθνική νομοθεσία, ακόμα και αν υφίσταται εξαρχής, δεν συνιστά την κατάλληλη μέθοδο για τον έλεγχο των εν λόγω δραστηριοτήτων. Αντίστοιχα, οι αθλητικές ομοσπονδίες διαθέτουν περιορισμένο νομικό πεδίο δράσης. Ως μη κρατικοί φορείς, δεν δικαιούνται να καθορίζουν εκτεταμένες ρυθμίσεις. Το 2000, η FIFA, για παράδειγμα, χρειάστηκε να χαλαρώσει τη διαδικασία έκδοσης αδειών για τους μάνατζερ γι' αυτόν ακριβώς τον λόγο.
<P>
Το 2009, η Επιτροπή δημοσίευσε μελέτη στην οποία επισημαίνονταν ειδικότερα οι ανησυχητικές σχέσεις μεταξύ των μάνατζερ ποδοσφαιριστών και των εγκληματικών δραστηριοτήτων. Γινόταν αναφορά σε ξέπλυμα χρήματος, δωροδοκίες, απάτες με στοιχήματα, φορολογικές απάτες, μεταξύ άλλων πρακτικών. Οι εν λόγω σχέσεις βλάπτουν την ακεραιότητα του αθλητισμού και δεν συνάδουν με τον κοινωνικό του ρόλο. Επιπλέον, η μελέτη που δημοσιεύθηκε από την Επιτροπή κατέληξε στο συμπέρασμα ότι οι οικονομικές ροές από τις μεταγραφές των παικτών συνήθως δεν είναι διαφανείς, πράγμα που εξηγεί την τρωτότητα του συγκεκριμένου συστήματος στις ποινικές σκευωρίες που μόλις ανέφερα. Υπάρχει ένας συγκεκριμένος κίνδυνος σε ό,τι αφορά την αντιμετώπιση των νέων ποδοσφαιριστών από τους μάνατζερ, οι οποίοι, εκμεταλλευόμενοι το νεαρό της ηλικίας και την απειρία των ποδοσφαιριστών της Αφρικής παραδείγματος χάριν, υπόσχονται στους τελευταίους ένα μέλλον στο ευρωπαϊκό επαγγελματικό ποδόσφαιρο και στη συνέχεια, όταν πια βλέπουν ότι δεν μπορούν να βρουν κανέναν σύλλογο γι' αυτούς, τους εγκαταλείπουν στην Ευρώπη ως παράνομους μετανάστες χωρίς εργασία ή στήριξη.
<P>
Στο πλαίσιο αυτό, χρειαζόμαστε μια ευρωπαϊκή νομοθετική πρωτοβουλία. Μια τέτοια πρωτοβουλία θα μας επέτρεπε να ρυθμίσουμε το συγκεκριμένο ζήτημα με ενιαίο τρόπο σε ολόκληρη την ΕΕ, να καλύψουμε τα κενά της νομοθεσίας και να υποστηρίξουμε τις αθλητικές ομοσπονδίες στις προσπάθειές τους για μια ορθή και διαφανή αντιμετώπιση των ποδοσφαιριστών από τους μάνατζερ. Στο ίδιο πλαίσιο, θα πρέπει να αναγάγουμε σε κεντρικό μας στόχο, όπως ζητήσαμε στην πρόταση ψηφίσματός μας, την απαγόρευση των πληρωμών προμηθειών για τους μάνατζερ που μεταγράφουν ανήλικους ποδοσφαιριστές, ούτως ώστε να μπορέσουμε να εξαλείψουμε κάθε οικονομικό κίνητρο γι' αυτού του είδους τις αθέμιτες συναλλαγές, και ιδίως για εκείνες που αφορούν ανήλικους ποδοσφαιριστές. Ελπίζω να λάβουμε τη στήριξη της αυριανής Ολομέλειας για την πρόταση ψηφίσματος που καταθέτουμε σήμερα και, κυρίως, ότι αυτό θα ενθαρρύνει την Επιτροπή να ασχοληθεί με το συγκεκριμένο ζήτημα.
<SPEAKER ID="670" NAME="Ανδρούλλα Βασιλείου">
μέλος της Επιτροπής. - (ΕΝ) Κύριε Πρόεδρε, θα ήθελα καταρχάς να ευχαριστήσω την κ. Pack που υπέβαλε τη συγκεκριμένη προφορική ερώτηση εξ ονόματος της Επιτροπής Πολιτισμού και Παιδείας.
<P>
Έχω πλήρη επίγνωση της πολιτικής σημασίας του εν λόγω ζητήματος. Θα ήθελα να σας υπενθυμίσω ότι η Επιτροπή μόλις δημοσίευσε τα αποτελέσματα της ανεξάρτητης μελέτης σχετικά με τους μάνατζερ των αθλητών. " μελέτη παρέχει ολοκληρωμένη ανάλυση του ζητήματος που εξετάζουμε. Μάθαμε παραδείγματος χάριν ότι σε όλα τα κράτη μέλη δραστηριοποιούνται 6.000 περίπου μάνατζερ σε όλους τους κλάδους. Ωστόσο, το 95% εξ αυτών δραστηριοποιούνται σε τέσσερα μόλις αθλήματα: στον στίβο, στην καλαθοσφαίριση, στο ποδόσφαιρο και στο ράγκμπι. Και σε αυτήν την ομάδα, το ποδόσφαιρο σαφώς υπερτερεί.
<P>
" μελέτη μάς ενημερώνει επίσης ότι το επάγγελμα του μάνατζερ ρυθμίζεται από ειδική νομοθεσία σε λίγα μόνο κράτη μέλη. Οι περισσότερες χώρες απλώς στηρίζονται σε γενικές διατάξεις της εργατικής νομοθεσίας ή της νομοθεσίας περί συμβάσεων. Ορισμένες αθλητικές ομοσπονδίες έχουν επίσης θεσπίσει ρυθμίσεις σχετικά με τους μάνατζερ, κυρίως στους κλάδους που μόλις ανέφερα: στίβος, καλαθοσφαίριση, ποδόσφαιρο και ράγκμπι.
<P>
Αν και οι υπάρχουσες δημόσιες και ιδιωτικές ρυθμίσεις μπορεί να αλληλοσυγκρούονται και να δημιουργούν ανασφάλεια δικαίου, τα ευρήματα της μελέτης δείχνουν ότι υπάρχουν λίγα εμπόδια στην ελεύθερη παροχή των δραστηριοτήτων των μάνατζερ σε ολόκληρη την ΕΕ. " μελέτη, ωστόσο, υπογραμμίζει ορισμένες αμφίβολες πρακτικές σχετικά με τις δραστηριότητες των μάνατζερ, όπως π.χ. η καταβολή κρυφών προμηθειών, η εκμετάλλευση των νέων ποδοσφαιριστών κτλ. Πρέπει να επιληφθούμε των συγκεκριμένων προβλημάτων για να διαφυλάξουμε την ακεραιότητα και τον δίκαιο χαρακτήρα των αθλητικών αναμετρήσεων.
<P>
Το αθλητικό κίνημα προσπαθεί εδώ και καιρό να αντιμετωπίσει αυτά τα προβλήματα. Γι' αυτόν ακριβώς τον λόγο πολλά διοικητικά όργανα έχουν θεσπίσει μέτρα για τη ρύθμιση των δραστηριοτήτων των μάνατζερ. Οι κανόνες που εφαρμόζουν οι αθλητικοί φορείς μπορεί να έχουν ένα πλεονέκτημα: οι αθλητικές κυρώσεις αποτελούν μερικές φορές τον καλύτερο τρόπο για να αποθαρρύνεται η δραστηριοποίηση αδίστακτων παραγόντων στην αγορά, είτε πρόκειται για μάνατζερ είτε για συλλόγους είτε για ποδοσφαιριστές. Όμως, οι αθλητικές αρχές δεν έχουν την αρμοδιότητα να διερευνούν και να τιμωρούν πράξεις που θεωρούνται αξιόποινες σε όλα τα κράτη μέλη: διαφθορά, ξέπλυμα χρήματος, φοροδιαφυγή και παράνομη μετανάστευση. Το αθλητικό κίνημα επιζητεί τη στήριξη των ευρωπαϊκών θεσμικών οργάνων για την αντιμετώπιση των προκλήσεων που τίθενται από τους μάνατζερ.
<P>
" Επιτροπή μπορεί να διαδραματίσει σημαντικό ρόλο. Μπορούμε να βοηθήσουμε στην ανάπτυξη των κοινών αρχών και προτύπων που θα λειτουργούσαν ως μια ελάχιστη δέσμη κανόνων για τις χώρες και τις αθλητικές ομοσπονδίες σε ολόκληρη την Ευρώπη. Επί του παρόντος αξιολογούμε ποιο είδος δράσης θα ήταν το πλέον κατάλληλο σε επίπεδο ΕΕ. Έχουμε εξετάσει πολλές επιλογές, αλλά για να αποφασίσουμε σε ποιες ενέργειες θα προβούμε, θα χρειαστούμε οπωσδήποτε περισσότερες συνομιλίες και διαβουλεύσεις.
<SPEAKER ID="671" NAME="Ivo Belet" LANGUAGE="NL">
Κύριε Πρόεδρε, κυρία Επίτροπε, θα ήθελα να ξεκινήσω κάνοντας μια αναφορά στο Παγκόσμιο Κύπελλο Ποδοσφαίρου στη Νότια Αφρική, το οποίο δείχνει για άλλη μία φορά πόσο σημαντικός μπορεί να γίνει ο αθλητισμός, πόσο σημαντικός είναι για μια χώρα, μια ήπειρο και ειδικά για την τοπική κοινωνία. Έτσι καθίσταται ακόμη πιο σημαντικό το να διαφυλάξουμε τον αθλητισμό από τα εγκληματικά καρκινώματα στα οποία αναφέρθηκε ήδη η κ. Pack ή να καταβάλουμε σθεναρές προσπάθειες για να εξαλείψουμε αυτά τα καρκινώματα.
<P>
Για να παραθέσω αυτολεξεί ένα απόσπασμα από τη μελέτη που μόλις αναφέρατε, της οποίας τα αποτελέσματα είναι πλέον γνωστά, "ο αθλητισμός πλήττεται ολοένα και περισσότερο από το οργανωμένο έγκλημα". Πρόκειται για μια θλιβερή, πλην όμως αληθινή διαπίστωση. Αναφερόμαστε στη διακίνηση ανθρώπων, ακόμα και των νέων παιδιών μερικές φορές, και σε όλα τα είδη των αθέμιτων χρηματοοικονομικών πρακτικών. Είναι σαφές ότι ούτε και οι ίδιες οι αθλητικές ομοσπονδίες έχουν τη δυνατότητα ή την αρμοδιότητα να αντιμετωπίσουν αποτελεσματικά τις εν λόγω αθέμιτες πρακτικές. Επομένως, απαιτείται όντως μια ευρωπαϊκή πρωτοβουλία
<P>
Έχουμε ήδη στη διάθεσή μας διάφορα νομοθετικά μέσα -στη Συνθήκη και σε ορισμένες οδηγίες- τα οποία μας επιτρέπουν να αναλάβουμε δράση. Θα ήθελα να αναφέρω κάποιες προτάσεις για τη δράση μας. Πρώτον, θα μπορούσαμε να ξεκινήσουμε τις προσπάθειές μας χρησιμοποιώντας αυστηρά κριτήρια που θα ισχύουν για όλους τους μάνατζερ των αθλητών σε ολόκληρη την Ένωση. Ο καλύτερος τρόπος για να επέλθει μια τέτοια κατάσταση είναι μέσω των συστημάτων έκδοσης αδειών των συλλόγων και μέσω ενός υποχρεωτικού μητρώου για τους μάνατζερ των ποδοσφαιριστών. Το τελευταίο μπορούν να το επιβάλουν οι αθλητικές ομοσπονδίες, αν και στο συγκεκριμένο ζήτημα είναι βέβαιο ότι και η Ευρωπαϊκή Ένωση μπορεί να λειτουργήσει ως κινητήριος μοχλός. " ΕΕ, παραδείγματος χάριν, μπορεί να συντονίζει τις δραστηριότητες μεταξύ των διάφορων εθνικών εποπτικών αρχών.
<P>
Ένα δεύτερο μέτρο που θα μπορούσαμε να λάβουμε είναι να καθιερωθεί πλήρης διαφάνεια στην κυκλοφορία των χρηματοοικονομικών ροών στον κόσμο των μάνατζερ των ποδοσφαιριστών, καθώς επί του παρόντος αυτές αποτελούν τη ρίζα του μεγαλύτερου κακού. Δεν γνωρίζουμε τίποτα γι' αυτές τις σκοτεινές χρηματοοικονομικές ροές, κάτι που σημαίνει ότι αυτές μπορούν να συνεχίσουν να χρησιμοποιούν τον αθλητισμό υψηλού επιπέδου για το ξέπλυμα χρήματος, αφενός, και για τις δωροδοκίες, αφετέρου.
<P>
Μια τρίτη πρόταση -την οποία η κ. Pack έχει ήδη συζητήσει- αφορά την απαγόρευση της αμοιβής των μάνατζερ των ποδοσφαιριστών που επιδιώκουν να κερδίσουν χρήματα από τις μεταγραφές ανήλικων ποδοσφαιριστών. Πρέπει οπωσδήποτε να κάνουμε κάτι γι' αυτό. Έχουμε επαρκή μέσα στη διάθεσή μας, όχι μόνο για να ασκήσουμε πίεση στις επαγγελματικές αθλητικές ομοσπονδίες ώστε να αποδεχθούν το μέτρο αυτό, αλλά και για να αναλάβουμε δικές μας πρωτοβουλίες.
<P>
Το 2007, η συντριπτική πλειοψηφία αυτού του Κοινοβουλίου κάλεσε την Επιτροπή να αναλάβει πρωτοβουλία για την καταπολέμηση των καρκινωμάτων στον κόσμο των μάνατζερ των ποδοσφαιριστών. " συγκεκριμένη μελέτη περιλαμβάνει μια σειρά συγκεκριμένων προτάσεων. Οι τελευταίες, αν και καλές, είναι σαφώς ανεπαρκείς. Με μεγάλη ικανοποίηση σας ακούμε να λέτε ότι έχετε όντως την πρόθεση να "ανεβάσετε ταχύτητα". Για τον σκοπό αυτόν έχουν διατυπωθεί εκκλήσεις ακόμα και από το εσωτερικό του ίδιου του κλάδου, από την ευρωπαϊκή ένωση των μάνατζερ ποδοσφαιριστών. Ήρθαμε αρκετές φορές σε επικοινωνία μαζί τους, και ακόμα και αυτοί πιέζουν την Ευρωπαϊκή Ένωση να αναλάβει δράση για να ξεριζώσει τις διεφθαρμένες πρακτικές. Προτείνω να ανταποκριθούμε στις εκκλήσεις τους προς όφελος του αθλητισμού και του πολύ σημαντικού κοινωνικού του ρόλου.
<SPEAKER ID="672" NAME="Mary Honeyball" LANGUAGE="EN">
Κύριε Πρόεδρε, νομίζω ότι είμαστε όντως τυχεροί που συζητάμε για το συγκεκριμένο ζήτημα τη στιγμή αυτή που το Παγκόσμιο Κύπελλο είναι σε εξέλιξη, επειδή το Παγκόσμιο Κύπελλο περισσότερο από όλους σχεδόν τους αθλητικούς αγώνες δείχνει πόσο σημαντικός είναι ο αθλητισμός για τους ανθρώπους, πόσα εκατομμύρια εκατομμυρίων ανθρώπων παρακολουθούν ποδόσφαιρο και πόση πολλή διασκέδαση και πάθος επενδύονται σε αυτό.
<P>
Για τον λόγο αυτόν, έχει πολύ μεγάλη σημασία να διασφαλίσουμε τελικά ότι το ποδόσφαιρο και τα άλλα αθλήματα θα ρυθμιστούν καταλλήλως και να προβούμε τώρα στις ενέργειες που συζητούμε εδώ και πολύ καιρό σχετικά με τους μάνατζερ των ποδοσφαιριστών. Δυστυχώς, όπως προαναφέρθηκε βλέπουμε να εκτυλίσσονται πολύ σοβαρές καταστάσεις: καταχρήσεις, ξέπλυμα χρήματος, διαφθορά, εκμετάλλευση ανήλικων ποδοσφαιριστών· πράγματα που συνιστούν σοβαρές αξιόποινες πράξεις κατά των οποίων πρέπει όντως να αναλάβουμε τη δράση που σχεδιάζουμε εδώ και τόσο καιρό. Υπάρχει άραγε καλύτερη στιγμή για να κινητοποιηθούμε από αυτήν εδώ όπου ολόκληρος ο κόσμος φαίνεται να είναι απορροφημένος από το ποδόσφαιρο;
<SPEAKER ID="673" NAME="Emma McClarkin" LANGUAGE="EN">
Κύριε Πρόεδρε, υποστηρίζω πλήρως τις προσπάθειες να καταστούν πιο διαφανείς οι δραστηριότητες των μάνατζερ των αθλητών, κυρίως στο ποδόσφαιρο, και πιστεύω ότι η ΕΕ θα πρέπει να υποστηρίζει τα διάφορα αθλητικά διοικητικά όργανα ώστε να διασφαλίσει ότι θα μπορούν να κινηθούν σε αυτό ακριβώς το πλαίσιο. Πρέπει να χυθεί άπλετο φως στον ζοφερό κόσμο στον οποίο επικρατεί η εκμετάλλευση, και πρέπει να διερευνηθούν διάφορα ζητήματα όπως π.χ. η διπλή αντιπροσώπευση, όπου ένας μάνατζερ μπορεί να αντιπροσωπεύει έναν ποδοσφαιριστή στον ίδιο σύλλογο όπου προσπαθεί να προσφέρει συμβόλαιο στον ποδοσφαιριστή.
<P>
Ωστόσο, κάθε νομοθεσία που προωθείται για τη ρύθμιση του συγκεκριμένου τομέα πρέπει να προέλθει από τα εθνικά αθλητικά όργανα ή τις αρχές όπως η FIFA και η UEFA. Θα ήταν όντως άτοπο η ΕΕ να θεσπίσει κανονισμούς στον χώρο του αθλητισμού, αν μάλιστα ληφθεί υπόψη και ο παγκόσμιος χαρακτήρας αυτού του ιδιαίτερου προβλήματος. Όπου μπορούμε να προσθέτουμε αξία στα αθλήματα θα πρέπει να το κάνουμε, αλλά θα πρέπει να παρεμβαίνουμε μόνο κατόπιν σχετικού αιτήματος των αθλητικών διοικητικών οργάνων και όπου είναι σαφές ότι μπορούμε να προσδώσουμε αξία ή να προσφέρουμε διαφάνεια.
<SPEAKER ID="674" NAME="Marie-Christine Vergiat" LANGUAGE="FR">
Κύριε Πρόεδρε, επικροτώ την ερώτηση που έθεσε ο Πρόεδρός μας εν μέσω Παγκοσμίου Κυπέλλου. " μελέτη της Επιτροπής περιλαμβάνει ανησυχητικά στοιχεία, καθώς περιγράφει τους κινδύνους που υποσκάπτουν την ηθική και το κύρος του αθλητισμού.
<P>
Αν θέλουμε το αθλητικό κίνημα να παραμείνει ο βασικός παράγοντας της ρύθμισης, στηριζόμενο στους χιλιάδες εθελοντές άνδρες και γυναίκες που κρατούν ζωντανό το αθλητικό πνεύμα όπως το αγαπάμε, καθώς αυτό συνιστά παράγοντα της ατομικής ανάπτυξης, τα κράτη θα πρέπει να σταθούν στο πλευρό τους ώστε να τιμωρούνται οι επιθέσεις κατά της δημόσιας τάξης και οι παρεκτροπές.
<P>
Οι εν λόγω παρεκτροπές εντοπίζονται στην αθλητική βιομηχανία, στην οποία οι ποδοσφαιριστές μετατρέπονται ολοένα και περισσότερο σε εμπορεύματα και οι μάνατζέρ τους απλώς σε μεσάζοντες, που τους "πλασάρουν" ως εμπορεύματα. Τα ποσά που δίνονται για μεταγραφές είναι αστρονομικά και τα δικαιώματα των ανηλίκων καταπατούνται ολοένα και πιο συχνά.
<P>
Οι συγκεκριμένες παρεκτροπές συνιστούν διασυνοριακό φαινόμενο, το χρήμα βασιλεύει, απίστευτο χρήμα, και όλα αυτά ενισχύονται από τη νομολογία του Δικαστηρίου των Ευρωπαϊκών Κοινοτήτων. Τα επικεφαλής όργανα ορισμένων αθλημάτων, ιδίως του ποδοσφαίρου, ζητούν τη βοήθεια των ευρωπαϊκών οργάνων. Ναι, κυρία Επίτροπε, οφείλουμε να αναλάβουμε δράση, και εγώ προσωπικά λυπάμαι που η Γαλλία μόλις θέσπισε έναν νόμο που κινείται προς την αντίθετη κατεύθυνση.
<SPEAKER ID="675" NAME="Seán Kelly" AFFILIATION="PPE">
(GA) Κύριε Πρόεδρε, πριν από μισή ώρα οι γυναίκες έλεγαν ότι ήταν αργά για να συζητήσουμε γυναικεία θέματα. Τώρα πλησιάζουν μεσάνυχτα και συζητούμε αθλητικά θέματα.
<P>
Τουλάχιστον, όμως, έχουμε την ευκαιρία να συζητάμε τέτοια ζητήματα, διότι πριν από τη Συνθήκη της Λισαβόνας αυτό θα ήταν αδύνατον. Τώρα έχουμε την ευκαιρία και είναι καλό που την εκμεταλλευόμαστε, ιδίως όταν μιλάμε για νέους και για τις δραστηριότητες των μάνατζερ των αθλητών.
<P>
Όπως είπε και η κ. Pack υπάρχουν πολλά παραδείγματα νέων που τους υποσχέθηκαν ότι θα γίνουν μεγάλα αστέρια στο μέλλον. Τι είναι αυτό που συμβαίνει όμως; Τους παίρνουν από τα σπίτια τους, από τις οικογένειές τους, από τα σχολεία, και ύστερα από ένα ή δύο χρόνια, τους εγκαταλείπουν. Έτσι έχει η κατάσταση για τους περισσότερους από αυτούς.
<P>
Τώρα η Ευρωπαϊκή Ένωση έχει την ευκαιρία να κάνει κάτι γι' αυτό και να θεσπίσει νόμους και κυρώσεις για την προστασία των νέων από αυτούς τους μάνατζερ. Θα πρέπει να διερευνήσουμε τι συμβαίνει στα διάφορα αθλήματα και στις διάφορες χώρες, να συγκεντρώσουμε αυτές τις πληροφορίες και να κάνουμε ό,τι είναι καλύτερο - ειδικά για τους νέους και τον αθλητισμό στο σύνολό του.
<SPEAKER ID="676" NAME="Emine Bozkurt" AFFILIATION="S&amp;D">
(NL) Κύριε Πρόεδρε, στο επάγγελμα του μάνατζερ αθλητών δεν υπάρχουν διασφαλίσεις, η εποπτεία είναι ελάχιστη ή και ανύπαρκτη, όπως άλλωστε και οι ποινές για τα σοβαρά παραπτώματα, όπως π.χ. η διακίνηση ανθρώπων. " ΕΕ έχει εκπονήσει μελέτη και έχει εντοπίσει καταχρήσεις, αλλά ακόμα δεν έχει καταφέρει να κάνει κάτι για την κατάσταση αυτή. Κάτι όμως πρέπει να γίνει. Με προβληματίζει πολύ η ευάλωτη θέση των ανήλικων ποδοσφαιριστών, ιδίως εκείνων από τις αναπτυσσόμενες χώρες, οι οποίοι πέφτουν συχνά θύματα διακίνησης. " ΕΕ πρέπει να πατάξει το συγκεκριμένο πρόβλημα.
<P>
Το ψήφισμα παρουσιάζει συγκεκριμένες προτάσεις: ζητεί να τεθεί τέρμα στην αμοιβή μάνατζερ ποδοσφαιριστών των ανήλικων ποδοσφαιριστών, περισσότερη διαφάνεια στις χρηματοοοικονομικές συναλλαγές κατά τη διάρκεια των μεταγραφών, και περισσότερη ρύθμιση από τα κράτη μέλη, δεδομένου ότι οι αθλητικές ομοσπονδίες δεν έχουν επί του παρόντος την κατάσταση υπό τον έλεγχό τους. Απαιτούνται ειδικά μέτρα προκειμένου να αντιμετωπιστούν οι συνθήκες της Άγριας Δύσης. " Επιτροπή οφείλει να διασφαλίσει ότι η δίωξη και η τιμωρία των αθέμιτων πρακτικών -οι οποίες άλλωστε έχουν συχνά διασυνοριακό χαρακτήρα- θα βελτιωθούν. Επιπλέον, τα δικαιώματα των ανήλικων ποδοσφαιριστών πρέπει να περιφρουρούνται αποτελεσματικά σε κάθε περίπτωση.
<SPEAKER ID="677" NAME="Iosif Matula" AFFILIATION="PPE">
(RO) Επικροτώ την πρωτοβουλία που πρότεινε ο Ivo Belet σχετικά με τη σύσταση ενός συστήματος προτύπων για την προστασία των συμφερόντων των αθλητών και αθλητριών που χρησιμοποιούν τις υπηρεσίες των μάνατζερ, το οποίο θα περιορίσει τα κρούσματα ανάρμοστης συμπεριφοράς στον συγκεκριμένο τομέα σε ό,τι αφορά τις μεταγραφές, το ξέπλυμα χρήματος και τη διακίνηση ανθρώπων.
<P>
Κατά την άποψή μου, πρέπει να δώσουμε την κατάλληλη προσοχή όχι μόνο στο ποδόσφαιρο, αλλά και στα άλλα αθλήματα. Έχουμε για παράδειγμα 6.000 περίπου μάνατζερ που δραστηριοποιούνται στην Ευρώπη, εκπροσωπούν 30 διαφορετικά αθλήματα και αναπτύσσουν επιχειρηματικές δραστηριότητες των οποίων η ετήσια αξία αποτιμάται σε εκατοντάδες εκατομμύρια ευρώ. Υπό αυτές τις συνθήκες, η επιβολή ενός ενιαίου κώδικα κανόνων για την έκδοση αδειών των μάνατζερ ποδοσφαιριστών δεν θα είναι καθόλου εύκολη υπόθεση.
<P>
Επίσης, πρέπει να υποστηρίξουμε έναν σαφέστερο ορισμό των καθηκόντων των μάνατζερ, είτε αυτός αφορά τους μάνατζερ των ποδοσφαιριστών είτε τους μεσάζοντες στις μεταγραφές. Στο μέλλον...
<P>
(Ο Πρόεδρος διακόπτει τον ομιλητή)
<SPEAKER ID="678" NAME="Piotr Borys" AFFILIATION="PPE">
(PL) Κύριε Πρόεδρε, είναι καλό που κάνουμε αυτήν τη συζήτηση μια τόσο προχωρημένη ώρα - την ώρα αυτή δεν μεταδίδονται αγώνες του Παγκοσμίου Κυπέλλου, και έτσι έχουμε χρόνο να συζητήσουμε. Για να μιλήσουμε σοβαρά όμως, έχουμε τη Συνθήκη της Λισαβόνας που μας υποχρεώνει να αναλάβουμε σοβαρή δράση σε μια κατάσταση που δεν είναι σωστή και που στάθηκε αδύνατο να επιλύσουμε εδώ και πολλά χρόνια. Έχουμε μπροστά μας το Ευρωπαϊκό Κύπελλο που θα διεξαχθεί σε δύο χρόνια στην Πολωνία και την Ουκρανία, έτσι είμαι εξαιρετικά ευχαριστημένος με την απόφαση που έλαβαν ο κ. Belet, η κ. Pack και η κ. Βασιλείου, η οποία συμμετείχε πολύ ενεργά στη διαδικασία, ότι δηλαδή χρειάζεται νομοθετική εναρμόνιση στον συγκεκριμένο τομέα. Πράγματι, το σύστημα δεν είναι διαφανές και επιβαρύνεται με δεκαετίες διαφθοράς. Το εμπόριο των νέων ποδοσφαιριστών προσλαμβάνει τεράστιες διαστάσεις και οδηγεί πολλές φορές σε καταστάσεις όπου η διανομή των χρημάτων συνεχίζεται ακόμα και μετά την ολοκλήρωση της μεταγραφής και την καταβολή υψηλότατων αμοιβών. Τα ποσά των μεταγραφών είναι τόσο υψηλά που μερικές φορές δημιουργούν χρέη για τους συλλόγους. Γι' αυτό λοιπόν χρειαζόμαστε έναν νέο κώδικα...
<P>
(Ο Πρόεδρος διακόπτει τον ομιλητή)
<SPEAKER ID="679" NAME="Ανδρούλλα Βασιλείου">
μέλος της Επιτροπής. - (EN) Κύριε Πρόεδρε, πιστεύω ότι όλοι μας συμφωνούμε ως προς τη σημασία του αθλητισμού και το ότι μπορεί να γίνει ιδιαίτερα ευχάριστος για όλους μας. Ευχαριστώ πολύ όλους εσάς για τη συνεισφορά και τις προτάσεις σας οι οποίες θα ληφθούν σοβαρά υπόψη.
<P>
Δεν υπάρχει αμφιβολία ότι είναι επιθυμητή η δράση της ΕΕ· οι αθλητικοί σύλλογοι δεν έχουν αρμοδιότητες παρέμβασης ακόμα και στις χειρότερες μορφές αθέμιτων πρακτικών. Τα συγκεκριμένα προβλήματα προσλαμβάνουν πλέον διασυνοριακή διάσταση, καθώς ο αθλητισμός γίνεται περισσότερο παγκοσμιοποιημένος.
<P>
" διεθνοποίηση του επαγγελματικού αθλητισμού καθιστά δύσκολη την υιοθέτηση μιας εθνικής προσέγγισης στα προβλήματα συστημικής φύσεως. " ΕΕ μπορεί να διαδραματίσει συντονιστικό ρόλο και να συμβάλει στη διασφάλιση μιας εναρμονισμένης προσέγγισης στο ζήτημα των μάνατζερ. Μπορεί, για παράδειγμα, να χρησιμοποιήσουμε τη νέα αρμοδιότητα που απέκτησε η ΕΕ για την εναρμόνιση του ποινικού δικαίου. Πολλοί παράγοντες στο αθλητικό κίνημα θα υποδέχονταν σίγουρα με ικανοποίηση την υποστήριξή μας.
<P>
Βέβαια, όποια δράση και αν αποφασίσουμε να λάβουμε, θα συνεργαστούμε στενά με τις οικείες ομοσπονδίες και σκοπεύω -όπως γνωρίζετε- να δημοσιεύσω μια ανακοίνωση σχετικά με τον αθλητισμό πολύ σύντομα, και αυτή η ανακοίνωση θα διερευνά σίγουρα το ζήτημα αυτό σε μεγαλύτερο βάθος. Θα ήταν λάθος να προδικάσω τις συζητήσεις που πρέπει να πραγματοποιήσουμε με εσάς, το Κοινοβούλιο, καθώς και με το ίδιο το αθλητικό κίνημα. Προσβλέπω στη στενή σας συνεργασία για να προωθήσουμε το συγκεκριμένο ζήτημα.
<SPEAKER ID="680" NAME="Πρόεδρος">
Έλαβα μία πρόταση ψηφίσματος που κατατέθηκε σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 149 του Κανονισμού)
<SPEAKER ID="681" NAME="Liam Aylward  " LANGUAGE="EN">
Σε αυτήν την εποχή της εμπορευματοποίησης και του επαγγελματισμού, η παρουσία των μάνατζερ είναι αναπόφευκτη στο περιβάλλον του αθλητισμού. " έκθεση της Επιτροπής εκτιμά ότι στην ΕΕ δραστηριοποιούνται 6.000 μάνατζερ που παράγουν κύκλο εργασιών άνω των 200 εκατομμυρίων ευρώ για τη μεταγραφή ποδοσφαιριστών και αθλητών.
<P>
Το ποδόσφαιρο είναι το μοναδικό άθλημα στο οποίο δραστηριοποιούνται μάνατζερ σε όλα τα κράτη μέλη της ΕΕ. Το ποδόσφαιρο στην Ευρώπη αποτελεί μεγάλη επιχείρηση, και είναι απαραίτητο το ευ αγωνίζεσθαι και η ακεραιότητα να τεθούν στο επίκεντρο του αθλητισμού. " παράνομη διακίνηση και μεταγραφή νέων ποδοσφαιριστών συνιστά ανησυχητικό ζήτημα. " κατάσταση αυτή είναι ιδιαίτερα συνυφασμένη με τους ποδοσφαιρικούς συλλόγους και την αναζήτησή τους για ταλέντα. Εκτιμάται ότι 20.000 περίπου νέοι Αφρικανοί έχουν μεταφερθεί στην Ευρώπη για να παίξουν ποδόσφαιρο, αλλά τώρα ζουν παράνομα στην ΕΕ επειδή δεν εξασφάλισαν μια σταδιοδρομία ως ποδοσφαιριστές. " πιο συντονισμένη διασυνοριακή ρύθμιση, η παρακολούθηση και τα ελάχιστα εναρμονισμένα πρότυπα για τα συμβόλαια των μάνατζερ θα συνέβαλλαν στην αντιμετώπιση αυτού του προβλήματος και θα ήταν απαραίτητα για να διασφαλιστεί η ακεραιότητα του ποδοσφαίρου.
<P>
Δεδομένης της διασυνοριακής διάστασης του ζητήματος αυτού, θα ήθελα να παροτρύνω την Επιτροπή να διεκδικήσει έναν αποτελεσματικό και ισχυρό ρόλο, προκειμένου να προστατεύσει τους ανηλίκους και να σταματήσει τη διακίνηση ποδοσφαιριστών.

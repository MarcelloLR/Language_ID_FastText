<CHAPTER ID="011-02">
2. Η κατάσταση στο Μπαγκλαντές
<SPEAKER ID="257" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την κατάσταση στο Μπαγκλαντές.
<SPEAKER ID="258" NAME="Ewa Tomaszewska">
συντάκτρια. - (PL) Κύριε Πρόεδρε, σχετικά με τις ταραχές τον Ιανουάριο του 2007, η υπηρεσιακή κυβέρνηση του Μπαγκλαντές κήρυξε κατάσταση έκτακτης ανάγκης και στις 11 Ιουνίου 2008 ψήφισε νέο κανονισμό ο οποίος περιορίζει τα ανθρώπινα δικαιώματα, καθιερώνοντας έναν ασαφή ορισμό για τις τρομοκρατικές πράξεις.
<P>
Τον Ιούνιο σημειώθηκε μαζικό κύμα συλλήψεων στο Μπαγκλαντές, βάσει του νόμου περί εκτάκτων εξουσιών με τον οποίο δίδεται η δυνατότητα πραγματοποίησης συλλήψεων χωρίς ένταλμα όταν εικάζεται ότι ο συλληφθείς συνδέεται με εγκληματικές πράξεις. Στην πραγματικότητα, οι συλλήψεις αφορούσαν ηγέτες, μέλη και συμπαθούντες των δύο κύριων κομμάτων της αντιπολίτευσης, της Awami League και του Λαϊκού Κόμματος του Μπαγκλαντές, τα οποία αρνούνται να συνεργαστούν με την κυβέρνηση για τη διοργάνωση των εθνικών εκλογών μέχρι να αφεθούν ελεύθεροι οι ηγέτες τους. Οι διαπραγματεύσεις οι οποίες αρχίζουν σήμερα με την Awami League συνιστούν ελπιδοφόρα εξέλιξη. Ωστόσο, η εκρηκτική αύξηση στις τιμές των ειδών διατροφής απειλεί τη σταθερότητα της χώρας. Υπό αυτές τις συνθήκες, οι εκλογές οι οποίες προγραμματίζονται για τον Δεκέμβριο δεν αποτελούν εγγύηση ότι το Μπαγκλαντές ακολουθεί τον δρόμο της δημοκρατίας.
<P>
Απευθύνουμε έκκληση προς την κυβέρνηση του Μπαγκλαντές να άρει την κατάσταση έκτακτης ανάγκης και να σεβαστεί τα ανθρώπινα δικαιώματα, γεγονός το οποίο θα συμβάλει στη διατήρηση των δημοκρατικών προδιαγραφών κατά τη διεξαγωγή των εκλογών. Καλούμε τις ένοπλες δυνάμεις να απόσχουν από ενέργειες οι οποίες συνδέονται με την οργάνωση των εκλογών.
<SPEAKER ID="259" NAME="Jean Lambert">
συντάκτης. - (EN) Κύριε Πρόεδρε, όπως γνωρίζουμε, το Κοινοβούλιο ασχολείται με την κατάσταση στο Μπαγκλαντές εδώ και αρκετό καιρό. Στηρίξαμε τις εκκλήσεις για την πραγματοποίηση βημάτων ώστε να διασφαλιστεί η διεξαγωγή ελεύθερων και δίκαιων εκλογών, ενώ επίσης στηρίξαμε τις εκκλήσεις της κοινωνίας των πολιτών υπέρ της ανάγκης αναθεωρημένων και ενημερωμένων εκλογικών καταλόγων, προκειμένου να διασφαλιστεί ότι θα ήταν δυνατή η μέγιστη συμμετοχή στις εκλογές.
<P>
Θεωρώ σημαντικό να αναφέρω ότι χαιρετίζουμε θερμά την πρόοδο η οποία έχει επιτευχθεί όσον αφορά τον νέο ηλεκτρονικό εκλογικό κατάλογο. " αποστολή που ανέλαβαν να φέρουν εις πέρας ήταν εξαιρετικά σπουδαία και, όντως, αν ολοκληρωθεί εγκαίρως και διασφαλίζει ότι θα συμπεριληφθούν οι μειονοτικές ομάδες κλπ., θα αποτελέσει πραγματικά ιστορικό επίτευγμα για τις αρχές του Μπαγκλαντές. Γνωρίζουμε ότι οι εκλογικοί κατάλογοι είχαν ήδη θετική επίδραση, σίγουρα σε ορισμένες γυναίκες με καταγωγή από φτωχές οικογένειες, οι οποίες αισθάνονται ότι επιτέλους αποκτούν ταυτότητα, ότι μπορούν πλέον να δανείζονται μικρά ποσά για να ιδρύσουν τις δικές τους επιχειρήσεις κλπ.
<P>
Έχουν γίνει, λοιπόν, ορισμένα θετικά βήματα. Χαιρετίζουμε επίσης τα μέτρα που ελήφθησαν πρόσφατα για τους εγκληματίες πολέμου, καθώς και τα μέτρα, ή τουλάχιστον ορισμένα από αυτά, που έλαβε η κυβέρνηση κατά της διαφθοράς.
<P>
Εκφράζουμε, όμως, έντονες ανησυχίες για τον ρόλο και τη δραστηριότητα της υπηρεσιακής κυβέρνησης και την παρατεταμένη κατάσταση έκτακτης ανάγκης. Ορισμένοι υποστηρίζουν ότι η κατάσταση έκτακτης ανάγκης συνιστά τεχνικό ζήτημα, κατά κάποιο τρόπο, προκειμένου να διασφαλιστεί ότι μια κυβέρνηση μπορεί να εξακολουθήσει να υφίσταται τουλάχιστον πέραν της περιόδου ισχύος του υπηρεσιακού χαρακτήρα της.
<P>
Ανεξαρτήτως, όμως, αν συμφωνεί κάποιος με αυτό ή όχι, θεωρώ ότι αυτό που συμβαίνει με την κατάσταση έκτακτης ανάγκης καταδεικνύει μια σαφή έλλειψη ελέγχου και μηχανισμών εξισορρόπησης εντός του συστήματος εκεί, κυρίως με δεδομένες τις αναφορές, όπως ακούσαμε μόλις, για μαζικές συλλήψεις, έλλειψη της ορθής διαδικασίας, κατηγορίες για βασανιστήρια, αναφορές για εξωδικαστικές εκτελέσεις, άσκηση πίεσης στους δημοσιογράφους και αυξανόμενη βία κατά των γυναικών.
<P>
Προβάλλει σαφής, λοιπόν, η ανάγκη η υπηρεσιακή κυβέρνηση να συγκρατήσει τις δυνάμεις ασφαλείας, να πάψει τις μαζικές συλλήψεις, να προβεί είτε στην απαγγελία κατηγοριών είτε στην αποφυλάκιση των συλληφθέντων και να εγγυηθεί τη διεξαγωγή σωστής διαδικασίας. Οπωσδήποτε αυτό το ψήφισμα αντανακλά, πιστεύω, την επιθυμία του Κοινοβουλίου να αρθεί η κατάσταση έκτακτης ανάγκης και να διασφαλιστεί ότι η κοινωνία των πολιτών μπορεί να προχωρήσει σε πλήρεις, δίκαιες και ελεύθερες εκλογές με τη στήριξη της Ευρωπαϊκής Ένωσης, τουλάχιστον υπό την ιδιότητά της ως παρατηρητή των εκλογών.
<SPEAKER ID="260" NAME="Μάριος Ματσάκης">
συντάκτης. - (EN) Κύριε Πρόεδρε, το Μπαγκλαντές είναι μία από τις πλέον φτωχές χώρες του πλανήτη, της οποίας η φυσική ακεραιότητα έχει ημερομηνία λήξης γιατί, αν δεν πάψει να υφίσταται η κατάρα της υπερθέρμανσης του πλανήτη, μεγάλο μέρος της θα βυθιστεί κάτω από τη θάλασσα μέχρι το 2050. " κατάσταση έκτακτης ανάγκης, με όλες τις αντιδημοκρατικές της εκδηλώσεις -κατάσταση η οποία κηρύχθηκε από την υπηρεσιακή κυβέρνηση που συγκροτήθηκε τον Ιανουάριο του 2007 εν μέσω βίαιων ταραχών ενόψει των εκλογών- θα έπρεπε να έχει αρθεί μέχρι τώρα. Όσοι κρατούνται κατ' εφαρμογή των κανόνων εκτάκτων εξουσιών θα πρέπει είτε να προσαχθούν στη δικαιοσύνη είτε να αφεθούν ελεύθεροι.
<P>
Επιπλέον, το νέο αντιτρομοκρατικό διάταγμα πρέπει επειγόντως να ευθυγραμμιστεί με τα διεθνώς αναγνωρισμένα πρότυπα για τη διαφύλαξη των ατομικών δικαιωμάτων και ελευθεριών. Επιπρόσθετα, οι ένοπλες δυνάμεις της χώρας πρέπει να πάψουν να αναμειγνύονται στις πολιτικές διαδικασίες και οι επικείμενες εκλογές πρέπει να διεξαχθούν σε κλίμα μη στρατιωτικοποιημένης πολιτικής ηρεμίας.
<SPEAKER ID="261" NAME="Esko Seppänen">
συντάκτης. - (FI) Κύριε Πρόεδρε, στο ψήφισμα το οποίο μόλις εγκρίναμε, το Ευρωπαϊκό Κοινοβούλιο απαιτεί ανθρώπινα δικαιώματα για τον λαό της Ινδίας.
<P>
" κατάσταση στο Μπαγκλαντές είναι πολύ προβληματική. Ολόκληρη η χώρα βρίσκεται σε κατάσταση έκτακτης ανάγκης επί 18 μήνες, ενώ δεν διαφαίνεται η διεξαγωγή ελεύθερων εκλογών στον ορίζοντα. Το Μπαγκλαντές δεν είναι δημοκρατική χώρα· βεβαίως, ο κόσμος βρίθει μη δημοκρατικών χωρών και φαινομένων παραβίασης των αρχών της δημοκρατίας. Από όλες τις μη δημοκρατικές χώρες μόνο η Ζιμπάμπουε έχει καταδικαστεί από την ΕΕ και τις "νωμένες Πολιτείες. Ο μη δημοκρατικός χαρακτήρας των εκλογών στη χώρα επικρίνεται ελεύθερα από τα δυτικά μέσα ενημέρωσης γιατί η χώρα δεν διαθέτει πετρέλαιο. Το πετρέλαιο λειτουργεί ως προστατευτική ζώνη κατά των καταδικαστικών αποφάσεων για τις παραβιάσεις των αρχών της δημοκρατίας.
<P>
Ούτε το Μπαγκλαντές είναι πετρελαιοπαραγωγός χώρα. Για τον λόγο αυτόν, τα μέσα ενημέρωσης θα μπορούσαν να προβάλουν την κατάσταση στη χώρα με τη σιωπηρή ευλογία των δυνάμεων εξουσίας οι οποίες εξαρτώνται από το πετρέλαιο. Το Μπαγκλαντές καθιέρωσε εκ νέου τη θανατική ποινή και κατόπιν της κήρυξης της κατάστασης έκτακτης ανάγκης 300 000 άνθρωποι συνελήφθησαν για ασήμαντη αφορμή , 12 000 εκ των οποίων έχασαν τη ζωή τους τον προηγούμενο μήνα. Πολλοί από τους συλληφθέντες τις τελευταίες εβδομάδες ήταν υπέρμαχοι της δημοκρατίας, ενεργά τοπικά μέλη των πολιτικών κομμάτων και υποστηρικτές της δημοκρατίας, τους οποίους το κράτος και η κυβέρνηση θεωρούν εγκληματίες.
<P>
" τρομοκρατία αποτελεί επίκαιρο σύνθημα και στο Μπαγκλαντές και λειτουργεί ως προκάλυμμα για τις παραβιάσεις των ανθρωπίνων δικαιωμάτων. Το Μπαγκλαντές ως χώρα δεν βασίζεται στο κράτος δικαίου. Οι παραβιάσεις των ανθρωπίνων δικαιωμάτων λαμβάνουν τη μορφή κρατήσεων κάθε είδους, ελλείψεων στα δικαιώματα υπεράσπισης των κατηγορουμένων και σφαλμάτων τόσο στη δημοσίευση των δικαστικών αποφάσεων όσο και στο σκεπτικό στο οποίο αυτές βασίζονται. Τα ανθρώπινα δικαιώματα τα οποία αναφέρονται στο σύνταγμα δεν γίνονται σεβαστά. Για τους λόγους αυτούς, καλούμε το Κοινοβούλιο να στηρίξει το κοινό ψήφισμα το οποίο απαιτεί την άμεση άρση της κατάστασης έκτακτης ανάγκης και τη διεξαγωγή ελεύθερων εκλογών εν ευθέτω χρόνω.
<SPEAKER ID="262" NAME="Thomas Mann" LANGUAGE="DE">
Κύριε Πρόεδρε, η μεταβατική κυβέρνηση Αχμέντ πρέπει να επικεντρωθεί στους πραγματικούς στόχους της: την πάταξη της διαφθοράς, την αποκατάσταση της ασφάλειας στη χώρα και τη δημιουργία των προϋποθέσεων για τη διεξαγωγή εκλογών - τον Αύγουστο σε περιφερειακό επίπεδο και τον Δεκέμβριο σε πανεθνικό. Εντούτοις, οι εκλογές πρέπει να διεξαχθούν με δίκαιο τρόπο, να γίνουν σεβαστές οι διεθνείς συμβάσεις και να δοθεί στις εθνοτικές και τις θρησκευτικές μειονότητες η ευκαιρία να συμμετάσχουν, παθητικά αλλά και ενεργά. Οι παρατηρητές των εκλογών, μεταξύ άλλων και από την Ευρωπαϊκή Ένωση, θα πρέπει να προβούν στην απαραίτητη παρακολούθηση στη χώρα.
<P>
Προφανώς πρέπει να αποτραπούν οι επιθέσεις των ακραίων στοιχείων. Ωστόσο, το νέο αντιτρομοκρατικό διάταγμα του 2008, το οποίο έχει ως στόχο να το επιτύχει αυτό, πρέπει να συμβαδίζει με το διεθνές δίκαιο. Αυτό δεν ισχύει προς το παρόν. Αυτήν τη στιγμή, χρησιμοποιείται κυρίως για τη στοχοποίηση ανθρώπων οι οποίοι είναι θύματα πολιτικών διώξεων. Δεν προκαλεί απορία το γεγονός ότι το Μπαγκλαντές είναι χώρα του τρόμου, αφού οι ακτιβιστές των ανθρωπίνων δικαιωμάτων και οι πολίτες οι οποίοι εκφράζονται επικριτικά συλλαμβάνονται αυθαίρετα.
<P>
Όσοι συλλαμβάνονται δικαιούνται σωστής διαδικασίας. " οργάνωση ανθρωπίνων δικαιωμάτων Odhikar δήλωσε ότι είναι βάσιμες οι πληροφορίες περί μαζικών συλλήψεων και κακομεταχείρισης. Ως μέλος της αντιπροσωπείας του Ευρωπαϊκού Κοινοβουλίου στην Ένωση Περιφερειακής Συνεργασίας Νοτίου Ασίας (SAARC), επισκέφθηκα το Μπαγκλαντές αρκετές φορές. Παρόντες ήταν και πολλοί βουλευτές που βρίσκονται σήμερα εδώ. Σε αυτήν τη μετριοπαθή ισλαμική χώρα, πολλοί οι οποίοι κατέχουν υπεύθυνες θέσεις έχουν καλή πρόθεση. Αναμένουν απεγνωσμένα τη συμβολή των παραγόντων από το εξωτερικό, κυρίως από την Ευρωπαϊκή Ένωση - την Επιτροπή και το Συμβούλιο.
<P>
Κύριε Πρόεδρε, σας συγχαίρω για την απόφαση που μόλις λάβατε σχετικά με την απαρτία στο Ευρωπαϊκό Κοινοβούλιο. Κυρία Gill, θα ήθελα να μπορούμε να διατηρήσουμε ζωντανά όλα τα θέματα επείγοντος χαρακτήρα και να μην χρειάζεται να λέμε συνεχώς ότι θα τα χειριστεί η αρμόδια επιτροπή. Ο κ. Ματσάκης έχει απόλυτο δίκιο. Ένα βήμα περαιτέρω από αυτήν την άποψη θα ήταν ξαφνικά να μην υπάρχουν διακομματικές ομάδες. Αυτό θα ήταν μοιραίο, γιατί οι επιτροπές δεν μπορούν να αναλάβουν αυτό το έργο.
<P>
Πρέπει να αξιοποιήσουμε στον μέγιστο βαθμό την ευκαιρία της άνεσης χρόνου, ώστε να μην γινόμαστε πλέον μάρτυρες της παρούσας κατάστασης, όπου ο καημένος ο Πρόεδρος πρέπει να κτυπά το σφυρί του-γιατί στο μέλλον ελπίζουμε ότι θα έχουμε στη διάθεσή μας διπλάσιο χρόνο για να μιλούμε, έτσι ώστε το Ευρωπαϊκό Κοινοβούλιο να γίνει γνωστό ως η φωνή των ανθρωπίνων δικαιωμάτων και να καταστεί ισχυρότερο- και αυτό απαιτεί χρόνο.
<SPEAKER ID="263" NAME="Neena Gill">
εξ ονόματος της Ομάδας PSE. - (EN) Κύριε Πρόεδρε, έχοντας υπάρξει πρόεδρος της αντιπροσωπείας για τις σχέσεις με τις χώρες της Νότιας Ασίας και δεδομένου ότι έχω επισκεφθεί το Μπαγκλαντές, θα έλεγα ότι πρόκειται για ευάλωτο κράτος το οποίο έχει αντιμετωπίσει περισσότερες δυσκολίες από ό,τι του αναλογούσε από την άποψη των πολιτικών, περιβαλλοντικών, οικονομικών και κοινωνικών δυσχερειών. Ωστόσο, όταν ήμουν εκεί εντυπωσιάστηκα από τα δραστήρια και ελεύθερα μέσα ενημέρωσης και την αποφασιστικότητα των ανθρώπων να υπερκεράσουν τις δυσκολίες.
<P>
Πιστεύω ότι στο επίκεντρο των σχέσεών μας με το Μπαγκλαντές πρέπει να είναι η στήριξη προς τα δημοκρατικά κινήματα της χώρας, καθώς και η καθιέρωση του κράτους δικαίου και η παροχή βοήθειας για τη δημιουργία δημοκρατικών θεσμών. Ο ρόλος της ΕΕ είναι σημαντικός στο να βοηθήσει το Μπαγκλαντές να επιτύχει αυτούς τους στόχους, όμως αυτό θα πρέπει να μεταφραστεί σε εποικοδομητική δράση προς την κατεύθυνση της συνδρομής προς τη χώρα και όχι τον χειρισμό των προβλημάτων τους με περιττές και ανεπιθύμητες παρεμβάσεις.
<P>
Ειλικρινά χαιρετίζω την ανακοίνωση της διεξαγωγής εκλογών οι οποίες προγραμματίζεται να λάβουν χώρα την τρίτη εβδομάδα του ερχόμενου Δεκεμβρίου και καλώ την υπηρεσιακή κυβέρνηση να εγγυηθεί ότι οι εκλογές θα είναι ελεύθερες και δίκαιες και ότι θα επιτρέψει στην Επιτροπή Εκλογών να συνεχίσει την εφαρμογή του οδικού της χάρτη.
<P>
Θα ήθελα να σχολιάσω τα σημεία που ήγειρε εναντίον μου ο κ. Mann γιατί πιστεύω ότι δεν είναι σωστό να θίγουμε ζητήματα από προηγούμενη συζήτηση. Θα έλεγα ότι, αν αντιμετωπίζουμε με πραγματική σοβαρότητα τα θέματα επείγοντος χαρακτήρα, ο κ. Mann θα έπρεπε να βεβαιωθεί ότι αυτοί οι βουλευτές είναι παρόντες. Είναι καθήκον όλων μας να διασφαλίζουμε ότι οι συνάδελφοί μας είναι παρόντες γιατί υπάρχουν μειοψηφούσες ομάδες οι οποίες επηρεάζουν την εικόνα του Ευρωπαϊκού Κοινοβουλίου σε ολόκληρο τον κόσμο. Είναι σημαντικό όταν πραγματοποιούνται τέτοιου είδους συζητήσεις να το έχουμε αυτό υπόψη: είναι σημαντικό να συζητάμε θέματα επείγοντος χαρακτήρα, αλλά πρέπει να είναι όλοι οι βουλευτές παρόντες.
<SPEAKER ID="264" NAME="Janusz Onyszkiewicz">
εξ ονόματος της Ομάδας ALDE. - (PL) Κύριε Πρόεδρε, από την άποψη του μεγέθους του πληθυσμού, το Μπαγκλαντές είναι η έβδομη σε μέγεθος χώρα του κόσμου, με πληθυσμό ο οποίος υπερβαίνει τα 150 εκατομμύρια. " χώρα αυτή κατέκτησε την ανεξαρτησία της το 1971, αλλά υπέφερε επί 20 χρόνια υπό αυταρχικές κυβερνήσεις, οι οποίες πολύ συχνά είχαν στρατιωτικό χαρακτήρα. Το 1991, ωστόσο, μια νέα φάση άρχισε. " δημοκρατία έκανε την εμφάνισή της και σημειώθηκε αύξηση 5%. " πασίγνωστη εταιρεία Goldman Sachs είχε δηλώσει ότι το Μπαγκλαντές ήταν μια χώρα με πολλά υποσχόμενο μέλλον από την άποψη της ταχείας οικονομικής ανάπτυξης. Σήμερα γινόμαστε μάρτυρες μιας μαζικής ύφεσης, ενώ σοβεί και η πολιτική κρίση. Ο στρατός κυκλοφορεί στους δρόμους και επιθυμεί να αλλάξει το σύνταγμα προκειμένου να καθιερώσει, κατά τα λεγόμενά του, τη δική του μορφή δημοκρατίας. Αυτό το έχουμε ξανακούσει. Είχαμε την ευκαιρία να δούμε από κοντά ποια είναι αυτή η ειδική μορφή δημοκρατίας. Αν αυτή η νέα μορφή πρόκειται να επιτρέψει την ανάμειξη του στρατού στην πολιτική, πιστεύω ότι η κατάσταση θα πάρει πολύ κακή τροπή.
<SPEAKER ID="265" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, η κατάσταση στο Μπαγκλαντές υπήρξε ανέκαθεν πολύ σοβαρή, αλλά έχει επιδεινωθεί ακόμη περισσότερο τους τελευταίους 18 μήνες - από τότε δηλαδή που κηρύχθηκε η κατάσταση έκτακτης ανάγκης. Αποτέλεσμα αυτής ήταν, για παράδειγμα, η αύξηση του αριθμού των αποφάσεων για θανατική καταδίκη, καθώς και το γεγονός ότι πάνω από 300 000 άνθρωποι συνελήφθησαν, ορισμένοι εκ των οποίων έχουν υποστεί βασανιστήρια. Το πρόβλημα είναι ότι αυτές οι πράξεις καταστολής δεν δείχνουν να υποχωρούν. Πριν από έξι εβδομάδες, πάνω από 12 000 άνθρωποι συνελήφθησαν. Όλα αυτά συμβαίνουν μέσα σε ένα δραματικό οικονομικό πλαίσιο. Οι τιμές του ρυζιού και των βασικών ειδών διατροφής έχουν αυξηθεί κατά ένα τρίτο. Θα παρατηρηθεί ενδεχομένως και ένα τεράστιο κύμα μετανάστευσης προς το εξωτερικό, το οποίο θα ανέλθει στα 25 εκατομμύρια τα επόμενα 40 χρόνια. Αυτή η φυγή θα προκληθεί από τις πλημμύρες οι οποίες είναι πολύ πιθανό να συμβούν λόγω της ανόδου της στάθμης των υδάτων στον Κόλπο της Βεγγάλης. Όλα αυτά μας οδηγούν σε ένα συμπέρασμα: το Μπαγκλαντές είναι μια χώρα για την οποία πρέπει να δείξουμε ενδιαφέρον· πρέπει να την στηρίξουμε. Πρέπει επίσης να στηρίξουμε την οικονομική και δημοκρατική αλλαγή στη χώρα αυτή - την πιο φτωχή χώρα του κόσμου.
<SPEAKER ID="266" NAME="Eija-Riitta Korhola" AFFILIATION="PPE-DE">
(EN) Κύριε Πρόεδρε, σύμφωνα με την κατάσταση έκτακτης ανάγκης η οποία κηρύχθηκε το 2007, μπορεί κάποιος να κρατηθεί στη φυλακή επ' αόριστον χωρίς δικαστική εντολή, για λόγους εύλογης υποψίας περί ανάμειξης σε δραστηριότητες σχετικές με τη διαφθορά. Με την πρόσφατη σύλληψη του Motiur Rahman Nizami, οι ηγέτες των τριών κύριων πολιτικών κομμάτων του Μπαγκλαντές έχουν πλέον συλληφθεί με τη γενική κατηγορία της διαφθοράς.
<P>
Από τον Μάρτιο του 2008 τουλάχιστον 12 000 άτομα έχουν συλληφθεί και τους έχει αφαιρεθεί το δικαίωμα αποφυλάκισης με εγγύηση. Σε αυτούς περιλαμβάνονται χιλιάδες μέλη πολιτικών κομμάτων· θύματα, όμως, αυτού του κυνηγιού μαγισσών κατά της διαφθοράς έχουν πέσει και επιχειρηματίες και δημοσιογράφοι.
<P>
Δεδομένου ότι επίκεινται εκλογές τον φετινό Δεκέμβριο, οι κύριοι πολιτικοί ηγέτες αδυνατούν να συμμετάσχουν στον διάλογο, γεγονός το οποίο παρακωλύει τη δημοκρατική διαδικασία. Παρότι η υπηρεσιακή κυβέρνηση αρνείται τις κατηγορίες ότι οι εν λόγω συλλήψεις είναι πολιτικώς υποκινούμενες, η στρατηγική χρονική συγκυρία αυτών των περιστατικών είναι υπερβολικά συμπτωματική για να την αγνοήσουμε.
<P>
Στους κρατουμένους θα πρέπει να απαγγελθούν νομίμως κατηγορίες επί τη βάσει τεκμηριωμένων αποδεικτικών στοιχείων, ειδάλλως πρέπει να αποφυλακιστούν αμέσως. Αλλιώς το αποτέλεσμα των επικείμενων εκλογών θα είναι αποτέλεσμα απάτης και καθόλου δημοκρατικό.
<SPEAKER ID="267" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, τα προβλήματα του Μπαγκλαντές στα οποία έχουμε επικεντρώσει την προσοχή μας εδώ και αρκετά χρόνια εξακολουθούν να παραμένουν άλυτα. Ο κόσμος εξακολουθεί να μαθαίνει για όλο και περισσότερες περιπτώσεις παραβίασης ανθρωπίνων δικαιωμάτων στη χώρα αυτή. Από τον Ιανουάριο του 2007, το Μπαγκλαντές βρίσκεται σε κατάσταση έκτακτης ανάγκης. Το αντιτρομοκρατικό διάταγμα το οποίο εγκρίθηκε στις 11 Ιουνίου επέβαλε επιπλέον περιορισμούς στα ανθρώπινα δικαιώματα και μετατράπηκε σε ακόμη ένα όπλο στην πολιτική μάχη. Κατά τους τελευταίους 18 μήνες, έχουν γίνει 300 000 συλλήψεις, ενώ το πεδίο εφαρμογής της θανατικής ποινής διευρύνθηκε. Οι κρατούμενοι υποβάλλονται σε βασανιστήρια και πεθαίνουν υπό αδιευκρίνιστες συνθήκες. Οι αρχές του Μπαγκλαντές δεν προσπαθούν αρκετά να στηρίξουν την οικονομία της χώρας, τη στιγμή που οι τιμές των ειδών διατροφής έχουν αυξηθεί κατά περισσότερο του ενός τρίτου τους τελευταίους μήνες και το ένα τέταρτο του εδάφους της χώρας απειλείται από το συνεχή κίνδυνο των πλημμυρών και την ανθρωπιστική καταστροφή. Στη χώρα προσφέρεται ευκαιρία για αλλαγή με τη διεξαγωγή ελεύθερων κοινοβουλευτικών εκλογών, πριν από τις οποίες πρέπει να αρθεί η κατάσταση έκτακτης ανάγκης. Είναι σημαντικό η υπηρεσιακή κυβέρνηση να εγγυηθεί την ελευθεροτυπία κατά την προεκλογική περίοδο, καθώς και τη συμμετοχή των εκπροσώπων όλων των εθνοτικών και θρησκευτικών μειονοτήτων της χώρας στις εκλογές. " ΕΕ πρέπει να αποκαταστήσει το συντομότερο δυνατόν την ευρωπαϊκή αποστολή εκλογικών παρατηρητών στο Μπαγκλαντές, ενώ προηγουμένως το γραφείο της Ευρωπαϊκής Επιτροπής στο Μπαγκλαντές πρέπει να παρακολουθήσει προσεκτικά την πολιτική κατάσταση στη χώρα και την κατάσταση τήρησης των θεμελιωδών ανθρωπίνων δικαιωμάτων.
<SPEAKER ID="268" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η ελευθερία και η κρατική υπόσταση του Μπαγκλαντές εξασφαλίστηκαν και αγοράστηκαν εις βάρος της ζωής των εκατομμυρίων πολιτών του. Το έθνος αυτό υφίσταται επίσης και τεράστιες απώλειες λόγω της κατάστασής του και του ανάγλυφου του εδάφους του. Ταλανίζεται από φυσικές καταστροφές. Στη χώρα υπάρχει υπερπληθυσμός, με 1 040 κατοίκους ανά τετραγωνικό χιλιόμετρο· δεν έχει αστικοποιηθεί, ενώ το κατά κεφαλήν εισόδημα του πληθυσμού είναι πολύ χαμηλό. Πρόκειται για μια χώρα με σημαντικές δυσκολίες στη διακυβέρνηση λόγω του αναλφαβητισμού και της έλλειψης οδικού δικτύου και επικοινωνιών. Απαιτείται συνεχής βοήθεια από το εξωτερικό, κυρίως για τη δημιουργία ενός αποτελεσματικού δημοκρατικού συστήματος, γεγονός το οποίο αποτελεί σημαντικό και δυσεπίλυτο πρόβλημα για τις ισλαμικές χώρες. " μελέτη αποτελεσματικών μορφών παροχής βοήθειας είναι εξαιρετικά σημαντική, ώστε το Μπαγκλαντές να μην διοικείται από απολυταρχικές κυβερνήσεις. Τάσσομαι υπέρ του ψηφίσματος. Μια συζήτηση σχετικά με το θέμα της δημοκρατίας θα οδηγήσει ενδεχομένως στην ανάληψη θετικής δράσης εκ μέρους του Κοινοβουλίου.
<SPEAKER ID="269" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, η υπηρεσιακή κυβέρνηση του Μπαγκλαντές, με την υποστήριξη του στρατού, συλλαμβάνει χιλιάδες ανθρώπους, μεταξύ των οποίων και μέλη της αντιπολίτευσης. Παραμένουν φυλακισμένοι συνεχώς για μήνες χωρίς να τους απαγγέλλεται καμία κατηγορία. Αυτό συμβαίνει υπό το πρόσχημα του αγώνα κατά της διαφθοράς και της τρομοκρατίας. " κυβέρνηση διώκει επίσης τα ανεξάρτητα μέσα ενημέρωσης και επιτρέπει την πρακτική των βασανιστηρίων. Αυτή η κατάσταση συμβαίνει σε μια χώρα η οποία κατατάσσεται μεταξύ των πλέον φτωχών και πυκνοκατοικημένων του πλανήτη. Μέσα σε ένα τέτοιο πλαίσιο, οφείλουμε να δηλώσουμε με προβληματισμό ότι η Ευρωπαϊκή Ένωση δίδει ελάχιστη σημασία στα προβλήματα του Μπαγκλαντές. Αυτό πρέπει να αλλάξει. Μια καλή ευκαιρία για κάτι τέτοιο πρέπει να προέλθει από τις κοινοβουλευτικές εκλογές οι οποίες ανακοινώθηκε ότι θα διεξαχθούν στα τέλη του έτους. " Ευρωπαϊκή Επιτροπή και το Συμβούλιο θα πρέπει οπωσδήποτε να αναλάβουν πιο δραστήριο ρόλο, ώστε να αρθεί η κατάσταση έκτακτης ανάγκης και να πάψουν οι παραβιάσεις των ανθρωπίνων δικαιωμάτων. " ΕΕ πρέπει να ασκήσει έντονη πίεση για τις επερχόμενες εκλογές και να παρακολουθήσει προσεκτικά τόσο τις προετοιμασίες όσο και τη διεξαγωγή τους.
<SPEAKER ID="270" NAME="Jo Leinen" AFFILIATION="PSE">
(DE) Κύριε Πρόεδρε, η Ευρωπαϊκή Ένωση επιδεικνύει ζωτικό ενδιαφέρον για τις δημοκρατικές συνθήκες και τον σεβασμό των ανθρωπίνων δικαιωμάτων στο Μπαγκλαντές. Ενώνω και εγώ τη φωνή μου στην έκκληση για ελεύθερες και δίκαιες εκλογές και για την άρση των μέτρων έκτακτης ανάγκης στο εγγύς μέλλον. Είναι προφανές ότι δεν μπορεί να διεξαχθεί δημοκρατική συζήτηση σε κλίμα τρόμου και εκφοβισμού.
<P>
Καταθέτουμε τα αιτήματά μας στην υπηρεσιακή κυβέρνηση, είναι αλήθεια αυτό, πρέπει όμως να επισημάνουμε ότι το ύφος της πολιτικής ιθύνουσας τάξης του Μπαγκλαντές στερείται καλλιέργειας, καθώς και ότι τίποτα δεν γίνεται ειρηνικά αλλά με πολύ βίαιο τρόπο, ιδίως κατά τη διάρκεια των προεκλογικών εκστρατειών. Οι προεκλογικές εκστρατείες αποτελούν πάντα αντικείμενο εκφοβισμού των μειονοτήτων. Ως εκ τούτου, το μήνυμά μας απευθύνεται σε όλους τους παράγοντες, πρωτίστως στην κυβέρνηση, αλλά και στα κόμματα.
<P>
Παρόλα αυτά, κύριε Πρόεδρε, σέβομαι την απόφασή σας. Θα ήθελα, όμως, να επισημάνω ότι στον Κανονισμό αναφέρεται πως "αν η ψηφοφορία δείξει έλλειψη απαρτίας, η ψηφοφορία εγγράφεται στην ημερήσια διάταξη της επομένης συνεδρίασης" (άρθρο 149, παράγραφος 3). Θέλω να ελπίζω ότι τέτοιου είδους ψηφοφορίες διεξάγονται όχι παρουσία 30 βουλευτών αλλά 600, κάτι το οποίο ισχύει πάντα για τις μεσημβρινές ψηφοφορίες.
<SPEAKER ID="271" NAME="Justas Vincas Paleckis" AFFILIATION="PSE">
(LT) Το Μπαγκλαντές είναι από τις πλέον φτωχές χώρες του κόσμου. Είναι επίσης μία από τις πλέον πυκνοκατοικημένες χώρες του κόσμου. Το Μπαγκλαντές είναι η χώρα η οποία αντιμετωπίζει τον μεγαλύτερο κίνδυνο από την αλλαγή του κλίματος. Τέλος, η χώρα αυτή είναι μία από τις λιγότερο δημοκρατικές.
<P>
Απαρίθμησα τέσσερα προβλήματα, τέσσερις απειλές, μόνο η μία εκ των οποίων θα μπορούσε να φέρει μια ευημερούσα χώρα στα όρια της υποταγής. Ως εκ τούτου, προκειμένου να σπάσει αυτή η αλυσίδα, πρέπει να αποκατασταθεί η δημοκρατία· ακόμη και οι σημερινές συζητήσεις θα έπρεπε να οδηγήσουν προς αυτήν την κατεύθυνση.
<SPEAKER ID="272" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, ζητώ συγγνώμη που πρέπει να πάρω και πάλι τον λόγο, αλλά πρέπει και πάλι να απαντήσω στην κ. Gill. Διατύπωσε την κατηγορία ότι η συζήτηση τα απογεύματα της Πέμπτης και τα ψηφίσματα αποτελούν καρπό των επιθυμιών μικρών μειοψηφουσών Ομάδων. Επιτρέψτε μου να πω ότι αυτό είναι αγενές, άδικο και αβάσιμο. Τα ψηφίσματα αυτά συζητούνται αναλυτικά στις συνεδριάσεις στις οποίες οι αντιπρόσωποι όλων των ομάδων -συμπεριλαμβανομένης και της Ομάδας ΕΣΚ- είναι παρόντες, μία ή δύο ημέρες πριν από την απογευματινή συνεδρίαση της Πέμπτης. Εγκρίνονται από τους αντιπροσώπους των Ομάδων, αν συμφωνούν ως προς το περιεχόμενό τους, και στη συνέχεια τίθενται προς συζήτηση και ψηφοφορία.
<P>
Αν υπάρχει, λοιπόν, πρόβλημα με τη Σοσιαλιστική Ομάδα, αυτό δεν είναι δικό μας θέμα. Αυτό είναι πρόβλημα και θέμα της Ομάδας της κ. Gill. Ίσως δεν συζητούν τα θέματα αυτά επαρκώς ή εγκαίρως, αλλά αυτό είναι δικό της πρόβλημα. Όσον αφορά το απόγευμα της Πέμπτης, εκεί ισχύει ακριβώς το αντίθετο. Δεν πρόκειται για τις μειοψηφούσες Ομάδες. " Ομάδα ΕΛΚ-ΕΔ έχει την πλειοψηφία το απόγευμα της Πέμπτης και ψηφίζεται αυτό που επιθυμεί η Ομάδα ΕΛΚ-ΕΔ γιατί κατέχει την πλειοψηφία.
<SPEAKER ID="273" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, κατέστη συνήθης πρακτική του Ευρωπαϊκού Κοινοβουλίου να μελετά τα περιστατικά παραβίασης των ανθρωπίνων δικαιωμάτων, των δημοκρατικών αρχών και του κράτους δικαίου και να εγκρίνει τα κατάλληλα ψηφίσματα στην Ολομέλεια. Ένα από τα θέματα που εξετάζουμε σήμερα είναι η κατάσταση στο Μπαγκλαντές, όπου οι εκλογές οι οποίες είχε προγραμματιστεί να διεξαχθούν στις 22 Ιανουαρίου 2007 δεν πραγματοποιήθηκαν και μετατέθηκαν για τον Δεκέμβριο του 2008. Το γεγονός αυτό όξυνε την κατάσταση, οδηγώντας, από τη μία πλευρά, σε πολυάριθμες κοινωνικο-πολιτικές διαδηλώσεις και, από την άλλη, στην επιβολή πιο αυστηρών νομικών κανονισμών και μια πιο σκληρή απάντηση εκ μέρους των κυβερνητικών δυνάμεων. Οι εκφράσεις "τρομοκρατία, πράξεις επιζήμιες για τα αγαθά και τους ανθρώπους και σοβαρά εγκλήματα" χρησιμοποιούνται συχνά ως αφορμή για συλλήψεις και καταδικαστικές αποφάσεις των δικαστηρίων. Οι ταραχές επιδεινώνονται λόγω της κρίσης στις τιμές των ειδών διατροφής, η οποία οδηγεί σε αύξηση των δαπανών για τρόφιμα ακόμη και κατά 60%. Το πρόβλημα δεν μπορεί να επιλυθεί με χρήση βίας - συλλήψεις, καταδικαστικές αποφάσεις, φυλακίσεις. Αυτό που χρειάζεται είναι συμφιλίωση ανάμεσα στις αντιμαχόμενες φατρίες. Αυτή η συμφιλίωση μπορεί να επιτευχθεί με τη διεξαγωγή δημοκρατικών εκλογών, επομένως έχει νόημα ένα ψήφισμα το οποίο θα απευθύνει έκκληση για τη διεξαγωγή τους και πρέπει να το στηρίξουμε.
<SPEAKER ID="274" NAME="Πρόεδρος">
Προτού δώσω τον λόγο στην Επιτροπή, θα ήθελα να απαντήσω στον φίλο μου κ. Leinen.
<P>
Τζο, είπες ότι αν δεν ψηφίσουμε σήμερα το απόγευμα, η ψηφοφορία θα διεξαχθεί την επόμενη φορά. Θα είχες δίκιο αν δεν επρόκειτο για ψηφοφορία επί θεμάτων επείγοντος χαρακτήρα, γιατί το άρθρο 115, παράγραφος 6 του Κανονισμού, σύμφωνα με την ερμηνεία της Επιτροπής Συνταγματικών Υποθέσεων της οποίας είσαι πρόεδρος, ορίζει σαφέστατα ότι οι προτάσεις ψηφίσματος επί θέματος επείγοντος χαρακτήρα οι οποίες δεν μπορούν να εξετασθούν στο χρονικό διάστημα που προβλέπεται για τη συζήτηση αυτή καθίστανται άκυρες. Το αυτό ισχύει και για τις προτάσεις ψηφίσματος για τις οποίες διαπιστώνεται η έλλειψη απαρτίας.
<P>
Συνεπώς, αποκλειστικά και μόνο για θέματα επείγοντος χαρακτήρα, αν διαπιστωθεί έλλειψη απαρτίας πριν από την ώρα των ψηφοφοριών, τότε η ψηφοφορία δεν διεξάγεται σε καμία χρονική στιγμή. Δεν αναβάλλεται· αυτό ορίζεται στο άρθρο 115, παράγραφος 6.
<SPEAKER ID="275" NAME="Olli Rehn">
Μέλος της Επιτροπής. - (EN) Κύριε Πρόεδρε, οι κοινοβουλευτικές εκλογές του Δεκεμβρίου είναι πράγματι σημαντικές για τη διασφάλιση βιώσιμης δημοκρατίας στο Μπαγκλαντές. Έχει σημειωθεί πρόοδος, αλλά απαιτείται πολύ περισσότερη, ιδίως στον τομέα των ανθρωπίνων δικαιωμάτων.
<P>
Μέχρι τώρα αποτιμάμε ως εξαιρετικά θετικά τα βήματα που έχουν γίνει από την κυβέρνηση για την προετοιμασία των εκλογών όσον αφορά το εκλογικό πλαίσιο και τον διάλογο με τα πολιτικά κόμματα. Στον τομέα της τεχνικής προετοιμασίας έχει επιτευχθεί ουσιαστική πρόοδος.
<P>
Ωστόσο, δεδομένου ότι στο Μπαγκλαντές ισχύει η κατάσταση έκτακτης ανάγκης, θα παρακολουθούμε εκ του σύνεγγυς αν η προοδευτική άρση των περιορισμών που έχουν επιβληθεί στην άσκηση των αστικών και πολιτικών δικαιωμάτων θα επιτρέψει τη διεξαγωγή αξιόπιστων, ελεύθερων και δίκαιων εκλογών. Θα ήθελα επίσης να διευκρινίσω ότι η δέσμευσή μας στη διαδικασία, συμπεριλαμβανομένης και της πιθανής επαναδραστηριοποίησης της αποστολής εκλογικών παρατηρητών η οποία ανεστάλη στις αρχές του 2007, συνδέεται με αυτήν τη δέσμευση της κυβέρνησης.
<P>
Συμμεριζόμαστε επίσης τις ανησυχίες που εκφράζονται στο ψήφισμά σας της 6ης Σεπτεμβρίου 2007, καθώς και στις προτάσεις ψηφίσματος που υπέβαλαν οι πολιτικές ομάδες για τη σημερινή συζήτηση. Οι περιορισμοί στην άσκηση των θεμελιωδών ελευθεριών πρέπει να μειωθούν στο απολύτως απαραίτητο για την εγγύηση της ασφάλειας.
<SPEAKER ID="276" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος των συζητήσεων.
<SPEAKER ID="277" NAME="Charles Tannock  " AFFILIATION="PPE-DE">
γραπτώς. - (EN) Το Μπαγκλαντές είναι μια μεγάλη στρατηγικής σημασίας χώρα της Νότιας Ασίας με 153 εκατομμύρια κατοίκους και περίπου 80 εκατομμύρια εγγεγραμμένους ψηφοφόρους, γεγονός που την καθιστά μία από τις μεγαλύτερες δημοκρατίες του κόσμου.
<P>
" υπηρεσιακή κυβέρνηση ενημέρωσε την ΕΕ και τις "ΠΑ ότι θα προχωρήσει στη διεξαγωγή δημοκρατικών εκλογών τον Δεκέμβριο του 2008, έχοντας ολοκληρώσει με επιτυχία τη σύνταξη των εκλογικών καταλόγων οι οποίοι δεν μπορούν να υποστούν νοθεία. Ο στρατός δεσμεύτηκε να αποσυρθεί από την άσκηση πολιτικής. " πρώην πρωθυπουργός Σεΐχ Χασίνα αφέθηκε ελεύθερη για ανθρωπιστικούς λόγους. Οι έκτακτες εξουσίες, για τις οποίες το εν λόγω ψήφισμα δικαίως επιθυμεί να αρθούν, ισχύουν ακόμη και πρέπει να καταργηθούν πριν από τις εκλογές. Ο μεγάλος αριθμός των ατόμων που συνελήφθησαν κατόπιν των περσινών βίαιων επεισοδίων, τα οποία οδήγησαν στην επιβολή της κατάστασης έκτακτης ανάγκης, πρέπει είτε να αφεθούν ελεύθερα είτε να τους απαγγελθούν κατηγορίες. Οι μακροπρόθεσμοι παρατηρητές της ΕΕ πρέπει να επιστρέψουν το συντομότερο δυνατόν, ώστε να παρακολουθήσουν την κατάσταση πριν από τις εκλογές.
<P>
" ΕΕ παρακολουθεί πολύ προσεκτικά το Μπαγκλαντές, με δεδομένες τις ανησυχίες σχετικά με την επιδεινούμενη κατάσταση των ανθρωπίνων δικαιωμάτων τα τελευταία χρόνια και τη διογκούμενη ισλαμιστική ριζοσπαστικοποίηση της κοινωνίας, με τη φυγή ινδουιστών, αχμάντι και χριστιανών, καθώς και τη φαινομενική εγκατάλειψη εκ μέρους της κυβέρνησης του επιτυχημένου μοντέλου της κοσμικής πολυκομματικής δημοκρατίας. Το Μπαγκλαντές έχει όλα τα χαρακτηριστικά μιας επιτυχημένης δημοκρατίας στον μουσουλμανικό κόσμο και η ΕΕ πρέπει να το στηρίξει σθεναρά.

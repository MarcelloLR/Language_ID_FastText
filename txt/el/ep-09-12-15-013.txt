<CHAPTER ID="013">
Συμπεράσματα του Συμβουλίου «Εξωτερικές Υποθέσεις» σχετικά με την ειρηνευτική διαδικασία στη Μέση Ανατολή, ιδίως όσον αφορά την κατάσταση στην Ανατολική Ιερουσαλήμ (συζήτηση)
<SPEAKER ID="177" NAME="Πρόεδρος">
" ημερήσια διάταξη προβλέπει τη συζήτηση των δηλώσεων του Συμβουλίου και της Επιτροπής για τα συμπεράσματα του Συμβουλίου "Εξωτερικές Υποθέσεις" σχετικά με την ειρηνευτική διαδικασία στη Μέση Ανατολή, ιδίως όσον αφορά την κατάσταση στην Ανατολική Ιερουσαλήμ.
<SPEAKER ID="178" NAME="Cecilia Malmström" LANGUAGE="SV">
Κύριε Πρόεδρε, η σύγκρουση στη Μέση Ανατολή ήταν ένα από τα θέματα που συζητήσαμε εδώ στο Κοινοβούλιο κατά την έναρξη της σουηδικής Προεδρίας. Αισθάνομαι ικανοποίηση που είμαι σε θέση να επανέλθω και να σας ενημερώσω στο τέλος της θητείας μας.
<P>
Ο υπουργός Εξωτερικών της Σουηδίας, Carl Bildt, ήταν επίσης στην Επιτροπή Εξωτερικών Υποθέσεων την προηγούμενη εβδομάδα, όπου παρουσίασε μία έκθεση και διεξήγαγε εκτενείς συζητήσεις, μεταξύ άλλων και σχετικά με τη Μέση Ανατολή. Την προηγούμενη εβδομάδα, το Συμβούλιο "Εξωτερικές Υποθέσεις" συζήτησε την κατάσταση στη Μέση Ανατολή και ενέκρινε τα συμπεράσματα. Είμαστε ικανοποιημένοι που και τα 27 κράτη μέλη υποστηρίζουν αυτά τα συμπεράσματα, τα οποία καθιστούν σαφείς τις απόψεις της ΕΕ για την ειρηνευτική διαδικασία στη Μέση Ανατολή.
<P>
Μέσω αυτών των συμπερασμάτων το Συμβούλιο και η Προεδρία επιθυμούν να στείλουν ένα πολύ σαφές και ισχυρό μήνυμα από την Ευρώπη, το οποίο ελπίζουμε ότι μπορεί να οδηγήσει σύντομα στην επανέναρξη των διαπραγματεύσεων μεταξύ των εμπλεκόμενων μερών. Μας ανησυχεί η έλλειψη προόδου στην ειρηνευτική διαδικασία στη Μέση Ανατολή. Ως εκ τούτου, καταστήσαμε σαφή την υποστήριξή μας στις προσπάθειες των "νωμένων Πολιτειών για την επίτευξη ειρήνης. " ΕΕ καλεί τα εμπλεκόμενα μέρη να αναλάβουν την ευθύνη και να ξεκινήσουν διαπραγματεύσεις σχετικά με όλα τα ζητήματα του τελικού καθεστώτος, συμπεριλαμβανομένων της Ιερουσαλήμ, των συνόρων, των προσφύγων και της ασφάλειας. Τα συμπεράσματά μας αντανακλούν επίσης τη θέση της ΕΕ σχετικά με τη Μέση Ανατολή βάσει του διεθνούς δικαίου, την οποία έχουμε τηρήσει επί μακρόν και εκφράσει σε πολλές περιπτώσεις.
<P>
" θέση της ΕΕ είναι, μεταξύ άλλων, ότι μία συμφωνηθείσα λύση δύο κρατών πρέπει να βασίζεται στα σύνορα του 1967 και ότι οι οικισμοί είναι παράνομοι. " Ιερουσαλήμ είναι ένα ζήτημα τελικού καθεστώτος και καταστήσαμε σαφές ότι, προκειμένου να επιτευχθεί πραγματική ειρήνη, το καθεστώς της Ιερουσαλήμ ως μελλοντικής πρωτεύουσας δύο κρατών πρέπει να διευθετηθεί μέσω διαπραγματεύσεων. " επανέναρξη των ισραηλινο-παλαιστινιακών διαπραγματεύσεων συνδέθηκε με το ζήτημα των οικισμών για μεγάλο μέρος του χρόνου. Πρόσφατα, η ισραηλινή κυβέρνηση ανακοίνωσε το μερικό και προσωρινό "πάγωμα" των οικισμών. Το Συμβούλιο "Εξωτερικές Υποθέσεις" επικροτεί αυτήν την απόφαση και ελπίζουμε ότι θα συμβάλει στην επανέναρξη ουσιαστικών διαπραγματεύσεων.
<P>
Ωστόσο, επισημαίνουμε με ανησυχία την αιφνιδιαστική απόφαση της ισραηλινής κυβέρνησης στις 13 Δεκεμβρίου να συμπεριλάβει για πρώτη φορά τους οικισμούς στο πρόγραμμα Εθνικών Τομέων Προτεραιότητας. " απόφαση αυτή αντιβαίνει στο πνεύμα του "παγώματος" των οικισμών και ζημιώνει τις προσπάθειες για τη δημιουργία κλίματος που μπορεί να συμβάλει στην επίτευξη μακροχρόνιας λύσης στη σύγκρουση. " συνάδελφός μου, η υπουργός Διεθνούς Αναπτυξιακής Συνεργασίας της Σουηδίας, Gunilla Carlsson, επισκέφτηκε την Επιτροπή Ανάπτυξης στο Ευρωπαϊκό Κοινοβούλιο στις αρχές Σεπτεμβρίου. Υποσχέθηκε να παρακολουθήσει τις εξελίξεις σε τοπικό επίπεδο, να παράσχει βοήθεια και να παρέμβει στους τομείς των οποίων όλοι έχουμε επίγνωση - την κατάσταση στην Ανατολική Ιερουσαλήμ και γύρω από αυτήν, τους οικισμούς και ζητήματα όπως η πρόσβαση και η μετακίνηση, ιδίως όσον αφορά τη Γάζα. Τηρήσαμε αυτήν την υπόσχεση.
<P>
Τους τελευταίους μήνες, υπό την ηγεσία της Προεδρίας, η ΕΕ υιοθέτησε σαφή θέση αναφορικά με τους οικισμούς και το συνεχιζόμενο κλείσιμο των συνόρων της Γάζας. " πολιτική κλεισίματος των συνόρων είναι απαράδεκτη και έχει το αντίθετο από το επιδιωκόμενο αποτέλεσμα. " ΕΕ εξακολουθεί να απαιτεί να ανοίξουν άμεσα και άνευ όρων οι συνοριακές διαβάσεις για τη ροή ανθρωπιστικής βοήθειας, εμπορικών αγαθών και ατόμων. Το Συμβούλιο έχει ζητήσει επίσης να γίνει σεβαστή η πλήρης εφαρμογή του ψηφίσματος 1860 του Συμβουλίου Ασφαλείας των "νωμένων Εθνών, καθώς και το διεθνές ανθρωπιστικό δίκαιο. Αυτοί που κρατούν τον απαχθέντα ισραηλινό στρατιώτη, Gilad Shalit, πρέπει να τον απελευθερώσουν αμέσως.
<P>
Θα ήθελα να πω μερικά ακόμη πράγματα για τη Γάζα. Φυσικά, ελπίζουμε να συνεχιστούν οι διαμεσολαβητικές προσπάθειες της Αιγύπτου και του Αραβικού Συνδέσμου. Είναι σημαντικό να αποτραπεί η μόνιμη διαίρεση μεταξύ της Δυτικής Όχθης και της Ανατολικής Ιερουσαλήμ από τη μια πλευρά και της Γάζας από την άλλη. Προσβλέπουμε σε ελεύθερες και δίκαιες εκλογές όταν οι συνθήκες το επιτρέψουν. Ένα πράγμα είναι σαφές - η ειρήνη μεταξύ Ισραηλινών και Παλαιστινίων μπορεί να επιτευχθεί μόνο εάν οι Παλαιστίνιοι είναι ενωμένοι.
<P>
Οι διπλωμάτες μας στην περιοχή παρακολουθούν στενά την κατάσταση στην Ανατολική Ιερουσαλήμ. Κατά τη γνώμη τους, το Ισραήλ αποδυναμώνει την παλαιστινιακή κοινότητα στην πόλη. Αυτό μας ανησυχεί. " ΕΕ θα αυξήσει τη βοήθειά της στην Ανατολική Ιερουσαλήμ για να διευκολύνει τις συνθήκες διαβίωσης των Παλαιστινίων. Το ισχυρό μήνυμα αναφορικά με την Ανατολική Ιερουσαλήμ στα συμπεράσματα του Συμβουλίου αποτελεί σαφή απόδειξη της ανησυχίας μας για την κατάσταση. Είναι σημαντικό να θυμόμαστε ότι οι διακανονισμοί μεταξύ Ισραήλ και Συρίας καθώς και μεταξύ Ισραήλ και Λιβάνου αποτελούν προϋποθέσεις για να υπάρξει ειρήνη στη Μέση Ανατολή. " ΕΕ επικροτεί τις πρόσφατες ανακοινώσεις του Ισραήλ και της Συρίας οι οποίες επιβεβαιώνουν τη βούλησή τους να προωθήσουν την ειρηνευτική διαδικασία. Είναι αυτονόητο ότι αυτό θα είχε εξαιρετικά θετικές επιπτώσεις σε ολόκληρη την περιοχή.
<SPEAKER ID="179" NAME="Catherine Ashton" LANGUAGE="EN">
Κύριε Πρόεδρε, το Συμβούλιο ενέκρινε εξαιρετικά ουσιαστικά συμπεράσματα όσον αφορά την ειρηνευτική διαδικασία στη Μέση Ανατολή την προηγούμενη εβδομάδα. Τα συμπεράσματα αυτά καταλήγουν σε μία κατ' αρχήν θέση σχετικά με ορισμένα κρίσιμα ζητήματα με σαφή και αποφασιστικό τρόπο. Δεν θα εμμείνω στα συμπεράσματα ούτε θα επαναλάβω αυτά που είπε η Προεδρία. Αρκεί να πούμε ότι, επιβεβαιώνοντας τις αρχές μας, ελπίζω να βοηθήσαμε στην αποκατάσταση της εμπιστοσύνης των Παλαιστινίων και στην προθυμία τους να συμμετάσχουν στην ειρηνευτική διαδικασία. Τα συμπεράσματα, φυσικά, θα αποτελέσουν σημαντική βοήθεια για μένα παρέχοντάς μου σαφή καθοδήγηση για τους μήνες που έρχονται.
<P>
Με καλέσατε σήμερα εδώ για να μιλήσω για το πολιτικό μας έργο, αλλά και για την κατάσταση στην Ανατολική Ιερουσαλήμ. Πρόκειται για έναν τομέα που προκαλεί σοβαρή ανησυχία. " Ανατολική Ιερουσαλήμ είναι κατεχόμενη, το ίδιο και το υπόλοιπο της Δυτικής Όχθης. " ΕΕ αντιτίθεται στην κατεδάφιση των σπιτιών των Παλαιστινίων, στην έξωση των οικογενειών τους, στην κατασκευή ισραηλινών οικισμών και στην πορεία του διαχωριστικού φράγματος. " ΕΕ αντιμετωπίζει τα ζητήματα αυτά σε πολιτικό επίπεδο μέσω διπλωματικών διαύλων και στις δημόσιες δηλώσεις μας. Αντιμετωπίζουμε την κατάσταση επίσης μέσω πρακτικής βοήθειας που στοχεύει στη στήριξη του παλαιστινιακού πληθυσμού στην Ανατολική Ιερουσαλήμ. Για παράδειγμα, υπάρχει έλλειψη 1 200 αιθουσών διδασκαλίας για τα παιδιά των Παλαιστινίων στην πόλη, γι' αυτό βοηθάμε στην ενίσχυση των εκπαιδευτικών εγκαταστάσεων. Επιπλέον, δίνουμε τη δυνατότητα στα παλαιστινιακά νοσοκομεία στην Ανατολική Ιερουσαλήμ να παραμείνουν βιώσιμα και εργαζόμαστε με τους νέους Παλαιστινίους στην πόλη οι οποίοι πλήττονται από υψηλά ποσοστά ανεργίας και ψυχολογικά προβλήματα. Μέχρι σήμερα, η ΕΕ εφαρμόζει στην Ανατολική Ιερουσαλήμ δραστηριότητες των οποίων το κόστος ανέρχεται σε 4,6 εκατομμύρια ευρώ.
<P>
Μία άλλη πτυχή που προκαλεί ανησυχία είναι, φυσικά, η κατάσταση στη Γάζα. Έχουμε ζητήσει επίμονα τη ροή βοήθειας, εμπορίου και προσώπων. Εκφράζουμε την έντονη ανησυχία μας για τις καθημερινές συνθήκες διαβίωσης των κατοίκων της Γάζας: από τη σύγκρουση του Ιανουαρίου, οι δωρητές δεν έχουν καταφέρει να κάνουν εργασίες αποκατάστασης, ενώ υφίστανται σοβαρά ζητήματα, όπως αυτό της έλλειψης καθαρού πόσιμου νερού. Το Ισραήλ θα πρέπει να ανοίξει εκ νέου τις διαβάσεις χωρίς καθυστέρηση, πράγμα που θα επιτρέψει την αναζωογόνηση του ιδιωτικού τομέα και τη μείωση της εξάρτησης της Γάζας από τη βοήθεια.
<P>
Είναι τώρα καιρός να αναλάβουμε δράση και να θέσουμε σε εφαρμογή τα συμπεράσματα του Συμβουλίου. Χρειάζεται τώρα να σκεφτούμε πώς μπορούμε να αρχίσουμε εκ νέου μια πολιτική διαδικασία. Οι δύο πλευρές εμφανίζονται να έχουν απομακρυνθεί ακόμη περισσότερο και να έχουν εμπλακεί σε ένα παιχνίδι μέχρις εσχάτων. Πρόκειται σύντομα να ταξιδέψω στην περιοχή, και κύριος στόχος μου θα είναι να συναντήσω τους βασικούς πρωταγωνιστές και να δω από πρώτο χέρι πώς μπορεί η ΕΕ να προωθήσει αλλαγές. Πιστεύω ότι όλοι συμφωνούμε με τη γενική και επιτακτική προτεραιότητα της επανέναρξης των ισραηλινο-παλαιστινιακών διαπραγματεύσεων - διαπραγματεύσεις όχι για χάρη των διαπραγματεύσεων αλλά για να επιτευχθεί μια ειρηνευτική συμφωνία και να γυρίσει η σελίδα. Δεν μπορούμε -όπως δεν αμφιβάλλω ότι ούτε η περιοχή μπορεί- να ανεχθούμε ακόμη έναν γύρο άκαρπων διαπραγματεύσεων. Οι διαπραγματεύσεις διεξάγονται με διακοπές για αρκετά χρόνια, ξεκινώντας από τη δήλωση αρχών του Όσλο που υπογράφτηκε τον Σεπτέμβριο του 1993. Αυτό συνέβη πριν από 16 χρόνια. Οι διαπραγματεύσεις θα πρέπει να βασίζονται στο διεθνές δίκαιο και να σέβονται προηγούμενες συμφωνίες. Όλα τα ζητήματα θα πρέπει να τεθούν στο τραπέζι, συμπεριλαμβανομένου του καθεστώτος της Ιερουσαλήμ ως μελλοντικής κοινής πρωτεύουσας.
<P>
Θα πρέπει επίσης να λάβουν χώρα εντός ενός συμφωνηθέντος χρονικού πλαισίου με αποτελεσματική διαμεσολάβηση. Χρειάζεται να δούμε σοβαρή δέσμευση και πολιτική βούληση τόσο από το Ισραήλ όσο και από την Παλαιστίνη για τη διεξαγωγή σοβαρών και ουσιαστικών διαπραγματεύσεων. " Ευρωπαϊκή Ένωση είναι εδώ για να βοηθήσει και τα δύο μέρη να δεχτούν να συμμετάσχουν στις διαπραγματεύσεις και να τους παράσχει στήριξη στη δύσκολη αυτή πορεία. Είμαι εδώ για να διασφαλίσω ότι η Ευρώπη εργάζεται αποτελεσματικά και αρμονικά.
<P>
" ΕΕ έχει υποστηρίξει με συνέπεια τόσο το Ισραήλ όσο και τους Παλαιστινίους δίνοντάς τους χρόνο και χώρο για να διαπραγματευτούν διμερώς. Με τη βοήθειά μας η Παλαιστινιακή Αρχή κατέστη ικανή να αναπτύξει τους θεσμούς του μελλοντικού κράτους της Παλαιστίνης, ώστε να μπορεί να προσφέρει υπηρεσίες στον λαό του και να είναι ένας αξιόπιστος γείτονας στην περιοχή. Σήμερα, ωστόσο, οι Παλαιστίνιοι είναι χωρισμένοι τόσο πολιτικά όσο και σωματικά. Οι αξιόπιστες διαπραγματεύσεις απαιτούν έναν ισχυρό και ενωμένο παλαιστινιακό εταίρο. Το Ισραήλ πρόκειται να ωφεληθεί, όχι να χάσει, από έναν ισχυρό παλαιστινιακό εταίρο.
<P>
Το Ισραήλ έκανε ένα πρώτο βήμα με το προσωρινό και μερικό "πάγωμα" των οικισμών. Ελπίζουμε ότι αυτό θα συμβάλει στην επανέναρξη ουσιαστικών διαπραγματεύσεων.
<P>
Οι "νωμένες Πολιτείες παραμένουν αναγκαίος και καίριος πρωταγωνιστής στη Μέση Ανατολή. Οι προϋποθέσεις για μια αποτελεσματική συνεργασία ΕΕ"ΠΑ στη Μέση Ανατολή σπάνια υπήρξαν τόσο καλές. Είναι καιρός να κάνουμε τη συνεργασία αυτή πραγματικότητα συντονίζοντας στενά τις θέσεις και τη στρατηγική μας. " ΕΕ θα συνεχίσει να υποστηρίζει και να συνεργάζεται στενά με τις "ΠΑ μέσω της Τετραμερούς Διάσκεψης. " Τετραμερής Διάσκεψη χρειάζεται ενδυνάμωση - το τωρινό αδιέξοδο στην ειρηνευτική διαδικασία το απαιτεί. " Τετραμερής Διάσκεψη μπορεί να προσφέρει την προσεκτική, πλην όμως δυναμική, διαμεσολάβηση που απαιτείται.
<P>
" ειρήνη στη Μέση Ανατολή απαιτεί μία ολοκληρωμένη λύση. Τόσο η Συρία όσο και ο Λίβανος μπορούν να διαδραματίσουν σημαντικό ρόλο. Προσβλέπουμε στην εφαρμογή της αραβικής πρωτοβουλίας για την ειρήνη. Πρέπει να αποτελέσουν μέρος της λύσης. " προσέγγισή μας θα πρέπει να είναι περιφερειακή και χωρίς αποκλεισμούς. Ένα πολυμερές πλαίσιο θα πρέπει να συμπληρώνει το διμερές ισραηλινο-παλαιστινιακό πλαίσιο.
<P>
Τους επόμενους μήνες σκοπεύω να παραμείνω σε στενή επαφή με το Κοινοβούλιο σχετικά με όλα αυτά τα ζητήματα. Γνωρίζω τον ενεργό ρόλο που διαδραματίζει το Κοινοβούλιο, κυρίως με την ιδιότητά του ως αρμόδιας για τον προϋπολογισμό αρχής. Σε πολιτικό επίπεδο, οι αντιπροσωπείες του ΕΚ συνεργάζονται απευθείας με το ισραηλινό κοινοβούλιο (Κνεσέτ) και το Παλαιστινιακό Νομοθετικό Συμβούλιο. Την προηγούμενη εβδομάδα, η αντιπροσωπεία στο Παλαιστινιακό Νομοθετικό Συμβούλιο μετέβη στα κατεχόμενα παλαιστινιακά εδάφη και μας ενημέρωσε με μεγάλη ανησυχία σχετικά με την κατάσταση στην περιοχή.
<P>
Τέλος, επικροτώ τη συνέχιση της ομάδας εργασίας του Κοινοβουλίου σχετικά με την ειρηνευτική διαδικασία, η οποία θα συνεδριάσει ξανά αυτήν την εβδομάδα.
<SPEAKER ID="180" NAME="Ιωάννης Κασουλίδης" LANGUAGE="EN">
Κύριε Πρόεδρε, κατά τη διάρκεια μιας επίσκεψης νέων ισραηλινών και παλαιστίνιων ηγετών στο Ευρωπαϊκό Κοινοβούλιο πραγματοποιήθηκε εις βάθος συζήτηση που περιέγραψε μια ειρηνική διευθέτηση για το μέλλον τους - λύση δύο ασφαλών και αναγνωρισμένων κρατών βάσει των συνόρων του 1967 με την Ιερουσαλήμ ως κοινή πρωτεύουσα· αποστρατικοποίηση του παλαιστινιακού κράτους· επαναφορά της αραβικής πρωτοβουλίας για την ειρήνη του 2007· εγγυήσεις από το ΝΑΤΟ· και διευθέτηση του ζητήματος των προσφύγων κατά τρόπο που δεν μεταβάλλει τον δημογραφικό χαρακτήρα του εβραϊκού κράτους.
<P>
Ενώ οι νέοι οραματίζονται ένα κοινό μέλλον, οι μεγαλύτεροί τους εξακολουθούν να διαφωνούν για το αν θα πρέπει να αρχίσουν διαπραγματεύσεις. " αιγυπτιακή πρωτοβουλία για την ενδοπαλαιστινιακή συμφιλίωση -έτσι ώστε να υπάρχει ένας συνομιλητής- εξακολουθεί να μελετάται, ενώ η ρύθμιση της ασφάλειας στη Γάζα με την απελευθέρωση των κρατουμένων, όπως του Gilad Shalit, αναμένεται ακόμη. Στο μεταξύ, τα τετελεσμένα γεγονότα στην περιοχή, σύμφωνα με έκθεση του επικεφαλής της αποστολής της ΕΕ στην Ανατολική Ιερουσαλήμ, καθιστούν το παλαιστινιακό κράτος όλο και λιγότερο βιώσιμο.
<P>
Εκφράζω τη λύπη μου διότι το Ισραήλ, ένα δημοκρατικό κράτος, δίνει ελάχιστη προσοχή στη ζημία που προκαλούν κάποιες από τις πράξεις του κατά τη διεθνή κοινή γνώμη και αρκείται μόνο στον περιορισμό της ζημίας αργότερα.
<SPEAKER ID="181" NAME="Hannes Swoboda" LANGUAGE="DE">
Κύριε Πρόεδρε, κυρία Malmström, κυρία Αντιπρόεδρε της Επιτροπής και Ύπατη Εκπρόσωπε της Ένωσης για θέματα εξωτερικής πολιτικής και πολιτικής ασφάλειας, θα ήθελα καταρχάς να εκφράσω τις ειλικρινείς ευχαριστίες μου προς τη σουηδική Προεδρία γι' αυτήν την πρωτοβουλία. Ήταν μια καλή πρωτοβουλία και θα ήθελα να σας συγχαρώ γι' αυτήν. Θα ήθελα επίσης να ευχαριστήσω τη βαρόνη Ashton που κάθεται στην πλευρά της Επιτροπής κατά την πρώτη της εμφάνιση εδώ, αν και μίλησε πρωτίστως υπό την ιδιότητά της ως Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφάλειας. Το θέμα είναι εξάλλου μια κοινή εξωτερική πολιτική και πολιτική ασφάλειας. Κατά κάποιον τρόπο ενδέχεται να μην είναι καν σημαντικό σε ποια πλευρά κάθεστε. Σημαντικό είναι ότι είστε εδώ και ότι εκπροσωπείτε μια κοινή εξωτερική πολιτική.
<P>
Το δεύτερο σημείο που θα ήθελα να αναφέρω είναι ότι η δήλωση που ενέκρινε το Συμβούλιο είναι μια καλή δήλωση και σε καμία περίπτωση κατά του Ισραήλ. Αντιθέτως, είναι προς το συμφέρον του Ισραήλ και της ασφάλειας και σταθερότητάς του. Είναι πολύ σημαντικό να το τονίσουμε αυτό. Εάν εμείς, ως Ευρωπαίοι, πρόκειται να διαδραματίσουμε ενεργό ρόλο στο ζήτημα αυτό, είναι σημαντικό να συνεχίσουμε να το κάνουμε. Θα σας παρακαλούσα, βαρόνη Ashton, να το λάβετε σοβαρά υπόψη σας.
<P>
Πριν από μερικές ημέρες, βρισκόμασταν στις "νωμένες Πολιτείες, όπου διεξαγάγαμε συζητήσεις με τους συναδέλφους μας από το Κογκρέσο. Όταν βρίσκεται αντιμέτωπος με τη μονόπλευρη προσέγγιση του Κογκρέσου και την έλλειψη κατανόησης για την κατάσταση των Παλαιστινίων, ο πρόεδρος Obama διαθέτει ελάχιστες επιλογές. Αισθανόμαστε μεγάλη συμπόνια για την κατάσταση στο Ισραήλ. Είμαστε επίσης αντίθετοι σε οποιαδήποτε μορφή τρομοκρατίας και επιθυμούμε ο απαχθείς στρατιώτης να επιστρέψει επιτέλους στην οικογένειά του. Ωστόσο, ανησυχούμε εξίσου και συμπάσχουμε όσον αφορά τη δυσάρεστη θέση στην οποία βρίσκονται οι Παλαιστίνιοι σχετικά με όλα όσα αναφέρονται σε αυτήν τη δήλωση και κυρίως, τα σύνορα του 1967, τη δυσχερή κατάσταση στην Ιερουσαλήμ και τις δραστηριότητες εποικισμού. Είναι αδιανόητο, αν και πρόκειται για συνέχεια της πολιτικής των τελευταίων ετών, να υιοθετείται μια έντονα συγκρουσιακή προσέγγιση όσον αφορά την αύξηση του εποικισμού. Αρχικά σταμάτησε και στη συνέχεια συμπεριλήφθηκε στο πρόγραμμα εθνικής προτεραιότητας. Μετά από αυτό, συνεχίστηκε μόνο η φυσική ανάπτυξη και κατόπιν κατασκευάστηκαν δρόμοι που διέσχιζαν παλαιστινιακούς οικισμούς. Ο τρόπος με τον οποίο αφαιρείται γη από τους Παλαιστινίους σε καθημερινή βάση είναι απαράδεκτος.
<P>
Αυτό που συνέβη σε μια αντιπροσωπεία από το Κοινοβούλιο είναι επίσης απαράδεκτο. Ο κ. de Rossa θα λάβει και αυτός θέση σχετικά με αυτό. Οι βουλευτές αυτού του Κοινοβουλίου πρέπει να ενωθούν με το Συμβούλιο και την Επιτροπή για να δηλώσουν ρητά ότι οι βουλευτές του Κοινοβουλίου έχουν το δικαίωμα να μεταβαίνουν στη Γάζα και να βλέπουν οι ίδιοι την κατάσταση εκεί. Τι έχει να κρύψει το Ισραήλ; Γιατί εμποδίζει βουλευτές του Κοινοβουλίου να μεταβούν στη Γάζα; Δεν πρέπει να το δεχτούμε και ελπίζω ότι θα αντιτεθούμε σε αυτό από κοινού. " διαφάνεια και ο ανοιχτός χαρακτήρας, μεταξύ άλλων, αποτελούν προϋποθέσεις για μια λογική πολιτική στη Μέση Ανατολή. Σε αυτήν την πολιτική πρέπει να προσφέρουμε τη σαφή υποστήριξή μας.
<SPEAKER ID="182" NAME="Annemie Neyts-Uyttebroeck" LANGUAGE="NL">
Κύριε Πρόεδρε, κυρία Ashton, κύριε Αντιπρόεδρε της Επιτροπής, κυρία Προεδρεύουσα του Συμβουλίου, θα ήθελα καταρχάς, κυρία Malmström, να συγχαρώ ολόκληρη τη σουηδική Προεδρία για τα συμπεράσματα του Συμβουλίου αναφορικά με τη σύγκρουση στη Μέση Ανατολή γενικά και την Ανατολική Ιερουσαλήμ ειδικότερα.
<P>
Πιστεύω ότι όλοι θα θεωρήσουν σημαντικό οιωνό το ότι εγκρίθηκε κοινή έκθεση από τους επικεφαλής της Αντιπροσωπείας της ΕΕ για την Ανατολική Ιερουσαλήμ και εγκρίθηκε ομόφωνα για πρώτη φορά, και μάλιστα τη συγκεκριμένη χρονική περίοδο, μετά τη θέση σε ισχύ της Συνθήκης της Λισαβόνας. Ένας ακόμη οιωνός είναι ότι και τα συμπεράσματα που πρότεινε η σουηδική Προεδρία εγκρίθηκαν ομόφωνα, συμπεριλαμβανομένων αυτών που αφορούν την Ανατολική Ιερουσαλήμ. Ελπίζω οι ισραηλινές αρχές να συνειδητοποιήσουν τη σημασία αυτής της εξέλιξης.
<P>
Κυρίες και κύριοι, συζητάμε το θέμα της Μέσης Ανατολής κάθε τόσο και κάποιες φορές θυμίζει την πομπή του Echternach: ένα μικρό βήμα μπροστά, στη συνέχεια ενδείξεις ενός βήματος προς τα πίσω, έπειτα περισσότεροι λόγοι για να ελπίζουμε. Δυστυχώς, υπάρχουν και λόγοι για να απελπιστούμε, αλλά φυσικά εξακολουθούμε να ελπίζουμε. Είναι εξαιρετικά σημαντικό φυσικά -και για την Ομάδα μου- να καταφέρουν οι Ισραηλινοί και οι Παλαιστίνιοι να συμβιώσουν ειρηνικα σε δύο ξεχωριστά κράτη, να ωφεληθούν από το σύνολο των διαθέσιμων ευκαιριών ανάπτυξης και να εγγυηθεί το ένα κράτος την ασφάλεια του άλλου. Πιστεύω ότι όλοι συμφωνούμε σε αυτό. Συμφωνούμε επίσης σχετικά με τα βήματα που θα οδηγούσαν ιδανικά στα παραπάνω και, φυσικά, είμαστε διατεθειμένοι να συμβάλουμε σε αυτό.
<P>
" Ιερουσαλήμ είναι μία από τις πιο όμορφες πόλεις στον κόσμο -πρόκειται πραγματικά για ένα εκπληκτικό μέρος- και είναι τραγικό το ότι οι λαοί που ζουν εκεί ο ένας πλάι στον άλλον αδυνατούν να συμβιώσουν αρμονικά. Για χάρη της ευημερίας και της διατήρησης της Ιερουσαλήμ ελπίζω ότι, στις λίγες μέρες που απομένουν μέχρι τα Χριστούγεννα, αυτό μπορεί ακόμη να επιτευχθεί.
<SPEAKER ID="183" NAME="Caroline Lucas" LANGUAGE="EN">
Κύριε Πρόεδρε, θα ήθελα να χαιρετίσω τις δηλώσεις τόσο του Συμβουλίου όσο και της Επιτροπής, όμως το ερώτημά μου προς τα δύο σώματα είναι πότε θα προχωρήσουμε πέρα από τα ωραία λόγια -με τα οποία συμφωνώ απόλυτα- στην πραγματική δράση; Ακούμε τα ίδια λόγια ξανά και ξανά ότι πρέπει να διασφαλίσουμε ότι το Ισραήλ θα κάνει αυτό ή εκείνο, όμως χρειαζόμαστε πραγματική επιρροή για να συμβεί αυτό, διαφορετικά το Ισραήλ απλώς θα μας αγνοεί, όπως εξακολουθεί να κάνει.
<P>
Το ερώτημά μου είναι: τι μπορείτε να κάνετε στην πράξη ώστε να εξασφαλίσουμε ότι θα δούμε πραγματική δράση και πρόοδο εδώ; Κατά την άποψή μου, αυτό σημαίνει ότι πρέπει να συμπεριληφθούν ζητήματα όπως η συμφωνία σύνδεσης ΕΕ-Ισραήλ.
<P>
Με έμφαση στην κατάσταση στην Ανατολική Ιερουσαλήμ, χαιρετίζω την πρωτοβουλία της σουηδικής Προεδρίας και τη σαφήνειά της αναφορικά με τον ρόλο της Ιερουσαλήμ ως πρωτεύουσας δύο κρατών και τη σταθερότητά σας όσον αφορά τη σημασία του "παγώματος" από το Ισραήλ των δραστηριοτήτων εποικισμού στην Ανατολική Ιερουσαλήμ.
<P>
Θα ήθελα επίσης να συγχαρώ τους συντάκτες της έκθεσης των επικεφαλής της αποστολής της ΕΕ σχετικά με την Ανατολική Ιερουσαλήμ. " έκθεση αυτή μιλά με σαφήνεια και όραμα, τα οποία πολύ συχνά απουσιάζουν σε αυτές τις συζητήσεις. Εκθέτει πώς η πολιτική του Ισραήλ της παράνομης προσάρτησης της Ανατολικής Ιερουσαλήμ έχει σχεδιαστεί σκοπίμως για να αποδυναμώσει την παλαιστινιακή κοινότητα στην πόλη και να εμποδίσει την παλαιστινιακή ανάπτυξη. Όμως, οι επικεφαλής της αποστολής ζήτησαν από το Συμβούλιο να εγκρίνει μια σειρά συστάσεων ως αποτέλεσμα αυτής της έκθεσης, και πιστεύω ότι πρέπει να δούμε το Συμβούλιο να προβαίνει σε άμεσες ενέργειες.
<P>
Εάν η ΕΕ λαμβάνει σοβαρά υπόψη τη δέσμευσή της για μια λύση δύο κρατών, πρέπει να πράξει ό,τι είναι δυνατό για να διατηρήσει και να ενισχύσει τον παλαιστινιακό χαρακτήρα και την παλαιστινιακή ταυτότητα της Ανατολικής Ιερουσαλήμ. " δήλωση και έκθεση των επικεφαλής της αποστολής καταδεικνύουν πρακτικούς τρόπους για να γίνει αυτό.
<SPEAKER ID="184" NAME="Peter van Dalen" LANGUAGE="NL">
Κύριε Πρόεδρε, ιδιαίτερα αυτήν την περίοδο της νηστείας προ των Χριστουγέννων, πολλοί προσεύχονται για ειρήνη στη Μέση Ανατολή, όμως μερικές φορές απογοητεύεται κανείς και πιστεύει ότι η ειρήνη αυτή δεν θα έρθει ποτέ. Είναι, ωστόσο, σημαντικό όλα τα ενδιαφερόμενα μέρη να συνεχίσουν να εργάζονται για την ειρήνη, διότι εκεί φαίνεται να βρίσκεται το βασικό πρόβλημα. Είναι όλα τα ενδιαφερόμενα μέρη ικανά και πρόθυμα να εργαστούν για την ειρήνη; Το Ισραήλ έχει ήδη αναλάβει δράση στο παρελθόν δίνοντας γη με αντάλλαγμα την ειρήνη -εννοώ την αποχώρησή του από τμήματα της Λωρίδας της Γάζας- αλλά, δυστυχώς, η πράξη αυτή δεν οδήγησε σε ειρήνη. Μάλιστα, η ρίψη ρουκετών αυξήθηκε, και το 2009 το Ισραήλ εισέβαλε στη Λωρίδα της Γάζας. Τώρα, το Ισραήλ ανακοίνωσε την προσωρινή διακοπή των κατασκευών στη Δυτική Όχθη. Μια σειρά από οδοφράγματα επίσης απομακρύνθηκαν. Ήταν μια χειρονομία που θα συνέβαλε στην έναρξη ειρηνευτικών συνομιλιών.
<P>
" πράξη αυτή της κυβέρνησης Netanyahu είναι ήδη αρκετά μεγαλόπνοη για τα ισραηλινά δεδομένα, και όμως βλέπω να δραστηριοποιείται ελάχιστα η πλευρά των Παλαιστινίων. Ακούγεται συχνά ότι αυτά που κάνει το Ισραήλ δεν έχουν σημασία, όμως δεν βλέπω καμιά κίνηση από τους Παλαιστινίους για τη διευκόλυνση των συνομιλιών. Είναι πρόθυμη και ικανή η παλαιστινιακή πλευρά να προωθήσει περαιτέρω συνομιλίες; " Χαμάς φαίνεται να έχει εμπλακεί σε διαμάχη με τη Φατάχ και να χαλιναγωγείται από το Ιράν. Ο Mahmoud Abbas φαίνεται να είναι χάρτινος τίγρης, χωρίς να ασκεί πλέον αξιοσημείωτη επιρροή. Νομίζω ότι ήρθε ο καιρός και για την παλαιστινιακή πλευρά να καταστήσει σαφές ότι επιθυμεί την ειρήνη.
<SPEAKER ID="185" NAME="Κυριάκος Τριανταφυλλίδης">
εξ ονόματος της Ομάδας GUE/NGL. - Κύριε Πρόεδρε, κυρία Ύπατε Εκπρόσωπε, καλωσορίζουμε την απόφαση της 8ης Δεκεμβρίου του Συμβουλίου της Ευρωπαϊκής Ένωσης. Αυτή επαναβεβαιώνει τη στήριξη της Ευρωπαϊκής Ένωσης στη δημιουργία δύο κρατών με βάση τα σύνορα του 1967.
<P>
Παρ' όλα αυτά, με βάση την εμπειρία από την πρόσφατη επίσκεψή μας στην περιοχή, η κατάσταση που επικρατεί στα εν λόγω εδάφη καθιστά τη δημιουργία παλαιστινιακού κράτους σχεδόν αδύνατη. Αναφέρομαι συγκεκριμένα στην ανέγερση του τείχους, στην κατεδάφιση παλαιστινιακών σπιτιών αλλά κυρίως στη δημιουργία οικισμών στην ευρύτερη περιοχή της Δυτικής Όχθης και ιδιαίτερα στον περίγυρο της Ανατολικής Ιερουσαλήμ.
<P>
Σε αυτούς τους οικισμούς ζουν σήμερα περί τις 500.000 έποικοι. Ειδικότερα στην Ανατολική Ιερουσαλήμ γίνεται προσπάθεια δημιουργίας κλοιού με την ανέγερση οικισμών περιμετρικά της πόλης έτσι ώστε να αναγκαστούν οι Παλαιστίνιοι να εγκαταλείψουν τις εστίες τους. Είναι πλέον φανερό ότι η ισραηλινή κυβέρνηση χρησιμοποιεί τις συνομιλίες για να κερδίσει χρόνο. Αργά αλλά σταθερά επιδιώκει την επιβολή της κυριαρχίας της επί ολόκληρου του παλαιστινιακού εδάφους.
<P>
" Ευρωπαϊκή Ένωση θα πρέπει, πέρα από την προσήλωση στη λύση δύο κρατών, να αναλάβει συγκεκριμένα μέτρα έναντι του Ισραήλ. " συνεχιζόμενη παραβίαση των ανθρωπίνων δικαιωμάτων αποτελεί ικανή συνθήκη για να προβεί η Ευρωπαϊκή Ένωση στην επιβολή κυρώσεων με βάση το άρθρο 2 της Συνθήκης, διότι, εάν αφενός επιλέγει τη στήριξη στην επίτευξη ειρήνης αλλά αφετέρου συνεχίζει την αναβάθμιση των οικονομικών σχέσεων με το Ισραήλ χωρίς κανένα περιορισμό, το μόνο που επιτυγχάνει είναι η εξυπηρέτηση της πολιτικής του Ισραήλ που συνίσταται στον εξαναγκασμό των Παλαιστινίων να εγκαταλείψουν τη γη τους και στην επέκταση της ισραηλινής κυριαρχίας επί ολόκληρης της Παλαιστίνης.
<SPEAKER ID="186" NAME="Bastiaan Belder" LANGUAGE="NL">
Κύριε Πρόεδρε, έχει χάσει η Ευρώπη τα λογικά της; Αυτό το ρητορικό ερώτημα τέθηκε από τις "νωμένες Πολιτείες στις αρχές Δεκεμβρίου. Αντικείμενο αυτής της δριμείας κριτικής από το Κογκρέσο υπήρξε ο ομόφωνος χαρακτηρισμός της Ανατολικής Ιερουσαλήμ ως πρωτεύουσας του προβλεπόμενου παλαιστινιακού κράτους σε ένα σχέδιο ψηφίσματος του Συμβουλίου που διανεμήθηκε. Ως πρόεδρος της αντιπροσωπείας του ΕΚ για τις σχέσεις με το Ισραήλ, είχα φανταστεί και ελπίσει σε μια πιο εποικοδομητική αρχή για τον διατλαντικό μας διάλογο. Επίσης, σπεύδω να προσθέσω ότι η προσεκτική εξέταση τόσο του σχεδίου όσο και της τελικής δήλωσης του Συμβουλίου με άφησαν, όπως τους ομολόγους μας στο Κογκρέσο, εξαιρετικά απογοητευμένο. Επιθυμώ να τηρήσω αποστάσεις, κυρίως από την πρόταση διαίρεσης της Ιερουσαλήμ. Θεωρώ ότι η δήλωση του Συμβουλίου όσον αφορά τη Μέση Ανατολή αποτελεί σοβαρό διπλωματικό και πολιτικό εμπόδιο για την ειρηνευτική διαδικασία και, ως εκ τούτου, είμαι εξαιρετικά απογοητευμένος από τους υπουργούς Εξωτερικών που καθοδηγήθηκαν από τη σουηδική Προεδρία, από όλες τις Προεδρίες, η οποία έχει τεταμένες σχέσεις με το εβραϊκό κράτος.
<P>
Έχω αρκετές ουσιαστικές αντιρρήσεις για την αναφερθείσα δήλωση του Συμβουλίου. Δεν είναι αυτός ο τρόπος με τον οποίο θα ενθαρρύνουμε την Παλαιστινιακή Αρχή να συνεχίσει τις συνομιλίες με το Ισραήλ. Επιπλέον, η δήλωση αντιτίθεται στην αρχή της Τετραμερούς Διάσκεψης, που ορίστηκε στις 9 Νοεμβρίου 2008, ότι "τρίτοι δεν πρέπει να παρεμβαίνουν στις διμερείς διαπραγματεύσεις". " επίσημη αντίδραση των "νωμένων Πολιτειών έναντι της δήλωσης του Συμβουλίου της 8ης Δεκεμβρίου υπογράμμισε αυτήν την αρχή ακόμη μια φορά. Δεν υπάρχει λοιπόν άλλη λύση από το να αποδεχτούμε το αδιέξοδο στην ειρηνευτική διαδικασία; Σε καμία περίπτωση! Σε συνέχεια πρόσφατων επισκέψεων της αντιπροσωπείας στο Ισραήλ, πιστεύω ακράδαντα ότι μια σταδιακή, αξιόπιστη διαδικασία προσέγγισης μεταξύ του κράτους του Ισραήλ και της Παλαιστινιακής Αρχής είναι και απαραίτητη και δυνατή. " σταδιακή μεταφορά της διοίκησης στη Δυτική Όχθη, για παράδειγμα στην περιοχή Γ, και η ενίσχυση της οικονομικής συνεργασίας παράλληλα με την ενίσχυση και εδραίωση αξιόπιστων παλαιστινιακών θεσμών θα προαγάγει πραγματικά την ειρηνευτική διαδικασία. Καλώ, συνεπώς, το Συμβούλιο και την Επιτροπή να σταματήσουν να κάνουν δηλώσεις που επιφέρουν το αντίθετο από το επιδιωκόμενο αποτέλεσμα αναφορικά με την ειρηνευτική διαδικασία και να επενδύσουν αντιθέτως σε συγκεκριμένα σχέδια που θα περιλαμβάνουν τη συνεργασία μεταξύ Ισραηλινών και Παλαιστινίων. Πρόκειται άλλωστε για καθιερωμένη ευρωπαϊκή μέθοδο, έτσι δεν είναι;
<SPEAKER ID="187" NAME="Diane Dodds" AFFILIATION="NI">
(EN) Κύριε Πρόεδρε, ως μέλος της κοινοβουλευτικής αντιπροσωπείας στο Ισραήλ, άκουσα με ενδιαφέρον τις παρατηρήσεις του Συμβουλίου "Εξωτερικές Υποθέσεις" όσον αφορά την ειρηνευτική διαδικασία στη Μέση Ανατολή και τη δήλωση της Επιτροπής. Ωστόσο, και σ' εμένα, όπως και στον προηγούμενο συνάδελφό μου, έμεινε ένα έντονο αίσθημα ανησυχίας σχετικά με αυτά. Το Ισραήλ είναι η μόνη λειτουργική δημοκρατία στην περιοχή. Οι αγαπημένες τακτικές των αντιπάλων του είναι η τρομοκρατία ενάντια στο κράτος. Πιστεύω ότι οι δηλώσεις του Συμβουλίου και της Επιτροπής δεν δίνουν την κατάλληλη βαρύτητα στις ανησυχίες του Ισραήλ για την ασφάλεια. Στην πραγματικότητα, δεν άκουσα την Ύπατη Εκπρόσωπο να αναφέρει τις εν λόγω ανησυχίες στη δήλωσή της προς το Κοινοβούλιο.
<P>
Επιπλέον, πιστεύω ότι η δήλωση αποδίδει υπερβολικά μεγάλη ευθύνη στο Ισραήλ τόσο σε ό,τι αφορά την αποτυχία προόδου της διαδικασίας όσο και το ψήφισμα για τα εκκρεμή ζητήματα - ιδίως την Ιερουσαλήμ.
<SPEAKER ID="188" NAME="José Ignacio Salafranca Sánchez-Neyra" AFFILIATION="PPE">
(ES) Κύριε Πρόεδρε, η αλήθεια είναι ότι πρόκειται για εξαιρετικά ασυνήθιστη συζήτηση, διότι έχουμε την κ. Malmström να κάθεται στα έδρανα του Συμβουλίου - σύντομα ελπίζουμε να τη δούμε να κάθεται στα έδρανα της Επιτροπής. Θα δούμε πού θα καθίσει!
<P>
Σε κάθε περίπτωση, κύριε Πρόεδρε, τα συμπεράσματα του Συμβουλίου δεν δημιουργούν ακριβώς αισιοδοξία. Το Συμβούλιο εξέφρασε την έντονη ανησυχία του σχετικά με την έλλειψη προόδου στην ειρηνευτική διαδικασία στη Μέση Ανατολή και ζητά την επανέναρξή της βάσει των ψηφισμάτων του Συμβουλίου Ασφαλείας των "νωμένων Εθνών, των συμπερασμάτων της Διάσκεψης της Μαδρίτης και του οδικού χάρτη. Ουδέν καινόν υπό τον ήλιον.
<P>
Λέει επίσης ότι η Ευρωπαϊκή Ένωση είναι διατεθειμένη να συμβάλει σημαντικά στην επίλυση των προβλημάτων που παρουσίασαν εδώ οι δύο ομιλητές: το πρόβλημα της Ανατολικής Ιερουσαλήμ, το πρόβλημα του νερού, το πρόβλημα της ασφάλειας και το πρόβλημα των συνόρων.
<P>
Υπάρχει, ωστόσο, μια σειρά από νέα στοιχεία για τα οποία θα ήθελα οι συνομιλητές μας να εκφράσουν την άποψή τους. Καταρχάς, θα ήθελα να μάθω αν, κατά τη γνώμη τους, το οκτάμηνο μορατόριουμ και οι οικισμοί που αποφασίστηκαν από την ισραηλινή κυβέρνηση συνδέονται με τη νέα κυβέρνηση των "ΠΑ.
<P>
Θα ήθελα επίσης να μάθω ποια είναι η γνώμη τους για τη δήλωση που έκανε χθες στη Γάζα ο εκπρόσωπος της Χαμάς, σχετικά με την εικοστή δεύτερη επέτειο, ο οποίος είπε ότι δεν σκοπεύουν να προβούν σε καμιά υποχώρηση έναντι του Ισραήλ και ότι δεν σκοπεύουν να το αναγνωρίσουν. Τι πιστεύουν για τον νόμο της συνέχειας που πρόκειται να δώσει φωνή στον λαό του Ισραήλ μέσω δημοψηφίσματος αναφορικά με την κατοχή των κατεχόμενων εδαφών;
<P>
Τέλος, ποια είναι η άποψή τους για την έκθεση Goldstone και την έγκρισή της από το Συμβούλιο Ανθρωπίνων Δικαιωμάτων των "νωμένων Εθνών; Πιστεύουν ότι είναι κάτι που θα βοηθήσει την ειρηνευτική διαδικασία ή αντιθέτως, όπως ισχυρίζεται το Ισραήλ, πιστεύετε ότι είναι κάτι που θα την καθυστερήσει ή θα την παρεμποδίσει;
<SPEAKER ID="189" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, υπάρχουν δύο δεσμεύσεις τις οποίες συγκεκριμένα θα ήθελα να επικροτήσω στη δήλωση του Συμβουλίου και οι οποίες έχουν την προοπτική να δημιουργήσουν μια νέα δυναμική: στήριξη στο διετές πρόγραμμα της Παλαιστινιακής Αρχής για τη λήξη της ισραηλινής κατοχής και την ίδρυση του παλαιστινιακού κράτους και ετοιμότητα της Ένωσης, όταν το κρίνει σκόπιμο, να αναγνωρίσει ένα παλαιστινιακό κράτος.
<P>
Την προηγούμενη εβδομάδα, ηγήθηκα μιας επίσημης αντιπροσωπείας του Ευρωπαϊκού Κοινοβουλίου στα κατεχόμενα παλαιστινιακά εδάφη, όπου για άλλη μία φορά είδα με τα ίδια μου τα μάτια το σύστημα τύπου απαρτχάιντ που εφαρμόζεται από τους Ισραηλινούς ενάντια στους Παλαιστινίους μαζί με τη στέρηση και καταστροφή των σπιτιών τους, της γης τους, του νερού τους και των χώρων λατρείας τους.
<P>
Εντός ωρών από τη δημοσίευση της δήλωσης του Συμβουλίου, η άδεια που είχε η αντιπροσωπεία μου για να μεταβεί στη Γάζα ανακλήθηκε. Αυτή δεν είναι πράξη ενός φιλικού κράτους. Πρόκειται με βεβαιότητα για παρέμβαση στο δημοκρατικό δικαίωμα αυτού του Κοινοβουλίου να έχει αξιοπρεπείς και δημοκρατικές σχέσεις με τους ομολόγους μας που έχουν εκλεγεί από τον παλαιστινιακό λαό.
<P>
Διαπιστώσαμε ευρεία απογοήτευση και απελπισία μεταξύ των ανθρώπων που συναντήσαμε στις περιοχές της Χεβρώνας, της Ανατολικής Ιερουσαλήμ και της Ραμάλα. Όπου υπάρχει απελπισία, θα υπάρξει βία. Μπορούμε να σημειώσουμε πρόοδο τώρα ή να αφήσουμε την κατάσταση να γίνει ακόμη πιο βίαιη, πράγμα που θα οδηγήσει τους μετριοπαθείς παλαιστίνιους πολιτικούς εκτός ηγεσίας. Αυτή είναι η επιλογή που έχουμε να κάνουμε.
<P>
Θα ήθελα να απευθύνω έκκληση τόσο στο Συμβούλιο όσο και στη βαρόνη Ashton, στην οποία εύχομαι κάθε επιτυχία, να αναθερμάνουν την προσήλωση της Ένωσης σε αυτήν τη διαδικασία -όχι απλώς αναμένοντας από την Τετραμερή Διάσκεψη να αναθερμάνει τη συμμετοχή της στη διαδικασία- και να καθορίσουν ένα χρονοδιάγραμμα που θα συμπίπτει με το διετές χρονοδιάγραμμα της Παλαιστινιακής Αρχής για την εφαρμογή των αρχών που υπογραμμίσαμε τόσο θαρραλέα, κατά τη γνώμη μου, την προηγούμενη εβδομάδα.
<P>
Πρέπει να υπερασπιστούμε δυναμικά τα ανθρώπινα δικαιώματα. Πρέπει να δράσουμε. Πρέπει να χρησιμοποιήσουμε την πρόσβαση στις αγορές μας για να δώσουμε κίνητρο στο Ισραήλ. Δεν μιλάω για κυρώσεις. Μιλάω για τη διασφάλιση ότι η πρόσβαση στις αγορές μας θα χρησιμοποιηθεί ως κίνητρο για να εξασφαλίσουμε ότι το Ισραήλ θα δράσει βάσει των διεθνών του ευθυνών. Τέλος, πρέπει επίσης να πείσουμε τις "νωμένες Πολιτείες να συμμετάσχουν εκ νέου επειγόντως στη βάση των όσων υπογραμμίσαμε την προηγούμενη εβδομάδα.
<SPEAKER ID="190" NAME="Chris Davies" AFFILIATION="ALDE">
(EN) Κύριε Πρόεδρε, η έκθεση των επικεφαλής της αποστολής της ΕΕ αναφορικά με την Ανατολική Ιερουσαλήμ δεν είναι καθόλου ευχάριστο ανάγνωσμα. Ας μην καταφεύγουμε σε υπεκφυγές. " εν λόγω έκθεση καθιστά σαφές ότι αυτό που συμβαίνει στην Ανατολική Ιερουσαλήμ συνιστά μια μορφή εθνικής εκκαθάρισης. Κλέβουν τα σπίτια των Παλαιστινίων, άνθρωποι εκδιώκονται και οι ελπίδες για ειρήνη καταστρέφονται. Το ερώτημα λοιπόν είναι: τι πρόκειται να κάνουμε γι' αυτό;
<P>
Τα συμπεράσματα του Συμβουλίου είναι ευπρόσδεκτα. Γνωρίζουμε ότι είναι ισχυρά, διότι η ισραηλινή κυβέρνηση έσπευσε να τα απορρίψει. Τίποτα καινούριο, είπαν. Είναι συνηθισμένοι να απορρίπτουν τα λόγια μας, διότι ποτέ δεν τα υποστηρίζουμε με πράξεις. Μας αντιμετωπίζουν με περιφρόνηση. Και γιατί όχι άλλωστε - είμαστε τόσο εύπιστοι που στην πραγματικότητα πληρώνουμε εμείς τον λογαριασμό για τη δύναμη κατοχής! Ενισχύουμε οικονομικά τους Παλαιστινίους, ενώ θα έπρεπε το Ισραήλ να πληρώνει τον λογαριασμό και όχι οι φορολογούμενοί μας.
<P>
Εάν επιθυμούμε τα λόγια μας να έχουν νόημα, τότε θα πρέπει να αναστείλουμε ή να απειλήσουμε ότι θα αναστείλουμε τη συμφωνία σύνδεσης, όμως ούτε ένας από τους υπουργούς μας των Εξωτερικών δεν έθεσε ποτέ αυτό το ενδεχόμενο, μας λένε. Το ερώτημα λοιπόν παραμένει: πού είναι η πολιτική; Λοιπόν, η πολιτική υπάρχει. Βρίσκεται στα συμπεράσματα. Τι θα γίνει τώρα με την ανάληψη δράσης; Το Ισραήλ δεν πρόκειται να κινητοποιηθεί παρά μόνο εάν του ασκηθεί πίεση.
<SPEAKER ID="191" NAME="Franziska Katharina Brantner" AFFILIATION="Verts/ALE">
(DE) Κύριε Πρόεδρε, θα ήθελα να καλωσορίσω τη βαρόνη Ashton στη νέα της θέση. Θα ήθελα επίσης να ευχαριστήσω τη σουηδική Προεδρία για το ψήφισμα και για το ότι παραδέχτηκε πως μακροπρόθεσμα δεν θα είναι δυνατή η εφαρμογή της λύσης δύο κρατών εάν δεν επιλυθεί το πρόβλημα των οικισμών. Έγινε αρκετές φορές αναφορά στην έκθεση των επικεφαλής της αποστολής, και πιστεύουμε και εμείς ότι είναι πολύ καλή. Επί αυτής της βάσης, έχω δύο ερωτήματα. Ποια είναι η τρέχουσα κατάσταση αυτής της έκθεσης και πού θα δημοσιευτεί; Κατά δεύτερον, τι πρόκειται να κάνετε εσείς, η Επιτροπή και το Συμβούλιο, για να εφαρμόσετε τις συστάσεις της έκθεσης; Θα ήθελα τώρα να παραθέσω τρεις από τις συστάσεις της έκθεσης. " πρώτη είναι:
<P>
(EN) "να αποτραπούν, να αποθαρρυνθούν οι οικονομικές συναλλαγές με φορείς των κρατών μελών της ΕΕ που υποστηρίζουν τις δραστηριότητες εποικισμού στην Ανατολική Ιερουσαλήμ, θεσπίζοντας την κατάλληλη ευρωπαϊκή νομοθεσία"· η δεύτερη, "να διασφαλιστεί ότι τα προϊόντα που παρασκευάζονται στους οικισμούς στην Ανατολική Ιερουσαλήμ δεν εξάγονται στην ΕΕ βάσει της συμφωνίας σύνδεσης ΕΕ-Ισραήλ"· και η τρίτη, "να παρέχονται οδηγίες αναφορικά με τη σήμανση προέλευσης για τα προϊόντα των οικισμών στους μεγάλους λιανοπωλητές της ΕΕ".
<P>
(DE) Οι προτάσεις που έγιναν σε αυτήν την έκθεση είναι εξαιρετικά συγκεκριμένες και ακριβείς. Ποια μέτρα σχεδιάζετε να λάβετε τώρα για να τις εφαρμόσετε;
<SPEAKER ID="194" NAME="Patrick Le Hyaric" AFFILIATION="GUE/NGL">
(FR) Κύριε Πρόεδρε, κυρία Επίτροπε, κυρία υπουργέ, σας ευχαριστώ και καλωσορίζω τις παρατηρήσεις σας.
<P>
" Ευρώπη διαθέτει τώρα δύο σημαντικά έγγραφα με τα οποία θα δώσει ώθηση σε νέες ειρηνευτικές πρωτοβουλίες. Κατά πρώτον, τη θαρραλέα έκθεση της σουηδικής Προεδρίας, στην οποία μόλις αναφερθήκατε, κυρία Malmström. Αυτή η έκθεση ζητά την επίτευξη προόδου στο πλαίσιο της ύπαρξης δύο κρατών, ένα εκ των οποίων θα είναι η Παλαιστίνη, εντός των συνόρων του 1967, με την Ανατολική Ιερουσαλήμ ως πρωτεύουσα.
<P>
Κατά δεύτερον, το κείμενο των πρέσβεων, των επικεφαλής της αποστολής, το οποίο δείχνει ότι οι ισραηλινές αρχές ακολουθούν μια στρατηγική βάσει της οποίας κατεδαφίζουν σπίτια και εποικίζουν γη παραβιάζοντας τα ανθρώπινα δικαιώματα. " στρατηγική αυτή έχει σκοπό να αποκόψει την Ιερουσαλήμ από τη Δυτική Όχθη, ώστε ακόμη και η ιδέα δημιουργίας παλαιστινιακού κράτους να εγκαταλειφθεί.
<P>
Ωστόσο, τα λόγια μας στο Κοινοβούλιο δεν πρόκειται να έχουν σαφώς κανένα αποτέλεσμα εάν δεν τα ακολουθήσουν συγκεκριμένες πράξεις. Πρέπει να δράσουμε και, για να συμβεί αυτό, μπορούμε να αναστείλουμε τη συμφωνία σύνδεσης Ευρωπαϊκής Ένωσης-Ισραήλ μέχρι τη στιγμή που η ισραηλινή κυβέρνηση θα συμμορφωθεί με το διεθνές δίκαιο. Χρειάζεται, επομένως, να δράσουμε για να εξασφαλίσουμε το τέλος του εποικισμού, την άρση του αποκλεισμού της Γάζας, την καταστροφή του τείχους της ντροπής, την επιστροφή των προσφύγων και την απελευθέρωση όλων των πολιτικών κρατουμένων.
<P>
Θα ήθελα να πω ακόμη ένα πράγμα. Έχει συζητηθεί στο Κοινοβούλιο η απελευθέρωση του στρατιώτη Gilad Shalit. Συμφωνώ με όσα ειπώθηκαν. Ωστόσο, ταυτόχρονα, το Κοινοβούλιό μας πρέπει να υποστηρίξει την απελευθέρωση ενός άλλου ευρωπαίου πολίτη, του νεαρού γαλλο-παλαιστινίου Salah Hamouri. Ναι, ελευθερία για τον Gilad Shalit, αλλά και για τον Salah Hamouri!
<SPEAKER ID="195" NAME="Simon Busuttil" AFFILIATION="PPE">
(MT) Παρακαλώ επιτρέψτε μου να ξεκινήσω συγχαίροντας το Συμβούλιο για τα θαρραλέα συμπεράσματα στα οποία κατέληξε την προηγούμενη εβδομάδα. Κατά τη γνώμη μου, δεν είχαμε ποτέ ξανά τόσο σαφή, συγκεκριμένα και θαρραλέα συμπεράσματα από το Συμβούλιο όπως αυτά της προηγούμενης εβδομάδας σχετικά με ένα τόσο ευαίσθητο ζήτημα. Συνεπώς, συγχαίρω το Συμβούλιο.
<P>
Θα ήθελα, ωστόσο, να προσθέσω ότι τώρα πρέπει να προχωρήσουμε στην ανάληψη δράσης, εφόσον η κατάσταση στην Ιερουσαλήμ επιδεινώνεται σε καθημερινή βάση και δεν μπορεί να γίνει πλέον ανεκτή. Υπάρχουν προβλήματα κατάφωρων παραβιάσεων του διεθνούς δικαίου, υπάρχουν δυσκολίες που προκαλούν μεγάλα δεινά σε πολλούς ανθρώπους, συμπεριλαμβανομένης της εκδίωξης από τα σπίτια τους, της καταστροφής των κατοικιών τους και της κατασκευής παράνομων οικισμών. Δεν μπορούμε να παραμένουμε σιωπηλοί ενώπιον τέτοιων αδικιών, διότι τότε στέλνουμε το μήνυμα ότι το δίκαιο, η διπλωματία και η αρχή της ειρηνικής επίλυσης των συγκρούσεων που τόσο εκτιμούμε δεν έχουν καμιά αξία. Δεν πιστεύω ότι θα είχαμε επιτρέψει να συμβεί αυτό στη χώρα μας. Συνεπώς, πρέπει να δράσουμε δημιουργώντας το σωστό περιβάλλον που θα συμβάλει στην οικοδόμηση εμπιστοσύνης μεταξύ των δύο μερών και στην ύπαρξη δύο ξεχωριστών και βιώσιμων κρατών που θα μπορούν να συνυπάρχουν ειρηνικά. Επιτρέψτε μου να αποδώσω τα εύσημα στην Ιορδανία για τον καίριο ρόλο που διαδραματίζει στο θέμα αυτό. Μία τελευταία λέξη στη βαρόνη Ashton - σας ανατέθηκε ένας νέος ρόλος από τη Συνθήκη της Λισαβόνας, ένας σημαντικός ρόλος που μας προσφέρει μια ευκαιρία. Ας μην την χάσουμε.
<SPEAKER ID="196" NAME="Rosario Crocetta" AFFILIATION="S&amp;D">
(IT) Κύριε Πρόεδρε, κυρίες και κύριοι, ήμαστε στη Ραμάλα όταν μάθαμε τα νέα ότι η Ευρώπη ενέκρινε νέα απόφαση για την ειρηνευτική διαδικασία στη Μέση Ανατολή. Είδαμε τα γεμάτα ελπίδα χαμόγελα στα πρόσωπα των παλαιστίνιων αντιπροσώπων.
<P>
Ήταν μέρες γεμάτες συγκίνηση και δεινά που είχαν χαραχτεί στα πρόσωπα των παιδιών που κρατούσαν σφιχτά τα κάγκελα των παραθύρων των σπιτιών τους στον δρόμο της Χεβρώνας, στον εγκαταλελειμμένο δρόμο τον οποίο δεν επιτρέπεται να διασχίζουν οι Παλαιστίνιοι. Είδαμε τον πόνο μίας 85άχρονης γυναίκας που εκδιώχτηκε από το κατεχόμενο σπίτι της και αναγκάστηκε να κοιμηθεί μέσα στο κρύο σε μια σκηνή που στήθηκε στον κήπο αυτού που κάποτε ήταν το σπίτι της καθώς και τον πόνο στα πρόσωπα των Παλαιστινίων που είχαν φτιάξει ένα αγρόκτημα κάνοντας χρήση ευρωπαϊκών πόρων και το οποίο στη συνέχεια καταστράφηκε από ισραηλινούς στρατιώτες.
<P>
Το Ισραήλ έχει το δικαίωμα να είναι ένα ανεξάρτητο κράτος, όμως και οι Παλαιστίνιοι έχουν δικαίωμα σε μία πατρίδα, σε ένα κράτος και ένα διαβατήριο. " απόφαση του Συμβουλίου της Ευρώπης αποτελεί σημαντικό βήμα προόδου, όμως πρέπει να δράσουμε άμεσα. " ισραηλινο-παλαιστινιακή σύγκρουση είναι απλώς η κορυφή του παγόβουνου σε μια ευρύτερη σύγκρουση. Την τελευταία ημέρα της επίσκεψής μας, οι ισραηλινές αρχές μας απαγόρευσαν, στην αντιπροσωπεία του Ευρωπαϊκού Κοινοβουλίου, να επισκεφτούμε τη Λωρίδα της Γάζας. Πιστεύω ότι σχετικά με το θέμα αυτό η Ύπατη Εκπρόσωπος, βαρόνη Ashton, πρέπει να παρέμβει και να διαμαρτυρηθεί εκ μέρους της δημοκρατικής Ευρώπης.
<P>
Θα ήθελα να ευχαριστήσω τον κ. De Rossa που ηγήθηκε της αντιπροσωπείας και όλα τα άλλα μέλη της, διότι, στη διάρκεια των ημερών που περάσαμε στην Παλαιστίνη, οι ευάλωτοι άνθρωποι μπόρεσαν να δουν το πρόσωπο και να ακούσουν τα λόγια μιας Ευρώπης που υπερασπίζεται δικαιώματα και επιθυμεί και πρέπει να κάνει περισσότερα.
<SPEAKER ID="197" NAME="Hannu Takkula" AFFILIATION="ALDE">
(FI) Κύριε Πρόεδρε, κυρία Επίτροπε, κυρία Ashton, πιστεύω ότι η νέα Ύπατη Εκπρόσωπος πρέπει να έχει μείνει έκπληκτη με τον τρόπο με τον οποίο το Ευρωπαϊκό Κοινοβούλιο ανταποκρίθηκε στις υποχρεώσεις του. Τι είδους ιστορικά βιβλία πρέπει να διάβασε το Κοινοβούλιο εφόσον δεν γνώριζε πώς δημιουργήθηκε το κράτος του Ισραήλ το 1947; " ερμηνεία που ενέκρινε το Συμβούλιο υπό τη σουηδική ηγεσία φαίνεται κατά συνέπεια ελαφρώς ασυνήθιστη.
<P>
Πρέπει να θυμόμαστε ότι η Ευρώπη οφείλει να μείνει πιστή στις αξίες της. Έχουμε δημοκρατία, ανθρώπινα δικαιώματα και ελευθερία, πράγμα που είναι σημαντικό. Επιπλέον, το Ισραήλ είναι η μόνη δημοκρατική χώρα στη Μέση Ανατολή. Δεν θα πρέπει να δημιουργήσουμε αντι-δημοκρατίες εκεί, μη-δημοκρατίες, διότι δεν σέβονται τις αρχές μας.
<P>
Είναι επίσης εξαιρετικά σημαντικό να θυμόμαστε ότι η ιδέα να διαιρεθεί η Ιερουσαλήμ ώστε να γίνει μία πόλη σε δύο χώρες είναι αδιανόητη. " Ευρωπαϊκή Ένωση δεν θα πρότεινε κάτι παρόμοιο για καμία άλλη δημοκρατική χώρα. Φυσικά, πρέπει να διασφαλίσουμε ότι το Ισραήλ μπορεί να διατηρεί το δημοκρατικό του σύστημα και τα δικαιώματά του στην πρωτεύουσά του και η Ευρωπαϊκή Ένωση μπορεί να συμμετέχει στην ειρηνευτική διαδικασία, και θα πρέπει να το κάνει, διατηρώντας έναν διπλωματικό ρόλο και όχι τον ρόλο του ιατρού ή του δικαστή.
<P>
Είναι λυπηρό το ότι ο Gilad Shalit, ο οποίος είναι γάλλος υπήκοος -πολίτης της Ευρωπαϊκής Ένωσης- και ισραηλινός στρατιώτης δεν έχει απελευθερωθεί. Αυτό δείχνει ποια είναι η γνώμη της παλαιστινιακής διοίκησης και της Χαμάς για την Ευρωπαϊκή Ένωση. Δεν έχουν απολύτως κανέναν σεβασμό για τις αρχές ή τις αξίες μας. Πρέπει να προχωρήσουμε, και αυτές οι ονειροβασίες από τις οποίες αποτελείται σε μεγάλο βαθμό το ψήφισμα του Συμβουλίου πρέπει να εγκαταλειφθούν.
<P>
Το Ισραήλ είναι μια δημοκρατία, οι αξίες του είναι ίδιες με τις δικές μας. Πρέπει να υπερασπιστούμε τη δημοκρατία και το δικαίωμα των ανθρώπων εκεί σε μια ολοκληρωμένη και ασφαλή ύπαρξη και στην ειρήνη, και η ειρήνη αυτή μπορεί να επιτευχθεί όταν οι τρομοκρατικές οργανώσεις, η Χαμάς και οι υποστηρικτές της, σταματήσουν τις επιθέσεις εναντίον του Ισραήλ και των ισραηλινών πολιτών. Εδώ έχουμε την ευκαιρία να καταπολεμήσουμε μαζί την τρομοκρατία και να καταστήσουμε δυνατή την ύπαρξη του Ισραήλ ως κράτους.
<SPEAKER ID="198" NAME="Frieda Brepoels" AFFILIATION="Verts/ALE">
(NL) Κύριε Πρόεδρε, στην έκθεσή τους της 23ης Νοεμβρίου, οι επικεφαλής της αποστολής της ΕΕ στην Ιερουσαλήμ και τη Ραμάλα κατέστησαν σαφές ότι το Ισραήλ επιδιώκει ενεργά την παράνομη προσάρτηση της Ανατολικής Ιερουσαλήμ και την πλήρη απομόνωσή της από την υπόλοιπη Δυτική Όχθη. Αναρωτιέμαι, κατά συνέπεια, για ποιον λόγο το Συμβούλιο "Εξωτερικές Υποθέσεις" δεν συνάγει τα σωστά συμπεράσματα από αυτό. Για ποιον λόγο απλώς παραβλέπει τις συγκεκριμένες συστάσεις μιας τόσο σοβαρής, τεκμηριωμένης έκθεσης -και μάλιστα, της δικής του- γνωρίζοντας ότι οι τρέχουσες εξελίξεις είναι μη αναστρέψιμες και, κάνοντάς το αυτό, δημιουργούνται σοβαρές αμφιβολίες για την προοπτική ίδρυσης ενός ανεξάρτητου, βιώσιμου παλαιστινιακού κράτους δίπλα στο κράτος του Ισραήλ. " ειρηνευτική διαδικασία στη Μέση Ανατολή δεν έχει ανάγκη από ασαφείς δηλώσεις. Είναι πλέον καιρός και η κατάλληλη στιγμή να αναλάβει η Ευρωπαϊκή Ένωση έναν ενεργό, ορατό ρόλο στην περιοχή, και αυτό είναι δυνατό φυσικά μόνο εάν έχουμε το θάρρος να τοποθετηθούμε με σαφή και κατηγορηματικό τρόπο, ιδίως αναφορικά με την Ανατολική Ιερουσαλήμ.
<SPEAKER ID="199" NAME="Χαράλαμπος Αγγουράκης" AFFILIATION="GUE/NGL">
Κύριε Πρόεδρε, η πολιτική της Ευρωπαϊκής Ένωσης είναι που μαζί με τις "νωμένες Πολιτείες και το ΝΑΤΟ στηρίζουν την ισραηλινή κυβέρνηση στην εγκληματική πολιτική της γενοκτονίας του παλαιστινιακού λαού. Αυτό είναι το συμπέρασμα βουλευτών από την αντιπροσωπεία του Ευρωπαϊκού Κοινοβουλίου στην οποία οι αρχές του Ισραήλ απαγόρευσαν την είσοδο στην κατεχόμενη Λωρίδα της Γάζας.
<P>
" πολιτική της Ευρωπαϊκής Ένωσης και η τελευταία απόφαση του Συμβουλίου ουσιαστικά δίνουν πίστωση χρόνου στις ισραηλινές κυβερνήσεις, που βαρύνονται με εγκλήματα πολέμου όπως ξέρουμε από την έκθεση του Ο"Ε για τον πόλεμο στη Γάζα, για να συνεχίσουν το κατοχικό τους σχέδιο.
<P>
Τα μασημένα λόγια της Ευρωπαϊκής Ένωσης δεν ανταποκρίνονται στο δίκαιο παγκόσμιο αίτημα για βιώσιμο και ανεξάρτητο παλαιστινιακό κράτος στα εδάφη του 1967 με πρωτεύουσα την Ανατολική Ιερουσαλήμ. " Ευρωπαϊκή Ένωση δεν λαμβάνει κανένα πρακτικό μέτρο προς αυτήν την κατεύθυνση. Αντίθετα, αναβαθμίζει τις σχέσεις με το Ισραήλ, που συνεχίζει τους εποικισμούς, ιδίως στην Ανατολική Ιερουσαλήμ, την κατασκευή διαχωριστικού τείχους και το αίσχος που συνιστά ο εγκληματικός αποκλεισμός της Λωρίδας της Γάζας.
<P>
Αποκρούουμε τα ιμπεριαλιστικά σχέδια για τη Μέση Ανατολή και συμπαραστεκόμαστε ολόπλευρα στον αγώνα του παλαιστινιακού λαού και όλων των λαών της περιοχής.
<SPEAKER ID="200" NAME="Monika Flašíková Beňová" AFFILIATION="S&amp;D">
(SK) Πρέπει να πω ότι τα αποτελέσματα της συνεδρίασης της προηγούμενης εβδομάδας του Συμβουλίου Υπουργών δεν ήταν ιδιαίτερα ισορροπημένα και, επιπλέον, έχω την αίσθηση, καθώς ασχολούμαι με το εν λόγω ζήτημα εδώ και αρκετό καιρό, ότι δεν σημειώθηκε πρόοδος όσον αφορά τις προσπάθειές μας για την ειρηνική συνύπαρξη αυτών των δύο εθνών.
<P>
Θα ήθελα, κατά συνέπεια, να πω ότι γνωρίζω πως πρέπει να κάνουμε περισσότερα. Πρέπει να είμαστε όχι απλώς διαμεσολαβητές αλλά ενεργοί διαμεσολαβητές σε αυτήν την ειρηνευτική διαδικασία και πρέπει να επιμείνουμε η λύση σε αυτήν την καταστροφική κατάσταση να μοιάζει και να είναι ισότιμη και αποδεκτή και από τα δύο κράτη, έτσι ώστε και τα δύο κράτη, τόσο η Παλαιστίνη όσο και το κράτος του Ισραήλ, να έχουν ισότιμο συμφέρον σε αυτήν.
<P>
Το Συμβούλιο προσπάθησε να επαναφέρει τους Παλαιστινίους στο τραπέζι των διαπραγματεύσεων παρά την αντίθεσή τους σε ορισμένα μέτρα των Ισραηλινών, και εμείς επιμένουμε ότι τα περιττά εμπόδια στην ειρηνευτική διαδικασία πρέπει να απομακρυνθούν το συντομότερο δυνατό. " κατεδάφιση των σπιτιών των Παλαιστινίων στην Ανατολική Ιερουσαλήμ και η κατασκευή οικισμών και διαχωριστικών φραγμάτων σε κατεχόμενα εδάφη δεν είναι αποδεκτές. Ωστόσο, είναι απαράδεκτο επίσης να εκθέτουμε το Ισραήλ και να μην κατορθώνουμε να το υπερασπιστούμε ενεργά ενάντια σε όλες τις επιθέσεις και τις τρομοκρατικές δραστηριότητες που έχουν ως στόχο πολίτες του κράτους του Ισραήλ.
<P>
Θα ήθελα να υπογραμμίσω φυσικά ότι είναι επίσης απαραίτητος ο σεβασμός του διεθνούς νομικού πλαισίου χωρίς το οποίο δεν μπορεί να υπάρξει ελπίδα για σταθερή ανάπτυξη στην περιοχή. Κατά τη γνώμη μου, εμείς οι Ευρωπαίοι, η ΕΕ και οι πολίτες των κρατών μας, είμαστε διατεθειμένοι να τείνουμε χείρα βοηθείας, και ελπίζω η βαρόνη Ashton να επιτύχει με την αποστολή της στην περιοχή και να επιστρέψει με θετικές αναφορές.
<SPEAKER ID="201" NAME="Alexandra Thein" AFFILIATION="ALDE">
(DE) Κύριε Πρόεδρε, κυρία Malmström, βαρόνη Ashton, κυρίες και κύριοι, είμαι μέλος της αντιπροσωπείας για τις σχέσεις με το Παλαιστινιακό Νομοθετικό Συμβούλιο, με άλλα λόγια, με το παλαιστινιακό κοινοβούλιο. Την προηγούμενη εβδομάδα, το Ισραήλ απαγόρευσε στην αντιπροσωπεία μας την είσοδο στη Γάζα. " κατάσταση στη Γάζα είναι εξαιρετικά ανησυχητική, ειδικά τώρα με την έλευση του χειμώνα. Μόνο το 10% του πληθυσμού έχει τη δυνατότητα να αποκτήσει τις προμήθειες που χρειάζεται, εισάγοντας κρυφά εμπορεύματα μέσω των σηράγγων και γι' αυτό ακριβώς όλοι ανέχονται τις σήραγγες.
<P>
Πριν από την επιχείρηση "Συμπαγές Μολύβι", η κατάσταση ήταν η αντίστροφη και το 90% του πληθυσμού της Γάζας ήταν σε θέση να φροντίσει τον εαυτό του. Ως δύναμη κατοχής, το Ισραήλ θα πρέπει να έχει την ευθύνη να προνοεί για τον πληθυσμό στο σύνολο των κατεχόμενων εδαφών. Το Ισραήλ αποποιείται τις ευθύνες του βάσει του διεθνούς δικαίου, πράγμα που σημαίνει ότι πρέπει να παρεμβαίνει η διεθνής κοινότητα και κυρίως η ΕΕ.
<P>
Εάν προμηθεύουμε με τρόφιμα το 90% του πληθυσμού της Γάζας, έχουμε δικαίωμα να βλέπουμε πού δαπανώνται τα χρήματα των ευρωπαίων φορολογουμένων, αν χρησιμοποιούνται δεόντως και αν φτάνουν στους ανθρώπους που τα έχουν ανάγκη.
<SPEAKER ID="202" NAME="Hélène Flautre" AFFILIATION="Verts/ALE">
(FR) Κύριε Πρόεδρε, θα ήθελα και εγώ να συγχαρώ την κ. Malmström και τη σουηδική Προεδρία για τα εξαιρετικά τους συμπεράσματα. Αναβιώνουν τις προσδοκίες που είχαμε όλοι, συγκεκριμένα ότι θα επιβεβαιωνόταν πως η Ευρώπη είναι πράγματι υπεύθυνη για την ειρήνη στην περιοχή βάσει του διεθνούς δικαίου, και αυτό πιστεύω πως είναι καίριας σημασίας.
<P>
Ωστόσο, μου προκαλεί έκπληξη το ότι έναν χρόνο μετά τη στρατιωτική εισβολή στη Γάζα, δεν έχει γίνει καμιά αναφορά στα εν λόγω συμπεράσματα σε συνέχεια της έκθεσης Goldstone που ζήτησε το Συμβούλιο. Σε ποιο στάδιο βρισκόμαστε σε συνέχεια αυτής της έκθεσης Goldstone, για την οποία το Συμβούλιο δεσμεύτηκε, ιδίως όσον αφορά τις εσωτερικές έρευνες σε σχέση με τα διάφορα εμπλεκόμενα μέρη;
<P>
Επιπλέον, αισθάνομαι ικανοποίηση που η Ανατολική Ιερουσαλήμ εξετάζεται ως πρωτεύουσα του μελλοντικού παλαιστινιακού κράτους ή η Ιερουσαλήμ ως πρωτεύουσα των δύο κρατών. Παρ' όλα αυτά, τα εν λόγω συμπεράσματα στερούνται συγκεκριμένων επιχειρησιακών επιλογών. Από την άλλη πλευρά, υπάρχουν πολλές παρόμοιες επιλογές στην έκθεση αποστολής των αρχηγών κρατών και κυβερνήσεων που επισκέφτηκαν την Ανατολική Ιερουσαλήμ.
<P>
Καλώ λοιπόν την Επιτροπή και το Συμβούλιο να μας διευκρινίσουν τις συγκεκριμένες μεθόδους με τις οποίες η Ευρωπαϊκή Ένωση δεν θα αναγνωρίσει ούτε θα νομιμοποιήσει την προσάρτηση της Ανατολικής Ιερουσαλήμ, την οποία επιχειρεί να επιτύχει το Ισραήλ θεσπίζοντας μεταξύ άλλων οικονομικά μέτρα αλλά και ενορχηστρώνοντας τον μαζικό εκτοπισμό των παλαιστινιακών κοινοτήτων.
<SPEAKER ID="203" NAME="Richard Howitt" AFFILIATION="S&amp;D">
(EN) Κύριε Πρόεδρε, χαιρετίζω την παρουσία της νέας Ύπατης Εκπροσώπου στο Κοινοβούλιο, καθώς και τα ισχυρά συμπεράσματα του Συμβουλίου όσον αφορά τη Μέση Ανατολή υπό την ηγεσία της σουηδικής Προεδρίας.
<P>
Όσον αφορά την έκθεση Goldstone, θα ήθελα να συγχαρώ τον κ. Bildt, εξ ονόματος της Προεδρίας, ο οποίος επαίνεσε -και παραθέτω- "την αξιοπιστία και αδιαμφισβήτητη ακεραιότητα" της έκθεσης Goldstone. Πιστεύω ότι θα ήταν χρήσιμο αν η κ. Malmström μπορούσε να επαναλάβει σήμερα στο Ευρωπαϊκό Κοινοβούλιο τα λόγια του πρεσβευτή της στα "νωμένα Έθνη - ότι η ΕΕ παροτρύνει το Ισραήλ και τους Παλαιστινίους να δρομολογήσουν κατάλληλες, αξιόπιστες και ανεξάρτητες εγχώριες έρευνες για τις παραβιάσεις ανθρωπίνων δικαιωμάτων σε σχέση με τη σύγκρουση στη Γάζα.
<P>
Τέλος, θα ήθελα να ρωτήσω την Προεδρία και την Ύπατη Εκπρόσωπο αν γνωρίζουν τις κατευθυντήριες γραμμές που ενέκρινε η βρετανική κυβέρνηση την προηγούμενη εβδομάδα για την επισήμανση των τροφίμων, ώστε να γίνεται διάκριση μεταξύ των εισαγωγών που προέρχονται από τα παλαιστινιακά εδάφη και αυτών από τους παράνομους ισραηλινούς οικισμούς, και να μας πουν ποια είναι τα σχέδιά τους για την επέκταση αυτής της παραίνεσης σε ευρωπαϊκό επίπεδο. Ως ψηφοφόροι, μπορούμε να επιλέξουμε να πληρώσουμε το κόστος της ειρήνης. Ως καταναλωτές, δεν επιθυμούμε την επιδότηση της τιμής της σύγκρουσης.
<SPEAKER ID="204" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, νομίζω ότι η πρόσφατη θέση της Ευρωπαϊκής Ένωσης υπό την καθοδήγηση της σουηδικής Προεδρίας όσον αφορά τη Μέση Ανατολή, που θα αναγνώριζε την Ανατολική Ιερουσαλήμ ως πρωτεύουσα ενός μελλοντικού ανεξάρτητου παλαιστινιακού κράτους, μπορεί να βλάψει τις προσπάθειες της Ευρώπης να διαδραματίσει σημαντικό ρόλο στη μεσολάβηση μεταξύ Ισραήλ και Παλαιστινίων. Μπορεί να είναι αντίθετο προς τον κοινό μας στόχο να επέλθει ειρήνη σε αυτήν την ήδη ταραγμένη περιοχή.
<P>
Προσωπικά πιστεύω ότι, από το να ανακηρύξουμε μονομερώς και αιφνιδίως μία ανεξάρτητη πρωτεύουσα για τα παλαιστινιακά εδάφη, θα ήταν προτιμότερο και πιο χρήσιμο αν η Ευρωπαϊκή Ένωση συγκέντρωνε όλες της τις προσπάθειες για να ενθαρρύνει και να δώσει ώθηση στη δημιουργία μιας πραγματικής δημοκρατίας στα παλαιστινιακά εδάφη, υποστηρίζοντας, για παράδειγμα, τη μη βίαιη αντίσταση. Αυτό θα βοηθούσε το ισραηλινό κράτος και τη δημοκρατία, καθώς και τη διεθνή κοινότητα να βρουν έναν αξιόπιστο και νόμιμο συνομιλητή.
<P>
Όπως είπε σήμερα η Cecilia Malmström, το καθεστώς της Ιερουσαλήμ θα πρέπει να αποτελέσει αντικείμενο διμερών διαπραγματεύσεων μεταξύ Ισραηλινών και Παλαιστινίων. Πιστεύω, συνεπώς, ότι ένα όραμα του τύπου "δύο δημοκρατίες για δύο λαούς" θα ήταν πιο επιθυμητό από μία λύση του τύπου "δύο κράτη για δύο λαούς".
<P>
" δημοκρατία, αγαπητοί συνάδελφοι, αποτελεί προϋπόθεση για την ειρήνη.
<SPEAKER ID="206" NAME="Michael Gahler" AFFILIATION="PPE">
(DE) Κύριε Πρόεδρε, καταρχάς θα ήθελα να εκφράσω την ικανοποίησή μου που η βαρόνη Ashton κάθεται στην πλευρά της Επιτροπής. Ελπίζω να συνεχίσει να το κάνει.
<P>
Έχω δύο ερωτήσεις για την Προεδρία. Στα συμπεράσματα του Συμβουλίου Υπουργών Εξωτερικών δεν γίνεται καμιά αναφορά στην Τετραμερή Διάσκεψη για τη Μέση Ανατολή. Δεν συμφωνεί το Συμβούλιο σχετικά με τον ρόλο της Τετραμερούς Διάσκεψης για τη Μέση Ανατολή στην ειρηνευτική διαδικασία, ή για ποιον λόγο συμβαίνει αυτό;
<P>
Δεύτερον, το ίδιο ισχύει και για τη Χαμάς. Στα συμπεράσματα δεν γίνεται καμιά αναφορά στην εν λόγω ομάδα, η οποία δυστυχώς είναι πολιτικά σημαντική. Τι κρύβεται πίσω από αυτό;
<SPEAKER ID="207" NAME="Frédérique Ries" AFFILIATION="ALDE">
(FR) Κύριε Πρόεδρε, εφόσον ο κ. Le Hyaric στην ουσία διπλασίασε τον χρόνο ομιλίας του, αισθάνομαι ότι δικαιούμαι να ακολουθήσω τον ρυθμό μου, ωστόσο θα μπω απευθείας στο θέμα.
<P>
" σουηδική Προεδρία μάς είχε συνηθίσει σε καλύτερα, σε πολύ καλύτερα. Κυρία Malmström, παρακαλώ συγχωρήστε μου την ειλικρίνεια. Ο χαρακτηρισμός, ο ορισμός, όπως συνέβη, της Ανατολικής Ιερουσαλήμ ως πρωτεύουσας του μελλοντικού παλαιστινιακού κράτους -απλώς για αρχή, το ξέρω- είναι, κατά τη γνώμη μου, ένα σπάνιο διπλωματικό σφάλμα - και χρησιμοποιώ στο σημείο αυτό έναν ευφημισμό. Δεν πρόκειται για ουσιαστικό σφάλμα -ας μην παρερμηνευθεί αυτό που λέω εδώ- αλλά για τον τρόπο με τον οποίο αυτή η δήλωση, η οποία προδικάζει το τελικό αποτέλεσμα των διαπραγματεύσεων, αντιμετωπίζει συγκαταβατικά ή ακόμη και περιφρονεί τα ενδιαφερόμενα μέρη. Επιπλέον, υπάρχουν πολλά κράτη μέλη που έχουν αποφασίσει να κρατήσουν αποστάσεις από το πρώτο αυτό σχέδιο του κειμένου.
<P>
Ναι, λοιπόν, φυσικά, εκατό φορές ναι σε μια ανοιχτή πρωτεύουσα, σε μια κοινή πρωτεύουσα, αυτήν τη μορφή μοιράσματος που από το 2000 αποτελεί μέρος των "παραμέτρων Κλίντον" για μία ειρήνη κατόπιν διαπραγματεύσεων, μια αρχή που έγινε αποδεκτή από τον Ehud Barak στην Taba και από άλλους. Επιπλέον, θυμόμαστε επίσης με πόσο σθένος υπερασπίστηκαν την εν λόγω ιδέα οι Avraham Burg και Ahmed Qurei σε αυτό εδώ το Κοινοβούλιο. Ιερουσαλήμ: μια ιερή πόλη για τρεις θρησκείες, η πρωτεύουσα των βιβλίων, μια ανοιχτή πρωτεύουσα. Το θέμα είναι ότι ο ρόλος μας δεν είναι να επιβάλουμε το μοίρασμα, το χρονοδιάγραμμα ή τις μεθόδους, αλλά -όπως ειπώθηκε νωρίτερα- να ενθαρρύνουμε τον διάλογο ώστε να δώσουμε στα ενδιαφερόμενα μέρη, τους Παλαιστινίους και τους Ισραηλινούς, τη δυνατότητα να καταλήξουν σε ένα συμπέρασμα.
<SPEAKER ID="208" NAME="Sarah Ludford" AFFILIATION="ALDE">
(EN) Κύριε Πρόεδρε, το συμπέρασμα του Συμβουλίου αποτελεί πράγματι μια ευπρόσδεκτη, σθεναρή δήλωση της θέσης της ΕΕ και της πρόθεσής της να διαδραματίσει έναν πολύ πιο ισχυρό ρόλο στο πλαίσιο της αναθέρμανσης της συνεργασίας της Τετραμερούς Διάσκεψης. Συμφωνούν, κατά συνέπεια, το Συμβούλιο και η Επιτροπή ότι η προσέγγιση προς την οποία παροτρύνουν ορισμένοι, και η οποία συνίσταται στο μποϊκοτάζ του Ισραήλ, αποτελεί πλήρως εσφαλμένη πορεία προς αυτήν τη συνεργασία; Δεν μπορείς να μποϊκοτάρεις και να συνεργάζεσαι ταυτόχρονα.
<P>
Μάλιστα, η σωστή προσέγγιση είναι αυτή που τονίστηκε στα συμπεράσματα του Συμβουλίου, η επιβεβαίωση δηλαδή της περαιτέρω ανάπτυξης των διμερών σχέσεων με το Ισραήλ. Όσο δελεαστικό και αν είναι, το Συμβούλιο μπορεί να ασκήσει πολιτική επιρροή, καθώς και επιρροή μέσω οικονομικής στήριξης, μόνο αν αντισταθεί στους πειρασμούς -υποκινούμενο κάποιες φορές από απογοήτευση έναντι του ενός ή του άλλου μέρους- να επιβάλει κάποιο είδος κυρώσεων ή να τιμωρήσει τη μία ή την άλλη πλευρά. Πρόκειται για μια εξαιρετικά περίπλοκη κατάσταση που απλώς υπονομεύει τη συνεπή, συνεκτική άσκηση πίεσης από την ΕΕ και στα δύο ενδιαφερόμενα μέρη, ώστε να επιστρέψουν στο τραπέζι των διαπραγματεύσεων και να συνάψουν ειρηνευτική συμφωνία.
<SPEAKER ID="209" NAME="Ivo Vajgl" AFFILIATION="ALDE">
(SL) Είμαι και εγώ ενάντια στη γλώσσα των κυρώσεων και των απειλών και υπέρ της εποικοδομητικής πολιτικής και του διαλόγου. Ωστόσο, είναι λυπηρό το ότι ακούσαμε πολύ συχνά σήμερα να λέγεται ότι το Ισραήλ είναι ένα δημοκρατικό κράτος. Το Ισραήλ είναι ένα κράτος το οποίο δεν συμπεριφέρεται με δημοκρατικό τρόπο όσον αφορά τόσο τους Παλαιστινίους όσο και τον κοινό μας στόχο, που είναι η δημιουργία δύο ανεξάρτητων και ασφαλών κρατών με αυτοπεποίθηση, τα οποία θα συνυπάρχουν το ένα δίπλα στο άλλο. Για τον λόγο αυτόν, βαρόνη Ashton, νομίζω ότι σήμερα σας δόθηκαν πολλά κίνητρα για την ανάπτυξη μιας πιο εποικοδομητικής και αποτελεσματικότερης πολιτικής της Ευρωπαϊκής Ένωσης. Μετά λύπης μου δηλώνω ότι το Ισραήλ εξακολουθεί να μας βλέπει ως χάρτινο τίγρη και όχι ως πραγματική οντότητα με την οποία θα πρέπει να εδραιώσει διάλογο και η οποία θα μπορούσε να φανεί χρήσιμη στην επίλυση του προβλήματος.
<SPEAKER ID="210" NAME="Robert Atkins" AFFILIATION="ECR">
(EN) Κύριε Πρόεδρε, ως μέλος της αντιπροσωπείας που μετέβη στην Παλαιστίνη την προηγούμενη εβδομάδα, διαπίστωσα σαφώς ότι υπάρχουν ορισμένοι λογικοί άνθρωποι που πιστεύουν ότι η προοπτική των δύο κρατών έχει πια χαθεί, κυρίως λόγω των ενεργειών των Ισραηλινών, και μάλιστα των προτάσεων να επεκταθεί το τείχος ακόμη περισσότερο μέσα και πέρα από την Ανατολική Ιερουσαλήμ, διαιρώντας με αυτόν τον τρόπο τη Δυτική Όχθη σε βόρειο και νότιο τμήμα.
<P>
Ποια θα είναι τα συμφέροντά μας και σε ποιες ενέργειες είναι πιθανό να προβούμε εάν η προοπτική του ενός κράτους γίνει πραγματικότητα;
<P>
Κατά δεύτερον, γνωρίζουν η Προεδρία και η βαρόνη Ashton κατά πόσον είναι διαδεδομένες μεταξύ του κοινού οι απόψεις λογικών κα πάλι ανθρώπων σχετικά με την "κωμωδία" που συνιστά η Τετραμερής Διάσκεψη; Ποια μέτρα πρόκειται να λάβουμε ώστε να διασφαλίσουμε ότι το κόστος γι' αυτήν την επιχείρηση είναι ανάλογο της αποτελεσματικότητάς της, η οποία επί του παρόντος είναι μηδενική;
<SPEAKER ID="211" NAME="Charles Tannock" AFFILIATION="ECR">
(EN) Κύριε Πρόεδρε, συμφωνώ με τον ισραηλινό υπουργό Εξωτερικών, κ. Lieberman, ότι η τελική δήλωση του Συμβουλίου είναι μάλλον πολύ καλύτερη από το προηγούμενο σουηδικό σχέδιο, το οποίο είδα πριν από μερικές εβδομάδες, όμως δεν αναφέρεται στις αποδεκτές αρχές της Τετραμερούς Διάσκεψης, τις οποίες η Χαμάς απορρίπτει, καθώς συνεχίζει να τρομοκρατεί τόσο τους αξιωματούχους της Παλαιστινιακής Αρχής όσο και τους πολίτες στη Γάζα.
<P>
Επίσης, για ποιον λόγο ο υπουργός Εξωτερικών κ. Bildt δεν επισκέφτηκε την περιοχή για να επιδείξει αλληλεγγύη προς το δημοκρατικό Ισραήλ και τους μετριοπαθείς Παλαιστινίους;
<P>
Ακόμη, για ποιον λόγο έγινε επιλεκτική αναφορά της προσάρτησης της Ανατολικής Ιερουσαλήμ αυτήν την κρίσιμη περίοδο;
<P>
" ΕΕ πρέπει να είναι πιο ισορροπημένη και να αναγνωρίσει επίσημα τις δημοκρατικές αξίες μας τις οποίες συμμερίζεται το κράτος του Ισραήλ και να ενισχύσει πραγματικά τη συμμετοχή του Ισραήλ στα ευρωπαϊκά προγράμματα -κατά ασυνήθιστο τρόπο, συμφωνώ με τη βαρόνη Ludford σε αυτό- στο πλαίσιο της συμφωνίας σύνδεσης προκειμένου να αποκτήσει εμπιστοσύνη το Ισραήλ στην καλή θέληση της ΕΕ απέναντί του.
<SPEAKER ID="212" NAME="Cecilia Malmström" LANGUAGE="SV">
Κύριε Πρόεδρε, σας ευχαριστώ για την εξαιρετικά εποικοδομητική συζήτηση. Θα ήθελα να ξεκινήσω απαντώντας σε μερικές συγκεκριμένες ερωτήσεις και στη συνέχεια θα πω μερικά λόγια για να ολοκληρώσω.
<P>
" έκθεση Goldstone είναι πολύ σημαντική. Πρόκειται για σοβαρή έκθεση. Είναι σημαντικό να μελετήσουμε προσεκτικά τα συμπεράσματα, και η ΕΕ έχει καλέσει και τα δύο μέρη, το Ισραήλ και τους Παλαιστινίους, να δρομολογήσουν τις κατάλληλες έρευνες σύμφωνα με το πνεύμα που προτείνεται στην έκθεση.
<P>
Όσον αφορά την Τετραμερή Διάσκεψη, στα συμπεράσματα που ενέκρινε το Συμβούλιο υπάρχει αναφορά τόσο στην Τετραμερή Διάσκεψη όσο και στην ανάγκη να εντείνει τις προσπάθειές της. Σε ό,τι αφορά τις συνομιλίες με τη Χαμάς, το Συμβούλιο διατηρεί επαφές με την παλαιστινιακή ηγεσία υπό τον πρόεδρο Abbas και τον πρωθυπουργό Fayyad. Οι προϋποθέσεις για τις συνομιλίες με τη Χαμάς είναι γνωστές και δεν πληρούνται.
<P>
Τέλος, θα ήθελα να πω ότι είναι εξαιρετικά ευχάριστο να βλέπει κανείς το υψηλό επίπεδο στήριξης των συμπερασμάτων από το Κοινοβούλιο. Όλοι, με ορισμένες ελαφρώς διαφορετικές απόψεις φυσικά, εκτιμούν πόσο σημαντικό είναι να προσπαθήσουμε με κάθε δυνατό τρόπο να στηρίξουμε την ειρηνευτική διαδικασία στη Μέση Ανατολή και όλοι αισθανόμαστε τεράστια απογοήτευση διότι προχωράει τόσο απελπιστικά αργά. " ειρήνη των Χριστουγέννων, που σύντομα θα επέλθει στο Κοινοβούλιο και σε πολλά μέρη του κόσμου, για άλλη μία φορά δεν θα γίνει αισθητή όπως θα θέλαμε στην περιοχή της Μέσης Ανατολής και φέτος.
<P>
Κατά την έναρξη της σουηδικής Προεδρίας ελπίζαμε ότι οι προσπάθειες του αμερικανού προέδρου Obama θα απέφεραν καρπούς στις ισραηλινο-παλαιστινιακές διαπραγματεύσεις. Είναι σημαντικό για την ΕΕ και τις "ΠΑ να συνεργαστούν στενά. Αυτό δεν έχει συμβεί ακόμα, αλλά -όπως πάντα αναφορικά με το ζήτημα αυτό- πρέπει να δείξουμε υπομονή και επιμονή. " ΕΕ πρέπει να είναι συνεπής και να τηρήσει σθεναρή στάση όσον αφορά την Ανατολική Ιερουσαλήμ, τα σύνορα, τους οικισμούς και την ασφάλεια. Είμαι ιδιαίτερα ικανοποιημένη για το υψηλό επίπεδο συναίνεσης εδώ στο Κοινοβούλιο σε ό,τι αφορά και τα συμπεράσματά μας, τα οποία είναι σαφή και συνεπή. Θα αποτελέσουν τη βάση για το έργο της ΕΕ για πολύ καιρό ακόμα. Από την άποψη αυτή, θα είναι σημαντικό να συνεργαστούν στενά όλα τα θεσμικά όργανα.
<P>
" ΕΕ συνεχίζει την αποστολή της ευρωπαϊκής πολιτικής ασφάλειας και άμυνας στην περιοχή, και ιδίως το Συντονιστικό Γραφείο της Ευρωπαϊκής Ένωσης για τη στήριξη της Αστυνομίας στην Παλαιστίνη (Eupol Copps) έχει συμβάλει σημαντικά στη βελτίωση των κοινωνικών και οικονομικών συνθηκών των Παλαιστινίων στη Δυτική Όχθη τον τελευταίο χρόνο. " ΕΕ υποστηρίζει επίσης τις προετοιμασίες για τη δημιουργία ενός ανεξάρτητου παλαιστινιακού κράτους. Εδώ απαιτείται πολλή δουλειά, και εμείς φυσικά υποστηρίζουμε το πρόγραμμα που εκπόνησαν οι παλαιστινιακές αρχές: Παλαιστίνη: τέλος στην κατοχή, εγκαθίδρυση κράτους.
<P>
Για να δοθεί τέλος σε αυτήν τη σύγκρουση πρέπει να διευθετηθεί το ζήτημα μετά από διαπραγματεύσεις μεταξύ των μερών. Αυτές πρέπει να περιλαμβάνουν όλα τα ζητήματα. Δεν μπορούμε να δεχτούμε μία λύση που καθορίζεται μέσω μονομερών μέτρων, τα οποία στη συνέχεια αποτελούν τετελεσμένο γεγονός. " λύση πρέπει να είναι ολοκληρωμένη. Πρέπει να περιλαμβάνει τη λιβανέζικη και συριακή προσέγγιση και να αποτελεί μέρος μιας περιφερειακής στρατηγικής για τη διευθέτηση της αραβο-ισραηλινής σύγκρουσης. Δεν έχουμε φτάσει ακόμη εκεί, ωστόσο η ΕΕ έχει κάνει ένα τεράστιο βήμα προόδου. Όλα τα θεσμικά όργανα συμφωνούν ότι αυτό είναι αναγκαίο και προσδοκώ διαρκή συνεργασία σχετικά με το εν λόγω θέμα.
<SPEAKER ID="213" NAME="Catherine Ashton" LANGUAGE="EN">
Κύριε Πρόεδρε, θα ήθελα να αναφέρω ότι το ζήτημα που αφορά την πλευρά στην οποία κάθομαι, όπως υποπτεύομαι, θα συνεχίσει να ανακύπτει. Κάθομαι εδώ, επειδή το Συμβούλιο είναι εκεί. Μπορεί να χρειαστεί να πάω και να καθίσω εκεί ή μπορεί να χρειαστεί να μου φτιάξετε μια θέση που να απέχει ίση απόσταση από τα δύο όργανα, διότι σας διαβεβαιώνω ότι θα αντιμετωπίσω προβλήματα σχετικά με το πού κάθομαι. Ωστόσο, με μεγάλη μου ευχαρίστηση βρίσκομαι εδώ με τη Cecilia και ανυπομονώ να συνεργαστώ μαζί της.
<P>
Αυτό που μου κάνει εντύπωση σχετικά με τη συζήτηση που μόλις διεξήχθη είναι ότι στο μεγαλύτερο βαθμό -και νομίζω, κύριε Atkins, ότι μπορεί να αποτελείτε την εξαίρεση με αυτά που είπατε, αν και άκουγα με μεγάλη προσοχή- υπάρχει η κοινή πεποίθηση ότι αυτό που αναζητούμε είναι μία λύση δύο κρατών. Υπάρχει μεγάλο πάθος από όλους τους βουλευτές, κυρίως, αν μου επιτρέπετε, από τον κ. De Rossa και τους βουλευτές εκείνους που επέστρεψαν πρόσφατα και που είδαν με τα μάτια τους τη φοβερή κατάσταση που επικρατεί στην περιοχή.
<P>
Πιστεύω ότι το σημαντικό σε σχέση με τα συμπεράσματα του Συμβουλίου είναι η εξαιρετική τους σαφήνεια. Μου δίνουν μια πραγματική αίσθηση της κατεύθυνσης προς την οποία πρέπει να κινηθούμε. Αυτό που είναι επίσης σαφές -και θα ήθελα να συγχαρώ την Προεδρία για το έργο της επ' αυτού- είναι η απογοήτευση που επικρατεί στο Κοινοβούλιο διότι τα πράγματα δεν προχωρούν, μια απογοήτευση που προέρχεται από απόψεις συχνά αρκετά διαφορετικές, αλλά που παρ' όλα αυτά συγκλίνουν στην επιθυμία να βρεθεί λύση. Οι λεπτές διαφορές είναι σημαντικές. Θεωρώ σημαντικές τις απόψεις που έχετε τόσο για τις διαφορές όσο και για τις ομοιότητες, καθώς δρομολογείται το μέλλον μας στις εν λόγω συζητήσεις και διαπραγματεύσεις.
<P>
Δεν υπάρχει αμφιβολία, κατά την άποψή μου, ότι πρέπει να κάνουμε δύο πράγματα. Το ένα αφορά τα μάλλον πολιτικά ζητήματα που πολύ σωστά αναφέρατε. Ποια θα είναι η σχέση μας; Βρίσκομαι στην αρχή αυτού του ταξιδιού, και η εν λόγω συζήτηση είναι εξαιρετικά σημαντική ώστε να ακούσω τις απόψεις που διατυπώθηκαν. Αυτό που μου μένει από τη συζήτηση είναι καταρχάς ότι η Τετραμερής Διάσκεψη πρέπει να αποδείξει ότι αξίζει τα χρήματά της, ότι μπορεί πραγματικά να αναζωογονηθεί. Μίλησα ήδη μέσω σύνδεσης με βίντεο με το προσωπικό στην Ιερουσαλήμ, με τον κ. Blair σχετικά με το έργο του και με την υπουργό Εξωτερικών, κ. Clinton, για τα ίδια πράγματα. Είναι πολύ σημαντικό, προκειμένου να υπάρξει αποτέλεσμα, να είναι απόλυτα σωστή η λέξη "αναζωογονώ".
<P>
Δεύτερον, υπάρχουν στην περιοχή τα ζητήματα που έθεσε η Προεδρία σχετικά με τα ευρύτερα θέματα των άλλων χωρών με τις οποίες πρέπει να συνεργαστούμε. Νομίζω ότι από σήμερα το πιο σημαντικό είναι το εξής: τι είναι σε θέση να πράξει η ίδια η ΕΕ;
<P>
Αυτό με οδηγεί υπό μία έννοια σε αυτό που ονομάζω "το πρακτικό μέρος". Ορισμένοι συνάδελφοι έθεσαν συγκεκριμένα ζητήματα, είτε σχετικά με το τι κάνει το "νωμένο Βασίλειο με την επισήμανση είτε για τη συμφωνία σύνδεσης είτε γι' αυτήν την έκθεση -την έκθεση των επικεφαλής της αποστολής- και τις συστάσεις που υπάρχουν εκεί, τις οποίες δεν έχω ακόμη εξετάσει. Πρέπει να εξετάσουμε όλα αυτά τα ζητήματα με προσοχή, αλλά αυτό που πρέπει να κάνουμε είναι να επιδείξουμε την πρακτική μας υποστήριξη στην περιοχή.
<P>
Περιέγραψα τις 1 200 αίθουσες διδασκαλίας που ήταν αναγκαίες, καθώς και το έργο μας στον τομέα της υγείας. Έχουμε δεσμευτεί όσον αφορά το σχέδιο ίδρυσης κράτους του πρωθυπουργού Fayyad και την ενίσχυση των θεσμών, ιδίως σε ό,τι αφορά το κράτος δικαίου. Πρέπει να δείξουμε ότι συμμετέχουμε πρακτικά στην περιοχή και ότι εργαζόμαστε πρακτικά για να βρούμε τρόπους με τους οποίους μπορούμε να βελτιώσουμε την κατάσταση για τους ανθρώπους που είναι υποχρεωμένοι να ζουν εκεί καθημερινά και οι οποίοι βασίζονται σε μας για τη βοήθεια που χρειάζονται.
<P>
Αυτό είναι το πιο σημαντικό και πρακτικό πράγμα που πρέπει να κάνω αρχικά. Θα περιέγραφα το έργο που επιθυμώ να πραγματοποιήσω ως εξής: έχουμε τη δυνατότητα να φέρουμε εις πέρας πολιτικό και οικονομικό έργο. Αυτό που επιθυμώ να κάνω είναι να συνενώσω αυτά τα δύο, να βρω έναν τρόπο να ενισχύσουμε αυτό που κάνουμε, να στηρίξουμε το έργο που βρίσκεται σε εξέλιξη, να κάνουμε την Τετραμερή Διάσκεψη πιο αποτελεσματική, να συγκεντρώσουμε τις προσπάθειες του Συμβουλίου και της Επιτροπής που, κατά κάποιον τρόπο, ενεργούσαν παράλληλα και να τις συγχωνεύσουμε για να δράσουμε με τρόπο που θα κάνει τη διαφορά στην περιοχή.
<P>
Τελικά, οι δύο πλευρές είναι αυτές που θα συνεργαστούν για να αποφασίσουν και να καταλήξουν στην ειρήνη. Όμως, κατά την πορεία προς τον σκοπό μας, έχουμε να διαδραματίσουμε σημαντικό ρόλο, και είμαι αποφασισμένη, εξ ονόματός σας καθώς και εξ ονόματος της Επιτροπής και του Συμβουλίου, να διαδραματίσουμε εν προκειμένω τον πλήρη ρόλο μας.
<SPEAKER ID="214" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="992" NAME="Dominique Baudis  " AFFILIATION="PPE">
γραπτώς. - (FR) Κατά τη διάρκεια του τελευταίου Συμβουλίου "Εξωτερικές Υποθέσεις", το Συμβούλιο της Ευρωπαϊκής Ένωσης έκανε γνωστό ότι επιθυμεί τη δημιουργία ενός παλαιστινιακού κράτους στο εγγύς μέλλον εντός των συνόρων του 1967 και με πρωτεύουσα την Ανατολική Ιερουσαλήμ. " Ευρώπη σκιαγραφεί, συνεπώς, τις προϋποθέσεις μιας βιώσιμης λύσης για τη σύγκρουση στη Μέση Ανατολή που είναι αποδεκτή και από τα δύο μέρη. " λύση που προτείνει το Συμβούλιο είναι δίκαιη. Το Ισραήλ και η Παλαιστίνη μπορούν να τη χρησιμοποιήσουν ως βάση επάνω στην οποία θα ανταλλάξουν γη με ειρήνη. " Ευρωπαϊκή Ένωση έχει να διαδραματίσει έναν εξαιρετικά σημαντικό ρόλο. Μπορεί να στηρίξει την ενδοπαλαιστινιακή συμφιλίωση, χωρίς την οποία δεν θα υπάρχει παλαιστινιακός συνομιλητής στις διαπραγματεύσεις με το Ισραήλ. Μπορεί να ενθαρρύνει την επανέναρξη του ισραηλινο-παλαιστινιακού διαλόγου εντός του πλαισίου της Ένωσης για τη Μεσόγειο.
<SPEAKER ID="991" NAME="Daciana Octavia Sârbu  " LANGUAGE="EN">
Επικροτώ τα πρόσφατα συμπεράσματα του Συμβουλίου σχετικά με αυτό το θέμα, ιδίως αναφορικά με το ζήτημα της Ανατολικής Ιερουσαλήμ. Το Συμβούλιο κατέληξε σε σαφή θέση σχετικά με αρκετά ζωτικά θέματα, συμπεριλαμβανομένων των συνόρων του 1967, των ισραηλινών οικισμών, της πρόσβασης στη Γάζα και της υποστήριξης για τη λύση δύο κρατών με την Ιερουσαλήμ ως κοινή πρωτεύουσα. Τα ζητήματα αυτά παραμένουν βασικά σημεία τριβής και το Συμβούλιο κατάφερε να επιληφθεί αυτών στα συμπεράσματά του. Το Συμβούλιο έχει παράσχει στην Ύπατη Εκπρόσωπο της ΕΕ έναν κατάλογο με συγκεκριμένους στόχους και σαφή κατεύθυνση προς την οποία η ΕΕ θα επιθυμούσε να δει τις διαπραγματεύσεις να προχωρούν. Ελπίζω ότι αυτή η σαφήνεια και ενότητα από τα κράτη μέλη θα οδηγήσει σε μια πιο αποτελεσματική συμμετοχή της ΕΕ στις διαπραγματεύσεις και σε αυξημένη ικανότητα συνεργασίας με άλλους βασικούς παράγοντες στην ειρηνευτική διαδικασία.

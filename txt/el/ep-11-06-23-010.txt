<CHAPTER ID="010">
Σύνθεση του Κοινοβουλίου
<SPEAKER ID="134" NAME="Πρόεδρος">
Όπως γνωρίζουμε, ο κ. Σταύρος Λαμπρινίδης μου ανακοίνωσε τον διορισμό του ως υπουργού Εξωτερικών της ελληνικής κυβέρνησης με ανάληψη καθηκόντων στις 17 Ιουνίου 2011.
<P>
Το Κοινοβούλιο διά τους παρόντος λαμβάνει γνώση της ανακοίνωσής του και, σύμφωνα με το άρθρο 7, παράγραφος 1, της πράξης εκλογής των αντιπροσώπων στο Ευρωπαϊκό Κοινοβούλιο με άμεση καθολική ψηφοφορία, και σύμφωνα με το άρθρο 4, παράγραφοι 1 και 4, του Κανονισμού, ορίζει ότι η θέση χηρεύει από τις 17 Ιουνίου 2011.
<P>
Θα συνεχίσουμε τις εργασίες μας, ευχόμενοι στο πρώην συνάδελφό μας καλή επιτυχία και καλή τύχη.
<P>
Οι αρμόδιες ελληνικές αρχές με ενημέρωσαν σχετικά με την εκλογή του κ. Δημήτριου Δρούτσα ως αντικαταστάτη του κ. Λαμπρινίδη. Σύμφωνα με άρθρο 4, παράγραφος 1, του Κανονισμού, το Κοινοβούλιο λαμβάνει υπόψη αυτήν την αντικατάσταση από τις 22 Ιουνίου 2011.
<P>
Καλωσορίζω τον νέο βουλευτή...
<P>
(Χειροκροτήματα)
<P>
...και επισημαίνω ότι, σύμφωνα με το άρθρο 3, παράγραφος 2, του Κανονισμού, έως ότου ελεγχθεί η εντολή του βουλευτή ή εκδοθεί απόφαση σε περίπτωση διαφοράς και υπό τον όρο ότι έχει προηγουμένως υπογράψει την έγγραφη δήλωση ότι δεν κατέχει οποιοδήποτε αξίωμα ασυμβίβαστο με την ιδιότητά του βουλευτή του Ευρωπαϊκού Κοινοβουλίου, ο κ. Δημήτριος Δρούτσας καταλαμβάνει την έδρα του στο Κοινοβούλιο και συμμετέχει στα όργανά του με πλήρη δικαιώματα.
<P>
Είμαι βέβαιη ότι ευχόμαστε καλή επιτυχία και στον νέο μας συνάδελφο.
<P>

<SPEAKER ID="135" NAME="Gerard Batten" AFFILIATION="EFD">
(EN) Κυρία Πρόεδρε, επί διαδικαστικού ζητήματος, βλέπω στην άλλη άκρη της Αίθουσας ότι υπάρχουν πολιτικές αφίσες σε κοινή θέα.
<P>
Πιστεύω ότι αυτό αντιβαίνει στους κανόνες. Δεν με ενοχλεί προσωπικά, αλλά αυτό που ζήτησα πολλές φορές σε αυτήν την Αίθουσα είναι ίση εφαρμογή των κανόνες για όλους.
<P>
Εάν οι κυρίες και οι κύριοι εκεί απέναντι θέλουν να επιδείξουν τις πολιτικές αφίσες τους, τότε θα ήθελα να έχω το δικαίωμα να επιδεικνύω μόνιμα την αφίσα μου "Ψηφίστε το Ανεξάρτητο Κόμμα του "νωμένου Βασιλείου" και όλοι οι άλλοι να έχουν το δικαίωμα επίδειξης των αφισών τους.
<P>
Μπορεί, σας παρακαλώ, ένας κανονισμός να εφαρμόζεται με τον έναν ή με τον άλλον τρόπο;
<P>
(Χειροκροτήματα)
<SPEAKER ID="136" NAME="Πρόεδρος">
Σας ευχαριστώ πολύ, κύριε Batten, για το γεγονός ότι επιστήσατε την προσοχή μου στις αφίσες. Θα ζητήσω από όσους επιδεικνύουν τις αφίσες τους να τις κατεβάσουν τώρα.
<SPEAKER ID="137" NAME="Elizabeth Lynne" AFFILIATION="ALDE">
(EN) Κυρία Πρόεδρε, είτε συμφωνούμε είτε διαφωνούμε με τους διαδηλωτές, είναι εντελώς λάθος να επιτραπεί στους διαδηλωτές να εισέλθουν στο Κοινοβούλιο και να εμποδίσουν τους βουλευτές του ΕΚ να ψηφίσουν.
<P>
Ασχέτως εάν συμφωνούμε ή διαφωνούμε με την αιτία, κάτι πρέπει να γίνει ώστε να διασφαλιστεί ότι οι βουλευτές του ΕΚ θα μπορέσουν να εισέλθουν και να ψηφίσουν ανεμπόδιστα.
<P>
(Χειροκροτήματα)
<SPEAKER ID="138" NAME="Πρόεδρος">
Το πρόβλημα γνωστοποιήθηκε στις υπηρεσίες και δεν θα πρέπει να επαναληφθεί.
<SPEAKER ID="139" NAME="Barry Madlener" AFFILIATION="NI">
(NL) Ευχαριστώ πολύ, κυρία Πρόεδρε. Θα ήθελα να θέσω ένα ζήτημα επί της διαδικασίας. Συγκεκριμένα, θέλω να κάνω μια ευχάριστη ανακοίνωση, ότι δηλαδή ο ηγέτης του κόμματός μου, ο Geert Wilders, απαλλάχθηκε σήμερα το πρωί από όλες τις κατηγορίες εναντίον του όσον αφορά την προσβολή του Ισλάμ. " ελευθερία της έκφρασης στις Κάτω Χώρες περιφρουρήθηκε.
<SPEAKER ID="140" NAME="Πρόεδρος">
Αυτό δεν έχει καμία σχέση με τις εργασίες μας εδώ.

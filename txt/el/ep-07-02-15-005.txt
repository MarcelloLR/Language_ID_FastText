<CHAPTER ID="005">
Άσκηση των δικαιωμάτων ψήφου από μετόχους εταιριών (συζήτηση) 
<SPEAKER ID="047" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Klaus-Heiner Lehne, εξ ονόματος της Επιτροπής Νομικών Θεμάτων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την άσκηση των δικαιωμάτων ψήφου από μετόχους εταιριών - C6-0003/2006 -
<SPEAKER ID="048" NAME="Pervenche Berès" AFFILIATION="PSE">
(FR) Πριν αρχίσουμε αυτήν τη συζήτηση, θα ήθελα απλώς να πω ότι γνωρίζω πως δεν υπάρχουν κανόνες που διέπουν τη σειρά με την οποία λαμβάνουν τον λόγο οι βουλευτές του ΕΚ. Τούτου λεχθέντος, θέλω να επιστήσω την προσοχή του Σώματος σε μια σχετικά περίεργη κατάσταση κατά την οποία ο εισηγητής ανάλωσε τον χρόνο ομιλίας του για να απαντήσει συμπερασματικά σε όλους τους ομιλητές που είχαν λάβει τον λόγο. Όταν το θέμα εδώ είναι ένα νομοθετικό κείμενο, αυτοί που λαμβάνουν τον λόγο εξ ονόματος Ομάδων, το κάνουν, σύμφωνα με την καθιερωμένη μας πρακτική, κατά σειρά ανάλογη της πολιτικής βαρύτητας της Ομάδας τους και όχι στη λήξη της συζήτησης.
<P>
Εξαρτάται από την Επιτροπή, η οποία εκπροσωπείται επαρκώς εδώ, να απαντήσει. Μένω έκπληκτη από αυτό που συνέβη εδώ σήμερα. Αν αυτό είναι μια νέα, καινοτόμος πρακτική, τότε πρέπει να λάβουμε μια εξήγηση γι' αυτήν.
<SPEAKER ID="049" NAME="Πρόεδρος">
" ημερήσια διάταξη έχει συνταχθεί με τη συμφωνία των πολιτικών ομάδων και οφείλουμε να τη σεβαστούμε. Πρόκειται για θέματα τα οποία μπορούμε να δούμε στο πλαίσιο της εξέτασης των εργασιών μας.
<SPEAKER ID="050" NAME="Joaquín Almunia">
Επιτροπή. (EN) Κυρία Πρόεδρε, λόγω της καθυστερημένης προσθήκης αυτού του θέματος στην ημερήσια διάταξη, ο συνάδελφός μου ο κ. McCreevy δεν μπορεί να είναι παρών σήμερα και θα παρουσιάσω εγώ τα θέματά του. Θέλω να ξεκινήσω ευχαριστώντας την Επιτροπή Νομικών Θεμάτων, την Επιτροπή Οικονομικής και Νομισματικής Πολιτικής και ιδιαίτερα τους δύο εισηγητές, τον κ. Lehne και τον κ. Klinz, για την εξαιρετική εργασία τους στο θέμα αυτό.
<P>
" συμβιβαστική δέσμη που συζητείται τώρα περιέχει πολύ αποτελεσματικές λύσεις στα προβλήματα που έχουμε διαπιστώσει, χωρίς να επιβάλλει υπερβολικά βάρη. Τα προβλήματα αυτά, τα οποία οδήγησαν την Επιτροπή στο να υποβάλει την πρότασή της, ήταν καταρχήν πολύ απλά: επί του παρόντος οι μέτοχοι δεν ενημερώνονται εγκαίρως για τις γενικές συνελεύσεις, αντιμετωπίζουν περιορισμούς στη διάθεση των μετοχών τους για ένα ορισμένο χρονικό διάστημα πριν από τη συνέλευση αν θέλουν να ψηφίσουν και συχνά πρέπει να παρευρίσκονται αυτοπροσώπως σε γενικές συνελεύσεις, ακόμα και αν οι εν λόγω συνελεύσεις διεξάγονται σε άλλο κράτος μέλος, καθώς δεν υπάρχουν αποτελεσματικοί κανόνες για την εκπροσώπηση και την ψήφο εξ αποστάσεως. Μαζί με το Κοινοβούλιο και το Συμβούλιο, κατορθώσαμε να βρούμε απλές λύσεις σε αυτά τα απλά προβλήματα.
<P>
Ωστόσο, δεν μπορούμε να σταματήσουμε εκεί. Συγκεκριμένα, η Επιτροπή Οικονομικής και Νομισματικής Πολιτικής επισήμανε στη γνωμοδότησή της του Νοεμβρίου 2006, άλλα θέματα τα οποία πρέπει να επιλυθούν προκειμένου οι γενικές συνελεύσεις να λειτουργούν αποτελεσματικά και να βελτιωθεί περαιτέρω η εταιρική διακυβέρνηση των ευρωπαϊκών εταιριών.
<P>
Έχουμε ήδη αναγνωρίσει ότι θα πρέπει να εξετάσουμε στενότερα τη δανειοδοσία μετοχών στο πλαίσιο της μελλοντικής σύστασης της Επιτροπής σχετικά με τα δικαιώματα των μετόχων.
<P>
Συμφωνούμε ότι ένα άλλο σημαντικό θέμα είναι η αποσαφήνιση του ρόλου και των καθηκόντων των χρηματοπιστωτικών ενδιαμέσων. Στον σημερινό χρηματοπιστωτικό κόσμο, οι επενδυτές εξαρτώνται σε σημαντικό βαθμό από ενδιάμεσους για την παροχή πληροφοριών και υπηρεσιών ψηφοδοσίας προκειμένου να ασκήσουν το δικαίωμα ψήφου τους. Το σημείο αυτό τόνισαν και οι αντιπροσωπείες στο Συμβούλιο. " Επιτροπή έχει ήδη αναλάβει την εξέταση του θέματος αυτού διεξοδικά στην αξιολόγηση των επιπτώσεων στη μελλοντική σύσταση της Επιτροπής. Πιστεύω ότι όλα τα εμπλεκόμενα μέρη συμφωνούν ότι αυτό το θέμα είναι πολύ σημαντικό για να αντιμετωπιστεί χωρίς να έχουν εξεταστεί όλες οι διαθέσιμες απόψεις και χωρίς να έχει εκπονηθεί πλήρης αξιολόγηση των πιθανών συνεπειών.
<P>
Ενδεχομένως να απορείτε γιατί προτιθέμεθα να χρησιμοποιήσουμε μόνο μία σύσταση για την αντιμετώπιση αυτών των προβλημάτων. Ο λόγος είναι ότι οι πρακτικές διαδικασίες που άπτονται αυτού του πλαισίου εξελίσσονται διαρκώς και λόγω της διαρκώς βελτιούμενης τεχνολογίας. Δεν θέλουμε η υφιστάμενη κατάσταση να αποτελέσει δόγμα, αλλά επιθυμούμε να επιτρέψουμε αρκετή ευελιξία για προσαρμογές. " σύσταση της Επιτροπής θα μας δώσει αυτή την ευελιξία.
<P>
Ο συνάδελφός μου, ο κ. McCreevy, επιβεβαίωσε επομένως τον προηγούμενο μήνα, σε επιστολή του προς τον πρόεδρο της Επιτροπής Νομικών Θεμάτων, την πρόθεσή μας να επιληφθούμε αυτού του θέματος, μαζί με άλλα, στο πλαίσιο της εργασίας για τη σύσταση. Ελπίζω ότι συμμερίζεστε την άποψή μας ότι αυτός είναι ο σωστός τρόπος να καταστήσουμε τις διατάξεις του σχεδίου οδηγίας ακόμα πιο αποτελεσματικές στην πράξη.
<SPEAKER ID="051" NAME="Klaus-Heiner Lehne " AFFILIATION="PPE-DE">
εισηγητής. - (DE) Κυρία Πρόεδρε, κυρίες και κύριοι, όπως επεσήμανε ήδη ο κ. Almunia, αυτή είναι μια εξαιρετικά σημαντική προσπάθεια. Αφορά την εμβάθυνση της ευρωπαϊκής εσωτερικής αγοράς και μια πτυχή της είναι να δοθεί η ευκαιρία στους ιδιοκτήτες να ασκήσουν τα δικαιώματά τους διασυνοριακά σε αυτή την εσωτερική αγορά. " Επιτροπή Νομικών Θεμάτων ενέκρινε ομόφωνα αυτό το σημαντικό σχέδιο. Καταλήξαμε σε συμφωνία με το Συμβούλιο βάσει της οποίας, εάν αυτό το Σώμα ακολουθήσει την ψήφο της Επιτροπής Νομικών Θεμάτων στην Ολομέλεια, το Συμβούλιο θα πράξει το ίδιο. Έτσι, θα μπορέσουμε στην προκειμένη περίπτωση να έχουμε αποτέλεσμα σε μία ανάγνωση σύμφωνα με τη διοργανική συμφωνία του Δεκεμβρίου 2003.
<P>
Το πρώτο καθοριστικό ζήτημα με το οποίο ασχολείται αυτή η οδηγία είναι η εκπροσώπηση των μετόχων στις γενικές συνελεύσεις· δηλαδή, η άσκηση των δικαιωμάτων ψήφου όχι από τους ίδιους τους μετόχους, αλλά από ενδιάμεσους -εκπροσώπους- ή μέσω πληρεξούσιων.
<P>
Υπάρχουν σημαντικά διαφορετικοί κανόνες γι' αυτό στην ΕΕ, ορισμένοι από τους οποίους είναι άκρως περιοριστικοί. Ο συμβιβασμός που επιτεύχθηκε τελικά καθιστά εφικτή την εκπροσώπηση καταρχήν, αλλά υπό την προϋπόθεση μιας διαφανούς διαδικασίας, ενώ δίνει επίσης την ευκαιρία στα κράτη μέλη να απαγορεύσουν την εκπροσώπηση με βάση το εθνικό δίκαιο, εφόσον υπάρχουν συγκρούσεις συμφερόντων.
<P>
Ένας δεύτερος σημαντικός τομέας είναι το ζήτημα του δικαιώματος υποβολής ερωτήσεων. Το πρόβλημα στην προκειμένη περίπτωση είναι ότι οι παραδόσεις και κυρίως οι σχετικές νομικές επιπτώσεις, τα δικαιώματα αμφισβήτησης και παρόμοια σημεία διαφέρουν πολύ μεταξύ των κρατών μελών. " κλίμακα εκτείνεται από κράτη μέλη που μπορούν να υποβάλουν ερωτήσεις αλλά δεν χρειάζεται να απαντηθούν, σε κράτη μέλη που οι ερωτήσεις πρέπει να απαντηθούν σωστά και, εάν αυτό δεν συμβεί, οι αποφάσεις που λαμβάνονται στις γενικές συνελεύσεις μπορεί να θεωρηθούν άκυρες.
<P>
Επ' αυτού επιτεύχθηκε ένας συμβιβασμός που προβλέπει το δικαίωμα των μετόχων -ιδιοκτητών- να υποβάλουν καταρχήν ερωτήσεις, αλλά δεν δίνει στα κράτη μέλη τη δυνατότητα να προβαίνουν σε ευαίσθητες ρυθμίσεις και επίσης μικρής έκτασης περιορισμούς στο δικαίωμα να υποβάλλουν ερωτήσεις σύμφωνα με τις δικές τους νομικές παραδόσεις, χωρίς καταρχήν να θέτουν εν αμφιβόλω αυτό το δικαίωμα.
<P>
Όπως ανέφερε ο Επίτροπος Almunia, με αυτή την οδηγία δεν κατέστη δυνατή η οριστική επίλυση μιας σειράς ζητημάτων . Αυτό οφείλεται εν μέρει στα νομικά συστήματα. Ένα παράδειγμα είναι η νομική σχέση ανάμεσα στους μετόχους και τους εκπροσώπους. Όντως, κάτι τέτοιο δεν έχει θέση σε μια οδηγία που αφορά το εταιρικό δίκαιο, διότι ζητήματα όπως αυτά ανήκουν στο δίκαιο των συμβάσεων. Γι' αυτόν τον λόγο, το Συμβούλιο και το Κοινοβούλιο συμφώνησαν ακολούθως να ασχοληθούν με το θέμα αυτό σε μια ξεχωριστή σύσταση, μια ξεχωριστή νομική πράξη.
<P>
Το ίδιο ισχύει για το θέμα των γλωσσών που χρησιμοποιούνται. Σε αυτό το πλαίσιο, ο συνεισηγητής, κ. Klinz, από την Επιτροπή Οικονομικών και Νομισματικών Θεμάτων υπέβαλε την -αναμφίβολα εποικοδομητική- πρόταση να προβλεφθούν παρόμοιοι κανόνες με αυτούς στην οδηγία διαφάνειας. Και σε αυτή όμως την περίπτωση αποφασίσαμε αργότερα -μετά τις διαπραγματεύσεις- ότι, για συστηματικούς λόγους, θα ήταν καλύτερα να ρυθμιστεί στο πλαίσιο μιας σύστασης από ό,τι σε αυτό το ειδικό κείμενο. Κατά συνέπεια, το ζήτημα αυτό θα επιλυθεί επίσης σε μια ξεχωριστή νομική πράξη.
<P>
Γενικά, θα ήθελα να επισημάνω ότι, κατά την άποψή μου, καταφέραμε να επιλύσουμε πλήθος προβλημάτων που υπήρχαν, όταν ξεκινήσαμε να ασχολούμαστε με αυτήν την οδηγία. Είναι αλήθεια ότι δεν επιλύθηκαν 100% ικανοποιητικά, δεν τίθεται καν ζήτημα επ' αυτού - αυτό είναι φυσιολογικό όταν πρέπει να επιτευχθούν κάποιοι συμβιβασμοί. Ωστόσο στο τέλος επιλύθηκαν με τρόπο που διευκόλυνε την επίτευξη της ομόφωνης υποστήριξης τόσο του Συμβουλίου όσο και της Επιτροπής Νομικών Θεμάτων.
<P>
Θα ήθελα να εκφράσω τις θερμές μου ευχαριστίες στον συνεισηγητή μου, κ. Klinz, στους σκιώδεις εισηγητές από τις δύο αρμόδιες επιτροπές -αλλά κυρίως στον κ. Medina από την Επιτροπή Νομικών Θεμάτων, με τον οποίο είχα στενή συνεργασία- και στους δύο Προέδρους, τον κ. Gargani και την κ. Berès, στην αυστριακή, στη φινλανδική και στην γερμανική Προεδρία, που συνέβαλαν σημαντικά στην επιτυχία αυτής της προσπάθειας και, τελευταίο αλλά όχι έσχατο, στην Ευρωπαϊκή Επιτροπή, η βοήθεια της οποίας στην υπέρβαση των προβλημάτων ήταν εξαιρετικά χρήσιμη.
<SPEAKER ID="052" NAME="Wolf Klinz " AFFILIATION="ALDE">
συντάκτης της γνωμοδότησης της Επιτροπής Οικονομικών και Νομισματικών Θεμάτων. - (DE) Κυρία Πρόεδρε, κυρίες και κύριοι, η διασυνοριακή κατοχή μετοχών αυξάνεται, ωστόσο η προσέλευση στις γενικές συνελεύσεις διασυνοριακά εξακολουθεί να μην είναι ικανοποιητική. Αυτό είναι που σκοπεύει να αλλάξει και να βελτιώσει η παρούσα οδηγία.
<P>
Αυτόν τον στόχο τον χαιρετίζουν και τον συμμερίζονται όλες οι παρατάξεις και για τον λόγο αυτόν υπέθεσα, ως εισηγητής της Επιτροπής Οικονομικών και Νομισματικών Θεμάτων, ότι οι διαπραγματεύσεις θα είναι σχετικά απλές και σύντομες - αλλά η πραγματικότητα με δίδαξε διαφορετικά. Λόγω των ιδιαιτεροτήτων που διέπουν το σύνολο του εταιρικού και αστικού δικαίου των 27 κρατών μελών και επίσης των πολιτιστικών διαφορών -ορισμένες εξ αυτών σημαντικές- οι διαπραγματεύσεις μεταξύ της Επιτροπής, του Κοινοβουλίου και του Συμβουλίου παρατάθηκαν και ήταν δύσκολες, ενώ στο τέλος είχαν ως αποτέλεσμα μόνο μια ελάχιστη εναρμόνιση.
<P>
Παρόλ' αυτά, υπήρξε κάποια πολύ απτή πρόοδος, όπως επεσήμανε ήδη ο κ. Lehne. " δέσμευση των μετοχών πρόκειται να καταργηθεί, απελευθερώθηκε η διασυνοριακή ψήφος μέσω πληρεξουσίου, ενώ επετράπησαν τα ηλεκτρονικά μέσα. Αυτά τα μέτρα θα διευκολύνουν αναμφισβήτητα στο μέλλον όσους κατέχουν διασυνοριακά μετοχές να ασκήσουν το δικαίωμα ψήφου τους στις γενικές συνελεύσεις.
<P>
Ωστόσο, πρέπει να επιτευχθεί μια λύση σε ορισμένα βασικά προβλήματα, στα οποία αναφέρθηκε και ο Επίτροπος. Λυπούμαι κυρίως για την αφαίρεση από την οδηγία του ορισμού του μετόχου και του ρόλου των ενδιαμέσων στις διασυνοριακές αλυσίδες αποθετηρίου. Τα ζητήματα δανεισμού τίτλων, της γλώσσας που χρησιμοποιείται και της ειδικής θέσης των ταμείων επενδύσεων παραλείφθηκαν επίσης. Αυτοί είναι τομείς, στους οποίους η ελάχιστη εναρμόνιση είναι απολύτως απαραίτητη, εάν σκοπό μας είναι να δημιουργήσουμε όντως μια γνήσια ευρωπαϊκή κουλτούρα μετοχών.
<P>
Παρόλα αυτά, χαίρομαι που η Επιτροπή σκοπεύει να ασχοληθεί και να εξετάσει αυτό το θέμα ειδικά με τη μορφή μιας σύστασης. Οι διατάξεις που συμφωνήθηκαν παρέχουν στα κράτη μέλη μεγάλα περιθώρια δράσης και έτσι θα πρέπει πιθανώς να συνεχίσουμε να ζούμε με διαφορετικούς κανονισμούς -ορισμένοι από αυτούς σημαντικά διαφορετικοί- στα μεμονωμένα κράτη μέλη για πολλά ακόμα χρόνια.
<P>
Ελπίζω ότι η προσέγγιση της ελάχιστης εναρμόνισης που επιλέχθηκε δεν θα κινδυνεύσει να εξασθενίσει τη συνολική προσπάθεια. Μόνο η εμπειρία τα επόμενα χρόνια θα καταδείξει, εάν η προσέλευση στις γενικές συνελεύσεις αυξήθηκε ουσιαστικά και έτσι μπόρεσε να επιτευχθεί ο βασικός στόχος της οδηγίας. Αυτό θα ήταν σίγουρα εξαιρετικά επωφελές σε σχέση με την εταιρική διακυβέρνηση.
<SPEAKER ID="053" NAME="Manuel Medina Ortega">
εξ ονόματος της Ομάδας PSE. - (ES) Κυρία Πρόεδρε, καταρχάς θα ήθελα να πω ότι η Σοσιαλιστική Ομάδα στο Ευρωπαϊκό Κοινοβούλιο θα ψηφίσει υπέρ της πρότασης του κ. Lehne, όπως τροποποιήθηκε στην Επιτροπή Νομικών Θεμάτων.
<P>
Δεύτερον, ενώ χαίρομαι που ο Επίτροπος Almunia είναι μαζί μας, πιστεύω ότι σήμερα θα ήταν μια καλή ευκαιρία να διεξαγάγουμε μια προσωπική ανταλλαγή απόψεων με τον Επίτροπο McCreevy, διότι, όπως επισημάνθηκε σε προηγούμενες παρεμβάσεις, τίθενται ερωτηματικά για τους περιορισμούς αυτής της πρότασης οδηγίας.
<P>
Είναι μια ελάχιστη πρόταση οδηγίας, για την οποία υπάρχει μια σειρά ερωτηματικών. Για παράδειγμα, όσον αφορά το θέμα των ενδιάμεσων χρηματοπιστωτικών φορέων, τα νόμιμα δικαιώματα των μετόχων και τη χρήση πληρεξούσιου, δηλαδή, το δικαίωμα ψήφου μέσω εκπροσώπου.
<P>
Το κείμενο που μας διάβασε ο κ. Almunia εξ ονόματος του κ. McCreevy μιλά για μια μελλοντική σύσταση της Επιτροπής. Τα πρόβλημα με τις συστάσεις είναι ότι δημιουργούν δυσκολίες από την άποψη του κοινοτικού δικαίου.
<P>
Ο κ. Lehne είπε ότι μιλάμε για διατάξεις των Συνθηκών, αλλά αυτή τη στιγμή εμείς στο Ευρωπαϊκό Κοινοβούλιο ανησυχούμε για την υπερβολική χρήση των συστημάτων του λεγόμενου "ήπιου" δικαίου από τα κοινοτικά θεσμικά όργανα, που θέτει υπό αμφισβήτηση την αξιοπιστία του κοινοτικού δικαίου. Έχω την αίσθηση ότι αυτό το θέμα θα πρέπει να συζητηθεί.
<P>
Ελπίζω ότι, στις συναντήσεις με την Επιτροπή Νομικών Θεμάτων και την Επιτροπή Οικονομικών και Νομισματικών Θεμάτων, ο Επίτροπος McCreevy θα αποσαφηνίσει λίγο τις ιδέες του προκειμένου να μπορέσουμε να εξακριβώσουμε τι μπορούμε να κάνουμε για να βεβαιωθούμε ότι θα επιτευχθεί πρόοδος προς μία συγκεκριμένη κατεύθυνση.
<P>
Εμείς οι Σοσιαλιστές ανησυχούμε πολύ για την προστασία των δικαιωμάτων των μετόχων. Μας ανησυχεί η πιθανότητα ότι, σε μια μεγάλη αγορά της Ευρωπαϊκής Ένωσης, οι χρηματοπιστωτικοί φορείς θα δρουν με απόλυτη ατιμωρησία και ελευθερία, και έχω την αίσθηση ότι αυτό είναι ένα σημαντικό θέμα για όλους, για επενδυτές και για αποταμιευτές, το οποίο θα πρέπει να γίνει αντικείμενο προβληματισμού και πολλών συζητήσεων μεταξύ του Κοινοβουλίου και της Επιτροπής.
<P>
Επομένως θα ψηφίσουμε υπέρ, αλλά θα ήθελα να πω για άλλη μια φορά ότι ελπίζω πως ο κ. McCreevy θα μπορέσει να συζητήσει τις μεθόδους για τις μελλοντικές αλλαγές στο νομικό πεδίο μαζί μας.
<SPEAKER ID="054" NAME="Andrzej Jan Szejna" AFFILIATION="PSE">
(PL) Κυρία Πρόεδρε, θα ήθελα και εγώ να ξεκινήσω ευχαριστώντας τον κ. Lehne για το έργο του σε ένα θέμα τόσο σημαντικό για το μέλλον της ευρωπαϊκής ολοκλήρωσης και για την ανάπτυξη της ενιαίας εσωτερικής αγοράς.
<P>
Σήμερα, οι πολίτες αρκετών κρατών μελών της Ευρωπαϊκής Ένωσης που κατέχουν μετοχές σε εταιρείες εισηγμένες στο χρηματιστήριο, και των οποίων η έδρα βρίσκεται σε άλλο κράτος μέλος, αντιμετωπίζουν σοβαρές δυσκολίες στην άσκηση των δικαιωμάτων ψήφου τους. Καθώς η διαδικασία της ευρωπαϊκής ολοκλήρωσης επιταχύνεται και η εσωτερική αγορά αναπτύσσεται, το ποσό των διασυνοριακών επενδύσεων κεφαλαίου αυξάνεται, γεγονός που αποτελεί καλό σημάδι. Υποδεικνύει ότι εδραιώνονται στην Ευρώπη ολοκληρωμένες χρηματοπιστωτικές αγορές. " διαδικασία αυτή πρέπει να ενθαρρυνθεί, και για αυτό η σύσταση της Επιτροπής για την οδηγία αξίζει τη στήριξή μας σήμερα.
<P>
Το υπό συζήτηση έγγραφο περιέχει πολλές σημαντικές προτάσεις που έχουν σχεδιαστεί για να διευκολύνουν τους μετόχους στην άσκηση των δικαιωμάτων τους. Θα πρέπει ίσως να αναφέρω την ανάγκη διασφάλισης επαρκούς χρονικού διαστήματος για την ανακοίνωση της σύγκλησης γενικής συνέλευσης. Είναι επίσης σημαντικό να διασφαλιστεί ότι τα ενδιαφερόμενα μέρη θα έχουν εύκολη πρόσβαση στις ενημερωτικές συνελεύσεις και στα αποτελέσματα των ψηφοφοριών που διεξάγονται σε αυτές. " πρόβλεψη ψήφου μέσω πληρεξουσίου είναι ένα άλλο σημαντικό ζήτημα, όπως και τα μέτρα που θα διευκολύνουν τους ενδιάμεσους να ενεργούν για λογαριασμό των μετόχων. Πρόκειται για λύσεις που θα επιτρέψουν τον περιορισμό ορισμένων μορφών δέσμευσης μετοχών.
<SPEAKER ID="055" NAME="Peter Skinner" AFFILIATION="PSE">
(EN) Κυρία Πρόεδρε, τα συγχαρητήριά μου στον εισηγητή για την έκθεσή του. " έκθεση αυτή περιέχει πολλά ουσιαστικά στοιχεία τα οποία όλοι μπορούμε να υποστηρίξουμε, ιδιαίτερα όσον αφορά την προστασία των δικαιωμάτων των μετόχων και τη διαφανή διαδικασία. Χαίρομαι που ακούω να γίνεται αναφορά στην οδηγία περί διαφάνειας - επί της οποία εργάστηκα στο παρελθόν. Ωστόσο, από νομικής άποψης η αντιμετώπισή της είναι ελαφρώς διαφορετική από την προσέγγιση της Επιτροπής Οικονομικής και Νομισματικής Πολιτικής, όπου εκφράστηκαν έντονα απόψεις υπέρ ορισμένων βασικών ζητημάτων, ιδιαίτερα των αναγκαίων διακρίσεων που απαιτούνται για την αντιμετώπιση των ενδιάμεσων και της δανειοδοσίας μετοχών ιδιαίτερα όταν οι μετοχές επαναπατρίζονται ώστε οι ιδιοκτήτες τους να μπορούν να ψηφίσουν.
<P>
" επιλογή του κατάλληλου χρόνου είναι ζωτικής σημασίας και, επομένως, μας εκπλήσσει το γεγονός ότι η τροπολογία 26 στο άρθρο 7 περιπλέκει ουσιαστικά την κατάσταση. Τι συμβαίνει σε αυτές τις μετοχές - πρέπει να κατατίθενται; Να μεταβιβάζονται; Να καταχωρούνται; Τι; Δεν φαίνεται να υπάρχει κάποια πρόβλεψη για συγκεκριμένες απαιτήσεις. Δεν υπάρχουν συγκεκριμένες απαιτήσεις ή αναφορές σε αυτές όσον αφορά την πώληση μετοχών που έχουν μεταβιβαστεί. Αυτό δεν ενδέχεται να οδηγήσει σε περαιτέρω σύγχυση;
<P>
Υπάρχουν επίσης τροπολογίες της Επιτροπής Οικονομικής και Νομισματικής Πολιτικής που πρέπει να πω ότι αποτέλεσαν αντικείμενο αυτού που αποκαλώ "φαινόμενο αιτιολογικής σκέψης" εκ μέρους της Επιτροπής Νομικών Θεμάτων και του "φαινόμενου επιστολής" του Επιτρόπου McCreevy, ο οποίος υπονόησε ότι θα πρέπει να αναμένονται περαιτέρω εξελίξεις στα θέματα αυτά. Ας είμαστε ειλικρινείς. Σε κανέναν δεν αρέσει να ακούει ότι οι τροπολογίες του μπορούν να αποδυναμωθούν ή ότι μπορεί να αγνοηθούν. " Επιτροπή Οικονομικής και Νομισματικής Πολιτικής είναι ισότιμος εταίρος και η εντολή της τής το επιτρέπει. Μπορώ μόνο να πω ότι η διαδικασία δεν υπήρξε εν προκειμένω ικανοποιητική, κάτι που εν μέρει αποτελεί τον λόγο της σημερινής συζήτησης.
<P>
Ελπίζω ότι μπορούμε να επανέλθουμε αυτά τα θέματα στην Επιτροπή Οικονομικής και Νομισματικής Πολιτικής με τον Επίτροπο ώστε να διορθώσουμε ορισμένα από τα προβλήματα που αναφέρονται στη γνωμοδότησή μας.
<SPEAKER ID="056" NAME="Ieke van den Burg" AFFILIATION="PSE">
(EN) Κυρία Πρόεδρε, είναι σαφές ότι η πολιτική ομάδα μας και ειδικότερα τα μέλη της Επιτροπής Οικονομικής και Νομισματικής Πολιτικής είναι πολύ επικριτικοί όσον αφορά τη διαδικασία. Δεν θα επαναλάβω όσα ήδη είπαν άλλοι επί αυτού, αλλά αυτό που θα ήθελα να τονίσω είναι ότι αν ως κοινοβούλιο έχουμε δικαίωμα συναπόφασης σε ένα θέμα, θα πρέπει να αξιοποιούμε κάθε ευκαιρία για να αξιολογούμε πραγματικά την έκβαση άτυπων διαπραγματεύσεων με το Συμβούλιο και την Επιτροπή σε μια διαδικασία συναπόφασης που πιθανώς να οδηγηθεί σε συμφωνία σε πρώτη ανάγνωση.
<P>
Αυτός είναι ο λόγος για τον οποίο μας ενόχλησε κάπως που το θέμα αυτό συζητείται ήδη σε αυτήν τη συνεδρίαση αντί για τον Μάρτιο όπως είχε προγραμματιστεί. Θα μπορούσαμε τότε να συζητήσουμε μια προφορική ερώτηση με τον Επίτροπο McCreevy σχετικά με την "μία μετοχή, μία ψήφο". Ελπίζω ότι θα έχουμε ακόμα αυτή την ευκαιρία και ότι η Επιτροπή Νομικών Θεμάτων θα μας υποστηρίξει και αυτή στην περαιτέρω συζήτηση με τον Επίτροπο McCreevy.
<P>
Επί του περιεχομένου, η ουσιαστική διαφορά μεταξύ μιας σύστασης και ενός νομοθετικού κειμένου είναι αυτή ακριβώς η συναπόφαση. Μια επιστολή από τον Επίτροπο McCreevy προς τον κ. Gargani, τον πρόεδρο της Επιτροπής Νομικών Θεμάτων, ανακοινώνει ότι ορισμένα από τα θέματα που μας προβλημάτιζαν θα αντιμετωπιστούν με μια σύσταση. Στην τελευταία σειρά αναφέρει, "θα ενημερωθείτε επί αυτής ως κοινοβούλιο". Αυτό ακριβώς εννοούμε. Θα θέλαμε να είμαστε συννομοθέτες και σε τέτοια θέματα. Αυτός είναι ο λόγος για τον οποίο δεν είμαστε καθόλου ικανοποιημένοι που ορισμένα από τα θέματα αυτά δεν μπορούσαν να συμπεριληφθούν στη συμφωνία με το Συμβούλιο. Ίσως αν είχαμε στη διάθεσή μας περισσότερο χρόνο θα μπορούσαμε να έχουμε πείσει και το Συμβούλιο ότι τέτοια θέματα, που είναι μείζονος σημασίας, θα μπορούσαν να είχαν συμπεριληφθεί στην πρώτη ανάγνωση, τη δεύτερη ανάγνωση ή τις συμφωνίες συνδιαλλαγής. Αυτές είναι οι παρατηρήσεις μου για το τι συνέβη σήμερα.
<SPEAKER ID="057" NAME="Pervenche Berès" AFFILIATION="PSE">
(FR) Κυρία Πρόεδρε, κύριε Επίτροπε, η πρωτοβουλία της Επιτροπής ήταν αυτό που ζητούσαμε, αλλά ο τρόπος με τον οποίο η Επιτροπή καθόριζε τους στόχους της χρειαζόταν διόρθωση.
<P>
Θεωρώ ότι το έργο που ξεκινήσαμε στην Επιτροπή Οικονομικής και Νομισματικής Πολιτικής και το οποίο, ύστερα από πολλές συζητήσεις, κατέληξε στη συμφωνία που έχουμε ενώπιόν μας, άξιζε για δύο λόγους, πρώτον και κυριότερο για τον ορισμό της έννοιας του μετόχου η οποία, στη διατύπωση της Επιτροπής, ήταν υπερβολικά ευρεία. Αυτό μας οδήγησε στο να ασχοληθούμε με έναν ορισμό του δικαίου των αξιογράφων που ήταν παραπλήσιος με αυτόν που ισχύει στην άλλη πλευρά του Ατλαντικού, ο οποίος δεν ανταποκρίνεται στην παραδοσιακή μας αντίληψη του τι είναι μέτοχος. Πιστεύω ότι ένας πιο στενός, πιο συμπαγής ορισμός όπως αυτός που προτείνουμε σήμερα, είναι το σωστό βήμα προς τα εμπρός.
<P>
Το δεύτερο σημείο, στο οποίο καταλήξαμε να τροποποιήσουμε την πρόταση της Επιτροπής, είναι το ζήτημα της διαδικασίας της συγκέντρωσης των εντολών ψήφου. Σχετικά και με αυτό το ζήτημα, πιστεύω ότι, χάρη στο έργο που επιτελέστηκε στην Επιτροπή Οικονομικής και Νομισματικής Πολιτικής από τον εισηγητή μας, τον οποίο επιθυμώ να ευχαριστήσω, καταφέραμε να τονίσουμε την ύπαρξη δεσμευτικών οδηγιών σε περίπτωση εντολής: μια υποχρέωση να τηρούνται και να ακολουθούνται αυτές οι οδηγίες.
<P>
Για αυτόν τον λόγο, πιστεύω ότι εκτός από το ζήτημα των διασυνοριακών δικαιωμάτων για τους μετόχους σε αυτήν την έκθεση, η Επιτροπή θα έπρεπε να εξετάσει εξίσου ενδελεχώς αυτό που είναι σημαντικό όσον αφορά την απόκτηση μετοχών εκ μέρους των υπαλλήλων ή τη σταθερότητα των μετόχων σε ορισμένες βιομηχανικές καταστάσεις, σχετικά με τις οποίες, από ευρωπαϊκή προοπτική, θα τασσόμασταν υπέρ μιας συνεκτικής στρατηγικής.
<P>
Θα ήθελα, αν μου επιτρέπετε, να επωφεληθώ της ευκαιρίας να σας ρωτήσω πάλι, Επίτροπε, για τη θέση της Επιτροπής σχετικά με τη σύμβαση της Χάγης. Το ζήτημα αυτό αποτελεί αναπόσπαστο μέρος αυτής της συζήτησης. Το Κοινοβούλιο σας ζήτησε να αποσύρετε την υπογραφή της Επιτροπής από τη σύμβαση και οι συζητήσεις στο Συμβούλιο δεν έχουν προφανώς προχωρήσει πάρα πολύ. Θα ήθελα να σας ζητήσω, Επίτροπε, να μιλήσετε πάλι στον κ. McCreevy και να του μεταφέρετε ότι το Σώμα θέλει η Επιτροπή να αναθεωρήσει τη θέση της σε αυτό το ζήτημα και να αποσύρει την υπογραφή της Ευρωπαϊκής Ένωσης από αυτήν τη σύμβαση.
<SPEAKER ID="058" NAME="Klaus-Heiner Lehne" AFFILIATION="PPE-DE">
(DE) Κυρία Πρόεδρε, θα ήθελα να ευχαριστήσω όλους όσοι συνέβαλαν και στήριξαν αυτή τη δύσκολη προσπάθεια. Ναι μεν δεν επιλύθηκαν όλα 100% ικανοποιητικά, αλλά αυτό είναι αναπόφευκτο με έναν τόσο δύσκολο συμβιβασμό. Παρόλ' αυτά, πραγματοποιήσαμε ένα σημαντικό βήμα προς τα εμπρός διευκολύνοντας τους ευρωπαίους μετόχους να ασκούν τα δικαιώματα ιδιοκτησίας τους. Στην Ευρώπη, δεν υπάρχουν αλματώδη βήματα προς τον απώτερο στόχο μας, αλλά μόνο συσσώρευση μικρών βημάτων - και το ζήτημα των δικαιωμάτων των μετόχων δεν αποτελεί εξαίρεση. Θα ήθελα να κλείσω με αυτήν την υπόμνηση, να εκφράσω τις ευχαριστίες μου και να παραιτηθώ από τον υπόλοιπο χρόνο ομιλίας μου.
<SPEAKER ID="059" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12 το μεσημέρι.
<P>
(" συνεδρίαση διακόπτεται στις 11.55 και επαναλαμβάνεται στις 12 το μεσημέρι)

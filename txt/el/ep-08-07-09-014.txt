<CHAPTER ID="014">
Έγγραφο της Επιτροπής για τη στρατηγική διεύρυνσης για το έτος 2007 (συνέχιση της συζήτησης) 
<SPEAKER ID="335" NAME="Πρόεδρος">
Θα συνεχίσουμε τώρα τη συζήτησή μας σχετικά με το έγγραφο της Επιτροπής για τη στρατηγική διεύρυνσης για το έτος 2007.
<SPEAKER ID="336" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, θα ήθελα να κάνω τρία σχόλια πριν επανέλθω στη συζήτηση αυτή, η οποία είναι εξαιρετικά παραγωγική και συναρπαστική.
<P>
Πρώτον, εξ ονόματος του Συμβουλίου, θα ήθελα να καλωσορίσω την αντιπροσωπεία της Νοτίου Αφρικής που είναι εδώ μαζί μας, και να τους πω ότι θα συναντηθούμε πολύ σύντομα με τους ηγέτες της χώρας τους, καθώς αυτή θα είναι η πρώτη σύνοδος κορυφής της Ευρωπαϊκής Ένωσης που θα λάβει χώρα στη Γαλλία, στα τέλη Ιουλίου.
<P>
Δεύτερον, θέλω να εκφράσω και εγώ όπως ο κ. Rehn τη συμπάθειά μου για τους γερμανούς τουρίστες οι οποίοι, σύμφωνα με ανταπόκριση ειδησεογραφικού πρακτορείου, έχουν απαχθεί από κούρδους αντάρτες στην Τουρκία. Εμείς στο Συμβούλιο θέλουμε να πιστεύουμε ότι, αν η είδηση επιβεβαιωθεί, οι άνθρωποι αυτοί θα βρεθούν σώοι και αβλαβείς το συντομότερο δυνατό, και να τονίσουμε ότι η σκέψη μας είναι μαζί τους.
<P>
Τρίτον, θέλω να ευχαριστήσω τον κ. Duff για τις γνώσεις του όσον αφορά τη γαλλική πολιτική, και τις θέσεις που υποστηρίζω προσωπικά. Θα χαρώ, φυσικά, να συνομιλήσω μαζί του εκτενέστερα στη διάρκεια ενός καφέ, αλλά δυστυχώς τα καθήκοντά μου σήμερα δεν μου επιτρέπουν να τις σχολιάσω τώρα.
<P>
Για να έλθουμε στη συζήτησή μας, η διεύρυνση είναι οριστικά μέρος της ιστορίας της ευρωπαϊκής εξέλιξης, και έως σήμερα έχουμε διασφαλίσει ότι η διεύρυνση και η ενίσχυση της Ένωσης συμβαδίζουν. Είναι σημαντικό αυτό να συνεχιστεί, όπως τόνισε ο κ. Brok. Όλες οι συζητήσεις είναι χρήσιμες στο να καθιστούν τους πολίτες ενήμερους για τα θέματα που αφορούν τη διεύρυνση, και για τον λόγο αυτό δίνουμε ιδιαίτερη προσοχή στις συζητήσεις και τις θέσεις του Ευρωπαϊκού Κοινοβουλίου επί του θέματος αυτού.
<P>
Κατόπιν όσων ελέχθησαν από πολλούς βουλευτές, επιθυμώ να επισημάνω τον σταθεροποιητικό ρόλο της διεύρυνσης. Στην περίπτωση των Βαλκανίων αυτό είναι προφανές. " ταχεία πρόοδος που σημείωσε η Κροατία, την οποία η γαλλική Προεδρία επιθυμεί να επιταχύνει περαιτέρω αν συμφωνούν όλα τα κράτη μέλη, δείχνει ότι οι χώρες που βρέθηκαν στη δίνη συγκρούσεων στη δεκαετία του 1990 έχουν πραγματική προοπτική προσχώρησης. Αυτό είναι ένα σημαντικό μήνυμα ιδιαίτερα για τη Σερβία, δεδομένου ότι η χώρα αυτή μόλις απέκτησε κυβέρνηση που φιλοδοξεί να ενισχύσει τους δεσμούς της με την Ευρωπαϊκή Ένωση.
<P>
Το ίδιο ισχύει επίσης και για την Τουρκία, και σε αυτό το πλαίσιο θα ήθελα να σας υπενθυμίσω ότι το τρέχον καθεστώς των διαπραγματεύσεων συνδέεται όχι με τη θέση του ενός ή του άλλου εκ των κρατών μελών αλλά με την ίδια την Τουρκία, και τον ρυθμό των μεταρρυθμίσεων στη χώρα αυτή. Προπαντός, συνδέεται με την εκπλήρωση από την Τουρκία των υποχρεώσεών της έναντι όλων των κρατών μελών της ΕΕ και, ιδιαίτερα, με την εκπλήρωση του Πρωτοκόλλου της Άγκυρας.
<P>
" πολιτική διεύρυνσης δεν σημαίνει ότι παραμελούμε τους άλλους γείτονες της Ευρωπαϊκής Ένωσης. Το Συμβούλιο συζητεί επί του παρόντος με ποιον τρόπο θα δώσουμε τη δυνατότητα στην Ουκρανία να φθάσει σε νέο στάδιο στις σχέσεις της με την Ευρωπαϊκή Ένωση στην επικείμενη διάσκεψη κορυφής ΕΕ-Ουκρανίας, η οποία θα διεξαχθεί στο Εβιάν στις 9 Σεπτεμβρίου. Επιθυμούμε επίσης να προωθήσουμε τις σχέσεις μεταξύ ΕΕ και Μολδαβίας, μιας χώρας στην οποία το Συμβούλιο έχει ήδη επενδύσει πολλά.
<P>
Ως Προεδρία του Συμβουλίου, υποστηρίζουμε επίσης τις περιφερειακές διαδικασίες που έχουν περιγραφεί. Εγώ ο ίδιος συμμετείχα στη διάσκεψη που δρομολόγησε τη συνέργεια για τη Μαύρη Θάλασσα, και στη διάσκεψη κορυφής των Βαλτικών Χωρών. Και φυσικά δεν μπορώ να παραλείψω να αναφέρω την επικείμενη διάσκεψη κορυφής για τη διαδικασία της Βαρκελώνης και τη Μεσογειακή Ένωση, η οποία θα πραγματοποιηθεί στο Παρίσι στις 13 Ιουλίου.
<P>
Τέλος, όπως μπορείτε να δείτε, η διαδικασία διεύρυνσης δεν έχει καταρρεύσει. Συνεχίζει να προβάλλει πολλά αιτήματα στις υποψήφιες χώρες, καθώς και στα κράτη μέλη τα οποία πρέπει να εξηγήσουν αυτήν τη διαδικασία στους συμπολίτες τους. Ο κ. Rouček και η κ. De Keyser έχουν απόλυτο δίκιο να λένε ότι χρειάζεται σημαντική παιδεία, με ή χωρίς τον Magritte. Ωστόσο, είναι αλήθεια ότι, όπως τονίσατε, χρειάζεται επίσης να καθησυχαστούν οι πολίτες.
<P>
Προκειμένου ακριβώς να καταστεί δυνατόν να συνεχιστεί αυτή η διαδικασία, η στρατηγική σπουδαιότητα της οποίας αναφέρθηκε από εσάς και τον κ. Brok ιδιαίτερα, η Συνθήκη της Λισαβόνας αποσκοπεί στο να μεταρρυθμίσει τα θεσμικά όργανά μας έτσι ώστε να μπορούμε να υποδεχθούμε τα νέα κράτη μέλη -πρέπει να είμαστε σαφείς σχετικά με αυτό- υπό τις καλύτερες συνθήκες, χωρίς να αμφισβητούμε την ικανότητα της Ευρωπαϊκής Ένωσης για ανάληψη δράσης.
<SPEAKER ID="337" NAME="Olli Rehn">
Μέλος της Επιτροπής. - (EN) Κύριε Πρόεδρε, είμαι ιδιαίτερα ευτυχής που ολοκληρώνω τη δική μου συμμετοχή σε αυτήν τη συζήτηση με την παρουσία κοινοβουλευτικής αντιπροσωπείας από τη Νότιο Αφρική, δεδομένου ότι άρχισα την πολιτική μου δραστηριότητα κάποιες δεκαετίες πριν σε εκστρατεία για την απελευθέρωση του Νέλσον Μαντέλα. Είμαστε τυχεροί που σε αυτή την αίθουσα οι μόνοι φυλακισμένοι που απέμειναν φαίνεται ότι είναι ο φίλος μου, Elmar Brok, και εγώ, όπως δημόσια έχει ανακοινωθεί στον πίνακα.
<P>
(Γέλια)
<P>
Θα ήθελα να ευχαριστήσω τους βουλευτές για την ουσιαστικότατη και υπεύθυνη συζήτηση που είχαμε σήμερα. Θέλω μόνο να κάνω μια συνολική επισήμανση γενικού χαρακτήρα.
<P>
Είμαι ευτυχής για το γεγονός ότι η έκθεση Brok και η σημερινή συζήτηση ουσιαστικά εγκρίνουν την ανανεωμένη συναίνεση σχετικά με τη διεύρυνση της ΕΕ, η οποία επιτεύχθηκε τον Δεκέμβριο του 2006 - λόγω κυρίως των γεγονότων του 2005. Το βασικό προτέρημα αυτής της στρατηγικής είναι ότι επιτυγχάνει μια προσεκτικά μετρημένη ισορροπία μεταξύ, αφενός, της υποκείμενης στρατηγικής σπουδαιότητας της διεύρυνσης για την επέκταση της ζώνης ειρήνης και ευημερίας, ελευθερίας και δημοκρατίας, και αφετέρου της ικανότητάς μας να ενσωματώνουμε νέα μέλη με αυστηρή εφαρμογή προϋποθέσεων και την εσωτερική μεταρρύθμισή μας.
<P>
Δεν μπορώ να μην θυμηθώ -έχω μνήμη ελέφαντα- ότι το φθινόπωρο του 2004, μετά από μια κοινοβουλευτική ακρόαση, είχα επικριθεί από την Επιτροπή Εξωτερικών Υποθέσεων για έλλειψη οράματος επειδή δεν ήθελα να παράσχω αμέσως προοπτική ένταξης στην Ουκρανία. Είπα μόνο ότι δεν πρέπει να προδικάσουμε το μέλλον όσον αφορά την Ουκρανία. Ένα χρόνο αργότερα είχα επικριθεί για το γεγονός ότι τόνιζα την ικανότητα απορρόφησης και σταματούσα τη δυναμική διεύρυνσης. Υπό το φως αυτής της υπενθύμισης, χαιρετίζω ιδιαίτερα τη σημερινή συζήτηση, που επιτυγχάνει τη σωστή ισορροπία μεταξύ της στρατηγικής σπουδαιότητας της διεύρυνσης και της δικής μας ικανότητας να ενσωματώνουμε νέα μέλη.
<P>
Αυτή η συζήτηση και η έκθεση χαράσσουν ένα σταθερό τρίτο δρόμο με το να συνδυάζουν τόσο την εμβάθυνση της πολιτικής ολοκλήρωσης όσο και τη βαθμιαία διεύρυνση της Ευρωπαϊκής Ένωσης. Κατά την άποψή μου, αυτό δείχνει καθαρά μια πειστική σύγκλιση της χρησιμότητας του Ευρωπαϊκού Κοινοβουλίου και της Επιτροπής, και της Ευρωπαϊκής Ένωσης συνολικά, και χαιρετίζω βεβαίως αυτό το φαινόμενο και την κατεύθυνση προς την ανανεωμένη συναίνεση για τη διεύρυνση η οποία επικρατεί από το 2006.
<SPEAKER ID="338" NAME="Πρόεδρος">
Θα ήθελα να σας ενημερώσω ότι απόψε, στη συνεδρίαση του Προεδρείου, προτίθεμαι να εκφράσω την ανησυχία μου σχετικά με τη διαδικασία εκτάκτων παρεμβάσεων ('catch the eye'), για την οποία δεν υπάρχουν κανόνες, καθώς το θέμα επαφίεται αποκλειστικά στην αυθαιρεσία ή στην κρίση του/της Προέδρου, και πιστεύω ότι είναι ουσιώδες να θεσπίσουμε ορισμένους βασικούς κανόνες, επειδή η διαδικασία καθίσταται μη ικανοποιητική.
<P>
Σήμερα είχαμε έως και δεκαπέντε αιτήματα έκτακτης παρέμβασης και αυτό διαταράσσει την κανονική διαδικασία και τη διάρκεια χρόνου που δίδεται σε εκάστη Ομάδα να μιλήσει.
<P>
Κατά συνέπεια, θα ήθελα να σας αφήσω να σκεφτείτε επί του θέματος, ιδιαίτερα εκείνους εξ υμών που έχετε απογοητευτεί, επειδή πολλοί βουλευτές έχουν ζητήσει να λάβουν τον λόγο αλλά λίγοι κατάφεραν να το πράξουν.
<SPEAKER ID="339" NAME="Elmar Brok">
εισηγητής. - (DE) Κύριε Πρόεδρε, κύριε Επίτροπε, κύριε Προεδρεύων του Συμβουλίου, καταρχάς θέλω να ευχαριστήσω την Επιτροπή και την Προεδρία του Συμβουλίου για την αλληλεγγύη που εκφράσατε όσον αφορά τους γερμανούς τουρίστες στην Τουρκία.
<P>
Στη συγκεκριμένη έκθεση εξετάζουμε ένα ολόκληρο φάσμα θεμάτων και χρειάζεται να βρούμε τη χρυσή τομή μεταξύ αυτών. Τα θέματα κυμαίνονται από τη Μεσογειακή Ένωση -που αποτελεί σημαντικό βήμα προόδου αν υποστηριχθεί από την Κοινότητα στο σύνολό της παρά αν είναι προτεραιότητα ορισμένων χωρών από ορισμένες περιοχές- μέσω της σουηδο-πολωνικής πρότασης, έως την πρόταση για την Ένωση για τη Μαύρη Θάλασσα. Αυτές είναι όλες ιδέες που πρέπει να εξετάσουμε μαζί ως Κοινότητα ενώ επίσης θα καταστήσουμε σαφές ότι ορισμένες από αυτές τις επιλογές προσφέρουν προοπτική προσχώρησης ενώ άλλες όχι. " δήλωση του πολωνού Υπουργού Εξωτερικών κ. Sikorski, ότι ορισμένες χώρες είναι γείτονες της Ευρώπης ενώ άλλες είναι ευρωπαίοι γείτονες μαρτυρά ίσως το γεγονός ότι και οι δύο κατηγορίες χωρών είναι εξίσου σημαντικές αλλά ότι υπάρχουν διαφορές όσον αφορά τη μέθοδο και τον στόχο.
<P>
Αν, ωστόσο, έχουμε το περιθώριο να το πράξουμε -διμερείς σχέσεις, πολυμερείς ενδιάμεσες λύσεις ή ακόμη μόνιμες λύσεις κάπου μεταξύ της Πολιτικής Γειτονίας και της πλήρους ένταξης- και κατά συνέπεια έχουμε ολόκληρη σειρά μέσων στη διάθεσή μας, τότε θα πρέπει να εξετάσουμε με ποιον τρόπο μπορούμε επίσης να διαφυλάξουμε μακροπρόθεσμα αυτήν την ισορροπία, στην οποία αναφέρθηκε ο Επίτροπος, πολιτικά και διοικητικά× αυτό θα διατηρούσε τόσο το δυναμικό της Ευρωπαϊκής Ένωσης για ανάπτυξη όσο και τις προοπτικές προσχώρησης αυτών των χωρών στην Ευρώπη και τη σταθερότητά τους.
<P>
Επιτρέψτε μου να θέσω ένα ερώτημα σε ορισμένους από τους επικριτές της ΕΕ που έλαβαν τον λόγο σήμερα: ποια Ευρωπαϊκή Ένωση εννοούν; Την Ευρωπαϊκή Ένωση που έχουμε τώρα και η οποία αντιπροσωπεύει τη μεγαλύτερη επιτυχία όσον αφορά την ειρήνη, την ελευθερία και την ευημερία στην ιστορία αυτής της ηπείρου! Θέλουμε να συνεχίσουμε αυτό το σχέδιο και να το επεκτείνουμε όσο μπορούμε προκειμένου να συνεχίσουμε να σημειώνουμε αυτό το είδος επιτυχίας και αυτόν τον στόχο και να εντάξουμε σε αυτό και άλλες χώρες. Αυτό είναι το θέμα!
<P>
Αυτός είναι ο λόγος για τον οποίο, όταν μιλούμε για τα Δυτικά Βαλκάνια, πρέπει να πούμε: αν χθες ή αυτήν την εβδομάδα έχουμε κυβέρνηση στη Σερβία που δηλώνει ότι κοιτάζει προς τις Βρυξέλλες, προς την Ευρώπη, τότε χάριν της διασφάλισης μόνιμης ειρήνης σε μια περιοχή που υπήρξε πηγή συγκρούσεων τα τελευταία 150 χρόνια, πρέπει να δεχθούμε αυτήν την προσφορά και να προωθήσουμε αυτήν την προοπτική προκειμένου να συνεχίσουμε την ειρηνική ανάπτυξη της ηπείρου μας.
<SPEAKER ID="341" NAME="Proinsias De Rossa" AFFILIATION="PSE">
(EN) Κύριε Πρόεδρε, θα ήθελα να προβώ σε μια ένσταση επί της διαδικασίας, διότι η συζήτηση σχετικά με τους παλαιστίνιους κρατούμενους οι οποίοι κρατούνται από τις ισραηλινές αρχές έχει καθυστερήσει να ξεκινήσει -σχεδόν μια ώρα τώρα- και φοβάμαι ότι θα πρέπει να αποσύρω το όνομά μου από τη λίστα των ομιλητών. Αλλά ζητώ ο χρόνος του ενός λεπτού, ο οποίος μου δόθηκε από τη Σοσιαλιστική Ομάδα στο Ευρωπαϊκό Κοινοβούλιο, να προστεθεί στον χρόνο της κ. De Keyser, η οποία ηγείται της Ομάδας ΕΣΚ. Λυπάμαι πολύ που θα πρέπει να το κάνω αυτό, αλλά δυστυχώς πρέπει να φύγω για το αεροδρόμιο.
<SPEAKER ID="342" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 10 Ιουλίου 2008.
<P>
Γραπτές δηλώσεις (Άρθρο 142 του Κανονισμού)
<SPEAKER ID="343" NAME="Titus Corlǎţean  " AFFILIATION="PSE">
γραπτώς. - (RO) H προοπτική της ένταξης των χωρών της νοτιοανατολικής Ευρώπης στην Ευρωπαϊκή Ένωση είναι ο οδηγός των μεταρρυθμίσεων για τον δημοκρατικό μετασχηματισμό αυτών των χωρών. Το έγγραφο της Επιτροπής για τη στρατηγική διεύρυνσης, για το έτος 2007 πρέπει να στείλει επίσης ένα σαφές μήνυμα όσον αφορά τη σθεναρή δέσμευση προς τις χώρες με τις οποίες έχουν ξεκινήσει ενταξιακές διαπραγματεύσεις ή προς τις χώρες με προοπτική προσχώρησης. Σε αυτές ανήκουν, μεταξύ άλλων, η Σερβία και η Δημοκρατία της Μολδαβίας. Για την τελευταία, η Ρουμανία αντιπροσωπεύει ένα πλαίσιο μέσω του οποίου οι πολίτες της Μολδαβίας μπορούν να διατηρήσουν την ελπίδα τους για ένα ευρωπαϊκό μέλλον με περισσότερη δημοκρατία και περισσότερη ευημερία.
<P>
Μια μελλοντική προσχώρηση στην Ευρωπαϊκή Ένωση είναι μια ώθηση για τη δημοκρατική αντιπολίτευση στη Δημοκρατία της Μολδαβίας ώστε να συνεχίσει τον αγώνα για την εγκαθίδρυση δημοκρατικών νομοθετικών και θεσμικών δομών, μια διαδικασία την οποία έχει δεσμευτεί να ενθαρρύνει η ίδια η ΕΕ.
<P>
" ανάγκη για εσωτερικές θεσμικές μεταρρυθμίσεις στην ΕΕ, με την έναρξη ισχύος της Συνθήκης της Λισαβόνας, δεν μπορεί να αντιπροσωπεύει την αρχική αιτία και το πρόσχημα ώστε να τεθούν εμπόδια στη διεύρυνση της Ένωσης.
<SPEAKER ID="344" NAME="Dragoş Florin David  " AFFILIATION="PPE-DE">
γραπτώς. - (RO) " διεύρυνση της ΕΕ υπήρξε ανέκαθεν απλώς ζήτημα χρόνου και δημιουργίας πολιτικών και οικονομικών συστημάτων συμβατών μεταξύ των κρατών μελών. Μια σύντομη εκτίμηση της διαδικασίας διεύρυνσης του 2004 και του 2007 μας παρουσιάζει μια ισχυρότερη και δυναμικότερη Ένωση, τόσο όσον αφορά τα εσωτερικά όσο και τα εξωτερικά ζητήματα, γεγονός το οποίο μας αποδεικνύει ότι η διαδικασία διεύρυνσης είναι ωφέλιμη τόσο για την Ένωση όσο και για τις νεοεισαχθείσες χώρες, καθώς και ότι εντός της Ένωσης συγκεντρώνουμε μόνο τις αξίες μας και όχι τα προβλήματά μας. Το πολιτικό και οικονομικό, ευρωπαϊκό και παγκόσμιο πλαίσιο δεν είναι πιθανώς το πλέον ευνοϊκό για μια ταχεία διεύρυνση, αλλά αυτό δεν θα πρέπει να εμποδίζει την ανάπτυξη ακόμα και την τροποποίηση των στρατηγικών και των μηχανισμών διεύρυνσης.
<P>
Οι χώρες των Δυτικών Βαλκανίων, η Μολδαβία, η Ουκρανία και η Τουρκία είναι χώρες οι οποίες έχουν δηλώσει το ενδιαφέρον τους να προσχωρήσουν στην ΕΕ και που επωφελούνται από προνομιακές εταιρικές σχέσεις με την ΕΕ, αλλά θα πρέπει να διευθετήσουν επίσης, σε εσωτερικό επίπεδο, τη συμμόρφωση με τα ευρωπαϊκά πρότυπα, τη δημοκρατία, τη σταθερότητα και την ευημερία.
<P>
Στο πλαίσιο αυτό, συγχαίρω τον κ. Brok για τις έννοιες της ισορροπίας και του ρεαλισμού τις οποίες χρησιμοποίησε στην έκθεση που συνέταξε και ελπίζω επίσης σε μια ταχεία λύση σχετικά με την επικύρωση της Συνθήκης της Λισαβόνας από όλα τα κράτη μέλη.
<SPEAKER ID="345" NAME="Alexandra Dobolyi  " LANGUAGE="EN">
" διαδικασία της διεύρυνσης υπήρξε αναπόσπαστο κομμάτι της ανάπτυξης της ΕΕ τα τελευταία 50 χρόνια. Από τα έξι ιδρυτικά μέλη, η ΕΕ έχει διευρυνθεί σε 27 κράτη μέλη και αντιπροσωπεύει περισσότερους από 450 εκατομμύρια ανθρώπους. " Ευρωπαϊκή Ένωση είναι πιο σταθερή, πιο ασφαλής και έχει ισχυρότερη φωνή όσον αφορά τα διεθνή ζητήματα από ποτέ άλλοτε.
<P>
Έχουμε κατανοήσει με το πέρασμα των χρόνων ότι η διεύρυνση βρίσκεται στο επίκεντρο της επιτυχίας και της ανάπτυξης της ΕΕ. " διεύρυνση κατέστησε εφικτή την ειρηνική επανένωση της Ευρώπης μετά τον διχασμό που επέφερε ο Ψυχρός Πόλεμος. Πρέπει να συμφωνήσουμε ότι η ανάπτυξη της ΕΕ έχει συμβαδίσει με τη διεύρυνση.
<P>
Αλλά ποια είναι η τωρινή μας στάση απέναντι στη διεύρυνση στο εσωτερικό της κοινωνίας μας; " στάση απέναντι σε μελλοντική διεύρυνση είναι στάση απροθυμίας, η οποία επηρεάζεται κατά κύριο λόγο από ζητήματα που δεν σχετίζονται με τη διεύρυνση αλλά σχετίζονται εν μέρει με την έλλειψη πληροφόρησης σχετικά με τη διεύρυνση.
<P>
Είμαι ένας από αυτούς οι οποίοι είναι πεπεισμένοι ότι η προοπτική της ενδεχόμενης προσχώρησης στην ΕΕ είναι αναγκαία για την προώθηση περαιτέρω πολιτικών μεταρρυθμίσεων και την άσκηση πίεσης για εγκαθίδρυση της δημοκρατίας. Υπάρχει ο φόβος ότι αν η προοπτική της προσχώρησης στην ΕΕ αφαιρεθεί από την πολιτική ατζέντα, τα Βαλκάνια ενδέχεται να ολισθήσουν και πάλι στην αστάθεια.
<SPEAKER ID="346" NAME="Kinga Gál  " LANGUAGE="HU">
Κύριε Πρόεδρε, σχετικά με τη συζήτηση για την στρατηγική διεύρυνσης, θα ήθελα να επιστήσω την προσοχή σας στα ουσιώδη κριτήρια τα οποία αφορούν τους άμεσους γείτονές μας, τα δυτικά Βαλκάνια και την Ουκρανία.
<P>
" προοπτική της προσχώρησης, και ειδικά η υποχρέωση της συμμόρφωσης με τα κριτήρια της Κοπεγχάγης, υπήρξε ένα τεράστιο κίνητρο για τις υποψήφιες χώρες έτσι ώστε να εκσυγχρονιστούν και να εξελιχθούν σε συνταγματικά κράτη.
<P>
Τα δυτικά Βαλκάνια και η Ουκρανία χρειάζονται αυτήν την κινητήρια δύναμη. Αν στερήσουμε την προοπτική της προσχώρησης από τους άμεσους γείτονές μας, με τους οποίους έχουμε κοινές ευρωπαϊκές παραδόσεις και ιστορία, η κινητήρια δύναμη η οποία μπορεί να κάνει πραγματικότητα τη συνταγματική κρατική υπόσταση αυτών των χωρών παύει να υπάρχει.
<P>
Σε πολύ σύντομο χρονικό διάστημα θα θεσπιστεί νομοθεσία όπως τα διατάγματα για την αντιμειονοτική εκπαίδευση, και αυτό παράλληλα με το κλείσιμο σχολείων τα οποία διδάσκουν στη μητρική γλώσσα, τον θάνατο της γλώσσας και την αφομοίωση δημιουργεί τεράστια ανησυχία στην Ουκρανία. Όταν δημιουργούνται εμπόδια ή ο στόχος γίνεται πιο μακρινός, τα πρότυπα απομακρύνονται ακόμα περισσότερο από αυτό που αποκαλούμε συνταγματικό κράτος.
<P>
Επομένως, φέρουμε μεγάλη ευθύνη. Είναι τώρα σημαντικό για εμάς να διασφαλίσουμε ότι τα κριτήρια έχουν εκπληρωθεί όχι μόνο στα χαρτιά αλλά και στην πραγματικότητα - απαιτείται συνέπεια από τους γείτονές μας όσον αφορά την προετοιμασία τους και απαιτείται επίσης συνέπεια από την Ένωση στις υποσχέσεις της και στις εξηγήσεις που ζητά. " συνεπής συμπεριφορά μας θα δημιουργήσει εμπιστοσύνη στους ψηφοφόρους μας καθώς και στους γείτονές μας.
<SPEAKER ID="347" NAME="Genowefa Grabowska  " AFFILIATION="PSE">
γραπτώς. - (PL) Ως αντιπρόσωπος μιας χώρας η οποία προσχώρησε στην ΕΕ το 2004, στηρίζω πλήρως όλα τα μέρη της έκθεσης του κ. Elmar Brok, η οποία τονίζει τη σημασία της συνεχιζόμενης διεύρυνσης και τη θετική της συνεισφορά στη δημιουργία μιας ισχυρής, συνεκτικής, φιλικής προς τον πολίτη και ευημερούσας Ευρώπης. Συμφωνώ με τη δήλωση ότι η πιθανότητα προσχώρησης στην ΕΕ, μόλις αυτή αναγνωριστεί, έχει πολύ θετική επιρροή στην εσωτερική πολιτική των υποψήφιων χωρών, ενθαρρύνοντάς τις να ενεργήσουν ταχύτερα για την αναδιάρθρωση της διοίκησής τους, τη μεταρρύθμιση των εκπαιδευτικών τους συστημάτων και των ανώτερων εκπαιδευτικών ιδρυμάτων τους, να δώσουν μεγαλύτερη προσοχή στα ανθρώπινα δικαιώματα, συμπεριλαμβανομένων των δικαιωμάτων των μειονοτήτων, να καταπολεμήσουν τη διαφθορά στην δημόσια ζωή, με λίγα λόγια, να υιοθετήσουν τις αξίες οι οποίες έχουν καθοδηγήσει την Ευρωπαϊκή Ένωση για πολλά χρόνια. Επίσης νομίζω πως η έκθεση πρέπει να δώσει μεγαλύτερη έμφαση στη δεκτικότητα της Ευρωπαϊκής Ένωσης και στην ετοιμότητά της να δεχτεί τα επόμενα νέα κράτη μέλη.
<P>
Αυτό είναι ιδιαιτέρως σημαντικό για τη χώρα μου, την Πολωνία, ειδικά στο πλαίσιο των προσδοκιών και των ευρωπαϊκών βλέψεων των ανατολικών μας γειτόνων, συγκεκριμένα της Ουκρανίας. Θα ήταν πολύ θλιβερό αν οι γείτονές μας έβλεπαν τα ανατολικά μας σύνορα (τα σύνορα του χώρου Σένγκεν για ολόκληρη την ΕΕ) σαν κάποια νέα τείχη τα οποία θα μας χωρίζουν μόνιμα από αυτούς. Οι αξιώσεις που ακούμε κάποιες φορές στο πλαίσιο αυτό, ότι η περαιτέρω διεύρυνση της Ένωσης πρέπει να βασίζεται στη λεγόμενη "ικανότητα ολοκλήρωσης" - αυτές τις θεωρώ κακή ιδέα και συνιστούν κίνδυνο για τους στόχους τους οποίους έχει θέσει η ίδια η ΈΕ.
<SPEAKER ID="348" NAME="Tunne Kelam  " LANGUAGE="EN">
Μια σημαντική αρχή για το χειρισμό των περαιτέρω διευρύνσεων είναι η σαφής κατανόηση ότι η ΕΕ έχει επωφεληθεί σημαντικά από όλες τις προηγούμενες διευρύνσεις, οι οποίες κατέληξαν σε μια κατάσταση όπου όλα τα ενδιαφερόμενα μέρη είναι κερδισμένα. Αυτό μας προσφέρει μια αξιόπιστη βάση ώστε να πιστέψουμε ότι η ΕΕ θα επωφεληθεί επίσης από τις μελλοντικές διευρύνσεις.
<P>
Μπορεί κανείς να κατανοήσει την ανησυχία σχετικά με την ικανότητα ολοκλήρωσης της ΕΕ. Εντούτοις, το πλέον αποτελεσματικό δυναμικό για την ενίσχυση της ικανότητας ολοκλήρωσης δεν χρησιμοποιείται ακόμα στο έπακρο. Πρόκειται για την πλήρη χρήση των τεσσάρων θεμελιωδών ελευθεριών της ΕΕ - ελευθέρωση των αγορών, διαχωρισμός των μεγάλων εταιρειών, εξασφάλιση διαφάνειας. Για την επιτυχή αντιμετώπιση των παγκόσμιων προκλήσεων θα πρέπει να στηριχθούμε χωρίς επιπλέον δισταγμούς στις θεμελιώδεις αξίες και αρχές της Ευρωπαϊκής Κοινότητας, η οποία αποτέλεσε και εξακολουθεί να αποτελεί τη μεγαλύτερη επιτυχία της ευρωπαϊκής ιστορίας.
<P>
Θα πρέπει να επιδοκιμάσει κανείς την έμφαση που έδωσε ο εισηγητής στους μηχανισμούς περιφερειακής συνεργασίας. " πρόσφατη πρωτοβουλία της Πολωνίας και της Σουηδίας για τη δημιουργία μιας ανατολικής διάστασης ώστε να ενταχθούν όλα τα κράτη της ανατολικής Ευρώπης σε μια εποικοδομητική συνεργασία φαίνεται ιδιαίτερα πολύτιμη. Εντούτοις, οι συμφωνίες περιφερειακής συνεργασίας δεν μπορούν να χρησιμοποιηθούν ως δικαιολογία για τον αποκλεισμό ορισμένων κρατών αυτής της περιοχής από την προοπτική της μελλοντικής πλήρους ένταξης.
<SPEAKER ID="349" NAME="Janusz Lewandowski  " AFFILIATION="PPE-DE">
γραπτώς. - (PL) Κύριε Πρόεδρε, το Κοινοβούλιο εξετάζει το ψήφισμά του σχετικά με τη στρατηγική διεύρυνσης της ΕΕ σε μια στιγμή όπου η διεύρυνση της ΕΕ μοιάζει ξεπερασμένη. Έχει γίνει κάτι σαν φόβητρο στα χέρια των ευρωσκεπτικιστών. Για τον λόγο αυτό η δήλωση, η οποία αληθεύει, ότι "οι προηγούμενες διευρύνσεις αναμφισβήτητα αποτέλεσαν επιτυχία" και βοήθησαν στην ενίσχυση της σταθερότητας, της ανάπτυξης και της ευημερίας σε ολόκληρη την Ευρώπη, είναι πολύ σημαντική. Εντούτοις, θα πρέπει να δοθούν εξηγήσεις στους πολίτες της Ένωσης, έτσι ώστε να ενισχυθεί η κοινωνική στήριξη για τα επόμενα βήματα. Δυστυχώς, οι εκστρατείες πληροφόρησης μέχρι σήμερα δεν ήταν επιτυχημένες.
<P>
Ως συνήθως, όταν γίνεται συζήτηση για τη διεύρυνση, έχει ενδιαφέρον να μελετηθεί η γεωγραφία των πιθανών υποψηφίων προς ένταξη χωρών. Διαβάζοντας κανείς το σχέδιο ψηφίσματος μπορεί να σκεφτεί ότι οι πόρτες είναι ορθάνοιχτες. Υπάρχει σαφής στήριξη των βλέψεων των βαλκανικών χωρών. Υπάρχει μια σημαντική δήλωση ότι οι ανατολικοί εταίροι της Πολιτικής Γειτονίας μπορούν να περιγραφούν επίσης ως ευρωπαϊκές χώρες. Εντούτοις, ο βασικός ορισμός της ΕΕ σχετικά με την "ικανότητα ολοκλήρωσης" (παράγραφος 7) αφαιρεί κάθε ελπίδα και επιπλέον, η αναφορά στις "κοινές αξίες" αφορά σαφώς την Τουρκία.
<P>
Το ψήφισμα υπό αυτή τη μορφή παρεκκλίνει κάπως από τις βλέψεις της Πολωνίας. " Πολωνία, μια χώρα η οποία κάποτε χτύπησε και η ίδια την πόρτα της ΕΕ, ζητά τώρα να δοθεί η δυνατότητα προσχώρησης στην Ουκρανία και σε άλλες χώρες οι οποίες σχηματίστηκαν μετά την κατάρρευση της ΕΣΣΔ. Για να υπάρχει σταθερότητα σε ολόκληρη την ήπειρο!
<SPEAKER ID="350" NAME="Ramona Nicole Mǎnescu  " AFFILIATION="ALDE">
γραπτώς. - (RO) Πρώτα απ' όλα, θα ήθελα να συγχαρώ τον εισηγητή για την αντικειμενικότητα με την οποία εξέφρασε την θέση του Ευρωπαϊκού Κοινοβουλίου σχετικά με το έγγραφο της Επιτροπής για τη στρατηγική διεύρυνσης για το έτος 2007. Με κάθε διεύρυνση η Ευρωπαϊκή Ένωση γίνεται ισχυρότερη και η διαδικασία διεύρυνσης καθαυτή αντιπροσωπεύει μια επιτυχία την οποία απόλαυσαν όλα τα κράτη μέλη.
<P>
H Ευρωπαϊκή Ένωση έχει σημειώσει μια απίστευτη εξέλιξη μέσω των θεσμών και των πολιτικών τις οποίες ανέπτυξε τόσο σε εσωτερικό όσο και σε εξωτερικό επίπεδο, αλλά ειδικότερα προωθώντας την εναρμόνιση σε πεδία όπως το οικονομικό, το κοινωνικό και το νομικό πεδίο. " Ένωση αντιμετωπίζει επίσης μια σειρά προβλημάτων αποδεικνύοντας ότι είναι αναγκαίο κάθε διεύρυνση να ακολουθείται από επαρκή ενοποίηση και επανεκτίμηση των πολιτικών της, έτσι ώστε να αποφεύγονται καταστάσεις στις οποίες χώρες που βρίσκονται στο επίκεντρο να προχωρούν σε μια βαθύτερη ολοκλήρωση ενώ άλλες να μένουν στο περιθώριο.
<P>
Στηρίζω τη γνώμη του εισηγητή όσον αφορά την ενθάρρυνση των ανατολικών χωρών δημιουργώντας μια περιοχή βασισμένη σε κοινές πολιτικές, οι οποίες θα επικεντρώνονται σε ζητήματα που αφορούν την οικονομία, το εμπόριο, την ενέργεια, τις μεταφορές, το περιβάλλον, το κράτος δικαίου, τη δικαιοσύνη και την ασφάλεια.
<P>
Ενθαρρύνοντας αυτόν τον τύπο σχεδίου, η περιοχή της Μαύρης Θάλασσας θα μπορούσε να γίνει πόλος ανάπτυξης και οικονομικής μεγέθυνσης, κάτι το οποίο όχι μόνο θα ενθάρρυνε την ευημερία των χωρών της περιοχής αλλά και τη σταθερότητα και την ειρήνη στα ανατολικά σύνορα της Ευρωπαϊκής Ένωσης.
<SPEAKER ID="351" NAME="Véronique Mathieu  " AFFILIATION="PPE-DE">
γραπτώς. - (FR) Όπως επισημαίνει η έκθεση, υπάρχει τώρα η ανάγκη για μια ενδελεχή μεταρρύθμιση της στρατηγικής διεύρυνσης της Ευρωπαϊκής Ένωσης.
<P>
Πρώτον, είναι σημαντικό να παρέχουμε στις υποψήφιες χώρες και στις δυνητικά υποψήφιες χώρες προενταξιακά μέσα κατάλληλα για τις προκλήσεις που αντιμετωπίζουν: σταθεροποίηση του κράτους, διακυβέρνηση, κοινωνικο-οικονομικές μεταρρυθμίσεις, κλπ.
<P>
Δεύτερον, η έκθεση τονίζει την ανάγκη επανεξέτασης της προσέγγισής μας προς την Ευρωπαϊκή Πολιτική Γειτονίας, η οποία πρέπει να πάψει να θεωρείται από τρίτες χώρες ως υποκατάστατο της προσχώρησης ή ως ένα στάδιο στην πορεία για την προσχώρηση.
<P>
Για παράδειγμα, η δημιουργία ζωνών ελεύθερων συναλλαγών, κατά το πρότυπο του διευρυμένου Ευρωπαϊκού Οικονομικού Χώρου (ΕΟΧ+), αντιπροσωπεύει ένα αρχικό βήμα προς την ανάπτυξη στενότερων σχέσεων με αυτές τις χώρες. " στρατηγική αυτή θα προωθήσει την ενίσχυση των οικονομικών και εμπορικών σχέσεων με αυτές και θα καταστήσει επίσης ικανή την Ευρωπαϊκή Ένωση να προωθήσει εκεί τα ιδανικά της σχετικά με τη δημοκρατία, το κράτος δικαίου και τα ανθρώπινα δικαιώματα.
<P>
Εδώ η πρόσφατη εκ νέου δρομολόγηση της διαδικασίας της Βαρκελώνης, η οποία προδιαγράφει την ίδρυση της Μεσογειακής Ένωσης, είναι ένα ενθαρρυντικό σημάδι και μια πολλά υποσχόμενη κίνηση προς τη δημιουργία ειδικών εταιρικών σχέσεων με τους νότιους γείτονές μας.
<SPEAKER ID="352" NAME="Marianne Mikko  " AFFILIATION="PSE">
γραπτώς. - (ET) Κυρίες και κύριοι συνάδελφοι, δεν θα πρέπει να κλείσουμε την πόρτα στις χώρες που επιδιώκουν προσχώρηση στην ΕΕ, εφόσον οι ιδρυτικές μας συνθήκες αναφέρουν ότι οποιοδήποτε ευρωπαϊκό κράτος που επιθυμεί να προσχωρήσει στην Ευρωπαϊκή Ένωση θα πρέπει να έχει την δυνατότητα να το κάνει.
<P>
Οι αρχικές προσχωρήσεις ήταν πολύ επιτυχείς και σε αυτήν την κατεύθυνση θα πρέπει να συνεχίσουμε. Δεν πρέπει να αποθαρρύνουμε τις υποψήφιες προς ένταξη χώρες. Δεν είμαστε εμείς αυτοί που θα αποφασίσουμε κατά πόσο επιθυμούν να γίνουν πλήρως δημοκρατικές χώρες, παρόλο που πρέπει να υπάρχει 100% συμμόρφωση με τα τρία κριτήρια της Κοπεγχάγης.
<P>
Καθώς κατάγομαι από τη "νέα Ευρώπη", προσωπικά γνωρίζω τη σημασία που είχε για εμάς η δυνατότητα να ενταχθούμε στην Ευρωπαϊκή Ένωση, με ποιο τρόπο μας ενέπνευσε να επιχειρήσουμε μεταρρυθμίσεις και να εντείνουμε τις προσπάθειές μας. Δεν πρέπει να αρνηθούμε στις δημοκρατίες της πρώην Σοβιετικής Ένωσης τη δυνατότητα να γίνουν πλήρη ευρωπαϊκά κράτη τα οποία θα διέπονται από το κράτος δικαίου. Αναφέρομαι σε αυτό το σημείο, πάνω απ' όλα, στους κοντινότερους γείτονές μας, την Ουκρανία και τη Μολδαβία.
<P>
" αξιοπιστία της Ευρώπης και το μέλλον αυτών των χωρών είναι αβέβαια. Είναι σημαντικό να συνεχίσουν να οδεύουν προς την Ευρώπη. " Ευρωπαϊκή Ένωση πρέπει να τηρήσει τις υποσχέσεις της και να συνεχίσει τη φυσική διαδικασία διεύρυνσής της. " δυναμική θα δοθεί από την προσχώρηση όχι από την ακινησία. Όλη η συζήτηση για την ικανότητα απορρόφησης είναι απλώς υποκρισία για να εξαπατηθούν οι αδαείς.
<SPEAKER ID="353" NAME="Dumitru Oprea  " AFFILIATION="PPE-DE">
γραπτώς. - (RO) Ως μέλος του Ευρωπαϊκού Κοινοβουλίου από τη Ρουμανία, η οποία πρόσφατα προσχώρησε στην Ευρωπαϊκή Ένωση, καθώς επίσης και ως πρώην Πρύτανης ενός πανεπιστημίου με αναγνωρισμένο κύρος στη χώρα μου, θα ήθελα να τονίσω τη σημασία των πολιτιστικών-εκπαιδευτικών ανταλλαγών μεταξύ των υποψηφίων χωρών και των κρατών μελών της Ευρωπαϊκής Ένωσης.
<P>
Στη Ρουμανία, πολλοί νέοι άνθρωποι οι οποίοι επωφελήθηκαν από κάποιο από τα προγράμματα κινητικότητας της Ευρωπαϊκής Ένωσης (είτε προγράμματα όπως το Socrates-Erasmus, Marie Curie - για έρευνα ή το Leonardo - για πρακτική εξάσκηση), επέστρεψαν στη χώρα τους και διαδραμάτισαν ενεργό ρόλο σε αυτό που αποκαλούμε "εξευρωπαϊσμό" της. Λόγω της εκπαιδευτικής εμπειρίας και εμπειρίας ζωής τους, έχουν γίνει ενεργά μέλη ΜΚΟ, συμμετείχαν στην πληροφόρηση, στις εθελοντικές δραστηριότητες ή έχουν χρησιμοποιήσει τη γνώση τους για τις δομές που σχετίζονται με την ευρωπαϊκή ολοκλήρωση.
<P>
Αυτοί είναι οι λόγοι για τους οποίους θα ήθελα να επιστήσω την προσοχή στη σημασία των ενεργειών για την αύξηση της ελκυστικότητας και την προώθηση της συμμετοχής στα προγράμματα εκπαίδευσης και πολιτισμού της ΕΕ, όπως η καθιέρωση ενός ειδικού συστήματος για τις θεωρήσεις διαβατηρίου των φοιτητών, η αύξηση της χρηματοδότησης που προορίζεται για την κινητικότητα - με σκοπό την πραγματική κάλυψη του κόστους ζωής σε μια χώρα της ΕΕ, η αύξηση των προσπαθειών για προώθηση των ευρωπαϊκών προγραμμάτων, ειδικά στους νέους ανθρώπους, καθώς επίσης και η διάδοση των θετικών αποτελεσμάτων/εμπειριών τόσο στις ευρωπαϊκές χώρες όσο και στις υποψήφιες χώρες.
<SPEAKER ID="354" NAME="Pál Schmitt  " AFFILIATION="PPE-DE">
γραπτώς. - ("U) Κύριε Πρόεδρε, κυρίες και κύριοι συνάδελφοι, ως Πρόεδρος της Μικτής Κοινοβουλευτικής Επιτροπής ΕΕ-Κροατίας, αισθάνομαι ότι ένα από τα πιο θετικά σημεία της έκθεσης είναι το γεγονός ότι επιβεβαιώνει τη συνέχιση των ενταξιακών διαπραγματεύσεων οι οποίες έχουν ήδη ξεκινήσει, και προσφέρει στις βαλκανικές χώρες την ευρωπαϊκή προοπτική. Κατά τη διάρκεια των τριών τελευταίων χρόνων των ενταξιακών διαπραγματεύσεων, η Κροατία έχει ήδη αποδείξει τη δέσμευσή της και το Κοινοβούλιο εξέφρασε ευνοϊκές γνώμες για τις εκθέσεις της χώρας τόσο για το 2006 όσο και για το 2007.
<P>
Ένιωθα ότι ήταν σημαντικό για την Κροατία, ως η μόνη χώρα με την οποία έχουν προχωρήσει οι ενταξιακές διαπραγματεύσεις, να αναφερθεί σαφώς στο έγγραφο, το οποίο διαβάζουν τώρα τεσσεράμισι εκατομμύρια Κροάτες έχοντας μεγάλες προσδοκίες. Αυτά τα θετικά μηνύματα θα είχαν ιδιαίτερη σημασία μετά το δημοψήφισμα της Ιρλανδίας.
<P>
Οι πρώτες δηλώσεις της γαλλικής Προεδρίας του Συμβουλίου, οι οποίες κάνουν λόγο για συνέχιση των ενταξιακών διαπραγματεύσεων, μου έδωσαν πίστη. Με ταχείες, αποτελεσματικές λύσεις μπορούμε να διατηρήσουμε την αξιοπιστία της ΕΕ· δεν μπορούμε να αντέξουμε άλλα τρία χρόνια "χρόνου περισυλλογής", εφόσον σε διάστημα 11 μηνών ολόκληρη η Ευρώπη θα εκφράσει τη γνώμη της σχετικά με την ΕΕ μέσω των ευρωεκλογών. Σας ευχαριστώ για την προσοχή σας.
<SPEAKER ID="355" NAME="Czesław Adam Siekierski  " AFFILIATION="PPE-DE">
γραπτώς. - (PL) H προοπτική της ένταξης στην ΕΕ λειτουργεί ως ισχυρή κινητήριος δύναμη για αλλαγές στις χώρες που ενδιαφέρονται να προσχωρήσουν. Ενθαρρύνει την υλοποίηση των απαραίτητων μεταρρυθμίσεων, πολιτικών και οικονομικών, και τη συμμόρφωση με τα κριτήρια της Κοπεγχάγης.
<P>
Για να διατηρηθεί η προοπτική προσχώρησης, η πρόοδος των διαπραγματεύσεων πρέπει να εξαρτάται από τον ρυθμό και την κλίμακα των μεταρρυθμίσεων που υλοποιούνται στην υποψήφια χώρα, και η ΕΕ πρέπει να έχει την ικανότητα να δεχτεί αυτές τις χώρες. Χρειαζόμαστε μια ισχυρή, συνεκτική και, πάνω απ' όλα, μια ενωμένη Κοινότητα.
<P>
Είναι πολύ σημαντικό για τους πολίτες των χωρών μας να εκτιμήσουν τα οφέλη των νέων χωρών που θα προσχωρήσουν στην ΕΕ. " διεύρυνση επιφέρει οφέλη, οικονομική και κοινωνική ανάπτυξη τόσο στα νέα όσο και στα υπάρχοντα κράτη μέλη.
<P>
Οι διαδοχικές διευρύνσεις της Ευρωπαϊκής Ένωσης ήταν επιτυχείς, τόσο για τα προσχωρούντα και τα υπάρχοντα κράτη όσο και για την Ευρώπη συνολικά.
<P>
Είμαι πολύ χαρούμενος που η έκθεση επισημαίνει ότι ο δρόμος είναι ακόμα ανοιχτός για να γίνουν οι χώρες της ανατολικής Ευρώπης μέλη της Ευρωπαϊκής Ένωσης. Αυτό, μαζί με το Πρόγραμμα Ανατολικής Εταιρικής Σχέσης που εγκρίθηκε πρόσφατα, πρέπει να ενθαρρύνει αυτές τις χώρες ώστε να κάνουν προσπάθειες να υιοθετήσουν ευρωπαϊκά δημοκρατικά, οικονομικά και διοικητικά πρότυπα.
<SPEAKER ID="356" NAME="Andrzej Jan Szejna  " AFFILIATION="PSE">
γραπτώς. - (PL) Οι προηγούμενες διευρύνσεις της Ευρωπαϊκής Ένωσης ωφέλησαν, χωρίς αμφιβολία, τόσο την ίδια την Ένωση όσο και τις χώρες που προσχώρησαν σε αυτή. Οι διευρύνσεις αυτές τόνωσαν την οικονομική ανάπτυξη και οδήγησαν σε μεγαλύτερη σταθερότητα, οικονομική μεγέθυνση και ευημερία της Ευρώπης. Είναι πολύ σημαντικό να δημιουργήσουμε τις προϋποθέσεις που απαιτούνται για τη διασφάλιση της επιτυχίας των μελλοντικών διευρύνσεων και για τη βελτίωση της ποιότητας αυτών των διευρύνσεων με βάση την εμπειρία που αποκτήσαμε από το παρελθόν. " ΕΕ πρέπει να είναι ανοιχτή σε νέες χώρες, αλλά η στρατηγική διεύρυνσης πρέπει να πληροί τις προϋποθέσεις της Συνθήκης ΕΕ και να αντικατοπτρίζει τις υποχρεώσεις της ΕΕ προς όλες τις υποψήφιες χώρες καθώς επίσης και προς τις χώρες με αναγνωρισμένη προοπτική προσχώρησης, ενώ παράλληλα να δέχεται ότι η πλήρης και αυστηρή συμμόρφωση με τα κριτήρια της Κοπεγχάγης αποτελεί αναμφισβήτητη προϋπόθεση. Την ίδια στιγμή πρέπει να παρακολουθούμε προσεκτικά την πρόοδο αυτών των χωρών όσον αφορά τη δημιουργία κράτους δικαίου, ενός ανεξάρτητου δικαστικού σώματος και τον σεβασμό των θεμελιωδών δικαιωμάτων.
<P>
" Ένωση πρέπει να λάβει μέτρα για να αυξήσει την ικανότητά της να ενσωματώνει νέες χώρες. Είναι πολύ σημαντικό να αναλάβουμε εσωτερικές μεταρρυθμίσεις που σκοπεύουν στη βελτίωση της αποτελεσματικότητας, στη δημιουργία μεγαλύτερης κοινωνικής συνεκτικότητας και δημοκρατικής ευθύνης. " Συνθήκη της Λισαβόνας δίνει την απάντηση σε αυτά τα ιδανικά και χωρίς αυτήν η περαιτέρω διεύρυνση της Ένωσης καθίσταται ακόμα πιο δύσκολη. Εντούτοις, την ίδια στιγμή, η ΕΕ θα καταφέρει να στεφθεί με επιτυχία η διαδικασία πολιτικής ολοκλήρωσής της μόνο αν υπάρξει μια σαφής και μακροχρόνια κοινωνική υποστήριξη όσον αφορά την προσχώρηση στην ΕΕ σε κάθε υποψήφια χώρα, καθώς επίσης και όσον αφορά την ίδια την ΕΕ ως πολιτικό και οικονομικό σχέδιο.
<SPEAKER ID="357" NAME="Tadeusz Zwiefka  " AFFILIATION="PPE-DE">
γραπτώς. - (PL) Θα θέλαμε να αναφέρουμε πως το Ευρωπαϊκό Κοινοβούλιο είναι το μοναδικό πραγματικό φόρουμ όπου μπορούν να διατυπωθούν οι θέσεις και οι απόψεις των πολιτών της ΕΕ. Συνεπώς, είναι κρίμα που μόνο σε αυτό το Σώμα είμαστε σε θέση να πείσουμε ο ένας τον άλλο ότι οι διαδοχικές διευρύνσεις της Ευρωπαϊκής Ένωσης είχαν τεράστια επιτυχία. Όλοι φέρουμε ευθύνη για το γεγονός ότι δεν συμμερίζονται αυτήν την άποψη όλοι οι πολίτες της ΕΕ. Με τη σειρά του, αυτό δημιουργεί παρανοήσεις σχετικά με την ανάγκη μεταρρύθμισης της Ένωσης. Εντούτοις, δεν μπορώ να δεχτώ το επιχείρημα ότι η απουσία της Συνθήκης της Λισαβόνας είναι η κύρια αιτία καθυστέρησης της διεύρυνσης. " Συνθήκη αυτή καθαυτή δεν λύνει τίποτα. Αυτό που απαιτείται είναι όραμα και στρατηγική. " Ευρωπαϊκή Ένωση δεν θα είναι ένα πλήρες πολιτικό και γεωγραφικό δημιούργημα μέχρις ότου περιλαμβάνει όλες τις ευρωπαϊκές χώρες. Δεν αληθεύει ο ισχυρισμός ότι οι πολίτες των χωρών που επιθυμούν να προσχωρήσουν στην Ένωση προσδοκούν ότι αυτό θα συμβεί άμεσα ή έστω πολύ σύντομα. Εντούτοις, αυτό που χρειάζονται είναι μια σαφής ένδειξη ότι υπάρχει χώρος γι' αυτούς. Χωρίς μια τέτοια δήλωση, είναι δύσκολο να περιμένουμε από αυτούς να αναλάβουν όλες τις απαιτητικές και εκτενείς μεταρρυθμίσεις, κάτι το οποίο συνεπάγεται πολλές θυσίες και σκληρή δουλειά.
<P>
Συγκεκριμένα, δεν μπορούμε να ξεχάσουμε τους Ευρωπαίους στις βαλκανικές χώρες και στην ανατολική Ευρώπη. " Ευρωπαϊκή Πολιτική Γειτονίας αποτελεί σωστό μέσο για τη ρύθμιση της συνεργασίας με τις γειτονικές χώρες της ηπείρου μας. Εντούτοις, οι ευρωπαίοι γείτονές μας που ανήκουν στην ΕΕ έχουν δικαίωμα σε μια σαφέστερη και αποτελεσματικότερη πολιτική συνεργασίας, μια πολιτική που δεν καταλήγει σε αλλεπάλληλους διαδρόμους και σε αίθουσες αναμονής. Αν απαιτούνται τόσες πολλές ενέργειες για τη δημιουργία μιας Μεσογειακής Ένωσης, την οποία υποστηρίζει ιδιαιτέρως η Γαλλία, τότε θα πρέπει τουλάχιστον να γίνουν οι ίδιες ενέργειες για τη δημιουργία της Εuronest (κοινοβουλευτική συνέλευση ΕΕ-Ανατολικών Γειτονικών Χωρών).

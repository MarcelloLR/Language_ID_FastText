<CHAPTER ID="012">
Διάταξη των εργασιών
<SPEAKER ID="021" NAME="Πρόεδρος">
Το τελικό σχέδιο της ημερήσιας διάταξης που κατάρτισε η Διάσκεψη των Προέδρων κατά τη συνεδρίαση της 7ης Δεκεμβρίου 2006, σύμφωνα με τα άρθρα 130 και 131 του Κανονισμού, έχει διανεμηθεί.
<P>
Θα εξετάσουμε τις προτεινόμενες τροποποιήσεις.
<P>
Τρίτη:
<SPEAKER ID="022" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, υπάρχει ένα μικρό λάθος στην ημερήσια διάταξη της Τρίτης σχετικά με την Ώρα των Ερωτήσεων προς την Επιτροπή. Σύμφωνα με την αγγλική έκδοση, η Ώρα των Ερωτήσεων αρχίζει στις 18.00 και διαρκεί έως τις 19.30· στη γαλλική έκδοση, αρχίζει στις 18.30 και διαρκεί έως τις 19.30. Άρα, είτε οι γάλλοι συνάδελφοί μας στερούνται μισής ώρας ερωτήσεων, κάτι που δεν είναι δίκαιο γι' αυτούς, είτε η γαλλική έκδοση της ημερήσιας διάταξης είναι σωστή και όλοι στερούμαστε μισής ώρας ερωτήσεων, κάτι που δεν είναι δίκαιο για εμάς. Ίσως μπορείτε να μας εξηγήσετε τι από τα δύο ισχύει.
<SPEAKER ID="023" NAME="Πρόεδρος">
Χωρίς να επιθυμώ να δημιουργήσω προηγούμενο, πρέπει να σας πω ότι η γαλλική έκδοση είναι η σωστή.
<SPEAKER ID="024" NAME="Bernd Posselt" AFFILIATION="PPE-DE">
(DE) Κύριε Πρόεδρε, δεν εκπλήσσομαι από τον ισχυρισμό σας ότι αυτό δεν αποτελεί προηγούμενο. Είναι κάτι που περίμενα. Στην πραγματικότητα, από όλες τις Ώρες των Ερωτήσεων φέτος το 75 % συντομεύτηκαν ή αναβλήθηκαν, παρόλα αυτά μας επισημαίνεται διαρκώς ότι αυτό αποτελεί εξαίρεση.
<SPEAKER ID="025" NAME="Πρόεδρος">
Όχι, όταν μίλησα για προηγούμενο αναφερόμουν στην υιοθέτηση της γαλλικής έκδοσης ως της σωστής έκδοσης. Αυτό εννοούσα όταν είπα, "χωρίς να επιθυμώ να δημιουργήσω προηγούμενο".
<P>
- Πέμπτη:
<P>
Αναφορικά με τις συζητήσεις για περιπτώσεις παραβίασης των δικαιωμάτων του ανθρώπου, της δημοκρατίας και του κράτους δικαίου, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών προτείνει να αντικατασταθεί το σημείο "Απελευθέρωση του ιατρικού προσωπικού που κρατείται στη Λιβύη" με το σημείο "Μυανμάρ".
<P>
Επιθυμεί αυτή η Ομάδα να αιτιολογήσει την πρότασή της;
<P>
Φαίνεται πως όχι.
<P>
Κύριε Swoboda, επιθυμείτε να μιλήσετε υπέρ ή κατά;
<SPEAKER ID="026" NAME="Hannes Swoboda" AFFILIATION="PSE">
(DE) Κύριε Πρόεδρε, αυτή η ερώτηση είναι πολύ δύσκολη. Θα ήθελα να ακούσω κάποια αιτιολόγηση για το ότι πρέπει να συζητήσουμε τώρα για τη Βιρμανία αντί για τις δύστυχες νοσοκόμες και το ιατρικό προσωπικό στη Λιβύη, το οποίο δεν θέλουμε να απογοητεύσουμε κατ' αυτόν τον τρόπο. Για να είμαι σε θέση να μιλήσω υπέρ ή κατά, θα ήθελα πρώτα να ακούσω μια αιτιολόγηση· εάν υπάρχουν σοβαροί λόγοι για να δυσκολέψουμε ακόμα περισσότερο τα πράγματα για αυτές τις νοσοκόμες, τότε σκοπεύουμε να απόσχουμε από την ψηφοφορία, ωστόσο το μήνυμα που πρέπει να εκπέμψει αυτό το Σώμα είναι ότι η Λιβύη επικρίνεται για το γεγονός ότι εξακολουθούν να μην έχουν απελευθερωθεί ακόμα.
<SPEAKER ID="027" NAME="Simon Busuttil" AFFILIATION="PPE-DE">
(EN) Κύριε Πρόεδρε, περί αυτού ακριβώς πρόκειται. " παρούσα χρονική στιγμή είναι ακατάλληλη. " ποινική διαδικασία για τις βουλγάρες νοσοκόμες ξεκινά σε μια κρίσιμη περίοδο. " έγκριση ενός τέτοιου ψηφίσματος αυτή την εβδομάδα θα ήταν πολύ επικίνδυνη· περισσότερο κακό θα έκανε παρά καλό. Γι' αυτό, θα ήταν καλύτερο να αναβάλουμε οποιαδήποτε πρόταση ψηφίσματος εντός αυτής της εβδομάδας και να αλλάξουμε εντελώς το θέμα της συζήτησης.
<SPEAKER ID="028" NAME="Hannes Swoboda" AFFILIATION="PSE">
(DE) Κύριε Πρόεδρε, μολονότι θα απόσχουμε από την ψηφοφορία για την αντικατάσταση, μπορούμε να συμφωνήσουμε με την ουσία αυτών των επιχειρημάτων. Θα ήθελα όμως για μια ακόμη φορά να υπογραμμίσω -και ελπίζω ότι συμφωνούμε ως προς αυτό- ότι θα εγείρουμε αντιρρήσεις για τις δράσεις που αναλήφθηκαν στη Λιβύη και θα συνεχίσουμε να προασπίζουμε τα συμφέροντα των λίβυων νοσοκόμων και του ιατρικού προσωπικού, όπως έχουμε πράξει και στο παρελθόν.
<SPEAKER ID="029" NAME="Πρόεδρος">
Δεν κατάλαβα καλά αν μιλήσατε υπέρ ή κατά, αλλά εν πάση περιπτώσει θα προχωρήσουμε στην ψηφοφορία.
<P>
(Το Σώμα εγκρίνει την πρόταση)
<P>
(Καθορίζεται η διάταξη των εργασιών)

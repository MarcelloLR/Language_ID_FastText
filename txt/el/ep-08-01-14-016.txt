<CHAPTER ID="016">
Κατάργηση των διακρίσεων στον τομέα των τιμών και όρων μεταφοράς (συζήτηση)
<SPEAKER ID="119" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0513) του κ. Costa, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού αριθ.º11 περί καταργήσεως διακρίσεων στον τομέα των τιμών και όρων μεταφοράς κατ' εφαρμογή του άρθρου 79, παράγραφος 3, της Συνθήκης περί ιδρύσεως της Ευρωπαϊκής Οικονομικής Κοινότητας, και του Κανονισμού (ΕΚ) αριθ. 852/2004 του Ευρωπαϊκού Κοινοβουλίου και του Συμβουλίου για την υγιεινή των τροφίμων - Πτυχές που αφορούν τις μεταφορές - C6-0086/2007 -.
<SPEAKER ID="120" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τον κ. Costa για την εκπόνηση αυτής της έκθεσης. " μείωση του διοικητικού φόρτου που οφείλεται σε κοινοτικές ρυθμίσεις είναι ένα από τα πιο αποτελεσματικά μέτρα για τη βελτίωση του κανονιστικού περιβάλλοντος για τα 24 εκατομμύρια επιχειρήσεων που έχουμε στην Ευρώπη. Συνεπώς, αυτή η πρωτοβουλία συνδράμει σημαντικά στην επίτευξη των φιλόδοξων στόχων μας στο πλαίσιο της εταιρικής σχέσης για την ανάπτυξη και την απασχόληση.
<P>
Ως εκ τούτου, η Επιτροπή επικροτεί το γεγονός ότι το Σώμα υποστηρίζει τη γρήγορη έγκριση αυτής της επείγουσας διαδικασίας. Αυτό θα συμβάλει στην κατάργηση των περιττών στοιχείων της τεκμηρίωσης που απαιτούνται κατά τη διασυνοριακή μεταφορά αγαθών εντός της ΕΕ. Το εν λόγω μέτρο θα καταργήσει τις διατάξεις που είναι πλέον απαρχαιωμένες και μάλιστα χρονολογούνται από το 1960.
<P>
Σύμφωνα με αυτές τις διατάξεις που εξακολουθούν να ισχύουν οι μεταφορείς είναι υποχρεωμένοι να παρέχουν ένα ευρύ φάσμα πληροφοριών σχετικά με τους δασμούς, τις συμφωνίες για τις τιμές, και τις ρυθμίσεις μεταφοράς μόλις τα εμπορεύματα που μεταφέρουν περνούν από εθνικά σύνορα εντός της Κοινότητας. Το απλουστευμένο σύστημα που πρότεινε η Επιτροπή θα μειώσει σημαντικό τον διοικητικό φόρτο για περίπου 300 000 ευρωπαϊκές μεταφορικές επιχειρήσεις και αναμένεται εξοικονόμηση δαπανών τουλάχιστον 160 εκατ. ευρώ ετησίως για τις επιχειρήσεις αυτές. Δεν είναι καθόλου κακό αποτέλεσμα.
<P>
Όσον αφορά τη διαδικασία, η Επιτροπή σημειώνει ότι το Ευρωπαϊκό Κοινοβούλιο χώρισε σε δύο διαφορετικά μέρη την επονομαζόμενη "συνολική πρόταση" κανονισμού του Ευρωπαϊκού Κοινοβουλίου και του Συμβουλίου για την τροποποίηση τόσο του κανονισμού αριθ. 11 περί καταργήσεως των διακρίσεων στον τομέα των τιμών και όρων μεταφοράς όσο και του κανονισμού αριθ. 852/2004 για την υγιεινή των τροφίμων.
<P>
Θα ήθελα ωστόσο να δηλώσω ότι η Επιτροπή θα προτιμήσει στο μέλλον την επονομαζόμενη "συνολική" προσέγγιση, δηλαδή τη χρήση μίας ενιαίας πρότασης για την κάλυψη πολλών μέτρων με σκοπό τη μείωση του περιττού διοικητικού φόρτου. Υπάρχουν δύο λόγοι γι' αυτό: πρώτον, είναι σαφές ότι στόχος δεν είναι να αλλάξει η ουσία του εν λόγω νομοθετικού κειμένου, αλλά απλώς -και επαναλαμβάνω τη λέξη "απλώς" να καταργηθούν οι περιττές γραφειοκρατικές επιβαρύνσεις, και δεύτερον, αυτή η προσέγγιση θα επιταχύνει τον ρυθμό έγκρισης μέτρων αυτού του είδους.
<P>
Ως εκ τούτου, η Επιτροπή ελπίζει ότι και τα δύο νομοθετικά όργανα θα μπορέσουν τώρα να σημειώσουν ταχεία πρόοδο ως προς το δεύτερο μέρος της πρότασης, δηλαδή εκείνο που αφορά την υγιεινή των τροφίμων.
<P>
Σας ευχαριστώ όλους για την προσοχή σας.
<SPEAKER ID="121" NAME="Paolo Costa">
εισηγητής. - (IT) Κύριε Πρόεδρε, κύριε Επίτροπε, κυρίες και κύριοι, θα μπορούσα να επαναλάβω πολλά από όσα αναφέρθηκαν ήδη από τον Επίτροπο Verheugen, αλλά δεν θα το κάνω. Πρόκειται για μια αξιέπαινη πρωτοβουλία: συχνά τα μέτρα μικρής κλίμακας κρύβουν σημαντικά αποτελέσματα, και αυτή είναι μία τέτοια περίπτωση.
<P>
Είναι προφανές ότι εδώ έχουμε να κάνουμε με νόμους που ψηφίστηκαν σε μια διαφορετική Ευρώπη. Ο βασικός κανονισμός χρονολογείται από το 1960, όταν οι χώρες μας ήταν ξεχωριστές και όταν οι κανόνες για την υγιεινή και τα τρόφιμα μπορούσαν να συγκαλύπτουν διακρίσεις και εμπόδια στον ανταγωνισμό. Γι' αυτό, ήταν αναγκαίο να υποδειχθεί ποιος δρόμος έπρεπε να ακολουθηθεί και από πού να γίνει η διέλευση των συνόρων. Πολλά πράγματα έπρεπε να ειπωθούν και πολλές λεπτομέρειες να αναλυθούν, αλλά εφόσον πολλά από αυτά δεν εξυπηρετούν πλέον κάποιον σκοπό, είναι καλή ιδέα να απαλλαγούμε από αυτούς τους νόμους και να τους προσαρμόσουμε.
<P>
Γνωρίζουμε ότι όλη η νομοθεσία για την υγιεινή των τροφίμων αποτελεί ένα ευαίσθητο ζήτημα και για τον λόγο αυτό πολύ χρονοβόρο. Αυτή είναι η αιτία πίσω από αυτή τη λύση, η οποία νομίζω ότι έχει νόημα, να διαχωρίσουμε, δηλαδή, τους κανόνες μεταφοράς, που είναι ευκολότερο να γίνουν αποδεκτοί και, ελπίζω, να εφαρμοστούν.
<P>
" επιτροπή, στην οποία έχω την τιμή να προεδρεύω, έκανε ομόφωνα δεκτή την έκθεση. Το εκλαμβάνω αυτό ως θετικό σημάδι ότι το Σώμα θα κάνει το ίδιο αύριο, καθιστώντας δυνατή τη λήψη των κατάλληλων μέτρων στο εγγύς μέλλον.
<P>
Αυτή είναι μια περίπτωση συνετούς απλοποίησης. Είναι μία απλοποίηση που, ταυτόχρονα με την απλοποίηση, προσαρμόζεται στις σημερινές συνθήκες και τους νέους τρόπους διαβίβασης πληροφοριών, καθιστώντας περιττές πολλές γραφειοκρατικές διαδικασίες, και ίσως δίνοντάς μας τη δυνατότητα να στρέψουμε περισσότερο την προσοχή μας στην διασφάλιση της υγιεινής μεταφοράς των τροφίμων από το ένα μέρος της Ένωσης στο άλλο.
<SPEAKER ID="122" NAME="Silvia-Adriana Ţicău">
εξ ονόματος της Ομάδας PSE. - (RO) " πρόταση κανονισμού του Ευρωπαϊκού Κοινοβουλίου και του Συμβουλίου που τροποποιεί τον Κανονισμό αριθ.º11 περί καταργήσεως των διακρίσεων στον τομέα των τιμών και όρων μεταφοράς απαιτεί από τους μεταφορείς εμπορευμάτων σιδηροδρομικώς, οδικώς ή με τη χρήση των εσωτερικών πλωτών μεταφορών εντός της Κοινότητας να παρέχουν πληροφορίες σχετικά με τα τιμολόγια, τις συμφωνίες, τις διαπραγματεύσεις τιμών και τους όρους μεταφοράς σε έγγραφο μεταφοράς που πρέπει να φέρουν μαζί τους κατά τη μεταφορά των εμπορευμάτων.
<P>
Συνεπώς, οι επιχειρήσεις μεταφορών απαγορεύεται να κάνουν διακρίσεις εφαρμόζοντας διαφορετικές τιμές (αναφορικά με τη μεταφορά του ίδιου προϊόντος, με το ίδιο σύστημα μεταφοράς, στην ίδια διαδρομή), αλλά οι διακρίσεις δημιουργούνται σύμφωνα με τη χώρα προορισμού ή προέλευσης.
<P>
Αυτός είναι ένας πολύ σημαντικός κανονισμός, αλλά δεδομένου ότι είναι σε ισχύ από το 1960, έπρεπε να εκσυγχρονιστεί. Το σχέδιο τροπολογίας απλοποιεί την ισχύουσα νομοθεσία και εξασφαλίζει περισσότερη σταθερότητα των όρων που ισχύουν στις μεταφορές αγαθών.
<P>
Σύμφωνα με τα στατιστικά στοιχεία που παρείχε η Επιτροπή, είναι γεγονός, όπως ανέφερε ο Επίτροπος, ότι ο κανονισμός θα επηρεάσει ή θα έχει κάποια επίπτωση στη δραστηριότητα περίπου 300 χιλιάδων επιχειρήσεων μεταφορών, και αυτή η τροπολογία θα μειώσει τις διοικητικές δαπάνες ευρωπαϊκού επιπέδου κατά περίπου 160 εκατ. ευρώ ετησίως.
<P>
Το Ευρωπαϊκό Κοινοβούλιο σκοπεύει να μειώσει κατά 25% τη διοικητική επιβάρυνση στις επιχειρήσεις μέχρι το έτος 2012. " πρόταση τροποποίησης των δύο κανονισμών, όπως κατατέθηκε από την Επιτροπή, συγκαταλέγεται στα μέτρα που έχουν σχεδιαστεί για την επίτευξη αυτού του στόχου.
<P>
Είναι αλήθεια, ωστόσο, ότι η Επιτροπή Μεταφορών ειδοποιήθηκε κατά τη διαδικασία συναπόφασης, γεγονός που αντιβαίνει προς το άρθρο 73, παράγραφος 3 της Συνθήκης. Ως εκ τούτου, η πρόταση που κατατέθηκε από τον κ. Costa ως εισηγητή εγκρίθηκε ομόφωνα.
<SPEAKER ID="123" NAME="Reinhard Rack" AFFILIATION="PPE-DE">
(DE) Κύριε Πρόεδρε, θα ήταν παράλειψη από την πλευρά μου να μην επαναλάβω, εξ ονόματος της Ομάδας μας, αυτό που ανέφερε ο κ. Επίτροπος στην εναρκτήρια ομιλία του, ότι δηλαδή ο Πρόεδρος της Επιτροπής Μεταφορών και Τουρισμού εκπλήρωσε την αποστολή του ως προέδρου αντιμετωπίζοντας αυτό το κάπως αδιάφορο αλλά εντούτοις σημαντικό ρυθμιστικό θέμα των εναέριων μεταφορών, κυρίως διότι κατάφερε να επιτύχει ομόφωνη υποστήριξη στην επιτροπή.
<P>
Ελπίζουμε ότι η ομόφωνη ψήφος μας έκανε πιο εύκολο το έργο του και απλά ήθελα να το τονίσω αυτό άλλη μια φορά.
<SPEAKER ID="125" NAME="Derek Roland Clark" AFFILIATION="IND/DEM">
Κύριε Πρόεδρε, συγχαίρω την Επιτροπή -και δεν το ακούτε αυτό πολύ συχνά από εδώ πάνω, έτσι δεν είναι; Όμως αυτό είναι ένα σπάνιο παράδειγμα έκθεσης που βρίσκεται στον σωστό δρόμο - για τη Δαμασκό;
<P>
Επιμένουμε στη συζήτηση αυτής της πρότασης, καθώς στόχος της είναι να μειώσει τους κανονισμούς. Παραδέχεται ότι οι μικρές επιχειρήσεις γονατίζουν από περιττούς νόμους, ένα μέρος των οποίων χρονολογείται από το 1960. " αιτιολογική έκθεση αναφέρει ότι αυτά τα περιττά διοικητικά βάρη εμποδίζουν την οικονομική δραστηριότητα και έχουν αρνητικό αντίκτυπο στην ανταγωνιστικότητα των επιχειρήσεων. Συμφωνώ απολύτως· γιατί να σταματήσουμε εδώ; Γιατί να περιορίσουμε μόνο την περιττή δουλειά γραφείου από 10 υπαλλήλους ή λιγότερους; Ας του δώσουμε να καταλάβει και ας το εφαρμόσουμε σε ολόκληρη τη βιομηχανία τροφίμων! Εμπρός λοιπόν, παραδώστε στην πυρά άλλα 100 000 νομοθετήματα! Ενόσω το κάνετε αυτό, παραμερίστε την Επιτροπή, το Κοινοβούλιο και το Συμβούλιο. Σοβαρά μιλάω. Μειώνοντας τις κανονιστικές υποχρεώσεις, δίνετε τη δυνατότητα στις χώρες της Ευρώπης να απαλλαγούν από τα δεσμά που διαφορετικά θα μας μετατρέψουν αναπόφευκτα στους οικονομικά αποτυχημένους του 21ου αιώνα.
<SPEAKER ID="126" NAME="Paolo Costa">
εισηγητής. - (IT) Κύριε Πρόεδρε, κυρίες και κύριοι, ήθελα απλώς να πω ότι λέμε περισσότερα από όσα χρειάζονται εδώ.
<P>
Έχω την εντύπωση ότι συμφωνούμε πλήρως: οι τροποποιήσεις έπρεπε να γίνουν και κινούνται προς τη σωστή κατεύθυνση· είναι σωστό να διαχωρίσουμε τα δύο σύνολα νομοθεσίας, προκειμένου να καταργηθούν οι μεροληπτικοί όροι μεταφορών. " μόνη υπόδειξή μου είναι ότι αύριο θα επαναλάβω αυτό που είπα στην Επιτροπή, με την ελπίδα να πετύχω το ίδιο αποτέλεσμα: μία ομόφωνη ή σχεδόν ομόφωνη ψήφο για την εν λόγω πρόταση.
<SPEAKER ID="127" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη.

<CHAPTER ID="013">
Εξελίξεις στη σημερινή κρίση του χρέους και απάντηση της ΕΕ (συζήτηση) 
<SPEAKER ID="558" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τις εξελίξεις στη σημερινή κρίση χρέους και την απάντηση της ΕΕ.
<SPEAKER ID="559" NAME="Andras Karman" LANGUAGE="EN">
Κύριε Πρόεδρε, κατανοώ πλήρως το αξιοσημείωτο ενδιαφέρον που υπάρχει στο Ευρωπαϊκό Κοινοβούλιο για τις δράσεις που αναλαμβάνονται τόσο σε επίπεδο Ένωσης όσο και πέραν αυτής για την αντιμετώπιση των προκλήσεων που αντιμετωπίζουν μερικά κράτη μέλη σε σχέση με τα δημόσια οικονομικά τους.
<P>
" παγκόσμια χρηματοπιστωτική κρίση είχε σημαντικές επιπτώσεις τόσο στα έσοδα όσο και στις δαπάνες σε όλες τις χώρες μας, έστω και αν η έκταση και η φύση του αντίκτυπου δεν είναι ίδια σε όλες τις περιπτώσεις, ενώ διαφέρει σημαντικά και η ικανότητα των επιμέρους κρατών μελών να αντιμετωπίσουν τις συνέπειες.
<P>
Το πρώτο πράγμα που θέλω να υπογραμμίσω είναι ότι τα ίδια τα κράτη μέλη, πρώτα και κύρια, έχουν την ευθύνη να διασφαλίσουν ότι τα δημόσια οικονομικά τους είναι βιώσιμα και έχουν γερά θεμέλια. Ομοίως, εναπόκειται σε κάθε ένα από αυτά να διασφαλίσει ότι η οικονομία του είναι ανταγωνιστική, ευέλικτη και ανθεκτική. Αυτό βέβαια δεν σημαίνει ότι τα δημόσια οικονομικά και η οικονομική απόδοση δεν είναι επίσης ζήτημα συλλογικού συμφέροντος.
<P>
Είμαστε μέρη μιας Ένωσης και οι οικονομίες μας είναι διασυνδεδεμένες με αρκετούς τρόπους: μέσω της ενιαίας αγοράς και σε πολλές περιπτώσεις μέσω του κοινού νομίσματος και της βαθύτερης οικονομικής ολοκλήρωσης που αυτό συνεπάγεται. Γενικότερα, όλοι έχουμε αναλάβει μια δέσμευση αμοιβαίας αλληλεγγύης, με βάση μια επιθυμία να προστατεύσουμε και να προωθήσουμε το ευρύτερο ευρωπαϊκό συμφέρον. Αυτό σημαίνει ότι όλοι θέλουμε να δούμε μια σταθερή και ισχυρή οικονομία σε ολόκληρη την ΕΕ και, εντός αυτής, ιδιαίτερα στη ζώνη του ευρώ. Όπου είναι αναγκαίο, αυτό πρέπει να συμπεριλαμβάνει την ανάληψη δράσεων για τη διασφάλιση της σταθερότητας μεμονωμένων κρατών μελών.
<P>
Έχουμε αρκετά μέσα στη διάθεσή μας για να το πράξουμε αυτό. Έχουμε τον μηχανισμό συντονισμού που επιδιώκει να διασφαλίσει ότι ακολουθούνται κατάλληλες οικονομικές και δημοσιονομικές πολιτικές από κάθε κράτος μέλος. Αυτές επικαιροποιούνται και ενισχύονται και χαίρομαι που οι διαπραγματεύσεις μεταξύ Συμβουλίου και Κοινοβουλίου σημειώνουν ικανοποιητική πρόοδο. Έχουμε επίσης πρόσβαση στον Ευρωπαϊκό Μηχανισμό Χρηματοπιστωτικής Σταθερότητας, που μπορεί να προσφέρει στήριξη, σε επίπεδο ΕΕ, προς οποιοδήποτε κράτος μέλος, είτε είναι εντός είτε εκτός της ζώνης του ευρώ.
<P>
Επιπλέον, και ιδιαίτερα για τις χώρες της ζώνης του ευρώ, δημιουργήθηκαν πρόσθετα μέσα, που συνεχώς αναπτύσσονται. " Ελλάδα έλαβε δέσμη συντονισμένων διμερών δανείων από τα κράτη μέλη, καθώς και ένα δάνειο από το ΔΝΤ. " Ιρλανδία έλαβε μια δέσμη που περιλαμβάνει διμερή δάνεια, ένα δάνειο από τον Ευρωπαϊκό Μηχανισμό Χρηματοπιστωτικής Σταθερότητας (EFSF), καθώς και ένα δάνειο από το ΔΝΤ. Επίσης, προετοιμάζεται δέσμη στήριξης για την Πορτογαλία, που επίσης θα αντλήσει στήριξη τόσο από την ΕΕ όσο και από το ΔΝΤ.
<P>
Υπουργοί των κρατών μελών της ζώνης του ευρώ ολοκληρώνουν επίσης τις τεχνικές λεπτομέρειες του Ευρωπαϊκού Μηχανισμού Χρηματοπιστωτικής Σταθερότητας, που προγραμματίζεται να ενεργοποιηθεί από το 2013 ως μόνιμος μηχανισμός χρηματοπιστωτικής στήριξης σε αντικατάσταση της Ευρωπαϊκής Διευκόλυνσης Χρηματοπιστωτικής Σταθερότητας. Κράτη μέλη που δεν συμμετέχουν στη ζώνη του ευρώ συμμετέχουν επίσης σε αυτήν τη διαδικασία.
<P>
Θα ήθελα τώρα να στραφώ εν συντομία στην κατάσταση στις τρεις χώρες της ζώνης του ευρώ, στις οποίες προαναφέρθηκα. Θα πρέπει ωστόσο να πω εξαρχής ότι πολλά από τα ζητήματα σε σχέση με αυτά τα κράτη μέλη συζητούνται εκτός του κανονικού πλαισίου του Συμβουλίου Ecofin, γεγονός που αντικατοπτρίζει τα ιδιαίτερα χαρακτηριστικά τους ως μελών της ζώνης του ευρώ. Ο Πρόεδρος του Euro Group θα ήταν πιο κατάλληλος από εμένα για να δώσει περαιτέρω πληροφορίες για πολλά από τα σημεία αυτά.
<P>
Καταρχάς, η Ιρλανδία. Μετά τη συμφωνία του περασμένου Δεκεμβρίου για ένα πρόγραμμα συνολικής βοήθειας 85 δισεκατομμυρίων ευρώ προς την Ιρλανδία, οι ιρλανδικές αρχές επιτέλεσαν ένα μεγάλο σε όγκο έργο προκειμένου να υλοποιήσουν το πρόγραμμα προσαρμογής, με το οποίο συνδεόταν η χρηματοδοτική στήριξη. Αυτό το πρόγραμμα τελεί υπό συνεχή αναθεώρηση από τη νέα κυβέρνηση. Το Συμβούλιο Ecofin θα επανεξετάσει τη συμμόρφωση προς το πρόγραμμα για το πρώτο τετράμηνο στη συνεδρίασή του στις 17 Μαΐου, την ερχόμενη Τρίτη. Δεν μπορώ να πω πολλά πράγματα προκαταβολικά σχετικά με τη συζήτηση, η συνολική όμως εκτίμηση πιθανότατα θα είναι ότι η απόδοση της Ιρλανδίας ανταποκρίνεται στις προσδοκίες.
<P>
Ωστόσο, παραμένουν μερικές συγκεκριμένες προκλήσεις. Ιδίως η Ιρλανδία θα χρειαστεί να επιμείνει στην ισχυρή δημοσιονομική προσαρμογή, όπως επίσης να διασφαλίσει ότι ο χρηματοπιστωτικός της τομέας θα έχει γερά θεμέλια για το μέλλον.
<P>
Δεύτερον, η Ελλάδα. " Ελλάδα διάνυσε μεγάλη απόσταση μετά την πολύ δυσχερή κατάσταση της περασμένης χρονιάς και οι προσπάθειές της είναι αξιέπαινες. Κλήθηκε να αντιμετωπίσει μια τρομερή πρόκληση και επέδειξε ακλόνητη δέσμευση και σαφήνεια σκοπού. Το πρόγραμμα προσαρμογής σε γενικές γραμμές είναι στη σωστή τροχιά. " τελευταία έκθεση εφαρμογής, που συντάχθηκε από κοινού από την Επιτροπή, το ΔΝΤ και την ΕΚΤ τον Μάρτιο, κατέληγε στο συμπέρασμα ότι το πρόγραμμα σημείωσε περαιτέρω πρόοδο προς την επίτευξη των στόχων του. Μερικές από τις μεταρρυθμίσεις που απαιτούνται για την επίτευξη των μεσοπρόθεσμων στόχων του προγράμματος δρομολογούνται. " έκθεση επισημαίνει επίσης άλλα πεδία όπου απαιτούνται μεταρρυθμίσεις, προκειμένου να δημιουργηθεί η κρίσιμη μάζα που είναι αναγκαία για τη διασφάλιση της δημοσιονομικής σταθερότητας και της οικονομικής ανάκαμψης. " Επιτροπή, η ΕΚΤ και το ΔΝΤ συνεχίζουν να παρακολουθούν στενά την πρόοδο στην υλοποίηση του προγράμματος εφαρμογής. " επόμενη επανεξέταση προγραμματίζεται για τον τρέχοντα μήνα.
<P>
Τα κράτη μέλη που συμμετέχουν στο διμερές δάνειο συμφώνησαν τον Μάρτιο να μειώσουν το επιτόκιο κατά 1% και να παρατείνουν τη διάρκεια εξόφλησης του δανείου. Αυτό αποτελεί επίσης θετική εξέλιξη. Οι τεχνικές λεπτομέρειες της εφαρμογής αυτής της συμφωνίας συζητούνται επί του παρόντος.
<P>
Τέλος, η Πορτογαλία. Στις 6 Απριλίου, η υπηρεσιακή κυβέρνηση της Πορτογαλίας ανακοίνωσε την πρόθεσή της να ζητήσει χρηματοδοτική βοήθεια από την Ευρωπαϊκή Ένωση. Αυτό συνέβη μετά από μια περίοδο έντονης πίεσης από τις χρηματαγορές. Ωστόσο, η Πορτογαλία διένυε επίσης μια περίοδο πολιτικής αβεβαιότητας που, όπως γνωρίζουμε, οδήγησε στην παραίτηση της κυβέρνησης στις 24 Μαρτίου. Το πορτογαλικό κοινοβούλιο είχε προηγουμένως απορρίψει τη νέα δέσμη δημοσιονομικής εξυγίανσης που είχε προτείνει η κυβέρνηση. Πλέον έχουν ολοκληρωθεί οι διαπραγματεύσεις μεταξύ της Τρόικα και των πορτογαλικών αρχών και συμφωνείται το μνημόνιο συνεννόησης για τους πολιτικούς όρους με τους οποίους συνδέεται η χρηματοδοτική βοήθεια.
<P>
Το χρηματοδοτικό κονδύλι θα ανέρχεται περίπου σε 78 δισεκατομμύρια ευρώ και θα καλύπτει μια τριετία. Σύμφωνα με τις συστάσεις των υπουργών Οικονομίας και Οικονομικών στο πλαίσιο του άτυπου Συμβουλίου Ecofin στη Βουδαπέστη τον Απρίλιο, το πρόγραμμα καλύπτει μεταρρυθμίσεις σε αρκετά πεδία, μεταξύ άλλων στα δημόσια οικονομικά, στις αγορές εργασίας και προϊόντων και στον χρηματοπιστωτικό τομέα. Θεωρούμε ότι τέτοια μέτρα είναι ουσιώδη για το αναπτυξιακό δυναμικό και την ενισχυμένη οικονομική σταθερότητα. " έγκριση της τελικής δέσμης χρηματοδοτικής βοήθειας αναμένεται επίσης στο Συμβούλιο Ecofin της ερχόμενης εβδομάδας.
<P>
Αυτή είναι μόνο μια συνοπτική ανασκόπηση των μέτρων που λαμβάνονται για την αντιμετώπιση των επιπτώσεων της παγκόσμιας χρηματοπιστωτικής κρίσης στην ΕΕ και ιδιαίτερα σε τρία κράτη μέλη. Όπως είπα εξαρχής, η ουγγρική Προεδρία δεν εμπλέκεται άμεσα σε όλες τις λεπτομερείς διαπραγματεύσεις, μερικές από τις οποίες ενέπιπταν ειδικότερα στο πεδίο αρμοδιότητας του Euro Group.
<P>
Ωστόσο, η Προεδρία έχει δεσμευτεί να επιτελέσει τον ρόλο που της αναλογεί για να βοηθήσει ώστε να διασφαλιστεί πως έχουν ληφθεί όλα τα αναγκαία μέτρα προκειμένου να αντιμετωπιστούν τα τρέχοντα προβλήματα. Θεωρούμε ότι αυτό είναι θεμελιώδους σημασίας αν θέλουμε να δώσουμε ισχυρή ώθηση στην ανταγωνιστικότητα της Ευρώπης πιο μακροπρόθεσμα και με αυτόν τον τρόπο να προσφέρουμε τον ισχυρό ρόλο που χρειάζεται η Ευρώπη συνολικά.
<SPEAKER ID="560" NAME="Olli Rehn" LANGUAGE="EN">
Κύριε Πρόεδρε, οι οικονομικές προοπτικές της Ευρώπης σήμερα έχουν μάλλον δυαδικό χαρακτήρα. Από τη μια πλευρά, η ανάκαμψη στην πραγματική οικονομία εδραιώθηκε και καθίσταται ακόμη πιο σταθερή και βιώσιμη. Από την άλλη πλευρά, είναι άνιση και αντιμετωπίζουμε αναταράξεις στις χρηματαγορές, ιδιαίτερα στις αγορές τίτλων δημοσίου χρέους.
<P>
Επομένως, το καίριο καθήκον της οικονομικής πολιτικής της ΕΕ τώρα είναι να συγκρατήσει την κρίση δημοσίου χρέους και κατά συνέπεια να προασπίσει τη συνεχιζόμενη ανάκαμψη της πραγματικής οικονομίας της Ευρώπης. Τώρα, καθώς αναμένεται η έγκριση του προγράμματος ΕΕ-ΔΝΤ για την Πορτογαλία την ερχόμενη Δευτέρα στη συνεδρίαση των υπουργών Οικονομίας και Οικονομικών του Eurogroup, ανοίγουμε ένα άλλο κεφάλαιο σε αυτήν την αναγκαία προσπάθεια.
<P>
Την περασμένη εβδομάδα, η πορτογαλική κυβέρνηση παρουσίασε ένα πρόγραμμα οικονομικών μεταρρυθμίσεων μετά τις παραγωγικές μας διαπραγματεύσεις με την κυβέρνηση, την αντιπολίτευση, την κοινωνία των πολιτών, τους κοινωνικούς εταίρους και την ακαδημαϊκή κοινότητα. Αυτές οι συνομιλίες αντικατοπτρίζονται στο πρόγραμμα. Είναι ένα πορτογαλικό πρόγραμμα που αξίζει την υποστήριξη της Ευρωπαϊκής Ένωσης και του Διεθνούς Νομισματικού Ταμείου. " κοινή μας βοήθεια ύψους 78 δισεκατομμυρίων ευρώ δείχνει την ισχυρή δέσμευση να βοηθήσουμε την Πορτογαλία και να διαφυλάξουμε τη χρηματοπιστωτική σταθερότητα της Ευρώπης.
<P>
Είναι ένα απαιτητικό, πλην όμως δίκαιο και αναγκαίο πρόγραμμα προσαρμογής. Θα απαιτήσει μείζονες προσπάθειες από πλευράς του πορτογαλικού λαού. Κατά την προετοιμασία του δόθηκε μεγάλη προσοχή στην κοινωνική δικαιοσύνη και την προστασία των ευάλωτων ομάδων. " Ευρώπη συμπαραστέκεται στην Πορτογαλία για το καλό της χώρας και για το καλό της οικονομικής σταθερότητας στην Ευρώπη.
<P>
Εξετάζοντας τις πρόσφατες εξελίξεις, θα ήταν σφάλμα να πούμε ότι η κρίση χρέους δεν αποτελεί πλέον βάρος για την ευρωπαϊκή οικονομία, ωστόσο, θα ήταν εξίσου εσφαλμένο να ισχυριστούμε ότι η ΕΕ δεν ανταποκρίθηκε στην κρίση. Αναλογιστείτε το εξής: μόλις πριν ένα χρόνο, τα κράτη μέλη της ζώνης του ευρώ συμφώνησαν σε μια δανειοδοτική δέσμη υπό προϋποθέσεις προς την Ελλάδα, προκειμένου να αποφευχθεί η κατάρρευση του χρηματοπιστωτικού μας συστήματος. Μέσα σε αυτόν τον ένα χρόνο, από τον περασμένο Μάιο μέχρι τώρα, δημιουργήσαμε αποτελεσματικούς μηχανισμούς σταθερότητας, που αρχικά ήταν προσωρινοί και που τελικά θα καταστούν μόνιμοι από το 2013. Υλοποιούμε ένα πολύ συστηματικό πρόγραμμα δημοσιονομικής εξυγίανσης σε όλα τα κράτη μέλη, αυτά δε έχουν αναλάβει τη δέσμευση να προβούν σε τολμηρές διαρθρωτικές μεταρρυθμίσεις για να δώσουν ώθηση στην ανάπτυξη και στη δημιουργία θέσεων εργασίας.
<P>
Με την ενεργό στήριξή σας, αντιμετωπίζουμε τις συστημικές αδυναμίες στην οικονομική διακυβέρνηση της ΕΕ προκειμένου να προπαρασκευαστούμε για μια βαθιά αλλαγή στο τοπίο χάραξης πολιτικής της Ευρωπαϊκής Ένωσης. Επίσης με την υποστήριξή σας, αντιμετωπίζουμε τις ελλείψεις της ολοκληρωμένης χρηματοπιστωτικής αγοράς μας καθιστώντας αυστηρότερο το χρηματοπιστωτικό ρυθμιστικό πλαίσιο και υλοποιώντας τη νέα δομή εποπτείας.
<P>
Στην παρούσα συγκυρία, η χρηματοπιστωτική σταθερότητα διαφυλάσσεται από τους μηχανισμούς σταθερότητας ΕΕ-ΔΝΤ και ιδιαίτερα από τις ενέργειες που αναλαμβάνουν τα ίδια τα κράτη μέλη, ιδίως τα ευάλωτα κράτη μέλη. Ωστόσο, υπάρχουν ακόμα άνθρωποι που διατείνονται ότι η στρατηγική διαχείρισης της κρίσης, ιδιαίτερα όσον αφορά την Ελλάδα, αποτυγχάνει. Διαφωνώ με αυτήν την άποψη. Ο πρώτος -και πρωταρχικός- στόχος της στρατηγικής μας υπήρξε η αποτροπή άλλης μιας καρδιακής ανακοπής, παρόμοιας με εκείνη που προκάλεσε η κατάρρευση της Lehman Brothers τον Σεπτέμβριο του 2008 και ακολούθως οδήγησε στην χρηματοπιστωτική κρίση και στην οικονομική ύφεση σε ολόκληρο τον κόσμο. Το πετύχαμε αυτό και, συνεπώς, προστατεύσαμε τη συνεχιζόμενη ανάκαμψη της πραγματικής οικονομίας στην Ευρώπη.
<P>
Δεύτερον, καταφέραμε σε μεγάλο βαθμό να συγκρατήσουμε την αγωνία στις αγορές κρατικών ομολόγων των τριών χωρών του προγράμματος. Όπως φαίνεται και από τις διαφορές επιτοκίων των ομολόγων, η Ισπανία αποσυνδέεται από αυτές τις χώρες χάρη στην αποφασιστική της δράση στο δημοσιονομικό, χρηματοπιστωτικό και διαρθρωτικό μέτωπο.
<P>
Τρίτον, τα προγράμματα τόσο στην Ελλάδα όσο και στην Ιρλανδία παραμένουν σε σχετικά πρώιμα στάδια. Το ελληνικό πρόγραμμα εφαρμόζεται έναν χρόνο τώρα και το αντίστοιχο πρόγραμμα στην Ιρλανδία περίπου πέντε μήνες από τα τρία χρόνια της διάρκειας του προγράμματος. Αμφότερες οι χώρες υλοποιούν πολύ φιλόδοξα προγράμματα δημοσιονομικής εξυγίανσης, διαρθρωτικών μεταρρυθμίσεων και χρηματοπιστωτικής αποκατάστασης. " αποστολή ελεγκτών μας βρίσκεται επί του παρόντος στην Αθήνα μαζί με την ΕΚΤ και το ΔΝΤ για να αξιολογήσουν την υλοποίηση του προγράμματος και για να προετοιμάσουν επικαιροποιημένη ανάλυση της βιωσιμότητας του ελληνικού χρέους. Το έργο θα ολοκληρωθεί τις ερχόμενες εβδομάδες, γεγονός που θα διευκολύνει τη λήψη καλά τεκμηριωμένων αποφάσεων.
<P>
Σε κάθε περίπτωση, ενώ η δημοσιονομική προσπάθεια του περασμένου έτους είναι άνευ προηγουμένου -πάνω από 7% του ΑΕγχΠ, ή 20 δισεκατομμύρια ευρώ- είναι σαφές ότι η Ελλάδα πρέπει να ενισχύσει σοβαρά την υλοποίηση των οικονομικών μεταρρυθμίσεων, να δώσει διέξοδο στο πρόγραμμα ιδιωτικοποιήσεων και κατόπιν να διασφαλίσει την πλήρη εφαρμογή του.
<P>
Είναι απολύτως αναγκαίο και επιτακτικό να παραγκωνιστούν οι εσωτερικές διαμάχες και να επιτευχθεί διακομματική στήριξη για την ανάκαμψη της Ελλάδας. Είναι ψευδαίσθηση να πιστεύει κάποιος ότι υπάρχουν οποιεσδήποτε πραγματικές εναλλακτικές έναντι του προγράμματος οικονομικής μεταρρύθμισης. Συνεπώς, αυτό αποτελεί πραγματική δοκιμασία για την αξιοπιστία των ελληνικών πολιτικών δυνάμεων, τόσο της κυβέρνησης όσο και της αντιπολίτευσης και, τελικά, της βούλησης του ελληνικού λαού.
<P>
Το παρόν στάδιο της κρίσης αποτελεί έναν στενά συνυφασμένο συνδυασμό της κρίσης δημοσίου χρέους και των αδυναμιών του τραπεζικού τομέα. Δεν μπορούμε να επιλύσουμε το ένα χωρίς να επιλύσουμε το άλλο∙ πρέπει να τα επιλύσουμε και τα δύο εκ παραλλήλου. Συνεπώς, πρέπει να ολοκληρωθεί η αποκατάσταση του τραπεζικού τομέα για να διαφυλαχθεί η παροχή πίστωσης στην πραγματική οικονομία, στις επιχειρήσεις, στα νοικοκυριά, στους μεμονωμένους πολίτες. Διεξάγεται ένας νέος γύρος δοκιμασιών αντοχής των τραπεζών. Τα αποτελέσματα θα καθοδηγήσουν την αναγκαία αναδιάρθρωση και επανακεφαλαιοποίηση του τραπεζικού τομέα. Ενόψει της δημοσίευσης των αποτελεσμάτων, τα κράτη μέλη θα πρέπει να ανακοινώσουν τις στρατηγικές τους για ενδεχόμενη αναδιάρθρωση ή επανακεφαλαιοποίηση των ευάλωτων ιδρυμάτων τους. Τέτοια σχέδια θα πρέπει να είναι έτοιμα το συντομότερο δυνατόν και θα πρέπει να περιλαμβάνουν αναλυτικό χρονοδιάγραμμα.
<P>
Συνοψίζοντας, οι θεμελιώδεις μεταρρυθμίσεις του χρηματοπιστωτικού ρυθμιστικού πλαισίου και της οικονομικής διακυβέρνησης στην Ευρωπαϊκή Ένωση αλλάζουν σε βάθος την οικονομική και χρηματοπιστωτική αρχιτεκτονική της Ευρώπης. Στο προσεχές μέλλον, μια ολόκληρη νέα δέσμη κανόνων θα παράσχει τη βάση για σταθερή, βιώσιμη ανάπτυξη και δημιουργία θέσεων εργασίας.
<P>
Στο μεταξύ, πρέπει να συνεχίσουμε το έργο διαφύλαξης της χρηματοπιστωτικής σταθερότητας και, συνεπώς, προάσπισης της οικονομικής ανάκαμψης στην Ευρώπη, που είναι το κλειδί για τη βιώσιμη ανάπτυξη και τη βελτίωση της απασχόλησης. Αυτό εξακολουθεί να επιτάσσει πολύ δύσκολες αποφάσεις σε ευρωπαϊκό και εθνικό επίπεδο. Ευελπιστώ ότι όλοι θα έχουμε τη σωφροσύνη και το σθένος να λάβουμε τέτοιες αποφάσεις.
<SPEAKER ID="562" NAME="Corien Wortmann-Kool" LANGUAGE="NL">
Κύριε Πρόεδρε, θα ήθελα να ευχαριστήσω τον υπουργό, τον κ. Karman, καθώς και τον Επίτροπο Rehn για τις εξηγήσεις τους, δεδομένων των όσων έχουμε δει τις τελευταίες εβδομάδες. Αν η εμπιστοσύνη στην αγορά είναι μικρή, κάθε ίχνος αμφιβολίας έχει άμεσες συνέπειες για εκείνες τις χώρες που έχουν ήδη περιέλθει σε δυσχερή θέση και επομένως, για το ευρώ συνολικά. Δυστυχώς, αυτό κατέστη προφανές την περασμένη εβδομάδα και κατόπιν υπήρξε διάψευση στον Τύπο ότι πραγματοποιούνταν οποιαδήποτε μυστική συνάντηση, πράγμα που τελικά κατάφερε διπλό πλήγμα στην ήδη εύθραυστη εμπιστοσύνη. Ελπίζω ότι τα ενδιαφερόμενα μέρη θα διδαχθούν πολύ γρήγορα από αυτό.
<P>
Κύριε Πρόεδρε, οι εύκολες επιλογές και οι ανώδυνες λύσεις έχουν αποκλειστεί εδώ και αρκετό διάστημα. Τα μέτρα στήριξης για την Ελλάδα, την Ιρλανδία και την Πορτογαλία θα πρέπει να είναι ισχυρά, ώστε να αποκατασταθεί η χρηματοπιστωτική και οικονομική σταθερότητα. " δέσμη πρέπει να προετοιμάσει το έδαφος για βιώσιμα δημόσια οικονομικά και οικονομική ανάπτυξη. Συνεπώς, θέλω να καλέσω το Συμβούλιο και την Επιτροπή να προβούν σε βαθύτερη ανάλυση, πέρα από τις χρηματοδοτικές ανάγκες αυτών των χωρών, το προσεχές έτος, προκειμένου να αποφύγουμε να αντιμετωπίσουμε τα ίδια προβλήματα σε έναν χρόνο.
<P>
Κύριε Πρόεδρε, είναι σημαντικό να ληφθούν αποφάσεις τον Ιούνιο για μια φιλόδοξη νομοθετική δέσμη με στόχο την ενίσχυση της οικονομικής διακυβέρνησης στην Ευρώπη, προκειμένου να ανακτήσουμε την εμπιστοσύνη των αγορών, καθώς επίσης για να διασφαλίσουμε την ανάπτυξη και τις θέσεις εργασίας εξ ονόματος όλων των πολιτών μας και για να ενισχύσουμε τη συνοχή των οικονομιών μας. Συνεπώς, θέλω να καλέσω το Συμβούλιο να υποστηρίξει τη φιλοδοξία του Κοινοβουλίου για διασφάλιση μεγαλύτερης λογοδοσίας και περισσότερης δημόσιας συζήτησης σε αυτό το Σώμα, για μεγαλύτερη συμμετοχή των εθνικών κοινοβουλίων, καθώς και για να τεθεί ένα τέλος στο σκληρό παζάρι στο Συμβούλιο, όταν η άποψη της Επιτροπής δεν είναι της αρεσκείας του. Αυτή η δέσμη πρέπει να περιλαμβάνει ένα ισχυρό νομισματικό σκέλος παράλληλα με έναν ισχυρό οικονομικό σκέλος, περιλαμβανομένης της στρατηγικής "Ευρώπη 2020", για να διασφαλιστεί η δυνατότητα διατήρησης της κοινωνικής μας οικονομίας της αγοράς και για τα 27 κράτη μέλη. Συνεπώς, σας καλώ να επιδείξετε αποφασιστικότητα στο Συμβούλιο Οικονομικών και Δημοσιονομικών Υποθέσεων (Ecofin) την ερχόμενη εβδομάδα.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="563" NAME="Barry Madlener" AFFILIATION="NI">
(NL) Κύριε Πρόεδρε, έχω μια ερώτηση για την κ. Wortmann-Kool. Πώς γίνεται εσείς, μια ολλανδή βουλευτής, να μην κάνετε την παραμικρή αναφορά στο σκάνδαλο ότι ο ολλανδός υπουργός Οικονομικών δεν προσκλήθηκε στη σύνοδο κορυφής της περασμένης εβδομάδας; Πώς γίνεται εσείς, μια ολλανδή βουλευτής, να μην κάνετε την παραμικρή αναφορά στο γεγονός ότι οι Κάτω Χώρες καταβάλλουν πάρα πολλά χρήματα και πώς είναι δυνατόν να προδίδετε πλήρως τα συμφέροντα των ολλανδών φορολογουμένων ρίχνοντας χρήματα των ολλανδών φορολογουμένων, αξίας δισεκατομμυρίων, σε ένα άπατο πηγάδι;
<SPEAKER ID="564" NAME="Corien Wortmann-Kool" AFFILIATION="PPE">
(NL) Κύριε Πρόεδρε, δήλωσα ξεκάθαρα τι είναι αναγκαίο για να αποκατασταθεί η εμπιστοσύνη. Οι απλουστευτικές λύσεις του κ. Madlener θα επιδείνωναν -αντί να βελτιώσουν- τη θέση όχι μόνο των ολλανδών πολιτών, αλλά και των πολιτών όλων των κρατών μελών. Θεωρώ εξόχως ανησυχητικό το ότι ο κ. Madlener εξακολουθεί να μην μπορεί να αντιληφθεί το γεγονός αυτό.
<SPEAKER ID="565" NAME="Άννυ Ποδηματά">
εξ ονόματος της ομάδας S&D. - Κύριε Επίτροπε, με δεδομένο ότι αυτές τις μέρες συμπληρώνεται ένας χρόνος από την ολοκλήρωση της συμφωνίας για το ελληνικό πρόγραμμα προσαρμογής, ενώ μόλις χθες ανακοινώθηκε και το πρόγραμμα που αφορά στην Πορτογαλία, νομίζω ότι είναι σημαντικό να αξιολογήσουμε πού βρισκόμαστε σήμερα, τι έχει γίνει σωστά και πού υπήρξαν λάθη και αστοχίες. Ένα χρόνο λοιπόν μετά, εκτός από την Ελλάδα, δύο ακόμα χώρες της ζώνης του ευρώ, η Ιρλανδία και η Πορτογαλία, έχουν προσφύγει στο μηχανισμό στήριξης, αδυνατώντας να εξασφαλίσουν την απαραίτητη χρηματοδότηση από τις αγορές. Οι ιδιαιτερότητες και τα διαφορετικά προβλήματα της κάθε χώρας αποτυπώνονται, ασφαλώς, στα διαφορετικά προγράμματα προσαρμογής, τα οποία ωστόσο διαπνέονται από μία βασική φιλοσοφία: την απόλυτη έμφαση στην ταχύτατη δημοσιονομική προσαρμογή.
<P>
Στην περίπτωση της Ελλάδας όμως, κύριε Επίτροπε, παρά το ότι έχει επιτευχθεί, όπως και εσείς κατ' επανάληψη έχετε τονίσει, ένας άθλος με τη μείωση του πρωτογενούς ελλείμματος κατά 7 μονάδες και του συνολικού κατά 5% του ΑΕΠ, η μεγαλύτερη από τις προβλέψεις ύφεση μέσα στο 2010, οδήγησε σε λιγότερα έσοδα για το κράτος. Αυτό, λοιπόν, είναι ένα πρώτο στοιχείο προς αξιολόγηση, εφόσον συμφωνούμε ότι στόχος των προγραμμάτων είναι η υπέρβαση της κρίσης, δημοσιονομικής και οικονομικής και όχι η δημιουργία μίας κουλτούρας τιμωρίας, που οδηγεί στον ευρωσκεπτικισμό στην Ευρώπη. Δεύτερο στοιχείο προς αξιολόγηση είναι ότι οι αγορές, παρά την προσπάθεια που γίνεται, δεν ανταποκρίνονται. Αλλά και οι αποφάσεις της Ευρωπαϊκής Ένωσης όχι μόνο δεν έπεισαν τις αγορές, αλλά σε ορισμένες περιπτώσεις επιδείνωσαν την κατάσταση, όπως η περίφημη απόφαση της Deauville για την εμπλοκή των ιδιωτών στον μόνιμο μηχανισμό στήριξης που θα δημιουργηθεί το 2013. Και το συμπέρασμα είναι ότι η όποια επιτυχία των προγραμμάτων δημοσιονομικής προσαρμογής κινδυνεύει να εξανεμισθεί μπροστά στο φόβο που προκαλούν ακόμα και σήμερα οι αγορές και οι οίκοι αξιολόγησης. Φθάσαμε, δε, τις τελευταίες ημέρες, με τη συνεχιζόμενη - παρά τις διαψεύσεις - ανακύκλωση των σεναρίων αναδιάρθρωσης ακόμα και χρεοκοπίας ή και εξόδου μίας χώρας από τη ζώνη του ευρώ, να συζητούμε για πράγματα τα οποία μέχρι πρότινος θα τα θεωρούσαμε αδιανόητα.
<P>
Κύριε Επίτροπε γνωρίζοντας την προσήλωσή σας στην Ευρώπη συμφωνείτε, πιστεύω, μαζί μου ότι οι λύσεις που συζητούμε σήμερα, ο τρόπος που θα διαχειρισθούμε αυτήν την κρίση θα είναι αναμφισβήτητα ένα μεγάλο κεφάλαιο στην ευρωπαϊκή ιστορία. Σήμερα διαμορφώνουμε τις συνθήκες με τις οποίες θα γραφτεί ο επίλογος. Πιστεύω και ελπίζω ότι όλοι μας έχουμε συναίσθηση της ιστορικότητας των στιγμών, και ότι ο επίλογος δεν θα γραφτεί με μελανά χρώματα για την πορεία της Ευρωπαϊκής Ένωσης και της ΟΝΕ, αλλά ότι θα σηματοδοτήσει ένα γενναίο και αποφασιστικό βήμα που θα καθιστά την Ένωση πιο συνεκτική, πιο ενωμένη και πιο δυνατή.
<SPEAKER ID="566" NAME="Carl Haglund" LANGUAGE="SV">
Κύριε Πρόεδρε, η συνάδελφος βουλευτής μόλις μας είπε ότι ένας χρόνος είναι κατάλληλο διάστημα για ανασκόπηση, και μπορώ να σας φέρω νέα από τη Φινλανδία, όπου ελπίζουμε πως θα ανακοινωθεί απόψε ότι το φινλανδικό κοινοβούλιο θα υποστηρίξει τη χρηματοπιστωτική δέσμη διάσωσης της Πορτογαλίας. Ευελπιστούμε ότι αυτό θα συμβεί, δεν θα πρέπει όμως να αρχίσουμε ακόμα τα χειροκροτήματα. Ευελπιστούμε να συμβεί και το κόμμα μου αναμφίβολα υποστηρίζει αυτήν την κίνηση.
<P>
Θα εξετάσω εν συντομία τον λόγο για τον οποίο εμείς στη Φινλανδία διστάζουμε τώρα αναφορικά με το εάν θα πρέπει ή όχι να υποστηρίξουμε την Πορτογαλία. Ένας από τους λόγους είναι ότι -απευθύνομαι εδώ προς το Συμβούλιο, και παρόλο που γνωρίζω ότι η ουγγρική Προεδρία ίσως δεν φέρει ευθύνη γι' αυτό, εσείς θα πρέπει να είστε ο κομιστής του μηνύματος- λαμβάνονται συνεχώς δύσκολες αποφάσεις υπό τη μορφή μικρών αποσπασματικών αποφάσεων, διότι δεν μπορούμε να καταφέρουμε να επιλύσουμε αυτό το πρόβλημα διαμιάς. Ενδεχομένως να μην είναι επίσης εύκολο να το κάνει κανείς αυτό και καταλαβαίνω ότι δεν υπάρχει καμία απλή και απόλυτη λύση, το γεγονός όμως ότι είμαστε συνεχώς αναγκασμένοι να λαμβάνουμε μικρές και δυσχερείς αποσπασματικές αποφάσεις σημαίνει ότι η πολιτική υπομονή και η πολιτική βούληση στο φινλανδικό κοινοβούλιο, για παράδειγμα, αρχίζει να εξαντλείται. Δυστυχώς, αυτό φαίνεται να συμβαίνει και σε άλλα εθνικά κοινοβούλια. Αυτό είναι ανησυχητικό αν λάβουμε υπόψη ότι πιθανόν να έχουμε αρκετές δύσκολες αποφάσεις μπροστά μας, μεταξύ άλλων σε σχέση με την κατάσταση στην Ελλάδα, υπάρχει δε ο κίνδυνος σε κάποιο στάδιο να περιέλθουμε σε αδιέξοδο. Συνεπώς, το Συμβούλιο πιθανόν πρέπει να εξετάσει μια πιο φιλόδοξη στρατηγική σε σύγκριση με αυτήν την αποσπασματική στρατηγική που εφαρμόζετε επί του παρόντος. Αν δεν το πράξετε αυτό, δεν θα ξεφύγουμε από αυτήν την κατάσταση. Χρειάζεστε μια νέα στρατηγική, διότι η τρέχουσα στρατηγική δεν λειτουργεί. Σας ευχαριστώ.
<SPEAKER ID="567" NAME="Vicky Ford" LANGUAGE="EN">
Κύριε Πρόεδρε, η κρίση του δημοσίου χρέους δεν θα επιλυθεί αν δεν γίνει ξεκαθάρισμα στις τράπεζες, και δεν μπορεί να γίνει ξεκαθάρισμα στις τράπεζες αν οι δοκιμές αντοχής που διενεργούν οι ρυθμιστικές αρχές αρνούνται να αποδεχθούν ότι υφίσταται η κρίση δημοσίου χρέους. Υπάρχει επίσης και μια κρίση εμπιστοσύνης των πολιτών. Μερικές χώρες διέσωσαν τις δικές τους τράπεζες με τεράστιο κόστος για τους φορολογούμενους, χωρίς καμία βοήθεια από την ΕΕ. Κατανοώ τον λόγο που οι ίδιοι πολίτες ρωτούν τώρα γιατί θα πρέπει να χρηματοδοτήσουν τις διασώσεις σε άλλες χώρες.
<P>
Οι προτάσεις για μεταρρύθμιση στην Πορτογαλία που διατυπώθηκαν την περασμένη εβδομάδα είχαν μερικές θετικές συστάσεις για τη βελτίωση της ανταγωνιστικότητας, η κατάσταση όμως στην Ελλάδα φαίνεται πολύ σοβαρή. Οι ηγέτες της ζώνης του ευρώ μας λένε ότι δεν υπάρχει καμία αναδιάρθρωση του ελληνικού χρέους, αλλά από πότε δεν είναι αναδιάρθρωση η καθυστέρηση στην εξόφληση;
<P>
Αν οι δημόσιοι δανειστές παρατείνουν τον χρόνο εξόφλησης, δεν θα πρόκειται απλά για αλλαγή στις θέσεις καταστρώματος στον Τιτανικό: σπρώχνει τους δημόσιους δανειστές κάτω από τα καταστρώματα του πλοίου για να βουλιάξουν, ενώ οι ιδιωτικοί δανειστές βοηθούνται να μπουν στις σωσίβιες λέμβους.
<SPEAKER ID="568" NAME="Sven Giegold" LANGUAGE="DE">
Κύριε Πρόεδρε, κύριε Rehn, καταρχάς, θέλω να πω ότι η κατάσταση πράγματι επιδεινώνεται, όπως περιγράψατε. Στη ζώνη του ευρώ, διευρύνεται το χάσμα μεταξύ των χωρών που δείχνουν σημάδια ανάκαμψης και εκείνων που είναι σε πιο επισφαλή θέση. Επίσης, το κόστος της υποστήριξης των πιο αδύναμων χωρών συνεχώς αυξάνεται.
<P>
Λαμβάνοντας υπόψη αυτήν την κατάσταση, θέλω να σας κάνω μερικές ερωτήσεις, καθώς είστε ο αρμόδιος Επίτροπος για τα οικονομικά και νομισματικά θέματα. Υποχρεώσεις μεταξύ των κεντρικών τραπεζών, που ανέρχονται σε πλέον των 400 δισεκατομμυρίων ευρώ, έχουν συσσωρευτεί στους λογαριασμούς TARGET2 του συστήματος της Ευρωπαϊκής Κεντρικής Τράπεζας. Αυτό οφείλεται στο γεγονός ότι οι τράπεζες εξακολουθούν να μην χρηματοδοτούνται επαρκώς από τις χρηματαγορές. Ποια είναι η άποψη σας για αυτές τις απρόβλεπτες υποχρεώσεις εντός του συστήματος του ευρώ;
<P>
Το μείζον πρόβλημα που μας εμποδίζει να σημειώσουμε πρόοδο στην αναδιάρθρωση του χρέους είναι το γεγονός ότι το τραπεζικό σύστημα, όπως είπε και η κ. Ford, δεν μεταρρυθμίστηκε κατάλληλα. Έχει καθυστερήσει η πρόταση για ένα ευρωπαϊκό σύστημα αναδιάρθρωσης. Πότε θα υποβάλει η Επιτροπή αυτήν την πρόταση; Ποια είναι η άποψη σας, ως Επιτρόπου αρμόδιου για τα οικονομικά και νομισματικά θέματα, σε σχέση με αυτήν την καθυστέρηση; Τι κάνετε για να επιταχύνετε τη διαδικασία;
<P>
Κατέστη επίσης σαφές, όπως προβλέπαμε επί μακρόν εμείς στην Ομάδα των Πρασίνων/Ευρωπαϊκή Ελεύθερη Συμμαχία, ότι τα μέτρα που ελήφθησαν για τη στήριξη της Ελλάδας και της Πορτογαλίας δεν θα πιάσουν τόπο έως ότου βελτιωθούν οι μακροοικονομικές συνθήκες στη ζώνη του ευρώ. Αυτές οι χώρες εξακολουθούν να επιβαρύνονται με ολοένα και μεγαλύτερα επιτόκια. Αυξάνεται η εξαγωγή και η φυγή κεφαλαίων σε μερικές από τις χώρες αυτές. Εξακολουθεί να υπάρχει έλλειψη ζήτησης σε μερικούς από τους ευρωπαίους εταίρους αυτών των χωρών και ιδιαίτερα μεταξύ των ισχυρών χωρών στη ζώνη του ευρώ. Αυξάνονται επίσης οι τιμές των πόρων και των τροφίμων, τουλάχιστον αν δεν ληφθούν υπόψη οι πρόσφατες αυξομειώσεις.
<P>
Πέραν της διάσωσης αυτών των χωρών και πέραν της χρηματοδοτικής βοήθειας, θέλω να μάθω τι μέτρα λαμβάνονται για να ελαφρυνθεί το βάρος των φόρων, η εξωτερική ζήτηση και τα επιτόκια σε αυτές τις χώρες από μακροοικονομική σκοπιά. Με ποιον τρόπο επιτυγχάνεται αυτό; Κατά συνέπεια, θα ήθελα να σας προτρέψω να προτείνετε μια ισχυρή δέσμη, που θα βελτιώσει τις μακροοικονομικές συνθήκες σε αυτές τις χώρες της ζώνης του ευρώ.
<P>
Τέλος, τα μέτρα, που κατά τη γνώμη μου αντιβαίνουν στο πνεύμα της Συνθήκης για τη λειτουργία της ΕΕ, έπληξαν τις ασθενέστερες χώρες, μεταξύ άλλων, την Ελλάδα, την Πορτογαλία και την Ισπανία, ενώ οι ισχυρότερες, υγιέστερες χώρες δεν έχουν επωμιστεί ακόμα το μερίδιο του βάρους που τους αναλογεί. Τι μέτρα θα λάβετε για να ενθαρρύνετε τις πλούσιες χώρες να συμβάλουν στο κόστος αυτής της κρίσης;
<SPEAKER ID="569" NAME="Ilda Figueiredo" LANGUAGE="PT">
Κύριε Πρόεδρε, θα ήθελα να εκφράσω την έντονη αγανάκτηση μου εδώ και να δώσω φωνή στις διαμαρτυρίες που ακούγονται στην Πορτογαλία ενάντια στις πολιτικές που μας οδήγησαν στην κρίση την οποία βιώνουμε, ιδιαίτερα ενάντια στο σύμφωνο πραγματικής υποταγής και επίθεσης το οποίο επιβλήθηκε στον πορτογαλικό λαό από εκείνους που είναι γνωστοί ως η "Τρόικα": το Διεθνές Νομισματικό Ταμείο (ΔΝΤ), την Ευρωπαϊκή Κεντρική Τράπεζα (ΕΚΤ) και την Ευρωπαϊκή Επιτροπή. Αυτά τα όργανα επιφορτίστηκαν με την υλοποίηση μιας επαίσχυντης πράξης έξωθεν παρέμβασης, που δεν σέβεται καν τα δικαιώματα και τις αποκλειστικές αρμοδιότητες του πορτογαλικού κοινοβουλίου, ούτε λαμβάνει υπόψη ότι βρισκόμαστε ενόψει της διεξαγωγής κοινοβουλευτικών εκλογών.
<P>
Αυτές είναι αντικοινωνικές, οπισθοδρομικές πολιτικές, που εγκαταλείπουν την ανάπτυξη και καταδικάζουν τους πορτογάλους εργαζομένους και τους ανθρώπους στην ανεργία, την φτώχεια, την υπανάπτυξη και την ακραία εξάρτηση, μετατρέποντας την Πορτογαλία απλά σε προτεκτοράτο ή αποικία των δυνάμεων της Ευρωπαϊκής Ένωσης. Επιπλέον, όλα αυτά συμβαίνουν όταν είναι ήδη γνωστό ότι τέτοια μέτρα δεν επιλύουν το πρόβλημα, όπως κατέδειξε το ελληνικό παράδειγμα.
<P>
Ακόμη και αν συγκαλύπτονται οι πραγματικές ευθύνες της πολιτικής της ΕΕ -και μιλάμε για τα παράλογα κριτήρια του Συμφώνου Σταθερότητας και Ανάπτυξης, για την πολιτικού του ισχυρού ευρώ και για τις βασικές κατευθύνσεις και το καταστατικό της ΕΚΤ, που δεν σέβονται τις ιδιαιτερότητες των ασθενέστερων οικονομιών- σε σχέση με την τρέχουσα κατάσταση, τίποτα δεν δικαιολογεί την εφαρμογή στην Πορτογαλία μιας δέσμης μέτρων που τιμωρεί τον πορτογαλικό λαό ως αντάλλαγμα για ένα δάνειο, το οποίο πρέπει να αποπληρωθεί με επιτόκια υψηλότερα από εκείνα που κανονικά επιβάλλει η ΕΚΤ. Αντίθετα με όλες τις διακηρύξεις αλληλεγγύης της προεκλογικής προπαγάνδας, εκείνο που έχουμε είναι μια πολιτική κοινωνικής οπισθοδρόμησης και παρατεταμένη οικονομική ύφεση.
<P>
Προτίθενται να τα κάνουν όλα αυτά μόνο και μόνο για να ευνοήσουν τις διεθνείς τράπεζες, και μαζί με αυτές, μια χούφτα μεγάλες εταιρείες και χρηματοπιστωτικά ιδρύματα στην Πορτογαλία, καθώς και λίγα από τα τσιράκια τους. Αυτός είναι ο λόγος για τον οποίο λέμε εδώ ότι απειλείται η ίδια η ζώνη του ευρώ· ότι το μέλλον της Ευρωπαϊκής Ένωσης ενδέχεται να είναι η εσωτερική της κατάρρευση, και ότι απαιτείται αλλαγή πολιτικής ...
<P>
(Ο Πρόεδρος διακόπτει την ομιλήτρια)
<SPEAKER ID="570" NAME="Πρόεδρος">
Κυρία Figueiredo, φοβούμαι ότι απενεργοποίησα το μικρόφωνό σας. Ζητώ συγνώμη γι' αυτό, αλλά ξεπεράσατε κατά πολύ τον χρόνο. Ωστόσο, έχετε τη δυνατότητα για 30 ακόμη δευτερόλεπτα, αν συμφωνήσετε να απαντήσετε σε ερώτηση του κ. van Dalen στο πλαίσιο της διαδικασίας της γαλάζιας κάρτας.
<SPEAKER ID="571" NAME="Peter van Dalen" AFFILIATION="ECR">
(NL) Κύριε Πρόεδρε, θέλω να ρωτήσω την κ. Figueiredo, αν εκείνο το οποίο συμφώνησε η χώρα σας είναι πράγματι τόσο κακό, και εάν τελικά είναι τόσο κακό που βρεθήκατε σε ένα πραγματικό καθεστώς όπου πρέπει ακόμα και να αναδιαρθρώσετε συνολικά την οικονομία σας, γιατί δεν φεύγετε από τη ζώνη του ευρώ; Το ευρώ είναι ένα ισχυρό νόμισμα και πρέπει να υπάρχουν προαπαιτούμενα για αυτό. Αν αυτό σας προβληματίζει, απλά θα πρέπει να φύγετε!
<SPEAKER ID="572" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, εκείνο που είναι απαράδεκτο είναι να είναι δυνατή η διατύπωση ενός τέτοιου ερωτήματος όταν οι ηγέτες της Ευρώπης αδυνατούσαν να παραδεχθούν εγκαίρως ότι οι πολιτικές τους ήταν υπεύθυνες για την επιδείνωση της κατάστασης της Πορτογαλίας, που όπως είναι ευρέως γνωστό, είχε μια εύθραυστη οικονομία και υποχρεώθηκε να υποστεί την πολιτική του ισχυρού ευρώ, η οποία εξυπηρετεί τα συμφέροντα της Γερμανίας, της Γαλλίας και άλλων, δεν εξυπηρετεί όμως τα συμφέροντα της Πορτογαλίας ή άλλων χωρών με ασθενέστερες οικονομίες.
<P>
Αυτός είναι ο λόγος για τον οποίο ο πορτογαλικός λαός αγωνίζεται ενάντια σε αυτήν την πολιτική, όπως και ο ελληνικός λαός και οι εργαζόμενοι σε ολόκληρη την Ευρώπη. Εκείνο που χρειαζόμαστε είναι μια άλλη πολιτική εδώ στην Ευρώπη.
<SPEAKER ID="573" NAME="Godfrey Bloom" LANGUAGE="EN">
Κύριε Πρόεδρε, ανήκω στη γενιά της έκρηξης των γεννήσεων. Γεννήθηκα αμέσως μετά τον πόλεμο. Έκτοτε, είχαμε πιθανότατα την μακροβιότερη περίοδο ειρήνης και ευημερίας παγκοσμίως. Έβαλα στην άκρη ένα μικρό χρηματικό ποσό, ώστε να αφήσω κάτι στην οικογένεια μου όταν αποδημήσω -κυρίως διότι ποτέ δεν δαπάνησα περισσότερα χρήματα από όσα κέρδισα. Υπήρξα συνετός και εργάστηκα αρκετά σκληρά.
<P>
Μου φαίνεται πάντοτε ότι οι πολιτικοί εκπλήσσονται απόλυτα για το πώς οι χώρες καταλήγουν χρεωμένες. Επιτρέψτε μου να το εξηγήσω, διότι δεν νομίζω ότι πραγματικά καταλαβαίνετε. Αυτό συμβαίνει διότι οι πολιτικοί δαπανούν σταθερά περισσότερα χρήματα σε σύγκριση με όσα εισπράττουν μέσω της φορολόγησης -τα περισσότερα από τα οποία, μάλιστα, στην πραγματικότητα τα σπαταλούν. Ο λόγος για τον οποίο μιλάμε περί χωρών που είναι πτωχευμένες -και είναι πτωχευμένες- είναι ότι οι γελοίοι, αναποτελεσματικοί, αδαείς πολιτικοί τους σταθερά δαπανούν περισσότερα χρήματα από όσα μπορούν να εισπράξουν. Κατόπιν δανείζονται και ξαναδανείζονται και -το χειρότερο- κατόπιν τυπώνουν χρήμα, διότι οι πολιτικοί και οι κεντρικές τους τράπεζες έχουν μια μηχανή που τυπώνει χρήμα. Αν αυτό το κάνει ένας ιδιώτης, τούτο συνιστά ποινικό αδίκημα. Θα πήγαινε στη φυλακή γι' αυτό, οι πολιτικοί όμως και οι κεντρικές τους τράπεζες το κάνουν όλη την ώρα.
<P>
Επιτρέψτε μου να σας εξηγήσω γιατί αυτές οι χώρες είναι πτωχευμένες. Είναι πτωχευμένες εξαιτίας της ηλίθιας ηγεσίας και των πολιτικών τους. Είναι ανήθικο -ανήθικο!- να ζητάτε από τους απλούς φορολογούμενους οποιασδήποτε χώρας να πληρώνουν τον λογαριασμό για τους αποτυχημένους πολιτικούς και τις αποτυχημένες τράπεζες. Έκαναν στάση πληρωμών. Πτώχευσαν. Για όνομα του Θεού, ας το παραδεχθούμε όλοι μας.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="574" NAME="Robert Goebbels" AFFILIATION="S&amp;D">
(FR) Κύριε Πρόεδρε, θα ήθελα να μάθω αν ο κ. Bloom γνωρίζει ότι η Ισπανία είναι λιγότερο χρεοκοπημένη από το "νωμένο Βασίλειο, ότι η Ιρλανδία είχε χρέος λιγότερο από 60% πριν την τραπεζική κρίση και ότι όταν η Ιρλανδία δημιούργησε χρέη για να διασώσει τις τράπεζές της, κατά βάση διέσωσε τα χρήματα των βρετανικών τραπεζών.
<SPEAKER ID="575" NAME="Godfrey Bloom" AFFILIATION="EFD">
(EN) Έχετε απόλυτο δίκιο. Δεν υπονόησα ότι οι πολιτικοί μου είναι λιγότερο ηλίθιοι από οποιονδήποτε άλλον. Είναι εξαιρετικά επαίσχυντο και δεν έγινε καν μια συζήτηση στο εθνικό μας κοινοβούλιο για να διασωθούν όντως αυτές οι χρεοκοπημένες τράπεζες . Αν θέλετε να επενδύσετε σε χρεοκοπημένες τράπεζες, κάντε το με τα δικά σας λεφτά, όχι με τα λεφτά των ηλικιωμένων συνταξιούχων μου του Yorkshire που έχουν εισόδημα 98 λίρες "Β την εβδομάδα, αλιτήριοι!
<SPEAKER ID="576" NAME="Marine Le Pen" AFFILIATION="NI">
(FR) Κύριε Πρόεδρε, στις 9 Μαΐου 2010, η τρόικα ΕΕ-ΕΚΤ-ΔΝΤ ανακοίνωσε θριαμβευτικά ότι έσωσε την Ελλάδα από την πλήρη χρεοκοπία δανείζοντάς της 110 δισεκατομμύρια. Έναν χρόνο μετά, η Ελλάδα βυθίστηκε στην οικονομική ύφεση. Το δημόσιο χρέος εκτοξεύτηκε στο 150% του ΑΕγχΠ και τα επιτόκια των διετών ομολόγων ανήλθαν σε περισσότερο από 25% ετησίως.
<P>
Αν, σήμερα, η Ελλάδα είναι ξέπνοη, αυτό συμβαίνει διότι η μέθοδος που χρησιμοποιήθηκε για να σωθεί δεν είναι η σωστή. Ενώ η ελληνική οικονομία χρειάζεται τώρα ένα ασθενές νόμισμα για να εξέλθει από την ύφεση, η τρόικα πρόκειται να επιβάλει μια νέα, ακόμη δραστικότερη δέσμη δημοσιονομικής λιτότητας.
<P>
Αυτό το φάρμακο δεν θα είναι πιο αποτελεσματικό αύριο από χθες. Τα επί του παρόντος απαγορευτικά επιτόκια τα οποία επιβάλλονται στην Ελλάδα, στην πράξη εμποδίζουν τον ιδιωτικό της τομέα να προβεί σε οποιεσδήποτε επενδύσεις, είτε στην διαδικασία παραγωγής είτε σε ακίνητα. " Ελλάδα μετατρέπεται σε τριτοκοσμική χώρα, καταστρέφοντας όλες τις ελπίδες για εξόφληση.
<P>
Το νέο σχέδιο δάσωσης ύψους 60 δισεκατομμυρίων ευρώ, που προτάθηκε την περασμένη Παρασκευή, δείχνει ότι τα 110 δισεκατομμύρια ευρώ που ήδη χορηγήθηκαν ως δάνειο την περασμένη χρονιά πρέπει να θεωρηθούν δώρο. Για πόσο και σε ποιον βαθμό θα ρίχνουν οι ευρωπαίοι φορολογούμενοι λεφτά στον πίθο των Δαναΐδων; Αν πορευθούμε σε αυτό το μονοπάτι, αυτό θα συνιστά αυτοκτονία και θα οδηγήσει στον κατακερματισμό της Ευρώπης.
<P>
Υπάρχουν δύο πιθανές λύσεις: είτε αναδιάρθρωση του ελληνικού χρέους συνοδευόμενη από αναδιάρθρωση του δημοσίου χρέους των χωρών που αποτυγχάνουν, το οποίο θα οδηγήσει τελικά στην κατάρρευση του τραπεζικού μας τομέα, είτε μια συντονισμένη, λογική και πραγματική έξοδος από τη ζώνη του ευρώ, γεγονός που θα επιτρέψει στην Ελλάδα να πάρει ανάσα.
<P>
" Ευρώπη βρίσκεται σε σταυροδρόμι. Αξίζει η διάσωση του ευρώ τις θυσίες που κάνουν οι λαοί της Ευρώπης γι' αυτό;
<SPEAKER ID="577" NAME="Diogo Feio" AFFILIATION="PPE">
(PT) Κύριε Πρόεδρε, η κρίση δημοσίου χρέους απαιτεί ευρωπαϊκή απάντηση: μια απάντηση που θα εξετάζει την κάθε συγκεκριμένη κατάσταση, που θα υπερασπίζεται το ευρώ για να το καταστήσει ισχυρότερο, και που θα υπερασπίζεται τα κράτη μέλη. Αυτός είναι ο λόγος για τον οποίο είναι ιδιαίτερα σημαντική η σειρά προτάσεων για την οικονομική διακυβέρνηση που συζητείται τώρα στο Ευρωπαϊκό Κοινοβούλιο.
<P>
Το Κοινοβούλιο συμβάλλει στη διασφάλιση της ανάληψης θετικών ενεργειών με στόχο την έξυπνη διαχείριση του χρέους. Συνηγορεί υπέρ μιας λογικής μεταβατικής περιόδου∙ προτάσσει το επιχείρημα ότι η αναγκαία μείωση του χρέους δεν θα πρέπει να γίνεται κάθε έτος, αλλά χρησιμοποιώντας έναν μέσο όρο τριετίας∙ υποστηρίζει την ανάγκη δημοσιονομικής πειθαρχίας∙ προτάσσει την ανάγκη για ανάπτυξη και αυξημένη διαφάνεια στην ευρωπαϊκή πολιτική μέσω συζητήσεων στο Ευρωπαϊκό Κοινοβούλιο και υποστηρίζει την ανάγκη αλληλεγγύης. Αυτή η αλληλεγγύη είναι εκείνο που μόλις συνέβη με την Πορτογαλία.
<P>
Θα ήθελα να σας πω κάτι ως Πορτογάλος. " Πορτογαλία έχει μια ιστορία 900 ετών. " Πορτογαλία είναι ικανή. " Πορτογαλία είναι ικανή να βάλει σε τάξη τα δημόσια οικονομικά της, πειθαρχημένα. " Πορτογαλία είναι ικανή να μεταρρυθμίσει το τραπεζικό της σύστημα∙ είναι ικανή να αναμορφώσει την αγορά εργασίας της∙ είναι ικανή να καταστήσει πιο ανταγωνιστικό το φορολογικό της σύστημα και είναι ικανή να χρησιμοποιήσει καινοτόμα μέτρα για να μεταρρυθμίσει τα συστήματα υγείας και δικαιοσύνης. " Πορτογαλία είναι ικανή να έχει έναν πιο αποτελεσματικό και ελεγχόμενο δημόσιο τομέα. " Πορτογαλία είναι ικανή να διαθέτει μια ελευθερωμένη οικονομία που να είναι επιτυχημένη και πιο ανταγωνιστική.
<P>
Βασικά, όμως, η Πορτογαλία είναι ικανή να συμμετάσχει στο ευρωπαϊκό εγχείρημα∙ να συμμετάσχει και να συμβάλει στην επίλυση των όποιων προκλήσεων προκύψουν στο μέλλον. Για αυτόν ακριβώς τον λόγο, είμαστε πολύ χαρούμενοι στην Ένωση και θέλουμε να την βοηθήσουμε να γίνει προοδευτικά ισχυρότερη.
<SPEAKER ID="578" NAME="Robert Goebbels" AFFILIATION="S&amp;D">
(FR) Κύριε Πρόεδρε, ενόψει τρελών φημών και κερδοσκοπικών επιθέσεων σε βάρος μερικών κρατών μελών, επιτρέψτε μου να σας υπενθυμίσω λίγα δεδομένα.
<P>
Το ευρώ είναι ένα ισχυρό νόμισμα. Μέσα σε 10 χρόνια, το ευρώ καθιερώθηκε ως το δεύτερο ευρύτερα χρησιμοποιούμενο νόμισμα στον κόσμο. Το τριάντα τοις εκατό των διεθνών νομισματικών αποθεματικών είναι σε ευρώ. Περισσότερο από το ένα τρίτο του διεθνούς ιδιωτικού δανεισμού διεξάγεται σε ευρώ. Το ευρώ έχει αγοραστική αξία 40% υψηλότερη από το δολάριο, πράγμα που σημαίνει ότι τα κράτη μέλη της ζώνης του ευρώ πληρώνουν λιγότερα χρήματα για τις πρώτες ύλες τους και δη για το πετρέλαιο.
<P>
Το ευρώ είναι εδώ για να μείνει σε μακροχρόνιο ορίζοντα σε όλα τα κράτη μέλη της ζώνης του ευρώ. Με όλον τον σεβασμό προς την κ. Le Pen, το να φύγουμε από το ευρώ απλά δεν αποτελεί εναλλακτική επιλογή. Όποιο κράτος μέλος φύγει από το ευρώ -πράγμα ακριβώς που επιθυμεί για τη Γαλλία η κ. Le Pen- θα βιώσει δραματική υποτίμηση του νέου του νομίσματος.
<P>
Αμέσως μετά την κρίση στην Ισλανδία, η αξία του ισλανδικού νομίσματος μειώθηκε κατά το ήμισυ. Αυτή η κατά 50% υποτίμηση του ισλανδικού νομίσματος προκάλεσε άλμα του ποσοστού πληθωρισμού στην Ισλανδία από το 5% στο 14%. Ο μόνος τρόπος για να αποκατασταθεί η ηρεμία στις αγορές είναι να δώσουμε τη δυνατότητα στην Ελλάδα, την Ιρλανδία, την Πορτογαλία και σε άλλες χώρες να αναδιαρθρώσουν το χρέος τους μέσω της έκδοσης ευρωομολόγων, τα οποία θα τελούν υπό την εγγύηση της Ένωσης και θα έχουν λογικά επιτόκια. Αναφέρομαι εν προκειμένω στην πρωτοβουλία Tremonti-Juncker.
<P>
Μάλιστα, τα ευρωομόλογα υφίστανται ήδη. " Ευρωπαϊκή Τράπεζα Επενδύσεων (ΕΤΕπ) δανείζει με την εγγύηση των 27 κρατών μελών. Πέρυσι, η ΕΤΕπ διέθεσε 80 δισεκατομμύρια με μέσο επιτόκιο μεταξύ 3% και 3,5%. Τέτοια επιτόκια θα επιτρέψουν στα κράτη μέλη που είναι υπό πίεση να ξεπεράσουν την κρίση και να επανέλθουν στον δρόμο της χρηματοπιστωτικής σταθερότητας.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="579" NAME="Roger Helmer" AFFILIATION="ECR">
(EN) Κύριε Πρόεδρε, ο προηγούμενος ομιλητής είπε ότι αν η Ελλάδα αποχωρούσε από τη ζώνη του ευρώ, το νόμισμά της θα κατέρρεε, αλλά σε αυτήν την περίπτωση, θα προέβαινε σε στάση πληρωμών. Ωστόσο, γνωρίζουμε άριστα ότι ούτως ή άλλως θα προβεί σε στάση πληρωμών, επομένως, έχει την επιλογή να κάνει στάση πληρωμών εντός του ευρώ, οπότε το μόνο που θα συμβεί είναι ότι αυτό θα γίνει μπούμερανγκ και θα στραφεί να πλήξει εμάς, είτε μπορεί να κάνει στάση πληρωμών εκτός της ζώνης του ευρώ, σε αυτή δε την περίπτωση μπορεί να επιλύσει το πρόβλημά της. Συνεπώς, η λύση του δεν θα λειτουργήσει.
<SPEAKER ID="580" NAME="Robert Goebbels" AFFILIATION="S&amp;D">
(FR) Κύριε Πρόεδρε, ο κ. Helmer δεν μου υπέβαλε ερώτηση αλλά έναν κυκλικό συλλογισμό και ο κ. Helmer απλά σφάλλει.
<P>
Επαναλαμβάνω, όποιο κράτος μέλος φύγει από το ευρώ θα βιώσει δραματική υποτίμηση του νέου του νομίσματος. Επαναλαμβάνω το παράδειγμά μου της Ισλανδίας, που δεν είναι στο ευρώ, αλλά που τα πέρασε όλα αυτά.
<SPEAKER ID="581" NAME="Olle Schmidt" AFFILIATION="ALDE">
(SV) Κύριε Πρόεδρε, κύριε Rehn, το έργο που επιτελείτε είναι οπωσδήποτε άριστο. Το τρέχον έτος, παρουσιάσατε αρκετές διαφορετικές προτάσεις που βελτίωσαν την κατάσταση και αυτό είναι κάτι που όλοι μας θα πρέπει να αναγνωρίσουμε.
<P>
Εκπλήσσομαι όταν ακούω αυτήν τη συζήτηση. Θεωρούσα ότι αυτό είναι ένα Σώμα για την Ευρώπη, όχι ένα Σώμα για 27 διαφορετικά κράτη μέλη. Υπάρχει ένα εθνικιστικό πνεύμα εδώ που προκαλεί φόβο και που δεν θα συμβάλει στην επίλυση των προβλημάτων μας. Είναι ζήτημα αλληλεγγύης.
<P>
(Ο ομιλητής μιλά αγγλικά)
<P>
(Απευθυνόμενος στον κ. Helmer, που εξέφρασε τη διαφωνία του) (EN) Μπορεί να γελάτε, αλλά σφάλλετε. Σφάλλετε ξεκάθαρα, κύριε Helmer, διότι πρόκειται για ζήτημα αλληλεγγύης. " Ευρώπη έχει να κάνει με την αλληλεγγύη και είμαστε όλοι συνδεδεμένοι μεταξύ μας: ακόμα και η λίρα στερλίνα έχει αντίκρισμα στο ευρώ. Εκπλήσσομαι.
<P>
(SV) Στη Σουηδία, βιώσαμε τι σημαίνει το να έχει επωμιστεί κάποιος μεγάλα χρέη. Ήμασταν μια χρεωμένη χώρα, αλλά πετύχαμε να το αντιμετωπίσουμε. Γιατί να μην το καταφέρουν αυτό οι φίλοι μας στην Ελλάδα, την Πορτογαλία και την Ιρλανδία; Είμαστε κάτι το ιδιαίτερο πάνω στις Βόρειες Χώρες; Βεβαίως και δεν είμαστε. Ωστόσο, αυτήν τη στιγμή, τούτες οι χώρες χρειάζονται τη βοήθεια και τη συνδρομή μας. Αν δεν τους παράσχουμε αυτήν τη βοήθεια και συνδρομή, αυτό θα σημάνει και τη δική μας πτώση.
<P>
(Ο ομιλητής μιλά αγγλικά)
<P>
(EN)" Ευρώπη είναι η κοινή μοίρα όλων μας και πρέπει να το αντιληφθούμε αυτό -ακόμη και σεις, κύριε Helmer. Είσαστε κομμάτι της Ευρώπης και μπορείτε να κάνετε περισσότερα.
<P>
(Παρεμβολή από τον κ. Helmer: Κατηγορηματικά όχι!)
<SPEAKER ID="585" NAME="Lajos Bokros" AFFILIATION="ECR">
(EN) Κύριε Πρόεδρε, επί του παρόντος εορτάζουμε την πρώτη επέτειο της ελληνικής διάσωσης, αλλά δεν υπάρχει τίποτα για να εορτάσουμε. Έναν χρόνο μετά, είμαστε πάλι στο σημείο μηδέν. Αντί να παρατείνουμε τον πόνο και να συσσωρεύσουμε ακόμη περισσότερα βάρη στην ελληνική οικονομία, θα ήταν πολύ καλύτερα να αποδεχθούμε το αναπόφευκτο και την κρίση των αγορών.
<P>
Δεν υπάρχει τρόπος να αποφευχθεί η στάση πληρωμών. Μια ελεγχόμενη στάση πληρωμών έχει πέντε τουλάχιστον πλεονεκτήματα. Θα επιμέριζε πιο δίκαια τις απώλειες ανάμεσα στους έλληνες φορολογούμενους και τους εξωτερικούς πιστωτές∙ θα σταματούσε την αντικατάσταση του ιδιωτικού χρέους από ένα ολοένα και μεγαλύτερο ποσοστό επίσημου χρέους προερχόμενου από άλλες χώρες∙ θα προσέφερε στην Ελλάδα μεγαλύτερες αναπτυξιακές ευκαιρίες ελαφρύνοντας την εξυπηρέτηση του χρέους∙ θα διευκόλυνε πολύ περισσότερο την κ. Merkel να "πουλήσει" τη στάση πληρωμών στη γερμανική ομοσπονδιακή βουλή, διότι θα σήμαινε στήριξη των γερμανικών τραπεζών αντί της Ελλάδας∙ τέλος δε, θα απομόνωνε την κρίση χρέους από την κρίση ανταγωνιστικότητας και θα έσωζε τη ζώνη του ευρώ από τη μετάδοση της κρίσης.
<P>
Κάντε το! Μη σπαταλήσετε άλλα χρήματα για μια χαμένη υπόθεση.
<SPEAKER ID="586" NAME="Philippe Lamberts" AFFILIATION="Verts/ALE">
(FR) Κύριε Πρόεδρε, κύριε Bokros, αφού θέσατε το ζήτημα, θα συνεχίσω. Πιστεύω, κύριε Rehn, ότι πρέπει να ακούσουμε ό,τι λέγεται. Πιστεύω ότι, όταν τα αριθμητικά στοιχεία τεθούν συγκριτικά, το μόνο συμπέρασμα είναι πως η αναδιάρθρωση του χρέους στην Ελλάδα και πιθανόν στην Ιρλανδία είναι αναπόφευκτη. Πιστεύω ότι όλοι το αντιλαμβάνονται αυτό. Φαίνεται τόσο προφανές που κάποιος κάλλιστα μπορεί να ρωτήσει πώς είναι δυνατόν να μη το βλέπουν αυτό η Ευρωπαϊκή Κεντρική Τράπεζα, η Επιτροπή και το Συμβούλιο. Εκτός και αν αρνείστε να το δείτε...
<P>
Με άλλα λόγια, η πρώτη επιλογή είναι να αποφασίσετε για ιδεολογικούς λόγους να πείτε ότι η στάση πληρωμών δεν συζητείται, περίπτωση που θα σήμαινε ότι αρνούμαστε την πραγματικότητα. Από την άλλη πλευρά, θα μπορούσατε ίσως να πείτε ότι θα ήταν καλύτερο να κερδίσουμε χρόνο, περίπτωση στην οποία θα σας παρακαλούσα πραγματικά να μην το κάνετε, διότι όσο περισσότερο χρόνος κυλάει, τόσο πιο επώδυνη και πιο δαπανηρή θα είναι η αναδιάρθρωση. Θα είναι ιδίως πιο δαπανηρή για τους φορολογούμενους, διότι όσο περισσότερος χρόνος κυλάει, τόσο μεγαλύτερο θα γίνεται το βάρος του ελληνικού δημόσιου χρέους για τους φορείς του στενού και του ευρύτερου δημόσιου τομέα -αναφέρομαι στην Ευρωπαϊκή Κεντρική Τράπεζα, αναφέρομαι στην Ευρωπαϊκή Διευκόλυνση Χρηματοπιστωτικής Σταθερότητας (EFSF)- και ο φορολογούμενος θα καλείται να εξοφλήσει ολοένα και περισσότερα.
<P>
Γνωρίζετε, κύριε Rehn, ότι έγινε μεγάλη συζήτηση γύρω από τα stress test, τις δοκιμές αντοχής τις τελευταίες μέρες. Αναφέρονται σε σχέση με πυρηνικούς σταθμούς∙ αναφέρονται σε σχέση με τράπεζες. Ωστόσο, εκείνοι των οποίων η αντοχή δοκιμάζεται καθημερινά πολύ έντονα είναι οι πολίτες μας, ιδιαίτερα οι πλέον μειονεκτούντες μεταξύ αυτών, που ίσως επωμίζονται δυσανάλογα μεγάλο μερίδιο του βάρους της απάντησης σε αυτήν την κρίση.
<P>
Σαφώς, δεν μπορεί να πει κάποιος ότι η κρίση είναι μόνο ευθύνη των τραπεζών, των επιχειρήσεων ή των πολιτικών, όπως μερικοί θα ήθελαν να μας κάνουν να πιστέψουμε απλουστευτικά. Πιστεύω ότι πρόκειται για μια συλλογική ευθύνη και ότι συνεπώς θα ήταν υγιές αν ο καθένας συνέβαλε στον βαθμό που του αναλογεί για την αντιμετώπιση της κρίσης.
<P>
Θέλω να ολοκληρώσω υπογραμμίζοντας ότι, παρόλο που ίσως διαφωνώ συχνά μαζί σας, θα πρέπει να τιμάμε το έργο που επιτελείτε τελευταία. Είμαι βέβαιος ότι οι νύχτες σας δεν είναι πολύ μεγάλες και υπόσχομαι ότι την ημέρα που θα επιστρέψετε σε μια πιο αξιοπρεπή ζωή, μετά χαράς μου θα σας καλέσω σε δείπνο.
<SPEAKER ID="587" NAME="Νικόλαος Χουντής" AFFILIATION="GUE/NGL">
Κύριε Επίτροπε, θα περίμενα να απαντήσετε με ειλικρίνεια ότι το πρόγραμμα λιτότητας, το Μνημόνιο, που εφαρμόστηκε και εφαρμόζεται με θρησκευτική ευλάβεια στην Ελλάδα, έχει αποτύχει πλήρως. Το ύψος του ελλείμματος είναι πάνω από τις προβλέψεις, το χρέος έχει αυξηθεί, η ανεργία έχει αυξηθεί, η λιτότητα βαθαίνει και εσείς, κύριε Επίτροπε, σε αυτά τα φαινόμενα είδατε ανάρρωση της οικονομίας και αποφυγή καρδιακού επεισοδίου, ενώ ο εκπρόσωπος σας είδε στόχους και επιτυχίες. Την ίδια ώρα, αυτή η συνταγή επιδιώκεται να εφαρμοστεί και εφαρμόζεται στην Ιρλανδία και την Πορτογαλία. Αυτές οι συνταγές έχουν αποτύχει πλήρως.
<P>
Ταυτόχρονα, στην Ευρώπη πρόσφατα στοιχεία δείχνουν ότι η Γερμανία βρίσκεται σε οικονομική ανάπτυξη και οι εξαγωγές της έχουν φθάσει το μεγαλύτερο ύψος που είχαν ποτέ μετά τη δεκαετία του '50. Νομίζω ότι ο συνδυασμός αυτών των γεγονότων, αυτή η ανισότητα και οι ανισοτιμίες που παρουσιάζονται και λειτουργούν μέσα στην Ευρωπαϊκή Ένωση, είναι το πρόβλημα και μία από τις αιτίες του προβλήματος. Κατόπιν τούτου, τι περιμένετε για να αλλάξετε πολιτική; Πείτε μας τι συζητάτε στις μυστικές συναντήσεις, διότι ακούγονται πάρα πολλά σενάρια. Θα αλλάξετε επιτέλους πολιτική προκειμένου να αντιμετωπιστούν τα προβλήματα;
<SPEAKER ID="588" NAME="Barry Madlener" AFFILIATION="NI">
(NL) Κύριε Πρόεδρε, πρώτα απ' όλα, έχω μια ερώτηση προς τον Επίτροπο Rehn. Πώς είναι δυνατόν, κύριε Rehn, το Eurogroup, υπό την προεδρία του κ. Juncker, να διεξάγει σύνοδο κορυφής χωρίς να είναι παρών ο ολλανδός υπουργός Οικονομικών; Πώς είναι αυτό δυνατόν; Είναι κατάφωρο σκάνδαλο το γεγονός ότι οι Κάτω Χώρες, που είναι μία από τις χώρες με τη μεγαλύτερη συνεισφορά σε όλες τις δέσμες μέτρων διάσωσης, δεν προσκλήθηκε καν στη συνεδρίαση στην οποία αναφέρθηκα. Κύριε Rehn, μπορείτε να με διαβεβαιώσετε σε αυτό το σημείο ότι θα διασφαλίσετε πως αυτό δεν θα ξανασυμβεί ποτέ;
<P>
Πρέπει να πω στο Σώμα ότι η Ελλάδα είτε θα πρέπει να αποχωρήσει από το ευρώ είτε να αναδιαρθρώσει τα χρέη της. Αυτή είναι μια αναπόφευκτη πραγματικότητα -το ερώτημα είναι "πότε"; Πιστεύω και φοβούμαι ότι αυτό θα συμβεί όταν θα έχουν δοθεί όλες οι εγγυήσεις και θα έχουν καταβληθεί όλα τα χρήματα στην Ελλάδα. Αυτό είναι η απάτη του αιώνα! Κύριε Rehn, μπορείτε να μου εγγυηθείτε τώρα ότι το σενάριο βάσει του οποίου η Ελλάδα πρώτα θα αναχρηματοδοτήσει τα χρέη της στον μέγιστο δυνατό βαθμό με λεφτά των ολλανδών φορολογούμενων και μετά θα αποχωρήσει από το ευρώ και θα διαγράψει τα χρέη της είναι ένα σενάριο που δεν θα πραγματοποιηθεί; Δεν μπορούμε να εμπιστευθούμε αυτούς τους Έλληνες, τους έλληνες πολιτικούς που, μαζί με την Ευρωπαϊκή Επιτροπή, τρύπωσαν λάθρα στο ευρώ με τα ανακριβή στοιχεία τους και που τώρα φαίνεται πρωτίστως να τους απασχολεί να αυξήσουν τους δικούς τους μισθούς. Αυτοί είναι πολιτικοί που ποτέ δεν μπορούμε να τους εμπιστευτούμε, επομένως, κύριε Rehn, με ποιόν τρόπο μπορείτε να εγγυηθείτε ότι οι ολλανδοί φορολογούμενοι δεν πρόκειται να πιαστούν μεγάλα κορόιδα για μία ακόμη φορά;
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="589" NAME="Robert Goebbels" AFFILIATION="S&amp;D">
(FR) Κύριε Πρόεδρε, για τελευταία φορά, γνωρίζει ο κ. Madlener, όταν επιχειρηματολογεί ενάντια στην ευρωπαϊκή αλληλεγγύη και ενάντια στην Ελλάδα, ότι, μετά τη Γερμανία, οι Κάτω Χώρες είναι ο δεύτερος μεγαλύτερος ωφελημένος από την ευρωπαϊκή εσωτερική αγορά και ότι πρακτικά μία στις δύο θέσεις εργασίας στις Κάτω Χώρες συνδέεται με δραστηριότητες που έχουν σχέση με τις εξαγωγές αγαθών και υπηρεσιών προς την Ευρωπαϊκή Ένωση;
<P>
Δεν επιχειρηματολογεί, επομένως, σε βάρος των θέσεων εργασίας στις Κάτω Χώρες;
<SPEAKER ID="590" NAME="Barry Madlener" AFFILIATION="NI">
(NL) Κύριε Πρόεδρε, κύριε Goebbels, πρέπει να γνωρίζετε ότι οι Κάτω Χώρες οφείλουν την ισχυρή τους θέση στη σκληρή δουλειά και στην άριστη παρακολούθηση των δημοσιονομικών τους. Γνωρίζετε ότι οι Κάτω Χώρες είναι επί πολλά χρόνια τώρα ο μεγαλύτερος καθαρός εισφορέας στην Ευρωπαϊκή Ένωση και ότι οι Έλληνες υπήρξαν για χρόνια οι μεγαλύτεροι αποδέκτες ολλανδικών χρημάτων; Ποιο ήταν το αποτέλεσμα όλων αυτών; Το αποτέλεσμα ήταν κρίση στην Ελλάδα! Αυτό αποτελεί κακοδιαχείριση των χρημάτων των ολλανδών φορολογουμένων. Είναι αίσχος το ότι δεν κατανοείτε αυτό το γεγονός.
<SPEAKER ID="591" NAME="Danuta Maria Hubner" AFFILIATION="PPE">
(EN) Κύριε Πρόεδρε, το καθήκον μας είναι να αναζητήσουμε τις καλύτερες λύσεις για να αντιμετωπίσουμε την κρίση, σκοπός για τον οποίο έχει μεγάλη αξία η μαθησιακή διαδικασία. Πιστεύω ότι έχουμε μάθει γιατί τα πράγματα πήγανε στραβά και πώς φθάσαμε στη δυσχερή κατάσταση στην οποία βρισκόμαστε σήμερα, πιστεύω όμως επίσης ότι τώρα είμαστε λιγότερο επιδεκτικοί στο να αντλήσουμε διδάγματα από την εξελισσόμενη πραγματικότητα. Σε αυτό το πλαίσιο, θα ήθελα να θέσω δύο ζητήματα.
<P>
Πρώτον, μπορούμε να δούμε μεγάλες ομοιότητες μεταξύ των κρατών μελών όσον αφορά την αναλογία δημόσιου χρέους και ελλειμμάτων, ενώ ταυτόχρονα, σε ό,τι αφορά τα ίδια κράτη μέλη, υπάρχουν ουσιαστικές διαφορές μεταξύ των ασφαλίστρων κινδύνου που καταβάλλονται για τα κρατικά τους ομόλογα. Κατά την άποψή μου, αυτό αποτελεί καθαρή απόδειξη ότι υπεισέρχονται στην εικόνα και επηρεάζουν τις αγορές άλλοι παράγοντες και όχι το δημόσιο χρέος. Μεταξύ άλλων, οι αγορές έχουν εστιάσει στο εξωτερικό χρέος ή στις υπερβολικές εξωτερικές ανισορροπίες και αυτό σαφώς σημαίνει ότι για να αντιμετωπίσουμε την κατάσταση πρέπει να προχωρήσουμε πέρα από τη δημοσιονομική προσαρμογή.
<P>
Το δεύτερο ζήτημα σχετίζεται με το γεγονός ότι εκείνες οι οικονομίες που κατεξοχήν πλήττονται από την κρίση υποχρεώνονται να αντιμετωπίσουν έναν συνδυασμό υψηλών ασφαλίστρων κινδύνου και αυστηρών μέτρων λιτότητας. Αυτή η διπλή πρόκληση καθιστά πρακτικώς αδύνατη την επίτευξη της βιωσιμότητας του χρέους. Αν απορρίψουμε την αναδιάρθρωση του χρέους, τότε χρειαζόμαστε καλύτερη ισορροπία μεταξύ τιμωρίας και βοήθειας, καθώς και να σχεδιάσουμε δέσμες μέτρων ως απάντηση, οι οποίες θα καθιστούσαν δυνατή την αποφυγή του ενδεχομένου να σπρωχτούν οι χώρες πιο βαθιά σε μια παγίδα χρέους.
<SPEAKER ID="592" NAME="Edite Estrela" AFFILIATION="S&amp;D">
(PT) Κύριε Πρόεδρε, η Ευρώπη έχει βυθιστεί σε μια άνευ προηγουμένου κρίση, που μπορεί να απειλήσει τη ζώνη του ευρώ και το ευρωπαϊκό εγχείρημα. Είναι κρίση της ζώνης του ευρώ, της οποίας τα πρώτα θύματα είναι η Ελλάδα, η Ιρλανδία και η Πορτογαλία. Οι επιθέσεις στα κρατικά ομόλογα αυτών των χωρών στόχο έχουν την αποδυνάμωση του ενιαίου νομίσματος. Εκείνοι που νομίζουν ότι αυτό το πρόβλημα αφορά τους Έλληνες, τους Ιρλανδούς και τους Πορτογάλους αυταπατώνται: αυτό δεν ισχύει. Αν δεν υπάρξει μια ισχυρή απάντηση από την Ευρωπαϊκή Ένωση, που θα καθησυχάσει τις αγορές, αυτή η πίεση θα μεταδοθεί σε άλλα κράτη μέλη.
<P>
" Πορτογαλία δεν έχει πρόβλημα όσον αφορά τη βιωσιμότητα των δημόσιων οικονομικών της ή την ανεπάρκεια ενεργητικού των εθνικών της τραπεζών. " Πορτογαλία πρέπει να συνεχίσει τις διαρθρωτικές μεταρρυθμίσεις που ήδη ξεκίνησε, να αυξήσει την παραγωγικότητα και να προωθήσει την οικονομική μεγέθυνση. Όπως και στο παρελθόν, ο πορτογαλικός λαός θα ξεπεράσει και αυτήν την πρόκληση και θα προβεί στις αναγκαίες θυσίες, όχι όμως περισσότερες από τις αναγκαίες θυσίες.
<P>
Δεν μπορούμε να καταλάβουμε για ποιον λόγο η Ευρωπαϊκή Ένωση θα χρεώσει στην Πορτογαλία υψηλότερα επιτόκια από το Διεθνές Νομισματικό Ταμείο. " Πορτογαλία θα καταβάλλει στην Ευρωπαϊκή Ένωση περίπου 3 δισεκατομμύρια ευρώ τον χρόνο σε τόκους. Δεν χρειάζεται να ανησυχούν άνθρωποι όπως ο κ. Blooms και ο κ. Madlener σε αυτήν την αίθουσα, και εκτός αυτής: οι φορολογούμενοι δεν θα υποφέρουν. Το ζήτημα αφορά ένα δάνειο, όχι ένα δώρο. Είναι ένα δάνειο που θα αποπληρωθεί στο ακέραιο και με επιτόκια παρόμοια με τα επιτόκια της αγοράς που κατέβαλλε η Πορτογαλία πριν ένα μήνα.
<P>
Σε ένα παγκοσμιοποιημένο περιβάλλον, καμία χώρα δεν μπορεί να επιλύσει τα προβλήματά της μόνη της. " χρηματοπιστωτική κρίση έδειξε ήδη ότι κάτι που συμβαίνει στην άλλη άκρη του κόσμου μπορεί να πλήξει όλους μας στις χώρες μας με καταστροφική δύναμη. Αυτός είναι ο λόγος για τον οποίο χρειαζόμαστε περισσότερη και καλύτερη Ευρώπη: μια πιο ενωμένη και φιλόδοξη Ευρώπη. Είμαστε όλοι στην ίδια βάρκα: αν η βάρκα βυθιστεί, κανείς δεν θα σωθεί.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="593" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, έχω καλά νέα για τους Πορτογάλους. Σύμφωνα με πληροφορίες που μόλις έλαβα, επιτεύχθηκε συμφωνία στη Φινλανδία και έγινε αποδεκτή η πρόταση της Επιτροπής αναφορικά με τα δάνεια προς την Πορτογαλία, επομένως η Φινλανδία δεν αποτελεί πλέον εμπόδιο.
<P>
Δεδομένου ότι ρόλος μου είναι επίσης να θέτω ερωτήσεις, θα ήθελα να ρωτήσω τη συνάδελφό μου το εξής: πιστεύετε πως η αυστηρή λιτότητα που εφαρμόζεται στην Πορτογαλία θα σας δώσει τη δυνατότητα να επιτύχετε το είδος της οικονομικής ανάπτυξης που θα επιτρέψει την αποπληρωμή των δανείων;
<SPEAKER ID="594" NAME="Edite Estrela" AFFILIATION="S&amp;D">
(PT) Κύριε Πρόεδρε, θα ήθελα να ευχαριστήσω τον φινλανδικό λαό και το φινλανδικό κοινοβούλιο που έλαβε αυτήν την απόφαση, η οποία είναι απολύτως μέσα στο πνεύμα της κοινότητας και της αλληλεγγύης που κυριαρχούσε όταν θεμελιώθηκε η Ευρωπαϊκή Κοινότητα.
<P>
Σε ό,τι αφορά την ερώτησή σας, σας έλεγα ότι αυτά τα μέτρα λιτότητας θα τα τηρήσει ο πορτογαλικός λαός και μολονότι είναι μια σκληρή, επαχθής δέσμη, θα κάνουμε το παν για να προωθήσουμε την οικονομική ανάπτυξη, να δημιουργήσουμε περισσότερη απασχόληση και να ξεφύγουμε από αυτές τις δυσκολίες.
<SPEAKER ID="595" NAME="Charles Goerens" AFFILIATION="ALDE">
(FR) Κύριε Πρόεδρε, το πρόβλημα χρέους είναι τέτοιου μεγέθους που υπερβαίνει κατά πολύ την αμιγώς δημοσιονομική διάσταση. Στην πραγματικότητα, από την κρίση του δημόσιου χρέους επηρεάζεται συνολικά η πολιτική -η δημοσιονομική, οικονομική, κοινωνική, ευρωπαϊκή και εθνική διάσταση. Πρωτίστως όμως έχουμε να κάνουμε με μια πολιτική κρίση.
<P>
Στη Φινλανδία, ένα κόμμα για το οποίο η αποστασιοποίηση από την Πορτογαλία έχει γίνει το αγαπημένο του παιχνίδι, καταδεικνύει τον βαθμό στον οποίο το πρόβλημα του χρέους ανησυχεί τους πολίτες. Ωστόσο, θα πρέπει να υπενθυμιστεί ότι η ρητορική του κόμματος "Αληθινοί Φινλανδοί", που επιχειρηματολογούσε ενάντια στη διάσωση της Πορτογαλίας, είναι απολύτως ταυτόσημη με εκείνη που χρησιμοποίησαν οι βασικοί πολιτικοί ηγέτες της Γερμανίας πριν έναν χρόνο, λίγο πριν χορηγηθεί η βοήθεια στην Ελλάδα.
<P>
Τα λαϊκιστικά συνθήματα που συμβάλλουν σε αξιοσημείωτη εκλογική επιτυχία, σήμερα στη Φινλανδία, αύριο σε κάποια άλλη χώρα, στην πράξη απλώς επαναλαμβάνουν τα λόγια που διατύπωναν προηγουμένως καθ' όλα σεβάσμιοι πολιτικοί ηγέτες.
<P>
Το πολιτικό κέντρο είναι εκεί όπου γεννιούνται οι ιδέες που διαρρηγνύουν την οικονομική και νομισματική ένωση.
<P>
Πιστεύω ακράδαντα ότι οι δυσκολίες μπορούν να υπερπηδηθούν μόνο αν οι μείζονες πολιτικοί κατανοήσουν ότι ο ρόλος τους είναι πρωτίστως να κατασιγάζουν τις εντάσεις, αντί να αναζωπυρώνουν τη φωτιά.
<SPEAKER ID="596" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, είναι χυδαίο ψέμα ότι η οικονομική κρίση είναι κρίση χρέους. Πρόκειται για κρίση υπερσυσσώρευσης κεφαλαίου, κρίση του καπιταλιστικού συστήματος, που δείχνει τον ιστορικά ξεπερασμένο χαρακτήρα του. " καπιταλιστική κρίση στην Ελλάδα, στην Ιρλανδία, στην Πορτογαλία βαθαίνει και έπεται συνέχεια. Το χρέος και το έλλειμμα σε αυτές τις χώρες δεν συνιστούν εθνική ιδιομορφία, είναι το αποτέλεσμα και όχι η αιτία. Πηγή τους είναι η εκτεταμένη στήριξη στο μεγάλο κεφάλαιο: επιδοτήσεις, φοροαπαλλαγές για τα μονοπώλια, νατοϊκές δαπάνες, καταστροφή της βιομηχανικής παραγωγής, της μεταλλουργίας, της μεταποίησης, της υφαντουργίας, της ναυπηγοεπισκευαστικής βιομηχανίας, με ισχυρό πλήγμα στην αγροτική παραγωγή και δισεκατομμύρια ευρώ για τους μεγάλους επιχειρηματικούς ομίλους.
<P>
" βασική αιτία της επίθεσης της Ευρωπαϊκής Ένωσης, των αστικών κυβερνήσεων και του κεφαλαίου, ενάντια στο εισόδημα και τα δικαιώματα της εργατικής τάξης, με αιχμή του δόρατος το σύμφωνο για το ευρώ και τον ευρωπαϊκό μηχανισμό σταθερότητας, μηχανισμό ελεγχόμενης χρεοκοπίας, υπερβαίνει τη διαχείριση της καπιταλιστικής διαχείρισης της κρίσης και του χρέους. Στρατηγικός στόχος της Ευρωπαϊκής Ένωσης, των αστικών κυβερνήσεων και του κεφαλαίου δεν είναι μόνο να φορτώσουν τα βάρη της κρίσης στον εργαζόμενο λαό, αλλά και να φτηνύνουν στο έπακρο την εργατική δύναμη για να διασφαλίσουν την κερδοφορία των μονοπωλιακών ομίλων.
<P>
" σημερινή μεγαλειώδης πανεργατική απεργία στην Ελλάδα στέλνει ηχηρό αγωνιστικό μήνυμα .................
<P>
(Ο Πρόεδρος διακόπτει τον ομιλητή)
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="597" NAME="Peter van Dalen" AFFILIATION="ECR">
(NL) Κύριε Πρόεδρε, έχετε τις ειλικρινείς μου ευχαριστίες για την προθυμία σας για βοήθεια και την ανοχή σας. Έχω μια ερώτηση για τον κ. Τούσσα. Γνωρίζει επακριβώς πώς να εξηγεί όλα τα πράγματα που δεν πάνε καλά, τι δεν είναι σωστό σε αυτό το σύστημα και όλα τα πράγματα που είναι τελείως λάθος σε όσα συμβαίνουν στην Ευρώπη και στα κράτη μέλη. " ερώτηση μου είναι: ποια είναι η εναλλακτική; Θέλετε μια επιστροφή στην κομμουνιστική ουτοπία, όπως στη Βόρειο Κορέα, στην Κούβα και σε άλλες δικτατορίες; Είναι αυτή η λύση στην οποία πρέπει να επιστρέψουμε; Αυτό είναι εκείνο που πραγματικά θέλετε;
<SPEAKER ID="598" NAME="Γεώργιος Τούσσας" AFFILIATION="GUE/NGL">
Καταλαβαίνω την αδυναμία σας σε ό,τι αφορά να παρουσιάσετε προτάσεις για την επίλυση των οξυμένων προβλημάτων που αντιμετωπίζουν οι εργαζόμενοι τόσο στη χώρα σας, όσο και στα άλλα 26 κράτη μέλη της Ευρωπαϊκής Ένωσης. Πρέπει να σας ενημερώσω ότι το Κομμουνιστικό Κόμμα Ελλάδας, πριν την ένταξη της χώρας μας στην Ευρωπαϊκή Ένωση, είχε αντιταχθεί και είχε ενημερώσει για τις συνέπειες τον ελληνικό λαό. 30 χρόνια μετά την ένταξη της χώρας μας στην Ευρωπαϊκή Ένωση, αλλά εάν θέλετε ήδη από το 1957, από την ίδρυσή της και την μετάλλαξή της από Ευρωπαϊκή Κοινότητα Άνθρακα και Χάλυβα σε ΕΟΚ, δείχνει και τεκμηριώνει το εξής: κέρδη για το κεφάλαιο, δεινά για τους εργαζόμενους. Αυτήν την αντίφαση θα τη λύσει ο λαός με την πάλη του.
<SPEAKER ID="599" NAME="Andrew Henry William Brons" AFFILIATION="NI">
(EN) Κύριε Πρόεδρε, η ζώνη του ευρώ επιβάλλει την αξία ενός ενιαίου νομίσματος και τυποποιημένα επιτόκια σε 17 διαφορετικές οικονομίες. Αν οι αποτυχούσες χώρες είχαν παραμείνει εκτός της ζώνης του ευρώ, τα νομίσματά τους θα είχαν υποτιμηθεί, οδηγώντας σε εξαγωγική επέκταση, η οποία θα είχε διευκολυνθεί από τα χαμηλά επιτόκια που θα είχαν ορίσει οι κεντρικές τους τράπεζες. " υπερτιμημένη νομισματική αξία και τα τρέχοντα αυξανόμενα επιτόκια επιδείνωσαν τη στασιμότητα, η οποία προκάλεσε πτώση των φορολογικών εσόδων, περικοπές στις υπηρεσίες και αύξηση των κρατικών χρεών. Θα ήταν προς το συμφέρον τους να εγκαταλείψουν τη ζώνη του ευρώ, αλλά τότε η πτώση της αξίας των νομισμάτων τους θα οδηγούσε σε αύξηση του βάρους του χρέους τους.
<P>
" Βρετανία, καθώς είναι εκτός της ζώνης του ευρώ, θα έμενε λογικά ανεπηρέαστη από τα χρέη αυτά, αλλά η προηγούμενη κυβέρνησή μας εγγυήθηκε χρέη αξίας 10 δισεκατομμυρίων λιρών "Β βάσει της ρήτρας επίκλησης έκτακτων περιστάσεων της Συνθήκης της Λισαβόνας, η δε παρούσα κυβέρνηση θα συνεχίσει να παρέχει δάνεια άμεσα και έμμεσα. Εν τέλει η Ελλάδα και η Ιρλανδία θα κηρύξουν στάση πληρωμών στα χρέη τους και τότε θα διαπιστωθεί ότι θα έχουμε σπαταλήσει περαιτέρω χρήματα για ένα καταδικασμένο εγχείρημα.
<SPEAKER ID="600" NAME="Paulo Rangel" AFFILIATION="PPE">
(PT) Κύριε Πρόεδρε, θα ήθελα καταρχάς να πω ότι φυσικά πιστεύω πως η συμφωνία που επιτεύχθηκε για την Πορτογαλία είναι ισορροπημένη. Είναι μια πολύ σκληρή συμφωνία για τον λαό, αλλά κατά βάση δίνει έμφαση στις διαρθρωτικές μεταρρυθμίσεις για την αύξηση της ανάπτυξης και της ανταγωνιστικότητας. Νομίζω πως αυτό είναι πολύ θετικό.
<P>
Δεν υιοθετώ την ίδια στάση με άλλους εδώ, που πιστεύουν ότι χώρες όπως η Ελλάδα, η Ιρλανδία και η Πορτογαλία τα έκαναν όλα σωστά: ότι δεν έκαναν κανένα λάθος και ότι δεν το παράκαναν∙ ότι τα έκαναν όλα σωστά και ότι μόνο η διεθνής κρίση προκάλεσε προβλήματα. Όχι, οι κυβερνήσεις μας έκαναν λάθη και ακολούθησαν εσφαλμένες πολιτικές, αυτό όμως δεν σημαίνει ότι τώρα δεν υπάρχει μια ευκαιρία στο πλαίσιο της Ένωσης να επανέλθουμε σε σωστή τροχιά και να πορευτούμε και πάλι στη σωστή κατεύθυνση.
<P>
Κατά συνέπεια, είναι σημαντικό να θυμόμαστε ότι στην πράξη είναι ανάγκη να πούμε σε εκείνα τα όργανα διαμόρφωσης της κοινής γνώμης που τάσσονται κατά της υποστήριξης προς τις χώρες που αντιμετωπίζουν δυσκολίες, ότι δεν δίνουν χρήματα σε εκείνες τις χώρες: δανείζουν χρήματα σε εκείνες τις χώρες. Επιπλέον, τα δανείζουν με πολύ υψηλά επιτόκια, συνεπώς, κάνουν μια συμφωνία που είναι θετική για τους προϋπολογισμούς τους και για τους πολίτες τους. Ωστόσο, θα ήθελα επίσης να πω εδώ ότι είναι ίσως καιρός να αποκτήσουμε μια γενική ευρωπαϊκή απάντηση μέσω της αποδοχής των ευρωομολόγων και της αποδοχής της δυνατότητας πώλησής τους στην πρωτογενή αγορά, για να δώσουμε απάντηση στις διεθνείς αγορές.
<P>
Ίσως είναι καιρός η ίδια η Επιτροπή, η Ευρωπαϊκή Διευκόλυνση Χρηματοπιστωτικής Σταθερότητας και το Διεθνές Νομισματικό Ταμείο να επανεξετάσουν τα επιτόκια, ούτως ώστε να καταστήσουν δυνατή τη βιώσιμη ανάπτυξη σε αυτές τις χώρες που επί του παρόντος διέρχονται δυσκολίες, μειώνοντας αυτά τα επιτόκια.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="601" NAME="Sven Giegold" AFFILIATION="Verts/ALE">
(EN) Κύριε Πρόεδρε, πρώτον, θα ήθελα να πω ότι νιώθω ντροπή για το μέγεθος του εθνικισμού και του κοντόφθαλμου ορίζοντα που εκφράστηκαν εδώ στη συζήτηση. Κύριε Rangel, έχω μια ερώτηση προς εσάς. Θεωρείτε ότι τα επιτόκια που θα πρέπει να πληρώσετε βάσει του μελλοντικού προγράμματος θα πρέπει να μειωθούν; " μείωση αυτών των επιτοκίων θα βοηθούσε τη χώρα σας;
<SPEAKER ID="602" NAME="Paulo Rangel" AFFILIATION="PPE">
(PT) Κύριε Πρόεδρε, πιστεύω ότι το επιτόκιο θα πρέπει να είναι χαμηλότερο όχι μόνο για την Πορτογαλία, αλλά και για την Ιρλανδία και την Ελλάδα. Νομίζω ότι θα είναι εξαιρετικά δύσκολη η επίτευξη των στόχων χωρίς μείωση των επιτοκίων, όπως βλέπουμε μάλιστα επί του παρόντος στην ελληνική περίπτωση. Ωστόσο, ό,τι και να γίνει, νομίζω ότι υπάρχει μια δυνατότητα και ένα ανοικτό παράθυρο εν προκειμένω.
<P>
Αν η Πορτογαλία μπορέσει να τηρήσει αυστηρά τα αποτελέσματα της συμφωνίας μέσα στους πρώτους μήνες, νομίζω ότι θα είναι σε θέση να πάει στην Ευρωπαϊκή Διευκόλυνση Χρηματοπιστωτικής Σταθερότητας και στο Διεθνές Νομισματικό Ταμείο και να ζητήσει επανεξέταση των επιτοκίων εντός έξι ή εννέα μηνών. Νομίζω ότι αυτά θα ήταν καλά νέα για τους πορτογάλους πολίτες και νομίζω ότι θα ήταν καλά νέα για την Ευρωπαϊκή Ένωση.
<SPEAKER ID="603" NAME="Mairead McGuinness" AFFILIATION="PPE">
(EN) Κύριε Πρόεδρε, θέλω μόνο να προσθέσω μια ιρλανδική φωνή σε αυτήν τη συζήτηση: συμμερίζομαι και εγώ την απογοήτευση για το μέγεθος του εθνικισμού σε αυτήν την αίθουσα. Αισθάνομαι απογοήτευση που η αίθουσα είναι μισοάδεια ενώ διεξάγεται η πλέον σημαντική συζήτηση για την Ευρώπη σε αυτήν τη σύνοδο.
<P>
Σε σχέση με τα επιτόκια: ας είμαστε πολύ σαφείς ότι οι χώρες δεν θα πρέπει να επιβαρύνονται με επαχθή επιτόκια. Δεν τις βοηθούν να ανακάμψουν και δεν συμβάλλουν στη βιωσιμότητα του χρέους. Στο τελευταίο μισό λεπτό που διαθέτω, μπορώ να ζητήσω από την Επιτροπή να αναφερθεί στο ζήτημα της βιωσιμότητας του χρέους, για την Ιρλανδία και τους συναδέλφους μας, που αντιμετωπίζουν δυσκολίες;
<P>
Θα μπορούσα επίσης να θέσω ένα ερώτημα σχετικά με την πολιτική ικανότητα της Ευρωπαϊκής Ένωσης; Τη Δευτέρα στο Κοινοβούλιό μας στο Δουβλίνο, μίλησα περί μιας χωριστικής αλληλεγγύης στην Ευρωπαϊκή Ένωση. Δεν το λέω αυτό με την παραμικρή χαρά. Το είπα ιδιωτικά στον Επίτροπο. Είναι ένα πραγματικό και σοβαρό πρόβλημα. Με θλίβει η ιδέα ότι μια μέρα ενδέχεται να μας κυβερνά η άκρα δεξιά ή η άκρα αριστερά. Για όνομα του Θεού, ας ενωθούν οι κεντρώες δυνάμεις.
<SPEAKER ID="604" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, η συζήτηση αυτή υπήρξε χρήσιμη. Πρόκειται για μια πολύ σοβαρή κατάσταση για εκείνες τις χώρες που διέρχονται κρίση, αλλά είναι το ίδιο σοβαρή και για τη Γερμανία, την Αυστρία και τη Φινλανδία, διότι οι φορολογούμενοι σε αυτές τις χώρες υπέστησαν δημοσιονομικές περικοπές και βίωσαν σοβαρές κρίσεις.
<P>
Τα ερωτήματα είναι δικαιολογημένα και αυτός είναι ο λόγος για τον οποίο είναι πολύ σημαντικό να αποτελέσει το πορτογαλικό ζήτημα πρότυπο παράδειγμα του τρόπου που μπορεί να διατηρηθεί υπό έλεγχο μια κρίση, να αντιμετωπιστεί και να αποτραπεί η μετάδοσή της. Νομίζω ότι η Πορτογαλία πρέπει τώρα πρώτα να διασφαλίσει ότι θα αποπληρώσει τα δάνεια πουλώντας περιουσιακά της στοιχεία, όπως ειπώθηκε. Πρέπει επίσης να διαπραγματευτεί με τους μεμονωμένους της δανειστές ώστε να διατυπωθούν συγκεκριμένες προτάσεις και ιδέες για το πώς μπορεί να καταπολεμηθεί αυτή η κρίση.
<P>
Οι ψηφοφόροι στη Γερμανία, την Αυστρία και τη Φινλανδία δεν θα το υποστηρίξουν αν, για παράδειγμα, απαιτηθούν και νέες διασώσεις για την Ελλάδα ή εάν αυτή η υπόθεση αποτύχει.
<SPEAKER ID="605" NAME="Monika Flasikova Beňova" AFFILIATION="S&amp;D">
(SK) Κύριε Πρόεδρε, η Πορτογαλία είναι μία ακόμη χώρα που χρειάζεται χρηματοδοτική βοήθεια από το ευρωομόλογο, ας είμαστε όμως ειλικρινείς και ας παραδεχθούμε ότι ο χαρακτηρισμός αυτής της κρίσης ως κρίσης "χρέους" ή κρίσης του "ευρώ" είναι άκρως παραπλανητικός.
<P>
Δίνει την εντύπωση ότι το ευρώ έχει περιέλθει σε κρίση διότι ορισμένα κράτη μέλη αδυνατούν να διαχειριστούν λογικά τις υποθέσεις τους και συσσώρευσαν υπερβολικά μεγάλα χρέη. Ωστόσο, η Ιρλανδία και η Πορτογαλία διαχειρίστηκαν τα του οίκου τους με πειθαρχημένο τρόπο και περιήλθαν σε μια κρίση που δεν τη δημιούργησαν οι ίδιες. Οι ανεπαρκώς ρυθμιζόμενες τράπεζες ήταν εκείνες που επέδειξαν ανευθυνότητα. Το κόστος προστασίας αυτών των τραπεζών είναι εκείνο που προκάλεσε οικονομικά προβλήματα σε μερικά κράτη της ζώνης του ευρώ. " σημερινή κρίση επομένως είναι περισσότερο κρίση του ευρωπαϊκού τραπεζικού τομέα.
<P>
Αν θέλουμε να είμαστε ειλικρινείς, το ευρωομόλογο ή μάλλον η νέα μορφή που θα λάβει μετά το 2013 σίγουρα δεν θα είναι αρκετό. Το κόστος προστασίας του ευρώ πρέπει να μειωθεί κατά τέτοιο τρόπο ώστε να αναγκάσουμε τις εμπορικές τράπεζες να αναγνωρίσουν τις απώλειές τους. Κατόπιν, το επόμενο βήμα θα πρέπει να είναι η αποτελεσματική ρύθμιση του χρηματοπιστωτικού τομέα.
<SPEAKER ID="606" NAME="Peter van Dalen" AFFILIATION="ECR">
(NL) Κύριε Πρόεδρε, η τρέχουσα προσέγγιση στην κρίση χρέους επιδεινώνει τα προβλήματα. Πράγματι, προσφέρεται στην Ελλάδα, την Πορτογαλία και την Ιρλανδία διευθέτηση του χρέους, τα χρέη τους όμως αυξάνονται αντί να μειώνονται. Αυτή η προσέγγιση είναι καταστροφική -είναι η επίλυση ενός προβλήματος χρέους μέσω της δημιουργίας νέου χρέους. Κύριε Πρόεδρε, η Ευρώπη πρέπει να προχωρήσει πέρα από το απαγορευμένο της θέμα συζήτησης, τη διαγραφή χρέους. Μπορούμε να προχωρήσουμε αναδιαρθρώνοντας το δημόσιο χρέος μέσω μερικής διαγραφής χρεών σε συνδυασμό με την επιβολή των απαιτήσεων ενός αυστηρού Συμφώνου Σταθερότητας και Ανάπτυξης, περιλαμβανομένων και αυτόματων ποινών. Προφανώς, αυτή είναι μια αυστηρή προσέγγιση που στοχεύει στο "ξεσκαρτάρισμα" των τραπεζών, μερικών συνταξιοδοτικών φορέων και κατόχων ομολόγων, πρέπει όμως να το περάσουμε αυτό. Το θέμα είναι ότι δεν μπορούμε να βγούμε κερδισμένοι με ανώδυνο τρόπο. " διαγραφή δημόσιου χρέους σε συνδυασμό με την επιβολή αυστηρών προϋποθέσεων προετοιμάζει το έδαφος για ένα νέο μέλλον. Αν δεν το πράξουμε αυτό, υπάρχει ένα μόνο μέλλον, που λέει ότι οι ασθενείς χώρες θα αποχωρήσουν από τη ζώνη του ευρώ.
<SPEAKER ID="607" NAME="Miguel Portas" AFFILIATION="GUE/NGL">
(PT) Κύριε Πρόεδρε, κύριε Rehn, τον περασμένο μήνα, ο Πρόεδρος της Πορτογαλικής Δημοκρατίας ζήτησε από την Επιτροπή να είναι "ευφάνταστη" και η απάντησή σας στον Πρόεδρο της χώρας μου, με την αλαζονεία αποικιακού κυβερνήτη, ήταν "ήμασταν ευφάνταστοι με την Πορτογαλία". Αυτός είναι ο λόγος για τον οποίο θέλω να σας απαντήσω τώρα. " Ευρωπαϊκή Επιτροπή ήταν ευφάνταστη όταν επέβαλε ένα τριετές κυβερνητικό πρόγραμμα και μια κυβέρνηση της αρεσκείας της σε μια χώρα τρεις βδομάδες πριν τις εκλογές. " Ευρωπαϊκή Επιτροπή ήταν ευφάνταστη όταν ζήτησε επιτόκια 6% από την ίδια χώρα και βύθισε την Πορτογαλία σε ύφεση για τα επόμενα δύο έτη.
<P>
Το μοναδικό πράγμα στο οποίο η Ευρωπαϊκή Επιτροπή δεν υπήρξε ευφάνταστη ήταν εκεί όπου χρειαζόταν να είναι, διότι όλοι χρειάζεται να αναδιαρθρώσουμε το χρέος, να αναδιαπραγματευτούμε το χρέος και να εμπλέξουμε τους πιστωτές στη λύση. Κύριε Επίτροπε, σας παρακαλώ, ελέγξτε τη συνείδησή σας: παραιτηθείτε, και η Ευρώπη θα σας ευχαριστήσει γι' αυτό.
<SPEAKER ID="608" NAME="Franz Obermayr" AFFILIATION="NI">
(DE) Κύριε Πρόεδρε, σε αντίθεση με τους συναδέλφους βουλευτές, που υπερέβησαν τον χρόνο ομιλία τους με παρόμοιο τρόπο όπως υπερέβησαν τον προϋπολογισμό τους, θα προσπαθήσω να είμαι σύντομος.
<P>
Μεταξύ των πολλών έξυπνων αναλύσεων και απαντήσεων, υπάρχει μία ερώτηση που δεν έχει τεθεί. Αυτή η ερώτηση είναι τι θα έλεγαν οι πολίτες των χωρών που είναι καθαροί εισφορείς. Φορολογικοί συντελεστές του 50% με υψηλό βιοτικό επίπεδο και υψηλά επίπεδα κοινωνικών υπηρεσιών δεν είναι κάτι τυχαίο. Αυτό σημαίνει ότι οι πολίτες εργάζονται σκληρά και κερδίζουν πολλά.
<P>
" αλληλεγγύη, της οποίας έγινε συχνή αναφορά σήμερα, σημαίνει επίσης αλληλεγγύη προς τους πολίτες των δικών μας χωρών. Αναφέρθηκε η περίπτωση της Σουηδίας. " ΕΕ δεν παρενέβη εδώ με χρηματοδοτική βοήθεια. Αντίθετα, πραγματοποιήθηκε αναδιάρθρωση, έγιναν περικοπές σε κοινωνικές υπηρεσίες και μειώθηκαν οι δημόσιες υπηρεσίες. Με άλλα λόγια, θεσπίστηκε μια αυστηρή δημοσιονομική πολιτική. Πρέπει να το εξηγήσουμε αυτό στις χώρες που είναι προφανώς το θέμα της σημερινής συζήτησης. Χωρίς αυστηρή δημοσιονομική πολιτική και σοβαρές προσπάθειες από την πλευρά τους, το πράγμα δεν θα λειτουργήσει.
<SPEAKER ID="609" NAME="Olli Rehn" LANGUAGE="EN">
Κύριε Πρόεδρε, θα εστιάσω σε ένα μόνο ζήτημα, διότι χρειάζομαι το πεντάλεπτο της ομιλίας μου γι' αυτό.
<P>
Τις τελευταίες εβδομάδες και σήμερα εδώ στο Σώμα πολλές φωνές εκφράστηκαν υπέρ της αναδιάρθρωσης του χρέους στην Ελλάδα. Ακούγεται πολύ εύκολο και ξεκάθαρο. Ωστόσο, πρέπει να πω ότι οι θιασώτες της αναδιάρθρωσης του δημόσιου χρέους φαίνεται να αγνοούν τις δυνητικά καταστροφικές συνέπειες για την χρηματοπιστωτική σταθερότητα στην ίδια τη χώρα όσο και στη ζώνη του ευρώ συνολικά, καθώς και τις συνέπειες και τις επιπτώσεις όσον αφορά την οικονομική ανάπτυξη και την απασχόληση.
<P>
Ας αναλογιστούμε ποιες θα ήταν οι συνέπειες της αναδιάρθρωσης του χρέους. Βέβαια, μιλάμε για μια εξωπραγματική κατάσταση, όπως εκτός πραγματικότητας είναι και οι θιασώτες της αναδιάρθρωσης του χρέους, κατανοούμε όμως αρκετά τις πολλαπλές επιπτώσεις για την χρηματοπιστωτική σταθερότητα και την οικονομική δραστηριότητα ώστε να φανταστούμε ένα ενδεχόμενο και πολύ πιθανό σενάριο. Θα γινόταν κατά πάσα πιθανότητα ως εξής.
<P>
Οι κάτοχοι ομολόγων θα δεχόντουσαν ένα μεγάλο πλήγμα -για παράδειγμα τα νοικοκυριά μέσω των αποταμιευτικών τους μέσων, όπως είναι οι συνταξιοδοτικές αποταμιεύσεις, καθώς και οι θεσμικοί επενδυτές, όπως είναι τα συνταξιοδοτικά ταμεία και οι ασφαλιστικές εταιρείες. Οι τράπεζες επίσης θα επωμίζονταν το κόστος. Με βάση την περσινή άσκηση δοκιμής αντοχής των τραπεζών, γνωρίζουμε ότι οι ελληνικές τράπεζες κατέχουν κρατικά χρεόγραφα 48 δισεκατομμυρίων ευρώ, ελληνικά κρατικά ομόλογα. Τι θα συνέβαινε; Μια αναδιάρθρωση των κρατικών χρεογράφων θα υπονόμευε σοβαρά την κεφαλαιακή τους βάση. Για παράδειγμα, ακόμη και ένα "κούρεμα" 30% θα σήμαινε ότι μεγάλο τμήμα του τραπεζικού συστήματος θα κατέληγε σε κατάσταση υποκεφαλαιοποίησης, ενώ ένα "κούρεμα" 50%, που πολλοί υποστήριξαν, θα σήμαινε ότι μεγάλο τμήμα του ελληνικού τραπεζικού συστήματος απλά θα καθίστατο αναξιόχρεο.
<P>
Συνεπώς, μια αναδιάρθρωση του χρέους στην Ελλάδα θα είχε μείζονες συνέπειες για τη σταθερότητα του τραπεζικού τομέα στην Ελλάδα, καθώς και για τυχόν τράπεζες που θα ήταν εκτεθειμένες σε ελληνικά χρεόγραφα.
<P>
Τώρα, δεν αγαπώ τις τράπεζες, ούτε σε τελική ανάλυση κάνω τη δουλειά μου πρωτίστως για να τις σώσω, αλλά γεγονός είναι ότι μια μείζονα τραπεζική κρίση θα οδηγούσε σε μαζική συρρίκνωση της πιστοδοτικής ικανότητας. Δεν πρόκειται για θεωρητική εικοτολογία. Είναι ένα πολύ πιθανό αποτέλεσμα. Μια μαζική συρρίκνωση της πιστοδοτικής ικανότητας. Επιπλέον, μέσω ενεργειών αξιολόγησης, το σύστημα εγγυημένων κρατικών χρεογράφων που είναι στη διάθεση των ελληνικών τραπεζών κατά πάσα πιθανότητα θα εξαφανιζόταν. Θα κατέρρεε. Μια μαζική συρρίκνωση της πιστοδοτικής ικανότητας, ενδεχομένως μαζική απόσυρση καταθέσεων από τράπεζες, "πάγωμα" των καταθέσεων και/ή έλεγχος των κεφαλαίων θα ήταν μέρος των συνεπειών. Εκείνο που είναι απολύτως βέβαιο είναι ότι η κάμψη της οικονομίας θα ήταν άνευ προηγουμένου στην Ελλάδα.
<P>
Επιτρέψτε μου να σας υπενθυμίσω ότι το ΑΕγχΠ της Αργεντινής κατέρρευσε σχεδόν κατά το ήμισυ μέσα σε πέντε χρόνια. Θα βοηθούσε αυτό την Ελλάδα ή την Ευρώπη; Αμφιβάλλω. Ακόμη και ένα πολύ μεγάλο "κούρεμα" της τάξεως του 50% δεν θα μείωνε το ποσοστό του χρέους κάτω από το 100% του ΑΕγχΠ, αν υποθέσουμε ότι οι διεθνείς πιστωτές, όπως τα κράτη μέλη της ζώνης του ευρώ και το ΔΝΤ, θα αποκλείονταν από αυτό το "κούρεμα".
<P>
" Ελλάδα εξακολουθεί να έχει τεράστιο δημοσιονομικό έλλειμμα, το οποίο πρέπει να χρηματοδοτήσει. Ποιος θα ήταν έτοιμος να δανείσει την Ελλάδα το πρωί της επομένης που θα είχε διαγράψει 70% ή 50% ή 30% του χρηματοπιστωτικού πλούτου των προηγούμενων επενδυτών; Ποιος θα ήταν έτοιμος να δανείσει την Ελλάδα το επόμενο πρωί;
<P>
" αναδιάρθρωση του χρέους θα απέκοπτε την πρόσβαση της Ελλάδας στις χρηματαγορές για ένα πολύ μεγάλο διάστημα, ενώ ο στόχος του προγράμματος ΕΕ/ΔΝΤ είναι πράγματι μια σχετικά ταχεία επιστροφή στις αγορές με στόχο τη χρηματοδότηση του ελληνικού δημόσιου χρέους, ούτως ώστε οι ευρωπαίοι φορολογούμενοι να μην χρειάζεται να εγγυώνται δάνεια για τον σκοπό αυτόν. Αυτός είναι ο στόχος του συγκεκριμένου εγχειρήματος.
<P>
Υπενθυμίζεται ότι σε τελική ανάλυση, η δημοσιονομική φερεγγυότητα απαιτεί σταθεροποίηση και κατόπιν μείωση της αναλογίας του δημόσιου χρέους -δηλαδή επίτευξη πρωτογενούς διαρθρωτικού πλεονάσματος και επίτευξη σταθεροποιητικού επιπέδου του χρέους.
<P>
" Ελλάδα εξακολουθεί να ζει πέραν των δυνατοτήτων της και το κρίσιμο στοιχείο είναι να αρχίσει η Ελλάδα να κερδίζει περισσότερα από όσα καταναλώνει και επίσης να μπορεί να πληρώνει τα επιτόκια των δανειακών της βαρών.
<P>
Αυτό είναι το πρωτογενές διαρθρωτικό πλεόνασμα που χρειάζεται η Ελλάδα, και η αναδιάρθρωση του χρέους δεν θα έλυνε αυτό το πολύ θεμελιώδες δεδομένο. Κατά συνέπεια, σε τελική ανάλυση, οι βασικοί καθοριστικοί παράγοντες αναφορικά με τη φερεγγυότητα της Ελλάδας είναι πολιτικής και κοινωνικής φύσης -η απαρέγκλιτη τήρηση σταθερού πρωτογενούς πλεονάσματος σε υψηλά επίπεδα της τάξης του 5% του ΑΕγχΠ για μεγάλη περίοδο.
<P>
Έχουμε σχετικά παραδείγματα. Το Βέλγιο το κατάφερε αυτό τη δεκαετία του 1990 επί μία σχεδόν δεκαετία. Επιπλέον, έξι κράτη μέλη της ΕΕ έχουν καταφέρει να διατηρούν πρωτογενή πλεονάσματα άνω του 4% επί τέσσερα τουλάχιστον χρόνια, συνεπώς, δεν είναι αδύνατον. Αποτελεί βέβαια μεγάλη πρόκληση, όμως έχει γίνει στο παρελθόν και είναι επίσης εφικτό για την Ελλάδα, αν υπάρχει πολιτική βούληση και ενότητα στη χώρα. Αυτός είναι ο μόνος τρόπος η Ελλάδα να αποφύγει πολύ χειρότερες εναλλακτικές.
<P>
Πραγματικά βρισκόμαστε σε κρίσιμη συγκυρία όσον αφορά το μέλλον της Ευρώπης. Αυτή η συζήτηση αφορά την κρίση δημοσίου χρέους. Έχει συνέπειες για το ευρώ, για το μέλλον της Ευρώπης. Το γνωρίζετε αυτό πολύ καλά. Πρέπει να πω ότι είμαι εξαιρετικά ανήσυχος για τη διάσταση στις εθνικές πολιτικές συζητήσεις που ακούσαμε πρόσφατα, αντανάκλαση των οποίων ήταν και οι συζητήσεις εδώ στο Σώμα. Υπάρχει πολιτική κόπωση στην Κεντρική και τη Βόρεια Ευρώπη αναφορικά με τη στήριξη των χωρών που έχουν προβλήματα∙ υπάρχει μεταρρυθμιστική κόπωση στη Νότια Ευρώπη για την πραγματοποίηση των αναγκαίων μεταρρυθμίσεων. Πρέπει να βρούμε μαζί την ενέργεια να καταπολεμήσουμε αυτήν την κόπωση. Πρέπει να γεφυρώσουμε αυτές τις διχογνωμίες για να σώσουμε την Ευρώπη και πρέπει να λάβουμε τις αναγκαίες αποφάσεις, προκειμένου να αποφύγουμε άλλη μια, ακόμα χειρότερη κρίση, και να καταστήσουμε εφικτή την ανάκαμψη ολόκληρης της Ευρώπης από αυτήν την εξαιρετικά σοβαρή χρηματοπιστωτική κρίση που βιώσαμε τα τελευταία χρόνια.
<SPEAKER ID="610" NAME="Andras Karman">
ασκών την Προεδρία του Συμβουλίου. - (HU) Κύριε Πρόεδρε, αξιότιμοι κύριοι βουλευτές, θέλω να εξετάσω εν συντομία δύο συλλογισμούς. Μολονότι, αναμφίβολα, η κρίση του τραπεζικού συστήματος συνέβαλε σε μεγάλο βαθμό στα τρέχοντα οικονομικά προβλήματά μας, θα ήταν λάθος να αποκρύψουμε το γεγονός ότι τα περισσότερα από τα προβλήματα ανέκυψαν πριν την κρίση εξαιτίας της έλλειψης δημοσιονομικής πειθαρχίας σε πολλές χώρες, εξαιτίας μιας οικονομικής πολιτικής που δεν ενίσχυσε την ανταγωνιστικότητα και εξαιτίας της απουσίας συντονισμού της ευρωπαϊκής οικονομικής πολιτικής.
<P>
Συνεπώς, είναι σαφές ότι απαιτείται μια συνολική ευρωπαϊκή απάντηση, και δύο σημαντικά στοιχεία της, που αποτελούν επίσης κορυφαίες προτεραιότητες της ουγγρικής Προεδρίας, είναι το ευρωπαϊκό εξάμηνο και η υλοποίηση της μεταρρύθμισης της οικονομικής διακυβέρνησης.
<P>
" υλοποίηση και των δύο αυτών προτεραιοτήτων έχει φθάσει σε ένα σημαντικό, κρίσιμο στάδιο. Σε ό,τι αφορά το ευρωπαϊκό εξάμηνο, δεσμευόμαστε να το ολοκληρώσουμε επιτυχώς έγκαιρα. Τα προγράμματα σταθεροποίησης και σύγκλισης των κρατών μελών, καθώς και τα εθνικά μεταρρυθμιστικά προγράμματα, σχεδιάζεται να συζητηθούν στη συνεδρίαση του Ecofin τον Ιούνιο, και ελπίζω ότι επιτέλους αυτά τα προγράμματα θα προσφέρουν μια πραγματική επαναστατική αλλαγή στη δημοσιονομική και οικονομική πολιτική κάθε κράτους μέλους.
<P>
Πραγματοποιείται εντατική εργασία για τη δέσμη έξι προτάσεων στο πλαίσιο του τριμερούς διαλόγου. Σε σχέση με αυτό, η ουγγρική Προεδρία θα ανακοινώσει τα σημαντικότερα σημεία των προτάσεων του Κοινοβουλίου κατά τη συνεδρίαση των υπουργών Οικονομικών την ερχόμενη εβδομάδα, σε αυτή δε τη συζήτηση θα ζητήσουμε εντολή από το Συμβούλιο για να καταλήξουμε σε μια επιτυχή και όσο το δυνατόν πιο γρήγορη συμφωνία μέσα στον Ιούνιο σε σχέση με τις έξι νομοθετικές προτάσεις.
<P>
Απαιτείται υπεύθυνη και ευέλικτη στάση τόσο από το Συμβούλιο όσο και από το Κοινοβούλιο, πιστεύω δε ακράδαντα ότι στη σημερινή κατάσταση, η συμφωνία θα έστελνε επίσης ένα αξιοσημείωτα θετικό μήνυμα στις αγορές. Επιπλέον, θα εξέφραζε την ικανότητα των ευρωπαϊκών θεσμικών οργάνων να συνεργάζονται υπεύθυνα και χωρίς καθυστέρηση, όταν η Ευρώπη το χρειάζεται αυτό επιτακτικά.
<P>
Σε ό,τι αφορά το πορτογαλικό πρόγραμμα και τα τρία προγράμματα προσαρμογής γενικότερα, πρώτον, θέλω να επικροτήσω τη συμφωνία του Κοινοβουλίου σε σχέση με τη δημοσιονομική πολιτική. Όλοι γνωρίζουμε πως αυτό είναι άκρως σημαντικό από τη σκοπιά της λειτουργίας της Ευρωπαϊκής Διευκόλυνσης Χρηματοπιστωτικής Σταθερότητας. Ταυτόχρονα, θέλω να επισημάνω ότι είναι επίσης σαφές στο πρόγραμμα οικονομικής πολιτικής που συνέταξε η Τρόικα σε σχέση με την Πορτογαλία πως τα προγράμματα που εκπονήθηκαν για την Ελλάδα, την Ιρλανδία και την Πορτογαλία προσαρμόζονται στα χαρακτηριστικά κάθε χώρας και σε καμία περίπτωση δεν είναι φορμαλιστικά.
<P>
Για την Ελλάδα, η έμφαση δίνεται στο να μπει τάξη στον προϋπολογισμό. Για την Ιρλανδία, η εξυγίανση του τραπεζικού συστήματος μπορεί να θεωρηθεί ως το καίριο στοιχείο. Τώρα, για την Πορτογαλία, τα πιο κρίσιμα σκέλη είναι ίσως οι διαρθρωτικές μεταρρυθμίσεις, καθώς και οι μεταρρυθμίσεις στην αγορά εργασίας και στην αγορά βασικών προϊόντων. Όπως όλοι γνωρίζουμε, στην περίπτωση της Πορτογαλίας είναι εξαιρετικά σημαντικό να τεθεί μεσοπρόθεσμα η οικονομία σε τροχιά υψηλότερης ανάπτυξης και να ενισχυθεί η ανταγωνιστικότητα.
<P>
Πιστεύω πως, παρόλο που η υλοποίηση των προγραμμάτων οικονομικής πολιτικής που σχετίζονται με πιστωτικές συμφωνίες σημαίνει σοβαρές προσπάθειες για τα κράτη μέλη, ταυτόχρονα, αυτή είναι επίσης μια ευκαιρία να αντιμετωπιστούν μακροχρόνια διαρθρωτικά προβλήματα και να εξευρεθούν λύσεις και απαντήσεις σε αυτά μέσα σε σύντομο διάστημα, πράγμα που μεσοπρόθεσμα θα μπορούσε να οδηγήσει σε βιώσιμη και μεγαλύτερη ανάπτυξη σε αυτές τις χώρες.
<SPEAKER ID="611" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="614" NAME="George Sabin Cutaş" LANGUAGE="RO">
Το ευρώ βιώνει υποτίμηση σε μια στιγμή που συζητείται να δοθεί ένα δεύτερο δάνειο στην Ελλάδα από την Ευρωπαϊκή Ένωση. Πρέπει να αναρωτηθούμε μήπως η κατάσταση στην Ελλάδα και στα άλλα ευρωπαϊκά κράτη που αντιμετωπίζουν δυσκολίες είναι αποτέλεσμα των πράξεων στις οποίες προβαίνουν οι κερδοσκόποι των χρηματαγορών, με βάση τακτικές του "διαίρει και βασίλευε". Πρόσφατα, η Πορτογαλία έγινε το τρίτο κράτος που υποχρεώθηκε να ζητήσει δάνεια από την Ευρωπαϊκή Ένωση. Οι κερδοσκόποι των χρηματαγορών λησμόνησαν το πρόβλημα των τραπεζών, που ήταν δύσκολο να διασωθούν, και εστιάζουν την προσοχή τους στα ευρωπαϊκά κράτη που αντιμετωπίζουν δυσκολίες. " χαμηλή αξιολόγηση πιστοληπτικής ικανότητας των κρατών από τους οίκους αξιολόγησης κατέστησε κατά συνέπεια αδύνατη την εξασφάλιση δανείων για την εξόφληση του χρέους. Νομίζω ότι απαιτείται η δημιουργία ενός ευρωπαϊκού οίκου αξιολόγησης, που θα απομακρυνθεί από την κερδοσκοπία των χρηματαγορών. Από την άλλη πλευρά, είναι επιτακτική ανάγκη η έκδοση ευρωομολόγων για να καταδειχθεί η βούληση για τη διάσωση του ευρώ.
<SPEAKER ID="613" NAME="Joao Ferreira" LANGUAGE="PT">
Εξαιτίας του μεγέθους του και των επακόλουθων περιορισμών, το ζήτημα του χρέους είναι κάτι παραπάνω από πραγματικό πρόβλημα για χώρες όπως η Πορτογαλία: αποτελεί κεντρικό στοιχείο της βίαιης κοινωνικής, οικονομικής, πολιτικής και ιδεολογικής επίθεσης που έχει δρομολογηθεί, τα πραγματικά αίτια της οποίας συσκοτίζονται. " πλέον πρόσφατη έκφανση αυτής της επίθεσης είναι η παράνομη παρέμβαση, στην Πορτογαλία, της Τρόικα του Διεθνούς Νομισματικού Ταμείου, της Ευρωπαϊκής Επιτροπής και της Ευρωπαϊκής Κεντρικής Τράπεζας. Αυτό αποτελεί απαράδεκτη και εκβιαστική μεταφορά των εθνικών πόρων που διέθεταν οι πορτογάλοι εργαζόμενοι και πολίτες στις τσέπες του χρηματοοικονομικού κεφαλαίου. " ΕΕ - που με αυτόν τον τρόπο αποκαλύπτει τη φύση και τους πραγματικούς της στόχους - διαμεσολαβεί σε αυτήν τη διαδικασία αφαίμαξης, ενώ δημιουργεί τις θεσμικές προϋποθέσεις υλοποίησης και επίτασής της. " διαδικασία ξένης παρέμβασης που έχει δρομολογηθεί είναι πολύ αποκαλυπτική επ' αυτού. Ενσωματώνει τις θεμελιώδεις αρχές των αντικοινωνικών μέτρων που εφαρμόζονται σε άλλες χώρες, όπως η Ελλάδα και η Ιρλανδία, καθώς και εκείνες που περιλαμβάνονται στη δέσμη για το ενισχυμένο Σύμφωνο για το Ευρώ ("Euro Plus Pact"), που επιβλήθηκε από τις ευρωπαϊκές δυνάμεις. Όταν ενεργοποιηθεί, θα οξύνει την εθνική κατάσταση, επιδεινώνοντας την οικονομική ύφεση, την ανεργία, τη φτώχεια, τις κοινωνικές ανισότητες και την εθνική εξάρτηση. Όταν υλοποιηθεί, αυτό το αληθινό πρόγραμμα υποταγής, όπως καταδεικνύει η κατάσταση σε άλλες χώρες, θα επιδεινώσει τις συνθήκες που υποτίθεται πως υπαγόρευσαν αυτήν την παρέμβαση, με άλλα λόγια, τις δυσκολίες αντιμετώπισης του αβάστακτου και αυξανόμενου κόστους του δημοσίου χρέους.
<SPEAKER ID="612" NAME="Bruno Gollnisch" LANGUAGE="FR">
" αιτία της κρίσης του δημόσιου χρέους είναι η κερδοσκοπία επί του χρέους κρατών μελών που προσέτρεξαν σε διάσωση του τραπεζικού τομέα, ο οποίος ευθύνεται άμεσα για την βαθιά κρίση που βιώνουμε. Ο τραπεζικός τομέας αποποιήθηκε όλες του τις ευθύνες, ιδιαίτερα τις χρηματοπιστωτικές του ευθύνες, και πραγματοποιεί ιστορικά κέρδη, ενώ ζητείται από τους ευρωπαίους φορολογούμενους και εργαζόμενους να σφίξουν το ζωνάρι τους. Σε ό,τι αφορά δε τις ιερές αγορές, τώρα καθορίζουν την πορεία των πραγμάτων. " Επιτροπή και οι κυβερνήσεις έχουν μία μόνο εμμονή: να τις καθησυχάσουν. Ολόκληρο το περασμένο σαββατοκύριακο ήταν γεμάτο από παραπληροφόρηση περί αναδιάρθρωσης του χρέους και εξόδου της Ελλάδας από το ευρώ: φήμες που διαδόθηκαν από εκείνους που έχουν στοιχηματίσει δισεκατομμύρια σε μια στάση πληρωμών, την οποία μάλιστα επιχειρούν να δημιουργήσουν. " αναδιάρθρωση του χρέους φαίνεται ότι θα απέβαινε καταστροφική -για τους ιδιώτες επενδυτές. Ταυτόχρονα, ανακοινώθηκε ότι η Banque Nationale de Paris (BNP), για παράδειγμα, θα έχανε πολύ λιγότερα από τα κέρδη 6 δισ. ευρώ που αναμένονται φέτος και ότι χωρίς τα δυσθεώρητα επιτόκια, το έλλειμμα της Ελλάδας θα ήταν στο 1,5% του ΑΕγχΠ αντί του 8%. Οι κερδοσκόποι τσεπώνουν τα λεφτά των φορολογουμένων και είναι σαφές ότι έχουν βαλθεί να τους απομυζήσουν εντελώς. Είναι καιρός να σταματήσουμε αυτόν τον φαύλο κύκλο.
<SPEAKER ID="614" NAME="Angelika Werthmann" LANGUAGE="DE">
Ένα πράγμα είναι σαφές σε όλους μας. Οι συνέπειες της οικονομικής και χρηματοπιστωτικής κρίσης είναι ακόμα αισθητές παντού και δημιουργούν πολλά ζητήματα. Είναι αυτονόητο ότι η ΕΕ πρέπει να απαντήσει στην κρίση. Έχω κάποιες σκέψεις για τις δοκιμές αντοχής που διενεργήθηκαν στις τράπεζες. Συνολικά διενεργήθηκαν δοκιμές σε 91 μεγάλες ευρωπαϊκές τράπεζες, από τις οποίες απέτυχαν οι 7. Θέλω να εκφράσω μια σημαντική κριτική σε αυτόν τομέα, ότι δηλαδή δεν αξιολογήθηκαν οι συνέπειες πτώχευσης μιας χώρας, και αυτό παραμένει ανοικτό ενδεχόμενο όταν εξετάζουμε την Ελλάδα, την Ιρλανδία και την Πορτογαλία. Οι πιο πρόσφατες δοκιμές αντοχής επικεντρώθηκαν στην αναλογία βασικών ιδίων κεφαλαίων, θα έπρεπε όμως να έχουν περιληφθεί και τα κριτήρια ρευστότητας. Είναι προφανές ότι αυτά τα αποτελέσματα πρέπει να δημοσιευτούν για να εξασφαλίσουμε το επιθυμητό επίπεδο διαφάνειας.

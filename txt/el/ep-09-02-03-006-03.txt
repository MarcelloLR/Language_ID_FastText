<CHAPTER ID="006-03">
3. Άγρια φύση στην Ευρώπη (
<SPEAKER ID="113" NAME="Gyula Hegyi">
εισηγητής. - Κύριε Πρόεδρε, καθώς δεν πραγματοποιήθηκε συζήτηση στην ολομέλεια επί του θέματος αυτού και δεν υπήρξε δυνατότητα κατάθεσης τροπολογιών μετά την ψηφοφορία στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, θα πρέπει είτε να εμπιστευτείτε τον εισηγητή -εμένα- είτε να απορρίψετε ολόκληρο το ψήφισμα. Κατά τη γνώμη μου, το σύστημα αυτό δεν είναι καλό, αλλά αυτό είναι το υπάρχον εργαλείο.
<P>
Σε κάθε περίπτωση, πολλές πτυχές των οδηγιών Natura 2000 θα πρέπει να επανεξετασθούν στο εγγύς μέλλον και ευελπιστώ ότι η νομοθετική πράξη θα καλύπτει επίσης τις περιοχές άγριας φύσης, παρέχοντας πλήρως τη δυνατότητα στο επόμενο Κοινοβούλιο να προχωρήσει περισσότερο στο ωραίο αυτό θέμα. Ελπίζω το ψήφισμά μου να αποτελέσει τη βάση για περαιτέρω νομοθετικά μέτρα παρέχοντας τη δυνατότητα στους βουλευτές να τη βελτιώσουν στο μέλλον.

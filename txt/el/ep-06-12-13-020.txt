<CHAPTER ID="020">
Προετοιμασία του Ευρωπαϊκού Συμβουλίου (14 και 15 Δεκεμβρίου 2006) (συνέχεια της συζήτησης) 
<SPEAKER ID="329" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θέλω να καλωσορίσω στο Σώμα την Προεδρεύουσα του Συμβουλίου και τον Πρόεδρο της Επιτροπής.
<P>
Φαίνεται πως υπάρχει πρόβλημα με τη σειρά των ομιλητών στο Σώμα μετά τις αλλαγές που έγιναν σήμερα στον αριθμό των μελών των Ομάδων. Έπρεπε να είχα λάβει τον λόγο νωρίτερα, αλλά θα ασχοληθούμε αργότερα με αυτό το θέμα. Προφανώς, ορισμένοι εξακολουθούν να είναι ενοχλημένοι από τις μετακινήσεις στο εσωτερικό του Κοινοβουλίου.
<P>
Ευχαριστώ την Προεδρεύουσα του Συμβουλίου για τις παρεμβάσεις της, όχι μόνο σήμερα, αλλά καθ' όλη τη διάρκεια της φινλανδικής Προεδρίας της Ευρωπαϊκής Ένωσης. Ειδικότερα, συγχαίρω την ίδια και την κυβέρνησή της για την επιμονή τους και την προθυμία με την οποία ασχολήθηκαν με πολλά θέματα τα οποία θεωρούνται δύσκολα. Παρά το γεγονός ότι ορισμένα από τα θέματα αυτά συνεχίζουν να προκαλούν δυσκολίες, φρονώ ότι έχει σημειωθεί κάποια πρόοδος.
<P>
Πρώτον, ως προς τη Ρωσία και το όλο θέμα της ενέργειας, πραγματοποιήσαμε σημαντικά βήματα προς την κατεύθυνση της δημιουργίας μιας εταιρικής σχέσης μεταξύ ίσων. Δεν εξαρτάται μόνο η μία πλευρά από την άλλη· υπάρχει σχέση αλληλεξάρτησης και προς τις δύο πλευρές. Εντούτοις, είναι λυπηρό το γεγονός ότι οι ρωσικές αρχές -οι εποπτικές αρχές για θέματα υγείας και αγροτικών προϊόντων- έστειλαν ανάμικτα μηνύματα ως προς το θέμα των εισαγωγών προϊόντων κρέατος στη Ρωσία από την Ευρωπαϊκή Ένωση και προσπάθησαν να διασπάσουν την ενότητα μεταξύ των μελών της Ευρωπαϊκής Ένωσης σχετικά με το όλο θέμα της υγείας και της ασφάλειας των τροφίμων, αφού είχαμε αγωνιστεί σκληρά επί μακρόν στους κόλπους της Ένωσης για τη δημιουργία κοινών προτύπων καλής ποιότητας και προϊόντων εγγυημένης ποιότητας. Ευελπιστώ ότι, στην αυριανή συνεδρίαση του Συμβουλίου, οι ηγέτες, η Προεδρία του Συμβουλίου και ο Πρόεδρος της Επιτροπής, θα ασχοληθούν επειγόντως με το θέμα αυτό.
<P>
Δεύτερον, σχετικά με τη διεύρυνση και την ικανότητα ένταξης, ιδίως ως προς την περίπτωση της Τουρκίας, παρά τις προσπάθειες ορισμένων να υπεραπλουστεύσουν το θέμα, περιορίζοντάς το στην απλή τοποθέτηση υπέρ ή κατά της Κύπρου, το θέμα της Κύπρου είναι εντελώς ξεχωριστό. Εναπόκειται στους Κυπρίους και τους Τούρκους να συμφωνήσουν μεταξύ τους μια λύση. Εντούτοις, η Τουρκία δεσμεύτηκε μέσω συμφωνιών με την Ευρωπαϊκή Ένωση, βάσει του πρωτοκόλλου της Άγκυρας, να προβεί σε ορισμένες ενέργειες. Εάν δεν είναι τώρα διατεθειμένη να τηρήσει αυτήν τη συμφωνία την οποία γνώριζε εκ των προτέρων και γνώριζε τι ακριβώς περιμέναμε να πράξει, πρέπει μεν να υπάρξουν συνέπειες, αλλά δεν πρέπει να διακοπούν οι συνομιλίες.
<P>
Το Νταρφούρ είναι η πιο φοβερή ανθρωπιστική κρίση που αντιμετωπίζουμε τον 21ο αιώνα -καθώς συνεχίζεται η γενοκτονία και οι εθνικές εκκαθαρίσεις- αλλά, παρόλα αυτά, περιοριζόμαστε απλώς να αναφωνούμε "τι φοβερό!" και να διαρρηγνύουμε τα ιμάτιά μας, χωρίς να κάνουμε τίποτε για να προσπαθήσουμε να λύσουμε το πρόβλημα.
<P>
Αυτά είναι τα θέματα τα οποία πρέπει να αντιμετωπίσουμε αμέσως, όχι μόνο χάριν της αξιοπιστίας μας, αλλά και χάριν της προστασίας και της ασφάλειας της Αφρικής και της Ευρωπαϊκής Ένωσης.
<SPEAKER ID="331" NAME="Jens-Peter Bonde" LANGUAGE="DA">
Κύριε Πρόεδρε, αύριο οι αρχηγοί κρατών και κυβερνήσεών μας θα συμμετάσχουν σε διάσκεψη κορυφής στις Βρυξέλλες όπου θα αναστήσουν το νεκρό Σύνταγμα. " Φινλανδία πρόκειται να εκδώσει μια έκθεση σχετικά με τις θέσεις των μεμονωμένων χωρών, που συμμετείχαν σε μια αποκαλούμενη διαδικασία εξομολογήσεων, και τις διαπραγματεύσεις που πραγματοποιήθηκαν κεκλεισμένων των θυρών και υπό την ηγεσία μιας χώρας στην οποία τα δύο τρίτα των ψηφοφόρων είναι αντίθετοι στο Σύνταγμα. Ας δούμε αυτήν την έκθεση τώρα, κυρία Lehtomäki. Πώς αντέδρασε η γαλλική κυβέρνηση μετά την απόρριψη του Συντάγματος από τους γάλους ψηφοφόρους; Πώς αντέδρασε η ολλανδική κυβέρνηση μετά το 62% του "όχι" στις Κάτω Χώρες; " γερμανική Προεδρία θα επεξεργαστεί περαιτέρω την έκθεση και θα προετοιμάσει τη Δήλωση της 25ης Μαρτίου και την έγκριση του κειμένου της Συνθήκης υπό την πορτογαλική Προεδρία. Το κείμενο αυτό θα εισέλθει λαθραία στη συνέχεια μέσω των εθνικών επικυρώσεων. Φαίνεται ότι η απάντηση της πολιτικής ελίτ στην αρνητική ψήφο των πολιτών είναι να μην ριψοκινδυνέψουν ποτέ πλέον δημοψηφίσματα.
<P>
Θα μπορούσε επίσης να ακολουθηθεί μια άλλη οδός και οι διαμαρτυρίες των πολιτών να εισακουστούν. Γιατί να μην εμπλέξουμε τους πολίτες στην κατάρτιση κοινών βασικών κανόνων; Για να μην διεξάγουμε άμεσες εκλογές για τη συγκρότηση μιας νέας Συνέλευσης που θα επιφορτιστεί με την εκπόνηση ενός δημοκρατικού Συντάγματος και μιας εναλλακτικής συμφωνίας συνεργασίας μεταξύ των ευρωπαϊκών δημοκρατιών, και στη συνέχεια να θέσουμε και τις δύο προτάσεις σε δημοψήφισμα την ίδια μέρα σε όλα τα κράτη μέλη της ΕΕ; Με αυτόν τον τρόπο, θα γνωρίζουμε όλοι την ετυμηγορία του εκλογικού σώματος, και δεν θα ήταν δύσκολο να σκαρώσουμε μαζί μια συμφωνία που οι πολίτες μας θα καλωσόριζαν και θα υποστήριζαν με την ψήφο τους. Αν ξεκινούσαμε αποφασίζοντας ότι το αποτέλεσμα θα έπρεπε να εγκριθεί με ψηφοφορία σε όλες τις χώρες όπου είναι δυνατόν να γίνει ψηφοφορία, οι συντάκτες θα αναγκάζονταν να καταρτίσουν ένα κείμενο ικανό να εγκριθεί. Οι λέξεις κλειδιά σε αυτό θα ήταν η διαφάνεια, η δημοκρατία και η εγγύτητα αντί της μυστικότητας, της γραφειοκρατίας, και της εξ αποστάσεως διακυβέρνησης. Τότε θα καταφέρναμε να συμφωνήσουμε σε ένα κείμενο που θα μπορούσε...
<P>
(Ο Πρόεδρος διακόπτει τον ομιλητή)
<SPEAKER ID="332" NAME="Jana Bobošíková" AFFILIATION="NI">
(CS) Κύριε Πρόεδρε, θέλω να καλέσω με τον πλέον απερίφραστο τρόπο τη φινλανδική Προεδρία να σταματήσει τις περιστροφές και να συμπεριλάβει μια συζήτηση για την έδρα των γραφείων του Ευρωπαϊκού Συστήματος Πλοήγησης Galileo στην ατζέντα του αυριανού Συμβουλίου. Αφορμή για αυτήν την έκκληση ήταν οι ανησυχητικές ειδήσεις που προέκυψαν από τις χθεσινές συνομιλίες μεταξύ των υπουργών Μεταφορών της ΕΕ των 25. Οι υπουργοί όχι μόνο δεν μπόρεσαν να συμφωνήσουν για την έδρα των γραφείων του οργανισμού, αλλά επίσης δημιούργησαν αμφιβολίες σχετικά με προηγούμενες υποσχέσεις που έδωσε το Συμβούλιο. Εν προκειμένω, θα ήθελα να υπενθυμίσω στο Σώμα τις δεσμεύσεις που ανελήφθησαν πριν από τρία χρόνια σε μια διάσκεψη κορυφής όπου οι αρχηγοί κρατών της ΕΕ δήλωσαν σαφώς ότι τα νέα κράτη μέλη θα είχαν προτεραιότητα όσον αφορά την επιλογή των εδρών νέων οργανισμών. Τι συνέβη έκτοτε;
<P>
Τα δύο τελευταία χρόνια δημιουργήθηκαν έξι νέοι οργανισμοί στην Ένωση, εκ των οποίων μόνο ένας, ο Frontex, έχει την έδρα του σε ένα από τα δέκα νέα κράτη μέλη, και συγκεκριμένα στην Πολωνία. Οι άλλοι κατέληξαν στη Σουηδία, στη Γαλλία και την Ελλάδα. Τώρα ακούμε από διπλωμάτες ότι τα παλαιά κράτη μέλη αποφάσισαν κρυφά ότι η έδρα του Galileo θα βρίσκεται επίσης στο έδαφος της ΕΕ των 15. Πέρα από τις συζητήσεις για τα γραφεία του συστήματος Galileo, θέλω να καλέσω επίσης το Συμβούλιο να επιβεβαιώσει ότι η δέσμευση που ανελήφθη πριν από τρία χρόνια σχετικά με την προτεραιότητα των νέων κρατών μελών όσον αφορά τις έδρες των οργανισμών εξακολουθεί να ισχύει. Άρα, η έδρα του Galileo θα πρέπει να είναι στην Τσεχική Δημοκρατία, τη Μάλτα ή τη Σλοβενία, με την προϋπόθεση, φυσικά, ότι οι χώρες αυτές μπορούν να προσφέρουν ανταγωνιστικά σχέδια.
<P>
Πιστεύω σθεναρά ότι ο σεβασμός των συμπερασμάτων των διασκέψεων κορυφής του Συμβουλίου πρέπει να αποτελέσει μέρος της πολιτικής της ΕΕ. Διαφορετικά, δεν είναι τίποτα περισσότερο από άχρηστα κομμάτια χαρτιού.
<SPEAKER ID="333" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, η διαδικασία ολοκλήρωσης της Ευρωπαϊκής Ένωσης βρίσκεται σε κρίσιμη καμπή. Είναι αναγκαίο για το μέλλον της Ευρώπης να καταλήξει η ευρωπαϊκή διάσκεψη κορυφής σε συμφωνία σχετικά με τη στρατηγική διεύρυνσης. " έκθεση την οποία δημοσίευσε η Ευρωπαϊκή Επιτροπή τον Νοέμβριο προσφέρει ένα καλό πλαίσιο για την επίτευξη αυτού του στόχου. Στηρίζω έντονα την πρόταση της Επιτροπής και τις δύο εκθέσεις του κ. Brok και του κ. Stubb οι οποίες εγκρίθηκαν σήμερα.
<P>
Στην Ένωση έπρεπε να είχε διεξαχθεί ευρύτερη ιδεολογική συζήτηση και να υιοθετηθεί με συνέπεια μια βιώσιμη μακροπρόθεσμη στρατηγική. Δεν πρέπει να επιτρέπουμε τρέχοντα πολιτικά ζητήματα να επηρεάζουν αποφάσεις οι οποίες έχουν συνέπειες για το μέλλον.
<P>
" διατήρηση του ανοικτού χαρακτήρα της Ευρωπαϊκής Ένωσης εξασφαλίζει τη διατήρηση της ζωτικότητάς της. Απώτερη επιθυμία μου είναι το Ευρωπαϊκό Συμβούλιο αυτής της εβδομάδας να μην εστιαστεί αποκλειστικά στην Τουρκία. Αυτήν τη Δευτέρα, κατά τη συνάντηση των υπουργών Εξωτερικών, η φινλανδική Προεδρία χειρίστηκε με επιτυχία τα προβλήματα που δημιούργησε η άρνηση εφαρμογής του Πρωτοκόλλου της Άγκυρας. Μάλιστα, προκειμένου να επιλύσει τη σύγκρουση, το Συμβούλιο επιβεβαίωσε την πρόταση της Επιτροπής να ανασταλεί η διαπραγμάτευση οκτώ κεφαλαίων στο πλαίσιο των ενταξιακών διαπραγματεύσεων της Τουρκίας. Ωστόσο, τα υπόλοιπα 27 κεφάλαια θα παραμείνουν ανοικτά προκειμένου να πραγματοποιηθούν νέες συνομιλίες και να σημειωθεί πρόοδος.
<P>
Σε αντίθεση με την εικόνα που δημιουργήθηκε, οι αποφάσεις τις οποίες έλαβαν τη Δευτέρα οι υπουργοί Εξωτερικών δεν οδήγησαν σε διακοπή των διαπραγματεύσεων με την Τουρκία, αλλά στην πραγματικότητα επιταχύνουν τη φάση των συνομιλιών. Εφόσον η διάσκεψη κορυφής επικυρώσει την απόφαση, οι διαπραγματευτές θα συνεχίσουν το έργο τους· δεν πρόκειται να σταματήσουν. Επίσης, το δεσμευτικό χρονοδιάγραμμα για την υπογραφή του Πρωτοκόλλου της Άγκυρας έχει πάψει να ισχύει. Έτσι διασφαλίζεται η δυνατότητα διεξαγωγής πιο ανοικτού διαλόγου, προκειμένου οι διαπραγματεύσεις να πραγματοποιηθούν με λιγότερες πιέσεις.
<P>
Όπως αναφέρθηκε νωρίτερα σήμερα, κατά τη συζήτηση της εξαίρετης έκθεσης του συναδέλφου μου κ. Stubb, η διασφάλιση της ικανότητας ένταξης είναι ευθύνη της Ευρωπαϊκής Ένωσης και όχι των υποψηφίων χωρών. Γι' αυτό είναι αναγκαία η συζήτηση των θεσμικών θεμάτων στο Ευρωπαϊκό Συμβούλιο.
<P>
Κυρία Lehtomäki, όλοι γνωρίζουμε ότι επικρατεί συναίνεση ως προς την ανάγκη ύπαρξης της Συνθήκης, όμως πρέπει να εξετάσουμε τις πραγματικές επιλογές. Θεωρώ ότι η φινλανδική Προεδρία έχει επιτελέσει εξαιρετικό έργο στη διαδικασία προετοιμασίας, όμως τώρα πρέπει να προχωρήσουμε στην ουσιαστική ανάλυση της κατάστασης και να εξετάσουμε τις επιλογές που έχουμε στη διάθεσή μας.
<SPEAKER ID="334" NAME="Poul Nyrup Rasmussen" AFFILIATION="PSE">
(EN) Κύριε Πρόεδρε, θέλω να ευχαριστήσω την Προεδρεύουσα του Συμβουλίου και τον Πρόεδρο της Επιτροπής για το εξαιρετικό τους έργο. Πετύχατε πάρα πολλά, ενώ επίσης πραγματοποιήσατε προετοιμασίες για τη Μέση Ανατολή και την επίτευξη περαιτέρω προόδου.
<P>
Θέλω απλώς να επαναλάβω τα όσα σας πρότεινε ο αγαπητός μου φίλος και συνάδελφος πρόεδρος της Ομάδας των Σοσιαλιστών ως μια προσφορά την οποία δεν μπορείτε να αρνηθείτε - μια σικελική προσφορά. Επιτρέψτε μου να πω με κάθε σοβαρότητα ότι, ναι, επιθυμούμε να συνεχιστεί η πρόοδος με την Τουρκία και δεν θέλουμε να κλείσουμε την πόρτα στα Βαλκάνια.
<P>
Προκειμένου, όμως, να διασφαλίσουμε ότι οι πολίτες θα μας υποστηρίξουν, πρέπει να κάνουμε περισσότερα. Οι πολίτες ανησυχούν και νοιώθουν ανασφαλείς. Δεν έχουν απαντήσεις όσον αφορά τις ευκαιρίες απασχόλησής τους ή τις εκπαιδευτικές προοπτικές των παιδιών τους. Έχουν μήπως κάτι κοινό αυτά τα δύο στοιχεία; " απάντηση είναι καταφατική. Οι πολίτες της Ευρωπαϊκής Ένωσης δεν αισθάνονται σίγουροι για τη διεύρυνση. Συνεπώς, για να αποδειχθεί επιτυχής η διεύρυνση τώρα και στο μέλλον, χρειαζόμαστε περισσότερες θέσεις απασχόλησης, οφείλουμε να συνδυάσουμε τον ανταγωνισμό με την κοινωνική ασφάλεια, και επ' αυτού μπορεί να είναι σημαντική η συμβολή του Κόμματος των Ευρωπαίων Σοσιαλιστών και της Σοσιαλιστικής Ομάδας.
<P>
Δεν με εξέπληξε η αναφορά του κ. Watson στον ανταγωνισμό. Με εκπλήσσει, όμως, το γεγονός ότι δεν γνώριζε τη θέση μας. Δεν διαφωνούμε με τον ανταγωνισμό αλλά με μια μονόπλευρη προσέγγιση του ανταγωνισμού. " μόνη πρόσφορη προσέγγιση στη σύγχρονη εποχή είναι ο συνδυασμός της κοινωνικής ασφάλειας σε ένα νέο πλαίσιο με τον ανταγωνισμό. Αυτή είναι μια προσφορά την οποία δεν μπορείτε να αρνηθείτε, κύριε Πρόεδρε της Επιτροπής. Την έχω εδώ, με την υπογραφή μου, καθώς και με τους χαιρετισμούς μου και με τους χαιρετισμούς του καλού μου φίλου, Martin Schulz και του Jacques Delors - ενός εκ των προκατόχων σας.
<P>
Περί τίνος πρόκειται; Είναι απλό. Είναι η εξής δήλωση: ακούστε, αγαπητοί πολίτες, η Ευρώπη προσφέρει την αναγκαία προστιθέμενη αξία η οποία διασφαλίζει ότι τα ευρωπαϊκά κράτη πρόνοιας στη διεθνή οικονομία δεν θα επιδοθούν σε ανταγωνισμό προς την κατεύθυνση του κοινωνικού ντάμπινγκ, αλλά σε ανταγωνισμό για αυξημένα προσόντα, καλύτερη οργάνωση του κράτους πρόνοιας στις χώρες μας και μεταρρυθμίσεις. Δεν θα είναι μεταρρυθμίσεις οι οποίες θα στερήσουν πράγματα από τους πολίτες, όπως φοβούνται, αλλά ειλικρινείς μεταρρυθμίσεις: θα προβούμε σε μεταρρυθμίσεις και η κατάσταση δεν θα είναι η ίδια όπως στο παρελθόν. Θα είναι καλύτερη.
<P>
Αυτό που λέω είναι το εξής: ας ενώσουμε τώρα τις δυνάμεις μας και ας στείλουμε ένα σαφές μήνυμα, όχι μόνο στο εαρινό Συμβούλιο, αλλά σε κάθε Ευρωπαϊκό Συμβούλιο. Πρέπει να αποτελεί σταθερό στοιχείο της ημερήσιας διάταξης προς όφελος των πολιτών, της διεύρυνσης και της ενότητας της Ευρωπαϊκής Ένωσης.
<SPEAKER ID="335" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, οι συνομιλίες μεταξύ της ΕΕ και της Τουρκίας σχετικά με την ένταξη είναι μια μακρά διαδικασία. Είναι κατανοητό ότι οι ενταξιακές διαπραγματεύσεις εγείρουν πολλά ερωτήματα, αλλά και αμφιβολίες. " πιθανή ένταξη της Τουρκίας θα αλλάξει τα σύνορα της Ευρώπης πολιτικά, οικονομικά και στρατηγικά, αν και όχι γεωγραφικά. " Τουρκία είναι και θα παραμείνει μια ασιατική χώρα από γεωγραφικής απόψεως: μόνο ένα μικρό τμήμα της Κωνσταντινούπολης είναι στην ευρωπαϊκή πλευρά.
<P>
Χρειάζεται υπομονή. Πρέπει να περιμένουμε υπομονετικά να δούμε πώς θα εξελιχθεί η Τουρκία και πώς θα εκπληρώσει τα ενταξιακά κριτήρια. Δεν θα είναι εύκολο για την Τουρκία να προσαρμοστεί γρήγορα σε όλες τις αλλαγές. " απόφαση για την προσχώρηση της Φινλανδίας στην ΕΕ πριν από 10 χρόνια ήταν δύσκολη και το ίδιο ισχύει για όλα τα νέα κράτη μέλη. Για την Τουρκία είναι πολύ δυσκολότερο, καθώς η ΕΕ απαιτεί τόσες πολλές αλλαγές. " Τουρκία δεν είναι έτοιμη να ενταχθεί αυτήν τη στιγμή, αλλά πρέπει να ομολογήσουμε ότι ούτε η ΕΕ είναι έτοιμη αυτήν τη στιγμή να δεχτεί την Τουρκία ως μέλος. Δεν έχει έρθει η ώρα. Ζητούνται πολλά από τους πολίτες και τους παράγοντες λήψης των αποφάσεων στον δρόμο προς τη συμφωνία.
<P>
Για να επιτύχει η διεύρυνση, ωστόσο, πρέπει επίσης να εστιάσουμε την προσοχή μας στη δική μας εσωτερική ανάπτυξη. " μοίρα της Συνταγματικής Συνθήκης είναι, συνεπώς, σημαντική. " υπουργός Lehtomäki επιτέλεσε εξαίσιο έργο. Πραγματοποίησε συνομιλίες με όλα τα κράτη μέλη, και θα ήθελα με αυτήν την ευκαιρία να ρίξει φως σε αυτές τις συζητήσεις εδώ στο Κοινοβούλιο. " διαφάνεια είναι ο μόνος τρόπος να τεθεί σε ισχύ στο μέλλον η Συνταγματική Συνθήκη με κάποιο σχήμα ή μορφή.
<SPEAKER ID="336" NAME="Bernat Joan i Marí" AFFILIATION="Verts/ALE">
(EN) Κύριε Πρόεδρε, υπάρχουν πολλές σημαντικές παράμετροι ως προς το θέμα της διεύρυνσης. Όσον αφορά την Τουρκία, μπορούμε να καταλήξουμε σε συμφωνία σχετικά με την πορεία της διεύρυνσης βάσει των κριτηρίων της Κοπεγχάγης. Αναγνωρίζω τις δυσκολίες τις οποίες συνεπάγεται η προοπτική ένταξης της Τουρκίας στην Ευρωπαϊκή Ένωση, αλλά θέλω επίσης να επισημάνω τους κινδύνους τους οποίους αντιμετωπίζουμε επί του παρόντος. Πληροφορούμαι ότι αυξάνεται ο ευρωσκεπτικισμός μεταξύ του τουρκικού πληθυσμού, κάτι που εξέφρασε με σαφήνεια ο Orhan Pamuk, κάτοχος του βραβείου Νόμπελ, ο οποίος έγραψε για τη λύπη ενός τμήματος της τουρκικής κοινωνίας ενόψει αυτής της εξέλιξης.
<P>
Τα ευρωπαϊκά θεσμικά όργανα πρέπει να χειριστούν τη διαδικασία με την αναγκαία ευφυΐα και νηφαλιότητα, έτσι ώστε να οδηγηθούμε στο επιθυμητό αποτέλεσμα, δηλαδή στην ένταξη της Τουρκίας στην Ευρωπαϊκή Ένωση και στην εκπλήρωση των κριτηρίων της Κοπεγχάγης. Ωστόσο, δεν πρέπει επίσης να λησμονούμε την παράδοξη κατάσταση που δημιουργεί το γεγονός ότι ορισμένα κράτη μέλη της ΕΕ δεν έχουν εκπληρώσει τα κριτήρια της Κοπεγχάγης.
<P>
Χαίρομαι, επίσης, ιδιαιτέρως για την πρόοδο που σημειώνει η Κροατία, και ευελπιστώ ότι την ίδια πορεία θα ακολουθήσει στο μέλλον και το Μαυροβούνιο, προσφέροντας ένα καλό παράδειγμα του πώς πρέπει να προσεγγίσουμε τα Δυτικά Βαλκάνια.
<SPEAKER ID="337" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θα ήθελα να αναφερθώ σε δύο σημεία σχετικά με το επερχόμενο Ευρωπαϊκό Συμβούλιο.
<P>
Το πρώτο είναι οι πολιτικές μετανάστευσης. Ένα πρόσφατο έγγραφο του Συμβουλίου Άμυνας αναφέρει: " παγκοσμιοποίηση θα παραγάγει νικητές και ηττημένους σε επίπεδο κρατών, περιφερειών και κοινωνιών. Στην Αφρική ο μέσος όρος ζωής θα είναι τα 22 χρόνια, ενώ ο πληθυσμός θα συγκεντρώνεται σε μεγαπόλεις με πολλούς ανέργους και συνέπειες στην ανθρωπιστική καταστροφή, την απόγνωση και τη μετανάστευση. Επομένως, εφόσον η μετανάστευση είναι αποτέλεσμα της φτώχειας, η Σύνοδος θα έπρεπε να αντιμετωπίσει τις αιτίες της και όχι, με αποσπασματικό τρόπο και με κατασταλτικά μέτρα, τους ίδιους τους μετανάστες.
<P>
Το δεύτερο, κύριε Πρόεδρε, σχετίζεται με τη διεύρυνση της Ευρωπαϊκής Ένωσης, άρα και με την ενταξιακή πορεία της Τουρκίας. Οι αποφάσεις του Συμβουλίου Εξωτερικών, υπό τις περιστάσεις, κρίνονται ικανοποιητικές, διότι με αυτές στέλνεται ένα μήνυμα στην Τουρκία, ενώ ταυτόχρονα η Ευρωπαϊκή Ένωση αναλαμβάνει την ευθύνη να φανεί συνεπής στις θέσεις της μέχρι τέλους. Όσον αφορά το εμπόριο δε, που δεν αποτελεί αντικείμενο της ένταξης της Τουρκίας, δεν θα κουραστούμε να επαναλαμβάνουμε ότι δεν το απορρίπτουμε, φτάνει να μην οδηγήσει σε υποβάθμιση της Κυπριακής Δημοκρατίας ή σε αναβάθμιση του ψευδοκράτους. " Κυπριακή Δημοκρατία δουλεύει ασταμάτητα για τη βελτίωση των συνθηκών διαβίωσης των Τουρκοκυπρίων και, στην πραγματικότητα, οι δυσκολίες που αντιμετωπίζονται σε αυτήν την προσπάθεια απορρέουν από την παράνομη κατοχή του 37% της Κύπρου από την Τουρκία. Αυτό το μήνυμα πρέπει, αν μη τι άλλο, να μην τύχει άλλων εκπτώσεων, κύριε Πρόεδρε, χάριν σκοπιμοτήτων και ανταγωνιστικών συμφερόντων. Είναι προς το συμφέρον όλων για χάρη της ευελιξίας και του συμβιβασμού να μην καταργούνται βασικές αρχές και αξίες.
<SPEAKER ID="338" NAME="Ryszard Czarnecki" AFFILIATION="UEN">
(PL) Κύριε Πρόεδρε, θα ήθελα να ευχαριστήσω τον κ. Barroso που έχει αναγάγει τη δημιουργία του Ευρωπαϊκού Ινστιτούτου Τεχνολογίας σε μία από τις προτεραιότητες της Ευρωπαϊκής Ένωσης. Είναι ένα σημαντικό όργανο που, προκειμένου να είναι αποτελεσματικό, πρέπει να έχει τα γραφεία του σε αρκετά κράτη μέλη. Συμφωνώ με την άποψη του Επιτρόπου Figel ότι η Πολωνία πρέπει να είναι μεταξύ αυτών των χωρών, και η πολωνική κυβέρνηση πρότεινε το Wrocław. Είναι μια γνήσια ευρωπαϊκή πόλη, που πληροί όλες τις προϋποθέσεις να είναι μία από τις βάσεις του Ευρωπαϊκού Ινστιτούτου Τεχνολογίας.
<P>
Ο Πρόεδρος της Επιτροπής μίλησε επίσης για την προσωρινή αναστολή των διαπραγματεύσεων με την Τουρκία. Θα έλεγα, χρησιμοποιώντας μια μεταφορά από τον χώρο του αθλητισμού, ότι πρέπει να τοποθετήσουμε έναν πήχη που οι Τούρκοι θα κληθούν να υπερπηδήσουν. Αλλά ο πήχης αυτός πρέπει να τοποθετηθεί σε ρεαλιστικό ύψος. Για παράδειγμα, δύο μέτρα και έξι εκατοστά για τους άνδρες και δύο μέτρα για τις γυναίκες, κάτι που είναι εφικτό, και όχι πέντε μέτρα. Σε αυτό το ύψος, οι αυστηρές απαιτήσεις δεν είναι τίποτα άλλο από ένα πρόσχημα για να μην επιτρέψουμε ποτέ στην Τουρκία να ενταχθεί στην Ευρωπαϊκή Ένωση.
<P>
Είμαι ικανοποιημένος που σήμερα μιλήσαμε για την εισδοχή της Κροατίας, που θα ακολουθηθεί από κράτη των Δυτικών Βαλκανίων. Συζητάμε το θέμα αυτό σήμερα που μια αντιπροσωπεία από το Μαυροβούνιο επισκέπτεται το Κοινοβούλιο μάς. Είναι σημείο των καιρών. Ο κ. Cohn-Bendit μίλησε για παράθυρα από τα οποία οι μετανάστες εισέρχονται στην Ευρώπη. Το πρόβλημα έγκειται στο γεγονός ότι, βασικά, μπαίνουν τόσο από τις πόρτες όσο και από τα παράθυρα.
<P>
" διεύρυνση της Ευρωπαϊκής Ένωσης είναι απαραίτητη, πιο απαραίτητη από τις θεσμικές μεταρρυθμίσεις.
<SPEAKER ID="339" NAME="Nigel Farage" AFFILIATION="IND/DEM">
(EN) Κύριε Πρόεδρε, βρισκόμαστε στη λήξη μιας ελάχιστα θεαματικής Προεδρίας, και ίσως πρέπει να είμαστε ευγνώμονες για αυτό. Υποθέτω ότι θα υπάρξουν περισσότερα πυροτεχνήματα με τους Γερμανούς το προσεχές εξάμηνο!
<P>
Καθώς πλησιάζουμε προς αυτήν τη διάσκεψη κορυφής, υποπτεύομαι ότι το πρώτο θέμα της ειδησεογραφίας θα είναι η Τουρκία, ενώ δεν αποκλείεται να ακούσουμε περισσότερες αναφορές στην αλλαγή του κλίματος. Εκείνο που με προβληματίζει είναι οι συζητήσεις στον τομέα της ελευθερίας, της ασφάλειας και της δικαιοσύνης. Τον Σεπτέμβριο, στο Τάμπερε, έγινε μια απόπειρα σε αυτόν τον τομέα να μεταβούμε από το καθεστώς του εθνικού δικαιώματος αρνησικυρίας στο καθεστώς της ειδικής πλειοψηφίας. Όσοι προερχόμαστε από χώρες με παράδοση εφαρμογής του εθιμικού δικαίου πιστεύουμε ότι το δικαίωμά μας σε δίκη από σώμα ενόρκων, το τεκμήριο της αθωότητας και η προστασία κατά της παράνομης κράτησης είναι αναφαίρετα. Δεν θέλουμε να εκμεταλλευτεί η Ευρωπαϊκή Ένωση τα όσα φρικτά έχουν συμβεί ανά τον κόσμο ως μια χρήσιμη κρίση προκειμένου να αυξήσει τις εξουσίες της. Άλλωστε, αν στερήσουμε από τους πολίτες την ελευθερία και τις ατομικές τους ελευθερίες στο όνομα της καταπολέμησης της τρομοκρατίας, έχουμε ουσιαστικά παραχωρήσει τη νίκη στους τρομοκράτες.
<SPEAKER ID="340" NAME="Alessandro Battilocchio" AFFILIATION="NI">
(IT) Κύριε Πρόεδρε, κυρίες και κύριοι, λαμβάνω τον λόγο εξ ονόματος του νέου Ιταλικού Σοσιαλιστικού Κόμματος. Την προηγούμενη εβδομάδα είχα την ευκαιρία να συμμετάσχω στις Βρυξέλλες σε μια ενδιαφέρουσα διεθνή διάσκεψη σχετικά με τον ρόλο της Ευρωπαϊκής Ένωσης στην προαγωγή της δημοκρατίας στον κόσμο.
<P>
Πολλοί εκπρόσωποι τρίτων χωρών υπογράμμισαν την ανεπιφύλακτη πίστη τους για την υποστήριξη που μπορεί να προσφέρει η Ευρωπαϊκή Ένωση στις διαδικασίες εκδημοκρατισμού και, συνεπώς, στην ενίσχυση της γεωπολιτικής σταθερότητας και της ειρήνης σε παγκόσμιο επίπεδο. " διαδικασία της διεύρυνσης και η πολιτική γειτονίας έχουν αποδειχθεί αξιόπιστα μέσα για την επίτευξη αυτών των στόχων. Διαπίστωσα ότι οι προσδοκίες τους είναι πολύ υψηλές, καθώς επίσης ότι η δημοκρατική διαδικασία στην Ευρώπη παρουσιάζει ακόμη κάποιες ατέλειες που καθιστούν αναγκαίες ορισμένες θεσμικές μεταρρυθμίσεις.
<P>
Το σχέδιο D για τη δημοκρατία, τον διάλογο και τη συζήτηση που προτείνει για το τρέχον έτος η Επιτροπή, είναι το πρώτο βήμα προς τη σωστή κατεύθυνση, αλλά, για να αποκτήσει η Ευρωπαϊκή Ένωση τον ρόλο που της αρμόζει σε διεθνές επίπεδο και στην εξωτερική πολιτική, οφείλει πρώτα να αντιμετωπίσει η ίδια ορισμένα βασικά προβλήματα που δεν επιδέχονται πλέον αναβολής. Για λόγους συντομίας θα αναφέρω μόνον τρία: πρώτον, την επικύρωση του Συντάγματος· δεύτερον, το ζήτημα της ενιαίας έδρας στον Ο"Ε· και, τέλος, αλλά εξίσου σημαντικό, την ενεργειακή ασφάλεια. " Ευρωπαϊκή Ένωση οφείλει να εκπονήσει ένα στρατηγικό σχέδιο για τις ανανεώσιμες και εναλλακτικές πηγές ενέργειας, προκειμένου να ξεφύγει από την αδύναμη θέση έναντι των μεγαλύτερων εταίρων της και να μπορεί να παρεμβαίνει δυναμικά ακόμη και στις μεγαλύτερες κρίσεις, ανεξάρτητα από τα οικονομικά συμφέροντα.
<SPEAKER ID="341" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, το Συμβούλιο θα συνεδριάσει αυτήν την εβδομάδα για να συζητήσει μια σειρά σημαντικών θεμάτων τα οποία θα απασχολήσουν και την προσεχή Προεδρία.
<P>
Πρώτον, η φινλανδική Προεδρία θα ενημερώσει σχετικά με τις άτυπες διαβουλεύσεις της με τα κράτη μέλη όσον αφορά το μέλλον του Ευρωπαϊκού Συντάγματος. Ευελπιστώ ότι η συζήτηση αυτού του θέματος θα διεξαχθεί κατά τρόπο ανοικτό και διαφανή, όπως οφείλει το Συμβούλιο. Γνωρίζουμε ότι εκφράζονται πολύ σοβαρές επιφυλάξεις ως προς την προώθηση του Συντάγματος σε ορισμένες χώρες. " βρετανική κυβέρνηση εκπέμπει ανάμικτα μηνύματα και εμφανίζεται βαθύτατα διχασμένη, η απερχόμενη ολλανδική κυβέρνηση δεν επιθυμεί νέο δημοψήφισμα, ενώ η γερμανική κυβέρνηση επιθυμεί να διατηρήσει όσο το δυνατόν περισσότερα από τα στοιχεία του σημερινού Συντάγματος. Κατανοώ, συνεπώς, τη θέση της Προεδρίας όσον αφορά το έργο που καλείται να επιτελέσει σε αυτόν τον τομέα.
<P>
Ένα πράγμα, όμως, είναι σαφές: υπάρχει ελάχιστος ενθουσιασμός για το Σύνταγμα. Τα μέλη της Ομάδας των Φιλελευθέρων πρέπει ίσως να λάβουν υπόψη τη δήλωση του βρετανού ηγέτη των Φιλελευθέρων Δημοκρατών, ο οποίος το χαρακτήρισε εχθές "βασανισμένο έγγραφο". Αναρωτιέμαι αν συμφωνεί με αυτό ο κ. Duff.
<P>
Απηύθηνα έκκληση να αφήσουμε πίσω μας αυτό το θέμα και να εστιάσουμε την προσοχή μας σε μια πραγματική ατζέντα μεταρρυθμίσεων, η οποία θα καθιστά όντως την Ευρωπαϊκή Ένωση πιο εξωστρεφή, ευέλικτη και ανταγωνιστική. Κατά τη γνώμη μου, με αυτόν επίσης τον τρόπο θα μπορέσουμε να αποκαταστήσουμε την εμπιστοσύνη στην Ευρώπη - και όχι ασφαλώς αν στηριζόμαστε στα φυλλάδια του Κόμματος των Ευρωπαίων Σοσιαλιστών, τα οποία θα έχουν ξεχαστεί πολύ σύντομα.
<P>
Το Συμβούλιο συζήτησε επίσης ιδέες σχετικά με το μέλλον του τομέα δικαιοσύνης και εσωτερικών υποθέσεων. Είναι σαφές ότι δεν έχουμε εξετάσει επαρκώς τρόπους βελτίωσης της διακυβερνητικής συνεργασίας. Πρέπει τώρα να προχωρήσουμε προς αυτήν την κατεύθυνση και να αναζητήσουμε καινοτόμους τρόπους βελτίωσης της λειτουργικότητας ενός τέτοιου συστήματος.
<P>
Ευελπιστώ ότι θα λάβουμε επίσης σοβαρά υπόψη τα σχόλια του κ. Barroso, ο οποίος δήλωσε ότι επιθυμεί την επιτάχυνση των διαρθρωτικών μεταρρυθμίσεων στην Ευρώπη. Έχει δίκιο. Μόνο τέτοιες πρακτικές πρωτοβουλίες θα βελτιώσουν την εικόνα που έχουν οι πολίτες για την Ευρώπη, και εγώ τουλάχιστον την επικροτώ.
<SPEAKER ID="342" NAME="Reino Paasilinna" AFFILIATION="PSE">
(FI) Κύριε Πρόεδρε, Υπουργέ Lehtomäki, κυρίες και κύριοι, η απόφαση για την Τουρκία -η οποία κατά κάποιον τρόπο μπήκε στον πάγο- ήταν η σωστή. Έπρεπε να γίνει. " Τουρκία δεν ήταν έτοιμη για πολιτικές λύσεις. Σκεφτείτε απλά τις πολιτισμικές αλλαγές: ούτε και αυτές θα είναι τόσο εύκολες.
<P>
Ούτε η Ευρώπη μπορεί να επιτύχει τους στόχους της, ωστόσο. Και γιατί αυτό; Υστερούμε στην έρευνα, στην ανάπτυξη προϊόντων και στην καινοτομία, και θα συνεχίσουμε να μένουμε όλο και πιο πίσω. Για παράδειγμα, στον τομέα των πληροφοριών και των επικοινωνιών, του οποίου το μερίδιο στο ΑΕγχΠ είναι 40%, εμείς σερνόμαστε πρόσχαρα πίσω από τους ανταγωνιστές μας. " κατάσταση όσον αφορά τους ερευνητές είναι πολύ άσχημη. Χρειαζόμαστε περισσότερους, αλλά αντ' αυτού τους χάνουμε. Τα γραφειοκρατικά εμπόδια είναι τεράστια, οι εκπαιδευτικές μας εγκαταστάσεις είναι ανεπαρκείς, η οικονομική μας ανάπτυξη είναι αργή, το αναπτυξιακό μας έργο μη ικανοποιητικό και οι ευγενείς στόχοι της Λισαβόνας μάς γλιστρούν μέσα από τα χέρια. " ενεργειακή εξάρτηση και η κατανάλωση αυξάνονται και η αυτάρκειά μας φθίνει. Μόνοι μας δημιουργήσαμε αυτές τις κρίσεις - εντελώς μόνοι μας.
<P>
Στη διάσκεψη κορυφής πρέπει να επιτευχθεί συμφωνία, ή τουλάχιστον να γίνει μια συζήτηση, για τη γρήγορη ανεύρεση ενός σωσιβίου: πρέπει να υπάρξει μια δραματική βελτίωση στην ανάπτυξη της έρευνας. Ορισμένοι από εμάς δώσαμε σχετικά παραδείγματα. Το έβδομο πρόγραμμα πλαίσιο για την έρευνα και την ανάπτυξη δεν είναι αρκετό, ούτε και το Συμβούλιο Έρευνας ή το Ευρωπαϊκό Ινστιτούτο Τεχνολογίας. Χρειαζόμαστε περισσότερα χρήματα, περισσότερη καινοτομία και περισσότερες επενδύσεις: ένα ευφυές σωσίβιο για το μέλλον της Ευρώπης. Αυτό έχουμε θέσει ως στόχο μας.
<SPEAKER ID="344" NAME="Andrew Duff" AFFILIATION="ALDE">
(EN) Κύριε Πρόεδρε, θέλω να ευχαριστήσω την Προεδρία για την παρουσίαση των αποτελεσμάτων των βολιδοσκοπήσεών της σχετικά με το μέλλον της Συνθήκης, παρότι θα περίμενε κανείς μια κάπως πληρέστερη παρουσίαση από μια Προεδρία η οποία επέδειξε τέτοια γνήσια προσήλωση στον στόχο της βελτίωσης της διαφάνειας. " αλήθεια είναι, όμως, ότι τα κράτη μέλη δεν μπορούν να σχηματίσουν εποικοδομητική άποψη όσον αφορά το μέλλον χωρίς μια συγκεκριμένη πρόταση επαναδιαπραγμάτευσης της Συνθήκης από την Επιτροπή ή την Προεδρία.
<P>
Θα έλεγα στον κ. Kirkhope ότι τουλάχιστον ο ηγέτης του κόμματός μου μιλάει για το θέμα, ενώ ο κ. Cameron μοιάζει να φοβάται πάρα πολύ ακόμη και να το θίξει!
<P>
" Προεδρία πρέπει να επισημάνει ότι δεν έχει καμία αξία να συμφωνούν απλώς τα κράτη μέλη ως προς το ότι επιθυμούν όλα να διασώσουν τη Συνθήκη, ενώ συγχρόνως εμποδίζουν την κατάργηση του εθνικού δικαιώματος αρνησικυρίας και την επέκταση της ψηφοφορίας με ειδική πλειοψηφία. Όσο λειτουργούν κατ' αυτόν τον τρόπο, θα έχουμε ακόμη περισσότερα άσχημα αποτελέσματα και αργή πρόοδο. Θα μπορούσε, λοιπόν, η Προεδρία να μας διαβεβαιώσει ότι, κατά τη διάσκεψη κορυφής, θα τονίσει την παράλογη αντίφαση μεταξύ αυτών των δύο θέσεων;
<SPEAKER ID="345" NAME="Vittorio Agnoletto" AFFILIATION="GUE/NGL">
(IT) Κύριε Πρόεδρε, κυρίες και κύριοι, πρέπει να επισημάνουμε το γεγονός ότι η Τουρκία εμπαίζει την Ευρώπη και τις διαπραγματεύσεις για την ένταξή της στην Ευρωπαϊκή Ένωση.
<P>
" διαδικασία των δημοκρατικών μεταρρυθμίσεων έχει παγώσει τελείως στην Άγκυρα. " κατάργηση του άρθρου 301 του Ποινικού Κώδικα σχετικά με την ελευθερία έκφρασης έχει αναβληθεί επ' αόριστον, και στον φάκελο της Κύπρου παρακολουθούμε έναν καταιγισμό προτάσεων και αντιπροτάσεων εκ μέρους του κ. Ερντογάν, οι οποίες στην πραγματικότητα αποσκοπούν στην αποφυγή της επικύρωσης του Πρωτοκόλλου της Άγκυρας.
<P>
Τέλος δεν πρέπει να λησμονούμε το κουρδικό ζήτημα και αυτό της αναγνώρισης των θεμελιωδών δικαιωμάτων του κουρδικού λαού, τα οποία εξακολουθούν να καταπατούνται. Επαναλαμβάνω ότι η Ομάδα μου τάσσεται υπέρ της ένταξης της Τουρκίας στην Ευρωπαϊκή Ένωση, αλλά είναι πλέον σαφές ότι ο Πρωθυπουργός Ερντογάν αποφάσισε να προσεγγίσει περισσότερο τον ακραίο εθνικισμό και τους κεμαλικούς τούρκους στρατιωτικούς παρά την Ευρώπη.
<P>
Αντί να αναδείξει τη δημοκρατία και το κράτος δικαίου ως καίρια σημεία μιας νέας πολιτικής εκσυγχρονισμού της Τουρκίας στο πλαίσιο των ενταξιακών διαπραγματεύσεων, ο κ. Ερντογάν επέλεξε σαφώς, τουλάχιστον επί του παρόντος, να αποτελέσει την αιχμή του δόρατος της παλιάς Τουρκίας. Για τον λόγο αυτόν, συμφωνούμε με την απόφαση της Επιτροπής να αναστείλει ουσιαστικά τις διαπραγματεύσεις σε οκτώ σημαντικά κεφάλαια των διμερών συμφωνιών.
<P>
" Τουρκία θα πρέπει να καταλάβει ότι οι πύλες της Ευρώπης παραμένουν ανοικτές, αλλά για μια δημοκρατική Τουρκία που θα σέβεται τα δικαιώματα των λαών και τις θεμελιώδεις ελευθερίες όλων, Τούρκων και Κούρδων της Τουρκίας. Τον λόγο τώρα έχει η πλευρά του κ. Ερντογάν.
<SPEAKER ID="346" NAME="Zbigniew Krzysztof Kuźmiuk" AFFILIATION="UEN">
.- (PL) Κύριε Πρόεδρε, θέλω να επιστήσω την προσοχή σας στο πολύ σοβαρό πρόβλημα των σχέσεων της Ευρωπαϊκής Ένωσης με την Τουρκία και, συγκεκριμένα, τα προβλήματα της ενεργειακής ασφάλειας και του εμπορίου. Όσον αφορά το πρώτο ζήτημα, θέλω να επισημάνω ότι η Ρωσία εξακολουθεί να χρησιμοποιεί τον εφοδιασμό των πρώτων υλών που χρησιμοποιούμε για να παράγουμε ενέργεια ως πολιτικό εργαλείο για να επηρεάσει τόσο τα κράτη μέλη της Ευρωπαϊκής Ένωσης όσο και τρίτες χώρες. " Ρωσία προσπαθεί επίσης να εκπονήσει μια νέα συμφωνία με την Ευρωπαϊκή Ένωση και επιθυμεί να ενταχθεί στον Παγκόσμιο Οργανισμό Εμπορίου, ενώ την ίδια στιγμή παραβιάζει τις θεμελιώδεις αρχές επιβάλλοντας περιορισμούς στην εισαγωγή προϊόντων στις αγορές της για πολιτικούς σκοπούς.
<P>
Ένα παράδειγμα αυτής της συμπεριφοράς είναι το εμπάργκο στις εισαγωγές πολωνικών καταναλωτικών αγαθών που επέβαλε πριν από έναν χρόνο στη ρωσική αγορά. Αυτό κόστισε στους πολωνούς επιχειρηματίες εκατοντάδες εκατομμύρια ευρώ. Πρόκειται για μια περίπτωση όπου η ευρωπαϊκή αλληλεγγύη είναι πιο απαραίτητη από ποτέ. Δυστυχώς, αυτή η αλληλεγγύη δεν ήταν εμφανής τους τελευταίους μήνες, ενώ αντίθετα η περίπτωση του πολωνικού βέτο, που μπλόκαρε την έναρξη των διαπραγματεύσεων μεταξύ της Ένωσης και της Ρωσίας, οδήγησε σε πιο συχνές αναφορές στην αλληλεγγύη ως απαραίτητο εργαλείο για την επίλυση των σοβαρότερων προκλήσεων που αντιμετωπίζει η Ευρωπαϊκή Ένωση.
<P>
Ελπίζω ότι η επερχόμενη γερμανική Προεδρία θα θυμηθεί αυτήν την αρχή και θα την εφαρμόσει ουσιαστικά όταν θα ηγείται του έργου του Ευρωπαϊκού Συμβουλίου.
<SPEAKER ID="347" NAME="Patrick Louis" AFFILIATION="IND/DEM">
(FR) Κύριε Πρόεδρε, η Γερμανική Προεδρία της Ευρωπαϊκής Ένωσης φαίνεται ότι θα αποτελέσει δοκιμασία. Δοκιμασία της ικανότητας των θεσμικών οργάνων να λαμβάνουν υπόψη τη βούληση των εθνών. " περίοδος περίσκεψης θα τελειώσει και το εμπόδιο των γαλλικών εκλογών θα έχει ξεπεραστεί. Αυτοί που δεν θέλησαν να αποδεχθούν τον θάνατο της Συνταγματικής Συνθήκης θα έχουν την ευκαιρία να περάσουν στην επίθεση.
<P>
Διαχωρισμός, αποσύνδεση, σαλαμοποίηση: οι συνταγές είναι πολλές, τα σχέδια πολλά, όμως κανένα από αυτά δεν προτείνει μια πραγματική εναλλακτική λύση στο υπερεθνικό σχέδιο. Εξετάζονται μόνον τα μέσα να ξεπεραστούν το ολλανδικό και το γαλλικό δημοψήφισμα, και οι θέσεις που υιοθέτησε οι απειλές που διατύπωσε πρέπει να πω η κ. Μέρκελ δεν προοιωνίζουν τίποτε καλό. Μπορεί, βέβαια, εντός του Κοινοβουλίου μας αυτοί που αντιτίθενται στο Σύνταγμα μόλις και μετά βίας να είναι ανεκτοί, ωστόσο όμως να μην ξεχνάτε ότι ο λαός τους ακούει.
<P>
Υπό αυτές τις συνθήκες, μπορώ μόνο να επαναλάβω τις προειδοποιήσεις μου. " γερμανική Προεδρία δεν πρέπει να είναι η Προεδρία που θα διαπράξει ανεπανόρθωτη ζημιά αναβιώνοντας ένα Σύνταγμα που κανείς δεν θέλει, εκτός από το σύστημα, και τολμώ να ελπίζω ότι αυτό το Κοινοβούλιο δεν είναι απλά μια αίθουσα που αποτελεί την ηχώ του συστήματος, αλλά ένα Κοινοβούλιο που φιλοδοξεί ακόμη να εκπροσωπεί τα έθνη της Ευρώπης, έθνη που θέλουν να παραμείνουν κύριοι του δικού τους πεπρωμένου στη δική τους επικράτεια, να είναι, δηλαδή, κυρίαρχα έθνη.
<SPEAKER ID="348" NAME="Koenraad Dillen" AFFILIATION="NI">
(NL) Κύριε Πρόεδρε, η τουρκική κυβέρνηση έχει δηλώσει ότι δεν θα υποκύψει σε αυτό που η ίδια περιγράφει ως πίεση από την πλευρά των Κυπρίων για την υιοθέτηση από την Άγκυρα των λεγόμενων μονομερών μέτρων προκειμένου να επιλυθούν τα προβλήματα μεταξύ Τουρκίας και Λευκωσίας. Φαίνεται ότι η Ευρωπαϊκή Ένωση, στην οποία η Τουρκία επιθυμεί διακαώς να ενταχθεί, υπέκυψε στην πίεση της Κύπρου. " τουρκική κυβέρνηση γνωστοποίησε τώρα ότι δεν θα υιοθετήσει τα λεγόμενα μονομερή μέτρα, με άλλα λόγια, δεν θα προβεί σε συμβιβασμό μαζί μας όσον αφορά τις συμφωνίες που περιέχονται στο Πρωτόκολλο της Άγκυρας που αφορά την Κύπρο.
<P>
Ελπίζω πραγματικά ότι, αύριο και μεθαύριο, το Ευρωπαϊκό Συμβούλιο θα επωφεληθεί της ευκαιρίας να εξετάσει με πολλή επιμέλεια και προσοχή το θέμα, διότι δεν πρόκειται απλά για τα μονομερή μέτρα, αλλά για μια κατάσταση που είναι απολύτως ξεκάθαρη και μπορεί να περιγραφεί σε λίγες γραμμές. Το γεγονός είναι πως είναι απαράδεκτο το ότι ένα υποψήφιο κράτος μέλος που διατηρεί υπό παράνομη στρατιωτική κατοχή ένα μέρος του εδάφους ενός άλλου κράτους μέλους της ΕΕ εδώ και πάνω από τριάντα χρόνια θα μπορέσει να γίνει κράτος μέλος αυτής της Ένωσης και -λες και δεν ήταν αρκετό- μπορεί να θεωρεί δίκαιο να πετάει το μπαλάκι στο θύμα, διότι αυτή είναι στην ουσία η πραγματικότητα. Το γεγονός ότι ο Ερντογάν αρνείται να ανοίξει τους τουρκικούς λιμένες και αερολιμένες δεν είναι παρά λογική συνέπεια της ιμπεριαλιστικής στάσης της Τουρκίας έναντι της Κύπρου. Οι διαπραγματεύσεις δεν πρέπει απλά να ανασταλούν, αλλά να διακοπούν επ' αόριστον.
<SPEAKER ID="349" NAME="Françoise Grossetête" AFFILIATION="PPE-DE">
(FR) Κύριε Πρόεδρε, κυρία Lehtomäki, κύριε Barroso, πρόσφατα ο κ. Barroso ανέφερε ότι θα ήταν άφρον να προχωρήσουμε σε περαιτέρω διεύρυνση χωρίς ρύθμιση του θεσμικού θέματος. Οι θεσμικοί μηχανισμοί ήδη δεν επιτρέπουν πλέον στην Ένωση να λειτουργήσει ικανοποιητικά. Αυτό συμβαίνει ιδιαίτερα όσον αφορά την ευρωπαϊκή μεταναστευτική πολιτική, που διαχειριζόμαστε με άσχημο τρόπο ως αποτέλεσμα του κανόνα της ομοφωνίας.
<P>
Το να δίδει κανείς την εντύπωση ότι οδηγείται σε πτώχευση σημαίνει πολύ απλά ότι διατρέχει τον κίνδυνο να θέσει σε κίνδυνο την Ευρωπαϊκή Ένωση. Προκειμένου η διαδικασία της διεύρυνσης να ολοκληρωθεί με την υποστήριξη του ευρωπαϊκού λαού, είναι κρίσιμης σημασίας να του προβληθεί η ανάγκη θέσπισης κατάλληλων θεσμών. Το θέμα της αέναης διεύρυνσης της Ευρώπης χωρίς τον καθορισμό συνόρων υπήρξε καθοριστικός παράγοντας στο "Όχι" της απόρριψης της Συνταγματικής Συνθήκης. " εξασφάλιση γεωγραφικού και πολιτικού πλαισίου στην Ευρωπαϊκή Ένωση φαίνεται ότι είναι προαπαιτούμενο προκειμένου να μπορέσουν οι λαοί να επανακτήσουν την Ευρώπη για τον εαυτό τους.
<P>
Όσον αφορά την Τουρκία, σημειώνω την απόφαση που έλαβε το Συμβούλιο να αναστείλει μερικώς τις διαπραγματεύσεις σε οκτώ από τα τριάντα πέντε κεφάλαια. Παρά ταύτα, εκτιμώ ότι αυτό είναι ένα μέτρο ανεπαρκές δεδομένου ότι η Τουρκία δεν έχει εκπληρώσει τις δεσμεύσεις της σχετικά με το Πρωτόκολλο της Άγκυρας. Πιστεύω, κατά συνέπεια, ότι αυτές οι διαπραγματεύσεις πρέπει να ανασταλούν στο σύνολό τους. Είναι αδιανόητο η Τουρκία να μην αναγνωρίζει ακόμη την ύπαρξη ενός κράτους μέλους της ΕΕ, δηλαδή της Κύπρου, της οποίας τμήμα διατηρεί υπό κατοχή επί 30 και πλέον έτη.
<P>
Τέλος, οφείλω να τονίσω την ικανότητα ένταξης. Αυτή η ικανότητα δεν είναι ανεξάντλητη. Επιπλέον, αυτή πρέπει να καταστεί κριτήριο διεύρυνσης, παρότι άλλα μας είπε η φινλανδική Προεδρία σήμερα το πρωί. Οφείλουμε να δράσουμε με υπευθυνότητα αντιμέτωποι με αυτό το σημαντικό θέμα των συνόρων της Ευρώπης.
<P>
Σχετικά με το θέμα της αλλαγής του κλίματος, θα έλεγα το εξής: είναι θέμα επείγουσας αντιμετώπισης, είναι η σημαντικότερη πρόκληση αυτού του αιώνα, απαιτεί παγκόσμια δέσμευση, και οι οποιεσδήποτε διαφορές πρέπει να ξεπεραστούν. Οφείλουμε να πείσουμε και τις άλλες οικονομικές δυνάμεις και να τις κάνουμε να θέλουν να μας βοηθήσουν. Εν ολίγοις, αναμένουμε ένα ισχυρό μήνυμα από αυτό το Ευρωπαϊκό Συμβούλιο και, κυρίως, όχι λόγια κενά περιεχομένου!
<SPEAKER ID="350" NAME="Robert Goebbels" AFFILIATION="PSE">
(FR) Κύριε Πρόεδρε, κυρίες και κύριοι, οποτεδήποτε λήγει η θητεία μιας Προεδρίας, σκέπτομαι την κραυγή "Ο Βασιλιάς πέθανε ζήτω ο Βασιλιάς". Μετά τη φινλανδική Προεδρία, η οποία σημείωσε αξιέπαινες επιδόσεις, η Ευρώπη ετοιμάζεται να εργαστεί υπό τον νέο Βασιλιά, τη Βασίλισσα, και εννοώ την κ. Μέρκελ. Οι Προεδρίες διαδέχονται η μία την άλλη το πρόβλημα παραμένει. Από το νέο έτος, η Ένωση θα εκπροσωπείται με 27 Επιτρόπους και 785 βουλευτές του ΕΚ: πρόκειται σαφώς για μια πληθωριστική διεργασία, η οποία διαταράσσει τη λειτουργία των θεσμικών οργάνων μας.
<P>
Εργάσθηκα πάντοτε για τη διεύρυνση της Ένωσης. " Ευρώπη ουδέποτε ήταν προορισμένη να παραμείνει μια λέσχη αποκλειστικά για χριστιανικά έθνη. Για τον λόγο αυτόν, στην Τουρκία πρέπει να δοθεί μια αξιόπιστη προοπτική προσχώρησης. " Τουρκία είναι κομμάτι της ιστορίας μας, του κοινού πολιτισμού μας: η Ιλιάδα διαδραματίστηκε στο λεγόμενο "ασιατικό" τμήμα της Τουρκίας. " Ευρώπη χρειάζεται μια δημοκρατική και λαϊκή Τουρκία που θα δρα ως σύνδεσμος ανάμεσα στους διαφόρους πολιτισμούς της λεκάνης της Μεσογείου.
<P>
Ωστόσο, πριν διευρυνθούμε εκ νέου, αν και μόνο προς την Κροατία, η Ένωσή μας πρέπει να μεταρρυθμιστεί, πρέπει να αλλάξει τις δομές της και τον τρόπο λειτουργίας της. Ήταν σοβαρό πολιτικό λάθος να προχωρήσουμε σε διαδοχικές διευρύνσεις χωρίς πρώτα να ενισχύσουμε τα θεσμικά όργανα. " Συνθήκη της Νίκαιας δεν είναι παρά πρόχειρη διευθέτηση. Παρότι η Φινλανδία το έχει μόλις επικυρώσει, το Σύνταγμα φαίνεται να έχει μπει στο χρονοντούλαπο. Ο προϋπολογισμός της Ένωσης είναι αξιολύπητος. Οι δημοσιονομικές προοπτικές δεν μοιάζουν καθόλου με αυτό που υποτίθεται ότι είναι. " Ένωση χρειάζεται γρήγορα δικούς της πόρους προκειμένου να αντιμετωπίσει τις οικονομικές, κοινωνικές και περιβαλλοντικές προκλήσεις μας.
<P>
Ιδωμένη από έξω, η Ευρώπη φαίνεται να είναι ένα είδος παραδείσου πάνω στη γη, πράγμα που εξηγεί και τον μεγάλο αριθμό δυνητικών μεταναστών, τόσο νόμιμων όσο και παράνομων. Ωστόσο, οι λαοί της Ευρώπης γνωρίζουν καλά τις ελλείψεις της Ένωσης και αναμένουν από τους ηγέτες τους πραγματικές πολιτικές αποφάσεις, όχι απλά το είδος λόγου που υπόσχεται πολλά, αλλά επιτυγχάνει ελάχιστα. " φινλανδική Προεδρία θα κατορθώσει άραγε να τερματίσει δυνατά; Υπάρχουν αμφιβολίες.
<SPEAKER ID="351" NAME="Sarah Ludford" AFFILIATION="ALDE">
(EN) Κύριε Πρόεδρε, ευελπιστώ ότι το Ευρωπαϊκό Συμβούλιο θα καταδικάσει τη Διάσκεψη για το Ολοκαύτωμα -ή, για να είμαι πιο ακριβής, τη "Διάσκεψη για την Άρνηση του Ολοκαυτώματος" η οποία μόλις πραγματοποιήθηκε στο Ιράν. Εκτιμώ το γεγονός ότι ο Πρόεδρος του Κοινοβουλίου το έπραξε σήμερα το πρωί. " Ευρωπαϊκή Ένωση επιβάλλεται να καταστήσει σαφή στο υψηλότερο δυνατό επίπεδο -στη διάσκεψη κορυφής των ευρωπαίων πρωθυπουργών- την αντίθεσή της προς αυτήν την εξοργιστική απόπειρα σκανδαλισμού και διάδοσης του μίσους.
<P>
Σχετικά με τη διεύρυνση, είναι πολύ απογοητευτικό το γεγονός ότι ορισμένες χώρες της ΕΕ και ορισμένοι βουλευτές του ΕΚ φαίνεται ότι αντιμετωπίζουν την Τουρκία με πολύ αρνητικούς όρους καταστροφής και απαισιοδοξίας. Στην πραγματικότητα, η ένταξη της Τουρκίας θα προσέφερε σημαντικά οφέλη στην ΕΕ. Βεβαίως, υπάρχουν προβλήματα και, πράγματι, η Τουρκία δεν τηρεί ορισμένες από τις νομικές της υποχρεώσεις, αλλά θα βοηθούσε ίσως την κατάσταση αν το Συμβούλιο τηρούσε επίσης την πολιτική του δέσμευση να τερματίσει την απομόνωση των Τουρκοκυπρίων. Το Ευρωπαϊκό Συμβούλιο πρέπει επίσης να τηρήσει την υπόσχεσή του να αφήσει ανοικτή την πόρτα στην ένταξη των χωρών των Βαλκανίων.
<P>
Ως προς την ενίσχυση της αποτελεσματικότητας της ΕΕ στην επιβολή του νόμου, το σχέδιο συμπερασμάτων του Ευρωπαϊκού Συμβουλίου μοιάζει με άσκηση ακροβασίας. Στην αρχή υπογραμμίζεται, ορθώς, ότι οι πολίτες μας επιθυμούν συγκεκριμένα αποτελέσματα όσον αφορά τη διασυνοριακή εγκληματικότητα και την τρομοκρατία και ότι η ΕΕ δεν ανταποκρίνεται επαρκώς σε αυτήν την επιθυμία. Στο τέλος, όμως, επιβεβαιώνονται απλώς οι αρχές της Συνταγματικής Συνθήκης - κάτι που είναι θαυμάσιο, αλλά δεν μας προσφέρει καμία μεσοπρόθεσμη λύση. Το γεγονός ότι το Συμβούλιο δεν μπόρεσε να συμφωνήσει σχετικά με ένα μέτρο μεταφοράς κρατουμένων λόγω της άσκησης αρνησικυρίας από ένα κράτος μέλος είναι ένα ακόμη παράδειγμα στον μακρύ κατάλογο αποτυχιών και αδράνειας. Οι εγκληματίες γελούν εις βάρος μας και εξακολουθούν να πλουτίζουν.
<P>
Τέλος, λίγα λόγια σχετικά με τις έκτακτες εκδόσεις, τις πτήσεις βασανιστηρίων και τις μυστικές φυλακές. Μπορώ μόνο να ελπίζω ότι ένα ενωμένο Ευρωπαϊκό Συμβούλιο θα επιβάλει σε όλα τα κράτη μέλη να διερευνήσουν με εμπεριστατωμένο τρόπο την πιθανότητα συνενοχής σε τέτοιες υποθέσεις. Ίσως ένα τέτοιο αποτέλεσμα να ήταν πιο πιθανό αν το Συμβούλιο δεν αντιμετώπιζε με τέτοια περιφρόνηση την προσωρινή επιτροπή του Ευρωπαϊκού Κοινοβουλίου. Στην έκθεση του 2006 για τα ανθρώπινα δικαιώματα, η οποία καθώς φαίνεται εκπονήθηκε υπό την αιγίδα του Γενικού Γραμματέα του Συμβουλίου, κ. Χαβιέ Σολάνα, αναφέρεται: "Το ΕΚ διενήργησε έρευνα με επικεφαλής τον κ. Dick Marty", όμως ο κ. Dick Marty ήταν επικεφαλής της έρευνας την οποία διενήργησε η Κοινοβουλευτική Συνέλευση του Συμβουλίου της Ευρώπης! Αν ο κ. Σολάνα δεν κάνει τον κόπο να διακρίνει μεταξύ τους τα δύο όργανα, ίσως η περιγραφή του ως "μη συνεργάσιμου" στο σχέδιο της τελικής μας έκθεσης να μπορεί να θεωρηθεί δικαιολογημένη.
<SPEAKER ID="352" NAME="Kartika Tamara Liotard" AFFILIATION="GUE/NGL">
(NL) Κύριε Πρόεδρε, η φινλανδική Προεδρία ανέλαβε την πρωτοβουλία να πραγματοποιήσει κρυφές συζητήσεις με όλα τα κράτη μέλη σχετικά με τις προθέσεις τους όσον αφορά το Σύνταγμα, και τα αποτελέσματα αυτών των συζητήσεων θα εξεταστούν κατά τη διάρκεια της επικείμενης διάσκεψης κορυφής. Δεν υπάρχει ούτε ένας νόμιμος λόγος για να μην πραγματοποιηθούν δημοσίως αυτές οι συζητήσεις. Προφανώς η πρόθεση είναι, εφόσον το Σύνταγμα καταρρίφθηκε στις δημόσιες συζητήσεις στις Κάτω Χώρες και τη Γαλλία, να μας το φέρουν τώρα από την πίσω πόρτα.
<P>
Κατά τη διάρκεια των ολλανδικών εκλογών πριν από έναν μήνα, μόνο τα κόμματα που ήταν αντίθετα στο Ευρωπαϊκό Σύνταγμα σημείωσαν επιτυχία. Σύμφωνα με τις δημοσκοπήσεις, ακόμη περισσότεροι Ολλανδοί αναφέρεται τώρα ότι αντιτίθενται στο Σύνταγμα. Το γεγονός ότι το Συμβούλιο, η Επιτροπή και το Κοινοβούλιο φαίνονται ανίκανα να δεχτούν αυτήν την πραγματικότητα είναι σκανδαλώδες και θα συνεχίσει να υπονομεύει τη φήμη της ΕΕ.
<SPEAKER ID="353" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, θα ήθελα να στείλω ένα ηχηρό μήνυμα στους συμμετέχοντες στο Ευρωπαϊκό Συμβούλιο, το οποίο ξεκινάει αύριο. Το μήνυμα μπορεί να συνοψισθεί σε μία μόνο λέξη: αλληλεγγύη. " Ευρώπη πρέπει να δείξει αλληλεγγύη προς τη χώρα μου και τις άλλες πρώην κομμουνιστικές χώρες, να δείξει αλληλεγγύη στις διπλωματικές της σχέσεις και αλληλεγγύη όσον αφορά τα ενεργειακά θέματα. Πρέπει να έχει μια σαφή και αποφασιστική θέση όσον αφορά τη Ρωσία. " θέση αυτή θα πρέπει, πρώτον και κύριο, να αντικατοπτρίζει τα συμφέροντα των Ευρωπαίων, και όχι της Ρωσικής Ομοσπονδίας.
<P>
Έχω την τύχη να απευθύνομαι σε αυτό το Σώμα σήμερα, στην εικοστή πέμπτη επέτειο από την επονείδιστη κήρυξη του στρατιωτικού νόμου στην Πολωνία. Ζούσα υπό κομμουνιστικό καθεστώς σαράντα χρόνια, συμμετείχα ενεργά στο αντιστασιακό κίνημα και δεν είναι διόλου αναπάντεχο που δεν εμπιστεύομαι τη Ρωσία. " Ευρώπη αντιμετωπίζει τώρα μια σοβαρή δοκιμασία. Το αποτέλεσμα θα δείξει αν μπορούμε να υπολογίζουμε στην υποστήριξή της σε ζητήματα που είναι τόσο κρίσιμα για εμάς.
<SPEAKER ID="354" NAME="Hans-Peter Martin" AFFILIATION="NI">
(DE) Κύριε Πρόεδρε, σχεδόν λυπάται κανείς βλέποντας τη φινλανδική Προεδρία του Συμβουλίου να περνάει ακόμα τον χρόνο της εδώ, μετά από ένα ολόκληρο εξάμηνο παρουσίας της, εξοικειωμένη με τα μάντρα της πολιτικής και τα συνηθισμένα της πέρα-δώθε, κάποιες φορές ακούγοντας και κάποιες όχι, και άλλες φορές ακούγοντας πράγματα που κανείς δεν είπε. Έχω μια απλή παράκληση ως ένας από τα πολλά εκατομμύρια των Ευρωπαίων που είναι θετικά προκατειλημμένοι ως προς τη χώρα τους. Ζητώ να ξανασκεφτούν ποιο ήταν το κύριο πρόβλημα που αντιμετώπισαν αυτό το τελευταίο εξάμηνο, στο οποίο ίσως μπορέσουν να σημειώσουν πρόοδο οι Γερμανοί, ίσως μια λέξη, μια φράση, αλληλεγγύη, το σύνταγμα, επικουρικότητα ή γραφειοκρατία - πρέπει όμως να είναι κάτι σύντομο και εύστοχο. Πρέπει να είναι ένα μήνυμα. Ίσως αυτό να μας βοηθούσε να σημειώσουμε κάποια πρόοδο.
<SPEAKER ID="355" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, αν χαρακτηρίζουμε απειλές τις αλλαγές που συμβαίνουν εντός των κοινωνιών μας στην Ευρωπαϊκή Ένωση, ασφαλώς οι πολίτες θα ακούσουν και θα φοβηθούν. Με έκπληξη διαπιστώνω ότι δεν είναι παρών ο κ. Rasmussen, ο συνάδελφός μου από τη Δανία, ενόψει των σχολίων του νωρίτερα. Εντούτοις, αν περιγράφουμε τις αλλαγές τις οποίες επιφέρουμε ως τρόπο ανταπόκρισης στις προκλήσεις που αντιμετωπίζουμε -την πρόκληση της παγκοσμιότητας και τις απειλές ως προς την ασφάλεια- το πράγμα αλλάζει.
<P>
Θεωρώ ότι ένα από τα καθήκοντα της φινλανδικής Προεδρίας και της Επιτροπής είναι να υπογραμμίσουν όσα επιτύχαμε εφέτος το φθινόπωρο υπό τη φινλανδική Προεδρία. Εγκρίναμε ένα νέο έβδομο πρόγραμμα πλαίσιο για την έρευνα, ενώ ολοκληρώσαμε τις διαδικασίες λήψης αποφάσεων σχετικά με το REACH και την οδηγία για τις υπηρεσίες. Πρόκειται για σημαντικές αλλαγές οι οποίες αναβαθμίζουν την Ευρώπη. Προετοιμάσαμε την ένταξη της Ρουμανίας και της Βουλγαρίας και εγκρίναμε τον διορισμό των νέων Επιτρόπων. " Σλοβενία θα ενταχθεί στη συνεργασία για το ευρώ. Διανύουμε μια σημαντική περίοδο στην εξέλιξη της Ευρωπαϊκής Ένωσης. Χειροτερεύει μήπως έτσι η Ευρώπη; Μήπως όλα αυτά κάνουν τους πολίτες να αισθάνονται ότι απειλούνται; Ασφαλώς και όχι. " Ευρώπη βελτιώνεται προς όφελος των πολιτών. Αυτή είναι η κατάσταση. Αν το δηλώσουμε με απόλυτη σαφήνεια, οι πολίτες θα κατανοήσουν επίσης ότι οι αλλαγές που επιφέρουμε είναι εύλογες. Αυτό πρέπει να είναι το καθήκον όχι μόνο του κ. Rasmussen αλλά και του Ευρωπαϊκού Συμβουλίου στη διάσκεψη κορυφής.
<P>
Σχετικά με τη διεύρυνση, πρέπει να διακηρύξουμε σαφώς ότι εφαρμόζουμε αυστηρά κριτήρια, πείθοντας όμως συγχρόνως ότι όσοι τα εκπληρώνουν μπορούν να ενταχθούν. " Προεδρία πρέπει να προετοιμάσει το έδαφος για μια νέα πολιτική έναντι της Ρωσίας - αυστηρή αλλά ανοικτή, ανοικτή αλλά αυστηρή. Χρειαζόμαστε τη Ρωσία για την ασφάλεια του ενεργειακού μας εφοδιασμού, αλλά οφείλουμε επίσης να εφαρμόζουμε αυστηρότερους κανόνες και αυστηρή πολιτική όσον αφορά τη δημοκρατία και τον σεβασμό των θεμελιωδών ανθρωπίνων δικαιωμάτων. Έτσι πρέπει να λειτουργούμε και αυτό πρέπει να ελπίζουμε ότι θα ισχύσει κατά τη διάρκεια αυτής της τελευταίας συνεδρίασης με τη φινλανδική Προεδρία.
<P>
Επιτελέσατε εξαιρετικό έργο και μπορείτε να επιτύχετε ακόμη περισσότερα τις επόμενες ημέρες.
<SPEAKER ID="356" NAME="Jan Marinus Wiersma" AFFILIATION="PSE">
(NL) Κύριε Πρόεδρε, πριν από λίγες εβδομάδες, ο Επίτροπος Rehn είπε ότι δεν ήθελε την επανάληψη της διάσκεψης κορυφής του 2004-2005 και, από αυτήν την άποψη, η συνεδρίαση του Συμβουλίου της περασμένης Δευτέρας ήταν μεγάλη επιτυχία. Οι ευρωπαίοι υπουργοί κατέληξαν σε συμφωνία σχετικά με την αναστολή των συνομιλιών για αρκετά κεφάλαια της διαπραγμάτευσης. " απόφαση αυτή είναι σύμφωνη με τη σύσταση της Επιτροπής, την οποία η Ομάδα μας έχει ήδη χαιρετίσει. Στέλνει στην Τουρκία το σαφές μήνυμα ότι η Συμφωνία της Άγκυρας είναι μη διαπραγματεύσιμο τμήμα της ενταξιακής διαδικασίας και ότι η αποτυχία πλήρους εφαρμογής του συμπληρωματικού πρωτοκόλλου θα έχει αναπόφευκτα συνέπειες για την πρόοδο της διαπραγματευτικής διαδικασίας. Δεν υπήρξε ποτέ αμφιβολία επ' αυτού, και θέλουμε, συνεπώς, να ζητήσουμε από την τουρκική κυβέρνηση να υιοθετήσει μια πιο εποικοδομητική στάση σε αυτό το θέμα.
<P>
Ταυτόχρονα, η απόφαση του Συμβουλίου καθιστά σαφές ότι η διαπραγματευτική διαδικασία μπορεί, και στην πραγματικότητα πρέπει, να συνεχιστεί. Είναι άκρως σημαντικό τα κανάλια της επικοινωνίας να παραμείνουν ανοιχτά, και θα απαιτηθεί μια εποικοδομητική στάση και από τις δύο πλευρές προκειμένου να διασφαλιστεί ότι η ενταξιακή διαδικασία δεν έχει καθυστερήσει ή δεν θα εκφυλιστεί εντελώς σε αμοιβαία δυσπιστία. Άρα δεν θα υπάρξει καμία διάσκεψη κορυφής της Τουρκίας, αλλά ελπίζω ότι οι ηγέτες που θα είναι παρόντες αύριο και μεθαύριο θα συνειδητοποιήσουν τελικά ότι η πόρτα για την Τουρκία είναι, και πρέπει να παραμείνει, ανοικτή και ότι η Επιτροπή και το Συμβούλιο θα χρειαστεί να καταβάλουν επιπλέον προσπάθειες για να κάνουν κάτι όσον αφορά την οικονομική απομόνωση των Τουρκοκυπρίων. Οποιαδήποτε πρόοδος σε αυτόν τον τομέα θα βοηθήσει επίσης στην επιστροφή του Πρωτοκόλλου της Άγκυρας στη σωστή κατεύθυνση.
<SPEAKER ID="357" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, η επικείμενη σύνοδος του Ευρωπαϊκού Συμβουλίου θα σηματοδοτήσει, σε κάποιον βαθμό, την επίσημη έναρξη της γερμανικής Προεδρίας. Σήμερα, ο κατάλογος των ζητημάτων των οποίων πρέπει να επιληφθεί η Ένωση είναι ήδη τόσο μακρύς που θα χρειαστούν σίγουρα περισσότεροι από έξι μήνες για να το κάνει. Αυτός είναι ο λόγος που προκαλεί ανησυχία το γεγονός ότι ένα από τα ζητήματα που θα συζητηθούν στη διάσκεψη κορυφής της Ευρωπαϊκής Ένωσης είναι η ατυχής Συνταγματική Συνθήκη, που κηρύχθηκε νεκρή στο γαλλικό και το ολλανδικό δημοψήφισμα. Κανείς δεν είναι πλέον αρκετά τολμηρός για να επιστρέψει στην πρώτη εκδοχή της Συνθήκης, αλλά αντίθετα συζητιέται το ενδεχόμενο να πάρουν μεμονωμένα κεφάλαια από το σχέδιο της συνθήκης και να παρουσιάσουν στους πολίτες μας ένα είδος ουσιωδώς τροποποιημένης συνθήκης.
<P>
Αντί να πάρουν συγκεκριμένες απαντήσεις στα ερωτήματα που αφορούν την περαιτέρω ανάπτυξη της ηπείρου, οι λαοί της Ευρώπης μπορούν να προσβλέπουν σε άλλη μία επίδειξη διγλωσσίας. Κανένας γλωσσικός ακροβατισμός δεν μπορεί να συγκαλύψει το γεγονός ότι ο γαλλικός και ο ολλανδικός λαός δήλωσαν σαφώς την αντίθεσή τους στο σχέδιο του συντάγματος. Ήταν αντίθετοι στην ιδέα ενός συγκεντρωτικού ευρωπαϊκού υπερκράτους.
<P>
" διάσκεψης κορυφής του Ευρωπαϊκού Συμβουλίου και, κατ' επέκταση, η γερμανική Προεδρία, πρέπει να στείλουν ένα σαφές μήνυμα στους λαούς των κρατών μελών ότι η βούλησή τους και οι καθιερωμένοι κανόνες γίνονται σεβαστά.
<SPEAKER ID="358" NAME="José Ignacio Salafranca Sánchez-Neyra" AFFILIATION="PPE-DE">
(ES) Κύριε Πρόεδρε, η αλήθεια είναι ότι η πραγματικότητα, κάθε πραγματικότητα, δεν μπορεί να κατασκευαστεί με την απλή εξιστόρηση και ανάκληση του παρελθόντος. Αν δεν έχουμε μια σαφή εικόνα των σχεδίων μας και των δυνατοτήτων μας, κύριε Πρόεδρε, δεν θα μπορέσουμε να οικοδομήσουμε το μέλλον ούτε να καταλάβουμε το παρελθόν.
<P>
Επομένως, χαίρομαι που η Προεδρία του Συμβουλίου γνωρίζει ότι ο ρόλος της είναι να προσπαθήσει να ενώσει βουλήσεις και να σφυρηλατήσει συναινέσεις για να μπορέσει να προχωρήσει το σχέδιο της Ευρωπαϊκής Ένωσης. Ωστόσο, αυτή είναι μια αναγκαία αλλά ανεπαρκής προϋπόθεση, διότι πρέπει όλοι οι θεσμοί να λειτουργούν αρμονικά.
<P>
Στο πλαίσιο αυτό, πιστεύω ότι πρέπει να χαιρετίσουμε το γεγονός ότι το Συμβούλιο Υπουργών Γενικών Υποθέσεων αποφάσισε ότι οι τρεις επόμενες Προεδρίες -η γερμανική, η πορτογαλική και η σλοβενική- πρέπει να εκπονήσουν ένα στρατηγικό σχέδιο.
<P>
Ωστόσο, κύριε Πρόεδρε, οι Προεδρίες του Συμβουλίου έρχονται και παρέρχονται, αλλά η Επιτροπή παραμένει. " Επιτροπή πρέπει, επομένως, να εμπλακεί στενά σε αυτό το στρατηγικό σχέδιο των τριών επόμενων Προεδριών και πρέπει επίσης να συμμετάσχει ενεργά στην προετοιμασία των Ευρωπαϊκών Συμβουλίων.
<P>
Είναι πολύ καθησυχαστικό να ακούμε το μήνυμα του Προέδρου της Επιτροπής, κ. Barroso, σχετικά με το μέλλον της Ευρώπης, την εσωτερική διάσταση και την εξωτερική προβολή, τους στόχους της στρατηγικής της Λισαβόνας και την πρόοδο που πρέπει να σημειωθεί στους τομείς της ασφάλειας, της ελευθερίας και της δικαιοσύνης.
<P>
Κύριε Πρόεδρε, πιστεύω ότι κάθε θεσμικό όργανο πρέπει να διαδραματίσει τον ρόλο που του αρμόζει σύμφωνα με την ισορροπία που θεσπίζεται στις συνθήκες, αλλά εκτιμώ ότι είναι σημαντικό να αποκατασταθεί η αρμονική συνεργασία, η στρατηγική συμμαχία, μεταξύ Κοινοβουλίου και Επιτροπής, η οποία μας επέτρεψε να σημειώσουμε τόσο μεγάλη πρόοδο και να έχουμε τόσες επιτυχίες στην Ευρωπαϊκή Ένωση και η οποία θα πρέπει να επιτρέψει στην Ευρωπαϊκή Ένωση να ξυπνήσει από αυτό που ορισμένοι χαρακτηρίζουν κατάσταση λήθαργου, θεσμικής σιέστας, και να κάνει ένα αποφασιστικό βήμα προς τη σωστή κατεύθυνση.
<SPEAKER ID="359" NAME="Pervenche Berès" AFFILIATION="PSE">
(FR) Κύριε Πρόεδρε, κυρία Προεδρεύουσα του Συμβουλίου, στο Ελσίνκι συνέβησαν ορισμένα σημαντικά ευρωπαϊκά γεγονότα. " εντύπωσή μου, ωστόσο, σε μια στιγμή που ετοιμάζεστε να παραδώσετε τη σκυτάλη στη γερμανική Προεδρία, είναι ότι η δική σας Προεδρία δεν θα βρίσκεται σε περίοπτη θέση στο μυαλό κανενός, δεδομένων των προβλημάτων που ακόμη δεσπόζουν. Στο κάτω της γραφής, βέβαια, αυτά τα προβλήματα δεν είναι ευθύνη μιας Προεδρίας αλλά όλων μας. Οφείλουμε να ενώσουμε τις δυνάμεις μας και να ξεκινήσουμε εκ νέου το ευρωπαϊκό σχέδιο.
<P>
Από αυτήν την άποψη, η συζήτηση που είχαμε σε αυτήν την Αίθουσα σχετικά με την ικανότητα απορρόφησης το θέμα επί του οποίου μόλις ψηφίσαμε είναι, πιστεύω, θεμελιώδης. Θέτει εκ νέου ερωτήματα σχετικά με το πόσο αποτελεσματική και δημοκρατική είναι η Ευρωπαϊκή Ένωση και σχετικά με την οικονομική της ικανότητα. Ελπίζω ότι, όταν θα παραδώσετε τη σκυτάλη στη γερμανική Προεδρία, αυτά τα θέματα να εκτεθούν με σαφήνεια έτσι ώστε, στο εγγύς μέλλον, να βάλουμε την Ευρώπη ξανά στον σωστό δρόμο και, κυρίως, να δώσουμε στους ευρωπαίους συμπολίτες μας τη δυνατότητα να αντιμετωπίσουν την Ευρώπη ως λύση παρά ως πρόβλημα.
<P>
Προκειμένου να κάνουμε αυτά τα πράγματα, δύο θέματα πρέπει να αντιμετωπιστούν με προσοχή. Πρώτον, υπάρχει το θέμα της εσωτερικής αγοράς. Γνωρίζω καλά τους ζηλωτές της εσωτερικής αγοράς για τους οποίους αυτή η αγορά δεν σημαίνει τίποτε περισσότερο από την ελεύθερη κυκλοφορία υπηρεσιών, προϊόντων και κεφαλαίων. Χωρίς ένα κοινωνικό μοντέλο ή μια κοινωνική διάσταση και χωρίς μια οδηγία για τις δημόσιες υπηρεσίες, η εσωτερική αγορά θα εξυπηρετεί μόνο αυτούς που είναι ισχυρότεροι και πλουσιότεροι και θα αντιμάχεται αυτά που οι ευρωπαίοι συμπολίτες μας αναμένουν από την Ευρωπαϊκή Ένωση.
<P>
Δεύτερον, υπάρχει το θέμα της ενέργειας. Και στον τομέα αυτόν, επίσης, έχω εμπειρία αυτών που ένθερμα υποστήριζαν την ελευθέρωση της αγοράς ως τη μόνη λύση σε όλες τις δυσκολίες που γνωρίζουμε. Αυτή είναι μια μάλλον περιορισμένη εικόνα των πραγμάτων. Γεγονός είναι ότι οφείλουμε επίσης να εγείρουμε το θέμα της έρευνας, της φορολογίας, των διασυνδέσεων και της γεωστρατηγικής, και γνωρίζω ότι, επί αυτών των θεμάτων, έχετε σαφείς απόψεις, κυρία Πρόεδρε. Να είστε σθεναρή στο Ευρωπαϊκό Συμβούλιο, έτσι ώστε στον τομέα αυτόν να μπορέσουμε να σημειώσουμε πρόοδο. Καλή δύναμη!
<SPEAKER ID="360" NAME="Παναγιώτης Δημητρίου" AFFILIATION="PPE-DE">
(EN) Κύριε Πρόεδρε, είναι προφανές ότι η Ευρωπαϊκή Ένωση έχει δύο μεγάλους πονοκεφάλους σήμερα: ο ένας είναι η Συνταγματική Συνθήκη και ο άλλος η διεύρυνση.
<P>
Ως προς το θέμα της Συνταγματικής Συνθήκης, οφείλουμε να παραδεχτούμε ότι δεν κάναμε αρκετά - δεν μπορέσαμε να πετύχουμε θετικά και απτά αποτελέσματα. Πρέπει να εργαστούμε σκληρότερα, έτσι ώστε να αποκτήσει σύντομα η Ευρωπαϊκή Ένωση έναν συνταγματικό χάρτη.
<P>
Όσον αφορά τη διεύρυνση, δυστυχώς, κάθε φορά που μιλάμε για αυτό το θέμα αναφερόμαστε στην Τουρκία, και η κατάσταση επιδεινώνεται ακόμη περισσότερο όταν λαμβάνουμε υπόψη την επιείκεια την οποία επιδεικνύει η Ευρωπαϊκή Ένωση έναντι της Τουρκίας. Στηρίζουμε σαφώς τον εξευρωπαϊσμό της Τουρκίας. Ως προς την άρνηση της Τουρκίας να τηρήσει τις δεσμεύσεις της έναντι της Ευρωπαϊκής Ένωσης, ελπίζουμε ότι θα της δώσουμε να καταλάβει ότι η ίδια αιτήθηκε την προσχώρησή της στην Ευρωπαϊκή Ένωση και όχι το αντίστροφο. Θα περιμένουμε τις εξελίξεις. " μέθοδος του συμβιβασμού είναι καλή· όταν, όμως, ξεπερνά τα όρια των αρχών και των αξιών, είναι κακή.
<P>
" Τουρκία πρέπει να απαλλαγεί από τον πονοκέφαλο του κυπριακού προβλήματος επιτρέποντας την εξεύρεση μιας κοινά αποδεκτής λύσης και για τις δύο κοινότητες, αποσύροντας τα στρατεύματά της και τερματίζοντας την απομόνωση των Τουρκοκυπρίων, διότι η απομόνωση οφείλεται στην κατοχή. " Ευρωπαϊκή Ένωση πρέπει να διαδραματίσει αποφασιστικό ρόλο στην προσπάθεια επίλυσης του κυπριακού προβλήματος βάσει των ευρωπαϊκών αρχών και αξιών.
<SPEAKER ID="362" NAME="Libor Rouček" AFFILIATION="PSE">
(CS) Κυρίες και κύριοι, αντίθετα με τις απαισιόδοξες έως και καταθλιπτικές απόψεις που εξέφρασαν ορισμένοι προηγούμενοι ομιλητές, είμαι της άποψης ότι η Ευρώπη έχει σημειώσει σημαντική πρόοδο τους τελευταίους έξι μήνες στη διάρκεια της φινλανδικής Προεδρίας. Σήμερα, στο Κοινοβούλιο, για παράδειγμα, εγκρίθηκε η πρωτοποριακή νομοθεσία για το REACH, συστάθηκε το Ταμείο Προσαρμογής στην Παγκοσμιοποίηση, η Ένωση αντέδρασε ευέλικτα και αποτελεσματικά στην κρίση στον Λίβανο, και η Ρουμανία και η Βουλγαρία θα ενταχθούν στην οικογένεια των κρατών μελών της ΕΕ την 1η Ιανουαρίου. Αυτά δεν είναι άραγε, κυρίες και κύριοι, σαφή παραδείγματα προόδου και επιτυχίας, και απόδειξη του γεγονός ότι, παρά τις τεράστιες προκλήσεις και τα προβλήματα που αντιμετωπίζει η ΕΕ, είναι ικανή να δράσει αποτελεσματικά;
<P>
Ναι, η ΕΕ πρέπει να καταστήσει τους μηχανισμούς λήψης αποφάσεών της πιο αποτελεσματικούς και πιο ευέλικτους και να υιοθετήσει τις θεμελιώδεις αρχές που περιέχονται στο Ευρωπαϊκό Σύνταγμα, με τις οποίες, επιτρέψτε μου να σας υπενθυμίσω, ταυτίστηκαν οι κυβερνήσεις και των 25 κρατών μελών της ΕΕ. Θα ήθελα να ευχαριστήσω τη Φινλανδία όχι μόνο γιατί είναι η δέκατη έκτη χώρα που ενέκρινε το Σύνταγμα, αλλά επίσης επειδή προήγαγε τη συζήτηση για το μέλλον του Ευρωπαϊκού Συντάγματος. Αυτό που χρειαζόμαστε τώρα είναι επίσης μια σαφή θέση και σαφείς δηλώσεις από τους ηγέτες χωρών όπως η Πολωνία, το "νωμένο Βασίλειο και η Τσεχική Δημοκρατία που δεν έχουν ακόμη επικυρώσει τη Συνθήκη όσον αφορά το τι θέλουν να γίνει στη συνέχεια με το έγγραφο, το πότε θα το επικυρώσουν και, αν δεν πρόκειται να το επικυρώσουν, τι εναλλακτικές λύσεις προτείνουν. Θα ήθελα να εξασφαλίσουμε μια τέτοια δήλωση αυτήν την εβδομάδα στην ευρωπαϊκή διάσκεψη κορυφής των Βρυξελλών.
<SPEAKER ID="363" NAME="Markus Ferber" AFFILIATION="PPE-DE">
(DE) Κύριε Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, κυρίες και κύριοι, σήμερα δεν είναι ακόμα η κατάλληλη ώρα για μια τελική αξιολόγηση των επιτευγμάτων της φινλανδικής Προεδρίας του Συμβουλίου κατά το δεύτερο εξάμηνο του 2006. Αυτό θα μπορέσουμε να το κάνουμε την επόμενη εβδομάδα, λαμβάνοντας υπόψη τα αποτελέσματα της διάσκεψης κορυφής.
<P>
Ωστόσο, πιστεύω ότι πρέπει να εμμείνουμε σε ένα πολύ αξιοσημείωτο θέμα, που υπήρξε μια ιδιαίτερη κινητήρια δύναμη στο έργο που κάναμε τις τελευταίες ημέρες, συγκεκριμένα το ερώτημα ποια είναι η στάση μας απέναντι στους εαυτούς μας και σε όλα τα πράγματα που δημιουργήσαμε τα τελευταία 50 χρόνια και εάν είμαστε διατεθειμένοι να τα υπερασπιστούμε απέναντι σε εκείνους που επιθυμούν να ενταχθούν στην ΕΕ. Αυτό το λέω με μεγάλο πάθος, επειδή γνωρίζω εκ πείρας, ειδικά από συζητήσεις με την Τουρκία, ότι μπορεί βέβαια να χρησιμοποιούμε την ίδια ορολογία, όμως στην ουσία εννοούμε διαφορετικά πράγματα. Πρέπει για το δικό μας καλό να ξεκαθαρίσουμε στο μυαλό μας τι είναι αυτό που μας ενώνει.
<P>
Παρακολουθώντας τη συζήτηση που κάνουμε σήμερα το απόγευμα σχηματίζω την εντύπωση πως είμαστε ένα πολύχρωμο χριστουγεννιάτικο δέντρο που ο καθένας βάζει τα δικά του δώρα κάτω από αυτό και κοιτάζοντάς τα βρίσκει ωραίο και το υπόλοιπο δέντρο. Όμως, δεν λειτουργεί έτσι εσωτερικά η Ευρώπη και ούτε πρόκειται να προωθηθεί με αυτόν τον τρόπο καλά στον υπόλοιπο κόσμο.
<P>
Και τώρα ακούω άλλη μία φορά πως, μολονότι οκτώ κεφάλαια μπήκαν στην άκρη στις διαπραγματεύσεις με την Τουρκία, θα μπορούσε τελικά να ανοίξει ένα άλλο. Δεν πρόκειται να φθάσουμε πουθενά αν κάνουμε αυτά που μας προξένησαν προβλήματα ήδη κατά τον τελευταίο γύρο της διεύρυνσης, δηλαδή αν κάθε Προεδρία του Συμβουλίου θέλει να ξεπεράσει την προηγούμενη στον αριθμό κεφαλαίων που καταφέρνει είτε να ανοίξει είτε να κλείσει.
<P>
Πρέπει να ορίσουμε ξεκάθαρα για εμάς τους ίδιους τι εκπροσωπούμε και τι μας συνδέει -μόλις ανακάλυψα ότι αυτά που με συνδέουν με την κ. Berès είναι σχετικά λίγα- και το θέμα αυτό πρέπει να το διευκρινίσουμε εσωτερικά. Μόνο μετά από αυτό θα μπορέσουμε να το ανακοινώσουμε στον υπόλοιπο κόσμο. Αυτό είναι το μήνυμα που πρέπει να δώσει η διάσκεψη κορυφής του Δεκεμβρίου και η φινλανδική Προεδρία του Συμβουλίου.
<SPEAKER ID="364" NAME="Gary Titley" AFFILIATION="PSE">
(EN) Κύριε Πρόεδρε, θέλω να συγχαρώ τον Προεδρεύοντα του Συμβουλίου για τον τρόπο με τον οποίο, με χαρακτηριστική φινλανδική ειλικρίνεια αλλά ασυνήθιστη προεδρική ευθύτητα, περιέγραψε τα προβλήματα που εμφανίζονται στο Συμβούλιο προκειμένου να πεισθούν τα κράτη μέλη να συμφωνήσουν σε διάφορα θέματα, αλλά και το γεγονός ότι είναι αδύνατον να σημειωθεί πρόοδος σε ορισμένους τομείς στους οποίους εφαρμόζεται η ομοφωνία. Είναι πολύ σημαντικό να υλοποιήσει η ΕΕ τις πολιτικές της σε τομείς όπως η δικαιοσύνη και οι εσωτερικές υποθέσεις, καθώς και η μεταναστευτική πολιτική, και οφείλουμε να διασφαλίσουμε την επίτευξη προόδου προς όφελος των πολιτών μας. Ευελπιστώ ότι σε τομείς στους οποίους έχουμε σχεδόν καταλήξει σε συμφωνία, όπως οι μεταφορές κρατουμένων και η δυνατότητα δημιουργίας ενός μέσου ταχείας αντίδρασης για καταστάσεις έκτακτης ανάγκης, οι συμφωνίες αυτές θα επικυρωθούν επίσης από κάποια διάσκεψη κορυφής.
<P>
Μπορούμε άλλωστε να εφαρμόσουμε την ίδια αρχή στα κράτη μέλη σε άλλους τομείς, όπως έκανε εχθές η Επιτροπή ως προς την ανάληψη δράσης για το άνοιγμα των ενεργειακών αγορών και τις οικονομικές μεταρρυθμίσεις. Δεν πρέπει να λησμονούμε πόσο σημαντικό είναι να υλοποιήσουν τα κράτη μέλη τις υποσχέσεις τους στο πλαίσιο της στρατηγικής της Λισαβόνας.
<P>
Ωστόσο, είναι σαφές ότι το μείζον θέμα των ημερών είναι η διεύρυνση. Φαίνεται ότι αποφύγαμε τη σιδηροδρομική σύγκρουση με την Τουρκία, αλλά αυτό δεν εγγυάται ότι η αμαξοστοιχία δεν θα σταματήσει να κινείται, διότι, αν όντως σταματήσει αυτή η αμαξοστοιχία, οι συνέπειες θα είναι πολύ σοβαρές όχι μόνο για την Ευρωπαϊκή Ένωση αλλά και για τα Βαλκάνια. Πρέπει να προωθήσουμε τη διεύρυνση. Δεν πρέπει να μας αποσπούν την προσοχή έννοιες όπως η ικανότητα απορρόφησης, διότι όλοι γνωρίζουμε ότι, αν η Νορβηγία επιθυμούσε να ενταχθεί στην ΕΕ, κανείς δεν θα μιλούσε για ικανότητα απορρόφησης. Πρόκειται για έναν ευφημισμό που υποκρύπτει κάτι διαφορετικό. Πρέπει, λοιπόν, να σημειώσουμε πρόοδο ως προς τη διεύρυνση· πρέπει να συνεχίσουμε την πορεία μας ακάθεκτοι.
<SPEAKER ID="365" NAME="Νικόλαος Βακάλης" AFFILIATION="PPE-DE">
Κύριε Πρόεδρε, κυρίες και κύριοι, θα εστιάσω και εγώ στο μείζον θέμα της διεύρυνσης, που τελευταία και πάλι κυριαρχεί.
<P>
Κατ' αρχάς είναι σαφές ότι η Ευρωπαϊκή Ένωση πρέπει να τηρεί τα υπεσχημένα. Κατά συνέπεια η υπόσχεση που δώσαμε για ευρωπαϊκή προοπτική τόσο προς την Τουρκία όσο και προς την Κροατία και τις υπόλοιπες χώρες των Δυτικών Βαλκανίων δεν μπορεί να ανακληθεί.
<P>
Είναι επίσης σαφές ότι η ικανότητα αφομοίωσης της Ευρωπαϊκής Ένωσης είναι ένας σοβαρός παράγοντας που θα πρέπει να ληφθεί υπόψη από όλα τα μέλη. Καμία διεύρυνση δεν μπορεί να γίνει αν αυτή επηρεάσει αρνητικά τη συνοχή της Ένωσης και την αποτελεσματικότητά της στη χάραξη και άσκηση πολιτικών. Αυτό δεν είναι μόνο προς το συμφέρον της Ευρωπαϊκής Ένωσης αλλά και των υποψηφίων χωρών. Με αυτά τα δεδομένα και ασχέτως των κυρώσεων που θα επιβάλλονται σε περίπτωση μη συμμόρφωσης, είναι προς το συμφέρον όλων των υποψηφίων χωρών να μην επιδεικνύουν στάση κωλυσιεργίας ή διαρκούς αναβλητικότητας στην τήρηση του διαπραγματευτικού πλαισίου. Αυτό το πλαίσιο το ορίζει η Ευρωπαϊκή Ένωση και όχι οι ίδιες.
<P>
" πρόοδος των υποψηφίων χωρών στην εκπλήρωση των ευρωπαϊκών τους υποχρεώσεων μπορεί να είναι ενδεχομένως επίπονη διαδικασία αλλά αποτελεί και μοναδική ευκαιρία εκσυγχρονισμού τους και ως τέτοια θα πρέπει να την αντιμετωπίζουν.
<P>
Τέλος, κύριε Πρόεδρε, ας μην ξεχνάμε και το συνταγματικό πρόβλημα της Ένωσης, το οποίο είναι ακόμη ανοικτό. Είναι σαφές ότι δεν μπορεί να επιχειρηθεί περαιτέρω διεύρυνση της Ένωσης, αν αυτό το πρόβλημα δεν επιλυθεί προηγουμένως με επιτυχία, διότι μια Ευρωπαϊκή Ένωση που δεν είναι λειτουργική, απλούστατα δεν είναι ικανή να υποδεχθεί νέα κράτη μέλη.
<SPEAKER ID="366" NAME="Mia De Vits" AFFILIATION="PSE">
(NL) Κύριε Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, δεν μπορώ να φανταστώ ότι το Συμβούλιο δεν θα έλεγε τίποτα σχετικά με τη διαδικασία αναδιάρθρωσης του εργοστασίου της Volkswagen στο Vorst. Τα έργα αναδιάρθρωσης γίνονται ολοένα και πιο κοινά και η απόφαση της Volkswagen είναι μια σκληρή απόφαση που θα βυθίσει, είτε άμεσα είτε έμμεσα, χιλιάδες οικογένειες στην αβεβαιότητα.
<P>
Πιστεύω ότι η Ευρώπη μπορεί να δώσει μια χείρα βοηθείας όχι μόνο μέσω των διαρθρωτικών ταμείων ή του ταμείου για την παγκοσμιοποίηση, αλλά φρονώ ότι η Επιτροπή θα πρέπει επίσης να παρακολουθήσει αυτά τα έργα αναδιάρθρωσης. Οι διαβουλεύσεις με τις συνδικαλιστικές ενώσεις πραγματοποιήθηκαν εγκαίρως; Νομίζω ότι σίγουρα δεν μπορεί να ειπωθεί κάτι τέτοιο για την περίπτωση της Volkswagen. " διαδικασία αναδιάρθρωσης βασίζεται σε οικονομικά κίνητρα, ή παρεισέφρησαν και άλλα εθνικά κίνητρα; Το εργοστάσιο της Volkswagen στο Vorst είναι η δεύτερη πιο παραγωγική μονάδα. Είναι σωστό ο τομέας της αυτοκινητοβιομηχανίας να παράγει περισσότερο από τη ζήτηση, αλλά νομίζω ότι σε τέτοιες ακριβώς στιγμές απαιτείται μια αληθινή βιομηχανική πολιτική. Το CARS 21 είναι ένα πρώτο βήμα, παρόλο που μου φαίνεται κάθε άλλο παρά επαρκές.
<SPEAKER ID="367" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, θα εστιάσω σε δύο θέματα σχετικά με το επικείμενο Ευρωπαϊκό Συμβούλιο. Καταρχάς, τη διεύρυνση. " διεύρυνση ήταν και παραμένει μια επιτυχία της Ευρωπαϊκής Ένωσης: έχει επιφέρει οφέλη από πολιτική και οικονομική άποψη και έχει ενισχύσει τον ρόλο της Ευρώπης στον κόσμο. Είμαι πεπεισμένος ότι θα είναι θετική και για τη Βουλγαρία και τη Ρουμανία.
<P>
" πέμπτη διεύρυνση επέδειξε τη λεγόμενη "αναμορφωτική δύναμη της Ένωσης", η οποία έχει υποκινήσει βαθιές και θετικές πολιτικές, οικονομικές και κοινωνικές αλλαγές σε χώρες που μέχρι πρόσφατα ήταν κάτω από τον κομμουνιστικό ζυγό, αλλά καθώς η διεύρυνση είναι μια ιστορία επιτυχίας, αυτή η ιστορία πρέπει να ειπωθεί σωστά. Επομένως, υποστηρίζω την Επιτροπή όσον αφορά τη σημασία που αποδίδει στην ανακοίνωση. Δηλαδή, οι πολίτες πρέπει να γνωρίσουν καλύτερα τα οφέλη της. Ελπίζω ότι το επικείμενο Ευρωπαϊκό Συμβούλιο το γνωρίζει επίσης αυτό.
<P>
Υποστηρίζω επίσης την ιδέα της εξάρτησης από συγκεκριμένες προϋποθέσεις. Οι υποψήφιες χώρες πρέπει να εκπληρώσουν τις δεσμεύσεις τους και να πραγματοποιήσουν τις απαραίτητες μεταρρυθμίσεις. Φυσικά, σε όλη τη διάρκεια της διαδικασίας, πρέπει να λάβουμε υπόψη την ικανότητα της Ένωσης να εντάξει όλες αυτές τις χώρες. Επιπλέον, η διαδικασία διεύρυνσης δεν μπορεί να συνεχιστεί επ' αόριστον· επομένως, συμφωνώ επίσης με την ιδέα της Επιτροπής για σταθεροποίηση.
<P>
Το άλλο θέμα είναι η μετανάστευση. Στη χώρα μου, η λαθρομετανάστευση είναι, δυστυχώς, ένα εξαιρετικά επίκαιρο θέμα. Κύριε Πρόεδρε, θα ήθελα να επιμείνω ότι η λαθρομετανάστευση πρέπει να αποτελεί κεντρικό θέμα στις σχέσεις της Ένωσης με τρίτες χώρες. Χαίρομαι διότι, κατά τη διάρκεια της φινλανδικής Προεδρίας, η Ευρωπαϊκή Ένωση διεξήγαγε υπουργικές συναντήσεις σχετικά με τη μετανάστευση και την ανάπτυξη με αφρικανικές χώρες στο Ραμπάτ και στην Τρίπολη, αλλά πρέπει να περάσουμε από τα τελικά συμπεράσματα στη δράση. Για παράδειγμα, είναι σημαντικό να υπογράψουμε συμφωνίες επανεισδοχής. Δυστυχώς, απέχουμε πολύ από αυτό. Πόσα χρόνια τώρα διαπραγματεύεται η Επιτροπή τη συμφωνία επανεισδοχής με το Μαρόκο και τη συμφωνία με τις χώρες ΑΚΕ; Έχουμε τη Συμφωνία του Κοτονού αλλά, παρά το άρθρο 13, ούτε οι επανεισδοχές ούτε οι συμφωνίες επανεισδοχής σημειώνουν πρόοδο. Επίσης με ανησυχεί κάπως η αισιοδοξία που άκουσα να εκφράζεται για την κατάσταση του Frontex.
<P>
Κύριε Πρόεδρε, η λαθρομετανάστευση είναι ένα πολύ σοβαρό πρόβλημα, με εκτεταμένες συνέπειες, και ένας χώρος χωρίς σύνορα, όπως ο Σένγκεν, μας αφορά όλους. Πρέπει να ενεργήσουμε σταθερά και αποφασιστικά, προκειμένου να διασφαλίσουμε ότι οι δηλώσεις και οι δεσμεύσεις που επαναλαμβάνονται σε τόσες πολλές υπουργικές διασκέψεις θα γίνουν πραγματικότητα. Το προσεχές Ευρωπαϊκό Συμβούλιο πρέπει να προωθήσει αποφασιστικά αυτόν τον στόχο.
<SPEAKER ID="368" NAME="Simon Busuttil" AFFILIATION="PPE -DE">
(MT) Κύριε Πρόεδρε, θα μιλήσω και εγώ για τη μετανάστευση. Βασικά, για να είμαστε δίκαιοι, νομίζω ότι πρέπει να πούμε ότι αυτό το έτος μπορεί να καταγραφεί ως το έτος κατά το οποίο η Ευρώπη άρχισε επιτέλους να αντιμετωπίζει την πραγματικότητα σε σχέση με το ζήτημα της παράνομης μετανάστευσης. Υπήρξε ένα έτος κατά το οποίο η Ευρώπη συνειδητοποίησε ότι δεν μπορούμε να αφήνουμε τις νοτιοευρωπαϊκές χώρες να αντιμετωπίζουν το πρόβλημα μόνες τους, μια πρόταση πολύ διαφορετική από τις "πόρτες" και τα "παράθυρα" που ανέφερε ο κ. Cohn-Bendit. Στην πραγματικότητα, γίναμε για πρώτη φορά μάρτυρες της ανάληψης κοινής δράσης: βραχυπρόθεσμα μέτρα που είναι εξίσου απαραίτητα με τα μακροπρόθεσμα μέτρα.
<P>
Είδαμε για πρώτη φορά ευρωπαϊκές περιπολίες στη Μεσόγειο όπως και στον Ατλαντικό. Τον επόμενο χρόνο οι περιπολίες αυτές πρέπει όχι μόνο να συνεχιστούν, αλλά και να ενισχυθούν και να επεκταθούν κατά τη διάρκεια των μηνών που είμαστε ευάλωτοι. Χάρη σε αυτό το Κοινοβούλιο, είδαμε να διατίθεται μεγαλύτερος προϋπολογισμός στον οργανισμό Frontex, που διαδραματίζει καίριο ρόλο σε αυτόν τον τομέα. Επίσης, αύριο θα ψηφίσουμε επί τεσσάρων νέων ταμείων, μεταξύ των οποίων και ένα ταμείο που στοχεύει ειδικά στην ενίσχυση των εξωτερικών συνόρων. Είναι κάτι που πρέπει να κάνουμε αν θέλουμε να επιτευχθεί μείωση των μεταναστευτικών ρευμάτων.
<P>
Αναμένω ότι αυτά τα ταμεία θα χρησιμοποιηθούν με αποτελεσματικό τρόπο από τον Ιανουάριο. Είναι ενθαρρυντικό το γεγονός ότι αυτά τα ταμεία θα έχουν μια ρήτρα εκτάκτου ανάγκης έτσι ώστε να μπορεί να παρασχεθεί αμέσως βοήθεια σε έκτακτες περιπτώσεις. Επιπλέον, στα τέλη Νοεμβρίου η Επιτροπή, την οποία συγχαίρω, εξήγγειλε νέες προτάσεις για την ενίσχυση των εξωτερικών θαλάσσιων συνόρων στη Νότια Ευρώπη. Οι προτάσεις αυτές περιλαμβάνουν τη δημιουργία ενός δικτύου παράκτιων περιπολιών και του ευρωπαϊκού συστήματος επιτήρησης των συνόρων. Συγχαίρω την Επιτροπή για αυτές τις προτάσεις.
<P>
Συνεπώς, κατά τη διάρκεια των συζητήσεων για τη μετανάστευση, οι ευρωπαϊκές κυβερνήσεις πρέπει να επιδείξουν την αναγκαία πολιτική βούληση και αλληλεγγύη, έτσι ώστε να μπορέσουμε να προχωρήσουμε στον δρόμο που τελικά πήραμε - τον σωστό δρόμο. Επίσης, αφού αυτόν τον χρόνο αρχίσαμε επιτέλους να αντιμετωπίζουμε την πραγματικότητα, ο επόμενος χρόνος πρέπει να είναι ο χρόνος κατά τον οποίο θα μπορέσουμε να αποδείξουμε σαφώς ότι αν εργαστούμε μαζί μπορούμε να ανταποκριθούμε με επιτυχία ακόμη και στις μεγαλύτερες προκλήσεις.
<SPEAKER ID="369" NAME="Alexander Stubb" AFFILIATION="PPE-DE">
(EN) Κύριε Πρόεδρε, θέλω να συγχαρώ τον Πρόεδρο της Επιτροπής για το θαυμάσιο ομαδικό πνεύμα και τον έλεγχο που ασκεί στο σώμα των Επιτρόπων, διότι φαίνεται ότι έχουν συνδυάσει τα χρώματα των γραβατών τους. Αυτό, νομίζω, είναι πολύ καλό - δείχνει ότι ελέγχουν την κατάσταση!
<P>
Αυτό το Ευρωπαϊκό Συμβούλιο αφορά τρία θέματα. Νόμιζα ότι οι Σοσιαλιστές τάσσονται κατά της γκρίζας διαφήμισης, και μπορώ να πω στη Mia De Vits ότι αυτή η διάσκεψη κορυφής δεν αφορά τη Volkswagen, αλλά τα εξής τρία θέματα: τη διεύρυνση, το Σύνταγμα και τη δικαιοσύνη και τις εσωτερικές υποθέσεις.
<P>
Ποιο πρέπει να είναι, κατά τη γνώμη μου, το βασικό μήνυμα όσον αφορά τη διεύρυνση; Πρέπει να περιλαμβάνει τρεις πτυχές: πρώτον, πρέπει να παραμείνουμε προσηλωμένοι στον στόχο της διεύρυνσης. Αν αυτό περιληφθεί στα συμπεράσματα, θεωρώ ότι θα πρόκειται για επιτυχία. Δεύτερον, θεωρώ ότι πρέπει μεν να οριστεί η ικανότητα ένταξης, αλλά δεν πρέπει να αποτελεί προϋπόθεση για τη διεύρυνση. Αν αυτό επιτευχθεί, νομίζω ότι θα είναι πολύ θετικό. Τρίτον, θεωρώ ότι απαιτείται περισσότερος δημόσιος διάλογος για τη διεύρυνση και, βεβαίως, η δημόσια υπεράσπισή της. Σήμερα, η πολιτική ηγεσία πολλών χωρών πρώτα αποφασίζει για τη διεύρυνση και, αμέσως μετά, αρχίζει να αποδίδει στη διεύρυνση ό,τι άσχημο συμβαίνει στον κόσμο. Αυτή η πρακτική δεν νομίζω ότι είναι ιδιαιτέρως εποικοδομητική.
<P>
Δεύτερον, το Σύνταγμα. Ως πρώην δημόσιος υπάλληλος, κατανοώ την αναγκαιότητα των εμπιστευτικών διαβουλεύσεων. Παρόλα αυτά, θα ήταν χρήσιμο αν μπορούσατε να διαφωτίσετε το κοινό σχετικά με το πού μπορεί να μας οδηγήσουν αυτές οι διαβουλεύσεις. Θέλω επίσης να ευχαριστήσω τη φινλανδική Προεδρία και τη Φινλανδία για την επικύρωση του Συντάγματος. Πρόκειται, κατά τη γνώμη μου, για πολύ σημαντικό βήμα και σημαντική χειρονομία. Διεξάγονται πολλές συζητήσεις αυτήν την περίοδο σχετικά με το Σύνταγμα. Προσωπικά, τάσσομαι κατά μιας "μίνι συνθήκης". Θα προτιμούσα μια "συνθήκη συν" - με άλλα λόγια, μια δεύτερη έκδοση της Συνθήκης. Αν το καταφέρουμε το 2008 ή το 2009, νομίζω ότι θα είναι πολύ θετικό.
<P>
Τέλος, όσον αφορά τη δικαιοσύνη και τις εσωτερικές υποθέσεις, έχω βαρεθεί να ακούω το επιχείρημα ότι δεν μπορούμε να σημειώσουμε πρόοδο σε αυτόν τον τομέα λόγω του Συντάγματος. Όχι - στο Άμστερνταμ συμφωνήσαμε να προχωρήσουμε στην εφαρμογή της αρχής της ειδικής πλειοψηφίας, ενισχύσαμε αυτήν την αρχή με τη Συνθήκη της Νίκαιας, και το ίδιο συνέβη με το Σύνταγμα. Αν διαθέτουμε την πολιτική βούληση -και αναφέρομαι ευθέως στη γερμανική κυβέρνηση- μπορούμε να εφαρμόσουμε την ειδική πλειοψηφία σε όλα τα θέματα δικαιοσύνης και εσωτερικών υποθέσεων.
<P>
Θέλω να συγχαρώ τη φινλανδική Προεδρία για την εξαιρετική εκτέλεση των καθηκόντων της.
<SPEAKER ID="370" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, κυρίες και κύριοι, καταρχάς σας ευχαριστώ για αυτήν την έξοχη συζήτηση και για τα σχόλια και τις συμβουλές που απευθύνθηκαν στην Προεδρία κατά τη διάρκεια των συζητήσεων. Στην εναρκτήρια ομιλία μου δεν αναφέρθηκα πιο αναλυτικά στη συζήτηση για τη διεύρυνση και δεν θα το πράξω ούτε τώρα, διότι σήμερα το πρωί συζητήσαμε στο Σώμα πολύ διεξοδικά για το θέμα αυτό. Είναι μία από τις κύριες ανησυχίες του Ευρωπαϊκού Συμβουλίου, αλλά εξετάσαμε τις λεπτομέρειες στην πρωινή συνεδρίασή μάς.
<P>
Σε αρκετές παρεμβάσεις ετέθησαν ζητήματα σχετικά με μια κοινωνική Ευρώπη. Επιτρέψτε μου να σας υπενθυμίσω, ωστόσο, ότι στην άτυπη σύνοδο στο Λάχτι υπήρχε επίσης μια κοινωνική σύνοδος κορυφής, και όπως ανέφερε ο Πρόεδρος Barroso, το φθινόπωρο αυτό εγκρίθηκε μια απόφαση για το Ταμείο Προσαρμογής στην Παγκοσμιοποίηση. Εμείς, στην Φινλανδία, έχουμε τη συνήθεια να υπενθυμίζουμε στον εαυτό μας ότι για να υπάρξει ευημερία για όλους πρέπει να την δημιουργήσουμε πρώτοι εμείς, και αυτός είναι ο λόγος που κατά τη διάρκεια της φινλανδικής Προεδρίας δόθηκε τόση προσοχή στην πολιτική για την καινοτομία και την ανταγωνιστικότητα.
<P>
Όσον αφορά τη μετανάστευση, η Ένωση επιδιώκει συγκεκριμένα τη διεξαγωγή μιας σφαιρικής συζήτησης σχετικά με τα ζητήματα της μετανάστευσης, και το Ευρωπαϊκό Συμβούλιο σκοπεύει να το επιβεβαιώσει το σαββατοκύριακο. Θα είναι σφαιρική με την έννοια ότι δεν αφορά αποκλειστικά τον έλεγχο των συνόρων ή μόνο την παράνομη μετανάστευση. Θα αποτελέσει επίσης μια τεράστια ευκαιρία να συζητηθεί η νόμιμη μετανάστευση. Το καλοκαίρι και το φθινόπωρο διοργανώσαμε δύο διασκέψεις με τους αφρικανούς εταίρους μας, έτσι ώστε να μπορέσουμε να εξετάσουμε τις βαθύτερες αιτίες της λαθρομετανάστευσης συγκεκριμένα και να τις αντιμετωπίσουμε μακροπρόθεσμα. Αξίζει να επικροτήσουμε το έργο του Frontex, αλλά δεν είναι παρά ένα μικρό κομμάτι του ζητήματος της μεταναστευτικής πολιτικής.
<P>
Όσον αφορά το Galileo, δεν επίκειται καμία απόφαση σχετικά με την έδρα του στο Ευρωπαϊκό Συμβούλιο, και δεν υπάρχουν σχέδια να συζητηθεί. Θέλω να θυμίσω στους βουλευτές από τα νέα κράτη μέλη ότι ορισμένες φορές απαιτούνται επίμοχθες προσπάθειες για την ίδρυση των οργανισμών της ΕΕ. " Φινλανδία είναι κράτος μέλος από το 1995 και, με την έγκριση σήμερα του κανονισμού για τα χημικά προϊόντα από το Ευρωπαϊκό Κοινοβούλιο, η Φινλανδία αποκτά τώρα τον πρώτο της ευρωπαϊκό οργανισμό, μετά από δέκα χρόνια ως κράτος μέλος της ΕΕ. Θα ήθελα να ευχαριστήσω το Κοινοβούλιο για αυτό.
<P>
Τέλος, θέλω να επανέλθω στη συζήτηση για τη Συνταγματική Συνθήκη. Πρέπει να θυμόμαστε ότι οι διμερείς διαβουλεύσεις που ξεκίνησε η φινλανδική Προεδρία στηρίζονται στα συμπεράσματα του Ευρωπαϊκού Συμβουλίου του Ιουνίου, που ανέθεταν στη Γερμανία το καθήκον να υποβάλει έκθεση για την κατάσταση όσον αφορά το Σύνταγμα στο επόμενο εαρινό Ευρωπαϊκό Συμβούλιο. " έκθεση, ωστόσο, πρέπει να βασίζεται σε πολύ εντατικές διαβουλεύσεις με τα κράτη μέλη. Ολοκληρώσαμε τώρα τον πρώτο γύρο των διαπραγματεύσεων. Διεξήχθησαν σε κλίμα εμπιστοσύνης, και γι' αυτό βγήκαν ή βγαίνουν στη δημοσιότητα πολύ λίγες πληροφορίες σχετικά με αυτές, διότι ο σκοπός είναι η γερμανική Προεδρία να μπορέσει να συνεχίσει το έργο, βάσει της ανάλυσής μας, και στη συνέχεια να εκπονήσει μια έκθεση για το Ευρωπαϊκό Συμβούλιο.
<P>
Όπως έγινε εμφανές από τη συζήτηση αυτή, όλοι φαίνεται να έχουν κάποια ιδέα σχετικά με τις απόψεις των άλλων. Φαίνεται πως όλοι γνωρίζουμε πολύ καλά τι σκέφτονται οι άνθρωποι σε διάφορες χώρες. Ο γύρος των διαβουλεύσεων που πραγματοποιήσαμε ήταν μια προσπάθεια να συζητήσουμε άμεσα και συγκεκριμένα με τις κυβερνήσεις το πώς βλέπουν την κατάσταση και να αναζητήσουμε πιθανούς τρόπους για να προχωρήσουμε. Ωστόσο, δεν είναι καιρός για μια απόφαση, ούτε καν καιρός για διαπραγματεύσεις. Ήταν απλώς μια ευκαιρία να ακούσουμε τις απόψεις των ανθρώπων, και μόνο κάποια πολύ προκαταρκτικά συμπεράσματα μπορούν να συναχθούν. Αν έπρεπε να περιγράψουμε την κατάσταση με μια λέξη, όπως πρότεινε κάποιος από τους βουλευτές, θα την περιέγραφα χρησιμοποιώντας τη λέξη "μεταρρύθμιση". Έχουμε ευρεία συναίνεση όσον αφορά την ανάγκη μεταρρύθμισης, και τώρα εξετάζουμε το πώς μπορούμε να προχωρήσουμε και τι είδους μεταρρύθμιση πρέπει να γίνει.
<P>
Κύριε Πρόεδρε, καθώς αυτή είναι η τελευταία μου εμφάνιση στην Ολομέλεια, πέρα από την Ώρα των Ερωτήσεων που θα ακολουθήσει σε λίγο, θέλω να ευχαριστήσω το Ευρωπαϊκό Κοινοβούλιο προσωπικά και εξ ονόματος της Προεδρίας για την πολυποίκιλη, έως και πολύχρωμη, αλλά πάντα εξαίσια συνεργασία.
<P>
(Χειροκροτήματα)
<SPEAKER ID="371" NAME="José Manuel Barroso" AFFILIATION="Πρόεδρος της Επιτροπής" LANGUAGE="PT">
Δεν υπάρχει καμία αμφιβολία ότι, παρά τις φυσικά αποκλίνουσες απόψεις, η συζήτηση αυτή αποκάλυψε σημεία ισχυρής συναίνεσης, τα οποία θέλω να υπογραμμίσω διότι ορισμένα εξ αυτών είναι σημαντικά.
<P>
Προσβλέπουμε στην οικοδόμηση μιας νέας συναίνεσης όσον αφορά τη διεύρυνση και, ας είμαστε ειλικρινείς, το ζήτημα της Τουρκίας είναι ένα πολύ ευαίσθητο θέμα που διχάζει σοβαρά την κοινή γνώμη στις χώρες μας. Το γεγονός ότι η πρόταση της Επιτροπής -που υποστηρίχτηκε από τη φινλανδική Προεδρία και διατυπώθηκε σε στενή συνεργασία με αυτήν σε όλα τα στάδια- έλαβε ομόφωνη στήριξη από τα κράτη μέλη μέσω των υπουργών Εξωτερικών τους ήταν καθοριστικό, διότι σε διαφορετική περίπτωση μπορεί να ήμασταν αντιμέτωποι σήμερα με ένα πολύ σοβαρό πρόβλημα.
<P>
Σε ένα ζήτημα τόσο ευαίσθητο και τόσο λεπτό όσο αυτό, καταφέραμε να καταλήξουμε σε μια θέση που θεωρούμε ότι είναι καλοζυγισμένη, αξιόπιστη και δίκαιη, και σήμερα έλαβε μια ηχηρή πλειοψηφία μεταξύ των βουλευτών του Σώματος που εξέφρασαν τη γνώμη τους. Ελπίζουμε ότι θα μπορέσουμε τώρα να πραγματοποιήσουμε μια πρόσφορη στρατηγική συζήτηση για τη διεύρυνση. Θέλω να υπογραμμίσω τις παρατηρήσεις του κ. Stubb, που τις βρήκα εξαιρετικά συναφείς. Είναι ζωτικής σημασίας οι ευρωπαίοι ηγέτες σε όλα τα επίπεδα, όχι μόνο οι αρχηγοί κρατών και κυβερνήσεων, περιλαμβανομένου του Ευρωπαϊκού Κοινοβουλίου και άλλων σε θέσεις πολιτικής εξουσίας σε εθνικό επίπεδο, να πραγματοποιήσουν μια σοβαρή συζήτηση σχετικά με τη διεύρυνση, ανεξάρτητα από το εάν η Ευρώπη θεωρεί ή όχι τη διεύρυνση μια μεγάλη ευκαιρία, που αυτό ακριβώς αποτελεί για την Ευρώπη η διεύρυνση, πολιτικά, οικονομικά και πολιτισμικά, και θα έλεγα ακόμη και ιστορικά. Για να συμβεί αυτό ήταν αναγκαίο να "καθαρίσουμε" αυτήν τη συζήτηση από τα δυσκολότερα ζητήματα που τέθηκαν επί τάπητος ώστε να μπορέσουμε να εστιαστούμε στο σημαντικό.
<P>
Ελπίζω ότι το Συμβούλιο σηματοδοτεί αυτήν τη νέα συναίνεση. Την χρειαζόμαστε και πρέπει να έχουμε το θάρρος να συζητήσουμε με τους πολίτες μας τι αντιπροσωπεύει η διεύρυνση.
<P>
Ήμουν στο Βερολίνο νωρίτερα σήμερα και συμμετείχα σε μια συνέντευξη με την Καγκελάριο Μέρκελ σε ένα δημοφιλές πρόγραμμα της γερμανικής τηλεόρασης, στο οποίο το κοινό μάς έθετε ερωτήσεις, για παράδειγμα πώς μπορεί η Γερμανία να βγει χαμένη από τη διεύρυνση και ποιες εταιρείες μπορεί να φύγουν. Καθήκον μου ήταν να εξηγήσω ότι, για παράδειγμα, η Γερμανία έχει τεράστια οφέλη από τη διεύρυνση· ότι η διεύρυνση συμβάλει στη δημιουργία θέσεων εργασίας στη Γερμανία· ότι οι εξαγωγές της Γερμανίας προς τα δέκα νέα κράτη μέλη αυξήθηκαν από 17 δισεκατομμύρια ευρώ το 1994 σε 80 δισεκατομμύρια ευρώ το τρέχον έτος· και ότι η διεύρυνση δημιουργεί παρά καταστρέφει θέσεις εργασίας στην ΕΕ των 15.
<P>
" διεύρυνση ήταν εποικοδομητική για την ΕΕ και αυτή, κατά την άποψή μου, ήταν η κύρια συμβολή του Συμβουλίου. Ας εργαστούμε για την επίτευξη μιας νέας συναίνεσης για τη διεύρυνση. Δεν σκοπεύω να αναφερθώ στα άλλα ζητήματα που εξήγησε τόσο καλά η κ. Lehtomäki.
<P>
Θέλω να εκφράσω τις ευχαριστίες μου για το θετικό πνεύμα συνεργασίας που μοιραστήκαμε με τη φινλανδική Προεδρία και να προσθέσω, σε απάντηση μιας ερώτησης που τέθηκε, αν θυμάμαι καλά, από την κ. Ludford -διότι το θέμα αυτό δεν αναφέρθηκε στην πρώτη ομιλία μου- ότι η Επιτροπή καταδικάζει απερίφραστα την αποκαλούμενη διάσκεψη για το ολοκαύτωμα που διοργανώθηκε στην Τεχεράνη. Αν δεν ήταν τόσο τραγικό, θα ήταν αστείο. Είναι λάθος να προσβάλει κανείς τη μνήμη των τόσων πολλών θυμάτων του ολοκαυτώματος με αυτόν τον τρόπο. Και σε αυτό το θέμα, πρέπει να υποστηρίξουμε μια θέση αρχής.
<SPEAKER ID="372" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="373" NAME="Richard Corbett" AFFILIATION="PSE">
(EN) Με εκπλήσσει το γεγονός ότι πολλοί συνάδελφοι, στις παρεμβάσεις τους, εστίασαν την κριτική τους στη Συνταγματική Συνθήκη, παρά το γεγονός ότι το θέμα αυτό δεν περιλαμβάνεται στην ημερήσια διάταξη αυτού του Συμβουλίου, αλλά της διάσκεψης κορυφής που θα πραγματοποιηθεί τον Ιούνιο.
<P>
Δεν είναι εξάλλου σωστό να δηλώνουν ότι το κείμενο είναι νεκρό επειδή έχει "απορριφθεί". Δεν έχει απορριφθεί. Απορρίφθηκε από 2 χώρες και εγκρίθηκε από 18, ενώ οι υπόλοιπες χώρες βρίσκονται σε κατάσταση αναμονής. Δεν υπάρχει απόρριψη, αλλά διαφωνία. Είναι απολύτως εύλογο να προσπαθεί το Ευρωπαϊκό Συμβούλιο να ξεπεράσει αυτήν τη διαφωνία, λαμβάνοντας υπόψη τις θέσεις της μειοψηφίας που απέρριψε τη Συνθήκη και της πλειοψηφίας που την στηρίζει. Είναι απαράδεκτο να ισχυριζόμαστε ότι οι ισχύουσες συνθήκες πρέπει να παραμείνουν αμετάβλητες επειδή αυτή η συνθήκη απορρίφθηκε από τη Γαλλία και τις Κάτω Χώρες.
<SPEAKER ID="374" NAME="Ilda Figueiredo" AFFILIATION="GUE/NGL">
(PT) Όπως όλοι γνωρίζουμε, καθώς τα κοινωνικά προβλήματα στην ΕΕ συσσωρεύονται, υπάρχει ολοένα και μεγαλύτερη πίεση για νεοφιλελεύθερες πολιτικές, και τα καταστροφικά προβλήματα που γνωρίζουμε συνδέονται με αυτές τις πολιτικές, ήτοι η ανεργία, η επισφαλής απασχόληση, η φτώχεια και η κοινωνική ανισότητα. Από την άλλη πλευρά, εμφανίζεται μια έμφαση στη μεταναστευτική πολιτική και μια προσπάθεια να αυξηθεί η ψηφοφορία με ειδική πλειοψηφία, με το πρόσχημα ότι θα διευκολύνει την πολιτική σε αυτόν τον τομέα, ενώ η πραγματική πρόθεση είναι να εφαρμοστούν πιο αυστηρά μέτρα ασφάλειας.
<P>
Παρομοίως, υπάρχει αυξημένη εστίαση σε θεσμικά ζητήματα, σε μια προσπάθεια αναβίωσης του Ευρωπαϊκού Συντάγματος. Είναι ενδεικτικό ότι στις συναντήσεις με εκπροσώπους μελλοντικών Προεδριών, όπως της Γερμανίας, το θεσμικό ζήτημα βρίσκεται πάντα στην κορυφή της ημερήσιας διάταξης, ενώ αμέσως μετά ακολουθούν η ολοκλήρωση της εσωτερικής αγοράς και το ζήτημα της ενέργειας. Εξίσου χαρακτηριστικός είναι ο τρόπος με τον οποίο υποβαθμίζεται η σημασία των κοινωνικών και περιβαλλοντικών προβλημάτων και δεν γίνεται καμία αναφορά στην αναθεώρηση του καθεστώτος και των κατευθυντήριων γραμμών της Ευρωπαϊκής Κεντρικής Τράπεζας, παρά τις φρικτές συνέπειες της πολιτικής της στις πλέον ευάλωτες οικονομίες, στις οικογένειες και στις πολύ μικρές και μικρομεσαίες επιχειρήσεις.
<SPEAKER ID="375" NAME="Pedro Guerreiro" AFFILIATION="GUE/NGL">
(PT) Μερικά μόνο σχόλια στις 200 λέξεις που έχω στη διάθεσή μου...
<P>
Ίσως η σημαντικότερη πτυχή που συνδέεται με τη διεύρυνση είναι η επαναβεβαίωση της ανάγκης να συμμορφωθούμε με τα ψηφίσματα των "νωμένων Εθνών για την Κύπρο και να μην εκμεταλλευόμαστε το ζήτημα της Κύπρου στο πλαίσιο των αντιφάσεων που περιβάλλουν την προσχώρηση της Τουρκίας στην ΕΕ.
<P>
Όσον αφορά τη λεγόμενη "συνταγματική διαδικασία", οι προτάσεις είναι σαφείς και οι αντιφάσεις είναι υπαρκτές. Ενώ η ανάγκη αναβίωσης του "Ευρωπαϊκού Συντάγματος" έχει επιβεβαιωθεί εκ νέου, ακούμε τώρα για μια συναίνεση που είναι "λιγότερο" φιλόδοξη αλλά αφορά τα βασικά στοιχεία. Μιλάνε για αλλαγή ονόματος και μια (ψευδο) "μίνι-συνθήκη", που θα δίνει έμφαση στα θεσμικά ζητήματα (με το πρόσχημα ότι η ΕΕ πρέπει να λειτουργεί, αλλά διασφαλίζοντας στην πραγματικότητα ότι οι μεγάλες δυνάμεις θα κυριαρχούν στη διαδικασία λήψης αποφάσεων) και σε αυτό που αποκαλείται "ρόλος της ΕΕ στον κόσμο" (με άλλα λόγια τη στρατιωτικοποίησή της και τον ξένο παρεμβατισμό). Υπάρχουν ακόμη και εκείνοι που λένε ότι αν "πουλήσουμε" την ιδέα μιας τέτοιας (ψευδο) "μίνι-συνθήκης", δεν θα χρειαστεί να πραγματοποιηθούν δημοψηφίσματα σε κάποια κράτη μέλη. Αυτή η "μίνι-συνθήκη" θα περιλαμβάνει την ουσία του περιεχομένου του "Ευρωπαϊκού Συντάγματος" και θα δίνει την εντύπωση ότι πρόκειται για κάτι διαφορετικό.
<P>
Με άλλα λόγια, πρόκειται για ακόμη μία απόπειρα (εκ νέου) επιβολής της απορριφθείσας Συνθήκης, και η πορτογαλική Προεδρία θα επιφορτιστεί με αυτό το ολότελα απαράδεκτο καθήκον στο δεύτερο εξάμηνο του 2007.

<CHAPTER ID="010-01">
1. Μαλαισία: η εφαρμογή ποινών ξυλοδαρμού
<SPEAKER ID="260" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για τη Μαλαισία.
<SPEAKER ID="261" NAME="Barbara Weiler" LANGUAGE="DE">
Κύριε Πρόεδρε, Επίτροποι, κυρίες και κύριοι, η Μαλαισία είναι μια υπέροχη χώρα με μακροχρόνιες παραδόσεις και πολιτισμικό πλούτο. Ως μέλη της αντιπροσωπείας της Ένωσης Χωρών της Νοτιοανατολικής Ασίας (ASEAN), έχουμε βιώσει προσωπικά την ταχεία και αξιοσημείωτη ανάπτυξη αυτής της χώρας. " συνακόλουθη αύξηση της οικονομικής ισχύος είχε ως αποτέλεσμα η Μαλαισία να ενταχθεί στις πρώτες δέκα χώρες παγκοσμίως όσον αφορά τον ρυθμό ανάπτυξης, γεγονός το οποίο μας έχει εντυπωσιάσει σημαντικά. Για τον λόγο αυτόν, θα ήθελα εξ ονόματος της Ομάδας μου, της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, καθώς και όσων υπέγραψαν το ψήφισμα σε αυτό εδώ το Σώμα, να δηλώσω ότι είναι δύσκολο να κατανοήσουμε τον λόγο για τον οποίο η Μαλαισία εφαρμόζει ακόμα αυτήν την παρωχημένη μέθοδο σωφρονισμού, η οποία προέρχεται από το αποικιακό παρελθόν της χώρας και μοιάζει σχεδόν μεσαιωνική σε εμάς στην Ευρώπη.
<P>
Δεν εκφράζουμε μόνο εμείς αυτήν την κριτική: ακόμα και δικηγόροι στην Μαλαισία αντιτίθενται σε αυτήν την πρακτική. " ποινή ξυλοδαρμού καταστρατηγεί όλες τις συμφωνίες των "νωμένων Εθνών για τα ανθρώπινα δικαιώματα και πιστεύουμε ότι η κατάσταση πρέπει να αλλάξει γρήγορα.
<P>
Επικροτήσαμε τον χάρτη των κρατών της ASEAN, ο οποίος σε διάφορα άρθρα και στο προοίμιο επισημαίνει ότι -παραθέτω- "η προώθηση και προστασία των ανθρωπίνων δικαιωμάτων" αποτελεί βασική απαίτηση του χάρτη της ASEAN, ο οποίος έχει επίσης επικυρωθεί από τη Μαλαισία.
<P>
" Μαλαισία έχει εδώ και καιρό ενστερνιστεί δημοκρατικές αρχές. Ωστόσο, αυτό αφορά και το κράτος δικαίου με διεθνή πρότυπα. Το γεγονός αυτό είναι κάτι το οποίο θα δηλώνουμε επανειλημμένα όταν βρισκόμαστε στη Μαλαισία και τα κράτη της ASEAN, ενώ το Ευρωπαϊκό Κοινοβούλιο θα το υπογραμμίσει μέσω του παρόντος ψηφίσματος.
<SPEAKER ID="262" NAME="Marietje Schaake">
συντάκτρια. - (ΕΝ) Κύριε Πρόεδρε, η πρακτική της ποινής ξυλοδαρμού -ο ραβδισμός του ατόμου- αποτελεί σωματική ποινή η οποία εφαρμόζεται συχνά στη Μαλαισία και αποτελεί λόγο ανησυχίας, διότι δεκάδες χιλιάδες άνθρωποι υπόκεινται σε τέτοιου είδους ποινή, ιδίως μετανάστες, και ο κατάλογος των αδικημάτων που μπορούν να οδηγήσουν σε ποινή ξυλοδαρμού μεγαλώνει. Ως εκ τούτου, η Μαλαισία παραβιάζει τη δέσμευση που έχει αναλάβει σχετικά με την απόφαση 8/8 του Συμβουλίου Ανθρωπίνων Δικαιωμάτων των "νωμένων Εθνών, σύμφωνα με την οποία η σωματική ποινή μπορεί να ισοδυναμεί με βασανιστήριο.
<P>
" νομική διαδικασία που οδηγεί σε αυτήν τη μορφή ποινής συχνά εκλείπει και οι μετανάστες δεν ενημερώνονται για τις κατηγορίες που τους βαρύνουν ή στερούνται το δικαίωμα πρόσβασης σε νομικό σύμβουλο.
<P>
Επικροτούμε την έκκληση που εξέφρασε ανοικτά ο δικηγορικός σύλλογος της Μαλαισίας -ο οποίος εκπροσωπεί 8.000 δικηγόρους- για την κατάργηση της ποινής ξυλοδαρμού. Το Ευρωπαϊκό Κοινοβούλιο καλεί τις αρχές της Μαλαισίας να αναστείλουν την ποινή ξυλοδαρμού και όλες τις μορφές σωματικής ποινής, προχωρώντας παράλληλα στην κατάργηση αυτού του νόμου, τόσο ως προς το πνεύμα όσο προς το γράμμα.
<P>
" επιτροπή ανθρωπίνων δικαιωμάτων της Μαλαισίας και η επιτροπή νομοθετικής μεταρρύθμισης της Μαλαισίας θα πρέπει να υποβάλουν επαρκείς προτάσεις στην κυβέρνηση σχετικά με την κατάργηση των νόμων περί σωματικής ποινής.
<SPEAKER ID="263" NAME="Barbara Lochbihler" LANGUAGE="DE">
Κύριε Πρόεδρε, αυτό το ψήφισμα καταδικάζει την εφαρμογή ποινών ξυλοδαρμού στη Μαλαισία. Ο όρος ραβδισμός δεν θα πρέπει να νοείται ως παρωχημένο, ακίνδυνο εκπαιδευτικό μέσο, αλλά ως τρομερή, ταπεινωτική και εξευτελιστική τιμωρία, η οποία απαγορεύεται βάσει της σύμβασης του Ο"Ε κατά των βασανιστηρίων. Όποιος αμφιβάλλει για αυτό, θα πρέπει να παρακολουθήσει ένα βίντεο το οποίο παρουσιάζει τον τρόπο εφαρμογής αυτής της ποινής στη Μαλαισία. Από την άποψη της βαναυσότητας και του τρόμου, αυτές οι εικόνες δεν αποτελούν παρά αποδεικτικά στοιχεία βασανισμού. " Μαλαισία χρησιμοποιεί αυτήν την τρομερή και εξευτελιστική πρακτική προκειμένου να τιμωρήσει τουλάχιστον 66 αδικήματα και περίπου 1.000 άνθρωποι ετησίως υπόκεινται σε ξυλοδαρμό στις φυλακές της χώρας. Επιπλέον, τα τελευταία έτη, αυτή η βάναυση μεταχείριση έχει επεκταθεί και στους μετανάστες που εισέρχονται στη χώρα χωρίς έγγραφα και σε τοξικομανείς. Εκτιμάται ότι πλήττονται περίπου 350.000 έως 900.000 άνθρωποι. Συνεπώς, καλούμε επειγόντως τη μαλαισιανή κυβέρνηση να παύσει άμεσα αυτήν την τρομερή, ταπεινωτική και εξευτελιστική πρακτική και να ανακαλέσει μεσοπρόθεσμα τους σχετικούς νόμους.
<P>
" Μαλαισία αποτελεί μέλος του Συμβουλίου Ανθρωπίνων Δικαιωμάτων των "νωμένων Εθνών. Όπως επεσήμανε η προηγούμενη ομιλήτρια, το εν λόγω όργανο εξισώνει την εφαρμογή σωματικής ποινής με τον βασανισμό. Για τον λόγο αυτόν, η Μαλαισία θα έπρεπε να παραμείνει μέλος αυτού του οργάνου, αλλά και να υπερασπιστεί τις αρχές που αυτό εκπροσωπεί.
<SPEAKER ID="264" NAME="Charles Tannock">
συντάκτης. - (ΕΝ) Κύριε Πρόεδρε, η Μαλαισία έχει κατευθυνθεί προς μια πιο ισλαμική μορφή διακυβέρνησης τα τελευταία έτη. Το γεγονός αυτό προκαλεί ορισμένο βαθμό ανησυχίας, διότι η Μαλαισία θα μπορούσε να αποτελέσει σημαντικό σύμμαχο της ΕΕ, καθώς είναι μια δημοκρατική χώρα της Ασίας με στρατηγική θέση και αναπτυγμένη οικονομία.
<P>
Δυστυχώς, οι δυτικού τύπου θεωρήσεις περί ανθρωπίνων δικαιωμάτων δεν είναι τόσο αναπτυγμένες στη Μαλαισία. Εντούτοις, δεν είμαι σίγουρος για ποιον λόγο ξεχωρίσαμε, εν προκειμένω, τη Μαλαισία. " Μαλαισία είναι μια πλειοψηφικά μουσουλμανική χώρα και τέτοιου είδους ποινές αποτελούν κοινό τόπο σε πολλές χώρες, οι οποίες βασίζονται στον νόμο της σαρία, και επιτάσσονται από το κοράνι, το οποίο θεωρείται η ανώτατη νομική αρχή για όλους τους μουσουλμάνους.
<P>
Πράγματι, η ποινή ξυλοδαρμού είναι μια σχετικά ήπια ποινή συγκριτικά με ορισμένες άλλες εξαιρετικά βάναυσες μεθόδους τιμωρίας που χρησιμοποιούνται σε κάποιες μουσουλμανικές χώρες, συμπεριλαμβανομένου του ακρωτηριασμού, του λιθοβολισμού και του αποκεφαλισμού. Ο ραβδισμός θα πρέπει, επίσης, να εξεταστεί εντός του πολιτισμικού πλαισίου της Ασίας: για παράδειγμα, και η γειτονική κοσμική Σιγκαπούρη καταδικάζει εγκληματίες σε ποινή ξυλοδαρμού, και η ινδονησιακή επαρχία Aceh, η οποία λαμβάνει σημαντική αναπτυξιακή βοήθεια από την ΕΕ, πρόσφατα εισήγαγε την ποινή ξυλοδαρμού βάσει της πολιτικής της που στηρίζεται στον νόμο της σαρία.
<P>
Σε κράτη μέλη της ΕΕ, η παραδοσιακή εφαρμογή της σωματικής ποινής δικαίως απαγορεύεται, και ας ελπίσουμε ότι κάποια μέρα θα ακολουθήσει και η Μαλαισία το φωτισμένο παράδειγμά μας. Όμως, στο μυαλό μου δεν είναι καθόλου σαφές ότι η ποινή ξυλοδαρμού είναι παράνομη βάσει του διεθνούς δικαίου, όπως δηλώνεται στο ψήφισμα.
<SPEAKER ID="265" NAME="Bernd Posselt" LANGUAGE="DE">
Κύριε Πρόεδρε, όταν αγαπάμε κάποιον, έχουμε συγκεκριμένες προσδοκίες από αυτόν. Το ίδιο ισχύει και για τις σχέσεις μεταξύ κρατών. Κράτη με τα οποία έχουμε ιδιαίτερα στενή σχέση δεν εμπίπτουν στην ίδια κατηγορία με τρομερές δικτατορίες σε άλλες ηπείρους.
<P>
" Μαλαισία αποτελεί έναν πολύτιμο στενό εταίρο της Ευρωπαϊκής Ένωσης. Από ορισμένες απόψεις, το σύνταγμά της αποτελεί παράδειγμα ευρωπαϊκού συντάγματος. Για τον λόγο αυτόν, αντιμετωπίζουμε τόσο σοβαρά αυτό που συμβαίνει στη Μαλαισία.
<P>
Κύριε Tannock, η ποινή ξυλοδαρμού στη Μαλαισία δεν εισήχθη λόγω του νόμου της σαρία, αλλά αποτελεί κατάλοιπο της βρετανικής αποικιοκρατικής εποχής. Ακριβώς όπως η βρετανική αποικιοκρατική δύναμη δεν υφίσταται πλέον και έχει μετατραπεί εν τω μεταξύ στη Μεγάλη Βρετανία, έτσι και η Μαλαισία πρέπει να αλλάξει και να προσπαθήσει να καταργήσει αυτήν την απαρχαιωμένη και βάρβαρη ποινή, η οποία καταστρατηγεί το διεθνές δίκαιο και τα ανθρώπινα δικαιώματα.
<P>
Θέλω να είμαι σαφής ως προς αυτό. Επί δεκαετίες, η Μαλαισία αποτελεί μια χώρα που χαρακτηρίζεται από ανοχή μεταξύ των διάφορων εθνοτικών ομάδων και των θρησκευτικών κοινοτήτων. " χώρα θα πρέπει να εμμείνει σε αυτήν την κατεύθυνση και θα το πράξει ως ένας ιδιαίτερα στενός εταίρος της Ευρωπαϊκής Ένωσης, ο οποίος πιστεύουμε ότι θα καταφέρει να απαγορεύσει αυτή τη βάρβαρη μορφή ποινής.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="266" NAME="Charles Tannock" AFFILIATION="ECR">
(ΕΝ) Κύριε Πρόεδρε, θα ήθελα να απευθύνω ένα ερώτημα στον κ. Posselt, τον οποίο εκτιμώ βαθύτατα.
<P>
Δεν είμαι δικηγόρος του διεθνούς δικαίου, αλλά δεν μπορώ να βρω κανένα αποδεικτικό στοιχείο σύμφωνα με το οποίο το διεθνές δίκαιο απαγορεύει την ποινή ξυλοδαρμού. Είναι σαφές ότι απαγορεύει τα εγκλήματα πολέμου, τα εγκλήματα κατά της ανθρωπότητας, τη γενοκτονία κ.λπ., αλλά, κατά την άποψή μου, η ποινή ξυλοδαρμού δεν απαγορεύεται από το διεθνές δίκαιο. Σύμφωνα με τη σύμβαση κατά των βασανιστηρίων, την οποία η Μαλαισία δεν έχει ουσιαστικά επικυρώσει, η ποινή ξυλοδαρμού θα μπορούσε να αποτελέσει βασανιστήριο, αλλά δεν αποτελεί κατ' ανάγκη πάντα βασανιστήριο. Θα μπορούσε, λοιπόν, να μου εξηγήσει ίσως ο Bernd για ποιον λόγο η ποινή ξυλοδαρμού είναι παράνομη -όπως επανέλαβε και όπως δηλώνεται και στο ψήφισμα- και ενάντια στο διεθνές δίκαιο; Κατά την άποψή μου, εάν δεν εμμείνουμε στα γεγονότα, αμαυρώνουμε την εικόνα αυτού του Σώματος.
<SPEAKER ID="267" NAME="Πρόεδρος">
Κύριε Posselt, αυτό που εξέφρασε ο κ. Tannock δεν πρόκειται ουσιαστικά για ερώτηση.
<SPEAKER ID="268" NAME="Bernd Posselt" LANGUAGE="DE">
Κύριε Πρόεδρε, θα εκλάβω την τελευταία παρέμβαση ως ερώτηση και θα ήθελα να δηλώσω ως απάντηση ότι η ποινή ξυλοδαρμού αποτελεί πράγματι βασανιστήριο και ότι η απαγόρευση των βασανιστηρίων αποτελεί αναπόσπαστο τμήμα των ανθρωπίνων δικαιωμάτων και του διεθνούς δικαίου, ανεξάρτητα από το εάν μια χώρα έχει επικυρώσει ή όχι αυτές τις αρχές.
<SPEAKER ID="269" NAME="Marie-Christine Vergiat" LANGUAGE="FR">
Κύριε Πρόεδρε, η Μαλαισία είναι ένα εκ των κρατών για τα οποία φαίνεται πως η συνεργασία με την Ευρωπαϊκή Ένωση είναι αρκετά θετική, αν και πρόσφατη και σχετικά μετριοπαθής. Βεβαίως, αυτό αληθεύει κυρίως από οικονομικής απόψεως, αλλά και κοινωνικής, όσον αφορά την εκπαίδευση, τα δικαιώματα των γυναικών και τους πιο ευάλωτους πληθυσμούς.
<P>
Ωστόσο, όταν μιλάμε για δημοκρατία και ανθρώπινα δικαιώματα, η κατάσταση είναι κάθε άλλο παρά ιδανική. Τα ανησυχητικά σημάδια είναι επίμονα. " κατάσταση για την οποία συζητούμε σήμερα αποτελεί θλιβερή απόδειξη αυτού.
<P>
Ενώ η Μαλαισία έχει υπογράψει πληθώρα διεθνών συμβάσεων, συμπεριλαμβανομένης της Οικουμενικής Διακήρυξης των Ανθρωπίνων Δικαιωμάτων, της Σύμβασης για την εξάλειψη όλων των μορφών διακρίσεων κατά των γυναικών (CEDAW) και της Σύμβασης για τα Δικαιώματα του Παιδιού (CRC), εξακολουθεί να αρνείται να υπογράψει άλλες συμβάσεις και, ειδικότερα, τη Διεθνή Σύμβαση κατά των βασανιστηρίων. " Μαλαισία είναι μία εκ των χωρών στις οποίες εφαρμόζεται η θανατική ποινή. Αποτελεί, πράγματι, υποχρεωτική ποινή που επιβάλλεται σε περιπτώσεις καταδικαστικών αποφάσεων για λαθρεμπόριο ναρκωτικών. " σωματική ποινή είναι κοινή πρακτική στη Μαλαισία και μπορεί να επιβληθεί στον καθένα: άνδρες, γυναίκες -ιδίως σε όσες κατηγορούνται για παράνομες σεξουαλικές σχέσεις- ακόμη και παιδιά, σε μαθητές που κατηγορούνται για σοβαρή ανυπακοή. Το χειρότερο, για όσους καταδικάζονται στην επιβολή τέτοιας ποινής, είναι ότι εκτελείται με τη βοήθεια ιατρών, κατά παράβαση της ιατρικής δεοντολογίας τους, οι οποίοι είναι υπεύθυνοι για την επαναφορά των καταδικασθέντων στις αισθήσεις τους προκειμένου να υποστούν το υπόλοιπο της ποινής. Ακόμη χειρότερα, τα τελευταία έτη, το κοινοβούλιο της Μαλαισίας επέκτεινε τον κατάλογο των ποινικών αδικημάτων τα οποία τιμωρούνται με ποινή ξυλοδαρμού. Σήμερα, ο αριθμός τους ξεπερνά τα 60, συμπεριλαμβανομένης της παράνομης εισόδου στη χώρα. Επιπλέον, από το 2002, όταν θεσπίστηκε το εν λόγω αδίκημα, χιλιάδες πρόσφυγες έχουν υποστεί αυτήν την ποινή, αυτό το βασανιστήριο.
<P>
" μαλαισιανή κυβέρνηση πρέπει να σταματήσει αυτές τις πρακτικές. Σε μια εποχή κατά την οποία ο διάλογος της Ευρωπαϊκής Ένωσης με τη Μαλαισία φαίνεται να αποδίδει καρπούς, δεν θα έπρεπε η Ευρωπαϊκή Ένωση να πράξει ό,τι είναι δυνατό προκειμένου να πείσει τη Μαλαισία να σημειώσει πρόοδο ως προς αυτόν τον τομέα;
<SPEAKER ID="270" NAME="Cristian Dan Preda" LANGUAGE="RO">
Κύριε Πρόεδρε, θα ήθελα να ξεκινήσω παραθέτοντας ορισμένα στοιχεία από μελέτη που διενεργήθηκε από τη Διεθνή Αμνηστία αυτόν τον μήνα, τον Δεκέμβριο του 2010. Τουλάχιστον 10.000 κατάδικοι και τουλάχιστον 6.000 πρόσφυγες υπόκεινται ετησίως σε ποινή ξυλοδαρμού στη Μαλαισία. Εφαρμόζεται πληθώρα ποινών ξυλοδαρμού στα σωφρονιστικά ιδρύματα και ο κ. Tannock δήλωσε ότι, δυστυχώς, η Μαλαισία δεν είναι η μόνη χώρα στην οποία εφαρμόζονται τέτοιες αναχρονιστικές ποινές: γίνεται, επίσης, λόγος για τη Σιγκαπούρη.
<P>
Ωστόσο, προβληματικό στην περίπτωση της Μαλαισίας είναι το γεγονός ότι σε όλο και μεγαλύτερο αριθμό εγκλημάτων και αδικημάτων αποδίδεται η ποινή του ξυλοδαρμού: για να ακριβολογούμε, 66 στη Μαλαισία σε σύγκριση με 30 στη Σιγκαπούρη. Δεν μιλούμε μόνο για βίαια ή σεξουαλικά εγκλήματα, αλλά και για χρήση ναρκωτικών, και ιδίως για παραβιάσεις των διατάξεων περί μετανάστευσης. Από την άλλη πλευρά, συμφωνώ με την άποψη του συναδέλφου μου, κ. Posselt, ο οποίος δήλωσε ότι μιλούμε για βασανιστήρια, τα οποία απαγορεύονται απόλυτα βάσει του διεθνούς δικαίου.
<SPEAKER ID="271" NAME="Anneli Jäätteenmäki">
εξ ονόματος της Ομάδας ALDE. - (ΕΝ) Κύριε Πρόεδρε, το ψήφισμα του Κοινοβουλίου είναι σημαντικό και πραγματοποιείται την κατάλληλη στιγμή. Χιλιάδες άνθρωποι ετησίως υπόκεινται σε ποινή ξυλοδαρμού στη Μαλαισία. " ποινή ξυλοδαρμού αποτελεί απάνθρωπη και εξευτελιστική μορφή ποινής, η οποία πρέπει να απαγορευτεί παντού στον πλανήτη. " ποινή ξυλοδαρμού αποτελεί μορφή βασανιστηρίου.
<P>
Σύμφωνα με τη Διεθνή Αμνηστία, μια μουσουλμάνα γυναίκα υπέστη ποινή ξυλοδαρμού πέρυσι στη Μαλαισία όπου εφαρμόζεται ο νόμος της σαρία. Ο λόγος για την επιβολή της ποινής ήταν η κατανάλωση μπύρας. " Διεθνής Αμνηστία έχει, επίσης, πραγματοποιήσει αναφορές για την ποινή ξυλοδαρμού σε πρόσφυγες και μετανάστες εργαζομένους στη Μαλαισία.
<P>
Ζητούμε από την κυβέρνηση της Μαλαισίας να καταργήσει τον ξυλοδαρμό ως μορφή τιμωρίας. Καλούμε, επίσης, τη μαλαισιανή κυβέρνηση να επικυρώσει το Πρωτόκολλο της Σύμβασης των "νωμένων Εθνών κατά των βασανιστηρίων, καθώς και το διεθνές σύμφωνο για τα ατομικά και πολιτικά δικαιώματα.
<SPEAKER ID="272" NAME="Zbigniew Ziobro" LANGUAGE="PL">
Κύριε Πρόεδρε, είμαστε ικανοποιημένοι με την οικονομική ανάπτυξη της Μαλαισίας και τις βελτιωμένες συνθήκες διαβίωσης του λαού της χώρας. Ταυτόχρονα, όμως, είμαστε δύσπιστοι λόγω της έκθεσης της Διεθνούς Αμνηστίας η οποία περιγράφει τη διαδεδομένη χρήση της ποινής ξυλοδαρμού στη Μαλαισία. Πρόκειται για μια πολύ βαριά ποινή, η χρήση της οποίας είναι συχνά υπερβολική, διότι ορισμένες φορές επιβάλλεται για ήσσονος σημασίας και πολύ αμφιλεγόμενα αδικήματα. Κατά την άποψή μου, είναι ιδιαίτερα απάνθρωπη η επιβολή αυτής της ποινής σε παράνομους μετανάστες ή σε ανθρώπους που βρίσκονται στη μαλαισιανή επικράτεια χωρίς έγκυρα έγγραφα, συμπεριλαμβανομένων των πολιτικών προσφύγων από τη Βιρμανία.
<P>
Ωστόσο, η αδίστακτη φύση αυτής της ποινής αποκαλύπτει την κρυφή αλήθεια σχετικά με τις παραδοσιακές συνθήκες και τη φύση της ποινής του ξυλοδαρμού όπως εφαρμόζεται στη Μαλαισία. Πολλά από τα αδικήματα στα οποία επιβάλλεται η ποινή ξυλοδαρμού συνδέονται με παραβιάσεις του ισλαμικού θρησκευτικού νόμου και των εθίμων που απορρέουν από αυτόν τον νόμο. Παράδειγμα αποτελεί η περίπτωση της Kartika Sari Dewi Shukarno, η οποία καταδικάστηκε σε ποινή ξυλοδαρμού το 2009 για κατανάλωση μπύρας σε μπαρ. " κατάσταση απαιτεί την αντίδρασή μας.
<SPEAKER ID="273" NAME="Jaroslav Paška" LANGUAGE="SK">
Κύριε Πρόεδρε, ο παραδοσιακός ισλαμικός νόμος της σαρία, ο οποίος εφαρμόζεται ακόμα και σε πολλά μετριοπαθή ισλαμικά κράτη, επιτρέπει τη σωματική ποινή για παραβιάσεις του νόμου.
<P>
Υπήρξε η περιβόητη περίπτωση της επιβολής ποινής έξι ραβδισμών στο μοντέλο Kartika Sari Dewi Shukarno στη Μαλαισία επειδή συνελήφθη να καταναλώνει μπύρα. Μετά την ανακοίνωση της ποινής, ωστόσο, η οποία θα εκτελείτο με ράβδο σε γυναικείες φυλακές, η τιμωρία των έξι ραβδισμών της 32χρονης μητέρας δύο παιδιών μετατράπηκε σε τρίμηνη παροχή κοινωνικής εργασίας βάσει απόφασης του σουλτάνου της Μαλαισίας, Ahmed Shah, ο οποίος επιβλέπει τη συμμόρφωση προς τους ισλαμικούς κανόνες στη Μαλαισία.
<P>
Όμως, η κατάσταση εξελίχθηκε μάλλον χειρότερα για τη 46χρονη Ινδονήσια, Nasarudin Kamaruddin, η οποία υπέστη 6 ραβδισμούς και ένα έτος φυλάκισης για το ίδιο αδίκημα. Ο δικαστής Abdul Rahman Mohamed Yunos, ο οποίος καταδίκασε και την Kartika Shukarno, δήλωσε σχετικά με την απόφαση ότι "σκοπός της ετυμηγορίας δεν είναι η τιμωρία αλλά η διδαχή".
<P>
Παρόμοιο επιχείρημα χρησιμοποιήθηκε προς υπεράσπιση της απόφασής του από τον Wee Ka Siong, υφυπουργό Παιδείας, όταν αιτιολόγησε τη σωματική τιμωρία παιδιών σε σχολεία, συμπληρώνοντας ότι η τιμωρία θα μπορούσε να εκτελεσθεί μόνο από διευθυντές σχολείων ή συγκεκριμένων για τον σκοπό αυτό ατόμων, ότι οι γονείς θα ενημερώνονταν για την τιμωρία και ότι η εκτέλεση της τιμωρίας θα πραγματοποιούταν παρουσία μάρτυρα.
<P>
Κυρίες και κύριοι, το θέμα για το οποίο μιλάμε δεν είναι εξωτικό. Αποτελεί καθημερινότητα στον αποκαλούμενο μετριοπαθή ισλαμικό κόσμο. Ως εκ τούτου, δεν πρέπει να διστάσουμε να βοηθήσουμε τους λαούς αυτών των χωρών προκειμένου να καταργήσουν τέτοιες ποινές και τέτοια έθιμα μεσαιωνικού τύπου, εάν μπορούμε να το πράξουμε μέσω της διπλωματικής ή άλλων οδών.
<SPEAKER ID="274" NAME="Bogusław Sonik" AFFILIATION="PPE">
(PL) Κύριε Πρόεδρε, πρέπει να καταδικάσουμε με απόλυτο τρόπο τη χρήση της ποινής ξυλοδαρμού και όλων των μορφών σωματικής ποινής και απάνθρωπης μεταχείρισης. " Μαλαισία δεν μπορεί να επικαλείται την εθνική νομοθεσία της, βάσει της οποίας σε τουλάχιστον 66 εγκλήματα επιβάλλεται η ποινή του ξυλοδαρμού, προκειμένου να αιτιολογεί τις αδίστακτες μεθόδους της, οι οποίες ισοδυναμούν με βασανιστήρια και θεωρούνται παράνομες σύμφωνα με το διεθνές δίκαιο και τις συμβάσεις του. Οι εκθέσεις της Διεθνούς Αμνηστίας σχετικά με τον αυξανόμενο αριθμό προσφύγων και μεταναστών οι οποίοι υπόκεινται σε ποινή ξυλοδαρμού στις φυλακές τις Μαλαισίας είναι, επίσης, ανησυχητικές.
<P>
" Ευρωπαϊκή Ένωση, η οποία μετά την έναρξη ισχύος της Συνθήκης της Λισαβόνας διαθέτει αποτελεσματικότερες μεθόδους προστασίας των ανθρωπίνων δικαιωμάτων, πρέπει να επιδείξει μεγαλύτερη πρωτοβουλία για την καταπολέμηση της βάναυσης συμπεριφοράς σε όλον τον κόσμο. Επιπλέον, η Ευρωπαϊκή Ένωση θα πρέπει να θέσει την τήρηση των ανθρωπίνων δικαιωμάτων ως βασικό όρο για την ανάπτυξη περαιτέρω πολιτικής συνεργασίας με τη Μαλαισία.
<SPEAKER ID="275" NAME="Ryszard Czarnecki" AFFILIATION="ECR">
(PL) Κύριε Πρόεδρε, η Μαλαισία αποτελεί μια οικονομική τίγρη. Πρόκειται για μια εξαιρετικά αναπτυγμένη χώρα, η οποία λειτουργεί ως πρότυπο για ολόκληρη την περιοχή της νοτιοανατολικής Ασίας. Ωστόσο, αυτή η τίγρης αντιμετωπίζει ένα σημαντικό πρόβλημα: τη χρήση του ξυλοδαρμού ως ποινή. Βεβαίως, θα μπορούσε να γίνει λόγος για σεβασμό της πολιτισμικής ταυτότητας και για το γεγονός ότι εμείς οι Ευρωπαίοι θα πρέπει να είμαστε ιδιαίτερα ευαίσθητοι όταν πρόκειται να επιβάλουμε τα πρότυπά μας σε άλλες ηπείρους. Εντούτοις, σε αυτήν την περίπτωση πρόκειται πραγματικά για ανθρώπινα δικαιώματα, τα οποία είναι αδιαίρετα και ξεπερνούν τα σύνορα των ηπείρων, των φυλών και των θρησκειών. Θεωρώ πως το Ευρωπαϊκό Κοινοβούλιο πρέπει να υπερασπιστεί αποφασιστικά το θεμελιώδες δικαίωμα της ανθρώπινης αξιοπρέπειας και η ποινή ξυλοδαρμού είναι βέβαιο ότι καταστρατηγεί αυτήν την αξιοπρέπεια.
<SPEAKER ID="276" NAME="Monica Luisa Macovei" AFFILIATION="PPE">
(ΕΝ) Κύριε Πρόεδρε, η πρόκληση σωματικού πόνου αντιτίθεται στην ανθρώπινη αξιοπρέπεια. " ποινή ξυλοδαρμού αποτελεί κατάφωρη παραβίαση των ανθρωπίνων δικαιωμάτων. Αντιτίθεται στο δικαίωμα του ανθρώπου να μην υπόκειται σε βασανιστήρια, αλλά και στο δικαίωμα να μην υπόκειται σε απάνθρωπη και ταπεινωτική μεταχείριση ή τιμωρία.
<P>
Στη Μαλαισία, περισσότεροι από 10.000 άνθρωποι ετησίως υποφέρουν από αυτήν τη μορφή σωματικής τιμωρίας. Σύμφωνα με τις αναφορές, ο πόνος είναι τόσο μεγάλος ώστε τα θύματα συχνά χάνουν τις αισθήσεις τους, ενώ πολλοί αξιωματούχοι που εκτελούν την ποινή είναι πρόθυμοι να δωροδοκηθούν προκειμένου να απαλλάξουν τα θύματα. Ως εκ τούτου, πέραν των κατάφωρων παραβιάσεων των ανθρωπίνων δικαιωμάτων, υπάρχουν κυβερνητικοί αξιωματούχοι οι οποίοι διαπράττουν έγκλημα εκμεταλλευόμενοι τον πόνο των ανθρώπων.
<P>
Καλώ την Επιτροπή και το Συμβούλιο, καθώς και τη μαλαισιανή κυβέρνηση, να εργαστούν επειγόντως για την άμεση αναστολή της πρακτικής της ποινής ξυλοδαρμού, καθώς και τη νομοθετική της κατάργηση. Ο ξυλοδαρμός και ο ραβδισμός ανθρώπων εξ ονόματος της κυβέρνησης πρέπει να σταματήσει.
<SPEAKER ID="277" NAME="Elena Băsescu" AFFILIATION="PPE">
(RO) Κύριε Πρόεδρε, θεωρώ λυπηρό το γεγονός ότι στη Μαλαισία η εφαρμογή ποινών ξυλοδαρμού έχει προσεγγίσει τόσο υψηλά ποσοστά και ακολουθεί ανοδική πορεία. Αντί του περιορισμού αυτής της πρακτικής, η κυβέρνηση της Μαλαισίας την ενθαρρύνει.
<P>
Οι αρχές επικαλούνται ένα αβάσιμο επιχείρημα, σύμφωνα με το οποίο η ποινή ξυλοδαρμού είναι νόμιμη και έχει σημαντικό αντίκτυπο, υπό την έννοια ότι εξαλείφει εγκληματικές δραστηριότητες. Επιπλέον, οι υπάλληλοι των φυλακών λαμβάνουν οικονομικά ανταλλάγματα για τον ξυλοδαρμό των κρατουμένων. Οι εκτιμήσεις επιβεβαιώνουν ότι η κατάσταση είναι ανησυχητική: περισσότεροι από 6.000 πρόσφυγες και 10.000 κατάδικοι ετησίως πέφτουν θύματα αυτής της πρακτικής. Πιστεύω πως είναι πολύ σημαντικό τα θύματα εκτός Μαλαισίας να έχουν το δικαίωμα σε δίκαιη δίκη. Σήμερα, στερούνται βασικών υπηρεσιών, όπως διερμηνείας ή παροχής νομικού συμβούλου.
<SPEAKER ID="278" NAME="Mitro Repo" AFFILIATION="S&amp;D">
(FI) Κύριε Πρόεδρε, η ποινή ξυλοδαρμού κατ' εντολή δικαστηρίου, κατά την οποία το άτομο που υπόκειται σε αυτήν είναι δεμένο σε ένα πλαίσιο και δέχεται ραπίσματα στην πλάτη και τους γλουτούς, είναι ανήθικη και παραβιάζει την ανθρώπινη αξιοπρέπεια. Στη Μαλαισία αυτή η πρακτική έχει λάβει διαστάσεις επιδημίας.
<P>
Ένα κράτος το οποίο θεωρεί τη σωματική ποινή αποτελεσματικό τρόπο πρόληψης του εγκλήματος δεν αποτελεί κράτος δικαίου και η ΕΕ δεν πρέπει να χορηγήσει πρόσθετα εμπορικά προνόμια σε μια τέτοια χώρα. Τέτοιου είδους σκληρές και απάνθρωπες μορφές τιμωρίας θα πρέπει να τερματιστούν σε οποιαδήποτε χώρα κι αν επιβάλλονται.
<P>
Με το παρόν ψήφισμα, το Κοινοβούλιο δικαίως ζητεί από τις μαλαισιανές αρχές να θέσουν άμεσα τέλος στη σωματική ποινή και τα βασανιστήρια, τόσο στο νομικό τους σύστημα όσο και στην πράξη.
<SPEAKER ID="279" NAME="Lidia Joanna Geringer de Oedenberg" AFFILIATION="S&amp;D">
(PL) Κύριε Πρόεδρε, οι ποινές ξυλοδαρμού εφαρμόζονται στη Μαλαισία από τον 19ο αιώνα, όταν η περιοχή κατέστη αποικία της Μεγάλης Βρετανίας. Πρόσφατα, η μαλαισιανή κυβέρνηση προσέθεσε ακόμη περισσότερα εγκλήματα στον κατάλογο των αξιόποινων με ραβδισμό εγκλημάτων και η ποινή επιβάλλεται για 66 διαφορετικά αδικήματα. Οι κρατούμενοι που έχουν καταδικαστεί σε ποινή ξυλοδαρμού κρατούνται στη φυλακή χωρίς να έχουν την παραμικρή ιδέα για τη χρονική στιγμή εκτέλεσης της ποινής τους. " Διεθνής Αμνηστία εκτιμά ότι περίπου 10.000 καταδίκες σε ποινή ξυλοδαρμού επιβάλλονται ετησίως και ότι το 60% των καταδικασθέντων είναι παράνομοι μετανάστες οι οποίοι δεν καταλαβαίνουν καν την ποινή που τους επιβάλλεται λόγω γλωσσικών εμποδίων. Ωστόσο, οι αρχές της χώρας δεν αναγνωρίζουν την ανάγκη τροποποίησης του νόμου, διότι θεωρούν την ποινή ξυλοδαρμού αποτελεσματικό τρόπο καταπολέμησης του εγκλήματος.
<P>
" Ευρωπαϊκή Ένωση συνεργάζεται στενά με τη Μαλαισία επί οκτώ έτη. Στο πλαίσιο των δημοσιονομικών προοπτικών για την περίοδο 2007-2013 είχαν δεσμευθεί 17 εκατομμύρια ευρώ για την ανάπτυξη της οικονομίας της Μαλαισίας. Ως εκ τούτου, είναι λογικό να απευθύνουμε έκκληση προς τον εταίρο μας προκειμένου να επικυρώσει τη Σύμβαση των "νωμένων Εθνών κατά των βασανιστηρίων και να καταδικάσει απερίφραστα την πρακτική της ποινής ξυλοδαρμού ως ασύμβατη με τη θέση του Συμβουλίου Ανθρωπίνων Δικαιωμάτων του Ο"Ε.
<SPEAKER ID="280" NAME="Corina Creţu" AFFILIATION="S&amp;D">
(RO) Κύριε Πρόεδρε, περισσότεροι από 10.000 πολίτες μαστιγώνονται ή ραβδίζονται ετησίως στη Μαλαισία, όπου η νομοθεσία ορίζει επίσημα αυτήν την ποινή για 66 αδικήματα. Ο κατάλογος αυτών των εγκλημάτων έχει επεκταθεί τα τελευταία έτη, γεγονός το οποίο καταδεικνύει ανησυχητική τάση. Τα θύματα είναι υπήκοοι της χώρας αλλά και αλλοδαποί, κατά των οποίων διαπράττονται πολυάριθμες και σοβαρές παραβιάσεις, από την έλλειψη της απαραίτητης ενημέρωσης ή διερμηνείας έως την παραβίαση επαγγελματικής δεοντολογίας από τους ιατρούς και την έλλειψη νομικής βοήθειας.
<P>
Κι εγώ ζητώ από τα ευρωπαϊκά θεσμικά όργανα να εντατικοποιήσουν τις προσπάθειές τους σχετικά με την κατάργηση της ποινής, η οποία σύμφωνα με το διεθνές δίκαιο ισοδυναμεί με βασανιστήριο, και να ασκήσουν πίεση για τη θέσπιση της τήρησης του δικαιώματος σε αντικειμενική και αμερόληπτη δίκη στη Μαλαισία και τον τερματισμό της κακομεταχείρισης των μεταναστών και των αιτούντων άσυλο.
<SPEAKER ID="281" NAME="Andris Piebalgs">
μέλος της Επιτροπής. - (ΕΝ) Κύριε Πρόεδρε, η Επιτροπή καταδικάζει τη χρήση της σωματικής ποινής. Αντιτίθεται στις διεθνείς αρχές και τα πρότυπα περί ανθρωπίνων δικαιωμάτων, όπως ορίζονται από τα "νωμένα Έθνη. Αυτές οι αρχές αντικατοπτρίζονται, επίσης, στις κατευθυντήριες γραμμές της Ευρωπαϊκής Ένωσης για μια πολιτική της ΕΕ έναντι τρίτων χωρών σχετικά με τα βασανιστήρια και άλλες μορφές βάναυσης, απάνθρωπης ή εξευτελιστικής μεταχείρισης ή τιμωρίας.
<P>
" πρόσφατη έκθεση της Διεθνούς Αμνηστίας για την εφαρμογή την ποινής ξυλοδαρμού στη Μαλαισία είναι ανησυχητική. Εντούτοις, η Επιτροπή θα ήθελε να προτείνει τη διεύρυνση του ψηφίσματος προκειμένου να συμπεριληφθούν όλες οι χώρες στις οποίες εξακολουθεί, δυστυχώς, να ισχύει η ποινή ξυλοδαρμού βάσει νόμου.
<P>
" Ευρωπαϊκή Ένωση, μαζί με τα "νωμένα Έθνη, έχει αρκετά συχνά εγείρει το ζήτημα της ποινής ξυλοδαρμού στη Μαλαισία. Επίσης, ορισμένα κράτη μέλη το έπραξαν στο πλαίσιο της επικύρωσης της Σύμβασης των "νωμένων Εθνών κατά των βασανιστηρίων και κατά τη διάρκεια της οικουμενικής περιοδικής επανεξέτασης του Συμβουλίου Ανθρωπίνων Δικαιωμάτων του Ο"Ε, η οποία διεξήχθη τον Φεβρουάριο του 2009.
<P>
Μόλις την προηγούμενη εβδομάδα, στο σεμινάριο των "νωμένων Εθνών επί τη ευκαιρία της "μέρας των Ανθρωπίνων Δικαιωμάτων, ζητήθηκε από τη Μαλαισία να επικυρώσει περισσότερες συμβάσεις του Ο"Ε, ιδίως τη Σύμβαση του Ο"Ε κατά των βασανιστηρίων. Στις αρχές του 2010, το ίδιο ζήτημα τέθηκε από τον αρχηγό της αποστολής της ΕΕ απευθείας στον υπουργό Εξωτερικών.
<P>
Πρόκειται για ένα ζήτημα στο οποίο δίδουμε ιδιαίτερη προσοχή. " Ευρωπαϊκή Ένωση και η Μαλαισία θα ξεκινήσουν σύντομα διαπραγματεύσεις για μια συμφωνία εταιρικής σχέσης και συνεργασίας, η οποία θα περιλαμβάνει διατάξεις σχετικά με τα ανθρώπινα δικαιώματα. " έναρξη ισχύος της συμφωνίας θα παράσχει μια στέρεη επίσημη βάση για τη διεξαγωγή ενισχυμένου και τακτικού διαλόγου με τη Μαλαισία σχετικά με τα ανθρώπινα δικαιώματα. Εν τω μεταξύ, θα συνεχίσουμε να εγείρουμε το ζήτημα στις μαλαισιανές αρχές.
<SPEAKER ID="282" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος των συζητήσεων.
